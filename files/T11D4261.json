{
    "T11D4261:314a-0": "@314a # // rgya gar skad du /",
    "T11D4261:314a-1": "he tu ta ttva au pa de sha /",
    "T11D4261:314a-2": "bod skad du /",
    "T11D4261:314a-3": "gtan tshigs kyi de kho na nyid bstan pa /",
    "T11D4261:314a-4": "'jam dpal gzhon nur gyur pa la phyag 'tshal lo //",
    "T11D4261:314a-5": "bsgrub dang sun ni 'byin pa dang /",
    "T11D4261:314a-6": "ltar snang bcas pas gzhan rig byed //",
    "T11D4261:314a-7": "mngon sum dang ni rjes dpag gnyis //",
    "T11D4261:314a-8": "ltar snang bcas pas bdag rig byed //",
    "T11D4261:314a-9": "'di ni bstan bcos kyi don bsdus pa'o //",
    "T11D4261:314a-10": "rgol ba bdag nyid kyis bsgrub par 'dod pa'i don ni bsgrub par bya'o //",
    "T11D4261:314a-11": "gang gis sgrub par byad pa de ni bsgrub pa yin te /",
    "T11D4261:314a-12": "gtan tshigs kyi tshul gsum brjod pa'o //",
    "T11D4261:314a-13": "tshul gsum po de dag kyang gang zhe na /",
    "T11D4261:314a-14": "phyogs la yod pa nyid ni tshul gcig go //",
    "T11D4261:314a-15": "mthun pa'i phyogs nyid la yod pa zhes bya ba ni tshul gnyis pa'o //",
    "T11D4261:314b-0": "mi mthun pa'i phyogs la med pa nyid du nges pa zhes bya ba ni @314b tshul gsum pa'o //",
    "T11D4261:314b-1": "de la phyogs ni rab tu grub pa'i chos can no //",
    "T11D4261:314b-2": "rab tu grub pa'i khyad par gyi bye brag bdag",
    "T11D4261:314b-3": "nyid sgrub par 'dod pa mngon sum la sogs pa",
    "T11D4261:314b-4": "dang 'gal ba med pa yin te /",
    "T11D4261:314b-5": "dper na chos can sgra mi rtag pa'i khyad par",
    "T11D4261:314b-6": "gyi bye brag dang ldan pa ni bsgrub par bya'o",
    "T11D4261:314b-7": "// byas pa'i phyir ro zhes bya ba ni gtan tshigs yin pa bzhin no //",
    "T11D4261:314b-8": "mthun pa'i phyogs gang zhe na /",
    "T11D4261:314b-9": "bsgrub par bya ba'i chos kyi spyis mthun pa ni mthun pa'i phyogs te /",
    "T11D4261:314b-10": "dper na bum pa la sogs pa lta bu'o //",
    "T11D4261:314b-11": "gtan tshigs kyi mi mthun pa'i phyogs gang zhe na /",
    "T11D4261:314b-12": "gang du bsgrub par bya ba med pas gtan tshigs med par nges par ston pa yin te /",
    "T11D4261:314b-13": "dper na nam mkha' la sogs pa bzhin no //",
    "T11D4261:314b-14": "gtan tshigs kyi tshul gsum pa bstan pa de nyid",
    "T11D4261:314b-15": "kyis gzhan khong du chud pa'i ched du sbyor bar",
    "T11D4261:314b-16": "byas pa ni gzhan gyi don rjes su dpag ba",
    "T11D4261:314b-17": "zhes bstan to // dper na sgra mi rtag go zhes bya ba ni phyogs brjod pa'o //",
    "T11D4261:314b-18": "byas pa'i phyir ro zhes bya ba ni gtan tshigs brjod pa'o //",
    "T11D4261:314b-19": "bum pa la sogs pa bzhin no zhes bya ba ni mthun pa'i phyogs brjod pa'o //",
    "T11D4261:314b-20": "nam mkha' la sogs pa bzhin no zhes bya ba ni mi mthun pa'i phyogs brjod pa'o //",
    "T11D4261:314b-21": "de yang rnam pa gnyis su snang ste /",
    "T11D4261:314b-22": "chos mthun pa dang ma chos mi mthun pa'o /",
    "T11D4261:314b-23": "de la re zhig chos mthun pa ni //",
    "T11D4261:314b-24": "gang byas pa de thams cad ni mi rtag par mthong ba //",
    "T11D4261:314b-25": "dper na bum pa la sogs pa'o //",
    "T11D4261:314b-26": "sgra yang byas pa'i phyir zhes bya ba lta bu'o //",
    "T11D4261:314b-27": "yang chos mi mthun pa ni mi rtag pa nyid med na byas pa nyid med de //",
    "T11D4261:314b-28": "dper na nam mkha' la sogs pa bzhin te /",
    "T11D4261:314b-29": "sgra yang byas pa'i phyir zhes bya ba lta bu'o //",
    "T11D4261:314b-30": "gang phyogs ltar snang ba yang gang zhe na /",
    "T11D4261:314b-31": "phyogs ltar snang ba ni dngos su phyogs ma yin pa yin te /",
    "T11D4261:314b-32": "mngon sum la sogs pas gnod pa'i phyir ro //",
    "T11D4261:314b-33": "de ni phyogs ltar snang ba ste //",
    "T11D4261:314b-34": "dper na du ba la sogs pa'i chos can blo",
    "T11D4261:314b-35": "dang ldan pa'i rgyus bskyed pa bsgrub par bya ba",
    "T11D4261:314b-36": "yin no zhes bya ba mngon sum dang 'gal bas",
    "T11D4261:314b-37": "phyogs ltar snang ba yin te /",
    "T11D4261:314b-38": "mngon sum gyis me las du ba skye ba mthong ba'i phyir ro //",
    "T11D4261:314b-39": "rjes su dpag pa dang 'gal ba ni dper na /",
    "T11D4261:314b-40": "rig byed kyi tshig ni chos can skyes bus byas",
    "T11D4261:314b-41": "pa ma yin te zhes bsgrub par bya ba la",
    "T11D4261:314b-42": "// sgra ni brtsal ma thag tu byung ba yin pas skyes bus byas par grub pa'i phyir ro //",
    "T11D4261:315a-0": "rang gi tshig @315a * //",
    "T11D4261:315a-1": "dang 'gal ba ni dper na rjes su dpag pa",
    "T11D4261:315a-2": "ni tshad ma ma yin no zhes bya ba ni",
    "T11D4261:315a-3": "/ gzhan gyi khong du chud par bya ba'i phyir",
    "T11D4261:315a-4": "tshig brjod pa ni gzhan gyi don gyi rjes su",
    "T11D4261:315a-5": "dpag pa yin no zhes bstan pa'i phyir ro //",
    "T11D4261:315a-6": "'jig rten dang 'gal ba ni dper na mi mgo'i",
    "T11D4261:315a-7": "thod pa ni gtsang ba yin te srog chags kyi",
    "T11D4261:315a-8": "yan lag yin pa'i phyir dung chos dang nya phyis",
    "T11D4261:315a-9": "bzhin no zhes bya ba lta bu'o //",
    "T11D4261:315a-10": "rtogs pa dang 'gal ba ni dper na /",
    "T11D4261:315a-11": "gang dus ji srid gnas par byas pa ni mi rtag pa yin no //",
    "T11D4261:315a-12": "gang dus ji srid gnas par yang byas pa thams",
    "T11D4261:315a-13": "cad ni rtag pa yin no zhes 'jig rten pas",
    "T11D4261:315a-14": "rtogs pa'i phyir ro //",
    "T11D4261:315a-15": "khyad par ma grub pa ni dper na /",
    "T11D4261:315a-16": "bye brag pas grangs can pa la sgra 'jig pa yin no zhes bya ba lta bu'o //",
    "T11D4261:315a-17": "khyad par du byas ba ma grub pa ni //",
    "T11D4261:315a-18": "dper na grangs can pas sangs rgyas pa la bdag",
    "T11D4261:315a-19": "sems dang bcas pa yin no zhes bsgrub pa lta",
    "T11D4261:315a-20": "bu'o // gnyi ga ma grub pa ni dper na /",
    "T11D4261:315a-21": "bye brag bas sangs rgyas pa la sdud par byed",
    "T11D4261:315a-22": "pa ni bdag nyid yin no zhes bya ba lta",
    "T11D4261:315a-23": "bu'am // lus ni brtan pa'i rang bzhin yin no zhes bya ba lta bu'o //",
    "T11D4261:315a-24": "phyogs ltar snang ba bshad zin to //",
    "T11D4261:315a-25": "gtan tshigs ltar snang ba ci 'dra ba zhig ce na /",
    "T11D4261:315a-26": "gang zhig gtan tshigs ltar snang ba yin gyi gtan tshigs su grub pa ni ma yin pa'o //",
    "T11D4261:315a-27": "gtan tshigs ltar snang ba ni gsum ste /",
    "T11D4261:315a-28": "ma grub pa dang 'gal ba dang ma nges pa'o //",
    "T11D4261:315a-29": "de la phyogs la ma grub pa'i phyir ma grub",
    "T11D4261:315a-30": "ces bya ba'i gtan tshigs ltar snang ba yin no",
    "T11D4261:315a-31": "// phyogs dang mthun pa'i phyogs la ni med pa",
    "T11D4261:315a-32": "mi mthun pa'i phyogs la yod pa de ni 'gal",
    "T11D4261:315a-33": "ba zhes bya ba'i gtan tshigs ltar snang ba yin",
    "T11D4261:315a-34": "// te / bsgrub par bya ba las phyin ci log bsgrub pa'i phyir ro //",
    "T11D4261:315a-35": "mthun pa'i phyogs dang mi mthun pa'i phyogs gnyi ga las /",
    "T11D4261:315a-36": "yod pa'am med pa'am the tshom za ba la'am 'brel",
    "T11D4261:315a-37": "pa ma grub pa'i gtan tshigs gang yin pa de",
    "T11D4261:315a-38": "ni ma nges pa'i gtan tshigs ltar snag ba zhes",
    "T11D4261:315a-39": "bya ba yin te /",
    "T11D4261:315a-40": "rgol ba dang phyir rgol bas bsgrub par 'dod pa nges pa mi 'grub pa'i phyir ro //",
    "T11D4261:315a-41": "dper na gnyis la ma grub pa ni sgra mi rtag pa nyid du grub par bya ba la /",
    "T11D4261:315a-42": "gtan tshigs mig gis bzung ba ni rgol ba dang /",
    "T11D4261:315a-43": "phyir rgol ba dag la ma grub pa lta bu'o //",
    "T11D4261:315a-44": "shing sems dang ldan par bsgrub par bya ba la",
    "T11D4261:315a-45": "shun spags thams cad bshus na 'chi ba'i phyir ro",
    "T11D4261:315b-0": "zhes bya ba'i @315b gtan tshigs ni /",
    "T11D4261:315b-1": "phyir rgol ba sangs rgyas pa la ma grub pas",
    "T11D4261:315b-2": "phyir rgol ba la ma grub pa zhes bya ste",
    "T11D4261:315b-3": "/ sems la sogs pa 'gags pa la sangs rgyas pa 'dod pa'i phyir ro //",
    "T11D4261:315b-4": "bde ba la sogs pa sems med par bsgrub par",
    "T11D4261:315b-5": "bya ba la skye ba dang ldan pa'i phyir zhes",
    "T11D4261:315b-6": "bya ba'i gtan tshigs ni /",
    "T11D4261:315b-7": "grangs can ba rgol ba bdag nyid la ma grub pas /",
    "T11D4261:315b-8": "rgol ba la ma grub pa zhes bya'o //",
    "T11D4261:315b-9": "bye brag pas phyir rgol ba sangs rgyas pa la /",
    "T11D4261:315b-10": "sa la sogs pa'i chos can bya ba yin no zhes bsgrub par bya ba la /",
    "T11D4261:315b-11": "skad cig re re 'dra ba gzhan dang gzhan 'byung",
    "T11D4261:315b-12": "ngo zhes bya ba ni rgol ba bdag nyid la",
    "T11D4261:315b-13": "ma grub pa yin te /",
    "T11D4261:315b-14": "skye ba grub kyang skad cig re re 'dra ba",
    "T11D4261:315b-15": "gzhan dang gzhan 'byung ngo zhes pa ni ma grub",
    "T11D4261:315b-16": "pa'o // phyogs kyi phyogs gcig la ma grub pa",
    "T11D4261:315b-17": "ni dper na shing rnams ni sems dang ldan pa",
    "T11D4261:315b-18": "pa'o // yin te / gnyid log pa'i phyir ro",
    "T11D4261:315b-19": "zhes bya ba'i gtan tshigs ni phyogs kyi gos can",
    "T11D4261:315b-20": "rgol ba bdag nyid la phyogs kyi gcig la ma",
    "T11D4261:315b-21": "pa'o // yin te / grub ste / shing thams",
    "T11D4261:315b-22": "cad mtshan mo lo ma 'khum pa la brten pa",
    "T11D4261:315b-23": "pa'o // yin te / grub ste / ma yin",
    "T11D4261:315b-24": "no // de bzhin du sa la sogs pa'i chos",
    "T11D4261:315b-25": "can blo dang ldan pa las skyes pa yin no",
    "T11D4261:315b-26": "zhes bsgrub par bya ba la 'bras bu yin no",
    "T11D4261:315b-27": "zhes bya ba'i gtan tshigs ni sangs rgyas pa la",
    "T11D4261:315b-28": "pa'o // yin te / grub ste / ma yin",
    "T11D4261:315b-29": "no // grub ste / mngon sum dang mi dmigs",
    "T11D4261:315b-30": "pa rgyu dang 'bras bu'i 'brel pa bsgrub pa'i ngo",
    "T11D4261:315b-31": "bos sa la sogs pa la grub pa'i phyir ro",
    "T11D4261:315b-32": "pa'o // yin te / grub ste / ma yin",
    "T11D4261:315b-33": "no // grub ste / // gal te gnas dang",
    "T11D4261:315b-34": "bza' ba la sogs pa grub po zhes zer na",
    "T11D4261:315b-35": "pa'o // yin te / grub ste / ma yin",
    "T11D4261:315b-36": "no // grub ste / // / de'i tshe phyogs",
    "T11D4261:315b-37": "kyi phyogs gcig ma grub po //",
    "T11D4261:315b-38": "the tshom za ba'i ma grub pa ni /",
    "T11D4261:315b-39": "dper na gal te 'di du ba yin na 'di",
    "T11D4261:315b-40": "na me yod do zhes bsgrub par bya ba la",
    "T11D4261:315b-41": "/ gtan tshigs nyid ma nges pa'i phyir ro //",
    "T11D4261:315b-42": "chos can the tshom zos ma grub pas ni //",
    "T11D4261:315b-43": "dper na ri sul du ma 'di dag las //",
    "T11D4261:315b-44": "ri sul 'ga' zhig na rma bya yod de zhes",
    "T11D4261:315b-45": "bsgrub par bya ba la rma bya'i sgra grags pa'i",
    "T11D4261:315b-46": "phyir ro zhes bya ba'i gtan tshigs yin pa lta",
    "T11D4261:315b-47": "bu'o // chos can ma grub pa yang ma grub pa yin te /",
    "T11D4261:315b-48": "dper na chos can bdag thams cad du khyab par bsgrub par bya ba la /",
    "T11D4261:315b-49": "yod tan thams cad ni dmigs pa'i phyir ro zhes bya ba'i gtan tshigs yin pa lta bu'o //",
    "T11D4261:315b-50": "bcu po 'di dag ni ma grub pa zhes bya ba'i gtan tshigs ltar snang ba'o //",
    "T11D4261:315b-51": "ma nges pa'i gtan tshigs ltar snang ba yang ci 'dra ba zhig ce na /",
    "T11D4261:315b-52": "smras pa /",
    "T11D4261:316a-0": "dper na sgra @316a * //",
    "T11D4261:316a-1": "rtag pa la sogs pa'i chos bsgrub par bya ba la /",
    "T11D4261:316a-2": "gzhal bya yin pa'i phyir zhes pa'i gtan tshigs ni /",
    "T11D4261:316a-3": "mthun pa'i phyogs dang mi mthun pa'i phyogs thams cad",
    "T11D4261:316a-4": "la 'jug pa'i thun mong gi ma nges pa'i zhes",
    "T11D4261:316a-5": "bya'o // da bzhin du sgra rtag par bsgrub par bya ba la /",
    "T11D4261:316a-6": "mnyan par bya ba yin pa'i phyir zhes bya ba'i",
    "T11D4261:316a-7": "gtan tshigs ni mthun pa'i phyogs dang mi mthun pa'i",
    "T11D4261:316a-8": "phyogs la mi 'jug pa'i phyir thun mong ma yin",
    "T11D4261:316a-9": "pa'i ma nges pa yin no //",
    "T11D4261:316a-10": "de bzhin du sgra brtsal ma thag tu byung ba'i",
    "T11D4261:316a-11": "ma yin pa nyid bsgrub par bya ba la mi",
    "T11D4261:316a-12": "rtag pa'i phyir ro zhes bya ba'i gtan tshigs ni",
    "T11D4261:316a-13": "/ mthun pa'i phyogs kyi phyogs gcig la 'jug la /",
    "T11D4261:316a-14": "mi mthun pa'i phyogs la khyad par 'jug pa'i ma nges pa yin te /",
    "T11D4261:316a-15": "brtsal ma thag tu byung ba ma yin pa'i sgra mthun pa'i phyogs ni glog dang /",
    "T11D4261:316a-16": "nam mkha' la sogs pa ste /",
    "T11D4261:316a-17": "de la mthun pa'i phyogs la phyogs gcig glog la sogs pa la ni mi rtag pa 'jug la /",
    "T11D4261:316a-18": "nam mkha' la sogs pa la ni ma yin no //",
    "T11D4261:316a-19": "mi mthun pa'i phyogs brtsal ma thag tu byung ba",
    "T11D4261:316a-20": "la sogs pa thams cad yin te de thams cad",
    "T11D4261:316a-21": "la 'jug pa yin no //",
    "T11D4261:316a-22": "de bzhin du sgra ni brtsal ma thag tu byung",
    "T11D4261:316a-23": "ba nyid yin te zhes bsgrub par bya ba la",
    "T11D4261:316a-24": "mi rtag pa'i phyir zhes bya ba'i gtan tshigs ni",
    "T11D4261:316a-25": "/ bum pa la sogs pa thams cad la ni",
    "T11D4261:316a-26": "yod la brtsal ma thag tu byung ba ma yin",
    "T11D4261:316a-27": "pa mi mthun pa'i phyogs yang glog dang nam mkha'",
    "T11D4261:316a-28": "la sogs pa de las phyogs gcig glog la sogs",
    "T11D4261:316a-29": "pa la ni 'jug la /",
    "T11D4261:316a-30": "nam mkha' la sogs pa la ni ma yin la /",
    "T11D4261:316a-31": "de'i phyir 'di mi mthun pa'i phyogs gcig la 'jug la /",
    "T11D4261:316a-32": "mthun pa'i phyogs la khyab pa'i ma nges pa'i gtan tshigs yin no //",
    "T11D4261:316a-33": "phyogs gnyi ga'i phyogs gcig la 'jug pa'i ma nges pa ni dper na /",
    "T11D4261:316a-34": "chos can la sgra rtag par bsgrub par bya ba la /",
    "T11D4261:316a-35": "lus can ma yin pa'i phyir zhes bya ba'i gtan tshigs ni /",
    "T11D4261:316a-36": "mthun pa'i phyogs rdul phra rab dang nam mkha' la",
    "T11D4261:316a-37": "sogs pa de la mthun pa'i phyogs gcig nam mkha'",
    "T11D4261:316a-38": "ni lus can ma yin pa 'jug la /",
    "T11D4261:316a-39": "rdul phra rab ni ma yin te rdul phra rab rnams lus can yin pa'i phyir ro //",
    "T11D4261:316a-40": "bum pa dang bde ba la sogs pa mi rtag",
    "T11D4261:316a-41": "pa mi mthun pa'i phyogs gcig bde ba la sogs",
    "T11D4261:316a-42": "pa la 'jug la /",
    "T11D4261:316b-0": "bum pa la sogs pa @316b ma yin pa lta bu'o //",
    "T11D4261:316b-1": "de bzhin du mi mthun pa'i phyogs la ldog pa la ni the tshom za la /",
    "T11D4261:316b-2": "mthun pa'i phyogs la khyab pa'i ma nges pa'i gtan tshigs ni /",
    "T11D4261:316b-3": "dper na ser skya la sogs pa'i chos can thams",
    "T11D4261:316b-4": "cad mkhyen pa ma yin te zhes bsgrub par bya",
    "T11D4261:316b-5": "ba las smra ba'i phyir zhes bya ba'i gtan tshigs",
    "T11D4261:316b-6": "ni ; lam po che'i skyes bu la sogs pa dang mthun pa'i phyogs la ni yod la /",
    "T11D4261:316b-7": "mi mthun pa'i phyogs thams cad mkhyen pa la ni the tshom za ste /",
    "T11D4261:316b-8": "thams cad mkhyen pa ni dbang po las 'das pa'i",
    "T11D4261:316b-9": "phyir smra ba yod dam med pa la the tshom",
    "T11D4261:316b-10": "za ba yin no //",
    "T11D4261:316b-11": "de bzhin du mthun pa'i phyogs la 'jug pa la ni ;",
    "T11D4261:316b-12": "the tshom za la mi mthun pa'i phyogs la khyab pa'i ma nges pa'i gtan tshigs ni dper na /",
    "T11D4261:316b-13": "khyu mchog dang 'phel ba la sogs pa'i chos can",
    "T11D4261:316b-14": "thams cad mkhyen pa yin no zhes bsgrub par bya",
    "T11D4261:316b-15": "ba la bstan bcos 'ba' zhig byed pa'i phyir zhes",
    "T11D4261:316b-16": "bya ba la gtan tshigs ni mthun pa'i phyogs thams",
    "T11D4261:316b-17": "cad mkhyen pa la ni the tshom za ste /",
    "T11D4261:316b-18": "thams cad mkhyen pa ni dbang po las shin tu 'das pa'i phyir /",
    "T11D4261:316b-19": "bstan bcos 'ba' zhig byed pa la the tshom za ba yin no //",
    "T11D4261:316b-20": "mi mthun pa'i phyogs pa ra ha dang ma ha",
    "T11D4261:316b-21": "re la sogs pa thams cad mkhyen pa ma yin",
    "T11D4261:316b-22": "pa la yod pa lta bu'o //",
    "T11D4261:316b-23": "rjes su 'gro ba dang ldog pa la the tshom",
    "T11D4261:316b-24": "za ba'i ma nges pa'i gtan tshigs ni dper na",
    "T11D4261:316b-25": "gson po'i lus ni bdag dang bcas pa yin te",
    "T11D4261:316b-26": "srog chags la sogs pa dang ldan pa'i phyir ro",
    "T11D4261:316b-27": "zhes bya ba'i gtan tshigs ni gson po'i lus dang",
    "T11D4261:316b-28": "'brel ba can srog la sogs pa bdag dang bcas",
    "T11D4261:316b-29": "pa'am bdag med pa la 'jug pa'am ldog pa ma",
    "T11D4261:316b-30": "nges pa yin te ;",
    "T11D4261:316b-31": "de bas na rjes su 'gro ba 'ba' zhig pa'i",
    "T11D4261:316b-32": "gtan tshigs yin te dpe med pa yin pa'i phyir",
    "T11D4261:316b-33": "ro // de bzhin du gnyis pa la yang ldog pa 'ba' zhig yin te /",
    "T11D4261:316b-34": "gson po'i lus 'di ni bdag med pa ma yin",
    "T11D4261:316b-35": "te srog la sogs pa med par thal bar 'gyur",
    "T11D4261:316b-36": "ba'i phyir ro zhes bya ba lta bu'o //",
    "T11D4261:316b-37": "dpe med pa nyid kyi phyir rjes su 'gro ba nges pa med pa dang /",
    "T11D4261:316b-38": "ldog pa yang nges pa 'di ni the tshom za ba'i gtan tshigs so //",
    "T11D4261:316b-39": "bcu po 'di dag ni ma nges pa'i gtan tshigs ltar snang ba zhes bstan to //",
    "T11D4261:316b-40": "'gal ba'i gtan tshigs ltar snang ba ci 'dra ba zhig ce na /",
    "T11D4261:317a-0": "dper na chos can sgra rtag ste zhes bya ba ni @317a * //",
    "T11D4261:317a-1": "bsgrub par bya ba'i chos so //",
    "T11D4261:317a-2": "byas pa'i phyir nam mkha' la sogs pa bzhin no",
    "T11D4261:317a-3": "zhes bya ba'i gtan tshigs 'di ni bum pa la",
    "T11D4261:317a-4": "sogs pa mi mthun pa'i phyogs nyid la yod la",
    "T11D4261:317a-5": "mthun pa'i phyogs la ni ma yin pa lta bu'o",
    "T11D4261:317a-6": "// de bzhin du chos can sgra rtag ste zhes bsgrub par bya ba la /",
    "T11D4261:317a-7": "brtsal ma thag tu byung ba yin pa'i phyir zhes",
    "T11D4261:317a-8": "bya ba'i phyir gtan tshigs mthun pa'i phyogs nam mkha'",
    "T11D4261:317a-9": "la sogs pa la med phyogs gcig bum pa la",
    "T11D4261:317a-10": "sogs pa la ni yod la /",
    "T11D4261:317a-11": "glog la sogs pa la ni med pa lta bu'o //",
    "T11D4261:317a-12": "gtan tshigs 'di gnyis ni chos kyi rang gi ngo bo phyin ci log tu bsgrub pa dang /",
    "T11D4261:317a-13": "chos can rang gi ngo bo phyin ci log tu bsgrub pa la rnam pa gnyis yin te /",
    "T11D4261:317a-14": "dper na chos mig la sogs pa 'di dag gzhan gyi don du bsgrub par bya ba'i chos so //",
    "T11D4261:317a-15": "bsags pa yin pa'i phyir zhes bya ba ni gtan tshigs so //",
    "T11D4261:317a-16": "khri dang stan la sogs pa bzhin no zhes bya ba ni mthun pa'i phyogs bstan pa'o //",
    "T11D4261:317a-17": "'di ltar gtan tshigs 'dis mig la sogs pa gzhan gyi don du sgrub par byed la /",
    "T11D4261:317a-18": "de bzhin du bsags pa nyid gzhan gyir sgrub par byed de /",
    "T11D4261:317a-19": "khri dang stan la sogs pa bsags pas lha sbyin",
    "T11D4261:317a-20": "la sogs pa gzhan gyi don byed par mthong ba'i",
    "T11D4261:317a-21": "phyir ro // chos can gyi rang gi ngo bo phyin ci log tu bsgrub pa ni /",
    "T11D4261:317a-22": "dper na chos can la sogs pa ni blo dang",
    "T11D4261:317a-23": "ldan pa'i rgyu las skyes pa yin te zhes bya",
    "T11D4261:317a-24": "bar bsgrub par bya ba la rten pa dang bcas",
    "T11D4261:317a-25": "pa'i phyir zhes bya ba ni gtan tshigs so //",
    "T11D4261:317a-26": "bum pa la sogs pa bzhin no zhes bya bas ni /",
    "T11D4261:317a-27": "mthun pa'i phyogs bstan to //",
    "T11D4261:317a-28": "'di ltar gtan tshigs 'dis ni blo dang ldan pa'i",
    "T11D4261:317a-29": "rgyu las skyes pa nyid sgrub par byed pa yin",
    "T11D4261:317a-30": "la / de bzhin du blo dang ldan pa'i byed",
    "T11D4261:317a-31": "pa'i rten pa dang bcas pa yang sgrub par byed",
    "T11D4261:317a-32": "la / do // chos can gyi khyad par phyin ci log tu bsgrub pa ni dper na /",
    "T11D4261:317a-33": "bye brag pas dpyod pa pa la chos bdag ni",
    "T11D4261:317a-34": "sems dang ldan pa yin no zhes bsgrub par bya",
    "T11D4261:317a-35": "ba la sems kyis byin gyis brlabs pa'i phyir zhes",
    "T11D4261:317a-36": "bya ba'i gtan tshigs ni /",
    "T11D4261:317a-37": "bdag sems med pa la ji ltar sems dang ldan",
    "T11D4261:317a-38": "par sgrub par byed pa de bzhin du gtan tshigs",
    "T11D4261:317a-39": "'dis mi rtag pa yang sgrub par byed de /",
    "T11D4261:317a-40": "rnam par shes pa ni mi rtag pa'i phyir ro //",
    "T11D4261:317a-41": "lnga po de dag gis ni 'gal ba'i gtan tshigs ltar snang ba bstan to //",
    "T11D4261:317b-0": "'gal @317b ba mi 'khrul ba zhes bya ba ni",
    "T11D4261:317b-1": "gang du yang gtan tshigs kyi skyon ma yin pas",
    "T11D4261:317b-2": "de'i dpe brjod pa mi rigs te /",
    "T11D4261:317b-3": "de'i dpe brjod na gang phyogs thams cad na gnas pa dang /",
    "T11D4261:317b-4": "bdag nyid rang dang gcig par mngon par 'brel pa",
    "T11D4261:317b-5": "can de ni thams cad du 'gro ba yin te",
    "T11D4261:317b-6": "/ dper na nam mkha' bzhin phyogs thams cad na",
    "T11D4261:317b-7": "gnas pa ni rang dang 'brel pas cig car spyi",
    "T11D4261:317b-8": "dang mngon par 'brel pa yin no zhes bya ba",
    "T11D4261:317b-9": "ni pe lu ka'i rang bzhin gyi gtan tshigs kyi",
    "T11D4261:317b-10": "/ sbyor ba'o // yang sbyor ba gnyis pa ni",
    "T11D4261:317b-11": "dpe tha ra'i yin te gang dmigs pa'i mtshan nyid",
    "T11D4261:317b-12": "kyir gyur pa gang du mi dmigs pa de ni",
    "T11D4261:317b-13": "/ sbyor ba'o // med do // dper na phyogs",
    "T11D4261:317b-14": "'ga' zhig na bum pa med de zhes bya ba",
    "T11D4261:317b-15": "/ sbyor ba'o // med do // lta bu'o //",
    "T11D4261:317b-16": "dmigs pa'i mtshan nyid kyir gyur pa'i spyi gsal ba",
    "T11D4261:317b-17": "/ sbyor ba'o // med do // lta bu'o //",
    "T11D4261:317b-18": "dang / gsal ba'i bar na mi dmigs pa'i phyir",
    "T11D4261:317b-19": "ro zhes bya ba lta bu'o //",
    "T11D4261:317b-20": "mi dmigs pa'i gtan tshigs 'di dang sngar bstan pa'i",
    "T11D4261:317b-21": "rang bzhin gyi gtan tshigs 'di phan tshun gnod pas",
    "T11D4261:317b-22": "the tshom bskyed pa'i phyir ro //",
    "T11D4261:317b-23": "mthun pa'i phyogs dang gzhan pa'i dpe zhes bya ba",
    "T11D4261:317b-24": "ni 'ga' yang med de mthun pa'i phyogs 'di nyid",
    "T11D4261:317b-25": "chos mthun pa'i dpe yin no //",
    "T11D4261:317b-26": "de la dpe ltar snang ba ci lta bu zhig ce na /",
    "T11D4261:317b-27": "chos mthun pa'i re zhig 'di lta bu ste /",
    "T11D4261:317b-28": "sgra ni rtag ste lus can ma yin pa'i phyir",
    "T11D4261:317b-29": "las bzhin no zhes bya ba ni bsgrub par bya",
    "T11D4261:317b-30": "ba ma tshang ba yin te las ni mi rtag",
    "T11D4261:317b-31": "pa'i phyir ro // sgra ni rtag ste lus can",
    "T11D4261:317b-32": "ma yin pa'i phyir rdul phra rab bzhin no zhes",
    "T11D4261:317b-33": "bya ba ni sgrub par byed pa ma tshang ba",
    "T11D4261:317b-34": "pa'i phyir ro // yin te / rdul phra rab ni lus can yin pa'i phyir ro //",
    "T11D4261:317b-35": "sgra rtag ste lus can ma yin pa'i phyir bum",
    "T11D4261:317b-36": "pa bzhin no zhes bya ba sgrub par byed pa",
    "T11D4261:317b-37": "gnyi ga ma tshang ba yin no //",
    "T11D4261:317b-38": "de bzhin du bsgrub par bya ba'i chos la the",
    "T11D4261:317b-39": "tshom za ba'i dpe ltar snang ba ni dper na",
    "T11D4261:317b-40": "chos can skyes bu 'ga' zhig 'dod chags la sogs",
    "T11D4261:317b-41": "pa dang ldan pa yin te /",
    "T11D4261:317b-42": "smra ba'i phyir lam po che'i skyes bu bzhin no zhes bya ba la /",
    "T11D4261:317b-43": "lam po che'i skyes bu'i dpe las 'dod chags la",
    "T11D4261:317b-44": "sogs pa dang ldan pa la the tshom za ste",
    "T11D4261:317b-45": "/ gzhan gyi sems ni rjes su rtogs par dka' ba'i phyir ro //",
    "T11D4261:317b-46": "sgrub par byed pa'i chos la the tshom za ba",
    "T11D4261:317b-47": "na dper na skyes bu gang zhig 'chi ba'i chos",
    "T11D4261:317b-48": "dang ldan pa yin te zhes bsgrub par bya ba",
    "T11D4261:318a-0": "la 'dod chags la sogs pa dang ldan pa @318a",
    "T11D4261:318a-1": "* // yin pa'i phyir zhes bya ba'i gtan tshigs",
    "T11D4261:318a-2": "ni lam po che'i skyes bu'i dpe la the tshom",
    "T11D4261:318a-3": "* // ste / 'dod chags dang bral ba yang",
    "T11D4261:318a-4": "'dod chags dang bcas pa bzhin du g-yo ba'i phyir",
    "T11D4261:318a-5": "* // ste / ro // chos gnyi ga la",
    "T11D4261:318a-6": "the tshom za ba'i dpe ltar snang ba dper na",
    "T11D4261:318a-7": "chos can skyes bu 'ga' zhig thams cad mkhyen pa",
    "T11D4261:318a-8": "ma yin te zhes bsgrub par bya ba la 'dod",
    "T11D4261:318a-9": "chags la sogs pa dang ldan pa'i phyir re zhes",
    "T11D4261:318a-10": "bya ba'i gtan tshigs ni lam po che'i skyes bu'i",
    "T11D4261:318a-11": "dpe la bsgrub par bya ba dang /",
    "T11D4261:318a-12": "sgrub par byed pa la the tshom za ba yin no //",
    "T11D4261:318a-13": "rjes su 'gro ba med pa dang /",
    "T11D4261:318a-14": "rjes su 'gro ba ma bstan pa dang /",
    "T11D4261:318a-15": "rjes su 'gro ba phyin ci log gi dpe ltar snang ba ni /",
    "T11D4261:318a-16": "de la rjes su 'gro ba med pa ni dper",
    "T11D4261:318a-17": "na gang smra ba de ni 'dod chags la sogs",
    "T11D4261:318a-18": "pa dang ldan pa yin te lam po che'i skyes",
    "T11D4261:318a-19": "bu bzhin no // smra bar byed pa dang 'dod",
    "T11D4261:318a-20": "chags la sogs pa dang ldan pa dag bya ba",
    "T11D4261:318a-21": "byed pa'i ngo bo bkag pa'i phyir ro //",
    "T11D4261:318a-22": "rjes su 'gro ba ma bstan pa ni dper na",
    "T11D4261:318a-23": "sgra ni mi rtag ste byas pa'i phyir ro zhes",
    "T11D4261:318a-24": "bya ba lta bu'o //",
    "T11D4261:318a-25": "'di la rjes su 'gro ba yod mod kyi khyab pa ma bstan pa zhes bya ba ste /",
    "T11D4261:318a-26": "de ni smra ba'i nyes pas dpe ltar snang ba bzhin no //",
    "T11D4261:318a-27": "rjes su 'gro ba phyin ci log ni /",
    "T11D4261:318a-28": "dper na gang rtag pa de ni byas pa yin te /",
    "T11D4261:318a-29": "bum pa la sogs pa bzhin no zhes bya ba",
    "T11D4261:318a-30": "ni 'dir mi rtag pa ni bsgrub par bya ba",
    "T11D4261:318a-31": "yin te bsgrub par bya bas sgrub par byed pa",
    "T11D4261:318a-32": "la khyab pa bstan par bya ba yin gyi /",
    "T11D4261:318a-33": "sgrub par byed pas bsgrub par bya ba la khyab pa bstan par bya ba ma yin no //",
    "T11D4261:318a-34": "de'i phyir rjes su 'gro ba phyin ci log gi dpe ltar snang ba yin no //",
    "T11D4261:318a-35": "de dag ni chos mthun pa'i dpe ltar snang ba dgu bstan pa yin no //",
    "T11D4261:318a-36": "chos mi mthun pa'i dpe ltar snang ba bstan par bya ste /",
    "T11D4261:318a-37": "bsgrub par bya ba ldog pa med pa'i dpe ltar snang ba ni /",
    "T11D4261:318a-38": "dper na sgra rtag ste lus can ma yin pa'i phyir /",
    "T11D4261:318a-39": "rdul phra rab bzhin no zhes bya ba ni 'dir",
    "T11D4261:318a-40": "rdul phra rab ni chos mi mthun pa'i dpe yin",
    "T11D4261:318a-41": "pa'i phyir lus can ma yin pa sgrub par byed",
    "T11D4261:318a-42": "pa'i chos ldog pa yin te /",
    "T11D4261:318a-43": "rdul phra rab ni lus can yin pa'i phyir ro //",
    "T11D4261:318a-44": "bsgrub par bya ba'i chos rtag pa ni log pa",
    "T11D4261:318a-45": "ma yin rdul phra rab ni rtag pa'i phyir ro",
    "T11D4261:318a-46": "// sgrub par byed pa ldog pa med pa ni",
    "T11D4261:318a-47": "dper na sgra rtag ste lus can ma yin pa'i",
    "T11D4261:318a-48": "phyir las bzhin no zhes bya ba ni 'dir bsgrub",
    "T11D4261:318b-0": "par bya ba'i chos rtag @318b pa pa nyid ldog",
    "T11D4261:318b-1": "// pa yin te / las ni mi rtag pa'i phyir ro //",
    "T11D4261:318b-2": "sgrub par byed pa'i chos ni ldog pa ma yin te /",
    "T11D4261:318b-3": "las ni lus can ma yin pa'i phyir ro //",
    "T11D4261:318b-4": "gnyi ga ldog pa med pa ni dper na sgra",
    "T11D4261:318b-5": "ni rtag ste lus can ma yin pa'i phyir nam",
    "T11D4261:318b-6": "mkha' la sogs pa bzhin no zhes bya ba 'dir",
    "T11D4261:318b-7": "nam mkha' la sogs pa'i chos mi mthun pa'i dpe",
    "T11D4261:318b-8": "las bsgrub par bya ba dang /",
    "T11D4261:318b-9": "sgrub par byed pa ldog pa med pa yin no //",
    "T11D4261:318b-10": "de bzhin du bsgrub par bya ba dang ldog pa la the tshom za ba dang /",
    "T11D4261:318b-11": "sgrub par byed pa ldog pa la the tshom za ba dang /",
    "T11D4261:318b-12": "gnyi ga ldog pa la the tshom za ba las",
    "T11D4261:318b-13": "bsgrub par bya ba ldog pa la the tshom za",
    "T11D4261:318b-14": "ba'i dpe ltar snang ba ni /",
    "T11D4261:318b-15": "dper na ser skya la sogs pa ni thams cad mkhyen pa ma yin te /",
    "T11D4261:318b-16": "thams cad mkhyen pa'i rtags su gyur pa'i bstan bcos",
    "T11D4261:318b-17": "'ba' zhig byas pa med pa'i phyir ro zhes bya",
    "T11D4261:318b-18": "ba 'dir chos mi mthun pa'i dper brjod pa gang",
    "T11D4261:318b-19": "thams cad mkhyen pa ma yin pa des ni skar",
    "T11D4261:318b-20": "ma shes pa la sogs pa'i bstan bcos te dper",
    "T11D4261:318b-21": "na khyu mchog dang 'phel ba la sogs pa bzhin",
    "T11D4261:318b-22": "no zhes bya ba la 'dir chos mi mthun pa'i",
    "T11D4261:318b-23": "dper brjod la / khyu mchog dang 'phel ba la",
    "T11D4261:318b-24": "sogs pa las thams cad mkhyen pa ma yin pa",
    "T11D4261:318b-25": "la log gam mi log the tshom yin no //",
    "T11D4261:318b-26": "sgrub par byed pa ldog pa la the tshom za ba ni ;",
    "T11D4261:318b-27": "dper na 'dir gsum rig pa'i bram ze ser skya",
    "T11D4261:318b-28": "dang gzegs zan la sogs pa'i skyes bu'i tshig gzung",
    "T11D4261:318b-29": "bar bya ba ma yin te /",
    "T11D4261:318b-30": "'dod chags la sogs pa dang ldan pa'i phyir ro",
    "T11D4261:318b-31": "zhes bya ba 'dir chos mthun pa'i dpe brjod pa",
    "T11D4261:318b-32": "ni gang gi tshig gzung bar bya ba de ni",
    "T11D4261:318b-33": "'dod chags la sogs pa dang ldan pa ma yin",
    "T11D4261:318b-34": "te / dper na goo ta ma la sogs pa'i chos kyi bstan bcos rtsom pa lta bu ste /",
    "T11D4261:318b-35": "goo ta ma la sogs pa las 'dod chags la",
    "T11D4261:318b-36": "sogs pa dang ldan pa'i chos ldog pa la the",
    "T11D4261:318b-37": "tshom za ba'o // gnyi ga ldog pa la the",
    "T11D4261:318b-38": "tshom za ba ni dper na ser skya la sogs",
    "T11D4261:318b-39": "pa ni 'dod chags dang bral ba ma yin te",
    "T11D4261:318b-40": "tshom za ba'o // / yongs su 'dzin pa dang",
    "T11D4261:318b-41": "kun du 'dzin pa dang ldan pa'i phyir zhes bya",
    "T11D4261:318b-42": "tshom za ba'o // / ba la / 'dir chos mthun pa'i dper brjod pa /",
    "T11D4261:318b-43": "gang 'dod chags dang bral ba de ni yongs su 'dzin pa dang /",
    "T11D4261:318b-44": "kun du 'dzin pa dang ldan ba ma yin te /",
    "T11D4261:319a-0": "dper na khyu mchog dang 'phel ba la sogs pa bzhin @319a * //",
    "T11D4261:319a-1": "no zhes bya ba la /",
    "T11D4261:319a-2": "khyu mchog la sogs pa chos mi mthun pa'i dpe",
    "T11D4261:319a-3": "las 'dod chags dang bral ba nyid bsgrub par bya",
    "T11D4261:319a-4": "ba'i chos dang yongs su 'dzin pa dang /",
    "T11D4261:319a-5": "kun du 'dzin pa sgrub par byed pa'i chos ldog gam mi ldog the tshom za'i /",
    "T11D4261:319a-6": "sngar ma rnyed pa dngos po rnyed pa ni yongs su 'dzin pa'o //",
    "T11D4261:319a-7": "rnyed pa yongs su mi gtong ba ni kun du 'dzin pa'o //",
    "T11D4261:319a-8": "gnyis po de dag kyang khyu mchog la sogs pa la srid de /",
    "T11D4261:319a-9": "gdugs dang /",
    "T11D4261:319a-10": "rnga yab dang /",
    "T11D4261:319a-11": "rnga bo che rnams yongs su 'dzin pa dang /",
    "T11D4261:319a-12": "kun du 'dzin pa thos pa'i phyir ro //",
    "T11D4261:319a-13": "ldog pa med pa'i chos mi mthun pa'i dpe ltar snang ba dang ;",
    "T11D4261:319a-14": "ldog pa rab tu ma bstan pa dang /",
    "T11D4261:319a-15": "ldog pa phyin ci log ces bya ba las /",
    "T11D4261:319a-16": "ldog pa med pa ni dper na ser skya la",
    "T11D4261:319a-17": "sogs pa 'dod chags dang bral ba ma yin te",
    "T11D4261:319a-18": "/ smras pa'i phyir ro //",
    "T11D4261:319a-19": "gang du 'dod chags dang bral ba med pa ma yin pa de ni smra ba ma yin te /",
    "T11D4261:319a-20": "dper na rdo'i dum bu bzhin no zhes bya ba",
    "T11D4261:319a-21": "la gal te 'di rdo'i dum bu las log mod",
    "T11D4261:319a-22": "kyi / 'on kyang 'dod chags dang bral bas thams",
    "T11D4261:319a-23": "cad las smra ba log pa ma yin te the",
    "T11D4261:319a-24": "tshom za ba'i phyir ro //",
    "T11D4261:319a-25": "ldog pa ma bstan pa ni dper na sgra mi",
    "T11D4261:319a-26": "rtag ste byas pa'i phyir nam mkha' la sogs pa",
    "T11D4261:319a-27": "bzhin no zhes bya ba ni don dam par yang",
    "T11D4261:319a-28": "dag pa dpe yin yang /",
    "T11D4261:319a-29": "smra ba po'i nyes pas dpe ltar snang ba yin te /",
    "T11D4261:319a-30": "gzhan gyi don gyi rjes su dpag pa la smra ba po'i yon tan dang /",
    "T11D4261:319a-31": "nyes pa gnyis rnam par dpyad par bya ba yin pa'i phyir ro //",
    "T11D4261:319a-32": "'di ltar gang rtag pa de thams cad ni nges par ma byas par mthong ste /",
    "T11D4261:319a-33": "dper na nam mkha' la sogs pa bzhin no zhes",
    "T11D4261:319a-34": "bya ba'i tshig gis rnam par dbye ste smra ba",
    "T11D4261:319a-35": "pos khyab pa sngon du 'gro ba'i ldog pa ma",
    "T11D4261:319a-36": "bstan pa'i phyir / ldog pa rab tu ma bstan pa zhes bya'o //",
    "T11D4261:319a-37": "ldog pa phyin ci log ni dper na /",
    "T11D4261:319a-38": "gang ma byas pa de ni rtag par mthong ste",
    "T11D4261:319a-39": "zhes bya ba la 'dir ni sgrub par byed pa",
    "T11D4261:319a-40": "log pa la khyab par bstan par bya ba yin",
    "T11D4261:319a-41": "no ; / des na gang dang gang bsgrub par",
    "T11D4261:319a-42": "bya ba log pa de dang des nges par sgrub",
    "T11D4261:319a-43": "par byed pa ldog par 'gyur ro //",
    "T11D4261:319a-44": "dpe ltar snang ba bco brgyad bshad zin to //",
    "T11D4261:319a-45": "phyogs dang gtan tshigs dang /",
    "T11D4261:319a-46": "dpe ltar snang ba de dag nyid kyis rgol bas",
    "T11D4261:319a-47": "sgrub par mi byed pa'i phyir bsgrub pa ltar snang",
    "T11D4261:319a-48": "bar 'gyur ba yin no //",
    "T11D4261:319b-0": "@319b 'di ltar yang phyir rgol bas sun 'byin pa",
    "T11D4261:319b-1": "nyid nye bar bkod pa de dag sun 'byin par",
    "T11D4261:319b-2": "'gyur ba yin te /",
    "T11D4261:319b-3": "phyogs snga ma rgol ba'i mngon par 'dod pa'i don 'grub pa la gags byed pa'i phyir ro //",
    "T11D4261:319b-4": "sgrub par byed pa ma tshang bar brjod pa nyid sun 'byin pa yin no zhes bstan to //",
    "T11D4261:319b-5": "de lta bas na sgrub par byed pa bzhin du",
    "T11D4261:319b-6": "sun 'byin pa'i mtshan nyid rnam par phye ste logs",
    "T11D4261:319b-7": "shig tu ma bstan to //",
    "T11D4261:319b-8": "sun 'byin pa ltar snang ba ni sun 'byin pa",
    "T11D4261:319b-9": "de dag nyid phyir rgol bas smras pa yin no",
    "T11D4261:319b-10": "// gang gi tshe phyogs snga ma rgol ba yang",
    "T11D4261:319b-11": "dag pa ma yin pa'i skyon brjod pa de sun",
    "T11D4261:319b-12": "'byin pa ltar snang ba yin te /",
    "T11D4261:319b-13": "ltag chod ces bya'o //",
    "T11D4261:319b-14": "yang dag pa ma yin pa'i skyon brjod pa ni",
    "T11D4261:319b-15": "phyin ci log gi lan te ltag chod yin no",
    "T11D4261:319b-16": "zhes bstan te / dper na phyogs skyon med pa la phyogs kyi skyon brjod pa dang /",
    "T11D4261:319b-17": "gtan tshigs skyon med pa la gtan tshigs kyi skyon brjod pa dang /",
    "T11D4261:319b-18": "dpe skyon med pa la dpe'i skyon brjod pa ni",
    "T11D4261:319b-19": "sun 'byin pa lta ba snang ba zhes bya bar",
    "T11D4261:319b-20": "rig pa'i phyir ro //",
    "T11D4261:319b-21": "de la gzhan dag ni dam bca' ba dang /",
    "T11D4261:319b-22": "gtan tshigs dang dpe dang /",
    "T11D4261:319b-23": "nye bar sbyor ba dang mjug bsdu ba dang /",
    "T11D4261:319b-24": "yan lag lnga dang ldan pa ni sgrub par byed pa yin no zhes zer te /",
    "T11D4261:319b-25": "dper na sgra mi rtag ste zhes bya ba ni dam bca' ba'o //",
    "T11D4261:319b-26": "byas pa'i phyir zhes bya ba ni gtan tshigs so //",
    "T11D4261:319b-27": "gang byas pa de thams cad ni mi rtag par mthong ste /",
    "T11D4261:319b-28": "dper na bum pa la sogs pa lta bu zhes bya ba ni dpe'o //",
    "T11D4261:319b-29": "de bzhin du sgra yang byas pa yin no zhes bya ba ni nye bar sbyor ba'o //",
    "T11D4261:319b-30": "de bas na mi rtag pa yin no zhes bya ba ni 'jug bsdu ba ste /",
    "T11D4261:319b-31": "dpe la rtogs pa'i nus pa can gyi gtan tshigs",
    "T11D4261:319b-32": "chos can la nye bar sbyor ba ni nye bar",
    "T11D4261:319b-33": "sbyor ba zhes bya'o //",
    "T11D4261:319b-34": "dam bca' ba yang zlos pa ni mjug bsdu ba zhes bstan to //",
    "T11D4261:319b-35": "de lta bu ni med de rjes su 'gro ba dang /",
    "T11D4261:319b-36": "ldog pa dang phyogs kyi chos zhes bya ba yang",
    "T11D4261:319b-37": "gsum pa nyid kyis bsgrub par bya ba'i don 'grub",
    "T11D4261:319b-38": "pa'i phyir ro // 'di ltar rtsod pa'i dus su",
    "T11D4261:319b-39": "khyab pa sngon du 'gro ba nyid kyi sbyor ba",
    "T11D4261:319b-40": "pa'i phyir ro // zhes bya ste / gang byas",
    "T11D4261:319b-41": "pa de thams cad ni mi rtag par mthong ste",
    "T11D4261:319b-42": "pa'i phyir ro // zhes bya ste / / dper na bum pa bzhin na zhes bya ba ni /",
    "T11D4261:319b-43": "dpe la bsgrub par bya bas sgrub par byed pa",
    "T11D4261:319b-44": "la khyab pa bstan pa ni rjes su 'gro ba",
    "T11D4261:320a-0": "zhes bstan to // mi mthun pa'i phyogs la yang bsgrub @320a * //",
    "T11D4261:320a-1": "par bya ba log par sgrub par byed pa la ni ldog pa zhes bstan to //",
    "T11D4261:320a-2": "dper na mi rtag pa med pas byas pa nyid du mi 'gyur te /",
    "T11D4261:320a-3": "dper na nam mkha' la sogs pa bzhin no //",
    "T11D4261:320a-4": "sgra yang byas pa'i phyir zhes bya ba las phyogs kyi chos bstan to //",
    "T11D4261:320a-5": "dam bca' ba dang mjug bsdu ba ni rnam pa thams cad du brjod par mi bya'o //",
    "T11D4261:320a-6": "de bzhin du chos mthun pa nyid can dag gi",
    "T11D4261:320a-7": "sbyor ba la rjes su 'gro ba brjod pa shugs",
    "T11D4261:320a-8": "nyid kyis ldog pa khong du chud pas 'di logs",
    "T11D4261:320a-9": "shig tu ma bstan to //",
    "T11D4261:320a-10": "dper na gang byas pa de dag thams cad ni mi rtag par mthong ste /",
    "T11D4261:320a-11": "dper na bum pa la sogs pa lta bu'o ;",
    "T11D4261:320a-12": "/ sgra yang byas pa yin no zhes bya ba ni chos mthun pa nyid can gyi sbyor ba'o //",
    "T11D4261:320a-13": "chos mi mthun pa nyid can gyi sbyor ba ni",
    "T11D4261:320a-14": "ldog pa bstan pa'i shugs nyid kyis rjes su 'gro",
    "T11D4261:320a-15": "ba rtogs pa'o // 'dir yang rjes su 'gro ba brjod par mi bya'o //",
    "T11D4261:320a-16": "gang rtag pa de ni ma byas par mthong ste /",
    "T11D4261:320a-17": "dper na nam mkha' la sogs pa bzhin no //",
    "T11D4261:320a-18": "sgra yang byas pa yin no zhes bya ba ni chos mi mthun pa'i sbyor ba'o //",
    "T11D4261:320a-19": "bsgrub pa ltar snang ba dang /",
    "T11D4261:320a-20": "sun 'byin pa ltar snang ba bshad zin to //",
    "T11D4261:320a-21": "mngon sum ci 'dra ba zhig yin zhe na /",
    "T11D4261:320a-22": "mngon sum ni rtog pa dang bral zhing ma 'khrul",
    "T11D4261:320a-23": "pa ste dbang po la so sor gnas pa ni",
    "T11D4261:320a-24": "rten pa'o // rnam par shes pa gang yin pa de ni mngon sum ste /",
    "T11D4261:320a-25": "dbang po lnga la brten pa'i shes pa yin no zhes bya ba'i tha tshig go //",
    "T11D4261:320a-26": "shin tu la sogs pa gnan pa la sogs pa'i",
    "T11D4261:320a-27": "don la gnyis pa zhes bya ba byed pa po'i",
    "T11D4261:320a-28": "bsdu bas mngon sum gyi sgra ni brjod par bya",
    "T11D4261:320a-29": "ba'i rtags su grub ste mngon sum rtogs pa dang",
    "T11D4261:320a-30": "/ mngon sum blo dang /",
    "T11D4261:320a-31": "mngon sum shes pa zhes bya ba ni rigs par gyur pa yin no //",
    "T11D4261:320a-32": "mig dang rna ba dang sna dang lce dang lus zhes bya ba ni dbang po lnga ste /",
    "T11D4261:320a-33": "de la brten pa'i shes pa lnga ni gzung ba'i yul gzugs dang /",
    "T11D4261:320a-34": "sgra dang /",
    "T11D4261:320a-35": "dri dang /",
    "T11D4261:320a-36": "ro dang /",
    "T11D4261:320a-37": "reg bya dang zhes bya ba gzhal bya lnga nyid la tshad ma yin no //",
    "T11D4261:320a-38": "mngon sum de yang ming dang rigs la sogs pa'i",
    "T11D4261:320a-39": "rtogs pa dang bral ba rnam par mi rtog pa",
    "T11D4261:320a-40": "dang gal te yang 'khrul par ma gyur pa yin",
    "T11D4261:320a-41": "na tshad mar bshad de /",
    "T11D4261:320a-42": "bstan pa'i don la mi slu pa'i phyir ro //",
    "T11D4261:320a-43": "de la ming gi rnam par rtog pa ni 'di",
    "T11D4261:320b-0": "ni @320b lha sbyin no zhes bya bar shes pa'o",
    "T11D4261:320b-1": "// rigs kyi rnam par rtog pa ni 'di ni ba lang ngo snyam du shes pa'o //",
    "T11D4261:320b-2": "khyad par dang khyad par du bya ba'i rnam par rtog pa ni autpala sngon po zhes ba'o //",
    "T11D4261:320b-3": "gzhan yang rnam par rtog pa dang bcas pa'i mngon sum ltar snang ba dang /",
    "T11D4261:320b-4": "yang don la 'khrul pa rab rib kyis zla ba gnyis su shes pa dang /",
    "T11D4261:320b-5": "nya phyis la dngul du shes pa dang /",
    "T11D4261:320b-6": "'di ni sngon du ma mam skyes bu'o zhes shes pa yin no //",
    "T11D4261:320b-7": "shes pa gzhan yang mngon sum ltar snang ba yin",
    "T11D4261:320b-8": "te bstan pa'i don dang phrad par mi byed pa'i",
    "T11D4261:320b-9": "phyir ro // de la mngon sum ni rnam pa gsum ste /",
    "T11D4261:320b-10": "tha snyad 'dogs pa'i dbang po'i shes pa dang /",
    "T11D4261:320b-11": "sems dang sems las byung ba thams cad rang gi ngo bo rig pa ni rang rig pa dang /",
    "T11D4261:320b-12": "yang dag pa'i don bsgoms pas gsal ba rab rib",
    "T11D4261:320b-13": "kyi mthar thug pa ni rnal 'byor gyi shes pa'o",
    "T11D4261:320b-14": "// de'i yul ni rang gi mtshan nyid de /",
    "T11D4261:320b-15": "don byed par nus pa ste /",
    "T11D4261:320b-16": "rang gi mtshan nyid la bya'o //",
    "T11D4261:320b-17": "spyis ni don byed par nus pa ma yin no //",
    "T11D4261:320b-18": "de dag nyid kyang mngon sum gyi tshad ma yin no //",
    "T11D4261:320b-19": "don rtogs pa'i ngo bo yin pa'i phyir 'bras bu",
    "T11D4261:320b-20": "yang yin te de dang 'dra ba tshad ma nyid",
    "T11D4261:320b-21": "kyi phyir / tshad ma dang 'bras bu la bye brag cung zad kyang med do //",
    "T11D4261:320b-22": "rjes su dpag pa ni rnam pa gnyis te ;",
    "T11D4261:320b-23": "rang gi don dang gzhan gyi don to //",
    "T11D4261:320b-24": "de la rang gi don ni re zhig phyogs kyi chos bzung nas /",
    "T11D4261:320b-25": "bsgrub par bya ba dang sgrub par byed pa 'brel",
    "T11D4261:320b-26": "pa dran pa'i rjes la rtogs pa pos don ji",
    "T11D4261:320b-27": "lta ba bzhin du rtogs pa /",
    "T11D4261:320b-28": "gang yin pa de nyid rang gi don gyi rjes su dpag pa yin no //",
    "T11D4261:320b-29": "phyogs kyi chos ni rnam pa gsum nyid du 'gyur te /",
    "T11D4261:320b-30": "'bras bu dang rang bzhin dang mi dmigs pa'o //",
    "T11D4261:320b-31": "rgyu dang 'bras bur grub na 'bras bu'i gtan tshigs yin par lta ste /",
    "T11D4261:320b-32": "dper na gang na du ba yod pa na me yod de /",
    "T11D4261:320b-33": "dper na tsha ba la sogs pa bzhin no //",
    "T11D4261:320b-34": "'di na gang du ba yod pa'i phyir zhes bya ba lta bu'o //",
    "T11D4261:320b-35": "me med na du ba yang med de /",
    "T11D4261:320b-36": "dper na chu dang bcas pa'i phyogs lta bu'o //",
    "T11D4261:320b-37": "'di na yang du ba yod pa'i phyir zhes bya ba lta bu'o //",
    "T11D4261:320b-38": "rang bzhin gyi gtan tshigs ni 'di ni shing yin te /",
    "T11D4261:320b-39": "shing sha pa yin pa'i phyir sngon tha snyad zhugs pa'i shing sha pa bzhin no //",
    "T11D4261:320b-40": "shing med na shing sha pa med de /",
    "T11D4261:321a-0": "dper na shing @321a * //",
    "T11D4261:321a-1": "gis dpen pa'i phyogs bzhin no //",
    "T11D4261:321a-2": "'dir yang khyab par byed pa'i ngo bo des na /",
    "T11D4261:321a-3": "khyab par bya ba ni gtan tshigs yin par lta'o //",
    "T11D4261:321a-4": "mi dmigs pa'i gtan tshigs ni /",
    "T11D4261:321a-5": "'di ni bum pa med de /",
    "T11D4261:321a-6": "dmigs pa'i mtshan nyid kyir gyur pa mi dmigs pa'i phyir te /",
    "T11D4261:321a-7": "ri bong gi rva la sogs pa bzhin no //",
    "T11D4261:321a-8": "'dir yang dmigs su rung ba dmigs pa la /",
    "T11D4261:321a-9": "dmigs su rung ba med pas khyab par gal te",
    "T11D4261:321a-10": "des na de'i tshe gtan tshigs 'di rtogs par byed",
    "T11D4261:321a-11": "pa yin no // rjes su dpag pa ltar snang ba ci 'dra zhig ce na /",
    "T11D4261:321a-12": "snga ma dang ldan pa dang /",
    "T11D4261:321a-13": "lhag ma dang ldan pa dang /",
    "T11D4261:321a-14": "spyi mthong ba ste /",
    "T11D4261:321a-15": "gzhan gyis brtags pa'i rjes su dpag pa thams cad",
    "T11D4261:321a-16": "ni rjes su dpag pa ltar snang ba yin te",
    "T11D4261:321a-17": "/ de rnams la de'i bdag nyid dang de las",
    "T11D4261:321a-18": "byung ba'i mtshan nyid kyi 'brel pa med pa'i phyir",
    "T11D4261:321a-19": "/ ro // rgyu dang 'bras bu'i 'brel pa dang /",
    "T11D4261:321a-20": "khyab par bya ba dang khyab par byed pa'i 'brel ba grub pa nyid du gyur na /",
    "T11D4261:321a-21": "bsgrub par bya ba dang sgrub par byed pa'i 'brel pa yin gyi //",
    "T11D4261:321a-22": "gzhan du ni ma yin te slu ba med pa'i phyir ro //",
    "T11D4261:321a-23": "dper na sprin 'di char ltar bcas pa yin te /",
    "T11D4261:321a-24": "'brug sgra zab mi dang ldan pa'i phyir ro zhes bya ba la /",
    "T11D4261:321a-25": "sgra zab mo dang ldan pa'i sprin las char mi 'byung ba srid pa'i phyir ro //",
    "T11D4261:321a-26": "dper na stong du char bab pa yin te /",
    "T11D4261:321a-27": "gtsang po rgyas pa mthong ba'i phyir ro zhes bya ba la /",
    "T11D4261:321a-28": "gtsang po 'gags pa las kyang chu bo rgyas par mthong ba'i phyir ro //",
    "T11D4261:321a-29": "de bzhin du 'bras 'di dag ni chos pa yin te /",
    "T11D4261:321a-30": "phru ba gcig gi nang na yod pa'i phyir mthong ba'i 'bras bzhin no //",
    "T11D4261:321a-31": "'bras bu 'di dag ni smin pa yin te /",
    "T11D4261:321a-32": "yal ga gcig las skyes pa'i phyir zos pa'i 'bras",
    "T11D4261:321a-33": "bu bzhin no zhes bya ba la 'dir phal cher",
    "T11D4261:321a-34": "de ltar mthong ba yang bsgrub par bya ba dang",
    "T11D4261:321a-35": "/ sgrub par byed pa dag la ni slu ba yod pa kho na'o //",
    "T11D4261:321a-36": "dper na gang sa las skyes pa de dag thams cad ni /",
    "T11D4261:321a-37": "lcags kyis gcod par mthong ste /",
    "T11D4261:321a-38": "dper na shing la sogs pa bzhin no zhes bya",
    "T11D4261:321a-39": "ba la rdo rje yangs las skyes pa yin no",
    "T11D4261:321a-40": "// gang srog chags yin pa de dag thams cad ni mgrin pa dang bcas pa yin te /",
    "T11D4261:321a-41": "dper na rnga mo la sogs pa bzhin no //",
    "T11D4261:321a-42": "bstan bya ba la /",
    "T11D4261:321a-43": "ku li ra yang srog chags yin no //",
    "T11D4261:321b-0": "dper na gang @321b zhu ba'i rdzas de ni rlan gyis byas par mthong ste /",
    "T11D4261:321b-1": "dper na chu bzhin no zhes bya ba la /",
    "T11D4261:321b-2": "rngul chu yang zhu ba'i rdzas yin no //",
    "T11D4261:321b-3": "de bzhin du gzhan dag kyang rjes su dpag pa ltar snang ba yin par blta bar bya'o //",
    "T11D4261:321b-4": "gtan tshigs kyi de kho na nyid bstan pa /",
    "T11D4261:321b-5": "mkhas pa chen po dze t'a ri'i zhal snga nas mdzad pa rdzogs so /",
    "T11D4261:321b-7": "// / rgya gar gyi mkhan po pandi ta ku m'a ra ka la sha dang /"
}