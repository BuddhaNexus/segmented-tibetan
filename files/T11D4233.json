{
    "T11D4233:99b-0": "@99b # // rgya gar skad du /",
    "T11D4233:99b-1": "n'a ya bindu pind'a rth'a /",
    "T11D4233:99b-2": "bod skad du /",
    "T11D4233:99b-3": "rigs pa'i thigs pa'i don bsdus pa /",
    "T11D4233:99b-4": "'jam dpal gzhon nur gyur pa la phyag 'tshal lo //",
    "T11D4233:99b-5": "gang gis rigs pa bzhi mkhyen dang //",
    "T11D4233:99b-6": "rgyal ba mdzad dang mdor mdzad dang ;",
    "T11D4233:99b-7": "/ phan byed de la phyag 'tshal te //",
    "T11D4233:99b-8": "mdo ru bsdus pa brtsam par bya //",
    "T11D4233:99b-9": "mngon sum dag gi mtshan nyid dang //",
    "T11D4233:99b-10": "rang dang gzhan gyi don gyi dpag / rjes su dpag snang gnyen po'o //",
    "T11D4233:99b-11": "de la mngon sum mtshan nyid ni //",
    "T11D4233:99b-12": "grangs dang spyod yul rgyu 'bras dang //",
    "T11D4233:99b-13": "rang gi ngo bo rnam pa bzhi //",
    "T11D4233:99b-14": "log rtog rnam bzhi'i gnyen po yin //",
    "T11D4233:99b-15": "rjes su dpag pa'i mtshan nyid ni //",
    "T11D4233:99b-16": "grangs dang yul dang rgyu 'bras dang //",
    "T11D4233:99b-17": "tshul dgu rtags gsum sbyor ba dang //",
    "T11D4233:99b-18": "mi dmigs pa la bcu gsum ste //",
    "T11D4233:99b-19": "spyi dang dus dang sbyor ba'o //",
    "T11D4233:99b-20": "mdor ni nyi shu dgu ru 'dod //",
    "T11D4233:99b-21": "rjes dpag mtshan nyid drug tu 'dod //",
    "T11D4233:100a-0": "@100a * // de yi gnyen por rab tu bstan //",
    "T11D4233:100a-1": "gzhan gyi don gyi rjes dpag la //",
    "T11D4233:100a-2": "rnam pa gnyis su bstan pa ste //",
    "T11D4233:100a-3": "chos mthun pa dang chos mi mthun //",
    "T11D4233:100a-4": "re re la yang bco lnga'o //",
    "T11D4233:100a-5": "mthun pa'i phyogs la bgrang ba ni //",
    "T11D4233:100a-6": "mi dmigs pa dang rang bzhin dang //",
    "T11D4233:100a-7": "'bras bu'i rang bzhin rnam pa gsum //",
    "T11D4233:100a-8": "rang bzhin dag dang khyab par 'gyur //",
    "T11D4233:100a-9": "khyad par bye brag sbyor ba'o //",
    "T11D4233:100a-10": "da ni re re dag la yang //",
    "T11D4233:100a-11": "rjes su 'gro dang phyogs kyi chos //",
    "T11D4233:100a-12": "ldog pa dag ni shugs kyis bstan //",
    "T11D4233:100a-13": "spyi ru bco lnga mngon par brjod //",
    "T11D4233:100a-14": "mi mthun phyogs la spyad na ni //",
    "T11D4233:100a-15": "de dang 'dra'o gzhan du ni //",
    "T11D4233:100a-16": "ldog dang phyogs chos dngos su bstan //",
    "T11D4233:100a-17": "'gro ba shugs kyis rtogs par bya //",
    "T11D4233:100a-18": "yang dag ma nor phyogs bzhi ni //",
    "T11D4233:100a-19": "dngos po nyid dang bdag nyid 'dod //",
    "T11D4233:100a-20": "ma bsal ba'o phyogs ltar bzhi //",
    "T11D4233:100a-21": "mngon sum dag dang rjes su dpag / grangs dang tshig ma bsal ba'o //",
    "T11D4233:100a-22": "mdor bsdus sum cu brgyad du bzhed //",
    "T11D4233:100a-23": "de rnams dag gis 'joms par byed //",
    "T11D4233:100a-24": "rjes su dpag pa ltar snang ba //",
    "T11D4233:100a-25": "rnam pa gnyis su shes par bya //",
    "T11D4233:100a-26": "gtan gyis ltar snang nyid shu bzhi //",
    "T11D4233:100a-27": "dpe yi skyon rnams nyi shu'o //",
    "T11D4233:100a-28": "gtan tshigs lta bu bgrang ba ni //",
    "T11D4233:100a-29": "mtshang ma grub ma nges pa //",
    "T11D4233:100a-30": "'gal dang 'gal ba mi 'khrul can //",
    "T11D4233:100a-31": "ma chang ba ni rnam pa gnyis //",
    "T11D4233:100a-32": "ma grub pa ni rnam pa drug / ma nges pa la brgyad du 'dod //",
    "T11D4233:100a-33": "'gal ba dag la rnam pa bzhi //",
    "T11D4233:100a-34": "'gal ba mi 'khrul gnyis la bzhi //",
    "T11D4233:100a-35": "mdor na nyi shu rtsa bzhi'o //",
    "T11D4233:100a-36": "spang bar bya'o dpe yi skyon //",
    "T11D4233:100a-37": "mthun pa'i dpe dang mi mthun dpe //",
    "T11D4233:100a-38": "rnam pa gnyis so gzhan la ni //",
    "T11D4233:100a-39": "mthun pa'i phyogs la rnam pa dgu //",
    "T11D4233:100a-40": "bsgrub byar sgrub dang gnyi ga yi //",
    "T11D4233:100a-41": "las dang rdul dang bum pa'o //",
    "T11D4233:100a-42": "the tshom za ba de la gsum //",
    "T11D4233:100a-43": "rjes su 'gro med dang bstan pa //",
    "T11D4233:100a-44": "phyin ci log tu bstan pa'o //",
    "T11D4233:100a-45": "mi mthun phyogs la rnam pa dgu ;",
    "T11D4233:100a-46": "/ de dang 'dra'o rnam pa drug / ldog pa med dang ma bstan pa //",
    "T11D4233:100a-47": "ldog pa phyin ci log dang gsum //",
    "T11D4233:100a-48": "drug ni gong po rab tu brtags //",
    "T11D4233:100a-49": "gnyen po dag la sun 'byin ni //",
    "T11D4233:100a-50": "yang dag pa dang ltag chod do //",
    "T11D4233:100a-51": "mdor na nyi shu dag dang gnyis //",
    "T11D4233:100a-52": "spyir na brgya dang nyi shu gcig /",
    "T11D4233:100b-0": "@100b spang bar bya ba bzhi bcu drug / bsgrub par bya ba bdun cu lnga //",
    "T11D4233:100b-1": "de ni tshig kyang bdun cu gsum //",
    "T11D4233:100b-2": "shol ka bco brgyad rkang pa gcig / yongs su bsdoms te mngon par brjod //",
    "T11D4233:100b-3": "rigs thigs don bsdus 'di dag la //",
    "T11D4233:100b-4": "'khrul cing nor pa mchi pa rnams //",
    "T11D4233:100b-5": "'phags dang mkhas pa rnams la yang //",
    "T11D4233:100b-6": "bzod par gsol lo mkhas pa rnams //",
    "T11D4233:100b-7": "ma ha pa ndi bzod pa mdzod //",
    "T11D4233:100b-8": "'khrul nor gzhung rnams bsrang du gsol //",
    "T11D4233:100b-9": "rigs pa'i thigs pa'i don bsdus pa //",
    "T11D4233:100b-10": "rgya gar gyi mkhan po dzi na mi tra sa mdzad pa rdzogs so /",
    "T11D4233:100b-12": "// / rgya gar gyi mkhan po su rendra bo dhi dang ;"
}