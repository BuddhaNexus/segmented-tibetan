{
    "T02D1442:242a-0": "@242a # // rgya gar skad du /",
    "T02D1442:242a-1": "shr'i badzra d'a ka sya sto tra danda ka n'a ma /",
    "T02D1442:242a-2": "bod skad du /",
    "T02D1442:242a-3": "dpal rdo rje mkha' 'gro'i bstod pa rgyun chags zhes bya ba /",
    "T02D1442:242a-4": "dpal 'khor lo sdom pa la phyag 'tshal lo //",
    "T02D1442:242a-5": "autpala mdog sngon char sprin phreng ba dri med nam",
    "T02D1442:242a-6": "mkha' sngon po'i mchog rlung chen me chu sa yi",
    "T02D1442:242a-7": "dkyil 'khor steng du gnas pa'i gser gyi ri bo'i",
    "T02D1442:242a-8": "steng na padma rgyas pa'i gdan gnas dbang phyug mnan",
    "T02D1442:242a-9": "cing dkar mo'i nu ma gnyis po mnyam brdzis zil",
    "T02D1442:242a-10": "gyis dbang po nye dbang nya mi zla ba la",
    "T02D1442:242a-11": "sogs lha rnams bsngags mdzad lha min du ma skrag",
    "T02D1442:242a-12": "par mdzad cing 'jig rten bsrung mdzad dogs pa kun",
    "T02D1442:242a-13": "'phrogs stag lpags na bzas bkab mdzad ngan bsgral brtan",
    "T02D1442:242a-14": "zhing zab pa'i yi ge h'um dang phat kyi rnam",
    "T02D1442:242a-15": "pa h'a h'a'i nga ro nam mkha' kun gang sna",
    "T02D1442:242a-16": "tshogs rdo rje zla phyed kyis mtshan gtsug tor dam",
    "T02D1442:242a-17": "pa gti mug mun bcom legs bar sgrol ba dung",
    "T02D1442:242a-18": "chen phreng ba'i bar ba'i rdo rje sgrar bcas dril",
    "T02D1442:242a-19": "bu rab gsal dam pa'i phyag rgya nye bar 'khyud",
    "T02D1442:242a-20": "pa gnyis med ye shes chags pa'i yan lag rang",
    "T02D1442:242a-21": "bzhin btsun mo'i grogs dang ldan pa phyag gnyis glang",
    "T02D1442:242b-0": "chen myos pa chen @242b po'i pags pa'i na bza'",
    "T02D1442:242b-1": "bsnams pas brel zhing rnam par 'phro ba'i dgra sta",
    "T02D1442:242b-2": "mdud rno gri gug 'bar ba'i rdo rje kha tv'am",
    "T02D1442:242b-3": "ga dang zhags pa 'phro ba tshangs ba'i mgo dang",
    "T02D1442:242b-4": "cang te'u dang ni thod pa 'phro ba'i phyag rnams",
    "T02D1442:242b-5": "kyis mdzes sha dang tshil bu chen po gsol ba",
    "T02D1442:242b-6": "bsam gtan ldan pa cod pan ldan pa ye shes",
    "T02D1442:242b-7": "ldan pa blo nor ldan pa bcu drug phyed phyed",
    "T02D1442:242b-8": "zhal dang ldan pa spyan gsum dag par mdzad pa",
    "T02D1442:242b-9": "mi mgo'i phreng bas brgyan pa 'jigs su rung ba",
    "T02D1442:242b-10": "drag po mi bzad 'khor ba'i dgon pa yang dag",
    "T02D1442:242b-11": "sgrol ba bdud rnams 'joms pa rdo rje sems dpa'",
    "T02D1442:242b-12": "la phyag 'tshal / //",
    "T02D1442:242b-13": "/ de yi rjes su phyogs kyi padma'i 'dab ma",
    "T02D1442:242b-14": "bzhir bzhugs mkha' 'gro chen mo l'a ma dum skyes",
    "T02D1442:242b-15": "gzugs can ma ni yid 'phrog byed ma rnams dang",
    "T02D1442:242b-16": "ldan zhing mtshams su kun gnas thod pas bskor cing",
    "T02D1442:242b-17": "de nas sku gsung thugs kyi 'khor lor bzhugs shing",
    "T02D1442:242b-18": "sa 'og sa steng mtho ris spyod pa de nyid",
    "T02D1442:242b-19": "gsum las khros pa dpa' bo dpa' mo'i dbang phyug",
    "T02D1442:242b-20": "'khor lo dam pa 'khor lo can ni phyogs dang",
    "T02D1442:242b-21": "phyogs min dag na gnas pa'i khva gdong la sogs",
    "T02D1442:242b-22": "lha mo brgyad kyis mngon par mchod cing rang gi",
    "T02D1442:242b-23": "lha mos mnyam par sbyar ba'i sgeg pa dang ldan",
    "T02D1442:242b-24": "bdud kyi sde rnams sngangs par mdzad pa rnam par",
    "T02D1442:242b-25": "'phro ba sems can la ni yang dag chags can",
    "T02D1442:242b-26": "sdang la rnam sdang khro la kun khro nyon mongs",
    "T02D1442:242b-27": "rnams 'joms 'chi bdag bdud sogs khrag dron btung bas",
    "T02D1442:242b-28": "tshim pa'i thugs bde 'jig rten gsum na mdzad pa",
    "T02D1442:242b-29": "gcig bzhugs sangs rgyas mdzad brtson rdo rje lha mo'i",
    "T02D1442:242b-30": "bde ba reg pa las skyes pa sbu langs pa'i",
    "T02D1442:242b-31": "tshogs kyis khyab pa'i sku can spyan gyi rdzi ma",
    "T02D1442:242b-32": "g-yo zhing mgur gyi sbubs nas sid kyi sgrar bcas",
    "T02D1442:242b-33": "bzhad cing yid 'ong phyag gi zhags pas mgul 'khyud",
    "T02D1442:242b-34": "nu ma gnyis rgyas mkhrang rten las byung rdul gyi",
    "T02D1442:242b-35": "thigs pa'i tshogs kyis mchod cing nyi ma bye ba'i",
    "T02D1442:242b-36": "'od kyi snang bas phyogs kyi dkyil 'khor sna tshogs",
    "T02D1442:242b-37": "khyab cing snyan chas brgyan pa zla ba gzhon nu",
    "T02D1442:242b-38": "phyed pa'i mche ba'i myu gu lham me dpal mdzad",
    "T02D1442:242b-39": "blo mdzad tshim pa ster zhing rgyas ba ster ba",
    "T02D1442:242b-40": "rgyal srid ster zhing dngos grub ster ba phun sum",
    "T02D1442:242b-41": "tshogs ba thams cad rab ster 'dren pa rdo rje",
    "T02D1442:242b-42": "mkha' 'gro la ni rtag tu 'dud /",
    "T02D1442:242b-44": "// / dpe med thugs rje'i nyams kyis 'jug pa de",
    "T02D1442:243a-0": "bzhin gshegs pa'i bkod pa ma lus rnam @243a *",
    "T02D1442:243a-1": "// par 'phro bas 'khor ba'i rgya mtsho mi bzad",
    "T02D1442:243a-2": "nang song nyon mongs rba rlabs 'phro ba'i phreng ba",
    "T02D1442:243a-3": "rnam par 'joms mdzad me 'bar stong pas lhag pa'i",
    "T02D1442:243a-4": "'od 'bar glog 'phro'i 'od gsal ye shes phung po'i",
    "T02D1442:243a-5": "'od zer khyab par yang dag bstan cing mtha' yas",
    "T02D1442:243a-6": "dngos po'i rang bzhin dngos bral dngos med ngo bo",
    "T02D1442:243a-7": "yang dag las byung ngo bo khams gsum rang bzhin",
    "T02D1442:243a-8": "gzugs bzang gzugs bral ma lus gzugs bcom tshangs pa'i",
    "T02D1442:243a-9": "gnas bzhis nges par gnas pa mtshan gyis brgyan pa",
    "T02D1442:243a-10": "dpe byad rnams kyis legs par spras pa chos dang",
    "T02D1442:243a-11": "longs spyod rdzogs pa sprul pa'i sku gsum po yis",
    "T02D1442:243a-12": "khyab pa'i sems can don gyi phrin las de nyid",
    "T02D1442:243a-13": "gsum pa chags la chags che ma rungs pa la",
    "T02D1442:243a-14": "zhe sdang chen po rmongs la rmongs chen 'ded la",
    "T02D1442:243a-15": "'dod chen brtse ba stong nyid tha dad med pa",
    "T02D1442:243a-16": "sngon dang phyi ma'i mtha' ni spangs shing 'jig rten",
    "T02D1442:243a-17": "gsum po skad cig gis khyab rnam bar shes pa",
    "T02D1442:243a-18": "mngon du gyur pa dga' ba chen po'i tshogs kyi",
    "T02D1442:243a-19": "mchog mdzes sbyin dang tshul khrims la sogs yongs dag",
    "T02D1442:243a-20": "phyi nang mun pa mi bzad brgal zhing 'gro ba'i",
    "T02D1442:243a-21": "mdzad pa byed pa 'phrog byed 'khor ba'i 'jigs pa",
    "T02D1442:243a-22": "yang dag sgrol mdzad nyon mongs nyon mongs kun 'phrog",
    "T02D1442:243a-23": "gzugs dang ldan zhing gzugs kun sdud mdzad gdug pa",
    "T02D1442:243a-24": "kun nas skrag par mdzad cing phra mo'i sku chen",
    "T02D1442:243a-25": "spom po'i lus chen khyab bdag khyab pa rtag pa",
    "T02D1442:243a-26": "skad cig gnas pa brtan pa g-yo ba gsal ba",
    "T02D1442:243a-27": "dpa' bo dpa' mo'i dbang phyug 'jig rten dbang phyug",
    "T02D1442:243a-28": "la ni dngos po kun gyis 'dud /",
    "T02D1442:243a-30": "// / ro brgyas spras shing rmad byung 'jigs rungs du",
    "T02D1442:243a-31": "ma'i gzugs can ro pa sregs me drag mi mgo",
    "T02D1442:243a-32": "rab gtum rus pa dum bu'i tshogs dang skra sogs",
    "T02D1442:243a-33": "kyis brgyan bsreg bzhin pa yi yan lag mchog gi",
    "T02D1442:243a-34": "klad pa lug cing rkang mar zhag 'thor 'dam ni",
    "T02D1442:243a-35": "'dred pa skra chad pa dang rgyu ma'i phreng ba",
    "T02D1442:243a-36": "lang long nar ba mkha' 'gro ma dang 'byung po",
    "T02D1442:243a-37": "ro langs ha ha'i nga ro mthon por sgrogs shing",
    "T02D1442:243a-38": "sgrub pa po ni du ma h'um yig gis bsdigs",
    "T02D1442:243a-39": "rgyu zhing ce sbyang phat kyi rnam pa'i ku co",
    "T02D1442:243a-40": "'don cing lag bteg gar byed keng rus phreng ba",
    "T02D1442:243a-41": "'khrigs pa dpa' bo'i btung ba'i spro ba las byung",
    "T02D1442:243a-42": "dga' ba dang bcas glu snyan len cing gar byed",
    "T02D1442:243b-0": "@243b g-yo zhing rol pa rnal 'byor rnal 'byor ma",
    "T02D1442:243b-1": "yi dbang phyug tshogs pa bya rgod mchu yis gnon",
    "T02D1442:243b-2": "cing bcad pa'i lus kyi khrag gi rgyun 'dzag mun",
    "T02D1442:243b-3": "nag can ni ce sbyang gdong las byung ba'i 'bar",
    "T02D1442:243b-4": "ba drag po me 'bar tshogs can bdud sde'i tshogs",
    "T02D1442:243b-5": "med nag po dus chen 'khrigs pa'i lha rdzas dur",
    "T02D1442:243b-6": "khrod brgya da du gar mdzad bla ma he ru",
    "T02D1442:243b-7": "ka la bdag gis ngag rnams kyis ni mngon par",
    "T02D1442:243b-8": "mchod pa'i bsod nams nam mkha'i khams kyi khongs khyab",
    "T02D1442:243b-9": "rab skyes 'di yis skye ba 'di rnams nyon mongs",
    "T02D1442:243b-10": "dra ba ma lus spangs nas mnyam med bsod nams",
    "T02D1442:243b-11": "phung po bsags nas rab skyes dri med ye shes",
    "T02D1442:243b-12": "tshogs ni mngon gyur rang rig yang dag gsal ba",
    "T02D1442:243b-13": "dam pa'i 'od kyis gsal byas sna tshogs du ma'i",
    "T02D1442:243b-14": "ga'i mug mun nag mtha' yas kun nas bsal ba'i",
    "T02D1442:243b-15": "skad cig la ni rdo rje mkha' 'gro rdzogs pa'i",
    "T02D1442:243b-16": "sangs rgyas kun gyi sku bzhin kun nas rtag tu",
    "T02D1442:243b-17": "gyur / //",
    "T02D1442:243b-18": "/ dpal rdo rje mkha' 'gro'i bstod pa rgyun chags",
    "T02D1442:243b-19": "zhes bya ba rtog ge ba'i tshogs kyi gtsug gi",
    "T02D1442:243b-20": "nor bu slob dpon chen po dpal ldan chos kyi",
    "T02D1442:243b-21": "grags pa'i zhabs kyis mdzad pa rdzogs so /",
    "T02D1442:243b-23": "// / rgya gar gyi mkhan po ma ni ka shr'i",
    "T02D1442:243b-24": "dzny'a na'i zhal snga nas chag lo ts'a ba sh'akya'i",
    "T02D1442:243b-25": "dge slong dpal gyi mtha' can gyis bsgyur cing zhus",
    "T02D1442:243b-26": "te gtan la phab pa /",
    "T02D1442:243b-27": "'di'i gzhung tshad ni bla ma'i phyag dpe la tshig",
    "T02D1442:243b-28": "rkang pa bzhi'i re re zhing yi ge sum cu",
    "T02D1442:243b-29": "rtsa drug du gnas shing rkang pa bzhi ka bsdoms",
    "T02D1442:243b-30": "pas yi ge stong sum brgya bzhi bcu rtsa bzhi",
    "T02D1442:243b-31": "bzhugs so // bod kyi dpe la ni tshig rkang",
    "T02D1442:243b-32": "re re la tsheg par nyis brgya dgu bcu rtsa"
}