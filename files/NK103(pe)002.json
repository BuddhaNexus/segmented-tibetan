{
    "NK103(pe)002:1": "// ma n+da la s+ya d+h+aa tu ti sma ////",
    "NK103(pe)002:2": "dkyil 'khor gyi klong bzhugs //",
    "NK103(pe)002:3": "rgya gar skad du /",
    "NK103(pe)002:4": "sarba d+harma man+da la b+y+aa ka ra na n+aa ma /",
    "NK103(pe)002:5": "bod skad du /",
    "NK103(pe)002:6": "gzhi lam 'bras bu'i chos thams cad ye rdzogs gzhi",
    "NK103(pe)002:7": "la sogs pa dkyil 'khor bdun du sgro skur med",
    "NK103(pe)002:8": "par lung bstan pa zhes bya ba //",
    "NK103(pe)002:9": "legs pa'i bdag nyid pas dpal spyod yul yongs su",
    "NK103(pe)002:10": "dag pas kun tu bzang po la phyag 'tshal lo",
    "NK103(pe)002:11": "// dus gdod ma nas byang chub snying po'i dal du gnas pa la //",
    "NK103(pe)002:12": "de nyid ma rig cing bdag gzhan du kha'khrul rten",
    "NK103(pe)002:13": "'brel bcu ga nyis su 'khor rnam kapar rtog pas",
    "NK103(pe)002:14": "snod bcud du rigs drug tu ga'khyams //",
    "NK103(pe)002:15": "gtan tshigs dpe lung gis brgyud pa dang man ngag gis dngos su rgyal ba'i thugs rjes sprad //",
    "NK103(pe)002:16": "bas nges don gyi snying po rang la shar bas 'dud //",
    "NK103(pe)002:17": "bcos ma'am rnal ma'i sgo nas don gyi dbang bskur bar byed la //",
    "NK103(pe)002:18": "de yi rten du dkyil 'khor ye nas rang la gnas so //",
    "NK103(pe)002:19": "mtshon byed rtags su bkod pas don rang la gnas pa mtshon //",
    "NK103(pe)002:20": "pa'i thabs bka' klong dgu bam po nyi khri la",
    "NK103(pe)002:21": "brten te de dag don bsdus la tshig tu dgod",
    "NK103(pe)002:22": "do // chos kun gyi ngo bo rang bzhin byang rnam pa chub sems //",
    "NK103(pe)002:23": "mtshan nyid don gyi snying po ma bcos pa'i dal rang gsal ba'i //",
    "NK103(pe)002:24": "lhun grub gsum dbyer med par ye nas don gyis 'khor 'das kun rdzogs pas //",
    "NK103(pe)002:25": "kun nas bzlums par gnas pa'i dal zhes bya ba yin no //",
    "NK103(pe)002:26": "'gro 'dus rdo rje dbyings kyi dal nyid la //",
    "NK103(pe)002:27": "phyi nang gsang bar gsum du rgyud las gsungs pa ste //",
    "NK103(pe)002:28": "phyi yi dal 'byung ba 'gro ba kun la rang bzhin gyis gnas pa ni //",
    "NK103(pe)002:29": "rang rig pa'i yon tan lhun gyis grub pas ma 'gags pa las //",
    "NK103(pe)002:30": "de'i gzugs brnyan don mtshon pa cir yang shar //",
    "NK103(pe)002:31": "dngos po kun 'byung yang kun byang chub snying por rdzogs des na chos kun de nyid tu grol //",
    "NK103(pe)002:32": "brgyud nas mtshon pas lhag pa'i las so so la sbyor ba ni //",
    "NK103(pe)002:33": "tshon lnga re re yang lnga lnga nyi shu rtsa lnga yis //",
    "NK103(pe)002:34": "theg pa so so'i bka' bzhin du dgod pa lhag pa gzugs brnyan gyi dal dgod //",
    "NK103(pe)002:35": "pa yang rdo rje dbyings kyi lha bcu phrag gsum dang bdun ni rigs lnga /",
    "NK103(pe)002:36": "yul bzhi /",
    "NK103(pe)002:37": "bskal bzang gi sems dpa' chen po bcu drug /",
    "NK103(pe)002:38": "mchod pa'i lha mo brgyad /",
    "NK103(pe)002:39": "sgo ba bzhi las bzhi blangs pa ni //",
    "NK103(pe)002:40": "'og min gyi longs spyod rdzogs pa'i dal 'dra ba'i tshul //",
    "NK103(pe)002:41": "du ste mtshon pa'i brda yis sbyar ba sngags phyi nang gi dal gang yang rung ba //",
    "NK103(pe)002:42": "thun mong dang khyad par 'jug pa'i rten //",
    "NK103(pe)002:43": "dal gtso bo dbus su bkod cing 'khor mtha' nas bskor bar bstan pa'o //",
    "NK103(pe)002:44": "nang lus la gnas pa'i snod rtsa bcud thig le rnams //",
    "NK103(pe)002:45": "rlung gi nus pas so sor bzhag pa yang //",
    "NK103(pe)002:46": "phyi lte ba sprul pa rtsa 'dab drug cu'am rtsa bzhi /",
    "NK103(pe)002:47": "thig le yi ge'i dbyibs kyang de dang mnyam par ldan //",
    "NK103(pe)002:48": "nang na bzhi bar na brgyad kyi shi ra rtsa ldan //",
    "NK103(pe)002:49": "de dag gi dbus na thung ngu'i a gnas pa //",
    "NK103(pe)002:50": "de lus zungs bcud kyi rlung dang 'brel cing bde ba skyed pa'i rten gzhir gnas so //",
    "NK103(pe)002:51": "snying ga chos kyi 'khor lo dag la rtsa brgyad de //",
    "NK103(pe)002:52": "chos nyid kyi gsum yon tan dang ye shes kyi re re dang //",
    "NK103(pe)002:53": "rang rgyud kyi rtsa gsum po dag la 'gro ba rigs drug gi chos su tri /",
    "NK103(pe)002:54": "ye a n+ri /",
    "NK103(pe)002:55": "rang pre du //",
    "NK103(pe)002:56": "sa bon drug dang chos sku /",
    "NK103(pe)002:57": "rang +aahgasungasa /",
    "NK103(pe)002:58": "ye h'u thugs //",
    "NK103(pe)002:59": "dbus na 'khor 'das dbyer med du lhun gyis grub pa'i snying po h'u //",
    "NK103(pe)002:60": "yon tan gyi gcig ni blo rmugs gnyid dang bag chags kyi rten //",
    "NK103(pe)002:61": "dbus dngas ma lnga 'dus ni srog 'dzin don gyi",
    "NK103(pe)002:62": "rlung ste snying gi dwangs ma'i dwangs ma a thung",
    "NK103(pe)002:63": "la brten nas mi rgyu ba srog dbang dang mnyam",
    "NK103(pe)002:64": "du gnas / tshe'i dus byed tsam na dwangs ma",
    "NK103(pe)002:65": "dang bcas nas rgyu ba de rnam par shes pa",
    "NK103(pe)002:66": "du gnas / rten // yin pas chos sku //",
    "NK103(pe)002:67": "gsal la mi rtog gnas pa'i gzhi yin pas chos sku dang sbyar ro //",
    "NK103(pe)002:68": "mgrin pa longs spyod 'khor lo rtsa 'dab lnga phrag gnyis dang drug yod //",
    "NK103(pe)002:69": "de'i rtsa mdud 'khyil pa gsung gi sa bon am",
    "NK103(pe)002:70": "dang rtsa 'dab la dbyangs yig bcu drug dang bcas",
    "NK103(pe)002:71": "// 'dod yon lnga la longs spyod pa yi rten",
    "NK103(pe)002:72": "gyi rtsar 'brel te de'i rang bzhin 'od gsal gnas",
    "NK103(pe)002:73": "pa'i rten nam snying por bsdus pas longs spyod du",
    "NK103(pe)002:74": "// sbyar ro // klad pa bde chen rtsa 'dab",
    "NK103(pe)002:75": "bcu phrag gsum dang gnyis te so gnyis sgra yig",
    "NK103(pe)002:76": "so gnyis dang ldan //",
    "NK103(pe)002:77": "dbus na rtsa mdud spyi'u tshugs bde ba skyed pas",
    "NK103(pe)002:78": "ma yig ste ham mgo thur du bstan pas mtshon",
    "NK103(pe)002:79": "pa // lus bde bas khyab pa'i bcud thig le can gyis lus kun bde ba skyed //",
    "NK103(pe)002:80": "pas bde chen no //",
    "NK103(pe)002:81": "sku snying ga chos /",
    "NK103(pe)002:82": "mgrin pa longs /",
    "NK103(pe)002:83": "lte ba sprul pa'i gsum rtsa dbu mas 'brel pa'i gzhi ma'o //",
    "NK103(pe)002:84": "lte ba'i sor bzhi'i 'og gsang ba'i mtshams nas me yi gzhi //",
    "NK103(pe)002:85": "gru gsum dkyil na gtum mo'am drag mo'i gzugs //",
    "NK103(pe)002:86": "de'i kha dog dmar ser ram yig ngad tsha ba //",
    "NK103(pe)002:87": "smig sreg 'bar 'phro'i las byed pa yin //",
    "NK103(pe)002:88": "sgrom mdo mnam kha rlung gi gzhi ni //",
    "NK103(pe)002:89": "gzhu'i dbyibs te la zla gam yang na 'og rlung",
    "NK103(pe)002:90": "dwangs snyigs 'byed pa dang 'og rlung 'ching ba ste",
    "NK103(pe)002:91": "sdom ba'i rwa // rlung gi pa dan dang bcas pa ni bde ba bskul ba'i rkyen gyis //",
    "NK103(pe)002:92": "bde ba gsal dbugs phyir 'ded nang du sdud cing bshang gci 'thor ba yin //",
    "NK103(pe)002:93": "rtsa ba'i 'khor lo bzhi la me rlung gi rkyen gnyis kyis //",
    "NK103(pe)002:94": "bskul zhing lus kyi bcud smin par byed pa //",
    "NK103(pe)002:95": "nang na phung po ye gnas grub //",
    "NK103(pe)002:96": "pas nang gi dal te steng sgo ye shes dgug",
    "NK103(pe)002:97": "pa'i skal ba dang ldan pa 'jug pa'i rten du",
    "NK103(pe)002:98": "rung ba'o // gsang ba'i dal ni dbang po rdo rje'i yul pad+ma dang //",
    "NK103(pe)002:99": "rnam par shes pa ste 'og sgo khams gsum rol pa las //",
    "NK103(pe)002:100": "'dod chags can la lhun gnas kyi don mtshon pa ni //",
    "NK103(pe)002:101": "sna tshogs mdud pa zlum po sgo gru bzhi /",
    "NK103(pe)002:102": "skye gnas zla gam /",
    "NK103(pe)002:103": "phyi khyams gru gsum ste las bzhi dbyibs dang ldan pa'i pad+ma de //",
    "NK103(pe)002:104": "dung can /",
    "NK103(pe)002:105": "ba glang can /",
    "NK103(pe)002:106": "pad+ma can /",
    "NK103(pe)002:107": "ri mo can /",
    "NK103(pe)002:108": "rigs bzhi'i d+he wa lha mo yum mtshan ldan la //",
    "NK103(pe)002:109": "brdab /",
    "NK103(pe)002:110": "drud /",
    "NK103(pe)002:111": "rtse ba /",
    "NK103(pe)002:112": "gzhib pa la sogs pa rol pa'i ka ra na yi bstan bcos kyis brgyan //",
    "NK103(pe)002:113": "rgan po byis pa ma ning dge slong min yul",
    "NK103(pe)002:114": "gyi rten la gsang ba dang brda yi ngag gis",
    "NK103(pe)002:115": "ming // gsang ba ste des snying po'i dal gyi don la gnas par nus so //",
    "NK103(pe)002:116": "gnyis pa rang bzhin rnam par dag pa'i dal ni //",
    "NK103(pe)002:117": "thams cad la rgyas 'debs pas phyag rgya chen po rtsol ba med par lhun gyis grub ste //",
    "NK103(pe)002:118": "de la 'khor mtha' dang gtso bo dbus na gnas pa med pa yangs pa'i rang bzhin la //",
    "NK103(pe)002:119": "rnam shes tshogs drug dang de'i yul drug ni ma",
    "NK103(pe)002:120": "bcos pa ye shes kyi rol par shar ba ni",
    "NK103(pe)002:121": "// kha dog bkra zhing dbyibs gsal ba'i gzugs 1dang",
    "NK103(pe)002:122": "brjod pa dang bral ba nyid zin ma zin gnyis",
    "NK103(pe)002:123": "ka'i sgra 1rang snang //",
    "NK103(pe)002:124": "dngos po bral te rang bzhin med pa nyid zhim",
    "NK103(pe)002:125": "pa dang mi zhim pa dang de las gzhan pa'i",
    "NK103(pe)002:126": "dri // mu kha ro drug ma bcos pa'i thig",
    "NK103(pe)002:127": "le dbyings las shar kyang de nyid kyi ngang 1",
    "NK103(pe)002:128": "dri // // reg bya sna tshogs thig le las",
    "NK103(pe)002:129": "shar bas dbyings nyid 'dus pa b+ha ga'i klong 1",
    "NK103(pe)002:130": "dri // // // dran rig sna tshogs de nyid",
    "NK103(pe)002:131": "las shar cing de nyid la kun 'dus 11pa'i chos",
    "NK103(pe)002:132": "dri // // // so // bde 11 chen 11dkyil 'khor te grangs ni rtsa ba drug go //",
    "NK103(pe)002:133": "ma bcos pa ji bzhin mngon sum du shar ba kho na bas //",
    "NK103(pe)002:134": "drug tu snang yang bde ba chen de dag po phyogs ris med pa gcig gi ngang //",
    "NK103(pe)002:135": "de dag tu zhugs shing rtogs na ye shes mu mtha' med par 'jug /",
    "NK103(pe)002:136": "bskyed pa'am bris pa min pas 'di ni rang bzhin gyis ma bcos pa'i dkyil 'khor yin //",
    "NK103(pe)002:137": "kyang ma rtogs na mi grol bas rna brgyud kyi man ngag 'di la de bzhin nan tan bya'o //",
    "NK103(pe)002:138": "rang bzhin rnam dag de ni man+da'i sgras snying po 'am nying khu'am dkyil lta bu'i don nyid de //",
    "NK103(pe)002:139": "don la 'byung 'jug med pa'i ngang la gnas pas //",
    "NK103(pe)002:140": "ngo bo nyid kyis 'brel phyir snying po de nges",
    "NK103(pe)002:141": "par longs te la'i sgra ni len cing 'dzin pa",
    "NK103(pe)002:142": "la 'jug / chos thams cad kun nas byang chub sems su bzlums pa'i phyir na dkyil 'khor ro //",
    "NK103(pe)002:143": "don de la gtso bo bzang po dbus na gnas pa dang //",
    "NK103(pe)002:144": "mtha' na 'khor ngan pa gnas pa'i bzang ngan med la //",
    "NK103(pe)002:145": "snying po spros bral dbus gnas pa'i dkyil dang //",
    "NK103(pe)002:146": "spros pa'i chos kyis mtha' nas bskor ba dang bral ba ni srog go //",
    "NK103(pe)002:147": "'khor ba dang 'das pa dang phyi snod dang nang bcud la sogs pa chos thams cad //",
    "NK103(pe)002:148": "rang bzhin spros bral mtshan nyid rang rig rnam pa sgyu mar gdod nas dag /",
    "NK103(pe)002:149": "pas de gsum mtshon tshul nas ma 'dres la ngo",
    "NK103(pe)002:150": "bo tha dad med par yongs su rdzogs pa lhun",
    "NK103(pe)002:151": "gyis grub pa'i // bde ba chen po'i ngang du de dag thams cad mnyam pas gdeng ngo //",
    "NK103(pe)002:152": "'gro 'dul rdo rje dbyings kyi dal la phyi gzugs brnyan nang rtsa gnas gsang ba yum gyi mkha' //",
    "NK103(pe)002:153": "rang rang gi nges pa'i tshig ni de dag thun mong du //",
    "NK103(pe)002:154": "thabs sna tshogs kyis brgyud nas ston pa'i lung rnams su /",
    "NK103(pe)002:155": "du gsungs //",
    "NK103(pe)002:156": "pa des ni dal de yi bya ba'i thabs kyi yan lag bcu rdzogs //",
    "NK103(pe)002:157": "rdo rje las rim las /",
    "NK103(pe)002:158": "sa gzhi snyoms dang tshad thig dang //",
    "NK103(pe)002:159": "tshon dang bri ba rnam pa dang //",
    "NK103(pe)002:160": "rab gnas sbyin sreg 'jug pa dang //",
    "NK103(pe)002:161": "yon tan rnam bcus rgyas shes bya //",
    "NK103(pe)002:162": "zhes pas rang bzhin rnam dag dkyil 'khor gyi //",
    "NK103(pe)002:163": "yan lag bcu nges par rdzogs par bstan pa yang gang zhe na //",
    "NK103(pe)002:164": "yang /",
    "NK103(pe)002:165": "gzhi dang rang mtshan bslang dbang dang //",
    "NK103(pe)002:166": "sbyang sbyin bsrung dang gzung bar ni //",
    "NK103(pe)002:167": "dang po'i nying lag nyid du bshad //",
    "NK103(pe)002:168": "ces pas /",
    "NK103(pe)002:169": "chos thams cad ye nas chos nyid mnyam pa nyid kyis gzhi chen po de la //",
    "NK103(pe)002:170": "spyir ni 'khor 'das thams cad bzang ngan blang dor med par mnyam //",
    "NK103(pe)002:171": "rang mtshan ni /",
    "NK103(pe)002:172": "shes pa'i rgyud snang ba dang myong ba dang rig pas gsum byang chub sems su grol //",
    "NK103(pe)002:173": "chos thams cad rang dbang du gnas pas gdod nas yon tan thob pas bslang ba //",
    "NK103(pe)002:174": "chos thams cad byang chub kyi sems las gzhan med",
    "NK103(pe)002:175": "par grol bas phyogs med kyi rang dbang du 'dus",
    "NK103(pe)002:176": "// pa ni dbang du bya ba /",
    "NK103(pe)002:177": "phyogs 'dzin gyi rtog pa rnam par dag pa ni sbyang ba'o //",
    "NK103(pe)002:178": "che ba'i yon tan kun gyi dngos gzhi'i bdag nyid byin gyis brlab pa'o //",
    "NK103(pe)002:179": "'khrul pa'i mtshan ma grol bar rang la lhun grub",
    "NK103(pe)002:180": "tu gnas pas phyi nang don gyi bar chod dang",
    "NK103(pe)002:181": "bral ba ni bsrung ba'o //",
    "NK103(pe)002:182": "phyogs ris med pa'i bde ba dang dus gsum du",
    "NK103(pe)002:183": "mi 'bral ba'i gzungs su ye nas gnas pa ni",
    "NK103(pe)002:184": "gzung ba'o // chos dbyings rgya chad phyogs lhung dang bral ba nyid nam mkha'i mtha' dang mnyam pa'i //",
    "NK103(pe)002:185": "don la dus gsum du 'gyur ba med cing phyogs",
    "NK103(pe)002:186": "su ma lhungs pas drang por gnas pa ni tshad",
    "NK103(pe)002:187": "do // nam mkha' rang bzhin spros pa dang bral",
    "NK103(pe)002:188": "ba'i ngang du brtan pa ni gnas thigs gzhi ye",
    "NK103(pe)002:189": "shes kyi rang 'od rnam pa sgyu ma rdo rje",
    "NK103(pe)002:190": "btsan po'i mchog sa thig /",
    "NK103(pe)002:191": "bar thig ni mtshan nyid rang rig ye shes la //",
    "NK103(pe)002:192": "cir yang ma grub pas sgro 'dogs dang 1thams cad",
    "NK103(pe)002:193": "du 'char bas skur 'debs dang bral 11bas lhun grub",
    "NK103(pe)002:194": "gsum du drang por nges pas thig go //",
    "NK103(pe)002:195": "snang srid thams cad rang byung gi ye shes mtshon",
    "NK103(pe)002:196": "par byed pa'i thabs su mu mtha' cir yang gsal",
    "NK103(pe)002:197": "ba ni tshon no //",
    "NK103(pe)002:198": "spros pa thams cad dang bral bas zlum po chos",
    "NK103(pe)002:199": "kun khyab pas gru bzhi rnam rtog rang dbang du",
    "NK103(pe)002:200": "'dus pas zla gam //",
    "NK103(pe)002:201": "mu matha'i phyogs ris lhun grub phyogs med du 'joms par mdzad pa gru gsum dang bzhi ru mdzes //",
    "NK103(pe)002:202": "yul med rang gsal de rtogs bas sku gsum ma",
    "NK103(pe)002:203": "'dres la yongs su rdzogs par rtogs pas bkra gsal",
    "NK103(pe)002:204": "che // ste rang bzhin rnam dag gi dkyil 'khor chen por bris pa'o //",
    "NK103(pe)002:205": "snang ba gzugs grag pa sgra tshor ba dri myong ba ro reg pa reg bya rnams ni //",
    "NK103(pe)002:206": "rnam shes rten pas sku yi dkyil 'khor dgod pa yin //",
    "NK103(pe)002:207": "zin ma zin gnyis ka las byung ba'i sgra skad",
    "NK103(pe)002:208": "rab 'bring ni don mtshon cing brda sprod pa gsunga",
    "NK103(pe)002:209": "gi dal yin // shes bya kun 'dus pa'i phyogs",
    "NK103(pe)002:210": "med ni bde ba chen po yin pas thugs kyi",
    "NK103(pe)002:211": "dkyil 'khor te rnam pa dgod pa'o //",
    "NK103(pe)002:212": "chos thams cad ye nas rang byung gi ye shes byang chub kyi sems //",
    "NK103(pe)002:213": "su gnas pa la lha ye shes pa che ba'i",
    "NK103(pe)002:214": "yon tan thams cad rdzogs par grub pa ni rab",
    "NK103(pe)002:215": "tu gnas // pa la 'khor 'das ma lus pa'i",
    "NK103(pe)002:216": "mnga' thang thig le chen po'i klong du 'ub pas",
    "NK103(pe)002:217": "tu gnas // phul ba yin // rtogs pa'i ye shes rang gsal ba'i ram yig gi mes //",
    "NK103(pe)002:218": "mun pa ma rig pa dang 'khrul pa'i rnam rtog gi bud shing bsregs //",
    "NK103(pe)002:219": "dngos po dang stong pa'i bsreg rdzas dang yam shing gis //",
    "NK103(pe)002:220": "stong pa nyid kyi bde khaba chen po'i mchod pas kame lha ni gamnyes pa ni sbyin sreg go //",
    "NK103(pe)002:221": "rdo rje las rim las /",
    "NK103(pe)002:222": "dbang phyug 'jug dang bzod par gsol //",
    "NK103(pe)002:223": "khrus dgab dri dang lus dbul dang //",
    "NK103(pe)002:224": "bgegs bskrad lhar brlab dam tshig sbyin //",
    "NK103(pe)002:225": "de nyid dbog dang chu nan bya //",
    "NK103(pe)002:226": "bsgrag dang rin chen dor ba dang //",
    "NK103(pe)002:227": "lha dbab pa dang nan tan dang //",
    "NK103(pe)002:228": "mig dbye da la legs bstan dang //",
    "NK103(pe)002:229": "tshogs mchog yon dang rnam bco brgyad //",
    "NK103(pe)002:230": "ces pas che ba'i yon tan gyi mnga' dbang rdzogs",
    "NK103(pe)002:231": "te rgyal ba dang dbyer med du gyur pas bdag",
    "NK103(pe)002:232": "nyid zhugs // pa ste dbang phyug 'jug pa'o //",
    "NK103(pe)002:233": "phyogs med kyi don gyis gang dang mi 'gal ba ni bzod par gsol ba chen po'o //",
    "NK103(pe)002:234": "rig pa nyid ye nas 'khrul pa rnam par dag pa ni ye shes chen po'i khrus so //",
    "NK103(pe)002:235": "bag chags sna tshogs kyi mig dar rang ka mar chags pas g.yogs //",
    "NK103(pe)002:236": "thos bsam shes rab gnyis kyis don la 'jug pa'i sgor drangs te //",
    "NK103(pe)002:237": "lhun gnas kyi don la rtogs goms kyis gnas par spro ba bskyed dam mi bskyed dri ba'o //",
    "NK103(pe)002:238": "bu yis 'jug cing spro par khas blangs pa ni lan //",
    "NK103(pe)002:239": "tha mal pa'i sgo gsum byang sems kyi ngang du stob //",
    "NK103(pe)002:240": "pa ni lus dbul ba rnam rtog rang byung ye shes kyi ngang du bsgral //",
    "NK103(pe)002:241": "ba ni bgegs bskrad pa rang rig skye ba med pa ni ngang gi lha //",
    "NK103(pe)002:242": "yin pas ye bskyed do //",
    "NK103(pe)002:243": "sgo gsum mnyam grol rtogs pa'i don las mi 'da' ba'i dam tshig sbyin cing dbog pa'o //",
    "NK103(pe)002:244": "gnas lugs kyi don rig pa'i ngang du rgyun chags pa ni chu nan du gnas so //",
    "NK103(pe)002:245": "mkhyen pa'i ye shes yul med rang gsal gyi ngang du bsgrags //",
    "NK103(pe)002:246": "gzhi dad pa grogs brtson 'grus brtse gdung dam tshig dang ldan pa ni rin chen dor ba //",
    "NK103(pe)002:247": "chu bo bzhi rdzogs bla mas yul med rang gsal",
    "NK103(pe)002:248": "mngon du phab pa ni lha dbab pa ste nan",
    "NK103(pe)002:249": "tan du gnas // shes bya kun mkhyen yul med",
    "NK103(pe)002:250": "rang gsal du shes pa'i shes rab ni mig phye",
    "NK103(pe)002:251": "tan du gnas // ba // byang chub snying pos",
    "NK103(pe)002:252": "'i bcud longs pas man+dala mthong ba ni dal bstan",
    "NK103(pe)002:253": "tan du gnas // ba // pa'o // skyon yon",
    "NK103(pe)002:254": "thams cad bral bas yon gyi mchog gis mnyes par",
    "NK103(pe)002:255": "tan du gnas // ba // pa'o // phul ba'o",
    "NK103(pe)002:256": "// dal du 'jug pa'i yan lag bco brgyad dang",
    "NK103(pe)002:257": "bkod pa dal gyi cho ga'i yan lag bcu po",
    "NK103(pe)002:258": "tan du gnas // ba // pa'o // phul ba'o",
    "NK103(pe)002:259": "// dag / a ti'i thabs chen gcig gis yon",
    "NK103(pe)002:260": "tan thams cad rdzogs par gnas pa //",
    "NK103(pe)002:261": "des na lhag ma med par rang la gnas pas ni rdzogs pa che zhe'o //",
    "NK103(pe)002:262": "rnal 'byor rtogs goms kyi nyams la bde bar gnas par 'dod na //",
    "NK103(pe)002:263": "de la gsal byed rin chen 'bar ba'i dal dgod de //",
    "NK103(pe)002:264": "yul shes rten cing 'brel bar 'byung bas 'khrul gzhi",
    "NK103(pe)002:265": "'khor ba nus pa can 'di rang rig pa la",
    "NK103(pe)002:266": "// kun rdzogs par yul drug bde chen gyi dkyil",
    "NK103(pe)002:267": "'khor drug lus la yod pa la dgod ces bya",
    "NK103(pe)002:268": "// // rtsol brgyad zhen drug rtag chad gnyis kyis 'gro 'phrang gnas kyis ded la gcad do //",
    "NK103(pe)002:269": "nyams su myong ba'i 'phrul tshig rna brgyud kyi man ngag byin pas rna bar gzhug /",
    "NK103(pe)002:270": "snod med la rgya rtags gdab pa'i cho ga bya",
    "NK103(pe)002:271": "ste rgya ral ba'i nyes dmigs rgyud las gsungs so",
    "NK103(pe)002:272": "// tshogs brgyad rang grol rang byung ye shes kyi dkyil 'khor der //",
    "NK103(pe)002:273": "brda don bral ba yul med rang gsal rtogs pa don gyi snying po blang //",
    "NK103(pe)002:274": "de nyid gdod nas gnas pas da gzod 'byung 'jug med do //",
    "NK103(pe)002:275": "dal de dag gi don bdun du nges par mjug bsdu bar bya ba yang //",
    "NK103(pe)002:276": "gshis sam gnas lugs rang byung ye shes yin te //",
    "NK103(pe)002:277": "rang 'od kyi rnam pa sgyu mas bdag gzhan gyi",
    "NK103(pe)002:278": "don rdzogs te rol pa cir yang mi 'gag pa'i",
    "NK103(pe)002:279": "rgyan // rang bzhin stong nyid dngos po'i mtha' dang",
    "NK103(pe)002:280": "bral te mu bzhi'i spros pa rang grol ba'i rgyan",
    "NK103(pe)002:281": "rgyan // // gong ma de gnyis mkhyen pa'i mtshan",
    "NK103(pe)002:282": "nyid rang gsal mu matha'i skyon las grol ba ni",
    "NK103(pe)002:283": "rgyan // // // ye nas kun la rdzogs pa gzhi yi dkyil 'khor yin no //",
    "NK103(pe)002:284": "rang snang yin pas yul na mi gnas shing rtogs pa'i rkyen bzhi dang bral //",
    "NK103(pe)002:285": "bas ngo ma shes shing bdag gzhan du brtags pas rigs drug tu 'khrul zhing 'khor bas rgyud bcings //",
    "NK103(pe)002:286": "sems can tshad las 'das pas dus rgyun du mi stongs par 'khor //",
    "NK103(pe)002:287": "ba ni thugs rje sprul pa'i dkyil 'khor yin no //",
    "NK103(pe)002:288": "lhun gnas bde chen ni rgyu'i rkyen dang bzhi rdzogs kyi bshes gnyen ni bdag po'i rkyen //",
    "NK103(pe)002:289": "sems skye ba gong 'og gi rim pas phyi ma",
    "NK103(pe)002:290": "phyi ma'i go phye ba ni de ma thag rkyen",
    "NK103(pe)002:291": "ste // bya bral rdzogs pa'i lung ni dmigs pa'i rkyen yin pas rkyen bzhis don rig pa ni //",
    "NK103(pe)002:292": "'brel pa thabs kyi dkyil 'khor yin no //",
    "NK103(pe)002:293": "thos pa'i pradz+ny+aasa dang po ming du thos nas tshig tu bzung //",
    "NK103(pe)002:294": "bsam pa'i shes rab kyis don spyi'i rnam pa tsam go nas //",
    "NK103(pe)002:295": "bsgom pa'i shes rab kyis rig pa'i steng du khyel ba las //",
    "NK103(pe)002:296": "mthar phyin te yang rab mthong ba'i chos las grol ba ni rtogs pa'i dkyil 'khor yin no //",
    "NK103(pe)002:297": "cig car ba de ltar min te blo gros zhan na //",
    "NK103(pe)002:298": "dang po gnas pa goms pa las mi g.yo ba de las mnyam par nyid kyi nyams su sbyar //",
    "NK103(pe)002:299": "de nas ye shes lhun gyis grub par gnas par goms par byed pa ni //",
    "NK103(pe)002:300": "bsam gtan goms pa'i dkyil 'khor yin no //",
    "NK103(pe)002:301": "don de lta bu'i ngang la gnas pa'i rnal 'byor pas //",
    "NK103(pe)002:302": "ma bcos pa'i ngang du goms pas gnas pa nam mkha' rdo rje'i spyod pa dang //",
    "NK103(pe)002:303": "mthun 'jug lhag pa'i spyod pas 'gro 'dul thugs rje'i spyod pa cir yang rol pa ni //",
    "NK103(pe)002:304": "rol pas spyod pa'i dkyil 'khor lhun gyis grub pa yin no //",
    "NK103(pe)002:305": "don de nyid klong du gyur cing bskyed du byar med par mthar phyin pas //",
    "NK103(pe)002:306": "rang grol nas rtsol ba med par 'gro ba sgrol //",
    "NK103(pe)002:307": "bstan pa'i chos byin gyis rlabs las nyi ma ltar gdal //",
    "NK103(pe)002:308": "ba ni theg pa kun gyi 'bras bu kun rdzogs pa bde chen gyi dkyil 'khor yin no //",
    "NK103(pe)002:309": "nam mkha'i mtha' dang mnyam pa'i rgyud che po //",
    "NK103(pe)002:310": "brjod bya klong dgu rjod byed bam po nyi khri nas dang //",
    "NK103(pe)002:311": "dkyil 'khor kun nas don bsdus nas //",
    "NK103(pe)002:312": "'jam dbyangs byin brlabs bu la gtad //",
    "NK103(pe)002:313": "chos thams cad dkyil 'khor du lung bstan pa zhes bya ba /",
    "NK103(pe)002:314": "slob dpon dga' rab rdo rjes mdzad pa /",
    "NK103(pe)002:315": "rdzogs so////rgya gar gyi mkhan po sh+r+ai sing+ha pra ba ta dang /",
    "NK103(pe)002:316": "bod kyi lo ts+aa ba dge slong bee ro tsa nas /",
    "NK103(pe)002:317": "yul d+ha he na'i 'du khang du bsgyur cing zhus te gtan la phab pa'o //"
}