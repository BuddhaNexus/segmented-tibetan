{
    "T02D1929:39b-0": "@39b # // rgya gar skad du /",
    "T02D1929:39b-1": "krishna ya m'a ri n'a ma s'a dha nam /",
    "T02D1929:39b-2": "bod skad du /",
    "T02D1929:39b-3": "gshin rje gshed nag po zhes bya ba'i sgrub pa'i thabs /",
    "T02D1929:39b-4": "dpal khro bo 'jigs pa can la phyag 'tshal lo //",
    "T02D1929:39b-5": "dpal ldan 'jam pa'i rdo rje mchog / drag shul che zhing 'jigs par byed //",
    "T02D1929:39b-6": "khro chen de la phyag 'tshal te //",
    "T02D1929:39b-7": "de yi sgrub pa'i thabs bshad bya //",
    "T02D1929:39b-8": "de la sngags pa dbang dang dam tshig dang ldan pa /",
    "T02D1929:39b-9": "snying rje che ba //",
    "T02D1929:39b-10": "rtul phod pa /",
    "T02D1929:39b-11": "shes rab dang ldan pa des /",
    "T02D1929:39b-12": "gnas dur khrod la sogs pa yid dga' ba'i gnas su gnas te /",
    "T02D1929:39b-13": "brtul zhugs mchog spyad par bya'o //",
    "T02D1929:39b-14": "bdag nyid rdzogs pa'i tshul gyis lhar bskyed de //",
    "T02D1929:39b-15": "snying gar nyi ma'i steng du h'um bsam pa //",
    "T02D1929:39b-16": "de la 'od zer gyis bskul nas spyan drangs te /",
    "T02D1929:39b-17": "bzhugs pa la /",
    "T02D1929:39b-18": "phyi nang gi mchod pa'i bye brag dbul /",
    "T02D1929:39b-19": "de nas sdig pa bshags pa dang //",
    "T02D1929:39b-20": "rjes su yi rang bya ba dang //",
    "T02D1929:39b-21": "gsum la skyabs su 'gro ba dang //",
    "T02D1929:39b-22": "byang chub tu sems bskyed pa dang /",
    "T02D1929:39b-23": "tshangs pa'i gnas bzhi bsgoms nas /",
    "T02D1929:39b-24": "de nas stong pa nyid du bsgom par bya ste /",
    "T02D1929:39b-25": "gang gi rnam par yang mi bsgom mo //",
    "T02D1929:39b-26": "aom sh'u n+ya t'a dzny'a na badzra sv'a bh'a wa a'atma ko&amp; ham /",
    "T02D1929:39b-27": "de rjes h'um las 'od 'phros pas //",
    "T02D1929:39b-28": "sdang ba thams cad bsreg par bya //",
    "T02D1929:39b-29": "bsdus pas rdo rje gur du gyur //",
    "T02D1929:39b-30": "ra ba dra ba bsam par bya //",
    "T02D1929:39b-31": "de nas nam mkha'i dbyings bsam bya //",
    "T02D1929:39b-32": "de yis nang du gzhal yas khang //",
    "T02D1929:39b-33": "rdo rje rgya gram yang dag ldan //",
    "T02D1929:39b-34": "rta babs bzhi dang ldan par bsgom //",
    "T02D1929:39b-35": "nyi gdan ma he yi dags te //",
    "T02D1929:39b-36": "rnam pa lnga po bsgom pa ni //",
    "T02D1929:39b-37": "a'a li bsgoms pas zla ba ste //",
    "T02D1929:39b-38": "k'a li bsgoms pas rta bdun nyid //",
    "T02D1929:39b-39": "gnyis kyi bar du h'um bsams te //",
    "T02D1929:39b-40": "de nas rdo rje rtse lnga pa //",
    "T02D1929:40a-0": "de la snying @40a * //",
    "T02D1929:40a-1": "pos yang dag brgyan //",
    "T02D1929:40a-2": "de las 'od byung don byas nas //",
    "T02D1929:40a-3": "slar 'dus de dag 'od du zhu //",
    "T02D1929:40a-4": "de las rdo rje sems dpa' ni //",
    "T02D1929:40a-5": "zhal gsum phyag ni drug pa la //",
    "T02D1929:40a-6": "g-yas dkar g-yon pa dmar ba ste //",
    "T02D1929:40a-7": "rtsa ba'i lus mdog nag po'o //",
    "T02D1929:40a-8": "rdo rje ral gri gri gug g-yas //",
    "T02D1929:40a-9": "'khor lo padma thod pa g-yon //",
    "T02D1929:40a-10": "rdo rje rgyan gyis rnam par brgyan //",
    "T02D1929:40a-11": "g-yon pa brkyang ba'i zhabs kyis gnas //",
    "T02D1929:40a-12": "rang rig ldan pa rab tu bsgom //",
    "T02D1929:40a-13": "rdo rje padma dag bya ste //",
    "T02D1929:40a-14": "bde gshegs thig le zla bar gyur //",
    "T02D1929:40a-15": "de las yakshe ma me da //",
    "T02D1929:40a-16": "ya tsa ni r'a dz'a sa do //",
    "T02D1929:40a-17": "ru na yo ni ra dag ste //",
    "T02D1929:40a-18": "so so'i sa bon dag tu gyur ;",
    "T02D1929:40a-19": "/ de las so so'i sku bskyed de //",
    "T02D1929:40a-20": "sngags chen gyis ni dbyung bar bya //",
    "T02D1929:40a-21": "aom hr'i: shtri: wi kri t'a na na h'um h'um phat phat sv'a h'a /",
    "T02D1929:40a-22": "'khrugs pa zhal gsum phyag drug ste //",
    "T02D1929:40a-23": "kha dog aindra n'i la 'dra //",
    "T02D1929:40a-24": "lag na rdo rje chen po ste //",
    "T02D1929:40a-25": "zhe sdang chen po'i don mdzad nas //",
    "T02D1929:40a-26": "slar 'dus bdag nyid la thim bya ;",
    "T02D1929:40a-27": "/ dzin dzik gis gti mug gtso //",
    "T02D1929:40a-28": "zhal gsum phyag drug pa la zhi //",
    "T02D1929:40a-29": "dangs pa'i chu zla dang mtshungs pa'o //",
    "T02D1929:40a-30": "lag tu 'khor lo thogs pa dbyung //",
    "T02D1929:40a-31": "gti mug chen po'i don byas nas //",
    "T02D1929:40a-32": "mdun gyi zla dkyil dag la dgod //",
    "T02D1929:40a-33": "ratna dhrik gis ser sna'i bdag / btso ma gser mtshungs phyag drug ste //",
    "T02D1929:40a-34": "rin chen thogs pa dbyung bar bya //",
    "T02D1929:40a-35": "ser sna dag byas don chen byas //",
    "T02D1929:40a-36": "g-yas kyi nyi dkyil dag la bsam //",
    "T02D1929:40a-37": "a'a ro li ka gis 'dod chags gtso //",
    "T02D1929:40a-38": "zhal gsum phyag drug padma 'dra //",
    "T02D1929:40a-39": "lag na padma thogs pa dbyung //",
    "T02D1929:40a-40": "'dod chags chen po'i don byas te //",
    "T02D1929:40a-41": "gtso bo'i rgyab tu bsam par bya //",
    "T02D1929:40a-42": "pra dzny'a dhrik gis phrag dog bdag / zhal gsum phyag drug margad mtshungs //",
    "T02D1929:40a-43": "phyag na ral gri thogs pa dbyung //",
    "T02D1929:40a-44": "phrag dog don byas rdo rjer gyur //",
    "T02D1929:40a-45": "g-yon gyi nyi dkyil dag la bsam //",
    "T02D1929:40a-46": "mud gar dhrik gis tho ba drag / mdog gnag phyag drug tho ba bsnams //",
    "T02D1929:40a-47": "drag po chen po'i don byas nas //",
    "T02D1929:40a-48": "shar gyi sgo la bsam par bya //",
    "T02D1929:40a-49": "danda dhrik gis be con can //",
    "T02D1929:40a-50": "gser mdog lag na be con thogs //",
    "T02D1929:40a-51": "khro ba chen pos don byas nas //",
    "T02D1929:40a-52": "lho yi nyi dkyil dag la bzhugs //",
    "T02D1929:40a-53": "padma dhrik gis padmo ste //",
    "T02D1929:40a-54": "mdog dmar zhal gsum phyag drug pa //",
    "T02D1929:40b-0": "padma thogs pas don @40b byas te ;",
    "T02D1929:40b-1": "/ nub kyi sgor ni bsam par bya //",
    "T02D1929:40b-2": "khadga dhrik gis ral gri dbyung //",
    "T02D1929:40b-3": "zhal gsum phyag drug ljang gu'o //",
    "T02D1929:40b-4": "phyag na ral gri thogs pa ste //",
    "T02D1929:40b-5": "byang gi sgor ni bsam par bya //",
    "T02D1929:40b-6": "dve sha ra ti sa tsartsi dbyung //",
    "T02D1929:40b-7": "'khor lo lag 'dzin dkar mo ste //",
    "T02D1929:40b-8": "byams pa chen pos don byas te //",
    "T02D1929:40b-9": "me yi zla dkyil bsam par bya //",
    "T02D1929:40b-10": "badzra ha ra tis phag mo dbyung //",
    "T02D1929:40b-11": "rdo rje lag 'dzin nag mo ste //",
    "T02D1929:40b-12": "snying rjes don byas slar bsdus la //",
    "T02D1929:40b-13": "lho nub zla dkyil bsam par bya //",
    "T02D1929:40b-14": "r'a ga ra tis dbyangs can dbyung //",
    "T02D1929:40b-15": "dmar mo lag na padma bsnams //",
    "T02D1929:40b-16": "dga' ba chen pos don byas nas //",
    "T02D1929:40b-17": "nub byang zla dkyil bsam par bya //",
    "T02D1929:40b-18": "badzra tis mdzod ldan dbyung //",
    "T02D1929:40b-19": "ljang gu lag na ral gri 'dzin //",
    "T02D1929:40b-20": "btang snyoms chen po'i don byas nas //",
    "T02D1929:40b-21": "byang shar zla dkyil bsam par bya //",
    "T02D1929:40b-22": "bdag po'i phyag mtshan 'dra ba la //",
    "T02D1929:40b-23": "rang rtags gang yin dang por sbyin //",
    "T02D1929:40b-24": "zhal mdog rigs kyis shes par bya //",
    "T02D1929:40b-25": "yang dag don gyi 'od du zhu //",
    "T02D1929:40b-26": "'od kyi gong bur de nyid gyur //",
    "T02D1929:40b-27": "tsartsi k'a sogs legs pa'i glus //",
    "T02D1929:40b-28": "'od kyi gong bu sad par byed //",
    "T02D1929:40b-29": "kye /",
    "T02D1929:40b-30": "rje btsun snying rjes khro bzhengs la //",
    "T02D1929:40b-31": "gnas gsum kun gyi gti mug sbyongs //",
    "T02D1929:40b-32": "bdud bzhi rnams las gtso bo rgyal //",
    "T02D1929:40b-33": "kye /",
    "T02D1929:40b-34": "'khrugs pa'i sems kyis gtso bo bzhengs //",
    "T02D1929:40b-35": "stod gnas 'jig rten mgron gnyer ci //",
    "T02D1929:40b-36": "'jig rten sku mchog rje btsun bzhengs //",
    "T02D1929:40b-37": "kye /",
    "T02D1929:40b-38": "stong par bsams nas ci ste bzhugs //",
    "T02D1929:40b-39": "byang chub rang bzhin 'jig rten bzhengs //",
    "T02D1929:40b-40": "dngos rnams sgyu mar bsams nas ni //",
    "T02D1929:40b-41": "'od las yi ge h'um du bzhengs //",
    "T02D1929:40b-42": "de las gtum po khro bo'i gzugs //",
    "T02D1929:40b-43": "'jigs byed gsus pa che ba yi //",
    "T02D1929:40b-44": "gshin rje nag po'i gzugs su gyur //",
    "T02D1929:40b-45": "zhal gsum phyag drug gong dang mthun //",
    "T02D1929:40b-46": "gyen du skra 'bar 'jigs pa che //",
    "T02D1929:40b-47": "dum dang dum bur rnam par brgyan //",
    "T02D1929:40b-48": "shin tu khros pa'i skur bsams te //",
    "T02D1929:40b-49": "ba spu'i bu ga rnams las ni //",
    "T02D1929:40b-50": "rang gi khro bo 'phro bar bsam //",
    "T02D1929:40b-51": "'jigs pa'i mche ba gtsigs pa'i zhal //",
    "T02D1929:40b-52": "ha ha 'byin pas za bar byed //",
    "T02D1929:40b-53": "bskal pa'i me 'bar lta bu ste //",
    "T02D1929:40b-54": "bdag nyid de lta bsam par bya //",
    "T02D1929:40b-55": "dkyil 'khor gsal bar bsams nas ni //",
    "T02D1929:41a-0": "mig @41a * //",
    "T02D1929:41a-1": "la sogs pa byin gyis brlab //",
    "T02D1929:41a-2": "rdo rje gsum ni gnas gsum bsgom //",
    "T02D1929:41a-3": "so so'i thugs las 'od byung ste //",
    "T02D1929:41a-4": "spyan drangs mchod pa yang dag spro //",
    "T02D1929:41a-5": "so so'i rig pa'i rim pa dang //",
    "T02D1929:41a-6": "sku gsung thugs kyi sngags brjod bya //",
    "T02D1929:41a-7": "aom sarba ta th'a ga ta k'a ya badzra sva bh'a wa a'atma ko&amp; ham /",
    "T02D1929:41a-8": "aom sarba ta th'a ga ta b'a ga badzra sva bh'a wa a'atma ko&amp; ham /",
    "T02D1929:41a-9": "aom sarba ta th'a ga ta tsitta badzra sva bh'a wa a'atma ko&amp; ham /",
    "T02D1929:41a-10": "ye shes sems dpa' snying bsams te //",
    "T02D1929:41a-11": "de yi snying gar nyi ma bsams //",
    "T02D1929:41a-12": "de las ngas rgyal he ru ka //",
    "T02D1929:41a-13": "dbang bskur gshin gshed dbu la bsam //",
    "T02D1929:41a-14": "yang de las 'od zer 'phros pas bskul //",
    "T02D1929:41a-15": "tho ba la sogs bzhi po yis //",
    "T02D1929:41a-16": "dgug dang gzhug dang bcing ba dang //",
    "T02D1929:41a-17": "dbang du byas te mgu bar bya'o //",
    "T02D1929:41a-18": "zla ba nyi ma chu dang sman //",
    "T02D1929:41a-19": "dri ni rlung me'i 'khor lor gnas //",
    "T02D1929:41a-20": "de la dpa' bo 'bru lngar bsam //",
    "T02D1929:41a-21": "de steng du h'um las rdo rje bsam //",
    "T02D1929:41a-22": "aom gyis byin brlabs bdud rtsir bsgom //",
    "T02D1929:41a-23": "de nyid gsum ni mngon par bzlas //",
    "T02D1929:41a-24": "lce dag pas ni btung bar bya //",
    "T02D1929:41a-25": "de nas 'dod pa'i lha mo bsdu //",
    "T02D1929:41a-26": "bdag gi ba spu'i bu ga las //",
    "T02D1929:41a-27": "mchod pa spros te bdag nyid mchod //",
    "T02D1929:41a-28": "de nas 'khor rnams mchod par bya'o //",
    "T02D1929:41a-29": "aom sarba ta th'a ga ta p'u dza badzra sva bh'a wa a'atma ko&amp; ham /",
    "T02D1929:41a-30": "chos rnams kun gyis de la bstod //",
    "T02D1929:41a-31": "gti mug rdo rje'i rang bzhin khyod //",
    "T02D1929:41a-32": "gshin rje gshed de 'jigs pa po //",
    "T02D1929:41a-33": "ston pa sangs rgyas kun gyi bdag / mgon po 'jigs byed phyag 'tshal bstod //",
    "T02D1929:41a-34": "ser sna rdo rje'i rang bzhin khyod //",
    "T02D1929:41a-35": "gshin rje'i dgrar grags 'jigs pa po //",
    "T02D1929:41a-36": "thugs kyi rdo rjer rab snang ba //",
    "T02D1929:41a-37": "rin chen rdo rje phyag 'tshal bstod //",
    "T02D1929:41a-38": "'dod chags rdo rje'i rang bzhin khyod //",
    "T02D1929:41a-39": "mnga' bdag 'dod chags las byung ba //",
    "T02D1929:41a-40": "dbyangs kun gyi ni mchog gi mchog / rdo rje gsung la phyag 'tshal bstod //",
    "T02D1929:41a-41": "phrag dog rdo rje'i ngo bo khyod //",
    "T02D1929:41a-42": "gshin rje gshed de las kun mdzad//",
    "T02D1929:41a-43": "sku yi rdo rjer rab snang ba //",
    "T02D1929:41a-44": "ral gri'i phyag la phyag 'tshal bstod //",
    "T02D1929:41a-45": "sangs rgyas kun gyi rang bzhin khyod //",
    "T02D1929:41a-46": "sangs rgyas rnams ni kun bsdus pa //",
    "T02D1929:41a-47": "sangs rgyas kyi ni mchog gi mchog / dkyil 'khor bdag la phyag 'tshal lo //",
    "T02D1929:41a-48": "de nas rdzogs pa'i rim pa bsgom //",
    "T02D1929:41b-0": "rnal 'byor 'di la rtag @41b gnas bya //",
    "T02D1929:41b-1": "bsam gtan ma nus bzlas pa ste //",
    "T02D1929:41b-2": "bzlas pa bzhi la rab 'bad bya //",
    "T02D1929:41b-3": "zla ba drug gis mtshan ma 'byung //",
    "T02D1929:41b-4": "de nas sgrub pa chen po brtsam //",
    "T02D1929:41b-5": "'khor lo la sogs gzhung bzhin bya //",
    "T02D1929:41b-6": "so so'i dus la gtad bya ste //",
    "T02D1929:41b-7": "zhag bzhir bsgrubs na 'dod pa 'grub //",
    "T02D1929:41b-8": "aom hr'i: shti: wi kri t'i t'a na na h'um h'um phat sv'a h'a /",
    "T02D1929:41b-9": "aom yakshe ma med ya tsa ni r'a dza sa do ru na yo ni r'a /",
    "T02D1929:41b-10": "aom ya ma r'a dza sa do me ya /",
    "T02D1929:41b-11": "ya me do ru na yo da ya /",
    "T02D1929:41b-12": "ya da yo ni /",
    "T02D1929:41b-13": "ra ya kshe /",
    "T02D1929:41b-14": "ya kshe ya tstsha ni r'a ma ya /",
    "T02D1929:41b-15": "drag po'i gsang sngags man ngag bzhin //",
    "T02D1929:41b-16": "so so'i las dang spel bar bya //",
    "T02D1929:41b-17": "'byung po kun gyi gtor ma btang//",
    "T02D1929:41b-18": "dang po gshin rje'i dgral dbul //",
    "T02D1929:41b-19": "de nas so so'i 'khor la sbyin //",
    "T02D1929:41b-20": "sngags chen 'di yis dbul bar bya //",
    "T02D1929:41b-21": "aom aindra ya hr'i: ya ma ye sht'i: wa ra n'a ya wi /",
    "T02D1929:41b-22": "ku be r'a ya kri /",
    "T02D1929:41b-23": "a'i shva n'a ya ta /",
    "T02D1929:41b-24": "aagna ye a'a /",
    "T02D1929:41b-25": "nee r'i ta ye na /",
    "T02D1929:41b-26": "b'a ya be na /",
    "T02D1929:41b-27": "tsandra ya h'um s'u rya ya h'um /",
    "T02D1929:41b-28": "brahma n'a ya phat /",
    "T02D1929:41b-29": "ba su dha r'a ya phat /",
    "T02D1929:41b-30": "be ma tsi tra ye sv'a /",
    "T02D1929:41b-31": "sarba bh'u te bhyo h'a /",
    "T02D1929:41b-32": "ha h'a /",
    "T02D1929:41b-33": "hi h'i /",
    "T02D1929:41b-34": "h'um h'um phem sv'a h'a /",
    "T02D1929:41b-35": "sgrub pa chen po'i dus su ni //",
    "T02D1929:41b-36": "sku gzugs mdun du gzhag par bya //",
    "T02D1929:41b-37": "mchog gi sha la sogs pa dbul //",
    "T02D1929:41b-38": "mar me che yang rtag tu btang //",
    "T02D1929:41b-39": "mchod pa'i mchog rnams dbul bar bya //",
    "T02D1929:41b-40": "ma yengs pa yi sems kyis dbul //",
    "T02D1929:41b-41": "'jigs pa'i sems ni ma yin no //",
    "T02D1929:41b-42": "sngags pas dpa' bo mchod par bya //",
    "T02D1929:41b-43": "spyod lam byed na 'di ltar bsgom //",
    "T02D1929:41b-44": "dngos po thams cad gshin rjer bsam //",
    "T02D1929:41b-45": "yang na rang rang dag par bya //",
    "T02D1929:41b-46": "yang na rdo rje sems dpa' bsgom //",
    "T02D1929:41b-47": "las kyi mthar thug 'jam dpal mchog / rtsod pa'i dus su byung ba 'di //",
    "T02D1929:41b-48": "bstan pa bsrung ba'i dgos pa dang //",
    "T02D1929:41b-49": "las kyi bye brag bsgrub pa dang //",
    "T02D1929:41b-50": "blo dman rnams la phan pa'i phyir //",
    "T02D1929:41b-51": "rnal 'byor bzhi yi tshul du bris //",
    "T02D1929:41b-52": "blo dman dam tshig la gnas pas //",
    "T02D1929:41b-53": "rab tu 'bad de bsgrub par bya //",
    "T02D1929:41b-54": "rgyud kyi don mchog bsdus pa yi //",
    "T02D1929:41b-55": "gshin rje gshed kyi sgrub thabs byas //",
    "T02D1929:41b-56": "'di las ngal ba'i dge ba gang //",
    "T02D1929:41b-57": "kun gyis 'jam dpal mchog thob shog / gshin rje",
    "T02D1929:41b-58": "gshed nag po'i sgrub pa'i thabs slob dpon nyin mor",
    "T02D1929:41b-59": "byed pa'i grags pas mdzad pa rdzogs so /",
    "T02D1929:42a-0": "// / zhu chen gyi lo ts'a ba @42a * //",
    "T02D1929:42a-1": "'gos lhas btsas kyis //"
}