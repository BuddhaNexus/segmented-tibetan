{
    "NG0115:1": "@#// rgya gar skad du /",
    "NG0115:2": "tan+t+ra ra dza swar+n+na kur+m+ma badzra ya na mu la tan+t+ra /",
    "NG0115:3": "bod skad du /",
    "NG0115:4": "rgyud kyi rgyal po gser gyi rus sbal rdo rje theg pa rtsa ba'i rgyud /",
    "NG0115:5": "mkhyen ldan ston pa'i sku la phyag 'tshal lo //",
    "NG0115:6": "'di skad gsungs pa'i dus gcig na //",
    "NG0115:7": "rnam pa thams cad mkhyen pa'i ston pa des //",
    "NG0115:8": "thugs rje che mnga' 'gro ba'i don bya'i phyir //",
    "NG0115:9": "skye ba med las skye ba'i cho 'phrul bstan //",
    "NG0115:10": "nam mkha' lta bu'i chos sku mtshon bral bas //",
    "NG0115:11": "gzugs skur bzhengs nas 'gro don mthar dbyung phyir //",
    "NG0115:12": "ye sangs gnas su shes rab blo rtsal bskyed //",
    "NG0115:13": "'og min gnas su 'gro 'dul chos lung mnos //",
    "NG0115:14": "sum cu rtsa gsum 'khor rnams kun la bshad //",
    "NG0115:15": "'od gsal gnas su blo yi rtsal rnams 'byongs //",
    "NG0115:16": "'dul ba'i dus la bab pa thugs kyis mkhyen //",
    "NG0115:17": "yab kyi blta bas phab cing yum gyi lhums su zhugs //",
    "NG0115:18": "zla dgu ngo bcu skye ba bzhes tshul bstan //",
    "NG0115:19": "shin tu mtshan bzang sum cu rtsa gnyis dang *//",
    "NG0115:20": "dpe byad bzang po brgyad cur yongs su bstan //",
    "NG0115:21": "da ltar sems can yongs su spro bskyed phyir //",
    "NG0115:22": "dgung lo rim pas mdzad pa mtha' ru phyin //",
    "NG0115:23": "'gro ba sems can gang gis gang 'dul ba //",
    "NG0115:24": "chos sgo brgyad khri bzhi stong phye ste bstan //",
    "NG0115:25": "de bstan gnas ni rnam pa gsum du bshad //",
    "NG0115:26": "kha cig stobs ldan blo gsal dad che la //",
    "NG0115:27": "kun grags rgya chen yongs su 'phel te bstan //",
    "NG0115:28": "kha cig 'phro can snod dang ldan pa la //",
    "NG0115:29": "mdo yi don rnams nges par bsdus la bstan //",
    "NG0115:30": "kha cig dad mos nges par 'dzin 'chang la //",
    "NG0115:31": "rtsa ba'i man ngag lhug pa nyid du bstan //",
    "NG0115:32": "spyir ni 'di la 'di ltar bshad mi lang *//",
    "NG0115:33": "bye ma'i le bzhin grangs las 'das pa ste //",
    "NG0115:34": "bag phye la sogs skra shad ldeb 'og tu gtor bzhin pa 'drar bzhin snang *//",
    "NG0115:35": "'gro ba'i don phyir dgos ched ngas bstan to //",
    "NG0115:36": "gang zhig gson gshin 'gro don byed pa la //",
    "NG0115:37": "gnam 'greng phred nyal kha sbub don rnams yang *//",
    "NG0115:38": "nges par thar chags la shan phye ste bstan //",
    "NG0115:39": "gang zhig bstan pa 'dzin skyong dad pa la //",
    "NG0115:40": "rgyud lung bye brag mang du bstan pa yang *//",
    "NG0115:41": "ya ma ki la mdo yis phye ste bstan //",
    "NG0115:42": "gang zhig dge bcu spyod cing 'dul khrims bsrung dad la //",
    "NG0115:43": "'dul khrims sdom pa mang du bstan pa yang *//",
    "NG0115:44": "nyan thos byang chub sems dpa'i mdo yis phye ste bstan //",
    "NG0115:45": "gang zhig spyi rgyud gsang sngags la dad par //",
    "NG0115:46": "rtsa ba'i dkyil 'khor mang du bstan pa yang *//",
    "NG0115:47": "bya ba gnyis ka rnal 'byor rgyud kyis phye ste bstan /",
    "NG0115:48": "gang zhig gsang sngags nang la dad pa la //",
    "NG0115:49": "bsnyen sgrub rim pa mang du bstan pa yang *//",
    "NG0115:50": "bskyed rdzogs rnam pa gnyis su phye ste bstan //",
    "NG0115:51": "gang zhig theg chen nyid la mos pa la //",
    "NG0115:52": "sems phyogs bye brag mang du bstan pa la //",
    "NG0115:53": "a ti yo ga'i mdo yis phye ste bstan //",
    "NG0115:54": "de ltar bye brag mang du bstan gyur kyang *//",
    "NG0115:55": "de don de las de nyid shin tu @#//",
    "NG0115:56": "'byung ba dka' //",
    "NG0115:57": "'byung ba dkon phyir thugs kyi dkyil 'khor nas //",
    "NG0115:58": "nges pa'i snying po rtsa ba'i rgyud dang ni //",
    "NG0115:59": "rgyud kyi rnam pa yongs su bstan pa yang *//",
    "NG0115:60": "rgyud dang phyi ma kalpa dum bur bstan //",
    "NG0115:61": "rin chen rigs can bum pa'i blo can la //",
    "NG0115:62": "rgyud 'di rgyud kyi rgyud de rus sbal rtsa ba'i rgyud //",
    "NG0115:63": "blta bas thag bcad spyod pas la dor phyi ru bstan //",
    "NG0115:64": "tsan dan rigs can pad+ma'i blo can la //",
    "NG0115:65": "byang sems theg pa phyi ma'i rgyud //",
    "NG0115:66": "shes pa nges pa gcig la gzhag phyir bstan //",
    "NG0115:67": "ma nges tha dad so so'i blau can la //",
    "NG0115:68": "bkol ba so so'i rgyud chung bcu gnyis po //",
    "NG0115:69": "gang zag mtshan rtags rgyud kyi mtshan rnams bstan //",
    "NG0115:70": "gang zhig rdzogs chen la zlos shan ma phyed pa la //",
    "NG0115:71": "rdzogs pa spyi gcod rgyud nyid bstan par bya //",
    "NG0115:72": "gang zhig snying po'i don bral lo ma'i tshogs phyogs la //",
    "NG0115:73": "rtsa ba bsdus pa'i rgyud rnams bstan par bya //",
    "NG0115:74": "gang zhig rtogs 'dzin gnyis su blta ba la //",
    "NG0115:75": "nyag gcig dgongs pa'i rgyud nyid bstan par bya //",
    "NG0115:76": "gang zhig mtshon pa tshig gi don byed la //",
    "NG0115:77": "yi ge med pa'i rgyud nyid bstan par bya //",
    "NG0115:78": "gang zhig rtag chad gzung 'dzin gnyis su blta ba la //",
    "NG0115:79": "mtha' ru sel ba'i rgyud nyid bstan par bya //",
    "NG0115:80": "gang zhig gser dang bong nyid rtog can la //",
    "NG0115:81": "dri med dag pa'i rgyud nyid bstan par bya //",
    "NG0115:82": "gang zhig snying po'i don la 'gyur ba'i blo can la //",
    "NG0115:83": "lta ba rdo rje'i rgyud nyid bstan par bya //",
    "NG0115:84": "gang zhig dgongs pa'i don gol sgyu ma'i lus la bde ba can //",
    "NG0115:85": "bsam gtan tsog pu'i rgyud nyid bstan par bya //",
    "NG0115:86": "gang zhig blta ba'i lta ba ma rtogs la //",
    "NG0115:87": "thugs kyi yang gter rgyud nyid bstan par bya //",
    "NG0115:88": "gang zhig man ngag gis man ngag ma rdzogs pa la //",
    "NG0115:89": "gsang ba yang gter rgyud nyid bstan par bya //",
    "NG0115:90": "gang zhig 'khrul pa'i yid phyogs bral ba la //",
    "NG0115:91": "mu tig phreng ba thabs kyi rgyud nyid bstan par bya //",
    "NG0115:92": "gang zhig lta spyod ya bral gyur pa la //",
    "NG0115:93": "rjes 'jug spyod pa'i rgyud nyid bstan par bya //",
    "NG0115:94": "de bzhin blo yi khyad par so so la //",
    "NG0115:95": "man ngag rdo rje theg pa gcig tu babs //",
    "NG0115:96": "zhes ston pa nyid sku che ba'i yon tan dang",
    "NG0115:97": "ldan nas thugs rjes phy-i rabs kyi don du bstan",
    "NG0115:98": "pa / gleng gzhi'i le'u ste dang po'o //",
    "NG0115:100": "// de nas ston pa nyid sku rdo rje lta bu'i ngo bor bzhugs te /",
    "NG0115:101": "de'i tshe de'i dus na /",
    "NG0115:102": "'khor rnams kyi nang nas /",
    "NG0115:103": "sems dpa' rdo rjes zhus pa /",
    "NG0115:104": "khams gsum 'khor ba'i sems can skye dang 'chi la brtag /",
    "NG0115:105": "zo chu'i 'khyud mo shing rta'i 'phang lo 'dra //",
    "NG0115:106": "sdug bsngal bzhi las thar pa'i dus mtha' med //",
    "NG0115:107": "'khor ba 'di las thar pa thob thabs shig /",
    "NG0115:108": "thugs kyi dkyil nas nges pa'i bcud phyung ba //",
    "NG0115:109": "phyi rabs don du bstan pa gzhag tu gsol //",
    "NG0115:110": "zhes zhus pa dang *//",
    "NG0115:111": "de yi ston pas bka' stsal pa //",
    "NG0115:112": "sems dpa' rdo rje la sogs kun //",
    "NG0115:113": "shin tu lus thud @#//",
    "NG0115:114": "dbang po bstan par nyon //",
    "NG0115:115": "phyi rabs don du gser gyi rus sbal 'di //",
    "NG0115:116": "rdo rje theg pa rtsa ba'i rgyud //",
    "NG0115:117": "tshigs su bcad de yongs su drangs pa 'di //",
    "NG0115:118": "khams gsum 'khor ba'i sems can rnams //",
    "NG0115:119": "skye dang 'chi la brtag cing 'khor bar brgyud pa yang *//",
    "NG0115:120": "ji bzhin de bzhin ma rtogs pas su brgyud pa yin //",
    "NG0115:121": "khams gsum 'khor ba'i sems can thar pa 'thob bya'i phyir //",
    "NG0115:122": "chos sgo brgyad khri bzhi stong grangs mang yang *//",
    "NG0115:123": "thugs kyi dkyil nas nges pa'i bcud phyung la //",
    "NG0115:124": "rtsa ba yongs su bsdus nas bstan pa 'di //",
    "NG0115:125": "ma nor nges pa thugs kyi dkyil du zhog /",
    "NG0115:126": "nges par ma bzhag khams gsum 'khor bar 'gyur //",
    "NG0115:127": "khams gsum 'khor ba'i sems can skye dang 'chi la brtag pa yang *//",
    "NG0115:128": "ji bzhin pa la de bzhin ma bzhag par //",
    "NG0115:129": "de dang mi mthun rnam par rtog par 'gyur //",
    "NG0115:130": "de brtag rgyu bsags khams gsum 'khor bar 'gyur //",
    "NG0115:131": "rnam rtog de yi rgyu rkyen bshad mi lang *//",
    "NG0115:132": "bag chags la sogs skra shad gtor bzhin snang *//",
    "NG0115:133": "de yi rgyu rkyen de la de don snang mi 'gyur //",
    "NG0115:134": "ma brtags ji bzhin gnas pa de bzhin nyid //",
    "NG0115:135": "mi rtog mi rtag brtag pa'i yul las 'das //",
    "NG0115:136": "brtag med yul las 'das pa mkha' gsal nam mkha'i klong *//",
    "NG0115:137": "nam mkha'i klong ni ye nas de bzhin nyid //",
    "NG0115:138": "brtags pas dngos po dbyibs dang kha dog ste //",
    "NG0115:139": "'di la dbyibs dang kha dog ma 'grub dngos med nam mkha'i klong *//",
    "NG0115:140": "cir yang bsgyur du med pa de bzhin nyid //",
    "NG0115:141": "de bzhin nyid ni mtshon pa yongs dang bral //",
    "NG0115:142": "mdzub khrid zla ba lta bur bstan pa de //",
    "NG0115:143": "de bstan zla mdzub mi gcig thag ring 'gyur //",
    "NG0115:144": "de bzhin de dang de gnyis thag ring yang *//",
    "NG0115:145": "ji bzhin pa nyid nges par rang la 'char //",
    "NG0115:146": "de bzhin rtogs pa sangs rgyas nyag gcig ma //",
    "NG0115:147": "rnam pa thams cad mkhyen pa'i sangs rgyas kyis //",
    "NG0115:148": "de bstan de nyid yongs su shes par gyis //",
    "NG0115:149": "theg pa'i bye brag grangs su mang bstan kyang *//",
    "NG0115:150": "bsdus pas sgo bzhi spyi ti yid dang lnga //",
    "NG0115:151": "sgo bzhi 'di ni drang don tsam du ngas bstan te //",
    "NG0115:152": "'dir zhugs rnam rtog nyid dang 'grogs par 'gyur //",
    "NG0115:153": "rnam rtog de las de nyid 'byung bar dka' //",
    "NG0115:154": "skye ba brgyud nas 'bras bu 'byung bar bshad //",
    "NG0115:155": "phyi nang sde snod yongs kyi spyi ti 'di //",
    "NG0115:156": "nges pa'i don du ngas bstan kun rdzogs te //",
    "NG0115:157": "gdul bya chud zos mgo la bstan par dka' //",
    "NG0115:158": "'di nyid ye nas tshogs gnyis rdzogs phyir sgrib gnyis dag /",
    "NG0115:159": "dag pa'i don nyid ye nas de bzhin nyid //",
    "NG0115:160": "de bzhin nyid ni dbu mar yang dag bshad //",
    "NG0115:161": "mi dmigs bde ba gnyis las 'das //",
    "NG0115:162": "cir yang brtag dka' brtags pas rtogs par dka' //",
    "NG0115:163": "lcags kyi sgrom bu 'theb rgyas btab pa bzhin //",
    "NG0115:164": "de bzhin nyid don 'di zhes bstan par dka' //",
    "NG0115:165": "gting dpag bcad dka' man ngag rgya mtsho'i @#//",
    "NG0115:166": "tshul //",
    "NG0115:167": "gces pas btsal dka' shel sgong dag pa'i tshul //",
    "NG0115:168": "dkon la btsal dka' bsam 'phel nor bu'i tshul //",
    "NG0115:169": "'di rtogs gang zag u dum wa ra'i tshul //",
    "NG0115:170": "'di mthong dka' ba gser gyi rus sbal tshul //",
    "NG0115:171": "'di don mthong ba rnams kyis 'di mi mthong *//",
    "NG0115:172": "ma mthong mthong ba ye nas 'di bzhin nyid //",
    "NG0115:173": "ma bslad ji bzhin gnas pa de bzhin la //",
    "NG0115:174": "gnyis med sangs rgyas gnas pa bsgom pa'i klong *//",
    "NG0115:175": "bsgrub 'tshol smon pa rtog ge byis pa 'dra //",
    "NG0115:176": "sa lam gnyis med bgrod du phugs mtha' med //",
    "NG0115:177": "sgo phug gnyis med thams cad de bzhin nyid //",
    "NG0115:178": "lam med lam 'dod glang chen rmig bsnyeg 'dra //",
    "NG0115:179": "bskal pa tsam bgrod 'di thob rab tu dka' //",
    "NG0115:180": "thams cad de bzhin nyid de der gnas pa //",
    "NG0115:181": "rdo rje klong rgya thams cad ye sangs rgyas //",
    "NG0115:182": "'di don sgra dang tshad mas gzhig pas brda mi 'phrad //",
    "NG0115:183": "gnyis 'dzin mu stegs rtag chad bgrod du 'gyur //",
    "NG0115:184": "'di don 'di la su brjod rtog pa'i rgyun //",
    "NG0115:185": "rnam rtog de la bla med phyogs na med //",
    "NG0115:186": "ma brtags ma rtogs rtog med de bzhin nyid //",
    "NG0115:187": "de don shin tu gting dpag bcad par dka' //",
    "NG0115:188": "tshad mas mi shigs dpes kyang mtshon du med //",
    "NG0115:189": "bden pa gnyis med tshig med yi ge med //",
    "NG0115:190": "bsgrib med btsal med smon du rdul tsam med //",
    "NG0115:191": "lung la mi rtog theg pa mi 'tshol ba'i //",
    "NG0115:192": "ye khyab ye nas ye sangs rgyas pa 'di //",
    "NG0115:193": "rtogs ma thag tu sangs rgyas yin par bshad //",
    "NG0115:194": "ces rtsa ba'i rgyud las /",
    "NG0115:195": "thams cad de bzhin nyid du bstan pa'i le'u ste gnyis pa'o //",
    "NG0115:197": "// de nas ston pas 'khor rnams la //",
    "NG0115:198": "rdzogs chen la nyid bzlas te bstan //",
    "NG0115:199": "rang bzhin lhun rdzogs rdzogs chen nyid //",
    "NG0115:200": "rdzogs pa chen por ye nas gnas //",
    "NG0115:201": "thams cad rdzogs pa'i rang bzhin la //",
    "NG0115:202": "bzang ngan blang dor gnyis su med //",
    "NG0115:203": "theg pa lam dang bsgom bsgrub brtson //",
    "NG0115:204": "rdzogs chen 'di las 'gal bar bshad //",
    "NG0115:205": "rgyu 'bras gnyis med rdo rje'i sku //",
    "NG0115:206": "skye shi med par lhun gyis gnas //",
    "NG0115:207": "gnas pa'i don la gnyis su med //",
    "NG0115:208": "dper na chos dang sangs rgyas med //",
    "NG0115:209": "lta bas bltas pas 'khrul par snang *//",
    "NG0115:210": "rgyu 'bras theg pa brtags pas nor //",
    "NG0115:211": "lam gyi rim pa gting nas med //",
    "NG0115:212": "lam ni nye lam rdzogs pa'o //",
    "NG0115:213": "'jug dang blta dang skyong bsrung rnams //",
    "NG0115:214": "ma btsal ye nas lhun gyis rdzogs //",
    "NG0115:215": "bsgom dang blo yi the tshom med pas rdzogs chen nam mkha'i klong *//",
    "NG0115:216": "nam mkha'i klong la bsrung dang bsgom 'jug lta spyaud bya mi dgos //",
    "NG0115:217": "cis kyang dpag tu med pa rdzogs chen klong *//",
    "NG0115:218": "klong chen 'di ni yid bzhin nor bu'i tshul //",
    "NG0115:219": "'di tshol rnams kyis gzhan nas 'di ma btsal //",
    "NG0115:220": "rang la gnas shing gzhan nas 'di 'tshol na //",
    "NG0115:221": "bskal pa gsum du 'di btsal rnyed mi 'gyur //",
    "NG0115:222": "gang zhig sangs rgyas rnams kyis 'di ma @#//",
    "NG0115:223": "btsal //",
    "NG0115:224": "de bzhin sems can 'di tshol btsal mi rnyed //",
    "NG0115:225": "mi tshol ngo bo nyid du thams cad gnas //",
    "NG0115:226": "rtsol bsgrub lam la gnas pa'i gang zag rnams //",
    "NG0115:227": "dngul la gser zhun byas kyang gser mi btab //",
    "NG0115:228": "mtshon pa tshig tu ston pa lam las nyams //",
    "NG0115:229": "rdzogs chen 'di yi don du ga la 'gyur //",
    "NG0115:230": "mi snang snang ba med pa'i chos nyid la //",
    "NG0115:231": "rang blos gang ltar ci bsam 'khrul par 'gyur //",
    "NG0115:232": "bsams pa nyid la mi 'jog na //",
    "NG0115:233": "de ni snying po nyag gcig ma //",
    "NG0115:234": "mngon sum mi gnas rdzogs chen 'di //",
    "NG0115:235": "sangs rgyas kyis kyang mtshon du med //",
    "NG0115:236": "de bzhin lta bas blta ru med //",
    "NG0115:237": "ma bltas bzhag na lta ba yin //",
    "NG0115:238": "rang bzhin de la mi 'jog na //",
    "NG0115:239": "de dag byang chub rdzogs chen nyid //",
    "NG0115:240": "mngon sum mi gnas rdzogs chen 'di //",
    "NG0115:241": "sangs rgyas nyid kyis mtshon du med //",
    "NG0115:242": "btsal nas rtsol nad sangs mi srid //",
    "NG0115:243": "ma btsal bzhag na rdzogs chen nyid //",
    "NG0115:244": "sgo phug med cing bltar med mi gnas don //",
    "NG0115:245": "mdzad spyod rnam par dag pa'i rdzaugs chen la //",
    "NG0115:246": "'jug blta bsrung brjod gnyis ni 'khrul pa ste //",
    "NG0115:247": "mi 'jug mi blta mi bsrung ste //",
    "NG0115:248": "bsgrub rtsol lam la mi gnas na //",
    "NG0115:249": "de yi rang bzhin rdzogs chen nyid //",
    "NG0115:250": "gang la mi bstan mi bsgom cir yang mi btsal btsal du med //",
    "NG0115:251": "thams cad lhun rdzogs ye nas rdzogs chen pas //",
    "NG0115:252": "sangs rgyas nyid kyi rol pa gcig tu bshad //",
    "NG0115:253": "ces rtsa ba'i rgyud las /",
    "NG0115:254": "rdzogs chen la bzla zhing rtsol bsgrub las 'das par bstan pa'i le'u ste gsum pa'o //",
    "NG0115:256": "// de nas ston pas 'khor rnams la //",
    "NG0115:257": "lam gyi nye ring bstan pa ni //",
    "NG0115:258": "ci spyad ci blta ci bsgoms kyang *//",
    "NG0115:259": "lam med lam la bgrod pas gol //",
    "NG0115:260": "rdzogs chen 'di la sgo phug med //",
    "NG0115:261": "thams cad nyag gcig rdo rje'i sku //",
    "NG0115:262": "gnyis med mi 'gyur yang dag lam //",
    "NG0115:263": "lam gyis bgrod par 'dod rnams dag /",
    "NG0115:264": "lam med lam 'jug 'khrul pa ste //",
    "NG0115:265": "sa bcur brtol yang byang chub nyid la bsgrib //",
    "NG0115:266": "mi bgrod rang bzhin gnas pa'i don med na //",
    "NG0115:267": "mtho ris bgrod pa'i rgyu la nyon mongs zin par 'gyur //",
    "NG0115:268": "lam med lam du zhugs pas yul rnyed rab tu dka' //",
    "NG0115:269": "chus gdungs glang chen smig rgyu bsnyeg pa ltar //",
    "NG0115:270": "bskal par bgrod kyang mi thon rab tu dka' //",
    "NG0115:271": "theg pa gcig gi snying po 'di //",
    "NG0115:272": "rtog gis theg lam mang du phye //",
    "NG0115:273": "mang du phye ba 'di nyid yin //",
    "NG0115:274": "'di min par ni lam mi rnyed //",
    "NG0115:275": "lam rnyed gyur kyang 'khrul pa'i lam //",
    "NG0115:276": "glang chen rdzab tu chud pa 'dra //",
    "NG0115:277": "lam bgrod dag nas thob byed pa //",
    "NG0115:278": "bya bral chos dang mi mthun te //",
    "NG0115:279": "'di zhes mthong ba byang med pas //",
    "NG0115:280": "lam gyi phul du phyin pa med //",
    "NG0115:281": "gang du ma phyin de bzhin nyid kyi ngang *//",
    "NG0115:282": "nges lam 'di las bde ba'i lam med yin //",
    "NG0115:283": "zhes rtsa ba'i rgyud las /",
    "NG0115:284": "theg pa gong 'og gi lam gyi nye ring bstan pa'i le'u ste bzhi @#//",
    "NG0115:285": "pa'o //",
    "NG0115:287": "// de nas ston pas 'khor rnams la //",
    "NG0115:288": "'dus byas lus ngag gi las kyis //",
    "NG0115:289": "byang chub 'bras bu thob dkar bstan //",
    "NG0115:290": "de bzhin de don ye nas 'dus ma byas //",
    "NG0115:291": "dus gsum 'jig bral med pas rdo rje'i sku //",
    "NG0115:292": "rgyud las bstan pa 'di yis 'bras mi 'grub //",
    "NG0115:293": "ji ste lugs ma la sogs phyag rgya la //",
    "NG0115:294": "rnam par grol ba nyid kyi lam ni mi gnas pas //",
    "NG0115:295": "gzhi des dus gsum sangs rgyas rnams kyis lam rnyed na //",
    "NG0115:296": "thams cad chos nyid phyag rgya'i ngo bor gnas //",
    "NG0115:297": "sgyu ma'i phyag rgya lugs ma'i phyag rgyar dul //",
    "NG0115:298": "'bras bu rnam par grol ba'i lam la gnas //",
    "NG0115:299": "de bzhin rnam par dag pa'i lam rnyed na //",
    "NG0115:300": "mthong thos la sogs phyag rgya'i ngo bor gnas //",
    "NG0115:301": "mchod dang gtong ba la sogs pas //",
    "NG0115:302": "rdo rje'i sems kyis ma zin na //",
    "NG0115:303": "che ba'i nga rgyal chen po yis //",
    "NG0115:304": "'ching ba las ni grol mi 'gyur //",
    "NG0115:305": "dge rtsas sdug bsngal skye gzhir 'gyur //",
    "NG0115:306": "ngan song du yang skye bar byed //",
    "NG0115:307": "ces rtsa ba'i rgyud las /",
    "NG0115:308": "ba so'i 'bur dang */",
    "NG0115:309": "gser dngul gyi lugs dang */",
    "NG0115:310": "rus sbal gyi ris dang */",
    "NG0115:311": "'jim pa'i lha dang */",
    "NG0115:312": "'dus byas thams cad kyis byang chub 'bras bu 'thob par dka' bar bstan pa'i le'u ste lnga pa'o //",
    "NG0115:314": "// de nas ston pas 'khor rnams la //",
    "NG0115:315": "theg pa 'og ma'i sdom pa yis //",
    "NG0115:316": "byang chub 'bras bu thob dka' bstan //",
    "NG0115:317": "nyag gcig sangs rgyas lam nyid la //",
    "NG0115:318": "'gal ba med pa'i mtha' las 'das //",
    "NG0115:319": "sdig pa bcu spyad 'di mi bsgrib //",
    "NG0115:320": "sdig pa nyid kyang byang chub nyid //",
    "NG0115:321": "sdig sgrib mi gnas don la gnyis su med //",
    "NG0115:322": "de phyir dka' thub sdom pa bsrungs pa rdzogs chen don las gol //",
    "NG0115:323": "dka' thub bgrod rtsol 'bad rtsol gyis //",
    "NG0115:324": "yang dag sangs rgyas lam mi rnyed //",
    "NG0115:325": "sdom pas rtsa ba byang chub ring *//",
    "NG0115:326": "mi bsrung mi sdom rdzogs chen mchog gi lam //",
    "NG0115:327": "rdzogs lam 'di la spang blang med pa'i lam //",
    "NG0115:328": "gnyis med thams cad ma spangs pa yi lam //",
    "NG0115:329": "dge sdig gnyis med spang blang med par nyag gcig sangs rgyas lam //",
    "NG0115:330": "dge sdig gnyis spyod gser dang bong ba'i sems //",
    "NG0115:331": "'khrul pa'i lam yin rdzogs chen lam ring 'gyur //",
    "NG0115:332": "rdzogs chen 'di ni gnyis med rdo rje mi 'gyur spang blang med //",
    "NG0115:333": "gnyis med mchog gi lam chen 'dir zhugs pas //",
    "NG0115:334": "mi len mi spang rdo rje yang dag lam //",
    "NG0115:335": "dge sdig gnyis med snying po thig le gcig /",
    "NG0115:336": "rang rig de bzhin nyid kyi ye shes bltas //",
    "NG0115:337": "zhes rtsa ba'i rgyud las /",
    "NG0115:338": "theg pa 'og ma'i dka' thub sdom pa bsrung bas /",
    "NG0115:339": "byang chub 'bras bu 'grub par dka' ba'i le'u ste drug pa'o //",
    "NG0115:341": "// de nas ston pas 'khor rnams la //",
    "NG0115:342": "sngags ni phyi dang nang gis kyang *//",
    "NG0115:343": "byang chub 'bras bu 'thob par dka' bar bstan //",
    "NG0115:344": "gzugs bral nyag gcig rdo rje mchog gi sku //",
    "NG0115:345": "rtsol bsgrub mtha' las",
    "NG0115:347": "[(]18[)]@#// 'das pa rdzogs chen mtha' ru phyin //",
    "NG0115:348": "bden gnyis gang la gnas pa'i blo dang bral //",
    "NG0115:349": "zla can zung 'jug pa yis 'di mi mthong *//",
    "NG0115:350": "gnyis med spros bral rdzogs chen bde ba'i ngang *//",
    "NG0115:351": "gzung 'dzin mtshan ma pa la 'di don ring *//",
    "NG0115:352": "ci phyir ye shes 'khor ba'i gzhal yas khang *//",
    "NG0115:353": "gzugs sku gdan dang mchod par gnas //",
    "NG0115:354": "dam pa de mthong mchod byas kyang *//",
    "NG0115:355": "ting nge 'dzin gyis gsal 'gyur kyang *//",
    "NG0115:356": "rang rig mnyam pa'i ngang rtog che //",
    "NG0115:357": "zhi ba ma yin rnam rtog sgom //",
    "NG0115:358": "rnam par rtog nyid 'khrul pa ste //",
    "NG0115:359": "yang dag sangs rgyas lam mi rnyed //",
    "NG0115:360": "ye shes sems dang dam tshig sems //",
    "NG0115:361": "lam gyis khyad par byin brlabs shing *//",
    "NG0115:362": "spyan drangs bzhugs gsol mchod byas kyang *//",
    "NG0115:363": "ma yin don rtog 'khrul pa ste //",
    "NG0115:364": "shin tu byis pa'i spyod yul 'dra //",
    "NG0115:365": "mnyam pa don gyi ngo bo la //",
    "NG0115:366": "gzugs med gzugs su 'dzin pa med //",
    "NG0115:367": "rnam rtog nyid kyang ye shes la //",
    "NG0115:368": "lha sku nyid kyang de bzhin nyid //",
    "NG0115:369": "blun po rtog ge'i spyod yul min //",
    "NG0115:370": "mchod dang mchod par bya ba med //",
    "NG0115:371": "de rnams rnam rtog 'khor ba'i rgyu //",
    "NG0115:372": "yang dag sangs rgyas lam 'dod rnams //",
    "NG0115:373": "rtog bral nyag gcig rdo rje las //",
    "NG0115:374": "de bzhin nyid du gnas par bya //",
    "NG0115:375": "zhes rtsa ba'i rgyud las /",
    "NG0115:376": "sngags phyi nang gnyis kyis byang chub 'thob par dka' bar bstan pa'i le'u ste bdun pa'o //",
    "NG0115:378": "// de nas ston pas 'khor rnams la //",
    "NG0115:379": "rdzogs chen 'di don dgos par bstan /",
    "NG0115:380": "dug lnga nad sel bla med rdzogs pa'i don //",
    "NG0115:381": "'di don ma rtogs gsal bas dam par bcings //",
    "NG0115:382": "bcings pa'i don ni nyon mongs brgyad khri ste //",
    "NG0115:383": "gnyen po rdzogs chen 'di yis grol bar 'gyur //",
    "NG0115:384": "'khor ba gnyis las mi thar thar pa med pa yang *//",
    "NG0115:385": "rdzogs lam 'di nyid rnyed nas thar bar 'gyur //",
    "NG0115:386": "rdzogs chen lam ni kun gyi nad sel sman //",
    "NG0115:387": "ma g.yos g.yos pa med pa thams cad ngang du gnas //",
    "NG0115:388": "'di 'dod gnyis 'dzin ma bral lam mi rnyed //",
    "NG0115:389": "shin tu nad gdung gso ba'i glags yongs med //",
    "NG0115:390": "khu byug dus bzung zla khongs snyegs pa ltar //",
    "NG0115:391": "gzhan gyis rang rgyud sbyangs te gzhung bsnyegs kyang *//",
    "NG0115:392": "dgos 'dod rdzogs chen ma thob bar du byang mi chub //",
    "NG0115:393": "'jug pa'i sgo bzhir zhugs shing lam sbyangs kyang *//",
    "NG0115:394": "spyi yi don mchog ma rtogs bar du sangs mi rgya //",
    "NG0115:395": "spyi phug 'di nyid kun gyi gzhi mo yin //",
    "NG0115:396": "thams cad gzhi mo nyid du shes par bya //",
    "NG0115:397": "rdzogs chen 'di don rtsol bsgrub mtha' las 'das //",
    "NG0115:398": "'das pa'i don ni bla med 'bras bu'i mchog /",
    "NG0115:399": "bshad brjod rtsol bas 'di don rnyed par dka' //",
    "NG0115:400": "dus gsum bla med sangs rgyas rnams kyis kyang *//",
    "NG0115:401": "bshad brjod bral ba'i don nyid 'di mthong nas //",
    "NG0115:402": "bla med sangs rgyas 'bras bu grub pa yin //",
    "NG0115:403": "rdzogs chen lam 'di kun gyi phug yin te //",
    "NG0115:404": "blo 'khrul 'di don nyid @#//",
    "NG0115:405": "la mi spyod na //",
    "NG0115:406": "mching bu byi dor byas kyang rin chen med //",
    "NG0115:407": "shug pas sgeg par byas kyang tsan+dan min //",
    "NG0115:408": "snying po'i don 'di ma mthong na //",
    "NG0115:409": "rgya mtsho'i 'gram du skom grir 'chi //",
    "NG0115:410": "zhes rtsa ba'i rgyud las /",
    "NG0115:411": "theg pa gzhan gyi gzhung la mnyan pa'i sngags pa yang */",
    "NG0115:412": "tha ma rdzogs chen spyi don dgos par bstan pa'i le'u ste brgyad pa'o //",
    "NG0115:414": "// de nas ston pas 'khor rnams la //",
    "NG0115:415": "bla med rdzogs pa chen po'i don //",
    "NG0115:416": "kha tshig dag la mi brten par //",
    "NG0115:417": "ci la'ang mi brten pa ru bstan //",
    "NG0115:418": "bla med rdzogs chen brjod 'das ni //",
    "NG0115:419": "mtshon pa tshig la mi gnas te //",
    "NG0115:420": "gal te gnas na tshig la gol //",
    "NG0115:421": "lam med snying po'i don nyid la //",
    "NG0115:422": "rna thos tsam gyis yon tan la //",
    "NG0115:423": "yin snyam de smra dge sdig spyod //",
    "NG0115:424": "rtag chad don dang de mi 'gal //",
    "NG0115:425": "mnyam med don 'bral tshig brjod kyang *//",
    "NG0115:426": "zil gyis mi non grol mi 'gyur //",
    "NG0115:427": "ye mnyam gdeng dang mi ldan na //",
    "NG0115:428": "tshig mnyam rtog tsam rlung mi bzlog /",
    "NG0115:429": "rnam par dag don mi shes par //",
    "NG0115:430": "tshig tsam thos pas 'jug byed cing *//",
    "NG0115:431": "de don bsod nams mi bsag par //",
    "NG0115:432": "gang yang mi 'grub chad par 'gyur //",
    "NG0115:433": "bla med rdzogs chen don 'di la //",
    "NG0115:434": "bsgom du med ces brjod pa yang *//",
    "NG0115:435": "kha tshig tshig des don byed pa //",
    "NG0115:436": "de ni mu stegs lta ba'i mchog /",
    "NG0115:437": "rtag chad gnyis ldan chad pa'i mchog /",
    "NG0115:438": "bden par bskal pa khrir btags kyang *//",
    "NG0115:439": "'dzin pa'i dbang gis sdug bsngal zhing *//",
    "NG0115:440": "chad pa'i dbang gnas mchog smin te //",
    "NG0115:441": "sdig ma bskyed pa'i bya ba yang *//",
    "NG0115:442": "ji tsam bsags kyang khams gsum gnas //",
    "NG0115:443": "zhes rtsa ba'i rgyud las /",
    "NG0115:444": "theg pa gzhan gyi go dgag pa de la tshig",
    "NG0115:445": "tu ma btang zhing kha tshig tu ma bstan pa'i",
    "NG0115:446": "le'u ste dgu pa'o //",
    "NG0115:448": "// de nas ston pas 'khor rnams la //",
    "NG0115:449": "bsgom pa'i bsam pa dgos par bstan //",
    "NG0115:450": "snying po 'di dang ma 'brel pa'i //",
    "NG0115:451": "tshig gi drang srong dgon pa mkhan //",
    "NG0115:452": "nyams de med par snying po nyid //",
    "NG0115:453": "ma bsgoms par ni mthong mi srid //",
    "NG0115:454": "mthong snyam pa ni gol sa yin //",
    "NG0115:455": "mthong med dag gi ye shes de //",
    "NG0115:456": "byin gyi rlabs kyis bsgom par bya //",
    "NG0115:457": "rtog 'dzin sems la mi gnas par //",
    "NG0115:458": "yang dag don nyid ma bsgoms na //",
    "NG0115:459": "bla med thar pa thob mi srid //",
    "NG0115:460": "dgon pa dben zung de don bsgom //",
    "NG0115:461": "dri med dag pa'i ye shes kyis //",
    "NG0115:462": "brjod du med pa'i don nyid sgoms //",
    "NG0115:463": "bla med thar pa thob par 'gyur //",
    "NG0115:464": "nges pa'i don nyid ma bsgoms na //",
    "NG0115:465": "yang dag sangs rgyas lam ring bas //",
    "NG0115:466": "byang chub nyid la thog mtha' med //",
    "NG0115:467": "dus gsum sangs rgyas rnams kyis kyang *//",
    "NG0115:468": "gnyis med ye shes don bsgoms nas //",
    "NG0115:469": "sangs rgyas sa la gnas pa yin //",
    "NG0115:470": "bde ba'i 'bras bu gang 'dod par //",
    "NG0115:471": "gnyis su med pa'i snying po bsgom //",
    "NG0115:472": "zhes rtsa ba'i rgyu las /",
    "NG0115:473": "bsgom dgos par bstan pa'i le'u ste bcu pa'o //",
    "NG0115:475": "// de nas ston @#//",
    "NG0115:476": "pas 'khor rnams la //",
    "NG0115:477": "bsgom pa dag gi thabs rnams bstan //",
    "NG0115:478": "bla med thar pa thob dga' ba //",
    "NG0115:479": "shes rab thabs la brten pas 'grub //",
    "NG0115:480": "ming tsam thabs la brten nas su //",
    "NG0115:481": "bde ba'i don nyid rang las byung *//",
    "NG0115:482": "thabs med shes rab dang bral ba //",
    "NG0115:483": "glang chen chu 'dod smig bsnyeg 'dra //",
    "NG0115:484": "dad mos 'phro can snod ldan la //",
    "NG0115:485": "gang zag mtshan rtags gzung thabs bstan //",
    "NG0115:486": "zhe sdang dag gi shas che la //",
    "NG0115:487": "dngul dkar zhun ma'i sems 'dzin bstan //",
    "NG0115:488": "gti mug dag gi shas che la //",
    "NG0115:489": "snang gsal sgron me'i sems 'dzin bstan //",
    "NG0115:490": "nga rgyal dag gi shas che la //",
    "NG0115:491": "zhi ba lha yi sems 'dzin bstan //",
    "NG0115:492": "'dod chags dag gi shas che la //",
    "NG0115:493": "bdud rtsi bum pa'i sems 'dzin bstan //",
    "NG0115:494": "phrag dog dag gi shas che la //",
    "NG0115:495": "yi ge 'bru yi sems 'dzin bstan //",
    "NG0115:496": "rnam lnga 'di la bsten nas kyang *//",
    "NG0115:497": "ngo bo nyid ni shin tu bsgom //",
    "NG0115:498": "byang chub dam pa sangasargyas rang gi sems //",
    "NG0115:499": "sna tshogs glog bzhin snang yang gyi nar bzhag /",
    "NG0115:500": "bsams shing bsgom de bsgom pa'i yul las 'das //",
    "NG0115:501": "bde gshegs rang rig rang byung rang zhir bzhag /",
    "NG0115:502": "khong klong yangs par gzhag pa de bzhin no //",
    "NG0115:503": "yul drug rkyen gyis mi non 'khrul mi 'gyur //",
    "NG0115:504": "'du shes dag gis bsam du med pas na //",
    "NG0115:505": "gang yang mi sems mi bsam mnyam par zhog /",
    "NG0115:506": "bsams shing bsgom de bsgom pa'i yul las 'das //",
    "NG0115:507": "gong du yang byung de nyid rang rig rang byung rang zhir gzhag /",
    "NG0115:508": "bzhag pa'i dngos po sangs rgyas nyid kyi thugs //",
    "NG0115:509": "'di zhes bstan du sangs rgyas nyid kyis med //",
    "NG0115:510": "ces rtsa ba'i rgyud las /",
    "NG0115:511": "bsgom pa'i thabs bstan pa'i le'u ste bcu gcig pa'o //",
    "NG0115:513": "// de nas ston pas 'khor rnams la //",
    "NG0115:514": "nges pa'i don gyi ngo bo bstan //",
    "NG0115:515": "rdzogs pa chen po'i ngo bo ni //",
    "NG0115:516": "dranapa'i rtog pa mi 'byung bas //",
    "NG0115:517": "ri ni yongs su rdzogs pa yin //",
    "NG0115:518": "rnam shes yul la ma chags par //",
    "NG0115:519": "shes rab yongs su rdzogs pa yin //",
    "NG0115:520": "gting ni shes rab yongs rdzogs pas //",
    "NG0115:521": "rtog pa med pa'i shes rab skye //",
    "NG0115:522": "khams gsum las su 'das par 'gyur //",
    "NG0115:523": "gang la sems med de bzhin nyid //",
    "NG0115:524": "gang yang mi dmigs cir mi rtog /",
    "NG0115:525": "cir yang mi bsgrub mi sems pa //",
    "NG0115:526": "sems kyis dmigs zhes bya ba ste //",
    "NG0115:527": "bsgom pa ma lus rdzogs pa yin //",
    "NG0115:528": "rtog dpyod med pas bde ba'i mchog /",
    "NG0115:529": "shes pa gzung 'dzin dang bral ba //",
    "NG0115:530": "bstan pa ngo bo nyid kyi sku //",
    "NG0115:531": "de la dmigs bya rdul phran med //",
    "NG0115:532": "de phyir dmigs su ci zhig yod //",
    "NG0115:533": "dmigs su med la ci zhig dmigs //",
    "NG0115:534": "de la de bzhag de gnas pa //",
    "NG0115:535": "pad+ma'i spyan de des mthong 'gyur //",
    "NG0115:536": "shes pa med pa shes rab mchog /",
    "NG0115:537": "gsal ba med pa ye shes dang *//",
    "NG0115:538": "'dzin pa med pa ti ni rlung *//",
    "NG0115:539": "rtsol ba med na tshul khrims rdzogs //",
    "NG0115:540": "shes nas mi phyed gti mug dang *//",
    "NG0115:541": "mi bsgom bsgom pa 'du 'bral @#//",
    "NG0115:542": "med //",
    "NG0115:543": "mi shes pas nishes rab bstan //",
    "NG0115:544": "mi 'dzin 'dzin pa'i gting nas bstan //",
    "NG0115:545": "mi blta ba de snyam par nges bstan no //",
    "NG0115:546": "snang ba med na dngos med pas //",
    "NG0115:547": "de nyid nyag gcig mchog gi sku //",
    "NG0115:548": "de bzhin sku la mtshon du med //",
    "NG0115:549": "de nyid dbyings te mtshon du med //",
    "NG0115:550": "mi mthong ba nyid mthong ba yin //",
    "NG0115:551": "cir yang mi dmigs gti mug ste //",
    "NG0115:552": "ma rig pa ni ye shes gsal //",
    "NG0115:553": "rig pa'i ye shes gang ldan pas //",
    "NG0115:554": "yi ge med pa'i don la blta //",
    "NG0115:555": "'dzin yang rtog dang dmigs dang bral //",
    "NG0115:556": "gang la mi brten bsgom pa'i mchog /",
    "NG0115:557": "nyon mongs nyid kyang byang chub gzhi //",
    "NG0115:558": "gzhi de tsam yang bsam du med //",
    "NG0115:559": "gang la rtag tu med pa'i byang chub sems kyi lam //",
    "NG0115:560": "don la 'jug tu med pa'i rdzogs chen blta ba 'i klong *//",
    "NG0115:561": "'di ltar dran med stobs ldan dgongs pa'i mchog /",
    "NG0115:562": "bde dang mi bde sems la gnyis med de //",
    "NG0115:563": "ston pa skyon du mthong ba gang lags pa //",
    "NG0115:564": "bden pa'i don la ma nyams dgongs pa'i mchog /",
    "NG0115:565": "shes rab chen po yul dang dbang por blta ste mthong na blta mi bya //",
    "NG0115:566": "dang po shes rab rnam gsum gyis //",
    "NG0115:567": "chos nyid nyams su blangs pa'i mis //",
    "NG0115:568": "blta ba nam mkha'i dbyings nyid la //",
    "NG0115:569": "de bzhin sems ni de dang 'dra //",
    "NG0115:570": "de la bsgom zhing red pa dang *//",
    "NG0115:571": "mkha' la mkha' nyid rnam par bsgom /",
    "NG0115:572": "bsgom pa'i dus ni mthong ba ni //",
    "NG0115:573": "cung zad tsam yang mthong du med //",
    "NG0115:574": "des bsgom mchog chen ba de la //",
    "NG0115:575": "skad cig tsam yang ma phul na //",
    "NG0115:576": "ci tsam grub pa mnyam pa nyid //",
    "NG0115:577": "mnyam pa'i 'khor lo zhes byar bshad //",
    "NG0115:578": "ces rtsa ba'i rgyud las /",
    "NG0115:579": "nges don bstan pa'i le'u ste bcu gnyis pa'o //",
    "NG0115:581": "// de nas ston pas 'khor rnams la //",
    "NG0115:582": "lta ba spang blang med par bstan //",
    "NG0115:583": "thams cad ngo bo de bzhin nyid //",
    "NG0115:584": "lam ni nye lam bde bar rdzogs //",
    "NG0115:585": "thams cad mnyam por thig le gcig /",
    "NG0115:586": "ngo bo med pa'i snying po la //",
    "NG0115:587": "ngo bo med pa'i rtog byung na //",
    "NG0115:588": "ngo bo med par shin tu brtags //",
    "NG0115:589": "snying po'i ngo bo ngo bo med //",
    "NG0115:590": "ngo bo dang po ngo bo ni //",
    "NG0115:591": "'o na ci dgar gzhag de yang *//",
    "NG0115:592": "yang dag 'dzin pa'i rnal 'byor pas //",
    "NG0115:593": "ma bzlog ma blan ngo bo nyid //",
    "NG0115:594": "rang byung rang zhi nyid du bzhag /",
    "NG0115:595": "gnyis med ngo bo thig le gcig /",
    "NG0115:596": "dbang po yul la 'gag min pas //",
    "NG0115:597": "yul 'gags log na snying po med //",
    "NG0115:598": "phyi nang gnyis med de bzhin nyid //",
    "NG0115:599": "shes pa yul la yan du btub pa min //",
    "NG0115:600": "yul la shes pa gzhig mi bya //",
    "NG0115:601": "thams cad gnyen pos bcos su med //",
    "NG0115:602": "'du shes mi spang rig pa mi blang ste //",
    "NG0115:603": "blang dor sems dang gang bral bsgom pa yin //",
    "NG0115:604": "bag chags che phra rgyun srid pas //",
    "NG0115:605": "mi skye mi 'gag rang sar bzhag /",
    "NG0115:606": "bskyed na 'du shes bskyed pa ste //",
    "NG0115:607": "bkag na bying bar 'gyur bas na //",
    "NG0115:608": "rang byung rang zhi rang gzhag pa //",
    "NG0115:609": "ngo bo nyid kyidon dang mjal //",
    "NG0115:610": "zhes rtsa ba'i rgyud las //",
    "NG0115:611": "lta ba spang @#//",
    "NG0115:612": "blang med par bstan pa'i le'u ste bcu gsum pa'o //",
    "NG0115:614": "// de nas ston pas 'khor rnams la //",
    "NG0115:615": "mtha' ru phyin pa'i tshad rnams bstan //",
    "NG0115:616": "thams cad sangs rgyas rang bzhin la //",
    "NG0115:617": "rang blo spang blang gang med pa //",
    "NG0115:618": "bsam gtan mtha' ru phy-in pa'i tshad //",
    "NG0115:619": "gnyis med gnyis su mi 'dzin cing *//",
    "NG0115:620": "gser bong phyogs char mi 'dzin mi blta na //",
    "NG0115:621": "bsam gtan mtha' ru phyin pa'i tshad //",
    "NG0115:622": "mi rtog mi sems mi dmigs na //",
    "NG0115:623": "bsam gtan mtha' ru phyin pa'i tshad //",
    "NG0115:624": "'byung ba nam mkha'i ngang nyid las //",
    "NG0115:625": "sprin dang khu rlangs 'byung ba yang *//",
    "NG0115:626": "rang byung rang zhi nam mkha'i klong *//",
    "NG0115:627": "de bzhin rang gi byang chub sems //",
    "NG0115:628": "de g.yos ma yin mtshan rtog kun //",
    "NG0115:629": "rang byung rang zhi sems kyi ngang *//",
    "NG0115:630": "de ltar byung tshe bsam gtan tshad //",
    "NG0115:631": "bde bar rtsol na de bzhin nyid //",
    "NG0115:632": "mtshan ma dag pa bsam gtan tshad //",
    "NG0115:633": "gdeng sems ldan zhing 'gyur ba med //",
    "NG0115:634": "de ltar gyur tshe bsam gtan tshad //",
    "NG0115:635": "de min langs pa'i sems byung na //",
    "NG0115:636": "phyin ci log gi rnam rtog ste //",
    "NG0115:637": "de dag de la de don med //",
    "NG0115:638": "blta ba med pa'i lta ba ni //",
    "NG0115:639": "lta ba mtha' ru phyin pa'i tshad //",
    "NG0115:640": "shin tu blun pa mi gsal ba //",
    "NG0115:641": "dran pa'i 'byung 'jug nyams pa ste //",
    "NG0115:642": "rtog dpyod bag la nyal ba'i tshad //",
    "NG0115:643": "blun po dam du zin pa ni //",
    "NG0115:644": "ting rnams don la zhen pa'i tshad //",
    "NG0115:645": "gang la chags pa'i sems med na //",
    "NG0115:646": "bsam gtan lhun gyis grub pa'i tshad //",
    "NG0115:647": "rtag tu 'di ltar gang gnas pa //",
    "NG0115:648": "sangs rgyas sa la gnas pa yin //",
    "NG0115:649": "zhes rtsa ba'i rgyud las /",
    "NG0115:650": "bsam gtan mthar phyin pa bstan pa'i le'u ste bcu bzhi pa'o //",
    "NG0115:652": "// de nas ston pas 'khor rnams la //",
    "NG0115:653": "bsgom chags nad rnams bsal te bstan //",
    "NG0115:654": "de bzhin nyid ni mi gnyis thig le gcig /",
    "NG0115:655": "dmigs pa'i yul ni rdul dang ri rab 'dra //",
    "NG0115:656": "'dra ba rtog pa rlung chen tsam //",
    "NG0115:657": "gnas med gnas la spyod chags bsgom pa gol //",
    "NG0115:658": "mi rtog ci la'ang chags med pas //",
    "NG0115:659": "ting rnams ri la chags mi bya //",
    "NG0115:660": "de bzhin nyid la gzugs med pas //",
    "NG0115:661": "dmigs bya'i yul ni ci zhig yod //",
    "NG0115:662": "gnyis su med pa'i dmigs pa ni //",
    "NG0115:663": "bsgom chags nad de 'khor ba'i rgyu //",
    "NG0115:664": "dam pa nyid mthong de la zhen pa ni //",
    "NG0115:665": "bsgom chags nad kyis zin pa zhes bya'o //",
    "NG0115:666": "don mthong shes pa yod gyur na //",
    "NG0115:667": "des ni ma mthong bsgom chags nad //",
    "NG0115:668": "mi rtog zab mo nyams myong na //",
    "NG0115:669": "myong ba nyid kyis bsgom chags nad //",
    "NG0115:670": "rtag chad gol sar mthong gyur na //",
    "NG0115:671": "dus gsum dag dang de dang ldan //",
    "NG0115:672": "ting nge 'dzin gyi ro la chags gyur na //",
    "NG0115:673": "rtag chad mu gnyis mtha' mi sel //",
    "NG0115:674": "ma rabs bus pa tha ma'i sems //",
    "NG0115:675": "'du shes med pa'i khrod du skye //",
    "NG0115:676": "zhes rtsa ba'i rgyud las /",
    "NG0115:677": "bsgom chags kyi nad bsal bar bstan pa'i le'u ste bco lnga pa'o //",
    "NG0115:679": "// de nas ston pas 'khor rnams la //",
    "NG0115:680": "'di zhes @#//",
    "NG0115:681": "bstan du med pas bstan //",
    "NG0115:682": "de bzhin nyid kyi snying po nyid //",
    "NG0115:683": "'di zhes pa ni bstan du med //",
    "NG0115:684": "sus kyang 'di 'dra gsungs pa min //",
    "NG0115:685": "'di zhes bstan du sangs rgyas nyid kyis med //",
    "NG0115:686": "lcags kyi sgrom bu theb rgyas btab pa bzhin //",
    "NG0115:687": "nor gzung dam pa gyad par bstan pa dka' //",
    "NG0115:688": "de bzhin nyid la dbyibs dang kha dog med //",
    "NG0115:689": "med pa'i don la ye nas bltar med 'di zhes mtha' las 'das //",
    "NG0115:690": "bsam 'das de don sangs rgyas nyid kyi thugs //",
    "NG0115:691": "'di 'dra bstan du sangs rgyas nyid kyis med //",
    "NG0115:692": "de bzhin de la bshad brjod mtha' dang bral //",
    "NG0115:693": "'di 'dras bstan med snying po don gyi mchog /",
    "NG0115:694": "mtshon cing dpag dka' snying po rdo yi tshul //",
    "NG0115:695": "de bzhin gting dpag bcad dka' 'di zhes bstan du med //",
    "NG0115:696": "yod med mtha' las 'das pa snying po mchog /",
    "NG0115:697": "cir yang bstan med nam mkha'i ngang *//",
    "NG0115:698": "de bzhin de la 'di zhes bstan du med //",
    "NG0115:699": "yod med mtha' bral snying po don gyi mchog /",
    "NG0115:700": "cir yang bstan med nam mkha' dag pa'i ngang *//",
    "NG0115:701": "de bzhin de la 'di zhes bstan du med //",
    "NG0115:702": "ces rtsa ba'i rgyud las /",
    "NG0115:703": "'di zhes bstan du med pa'i le'u ste bcu drug pa'o //",
    "NG0115:705": "// de nas ston pas 'khor rnams la //",
    "NG0115:706": "bla med rdzogs chen don 'di la //",
    "NG0115:707": "rig pa tshur 'char dgos pa 'di ltar bstan //",
    "NG0115:708": "de bzhin nyid kyi snying po la //",
    "NG0115:709": "cis kyang mtshon du med pa ste //",
    "NG0115:710": "ji tsam zab pa'i tshogs brdzaud kyang *//",
    "NG0115:711": "don dang mthun par yongs mi 'gyur //",
    "NG0115:712": "byang chub nam mkha'i mtshan nyid ni //",
    "NG0115:713": "sus kyang mthong bar mi 'gyur te //",
    "NG0115:714": "mkhas btsun gzhan dang 'brel mi bya //",
    "NG0115:715": "rang rig ye shes khong nas ma shar na //",
    "NG0115:716": "mi shes bsten pas sangs rgyas lam mi rnyed //",
    "NG0115:717": "me long gzugs brnyan tshul du tshur snang 'gyur //",
    "NG0115:718": "yang dag byang chub shin tu rnyed par dka' //",
    "NG0115:719": "khyad par can gyi thabs la brten pas 'grub //",
    "NG0115:720": "ming gi tha snyad tsam du bden mod kyi //",
    "NG0115:721": "mngon sum bde ba'i don la rang chas 'char bar 'gyur //",
    "NG0115:722": "mtshon pa tshig tu ci tsam bstan gyur kyang *//",
    "NG0115:723": "mtshon pa de dang de nyid mi mthun te //",
    "NG0115:724": "yang dag rig pa khong nas ma shar na //",
    "NG0115:725": "de bzhin nyid kyi don de ga la dpog /",
    "NG0115:726": "yang dag don gyi rig pa shar ba'i tshe //",
    "NG0115:727": "thams cad ma bsgribs ngo bo nyid du gnas //",
    "NG0115:728": "gang zhig sangs rgyas 'bras bu lam 'dod pas //",
    "NG0115:729": "dgon pa dben gzung gzung 'dzin gnyis spangs la //",
    "NG0115:730": "rang rig gsal ba'i ye shes btsal bar bya //",
    "NG0115:731": "zhes rtsa ba'i rgyud las /",
    "NG0115:732": "yang dag pa'i don la rig pa tshur 'char dgos par bstan pa'i le'u ste bcu bdun pa'o //",
    "NG0115:734": "// de nas ston pas 'khor rnams la //",
    "NG0115:735": "'khor thar gnyis su med par bstan //",
    "NG0115:736": "thams cad snying po de bzhin thig le gcig /",
    "NG0115:737": "'khor 'das gnyis med bde ba chen po'i ngang *//",
    "NG0115:738": "gnyis mthar gser bong sus kyang gsung pa @#//",
    "NG0115:739": "min //",
    "NG0115:740": "thams cad thig le gcig ste dbye ba'i tha snyad med //",
    "NG0115:741": "bla med nges pa'i snying po'i don tshol na //",
    "NG0115:742": "'khor thar gnyis med bzung ste de bzhin nyid du shes par bya //",
    "NG0115:743": "kha cig dmyal 'jigs rna brgyud thos ma thag /",
    "NG0115:744": "de 'jigs shin tu skrag gyur nas //",
    "NG0115:745": "bsam phyir dge ba'i tshogs spyod kyang */",
    "NG0115:746": "bsam la brten phyir thar mi 'gyur //",
    "NG0115:747": "dmyal 'jigs bla med thob pa'i bsam med na //",
    "NG0115:748": "tsha grang dmyal srung shal ma ri //",
    "NG0115:749": "bsam pa ji ltar bsam pa ltar //",
    "NG0115:750": "mi bzod sdug bsngal de yis mthong *//",
    "NG0115:751": "'jigs pa gang bsam de yis bshed //",
    "NG0115:752": "des na 'khor thar gnyis su med //",
    "NG0115:753": "ma bcos thig le gcig gi ngang *//",
    "NG0115:754": "mnyam pa nyid yang sangs rgyas la //",
    "NG0115:755": "'jigs pa med pa lam gyi mchog /",
    "NG0115:756": "ma spangs mi spang mchog gi sa //",
    "NG0115:757": "thams cad rang bzhin lhun gyis rdzogs //",
    "NG0115:758": "gnyis mthar mi 'byung gcig gi ngang *//",
    "NG0115:759": "ma bcos thig le gcig la bzhag /",
    "NG0115:760": "zhes rtsa ba'i rgyud las /",
    "NG0115:761": "'khor thar gnyis su med par bstan pa'i le'u ste bco brgyad pa'o //",
    "NG0115:763": "// de nas ston pas 'khor rnams la //",
    "NG0115:764": "spyod pa spang blang med par bstan //",
    "NG0115:765": "de bzhin nyid kyi don 'di la //",
    "NG0115:766": "cis kyang bsgrib pa mi 'gyur bas //",
    "NG0115:767": "gang ltar spyod kyang de bzhin nyid //",
    "NG0115:768": "ci yang mi spyod bla med spyod pa'i mchog /",
    "NG0115:769": "ci spyad mi rtog skye ba 'di yi don //",
    "NG0115:770": "spyod pa bzang ste glang chen chur zhugs bzhin //",
    "NG0115:771": "ci la mi spyod de bzhin med par gnas //",
    "NG0115:772": "thams cad de bzhin nyid du yang gnas pas //",
    "NG0115:773": "gang spyod ci spyod thams cad spyod pa'i mchog /",
    "NG0115:774": "ma 'gags mi 'gag thams cad de bzhin nyid //",
    "NG0115:775": "rigs drug bdud dang mu stegs srin po'i spyod //",
    "NG0115:776": "rdzogs chen spyod par ma gyur gang yang med //",
    "NG0115:777": "ci mi spyod pa'i spyod pa che //",
    "NG0115:778": "shin tu mchog sa dag tu bshad //",
    "NG0115:779": "ces rtsa ba'i rgyud las /",
    "NG0115:780": "spyod pa spang blang med par bstan pa'i le'u ste bcu dgu pa'o //",
    "NG0115:782": "// de nas ston pas 'khor rnams la //",
    "NG0115:783": "gnyis su dbye ba med par bstan //",
    "NG0115:784": "de bzhin nyid don snying po thig le gcig /",
    "NG0115:785": "gnyis med ye shes khyab gdal yongs su 'dus //",
    "NG0115:786": "gnyis med mthong ba'i lta ba ma rabs bus pa ltar //",
    "NG0115:787": "rang gi shes pa dam par byas te de bsnyems pa //",
    "NG0115:788": "chags sdang zhe sdang bskyed na gti mug yin te de mi mthong *//",
    "NG0115:789": "brjod du yod pa thams cad rtog pa'i rgyun //",
    "NG0115:790": "rnam rtog de la bla med phyogs na med //",
    "NG0115:791": "ma bslang ji bzhin gnas pa'i ngang nyid la //",
    "NG0115:792": "thams cad rdzogs pas gnyis su med //",
    "NG0115:793": "dbyings dang ye shes gnyis su 'dzin pa yang *//",
    "NG0115:794": "de ni sgrib pa'i skyon chen yin //",
    "NG0115:795": "blang dor bde la rab gnas pa //",
    "NG0115:796": "byang chub mchog tu 'gro mi 'gyur //",
    "NG0115:797": "rna dbang gzhan nas thos mi 'gyur //",
    "NG0115:798": "ngag gis brjod du med pa'i phyir //",
    "NG0115:799": "ye shes dbyings su mthong ba med //",
    "NG0115:800": "'khrul pa'i lam la gnyis blta mod //",
    "NG0115:801": "de ni mu stegs lta @#//",
    "NG0115:802": "ba'i mchog /",
    "NG0115:803": "yang dag sangs rgyas lam nyid la /",
    "NG0115:804": "gnyis su med pa bde ba'i lam //",
    "NG0115:805": "ma bcos thig le gcig gi ngang *//",
    "NG0115:806": "gtan la mi phebs sems nyid de //",
    "NG0115:807": "bsdus med spros med rang byung nyid //",
    "NG0115:808": "de la dran dang mi dran dang *//",
    "NG0115:809": "rtag dang chad dang bsgom bsgrub dang *//",
    "NG0115:810": "smra brdzod 'khrul pa'i 'khrul pa de //",
    "NG0115:811": "stong gsum sems can bsad pa bas //",
    "NG0115:812": "sdig pa'i mchog tu 'gro bar 'gyur //",
    "NG0115:813": "zhes rtsa ba'i rgyud las //",
    "NG0115:814": "gnyis su dbyer med pa bstan pa'i le'u ste nyi shu pa'o //",
    "NG0115:816": "// de nas ston pas 'khor rnams la //",
    "NG0115:817": "shin tu rtsol bsgrub dgos par bstan //",
    "NG0115:818": "bla med 'bras bu gang 'dod pa //",
    "NG0115:819": "shin tu las rnams 'du 'dzi spangs //",
    "NG0115:820": "mchod na mgron du bya ba med //",
    "NG0115:821": "lus langs rtog pa langs pa ste //",
    "NG0115:822": "rnal 'byor yang rab blo ldan la //",
    "NG0115:823": "shin tu rtsol bsgrub dgos par bstan //",
    "NG0115:824": "bla med 'bras bu gang 'dod pa //",
    "NG0115:825": "shin tu las rnams 'du 'dzi spangs //",
    "NG0115:826": "gsang chen mnyam pa'i snying po 'di //",
    "NG0115:827": "thob pa'i skal ba bya tshe na //",
    "NG0115:828": "bgrod dang 'dug dang nyal ba dang *//",
    "NG0115:829": "mnyam pa de yi ngang du gnas //",
    "NG0115:830": "dus med rtag tu ma yengs bsgom //",
    "NG0115:831": "chu srin rdzas zin tshul du ma btang na //",
    "NG0115:832": "khyad par bdud rtsi mchog tu de nyid 'grub //",
    "NG0115:833": "mthong bas bltar med tshol 'dod na //",
    "NG0115:834": "mgo la me shor lta bu'i brtson 'grus bskyed //",
    "NG0115:835": "de min nyal 'dug de nyid 'di dang mi ldan na //",
    "NG0115:836": "skye ba'i blo 'chal mu stegs yin //",
    "NG0115:837": "rang bzhin med pa'i don nyid 'di //",
    "NG0115:838": "blun pos rdzogs pa'i dus ma yin /",
    "NG0115:839": "de bzhin nyid la rnam rtog med //",
    "NG0115:840": "yang dag sangs rgyas lam 'dod pas //",
    "NG0115:841": "shin tu brtson 'grus don bsgoms na //",
    "NG0115:842": "bla med 'bras bu 'thob par 'gyur //",
    "NG0115:843": "zhes rtsa ba'i rgyud las /",
    "NG0115:844": "brtson 'grus bskyed par bstan pa'i le'u ste nyi shu rtsa gcig pa'o //",
    "NG0115:846": "// de nas ston pas 'khor rnams la //",
    "NG0115:847": "bla med theg chen 'di rtogs na //",
    "NG0115:848": "yon tan shugs kyis 'byung bar bstan //",
    "NG0115:849": "sems ni ye nas de bzhin nyid du bstan //",
    "NG0115:850": "gang du yang mthong ba med pa mi 'gyur bas //",
    "NG0115:851": "drang ba'i rlung gis bdud bzhi rol //",
    "NG0115:852": "de bzhin nyid du thams cad gnas //",
    "NG0115:853": "nyon mongs ma spangs byang chub nyid //",
    "NG0115:854": "spang blang med de ye shes ngang *//",
    "NG0115:855": "lhun rdzogs tha snyad med par 'gyur //",
    "NG0115:856": "thams cad byang chub ngo bo nyid //",
    "NG0115:857": "ngo bo nyid gsal red pa des //",
    "NG0115:858": "rgyal po nyid du dmangs grogs 'gyur //",
    "NG0115:859": "sangs rgyas sems can mi byed gang yang dbyer med na //",
    "NG0115:860": "bla med sangs rgyas ngang ngam shugs kyis 'char //",
    "NG0115:861": "bung bas me tog 'jibs kyang sbrang rtsi'i snying po 'byung ba ltar //",
    "NG0115:862": "sems nyid ji ltar dag kyang ma rtogs sprul pa'i snying po 'byung *//",
    "NG0115:863": "'byung ba nam mkha'i ngang las ni //",
    "NG0115:864": "sprin dang khu rlangs 'byung ba bzhin //",
    "NG0115:865": "de bzhin gnyis med ngang las ni //",
    "NG0115:866": "bla med sangs rgyas shugs kyis 'byung *//",
    "NG0115:867": "kun 'byung @#//",
    "NG0115:868": "snying po theg mchog 'di ni yid bzhin nor bu'i tshul //",
    "NG0115:869": "dgos 'dod re ba ngang ngam shugs kyis 'byung *//",
    "NG0115:870": "yon tan kun 'byung yid bzhin nor bu'i sku //",
    "NG0115:871": "sku nyid 'di rtog thams cad shugs kyis 'byung *//",
    "NG0115:872": "zhes rtsa ba'i rgyud las /",
    "NG0115:873": "theg mchog 'di dang ldan na yon tan shugs kyis",
    "NG0115:874": "'byung ba bstan pa'i le'u ste nyi shu rtsa gnyis",
    "NG0115:875": "pa'o // //",
    "NG0115:876": "de nas ston pas 'khor rnams la //",
    "NG0115:877": "gnyis med ye shes rtogs gyur na //",
    "NG0115:878": "rig pa rang dbang thob par bstan //",
    "NG0115:879": "de bzhin nyid don gang gnas pa //",
    "NG0115:880": "gnyis med ye shes thob pa'i dbang *//",
    "NG0115:881": "thams cad kun la dbang bsgyur nas //",
    "NG0115:882": "rig pa rang dbang thob pa'i don //",
    "NG0115:883": "rang rig ci la mi gnas pa //",
    "NG0115:884": "blang dor mi mnyam sems med na //",
    "NG0115:885": "thams cad kun la dbang bsgyur ba'i //",
    "NG0115:886": "rig pa rang dbang thob pa'i dbang *//",
    "NG0115:887": "ngo bo nyid du nyid gnas pa //",
    "NG0115:888": "ngo bo lhun gyis rdzogs pa'i dbang *//",
    "NG0115:889": "gnyis med ye shes 'od gsal na //",
    "NG0115:890": "mi 'gyur rdo rje nyag gcig sku //",
    "NG0115:891": "mi 'gyur rig pa rang dbang thob //",
    "NG0115:892": "ci la mi sems rtog bral na //",
    "NG0115:893": "de bzhin nyid du lhun rdzogs pas //",
    "NG0115:894": "rang dbang ye shes rdzogs pa'i dbang *//",
    "NG0115:895": "snying po ji bzhin de bzhin du //",
    "NG0115:896": "rtsol bsgrub mtha' las 'das gyur na //",
    "NG0115:897": "rig pa'i ye shes rang dbang thob //",
    "NG0115:898": "ces rtsa ba'i rgyud las /",
    "NG0115:899": "gnyis med kyi don rtogs na rig pa rang dbang",
    "NG0115:900": "thob par bstan pa'i le'u ste nyi shu rtsa gsum",
    "NG0115:901": "pa'o // //",
    "NG0115:902": "de nas ston pas 'khor rnams la //",
    "NG0115:903": "de bzhin nyid kyi don rtogs na //",
    "NG0115:904": "mchog gi dngos grub 'thob par bstan //",
    "NG0115:905": "de bzhin nyid ni dngos po kun dang bral //",
    "NG0115:906": "'bral med don 'di mtshon du med pa ste //",
    "NG0115:907": "rang rig ye shes 'od gsal ni //",
    "NG0115:908": "dngos po dngos su dag pa dngos grub mchog /",
    "NG0115:909": "byang chub ngo bo nyid du kun gnas pas //",
    "NG0115:910": "rtog pa'i dbang gis kun dang 'brel ma yin //",
    "NG0115:911": "mi rtog rtog pa'i yul las 'das //",
    "NG0115:912": "gzung 'dzin rtog mtha' las 'das na //",
    "NG0115:913": "mchog gi dngos grub grub par 'gyur //",
    "NG0115:914": "gzung 'dzin gnyis lta mu stegs 'khrul pa'i lta //",
    "NG0115:915": "dngos po nyid du gnas pas dngos mi 'grub //",
    "NG0115:916": "mi 'dzin mi rtog gnyis med 'od gsal na //",
    "NG0115:917": "dngos po'i gnas lugs dag pas dngos grub mchog /",
    "NG0115:918": "rang byung 'od gsal bdud rtsi chen po 'di //",
    "NG0115:919": "su yis rtogs na dngos grub chen po mchog /",
    "NG0115:920": "yang dag nges pa'i snying po 'di rtogs na //",
    "NG0115:921": "rgyal mchog lhun gyis grub pa'i dngos grub pas //",
    "NG0115:922": "'jig rten mthu chen rnams kyis phrog tu med //",
    "NG0115:923": "snying po don mchog dngos grub rang gi sems //",
    "NG0115:924": "'jig rten dngos grub mtshan ma'i rnam pa ste //",
    "NG0115:925": "dngos grub de la bdud rtsi med par bshad //",
    "NG0115:926": "ces rtsa ba'i rgyud las /",
    "NG0115:927": "rdzogs chen nyid kyi don rtogs na /",
    "NG0115:928": "mchog gi dngos grub yin par bstan pa'i le'u ste nyi shu rtsa bzhi pa'o //",
    "NG0115:930": "// de nas ston pas @#//",
    "NG0115:931": "'khor rnams la //",
    "NG0115:932": "theg chen 'di dang ldan gyur na //",
    "NG0115:933": "sdig pa kun las rnam par grol bar bstan //",
    "NG0115:934": "mnyam pa'i ngang la gnas pa'i tshe //",
    "NG0115:935": "rang byung ye shes 'od gsal na //",
    "NG0115:936": "dge sdig gnyis ka rnam par sel //",
    "NG0115:937": "gnyis med ye shes khyab gdal bas //",
    "NG0115:938": "sdig pa kun las rnam par grol //",
    "NG0115:939": "sdig spyad sdig pa ma bsags na //",
    "NG0115:940": "sdig pa kun las nges grol te //",
    "NG0115:941": "zhi ba'i klung las ye shes 'phyo //",
    "NG0115:942": "nyam nga'i rkyen gyis mi bsgrib 'di yi lam //",
    "NG0115:943": "lam chen 'di la dge sdig gnyis mi mnga' //",
    "NG0115:944": "bdag gzhan mi mthong mi 'dzin na //",
    "NG0115:945": "nyon mongs kun la 'byol nyog kyang *//",
    "NG0115:946": "rnam grol lam la bsgrub mi 'gyur //",
    "NG0115:947": "theg chen 'di dang ldan gyur na //",
    "NG0115:948": "dge dang sdig pa gnyis med de //",
    "NG0115:949": "sdig pa kun las nges par grol //",
    "NG0115:950": "bla med 'bras bu 'thob par 'gyur //",
    "NG0115:951": "'di don de bzhin nyid rtogs na //",
    "NG0115:952": "thams cad ngo bo de nyid pas //",
    "NG0115:953": "sdig pa kun las nges par grol //",
    "NG0115:954": "zhes rtsa ba'i rgyud las /",
    "NG0115:955": "theg pa chen po'i don dang ldan na sdig pa",
    "NG0115:956": "kun las nges par grol bar bstan pa'i le'u ste",
    "NG0115:957": "nyi shu rtsa lnga pa'o //",
    "NG0115:959": "// de nas ston pas 'khor rnams la //",
    "NG0115:960": "theg chen 'di dang ldan gyur nas //",
    "NG0115:961": "phra mo bsgyur du rung bar bstan //",
    "NG0115:962": "bla med theg chen 'di rtogs na //",
    "NG0115:963": "thams cad de bzhin nyid gnas pas //",
    "NG0115:964": "theg pa thams cad 'di ru 'dus //",
    "NG0115:965": "theg pa phra mo 'di ru 'dus rung gis //",
    "NG0115:966": "theg pa 'di nyid phra mor shong mi 'gyur //",
    "NG0115:967": "zangs la gser rtsis gser du bsgyur rung gis //",
    "NG0115:968": "zangs rtsis gser du bsgyur du 'dod pa med //",
    "NG0115:969": "'di yi don gyis gzhan gyi 'bras rung gis //",
    "NG0115:970": "gzhan gyi don gyis 'di yi don mi rung *//",
    "NG0115:971": "snying po don mchog khyad par 'di nyid ni //",
    "NG0115:972": "bla med theg chen phra mo gdod nas med //",
    "NG0115:973": "thams cad ji bzhin de bzhin nyid du gnas //",
    "NG0115:974": "'di la yon tan thams cad shugs kyis 'byung *//",
    "NG0115:975": "lam ni nye lam bgrod med bde bar rdzogs //",
    "NG0115:976": "lam gyi mchog tu gyur pa'i ming so 'dis //",
    "NG0115:977": "stong pa nyid kyi sems de gzugs yod med //",
    "NG0115:978": "shes rab mos la 'di tshol rab tu bla //",
    "NG0115:979": "zhes rtsa ba'i rgyud las /",
    "NG0115:980": "theg chen 'di dang ldan na phra mo bsgyur du",
    "NG0115:981": "btub par bstan pa'i le'u ste nyi shu rtsa drug",
    "NG0115:982": "pa'o // //",
    "NG0115:983": "de nas ston pas 'khor rnams la //",
    "NG0115:984": "rtsing po shes pas bcad par bstan //",
    "NG0115:985": "rdzogs chen 'di yi rang bzhin ni //",
    "NG0115:986": "rtsing po shes pas ma bcad na //",
    "NG0115:987": "phra mo'i shes pas grangs rlabs mi chod //",
    "NG0115:988": "don kun blo la mi snang bar //",
    "NG0115:989": "smra phyir 'breng ba don med pas //",
    "NG0115:990": "rgya che rtsing po'i dra bcad la //",
    "NG0115:991": "phra mo bag la nyal ba dbab //",
    "NG0115:992": "gtan tshigs kyis ni ma yin no //",
    "NG0115:993": "phra mo'i shes pa grangs las 'das //",
    "NG0115:994": "don kun so so rang rang pa'o //",
    "NG0115:995": "de bzhin blta ba so sor blta //",
    "NG0115:996": "rdzaugs chen 'di ni rab rtsing ste //",
    "NG0115:997": "don 'di cha rim nyag gcig tu //",
    "NG0115:998": "thams cad kyis nam bus chub @#//",
    "NG0115:999": "bo //",
    "NG0115:1000": "rtsing po 'di dang ma spyad ma ldan na //",
    "NG0115:1001": "lam med lam zhugs so sor gol //",
    "NG0115:1002": "'jug dang blta dang srung ma dang *//",
    "NG0115:1003": "de bzhin 'jug sgo so so la //",
    "NG0115:1004": "'khrul pa'i lam yin mtha' las gol //",
    "NG0115:1005": "nye lam rtsol bral nad 'dis sel //",
    "NG0115:1006": "rab tu rtsing ste gcig ste bstan //",
    "NG0115:1007": "nye lam nyag gcig yongs su rdzogs //",
    "NG0115:1008": "thams cad thig le gcig tu gnas //",
    "NG0115:1009": "zhes rtsa ba'i rgyud las /",
    "NG0115:1010": "rtsing po shes pas bcad par bstan pa'i le'u ste nyi shu rtsa bdun pa'o //",
    "NG0115:1012": "// de nas ston pas 'khor rnams la //",
    "NG0115:1013": "'di la mos pa'i gang zag la //",
    "NG0115:1014": "phyogs dang ris su med par bstan //",
    "NG0115:1015": "de bzhin nyid kyi snying po nyid //",
    "NG0115:1016": "'gro ba kun la rang bzhin gnas //",
    "NG0115:1017": "rkyen gyis mi btsal gzhan las min //",
    "NG0115:1018": "thams cad ye nas sangs rgyas pas //",
    "NG0115:1019": "'gro ba kun la phyogs ris med //",
    "NG0115:1020": "'di 'dzin 'di 'chang 'di 'don na //",
    "NG0115:1021": "gang goms sangs rgyas sa la gnas //",
    "NG0115:1022": "'di la mos pa tha dad kyis //",
    "NG0115:1023": "mu stegs srin po'i rigs drug rnams //",
    "NG0115:1024": "phyogs dang ris su ma chad de //",
    "NG0115:1025": "gang goms de yis 'bras bu thob //",
    "NG0115:1026": "thams cad rang bzhin sangs rgyas nyid //",
    "NG0115:1027": "rang gi de nyid ma rtogs na //",
    "NG0115:1028": "'khrul par gyur te so sor snang *//",
    "NG0115:1029": "'khor ba nyid las thar mtha' med //",
    "NG0115:1030": "rang sangs rgyas pa de rtogs na //",
    "NG0115:1031": "rig pa ye shes ldan pas na //",
    "NG0115:1032": "bla med shes rab nyag gcig lam /",
    "NG0115:1033": "des ni bla med thar pa thob //",
    "NG0115:1034": "zhes rtsa ba'i rgyud las /",
    "NG0115:1035": "theg chen 'di la mos pa'i gang zag la phyogs",
    "NG0115:1036": "ris med par bstan pa'i le'u ste nyi shu rtsa",
    "NG0115:1037": "brgyad pa'o // //",
    "NG0115:1038": "de nas ston pas 'khor rnams la //",
    "NG0115:1039": "kun gyi thun mong min par bstan //",
    "NG0115:1040": "bla med rdzogs pa chen po'i don //",
    "NG0115:1041": "shin tu don dam rtogs par dka' //",
    "NG0115:1042": "brtags pas mi rtog rnam par rtog //",
    "NG0115:1043": "shin tu 'di don ldan par dka' //",
    "NG0115:1044": "'di don ldan pa brgya nang na //",
    "NG0115:1045": "gcig med brgya la yod srid na //",
    "NG0115:1046": "bde gshegs sras kyi thu bo yin //",
    "NG0115:1047": "'di don 'don pa rin chen rigs //",
    "NG0115:1048": "rin chen rigs ni shin tu dkon //",
    "NG0115:1049": "yang rab nyag gcig u dum bar /",
    "NG0115:1050": "'di don min pas mthong ba min //",
    "NG0115:1051": "rab tu brtag dka' rtogs par dka' //",
    "NG0115:1052": "'di zhes nyid du de nyid med //",
    "NG0115:1053": "yang dag sangs rgyas sras 'dod pa //",
    "NG0115:1054": "btsal med ngang la de bzhin bzhag /",
    "NG0115:1055": "yang na thabs chen lnga la brten //",
    "NG0115:1056": "dgon par yun ring mnyam bzhag na //",
    "NG0115:1057": "'di nyid snying po don dang ldan //",
    "NG0115:1058": "de yang gser bong ma yin par //",
    "NG0115:1059": "nyag gcig sku la brten pas na //",
    "NG0115:1060": "de bzhin nyid kyi don dang ldan //",
    "NG0115:1061": "zhes rtsa ba'i rgyud las //",
    "NG0115:1062": "'di don kun gyi thun mong ma yin pa'i le'u ste nyi shu rtsa dgu pa'o //",
    "NG0115:1064": "// de nas ston pas 'khor rnams la //",
    "NG0115:1065": "kun la bstan pa min par gsungs //",
    "NG0115:1066": "bya bral bla med rdzogs chen 'di //",
    "NG0115:1067": "bshad dang brjod dang rtsol bsgrub dang *//",
    "NG0115:1068": "'di zhes mtha' las 'das pa ste //",
    "NG0115:1069": "de bzhin kun la bstan par bya ba @#//",
    "NG0115:1070": "min //",
    "NG0115:1071": "nges pa'i snying po rgyud mchog 'di //",
    "NG0115:1072": "chu srin mgrin chud rin chen bzhin //",
    "NG0115:1073": "kun la bstan par bya ba min //",
    "NG0115:1074": "rin chen rigs la khad kyis sbyin //",
    "NG0115:1075": "dad ldan skal ldan gang zag rnams //",
    "NG0115:1076": "'di 'phrad 'di dang gang ldan pa //",
    "NG0115:1077": "sangs rgyas sa la gnas pa yin //",
    "NG0115:1078": "des kyang nges par 'di bzung ste //",
    "NG0115:1079": "kun la bstan par bya ba min //",
    "NG0115:1080": "dad ldan rnams la khad kyis sbyin //",
    "NG0115:1081": "zhes rtsa ba'i rgyud las /",
    "NG0115:1082": "kun la bstan pa min par gsungs pa'i le'u ste sum cu pa'o //",
    "NG0115:1084": "// rgyud kyi rgyal po gser gyi rus sbal rdo rje",
    "NG0115:1085": "theg pa rtsa ba'i rgyud kyi ma mo / sems",
    "NG0115:1086": "phyogs kyi phyi mo /",
    "NG0115:1087": "lta ba thams cad kyi phug /",
    "NG0115:1088": "dgongs pa'i gdeng rdzogs te /",
    "NG0115:1089": "sa ma ya so phag shi kha tham /",
    "NG0115:1090": "nor 'dod bu pho dge slong bdag 'dra yis //",
    "NG0115:1091": "rin chen sna lnga'i snying po gser khyer nas //",
    "NG0115:1092": "rin chen srog la ma 'dzem dka' ba'i lam rnams brgal //",
    "NG0115:1093": "nges pa'i snying po byang sems rgyud smad rtsi gnyis btsal /",
    "NG0115:1094": "'jam dpal bshes gnyen bla ma dang */",
    "NG0115:1095": "bdag 'dra bai ro tsa na yis /",
    "NG0115:1096": "sgra skad bstun te mtshan la phab nas kyang */",
    "NG0115:1097": "bod kyi yul du rmongs pa tshan gsum 'byung ba cha mchis nas //",
    "NG0115:1098": "'dir drangs mnga' bdag rgyal po nyid kyi phyag tu phul //",
    "NG0115:1099": "rmongs po tshan gsum dus na dar bar shog /",
    "NG0115:1100": "dang po bai ro tsa nas bsgyur //",
    "NG0115:1101": "de nas lho brag nas khyung grags kyis gter nas bton pa'o //",
    "NG0115:1102": "bar 'dir rdo rje sems dpa' nam mkha' che bram",
    "NG0115:1103": "ze rgyas pa dang */ byang chub kyi sems rmad",
    "NG0115:1104": "du byung ba le'u zhe gnyis pa 'dzud //",
    "NG0115:1105": "bod skad du /",
    "NG0115:1106": "byang chub kyi sems bsgom pa /",
    "NG0115:1107": "bcom ldan 'das dpal bde ba'i mchog la phyag 'tshal lo //",
    "NG0115:1108": "bcom ldan 'das bde ba chen po de /",
    "NG0115:1109": "thams cad chos nyid zab mo la gzud par dgongs nas /",
    "NG0115:1110": "chos dbyings gting dpag dka' ba zhes bya ba'i ting nge 'dzin la snyoms par zhugs te /",
    "NG0115:1111": "rang bzhin gyi 'khor nyid dang tha mi dad pa rnams la /",
    "NG0115:1112": "rang bzhin gsung du med pa 'di bka' stsal pa",
    "NG0115:1113": "de yi tshe na thams cad chos nyid stong pa'i",
    "NG0115:1114": "ngang du gyur / byang chub sems kyi ngo bo ni //",
    "NG0115:1115": "bsam med dran med mi g.yo ba //",
    "NG0115:1116": "bsam pa bstan du med pa'o //",
    "NG0115:1117": "tha snyad gdags su ga la yod //",
    "NG0115:1118": "'di ni brjod med spros las 'das //",
    "NG0115:1119": "dig ma'i rmi lam lta bu'o //",
    "NG0115:1120": "rnal 'byor dam pa'i lam zhes bya //",
    "NG0115:1121": "grub mtha' ma nyams yongs su dag /",
    "NG0115:1122": "sangs rgyas sa la rang bzhin gnas //",
    "NG0115:1123": "rdzogs pa chen po'i don zhes bya //",
    "NG0115:1124": "de bzhin gshegs pa thams cad kyi rang bzhin las /",
    "NG0115:1125": "rang bzhin gsung du med pa'i don gsungs pa'i skabs //",
    "NG0115:1126": "bde ba'i mchog gi ye shes gsung du med pa 'di bka' stsal pa /",
    "NG0115:1127": "chos nyid ji bzhin ba de la //",
    "NG0115:1128": "blo yang de 'dra bzhag gyur na //",
    "NG0115:1129": "sems kyi skad cig dang po la //",
    "NG0115:1130": "lus chos gnas pa don la reg /",
    "NG0115:1131": "de dus 'byung tshor shes 'jug med //",
    "NG0115:1132": "bag chags rgyun chad rang byung shar //",
    "NG0115:1133": "ye shes med de @#//",
    "NG0115:1134": "skad cig ma //",
    "NG0115:1135": "de bzhin dbyings kyang skad cig ma //",
    "NG0115:1136": "de dang de zhes dbyer med pa //",
    "NG0115:1137": "de ni rgyun chags thams cad spangs //",
    "NG0115:1138": "shes pa ye shes nyid du 'gyur //",
    "NG0115:1139": "de bzhin sbyong ba'i lam pa yi //",
    "NG0115:1140": "ye shes la reg mi rnams la //",
    "NG0115:1141": "rang rgyud du ni bdud bzhi 'byung *//",
    "NG0115:1142": "'jigs pa gzugs dang grags pa sgra //",
    "NG0115:1143": "'od kyi bdud dang bslu ba rnams //",
    "NG0115:1144": "byung tshe de la rig byas la //",
    "NG0115:1145": "mi zhen mi chags lam rgan bsam //",
    "NG0115:1146": "kun 'ong 'gro ba de nyid lam //",
    "NG0115:1147": "shes pa khyad par can zhes bya //",
    "NG0115:1148": "ye shes gzung du med pa'i skabs //",
    "NG0115:1150": "// de nas yang bde ba'i mchog des dbyings zang ma bka' stsal pa /",
    "NG0115:1151": "zhi ba'i dbyings te 'dus ma byas //",
    "NG0115:1152": "rang bzhin bzang dang rab 'dres pa //",
    "NG0115:1153": "btsal med tshul du byung ba ste //",
    "NG0115:1154": "gang gis ma bslad rang bzhin dbyings //",
    "NG0115:1155": "thog mtha' med pa'i rgyal po'o //",
    "NG0115:1156": "skad cig rgyu 'bras med par dbyings //",
    "NG0115:1157": "rgyun chad rig pa'i dbyings ma yin //",
    "NG0115:1158": "btsal na rtsol nad sangs mi srid //",
    "NG0115:1159": "btsal ba med pa dbyings kyi gtso //",
    "NG0115:1160": "de lta bu yi dbyings de la //",
    "NG0115:1161": "de lta bu yi ye shes dbab //",
    "NG0115:1162": "yang na dbab dang mi dbab med //",
    "NG0115:1163": "shes rig bag chags rgyun de yang *//",
    "NG0115:1164": "gnyen po'i sgo nas mi gcod de //",
    "NG0115:1165": "rang bzhin rang gis rtogs gyur pa //",
    "NG0115:1166": "de yis bag chags rang bzhin dag /",
    "NG0115:1167": "rang kha'i bsam pa gya gyu la //",
    "NG0115:1168": "de reg pa yang bde bar gshegs //",
    "NG0115:1169": "gcig tu gzung bar ngas ma bshad //",
    "NG0115:1170": "ye shes de yang bsam pa'i dbang *//",
    "NG0115:1171": "bsam pa rang kha ma yin te //",
    "NG0115:1172": "dbyings dang ye shes rab 'byor na //",
    "NG0115:1173": "rig pa can gyis char bzung ste //",
    "NG0115:1174": "rim pa med pa'i don de ni //",
    "NG0115:1175": "yang dag pa yi dam pa'o //",
    "NG0115:1176": "byang chub kyi sems bsgom pa las dbyings zang ma'i skabs //",
    "NG0115:1178": "// de nas rang bzhin mthong du med pa bka' stsal pa //",
    "NG0115:1179": "rang bzhin rang gi rtogs pa ni //",
    "NG0115:1180": "dra snyig med pa'i zab mo ste //",
    "NG0115:1181": "rang kha'i tshe na yod med na //",
    "NG0115:1182": "bsam pa mtshan ma can gyis ni //",
    "NG0115:1183": "de la mi dpog gya gyu can //",
    "NG0115:1184": "gsal ba med par rang bzhin gsal //",
    "NG0115:1185": "gsal ba nyid ni grub mtha'i skyon //",
    "NG0115:1186": "rang bzhin mkha' la rang bzhin sems //",
    "NG0115:1187": "bsam pa rang bzhin rang bzhin gnas //",
    "NG0115:1188": "shes rgyun de yang rang bzhin tsam //",
    "NG0115:1189": "de ni nyams med nyams zhes bya //",
    "NG0115:1190": "lta ba rim pa ma yin la //",
    "NG0115:1191": "bsgom pa rim pa ma yin pa //",
    "NG0115:1192": "lta spyod gnyis ka rang bzhin tsam //",
    "NG0115:1193": "khyad par 'phags pa'i rang bzhin no //",
    "NG0115:1194": "byang chub kyi sems bsgom pa las rang bzhin gyis mtshon du med pa'i skabs //",
    "NG0115:1196": "// de nas dbyings dang ye shes dbyer med yin pa 'di bka' stsal pa /",
    "NG0115:1197": "thams cad dbyings las phyed yin pas //",
    "NG0115:1198": "dbyings dang ye shes dbyer med ste //",
    "NG0115:1199": "ye nas ma bcos dbyings de la //",
    "NG0115:1200": "ma bcos rig pa klong du yin //",
    "NG0115:1201": "rang bzhin don dang ldan byas te //",
    "NG0115:1202": "rtog ge'i spyod yul ma yin pas //",
    "NG0115:1203": "dbyings dang @#//",
    "NG0115:1204": "ye shes gnyis med de //",
    "NG0115:1205": "gnyis med bde ba'i mchog rgyal po //",
    "NG0115:1206": "de ltar ma yin rtog ge pas //",
    "NG0115:1207": "bsam pa de la gnas pa na //",
    "NG0115:1208": "gal te sems la gtad yod pas //",
    "NG0115:1209": "btang ba mi mthong 'ching ba'i rgyu //",
    "NG0115:1210": "gtong mi dgos pa'i skyes bu yis //",
    "NG0115:1211": "nam mkha' bzhin du nad du bsdus //",
    "NG0115:1212": "dang po'i tshe na 'di gnyis sgrims //",
    "NG0115:1213": "dbang po yul la 'phros pa yang *//",
    "NG0115:1214": "de kha dbyings zang shes rab mod //",
    "NG0115:1215": "kha cig rdzogs chen don 'dod pa //",
    "NG0115:1216": "rang bzhin bde ba nyams su blang *//",
    "NG0115:1217": "bde ba snyoms te ma tshor 'chor //",
    "NG0115:1218": "de bas chad pa zhi bar bzhag /",
    "NG0115:1219": "der bzhag gser 'dod bong ba bzhin //",
    "NG0115:1220": "dbyings dang ye shes skad cig la //",
    "NG0115:1221": "med pa shes rab thabs rdzogs pa //",
    "NG0115:1222": "de ni sangs rgyas sa la gnas //",
    "NG0115:1223": "gnyis su med par mi blta bar //",
    "NG0115:1224": "de ni sangs rgyas sa las 'das //",
    "NG0115:1225": "de ka gting dpag dka' ba'i don //",
    "NG0115:1226": "byang chub kyi sems bsgom pa yi ge med pa las /",
    "NG0115:1227": "dbyings dang ye shes gnyis su med pa'i skabs //",
    "NG0115:1229": "// de nas mthong bas bltar med pa'i don 'di bka' stsal pa /",
    "NG0115:1230": "mthong bas blta ru med pa ni //",
    "NG0115:1231": "chu srin gre ba'i rin chen bzhin //",
    "NG0115:1232": "nam yang bstan du med pa'o //",
    "NG0115:1233": "mtshan ma kun dang bral bas na //",
    "NG0115:1234": "btsal dang bral ba'i yi ge med //",
    "NG0115:1235": "rtsol dang bral ba nyams kyi gtso //",
    "NG0115:1236": "mi dmigs sku la bltar med de //",
    "NG0115:1237": "mi dmigs gsung thugs de bzhin yin //",
    "NG0115:1238": "ma mthong bas na mthong ba che //",
    "NG0115:1239": "thabs kyi thabs te dngos grub rmad //",
    "NG0115:1240": "shin tu ngo mtshar rdzogs chen po //",
    "NG0115:1241": "sangs rgyas thugs la mi mnga' ba //",
    "NG0115:1242": "'di rtog go ba brgya nang na //",
    "NG0115:1243": "gcig mi 'ong bar shin tu grags //",
    "NG0115:1244": "lung du bsgom bsgrub kun dang bral //",
    "NG0115:1245": "khyab pas bde chen don zhes bya //",
    "NG0115:1246": "mthong med bsam pas thams cad mthong *//",
    "NG0115:1247": "de ni nges bsgom mchog chen po //",
    "NG0115:1248": "sa dang pha rol phyin las 'das //",
    "NG0115:1249": "de yi snang ba rang bzhin med //",
    "NG0115:1250": "rang bzhin med pa mi bsam ste //",
    "NG0115:1251": "smra bsam yul las 'das pa'o //",
    "NG0115:1252": "sems kyi 'byung tshor byung ba na //",
    "NG0115:1253": "de ka rang bzhin rang zhi ba //",
    "NG0115:1254": "nges don snying po bla na med //",
    "NG0115:1255": "rnam rtog bsags pa'i phra rgyas kyis //",
    "NG0115:1256": "log khrig don min brtas pa'i mthu //",
    "NG0115:1257": "bzlog dka' gnyen pos bzlog pa min //",
    "NG0115:1258": "rgyal las dmangs byung tha mar rgyal //",
    "NG0115:1259": "rgyal po thu bo mi yi mchog /",
    "NG0115:1260": "rgyal bzung rgyal khams cham la phab //",
    "NG0115:1261": "nges par bsad pas sdig mi 'ong *//",
    "NG0115:1262": "'di ni slar 'tsho shin tu rgyal //",
    "NG0115:1263": "mkhas pas rgyal po bsad gyur na //",
    "NG0115:1264": "shin tu rgyal 'khor bzang bar 'ong *//",
    "NG0115:1265": "lug bzlog bde chen sa la 'das //",
    "NG0115:1266": "byang chub sems bsgom pa las mthong ba bltar med pa'i skabs //",
    "NG0115:1268": "// de nas chos nyid ji bzhin pa'i don bka' stsal pa /",
    "NG0115:1269": "sems mi g.yo ba sangs rgyas so //",
    "NG0115:1270": "gang yang ma bskyed don de la //",
    "NG0115:1271": "gang gnas chos nyid yin par bshad //",
    "NG0115:1272": "gnas dang mi gnas gnyis @#//",
    "NG0115:1273": "med do //",
    "NG0115:1274": "de phyir rnam pa thams cad mkhyen //",
    "NG0115:1275": "'di ni sku yi dngos grub yin //",
    "NG0115:1276": "chos nyid cir yang ma mthong ba //",
    "NG0115:1277": "thugs la yang dag don ma log /",
    "NG0115:1278": "bzlas shing gsal bar ma gyur pa //",
    "NG0115:1279": "gsung gi dngos grub shin tu yin //",
    "NG0115:1280": "sa la mi brten lhun gyis grub //",
    "NG0115:1281": "'di ni lam rgan kun 'ong 'gro //",
    "NG0115:1282": "thams cad 'dus pa'i dngos grub yin //",
    "NG0115:1283": "rang bzhin rang la rang bzhin yin //",
    "NG0115:1284": "rang byung rig pa zhes bya'o //",
    "NG0115:1285": "'di mi snang ba gzhan snang med //",
    "NG0115:1286": "gal te blo la snang ba de //",
    "NG0115:1287": "don snang ma yin mtshan ma'o //",
    "NG0115:1288": "de ni rang byung rig pa min //",
    "NG0115:1289": "byang chub kyi sems bsgom pa las //",
    "NG0115:1290": "chos nyid ji bzhin pa'i skabs //",
    "NG0115:1292": "// de nas rmad du byung ba 'di bka' stsal pa /",
    "NG0115:1293": "sems mi g.yo ba bde ba ste //",
    "NG0115:1294": "sems kyi sems 'ching mi 'chor bas //",
    "NG0115:1295": "sems la zhib pas brtag dpyad bya //",
    "NG0115:1296": "shes bzhin gyis ni thang bcad de //",
    "NG0115:1297": "sems kyi sems la bltas pas na //",
    "NG0115:1298": "cir yang ma mthong ma yengs pa //",
    "NG0115:1299": "bsgoms na ma bsgoms bsgrubs na nyams //",
    "NG0115:1300": "de bas 'byung tshor ci byung yang *//",
    "NG0115:1301": "rang byung rang zhi bsgom pa'i gtso //",
    "NG0115:1302": "rang byung rang zhi tsam mi gdags //",
    "NG0115:1303": "sems kyi spyod 'jug thams cad kyang *//",
    "NG0115:1304": "yi ge med pa'i ngang du bzhag /",
    "NG0115:1305": "de ni rgyal po'i rgyal sa'o //",
    "NG0115:1306": "man ngag snying po'i rgyud ces bya //",
    "NG0115:1307": "bde gshegs nyag gcig dgongs pa la //",
    "NG0115:1308": "phyi rabs rnal 'byor don la ni //",
    "NG0115:1309": "yang rab bsam pa'i ting nge 'dzin //",
    "NG0115:1310": "rab kyi rab kyis don la dpyad //",
    "NG0115:1311": "byang chub kyi sems bsgom pa yi ge med pa las /",
    "NG0115:1312": "rmad du byung bar bstan pa'i skabs //",
    "NG0115:1314": "// de nas sku gsung thugs su 'khor rnams rang bzhin du bton nas bka' stsal pa /",
    "NG0115:1315": "byang chub kyi sems bsgom pa yi ge med pa'i rgyud 'di mthong ngam /",
    "NG0115:1316": "thos sam nyams su blangs sam /",
    "NG0115:1317": "don rtogs sam /",
    "NG0115:1318": "de skad ces bka' stsal pa las /",
    "NG0115:1319": "'khor rnams kyi mgrin gcig pas 'di skad ces gsol to //",
    "NG0115:1320": "byang chub kyi sems yi ge med pa 'di /",
    "NG0115:1321": "bdag cag gi ji ltar 'tshal lo //",
    "NG0115:1322": "zhes gsol pa las bde bar gshegs pa rnams slar yi ge med pa'i rang bzhin du 'dus so //",
    "NG0115:1323": "byang chub kyi sems bsgom pa yi ge med pa zhes pa'i skabs rdzogs so //",
    "NG0115:1324": "'di gong 'og gnyis med dang skabs grangs 'dra yang",
    "NG0115:1325": "gsan yig na bzhugs rgyu gong ma 'di yin 'dra",
    "NG0115:1327": "// // bod skad du /",
    "NG0115:1328": "byang chub kyi sems bsgom pa yi ge med pa'i rgyud /",
    "NG0115:1329": "dpal bde ba'i mchog la na mo /",
    "NG0115:1330": "bcom ldan 'das chos kyi dbyings rang bzhin med pa'i ting nge 'dzin la snyoms par zhugs te /",
    "NG0115:1331": "rang bzhin gyi 'khor la rang bzhin gyi ston pas rang bzhin gsung du med pa bka' stsal pa /",
    "NG0115:1332": "rang bzhin rang bzhin tsam min te //",
    "NG0115:1333": "de ni rang bzhin mi bzung ba *//",
    "NG0115:1334": "rang bzhin gab pa bag la nyal //",
    "NG0115:1335": "rang bzhin gyi skabs //",
    "NG0115:1337": "// dbyings dang ye shes gnyis med de //",
    "NG0115:1338": "gnyis na rim pa",
    "NG0115:1340": "[(]19[)]@#// can zhes bya //",
    "NG0115:1341": "rim pa'i cha la mi brten par //",
    "NG0115:1342": "de ka yi ge med pa'o //",
    "NG0115:1343": "yi ge med pa'i skabs //",
    "NG0115:1344": "rang bzhin tsam yang ma yin pa //",
    "NG0115:1345": "de ni rang bzhin chen po'o //",
    "NG0115:1346": "rang bzhin rang gis rtogs na rtogs //",
    "NG0115:1347": "thams cad me dang rang bzhin snang *//",
    "NG0115:1348": "bltar med bag la nyal ba de //",
    "NG0115:1349": "'bad pas mi rnyed btang snyoms tsam //",
    "NG0115:1350": "de yang min te cir mi gnas //",
    "NG0115:1351": "yi ge med pa'i skabs //",
    "NG0115:1352": "'di ltar snang ba'i khyad par las //",
    "NG0115:1353": "bdud bzhi mi 'byung rtog pa zad //",
    "NG0115:1354": "nges thob sa chen khyad par 'apags //",
    "NG0115:1355": "skyon bral rdzogs chen don las 'das //",
    "NG0115:1356": "stong dang mi stong tshig las 'das //",
    "NG0115:1357": "sangs rgyas chos dang dge 'dun med //",
    "NG0115:1358": "yi ge med pa'i skabs //",
    "NG0115:1359": "man ngag gsum dang gsang ba gsum //",
    "NG0115:1360": "yi ge med pas 'di mi brtag /",
    "NG0115:1361": "stong pa chen po'i rang bzhin stong *//",
    "NG0115:1362": "de ni kun las 'phags pa yin //",
    "NG0115:1363": "mchog 'phags khyad par chen po'o //",
    "NG0115:1364": "yi ge med pa'i skabs //",
    "NG0115:1365": "mi dmigs mi rtog kun bzang ngang *//",
    "NG0115:1366": "rang ka ma la rang bzhin yang *//",
    "NG0115:1367": "bag chags kun bzang lhun gyis grub //",
    "NG0115:1368": "gser med bong ba med pa'i sems //",
    "NG0115:1369": "dran rtog bag chags ci byung yang *//",
    "NG0115:1370": "de nyid rang bzhin yig med dang *//",
    "NG0115:1371": "mtshon pa las 'das dpe med pa //",
    "NG0115:1372": "des na sgrub pa chen po'o //",
    "NG0115:1373": "yi ge med pa'i skabs //",
    "NG0115:1374": "gang yang mi bsam cir mi btags //",
    "NG0115:1375": "mtshan bsam nyams te chags na 'khor //",
    "NG0115:1376": "byang chub sems su gdags pa med //",
    "NG0115:1377": "'di ltar spyod pa'i khyad par la //",
    "NG0115:1378": "sems dang yid du rnam mi dbye //",
    "NG0115:1379": "phye bas chags pa'i mtshan ma'o //",
    "NG0115:1380": "'di zhes gang la'ang gnas mi bya //",
    "NG0115:1381": "bsgom chags skyon du ting 'dzin 'gro //",
    "NG0115:1382": "yi ge med pa'i skabs //",
    "NG0115:1383": "lhun gyis grub pa'i ye shes te //",
    "NG0115:1384": "ye shes kun gyi thu bo yin //",
    "NG0115:1385": "chos sku bde ba'i mchog yin pas //",
    "NG0115:1386": "nam mkha' che'o ting 'dzin gtso //",
    "NG0115:1387": "yi ge med pa'i skabs //",
    "NG0115:1388": "rigs kyi bde bar gshegs pa rnams //",
    "NG0115:1389": "ting 'dzin 'bum sde'i don 'di ni //",
    "NG0115:1390": "rab tu rtogs dang dpyad dka' bas //",
    "NG0115:1391": "rgya chen rtsing bor rab dpyad la //",
    "NG0115:1392": "phra mo bag la nyal ba dbab //",
    "NG0115:1393": "gtan tshigs kyis ni ma yin no //",
    "NG0115:1394": "byang chub kyi sems bsgom pa yi ge med pa las /"
}