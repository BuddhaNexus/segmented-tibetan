{
    "T04TD3852E:28a-0": "@28a # // rgya gar skad du /",
    "T04TD3852E:28a-1": "dzny'a na s'a ra sa mu tstsha ya n'a ma bha na da na /",
    "T04TD3852E:28a-2": "bod skad du /",
    "T04TD3852E:28a-3": "ye shes snying po kun las btus pa zhes bya ba'i bshad sbyar /",
    "T04TD3852E:28a-4": "sangs rgyas dang byang chub sems dpa' thams cad la phyag 'tshal lo //",
    "T04TD3852E:28a-5": "rgyal bzhi bar gshegs nas 'dzam gling nyams dga' 'dir //",
    "T04TD3852E:28a-6": "rgyal ba'i rigs dang 'gro ba'i mig gcig dri med gang //",
    "T04TD3852E:28a-7": "'phags pa klu sgrub zhabs kyi slob ma mchog /'phags pa lha zhes bya la gus pas phyag 'tshal lo //",
    "T04TD3852E:28a-8": "rab tu bsdus pas rtogs dka' ye shes snying pos bsdus //",
    "T04TD3852E:28a-9": "cung zad dbye phyir bdag gis 'dir ni 'bad par bya //",
    "T04TD3852E:28a-10": "yang dag par rdzogs pa'i sangs rgyas sh'akya thub pa'i zhal snga nas gzhan dang nyid kyi grub pa'i mtha' rab tu mang po zhig sde snod gsum gyi tshul du bsdus te bstan zin mod kyi /",
    "T04TD3852E:28a-11": "'on kyang blo dang mi ldan pa dag gis de dag khong du chud par ma nus pas de dag gi phyir slob dpon gyi zhal snga nas /",
    "T04TD3852E:28a-12": "gzhung nyung dus don ma lus par bsdus pa /",
    "T04TD3852E:28a-13": "dpal mgon bla ma la btus nas //",
    "T04TD3852E:28a-14": "zhes gsungs sogs pa'i gzhung 'di brtsam pa mdzad de /",
    "T04TD3852E:28a-15": "'dir tshigs su bcad pa dang pos ni phyag 'tshal ba dang /",
    "T04TD3852E:28a-16": "gzhung gi ming don dang ldan pa dang /",
    "T04TD3852E:28a-17": "gzhung brtsams pa'i dgos pa dang /",
    "T04TD3852E:28a-18": "nyid kyi mtshan dag bstan to //",
    "T04TD3852E:28b-0": "de nas tshigs su bcad pa gnyis kyis ye shes snying po'i @28b mchog de ji ltar bsgom pa yon tan dang bcas te bstan to //",
    "T04TD3852E:28b-1": "de nas tshigs su bcad pa gcig gis de rtogs par dka' ba bstan to //",
    "T04TD3852E:28b-2": "de nas tshigs su bcad pa gcig gis rtogs par dka' ba'i rgyu bstan to //",
    "T04TD3852E:28b-3": "de nas tshigs su bcad pa gcig gis rtogs par dka' ba de bla ma'i man ngag gis rtogs par 'gyur ba bstan to //",
    "T04TD3852E:28b-4": "de nas rtsa ba lnga'i tshigs su bcad pa gcig gis de rtogs pa'i bdag nyid de'i che pa bstan to //",
    "T04TD3852E:28b-5": "de nas ni chad par lta ba'i nyes pa rtsa ba bzhi bstan to //",
    "T04TD3852E:28b-6": "de nas ni yang dngos por 'khrul pa'i nyes pa bstan pa'i tshigs su bcad pa gnyis so //",
    "T04TD3852E:28b-7": "de nas ye shes snying po mchog gi rang bzhin bstan pa'i tshigs su bcad pa gcig go //",
    "T04TD3852E:28b-8": "de nas tshigs su bcad pa brgyad kyis gzhan gyi ye shes snying po bstan to //",
    "T04TD3852E:28b-9": "de nas tshigs su bcad pa dgus ni ye shes snying po mchog de ji ltar rgyud la bskyed pa yon tan dang bcas pa bstan to //",
    "T04TD3852E:28b-10": "de nas dge ba yongs su bsngo ba'i tshigs su bcad pa gcig gis te /",
    "T04TD3852E:28b-11": "'di ni gzhung 'di'i lugs so //",
    "T04TD3852E:28b-12": "da ni tshig gi don bstan te /",
    "T04TD3852E:28b-13": "slob dpon gyi zhal snga nas dam pa'i spyod pa can du bdag nyid bstan pa dang /",
    "T04TD3852E:28b-14": "bla ma la gus par bstan pa dang /",
    "T04TD3852E:28b-15": "gzhung sbyar ba yang nges par 'grub par bya ba'i phyir dang po /",
    "T04TD3852E:28b-16": "dpal mgon bla ma la btud de //",
    "T04TD3852E:28b-17": "zhes bya ba smos so //",
    "T04TD3852E:28b-18": "'jig rten las 'das pa'i bsod nams dang /",
    "T04TD3852E:28b-19": "ye shes kyi tshogs gnyis ni dpal te ldan pa zhes bya ba'i don to //",
    "T04TD3852E:28b-20": "dpal de dang ldan pa zhes ldan pa'i rten bsdus pa'i ming ngo //",
    "T04TD3852E:28b-21": "yang na dpal ni skal ba bzang po ste /",
    "T04TD3852E:28b-22": "de'i rang bzhin zhes bya ba'i don to //",
    "T04TD3852E:28b-23": "dam pa'i gnas su khrid par byed pa ni mgon te /",
    "T04TD3852E:28b-24": "skad kyi dbyings la ltos pa'i tshe //",
    "T04TD3852E:28b-25": "skad kyi dbyings yang stobs ldan yang //",
    "T04TD3852E:28b-26": "nye bar sgyur bas zil gnon te //",
    "T04TD3852E:28b-27": "gangg'a'i chu ni mngar mod kyi //",
    "T04TD3852E:28b-28": "rgya mtsho'i chu ni ji bzhin no //",
    "T04TD3852E:28b-29": "zhes 'don pas so //",
    "T04TD3852E:28b-30": "yang na mgon dang skyob pa dang skyabs dag gis phan 'dogs pa'i phyir de skad ces bya'o //",
    "T04TD3852E:28b-31": "bla ma zhes bya ba ni /",
    "T04TD3852E:28b-32": "yon tan rin po che'i gter du gyur pas na bla ma zhes bya ste /",
    "T04TD3852E:29a-0": "de la btud de zhes bya ba ni phyag @29a * //",
    "T04TD3852E:29a-1": "byas te'o //",
    "T04TD3852E:29a-2": "de nas ni ye shes snying po kun las btus //",
    "T04TD3852E:29a-3": "'phags pa lha yis sbyar ba'o //",
    "T04TD3852E:29a-4": "zhes bya bar 'brel to //",
    "T04TD3852E:29a-5": "'dir bla ma'i khyad par nges par ma bzung ba'i phyir 'di gang gi yon tan du gzung bar bya zhe na /",
    "T04TD3852E:29a-6": "'di ni 'phags pa klu sgrub kho na'i yon tan du sbyar te /",
    "T04TD3852E:29a-7": "yon tan 'di dag 'di la 'byor pa'i phyir dang /",
    "T04TD3852E:29a-8": "de ni slob dpon 'di'i bla ma yin pa'i yang phyir ro //",
    "T04TD3852E:29a-9": "de ltar na sangs rgyas dang byang chub sems dpa' bdag nyid che ba slob dpon 'phags pa klu sgrub kyi yang phyag gi gnas dag yod pa ma yin nam /",
    "T04TD3852E:29a-10": "ji ltar de dag la phyag 'tshal ba spangs te slob dpon 'di la gus par mdzad ce na /",
    "T04TD3852E:29a-11": "'di ni yon tan can yin pa'i phyir dang /",
    "T04TD3852E:29a-12": "phan 'dogs pa'i phyir dang /",
    "T04TD3852E:29a-13": "bla ma la gus pa'i phyir te /",
    "T04TD3852E:29a-14": "de la yon tan gyi zhing dam par gyur pa ni ji skad du 'phags pa rnga bo che chen po'i mdo dang /",
    "T04TD3852E:29a-15": "'phags pa sprin chen po'i mdo la sogs pa las bstan te /",
    "T04TD3852E:29a-16": "'di ltar slob dpon 'di ni 'das pa'i bskal pa grangs med pa bskal pa yangs shing ches yangs pa de'i tshe bskal pa zhig la yang dag par rdzogs pa'i sangs rgyas sgra gcan zhes bya ba zhig byung ba de la slob dpon 'di 'khor los sgyur ba'i rgyal por gyur pas byang chub tu thugs bskyed cing /",
    "T04TD3852E:29a-17": "gang gi tshe bcom ldan 'das mar me mdzad byon pa'i dus de'i tshe yang slob dpon 'di 'khor los sgyur ba'i rgyal po'i sras su gyur pas dge ba'i rtsa ba bskyed pa na /",
    "T04TD3852E:29a-18": "de bzhin gshegs pa des 'di skad du rigs kyi bu khyod ma 'ongs pa'i dus bskal pa grangs med pa dag 'das te /",
    "T04TD3852E:29a-19": "bskal pa bzang po zhes bya ba'i sangs rgyas stong yongs su mya ngan las 'das nas ngan 'gro'i bskal pa drug cu rtsa gnyis 'das te /",
    "T04TD3852E:29a-20": "de nas yang rang rgyal ba 'bum mya ngan las 'das shing /",
    "T04TD3852E:29a-21": "gzhan yang mgon po brgyad mya ngan las 'das pa nas zhing de nyid du de bzhin gshegs pa dgra bcom pa yang dag par rdzogs pa'i sangs rgyas ye shes 'byung gnas 'od ces bya bar 'gyur ro zhes lung bstan cing /",
    "T04TD3852E:29b-0": "sh'akya'i dbang po bzhugs pa'i tshe yang slob dpon 'di li tstsha b'i gzhon nu 'jig rten thams cad kyis mthong na @29b dga' ba zhes bya bar gyur cing /",
    "T04TD3852E:29b-1": "bcom ldan 'das kyis 'di skad du khye'u 'di ni nga yongs su mya ngan las 'das te lo brgyad cu lon pa na /",
    "T04TD3852E:29b-2": "lho phyogs kyi rgyud du chu bo mu run de zhes bya ba la brten pa'i grong khyer dmag gis mi tshugs pa zhes bya ba dang nye ba'i grong khyer phreng ba chen po zhes bya bar ;",
    "T04TD3852E:29b-3": "dkar po ri zhes bya ba'i rigs rgyud der skyes nas nga'i ming 'dzin pa'i dge slong zhig tu 'gyur te /",
    "T04TD3852E:29b-4": "lo brgya'i bar du nga'i bstan pa rgyas par byas shing /",
    "T04TD3852E:29b-5": "sa rab tu dga' ba bsgrubs nas phyis sa brgyad pa thob pa'i 'og tu tshe'i dus byas nas bde ba can gyi 'jig rten gyi khams der skyes te /",
    "T04TD3852E:29b-6": "rnam par smin pa'i lus der bzhag ste sprul pa'i lus kyis ni /",
    "T04TD3852E:29b-7": "byang chub sems dpa' byams pa la chos nyan par byed do zhes lung bstan cing /",
    "T04TD3852E:29b-8": "der 'dus pa'i 'khor rnams kyis kyang /",
    "T04TD3852E:29b-9": "kye ma 'jig rten kun mthong dga' //",
    "T04TD3852E:29b-10": "brtan po dge slong gzugs gyur nas //",
    "T04TD3852E:29b-11": "bstan pa ring zhig 'dzin byed cing //",
    "T04TD3852E:29b-12": "chos rnga chen po brdung bar 'gyur //",
    "T04TD3852E:29b-13": "de ni mya ngan yongs 'das nas //",
    "T04TD3852E:29b-14": "de 'og 'jig rten stongs 'gyur te //",
    "T04TD3852E:29b-15": "chos smra de ni 'das gyur nas //",
    "T04TD3852E:29b-16": "de 'dra gzhan ni 'ga' mi 'byung //",
    "T04TD3852E:29b-17": "dge slong de 'dra rnyed dka' ste //",
    "T04TD3852E:29b-18": "snang ba rim gyis nyams par 'gyur //",
    "T04TD3852E:29b-19": "'di ltar de ni lho phyogs su //",
    "T04TD3852E:29b-20": "'byung ba'i tha ma gcig yin no //",
    "T04TD3852E:29b-21": "zhes bstod pa smras pa lta bu'o //",
    "T04TD3852E:29b-22": "de ni 'di'i yon tan gyi bdag nyid che ba'o //",
    "T04TD3852E:29b-23": "phan 'dogs nus pa ji lta bu zhe na /",
    "T04TD3852E:29b-24": "slob dpon 'di ni gso ba rig pa la sogs pa rig pa'i gnas lngas 'dul ba rnams legs par smin par byas shing /",
    "T04TD3852E:29b-25": "khyad par du 'phags pa shes rab kyi pha rol tu phyin pa mun pa na gnas pa'i gser gyi gar bu lta bu dbu ma rtsa ba'i shes rab la sogs pas gsal por byas nas phan pa chen po byas te /",
    "T04TD3852E:29b-26": "de bas na 'phags pa lang kar gshegs pa las kyang /",
    "T04TD3852E:29b-27": "bde gshegs mya ngan 'das 'og tu //",
    "T04TD3852E:29b-28": "tshul rnams 'dzin par 'gyur ba de //",
    "T04TD3852E:29b-29": "dus dag 'das nas 'byung ba ni //",
    "T04TD3852E:29b-30": "blo gros chen po khyod shes byos //",
    "T04TD3852E:29b-31": "lho phyogs bhe ta'i yul du ni //",
    "T04TD3852E:29b-32": "dge slong dpal ldan cher grags pa //",
    "T04TD3852E:29b-33": "de ming klu zhes bod pa ste //",
    "T04TD3852E:30a-0": "yod dang med @30a * //",
    "T04TD3852E:30a-1": "pa'i phyogs 'jig pa //",
    "T04TD3852E:30a-2": "nga yi theg pa 'jig rten du //",
    "T04TD3852E:30a-3": "bla med theg chen rab bshad nas //",
    "T04TD3852E:30a-4": "rab tu dga' ba'i sa bsgrubs te //",
    "T04TD3852E:30a-5": "bde ba can du de 'gro'o //",
    "T04TD3852E:30a-6": "zhes gsungs te /",
    "T04TD3852E:30a-7": "de ltar na sangs rgyas dang byang chub sems dpa' gzhan ni yon tan gyis gtso bor gyur kyang phan 'dogs pas ni ma yin la /",
    "T04TD3852E:30a-8": "slob dpon 'phags pa klu sgrub kyi zhal snga nas ni zhing dam par bzhag pa gnyi ga mnga' ba'i phyir 'di nyid la phyag 'tshal bar rigs shing /",
    "T04TD3852E:30a-9": "bdag bde legs su 'dod pa dag gis 'di'i lugs la brten par rigs pas na ;",
    "T04TD3852E:30a-10": "'phags pa klu sgrub zhabs kyi lam las ni //",
    "T04TD3852E:30a-11": "phyi rol gyur la zhi ba mngon mthong med //",
    "T04TD3852E:30a-12": "kun rdzob de nyid bden las de nyams te //",
    "T04TD3852E:30a-13": "de las nyams pas thar pa grub pa'ang med //",
    "T04TD3852E:30a-14": "ces bshad do //",
    "T04TD3852E:30a-15": "yang mkhas pa dag gis 'phags pa mi pham pa byang chub par gyur pa'i tshe la sogs par slob dpon gyi zhal snga nas dang /",
    "T04TD3852E:30a-16": "phrad par smon lam gus par btab pa dag ni nges par de lta bur 'gyur bar shes par bya ste /",
    "T04TD3852E:30a-17": "chos rnams thams cad rkyen bzhin te //",
    "T04TD3852E:30a-18": "'dun pa'i rtsa la rab tu brten //",
    "T04TD3852E:30a-19": "gang gis smon lam ci btab pa //",
    "T04TD3852E:30a-20": "de dang 'dra ba'i 'bras bu 'thob //",
    "T04TD3852E:30a-21": "ces gsungs pa'i phyir ro //",
    "T04TD3852E:30a-22": "bla ma la gus pa'i phyir zhes bya ba ni /",
    "T04TD3852E:30a-23": "rang gi dge ba'i bshes gnyen btang ste gzhan la phyag 'tshal ba ni de la ma gus pa'i char gtogs pa'i phyir de spang pa dang /",
    "T04TD3852E:30a-24": "bla ma la gus pa'i byang chub sems dpa' ni /",
    "T04TD3852E:30a-25": "nges par bla ma dam pa las gud na gus par bya ba gzhan mi dmigs pa'i phyir ro zhes ngo bo nyid kyis 'phen pa'o //",
    "T04TD3852E:30a-26": "zhar la byung bas chog go //",
    "T04TD3852E:30a-27": "de ltar bla ma la btud nas gzhung sbyor ba'i don ci zhig gzigs she na /",
    "T04TD3852E:30a-28": "de'i phyir /",
    "T04TD3852E:30a-29": "byis rnams sdug bsngal zhi bya'i phyir //",
    "T04TD3852E:30a-30": "zhes smos te /",
    "T04TD3852E:30a-31": "gang dag grub pa'i mtha' rab 'byams khong du chud par bya ba'i mthu med pa de dag ni shes pa phra bas na byis pa ste /",
    "T04TD3852E:30a-32": "dper na skra la phra bas na bal zhes brjod pa bzhin no //",
    "T04TD3852E:30a-33": "byis pa de rnams kyi sdug bsngal ni /",
    "T04TD3852E:30a-34": "sdug bsngal gsum dang brgyad de /",
    "T04TD3852E:30b-0": "sdug bsngal de las gzhan @30b pa'i gnas su gyur pa'i phyir skye ba'i sdug bsngal dang /",
    "T04TD3852E:30b-1": "na tshod 'gyur ba sdug bsngal ba'i phyir rga ba'i sdug bsngal dang /",
    "T04TD3852E:30b-2": "khams rnams 'gyur ba sdug bsngal ba'i phyir na ba'i sdug bsngal dang /",
    "T04TD3852E:30b-3": "srog 'gyur ba'i sdug bsngal ba nyid kyi phyir 'chi ba'i sdug bsngal dang /",
    "T04TD3852E:30b-4": "phrad pa sdug bsngal ba nyid kyi phyir mi sdug pa dang phrad pa'i sdug bsngal te /",
    "T04TD3852E:30b-5": "lnga po 'di dag ni 'gyur ba'i sdug bsngal zhes bya'o //",
    "T04TD3852E:30b-6": "gnas ngan len sdug bsngal ba'i phyir mdor na nye bar len pa'i phung po lnga sdug bsngal zhes bya ba 'di ni 'du byed kyi sdug bsngal lo //",
    "T04TD3852E:30b-7": "bral ba sdug bsngal ba'i phyir sdug pa dang bral ba'i sdug bsngal dang /",
    "T04TD3852E:30b-8": "re ba 'bras bu med pa sdug bsngal ba'i phyir 'dod pa btsal te ma rnyed pa'i sdug bsngal dag ni sdug bsngal gyi sdug bsngal nyid do //",
    "T04TD3852E:30b-9": "'di la sdug bsngal dang po dang tha ma ni kun rdzob tu sdug bsngal ba yin la /",
    "T04TD3852E:30b-10": "sdug bsngal bar ma ni don dam par sdug bsngal ba'o //",
    "T04TD3852E:30b-11": "yang na sdug bsngal gyi sdug bsngal ni tshor ba sdug bsngal ba steng na song ba dag la shas che'o //",
    "T04TD3852E:30b-12": "'du byed kyi sdug bsngal ni skad cig re rer 'jig cing 'byung ba dang /",
    "T04TD3852E:30b-13": "las kyis du ba pa ste mi rnams la shas che'o //",
    "T04TD3852E:30b-14": "'gyur ba'i sdug bsngal ni sdug pa dang bral ba'i rab tu gdung ba ste /",
    "T04TD3852E:30b-15": "'di ni lha rnams la shas che bas na /",
    "T04TD3852E:30b-16": "me tog rab tu rnyings shing lus rdul 'thon pa dang //",
    "T04TD3852E:30b-17": "gos rnyings smre shing nye du rnams la blta ba yis //",
    "T04TD3852E:30b-18": "lha rnams 'chi bas rab tu sdug bsngal gang yin pa //",
    "T04TD3852E:30b-19": "'tsho ba chu bur lta bur g-yo ba'i mi la med //",
    "T04TD3852E:30b-20": "ces bshad do //",
    "T04TD3852E:30b-21": "de dag ni 'od sngar bas chung ba dang /",
    "T04TD3852E:30b-22": "gos dang /",
    "T04TD3852E:30b-23": "rgyan dag dman pa dang /",
    "T04TD3852E:30b-24": "gos dang /",
    "T04TD3852E:30b-25": "rgyan cha dag me tog dang /",
    "T04TD3852E:30b-26": "'bras bu'i shing las mi 'byung ba dang /",
    "T04TD3852E:30b-27": "lus la dri ma chags pa dang /",
    "T04TD3852E:30b-28": "mig mi 'dzums pa ste nye ba'i 'chi ltas lnga dang /",
    "T04TD3852E:30b-29": "lus kyi kha dog mi sdug par 'gyur ba dang /",
    "T04TD3852E:30b-30": "rang gi stan la 'dug mi tshugs pa dang /",
    "T04TD3852E:30b-31": "me tog gi phreng ba rnyings pa dang /",
    "T04TD3852E:30b-32": "gos la dri ma chags pa dang /",
    "T04TD3852E:30b-33": "lus las rdul sngon med pa dag 'byung ste /",
    "T04TD3852E:31a-0": "'chi ltas lnga mthong ba na rab tu bzod par dka' ba'i sdug bsngal lus bye ma tsha ba'i nang @31a * //",
    "T04TD3852E:31a-1": "du mar sar 'ju ba ltar 'byung ba'i phyir ro //",
    "T04TD3852E:31a-2": "de ltar byis pa rnams kyi sdug bsngal de lta bu dag zhi bar bya ba'i phyir zhes bya ba ni slob pa'i dus phal ba'i tshe ni kha cig legs par bral ba dang /",
    "T04TD3852E:31a-3": "kha cig bsrab par bya ba'i phyir dang /",
    "T04TD3852E:31a-4": "byang chub kyi sems dang po mthong nas ni /",
    "T04TD3852E:31a-5": "legs par ma lus pa zhi bar bya ba'i phyir te /",
    "T04TD3852E:31a-6": "de ltar na zhi bar bya ba'i phyir ni ci rigs su bral bar bya ba'i phyir ro //",
    "T04TD3852E:31a-7": "'dir slob dpon gyi zhal snga nas gzhung 'di sbyar bas sdug bsngal de dag zhi bar ji ltar 'gyur zhe na /",
    "T04TD3852E:31a-8": "gzhung 'di'i rjes su 'brangs te lta ba ngan pa rnams spangs nas rnam par mi rtog pa'i ye shes bskyed pas /",
    "T04TD3852E:31a-9": "rnam par rtog pa'i dgra'i dpung bcom pas 'dod chags la sogs pa'i rang bzhin shes pas las dman pa mi rtsom la /",
    "T04TD3852E:31a-10": "de'i bag chags spangs shing ma bsgoms pas /",
    "T04TD3852E:31a-11": "nges par sdug bsngal de dag zhi bar 'gyur te /",
    "T04TD3852E:31a-12": "ji skad du /",
    "T04TD3852E:31a-13": "chos rnams rab tu rnam 'byed med par nyon mongs rnams //",
    "T04TD3852E:31a-14": "gang phyir nye bar zhi bar bya ba'i thabs med la //",
    "T04TD3852E:31a-15": "nyon mongs pas kyang 'jig rten srid mtsho 'dir 'khyams te //",
    "T04TD3852E:31a-16": "de bas de phyir 'di ni ston pas gsungs zhes grag / ces bshad la /",
    "T04TD3852E:31a-17": "yang 'phags pa n'a g'a rdzu na'i zhal snga nas kyang /",
    "T04TD3852E:31a-18": "kun rdzob nyon mongs las kyis bskyed //",
    "T04TD3852E:31a-19": "las ni sems las byung ba ste //",
    "T04TD3852E:31a-20": "sems kyang bag chags rnams kyis bsgos //",
    "T04TD3852E:31a-21": "bag chags bral bas bde ba'o //",
    "T04TD3852E:31a-22": "bde ba'i sems kyis zhi 'gyur zhing //",
    "T04TD3852E:31a-23": "zhi ba'i sems ni mi rmongs so //",
    "T04TD3852E:31a-24": "ma rmongs pas ni de nyid rig / de nyid rig pas thar pa thob //",
    "T04TD3852E:31a-25": "ces gsungs te /",
    "T04TD3852E:31a-26": "de bas na 'dis ni brgyud pa'i dbang gis sdug bsngal zhi bar 'gyur te /",
    "T04TD3852E:31a-27": "sangs rgyas rnams ni 'byung ba bde //",
    "T04TD3852E:31a-28": "zhes bya ba bzhin no //",
    "T04TD3852E:31a-29": "de ltar na rtsa ba gcig po 'dis ni bstan bcos 'di'i dgongs pa la sogs pa bstan to //",
    "T04TD3852E:31a-30": "ji ltar sbyar ba'i gzhung bstan bcos lu snang ba'i yid kyi rnam par shes pa 'khor dang bcas pa ni rjod par byed pa'o //",
    "T04TD3852E:31a-31": "des yang dag par bstan pa'i don rnams ni brjod par bya ba ste /",
    "T04TD3852E:31a-32": "'di gnyis phan 'dogs par phan tshun gnas pa ni 'brel pa'o //",
    "T04TD3852E:31b-0": "'brel pa yod pas @31b don dngos dang brgyud pa khong du chud pa ni dgos pa ste /",
    "T04TD3852E:31b-1": "sngar bstan pa'i tshul gyis sdug bsngal dang bral zhing bde ba chen po'i mtha'i bar du thob nas 'khor ba ji srid du bzhugs pa'i sangs rgyas nyid ni dgos pa'i dgos pa'o //",
    "T04TD3852E:31b-2": "de ltar dgos pa'i dgos pa ni dngos po kho nar smos la /",
    "T04TD3852E:31b-3": "lhag ma rnams ni don gyi dbang gis bstan par bya ste /",
    "T04TD3852E:31b-4": "des na phyir zhes bya ba ni dgos pa la sogs pa yod pa'i phyir sbyar ba'o zhes bya bar yang gnas so //",
    "T04TD3852E:31b-5": "ci zhig sbyar zhe na /",
    "T04TD3852E:31b-6": "ye shes snying po kun las btus pa sbyar ro //",
    "T04TD3852E:31b-7": "ye shes ni rtog ge'i lta ba ji snyed pas te /",
    "T04TD3852E:31b-8": "ji skad du /",
    "T04TD3852E:31b-9": "sems ni yul dang 'brel pa ste //",
    "T04TD3852E:31b-10": "rtog ge dag la ye shes 'jug / snang ba med dang bye brag la //",
    "T04TD3852E:31b-11": "shes rab yang dag rab tu 'jug / ces gsungs pa bzhin no //",
    "T04TD3852E:31b-12": "de lta na ya mtshan can dgu bcu rtsa drug dag las 'phros pa'i chos 'di pa la rtsod pa smra ba sum brgya drug cu rtsa gsum dag gi lta ba dang ;",
    "T04TD3852E:31b-13": "chos 'di pa'i grub pa'i mtha' sde bzhi rnam pa bco brgyad du gyes pa la sogs pa thams cad 'dir ston tam zhe na /",
    "T04TD3852E:31b-14": "de'i phyir snying po zhes smos te /",
    "T04TD3852E:31b-15": "rang dang gzhan gyi lta ba las gang dang gang gces shing nges par khong du chud par bya dgos pa de dag tsam zhig 'dir ston zhes pa ste ;",
    "T04TD3852E:31b-16": "de bas na kun las btus pa zhes smos kyi /",
    "T04TD3852E:31b-17": "kun bkod pa zhes bya ba la sogs pa'i tshig ma gsungs so //",
    "T04TD3852E:31b-18": "gzhan dag las ni ye shes kun las btus pa'i snying po sbyar zhes 'don cing /",
    "T04TD3852E:31b-19": "snying po ni don med pa'i bden pa gtan la phab pa'o zhes 'dod do //",
    "T04TD3852E:31b-20": "'di su zhig gis sbyar zhe na /",
    "T04TD3852E:31b-21": "de'i phyir 'phags pa lhas sbyar ba'o zhes smos te //",
    "T04TD3852E:31b-22": "'di sa brgyad pa mi g-yo ba brnyes pa'i phyir 'phags pa'o //",
    "T04TD3852E:31b-23": "de nyid rab tu mdzes pa'i phyir lha dang 'dra bas na lha ste /",
    "T04TD3852E:31b-24": "gang gi tshe mchog sreg la sogs pa btul nas /",
    "T04TD3852E:31b-25": "slar dpal gyi ri la bla ma'i spyan sngar gshegs pa'i lam du skyes bu zhig slob dpon 'di'i spyan padma'i 'dab ma gzhon nu lta bu la chags pas bstod pa na de'i srid pa zhi bar bya ba'i phyir ro //",
    "T04TD3852E:31b-26": "sor mo'i rtse mos spyan g-yas pa phyung nas de la gnang ste /",
    "T04TD3852E:32a-0": "de nas 'phags pa klu sgrub la ji ltar gyur pa bsnyad pa na 'phags pa ma @32a * //",
    "T04TD3852E:32a-1": "dgyes te /",
    "T04TD3852E:32a-2": "khyod ni zhar ba glen pa'o zhes spyos te /",
    "T04TD3852E:32a-3": "de nas bzung ste k'a n'a'i rigs zhes grags so zhes pa dang /",
    "T04TD3852E:32a-4": "yul gyi bzang mo thams cad chags pa'i dbang gis rang rang gi bu slob dpon lta bu btsas so zhes grags pa'i phyir ro //",
    "T04TD3852E:32a-5": "sbyar ba'o zhes bya ba ni dgod pa'o zhes bya ba'i don te /",
    "T04TD3852E:32a-6": "rtsa ba 'dis ni dad pas rjes su 'brang ba rnams dga' ba'i phyir zhes bstan par 'gyur ro //",
    "T04TD3852E:32a-7": "bdag nyid chen po 'di lta bus 'og ma'i slob mar gnas pa ni ma 'ongs pa'i byang chub sems dpa' rnams bla ma la gus par brten par bya ba'i phyir dang /",
    "T04TD3852E:32a-8": "gang gi dang por yongs su smin par byas pa'i dge ba'i bshes gnyen de dag ni sangs rgyas kyi sa bas kyang /",
    "T04TD3852E:32a-9": "so so'i skye bo'i sa pa dag la nyin lan gsum mtshan lan gsum du phyag btsal bar bya zhing bskor ba bya ba'i phyir ro //",
    "T04TD3852E:32a-10": "de la slob dpon 'phags pa klu sgrub kyi zhal snga nas gang gi tshe rgyal po mthar 'gro zhon gyi bu'i phyir nyid kyi tshe yongs su gtang ba na /",
    "T04TD3852E:32a-11": "slob dpon 'phags pa lha 'dis kyang de ltar btang ste /",
    "T04TD3852E:32a-12": "dus gcig tu bde ba can du gshegs so //",
    "T04TD3852E:32a-13": "gzhung bkod pa gang zhe na /",
    "T04TD3852E:32a-14": "dngos dang dngos med las grol zhing //",
    "T04TD3852E:32a-15": "dngos dang dngos med rab ldan pa //",
    "T04TD3852E:32a-16": "'gyur ba med pa grol ba'i mchog / yid kyi rang bzhin grol ba'i gnas //",
    "T04TD3852E:32a-17": "gang yin de la bsam gtan gyis //",
    "T04TD3852E:32a-18": "rtog sems 'khor lo 'dzin byed pa //",
    "T04TD3852E:32a-19": "'gro dang dngos po'i ngo bo rnams //",
    "T04TD3852E:32a-20": "rig pa'i ming du de brjod do //",
    "T04TD3852E:32a-21": "zhes bya ba la sogs pa gsungs te /",
    "T04TD3852E:32a-22": "de la dngos po las grol ba ni rtag par 'dod pa la sogs pa byis pas ji ltar brtags pas dben pa ste /",
    "T04TD3852E:32a-23": "rigs kyi bu de la don dam pa ni gang la sems rgyu ba yang med na yi ge rnams lta smos kyang ci dgos zhes gsungs pas dngos po rnams bkag pa ste /",
    "T04TD3852E:32a-24": "dngos po ni yod pa'i ming gzhan yin pa'i phyir ro //",
    "T04TD3852E:32a-25": "dngos med las grol zhing zhes bya ba ni 'jig rten rgyang 'phen pa shin tu med par zhen pas las dang 'bras bu thal bar rlog pa la sogs pa'i lta ba dngos med de /",
    "T04TD3852E:32b-0": "de la 'grol ba ni kun rdzob tu dngos po rnams sgyu ma tsam du mngon sum du gyur pa'i phyir med pa las grol ba nyid @32b du grub ste /",
    "T04TD3852E:32b-1": "grol ba ni des dben pa nyid do //",
    "T04TD3852E:32b-2": "de bas na dngos dang dngos med rab ldan pa //",
    "T04TD3852E:32b-3": "zhes bya ba 'di legs par grub ste /",
    "T04TD3852E:32b-4": "kun rdzob tu dngos po dang rab tu ldan pa yin la /",
    "T04TD3852E:32b-5": "don dam par ni dngos po med pa dang rab tu ldan pa ste /",
    "T04TD3852E:32b-6": "don dam par dngos po med pa'i mtshan nyid dang ldan par bstan pa 'di yang tha snyad du yin gyi yang dag par ni med par brtag tu yang med de /",
    "T04TD3852E:32b-7": "skye ba la sogs bkag pa yang //",
    "T04TD3852E:32b-8": "yang dag pa dang mthun phyir 'dod //",
    "T04TD3852E:32b-9": "dgag bya yod pa ma yin pas //",
    "T04TD3852E:32b-10": "yang dag tu na bkag med bsal //",
    "T04TD3852E:32b-11": "zhes bshad la /",
    "T04TD3852E:32b-12": "yang de yang kun rdzob kyi bden pa la gnas nas don dam pa'i bden pa'i yul la dgag par bya ba yin gyi /",
    "T04TD3852E:32b-13": "don dam pa nyid du brjod pa med pa'i phyir dgag pa'i tha snyad kyang med do zhes bstan pa lta bu'o //",
    "T04TD3852E:32b-14": "gal te don dam par yod pa dang /",
    "T04TD3852E:32b-15": "med pa gnyis ka las dben na ci'i phyir med pa kho nas de phal cher bstan ce na /",
    "T04TD3852E:32b-16": "'di ni byis pa rnams thog ma med pa'i 'khor ba nas yod pa la mngon par zhen pas /",
    "T04TD3852E:32b-17": "de bsal ba la ches 'bad pa'i phyir dgag pa gtso cher mdzad pas /",
    "T04TD3852E:32b-18": "gang zhig yod pa ma yin de ni med ces bya //",
    "T04TD3852E:32b-19": "byis pa rnams kyis de rtags yod dang med pa byed //",
    "T04TD3852E:32b-20": "yod dang med pa 'di gnyis med pa'i chos yin te //",
    "T04TD3852E:32b-21": "byang chub sems dpa' gang zhig 'di shes nges par 'byung //",
    "T04TD3852E:32b-22": "zhes bya ba la sogs pa med pa'i bsngags pa mdzad pas bstan to //",
    "T04TD3852E:32b-23": "de ltar yod pa'i mngon par zhen pa log pa na yang med pa'i mngon par zhen par ji ltar mi 'gyur zhe na /",
    "T04TD3852E:32b-24": "de ni ma yin te yod pa brdzun par shes pa de'i grogs ltos pas bzhag pa'i med pa brdzun pa yin par shes pa nges par 'byung ste //",
    "T04TD3852E:32b-25": "de ltar na /",
    "T04TD3852E:32b-26": "gang tshe gang ni med do zhes //",
    "T04TD3852E:32b-27": "brtags pa'i dngos po me dmigs pa //",
    "T04TD3852E:32b-28": "de tshe cung zad med do zhes //",
    "T04TD3852E:32b-29": "rtog pa gnyis kyis spang bar 'gyur //",
    "T04TD3852E:32b-30": "zhes bshad pa nyid do //",
    "T04TD3852E:32b-31": "de ltar na rtsa ba gnyis po dngos ni //",
    "T04TD3852E:32b-32": "'jig rten mkhyen pas gzhan la ma gsan par //",
    "T04TD3852E:32b-33": "bden pa gnyis po 'di dag nyid kyis gzigs //",
    "T04TD3852E:32b-34": "kun rdzob gang yin de bzhin don dam ste //",
    "T04TD3852E:33a-0": "bden pa gsum pa gzhan ni yod @33a * //",
    "T04TD3852E:33a-1": "ma yin ;",
    "T04TD3852E:33a-2": "/ zhes gsungs pas bden pa gnyis legs par bstan pas 'jug pa'i lam ma nor ba thog ma nyid du bstan pa mdzad par shes par bya ste /",
    "T04TD3852E:33a-3": "ji skad du /",
    "T04TD3852E:33a-4": "tshul gnyis shing rta zhon nas su //",
    "T04TD3852E:33a-5": "rigs pa'i srab skyogs 'jug byed pa //",
    "T04TD3852E:33a-6": "de dag de phyir ji bzhin don //",
    "T04TD3852E:33a-7": "theg pa chen po pa nyid 'thob //",
    "T04TD3852E:33a-8": "ces bshad pa bzhin no //",
    "T04TD3852E:33a-9": "da ni bden pa gnyis kyi shing rta la zhon nas shes rab kyi mig rnam par dag pas don dam pa'i bden pa mthong bar bya ba'i phyir /",
    "T04TD3852E:33a-10": "'gyur ba med pa grol ba'i mchog / ces bya ba la sogs pa gsungs te /",
    "T04TD3852E:33a-11": "rang bzhin gyis 'od gsal ba'i sems ni don dam par 'phel 'grib mdzad pas na 'gyur ba med pa'o //",
    "T04TD3852E:33a-12": "de ltar rang gi sems 'gyur ba med pa de nyid mu stegs byed dang /",
    "T04TD3852E:33a-13": "'phags pa nyan thos la sogs pa'i thar pa bas rgyu'i dus na dmigs pa la sogs pas dam pa yin la /",
    "T04TD3852E:33a-14": "'bras bu'i dus na yang dam par 'grub pa dang /",
    "T04TD3852E:33a-15": "las chen por dam par 'gyur pa'i phyir /",
    "T04TD3852E:33a-16": "grol ba'i mchog nyid de /",
    "T04TD3852E:33a-17": "gsang ba'i bdag po de la byang chub gang zhe na /",
    "T04TD3852E:33a-18": "rang gi sems yang dag pa ji lta ba bzhin shes pa ste /",
    "T04TD3852E:33a-19": "de yang bla na med pa yang dag par rdzogs pa'i byang chub bo zhes gsungs pa lta bu'o //",
    "T04TD3852E:33a-20": "ji ltar khong du chud par 'gyur zhe na /",
    "T04TD3852E:33a-21": "de phyir yid kyi rang bzhin grol ba'i gnas //",
    "T04TD3852E:33a-22": "zhes bya ba la sogs pa smos te /",
    "T04TD3852E:33a-23": "sems kyi rang bzhin kho na thar pa'i gnas yin par bstan te /",
    "T04TD3852E:33a-24": "gnas kyi sgra ni rgyur blta bar bya ste /",
    "T04TD3852E:33a-25": "'bras bu 'byung ba'i gnas zhes pa'o //",
    "T04TD3852E:33a-26": "de ltar yang gsungs pa /",
    "T04TD3852E:33a-27": "sems ni ye shes 'byung ba'i rgyu //",
    "T04TD3852E:33a-28": "sangs rgyas gzhan du mi blta'o //",
    "T04TD3852E:33a-29": "zhes pa dang /",
    "T04TD3852E:33a-30": "yang gsungs pa /",
    "T04TD3852E:33a-31": "gsang ba'i bdag po byang chub dang thams cad mkhyen pa nyid ni rang gi sems las yongs su btsal bar bya'o zhes bya ba lta bu'o //",
    "T04TD3852E:33a-32": "ji ltar rgyu yin zhe na /",
    "T04TD3852E:33a-33": "gang yin de la bsam gtan gyis //",
    "T04TD3852E:33a-34": "rtog sems 'khor lo 'dzin byed pa //",
    "T04TD3852E:33a-35": "de ni grol ba'i gnas so zhes khong nas dbyung ste /",
    "T04TD3852E:33a-36": "sems kyi yang dag pa ji lta ba gang yin pa de la 'dzin par byed pa zhes kyang sbyar ro //",
    "T04TD3852E:33a-37": "gang gis gang nyid 'dzin ce na //",
    "T04TD3852E:33a-38": "bsam gtan gyis /",
    "T04TD3852E:33b-0": "rtog @33b sems 'khor lo 'dzin byed pa //",
    "T04TD3852E:33b-1": "zhes smos te /",
    "T04TD3852E:33b-2": "bsam gtan ni ting nge 'dzin dang bcas bas te des 'dzin to //",
    "T04TD3852E:33b-3": "rtog pa'i rang bzhin gyi sems sam /",
    "T04TD3852E:33b-4": "rtog pa dang bcas pa'i sems ni rtog sems te /",
    "T04TD3852E:33b-5": "de nyid yang dang yang du yul la 'jug pa dang ldog par byed pas 'khor lo ste /",
    "T04TD3852E:33b-6": "de 'dzin par byed do //",
    "T04TD3852E:33b-7": "ji ltar 'dzin par ni 'og nas 'chad par byed do //",
    "T04TD3852E:33b-8": "de ni yon tan bstan pa'i phyir /",
    "T04TD3852E:33b-9": "'gro dang dngos po'i ngo bo rnams //",
    "T04TD3852E:33b-10": "rigs pa'i ming du de brjod do //",
    "T04TD3852E:33b-11": "zhes smos te /",
    "T04TD3852E:33b-12": "kun rdzob tu ni kye rgyal ba'i sras dag khams gsum po 'di dag ni sems tsam ste /",
    "T04TD3852E:33b-13": "dus gsum yang sems tsam mo zhes gsungs pas /",
    "T04TD3852E:33b-14": "rang gi sems shes pas ma lus pa shes pa yin la /",
    "T04TD3852E:33b-15": "don dam par ni /",
    "T04TD3852E:33b-16": "dngos gcig dngos po kun gyi ngo bo nyid //",
    "T04TD3852E:33b-17": "dngos kun dngos po gcig gi ngo bo nyid //",
    "T04TD3852E:33b-18": "gang gis dngos gcig de bzhin nyid du mthong //",
    "T04TD3852E:33b-19": "de yis dngos kun de bzhin nyid du mthong //",
    "T04TD3852E:33b-20": "zhes gsungs pas na 'di 'thad par 'gyur ro //",
    "T04TD3852E:33b-21": "'gro ba ni sems can no //",
    "T04TD3852E:33b-22": "dngos po ni snod kyi 'jig rten nyid de /",
    "T04TD3852E:33b-23": "ngo bo rnams zhes bya ba ni gnyis ka la sbyar ro //",
    "T04TD3852E:33b-24": "rig pa ni rtogs pa ste /",
    "T04TD3852E:33b-25": "de la rig par brjod par rigs kyi /",
    "T04TD3852E:33b-26": "gzhan la ma yin pas na ming du de kho na brjod do zhes dgongs so //",
    "T04TD3852E:33b-27": "da ni nan tan dang bral ba rnams la de rtogs par dka' ba ston pa /",
    "T04TD3852E:33b-28": "dngos med stong pa mkha' 'dra ba //",
    "T04TD3852E:33b-29": "zhes bya ba la sogs pa smos te /",
    "T04TD3852E:33b-30": "dngos po kun rdzob kyi bden pa yang dag pa dang /",
    "T04TD3852E:33b-31": "yang dag pa ma yin pa dag med pa ni don dam pa ste /",
    "T04TD3852E:33b-32": "'dis ni don dam pa kun rdzob kyi bden pa las bzlog pa'i rang bzhin du ston to //",
    "T04TD3852E:33b-33": "de ltar na de ni stong pa'i rang bzhin du grub bo //",
    "T04TD3852E:33b-34": "da ni ri bong gi rva la sogs pa ltar shin tu med par rtog pa dgag cing rang bzhin gyis 'od gsal ba'i ngo bo de bstan pa'i phyir mkha' 'dra ba /",
    "T04TD3852E:33b-35": "yod pa rnam par spangs pa ni zhes snos te /",
    "T04TD3852E:33b-36": "mkha' ni nam mkha'o //",
    "T04TD3852E:33b-37": "de nyid ci zhig / gang steng na sngon por snang ba'am zhe na /",
    "T04TD3852E:33b-38": "de ni ma yin te /",
    "T04TD3852E:33b-39": "de kha dog gi khyad par nyid kyi phyir dper mi rung ngo //",
    "T04TD3852E:33b-40": "'o na gang las bu ga nam mkha'i khams zhes bya /",
    "T04TD3852E:33b-41": "snang dang mun pa dag yin lo //",
    "T04TD3852E:34a-0": "zhes smras @34a * //",
    "T04TD3852E:34a-1": "pa'am zhe na /",
    "T04TD3852E:34a-2": "'di yang mi 'dod de /",
    "T04TD3852E:34a-3": "kha dog gi khyad par nyid la nam mkhar brtags pas dper mi byed do //",
    "T04TD3852E:34a-4": "de la nam mkha' zhes pa 'di gang zhe na /",
    "T04TD3852E:34a-5": "'di rjes su dpag btsam gyis yid ches par bya ba go 'byed pa'i bdag nyid do //",
    "T04TD3852E:34a-6": "des na dngos po yod pa yang ma yin la /",
    "T04TD3852E:34a-7": "shin tu med pa yang ma yin pa ste /",
    "T04TD3852E:34a-8": "gal te shin tu med na 'dis go 'byed pa'i nus pa yang med de /",
    "T04TD3852E:34a-9": "med pa ni nus pa thams cad dang bral ba'i phyir ri bong gi rva dang mtshungs so //",
    "T04TD3852E:34a-10": "gal te ri bong gi rva med pa yang go 'byed pa nyid de /",
    "T04TD3852E:34a-11": "rva med pa'i phyogs mgo'i rva'i gnas su thur ma btsugs pa la sogs pa nus so zhe na /",
    "T04TD3852E:34a-12": "de yang nam mkha' nyid kyis te //",
    "T04TD3852E:34a-13": "ri bong gi rva med pa nyid yod pas go 'byed pa ni ma yin no //",
    "T04TD3852E:34a-14": "de bas na nam mkha' nyid go 'byed pa yin te /",
    "T04TD3852E:34a-15": "gsang ba'i bdag po 'di lta ste /",
    "T04TD3852E:34a-16": "dper na nam mkha'i khams ni sems can yang ma yin /",
    "T04TD3852E:34a-17": "srog kyang ma yin /",
    "T04TD3852E:34a-18": "shed can yang ma yin /",
    "T04TD3852E:34a-19": "shed las skyes pa yang ma yin /",
    "T04TD3852E:34a-20": "byed pa po yang ma yin /",
    "T04TD3852E:34a-21": "tshor ba po yang ma yin /",
    "T04TD3852E:34a-22": "gzung ba yang ma yin /",
    "T04TD3852E:34a-23": "'dzin pa yang ma yin zhing /",
    "T04TD3852E:34a-24": "rtog pa dang rnam par rtog pa thams cad dang bral mod kyi /",
    "T04TD3852E:34a-25": "'on kyang sems can gyi khams ma lus pa rnams 'gro ba dang 'ong ba la sogs pa thams cad byed de /",
    "T04TD3852E:34a-26": "'di la ni the tshom med do zhes gsungs pa lta bu'o //",
    "T04TD3852E:34a-27": "'di yang med pa yang ma yin la /",
    "T04TD3852E:34a-28": "skye bo rnams kyis mngon sum gyis mi sod pas na rab tu zab pas /",
    "T04TD3852E:34a-29": "ma brtags pa'i dus na yod pa dang med pa gang yin pa nyid la yang dag par brtags pa'i tshe rnam par rtog pa gang gis kyang rig par mi nus pas don dam pa'i bden pa nyid de /",
    "T04TD3852E:34a-30": "ji skad du /",
    "T04TD3852E:34a-31": "'phags pa klu sgrub kyi zhal snga nas /",
    "T04TD3852E:34a-32": "mtshan nyid med cing skye ba med //",
    "T04TD3852E:34a-33": "tshig gi lam min 'dus ma byas //",
    "T04TD3852E:34a-34": "byang chub sems dang nam mkha' dang /",
    "T04TD3852E:34a-35": "byang chub rnams ni gnyis med nyid //",
    "T04TD3852E:34a-36": "ces bshad cing /",
    "T04TD3852E:34a-37": "yang gzhan las /",
    "T04TD3852E:34a-38": "gsang ba'i bdag po chos thams cad kyang mtshan nyid med pa 'di lta ste /",
    "T04TD3852E:34a-39": "nam mkha'i mtshan nyid do zhes gsungs te /",
    "T04TD3852E:34a-40": "'di ni dper brjod pa'i nam mkha' yin la /",
    "T04TD3852E:34b-0": "de dang 'dra ba ni byis pa rnams la bstan pa'i phyir @34b smos kyi /",
    "T04TD3852E:34b-1": "rigs pa'i lam du zhugs pa rnams kyis ni ming tha dad mod kyi don 'dra ba'i ngo bo nyid gcig par ston pa'i sgra khong du chud par bya'o //",
    "T04TD3852E:34b-2": "des na sngar bstan pa'i tshul gyis kun rdzob tu yod pa rnam par spangs pa zhes bya ba 'di grub bo //",
    "T04TD3852E:34b-3": "don dam par ni med pa yang spangs la gnyis ka ma yin pa yang spangs so //",
    "T04TD3852E:34b-4": "de ni de nyid mchog ste mu stegs byed kyi de kho na nyid nyi shu rtsa lngar bstan cing /",
    "T04TD3852E:34b-5": "de nyid nyi shu lngar shes na //",
    "T04TD3852E:34b-6": "ral pa'am mgo reg gtsug phud kyis //",
    "T04TD3852E:34b-7": "bsti gnas gang du dga' ba der //",
    "T04TD3852E:34b-8": "grol 'gyur 'di la the tshom med //",
    "T04TD3852E:34b-9": "ces smra ba la sogs pa ste /",
    "T04TD3852E:34b-10": "de dag pas 'di mchog nyid de 'di ni mi bslu ba'i phyir ro //",
    "T04TD3852E:34b-11": "thar 'dod rnams zhes bya ba ni //",
    "T04TD3852E:34b-12": "phyi rol pa dang /",
    "T04TD3852E:34b-13": "chos 'di pa 'khor ba las 'byung bar spro ba rnams so //",
    "T04TD3852E:34b-14": "'khrul dang rmongs chen gnas yin no //",
    "T04TD3852E:34b-15": "zhes bya ba la gang dang po nyid du blo rang bzhin dang 'gal bar skyes pa ni 'khrul pa ste ;",
    "T04TD3852E:34b-16": "de'i 'og tu log pa la yang dag par 'dzin pa ni mngon par zhen pa ngan pa bstan par gyur pas na rmongs chen no //",
    "T04TD3852E:34b-17": "de dag gi rgyu ni gnas yin no zhes bya ba ste /",
    "T04TD3852E:34b-18": "'dir 'khrul pa'i rgyu ni dngos por gyur ba gzhan byed pa po lta bu ci yang med de /",
    "T04TD3852E:34b-19": "ji ltar nam mkha' go 'byed pa ma yin pa 'byed pa po gzhan su yang med pa lta bu ste /",
    "T04TD3852E:34b-20": "don 'di ni 'og nyid nas /",
    "T04TD3852E:34b-21": "de nyid dam pa mkha' 'dra la //",
    "T04TD3852E:34b-22": "gang dag sems ni rab rmongs pa //",
    "T04TD3852E:34b-23": "de dag chos can nam mkha' la //",
    "T04TD3852E:34b-24": "mchog tu rmongs pa dag tu 'gyur //",
    "T04TD3852E:34b-25": "zhes smos pas gsal bar mdzad pa nyid do //",
    "T04TD3852E:34b-26": "da ni de ltar zab cing rtogs par dka' ba de'i 'thad pa bstan pa'i phyir /",
    "T04TD3852E:34b-27": "re zhig dngos gang yod na ni //",
    "T04TD3852E:34b-28": "rnam par 'jig pa'i gnas la gnas //",
    "T04TD3852E:34b-29": "zhes bya ba la sogs pa smos te /",
    "T04TD3852E:34b-30": "'dis ni yod pa dang med pa gnyis ka rigs pas gnod pas na 'khrul pa rnams spong dgos so zhes ston par mdzod do //",
    "T04TD3852E:34b-31": "re zhig ces bya ba ni don rim gyis ston pa'i tshig nyid de /",
    "T04TD3852E:34b-32": "rim pa yang thog mar dngos po yod pa'i nyes pa bstan cing /",
    "T04TD3852E:34b-33": "de nas med pa'i nyes pa ston la /",
    "T04TD3852E:34b-34": "de nas dbu ma'i lta ba ston pa'o //",
    "T04TD3852E:34b-35": "dngos gang ni byis pas brtags pa kho na ltar ro //",
    "T04TD3852E:35a-0": "de ltar yod na ni ste yod @35a * //",
    "T04TD3852E:35a-1": "par rtog na ni nyes pa 'di 'byung ste /",
    "T04TD3852E:35a-2": "rnam par 'jig pa'i gnas skad cig re re la 'jig pa dang mthar rgyun chad pa'i gnas la de dag gnas par 'gyur ba ni mi rigs par 'gyur ro //",
    "T04TD3852E:35a-3": "gal te de na med do zhe na /",
    "T04TD3852E:35a-4": "dngos po rnams ni med na yang //",
    "T04TD3852E:35a-5": "stong pa nyid las skye par 'gyur te /",
    "T04TD3852E:35a-6": "de ltar na rtag tu yod pa'am med par 'gyur te /",
    "T04TD3852E:35a-7": "rgyu la rag las pa med pa'i phyir ro //",
    "T04TD3852E:35a-8": "de ni bla ma'i lung gis 'khrul pa de sel bar ston pas de phyir zhes bya ba la sogs pa smos te /",
    "T04TD3852E:35a-9": "bla ma'i lung gis log par 'dzin pa sun 'byin pa'i rigs pa shes par 'gyur ba de phyir yod pa dang /",
    "T04TD3852E:35a-10": "med pa'i phyogs gnyis las yod pa'i phyogs skems shing med pa'i phyogs kyang yongs su skems pa ni mkhas pa rnams kyis bgrod par bya ba'i go 'phang mchog tu phra ba'i lta ba de bla ma'i zhal na gnas pa'o //",
    "T04TD3852E:35a-11": "de'i phyir /",
    "T04TD3852E:35a-12": "chos la 'bad pa med na ni //",
    "T04TD3852E:35a-13": "gang phyir de nyid mi 'grub pa //",
    "T04TD3852E:35a-14": "de phyir mkhas pas nan tan gyis //",
    "T04TD3852E:35a-15": "chos la legs par blta bar bya //",
    "T04TD3852E:35a-16": "'jig rten mgon gyis gsungs pa yang //",
    "T04TD3852E:35a-17": "mchog tu brtsam bya min pa la'ang //",
    "T04TD3852E:35a-18": "phyag byas nas ni brtsams la 'jug / gang gang nyan pa gus pas so //",
    "T04TD3852E:35a-19": "bsregs bcad bdar ba'i gser bzhin du //",
    "T04TD3852E:35a-20": "dge slong dag gam mkhas rnams kyis //",
    "T04TD3852E:35a-21": "yongs su brtags la nga yi bka' //",
    "T04TD3852E:35a-22": "blang bar bya yi gus phyir min //",
    "T04TD3852E:35a-23": "de bas 'bad pas bla ma ni //",
    "T04TD3852E:35a-24": "yang dang yang du mchod bya zhing //",
    "T04TD3852E:35a-25": "gang phyir sems ni brtan gyur pas //",
    "T04TD3852E:35a-26": "nye bar brtan pa yongs su dri //",
    "T04TD3852E:35a-27": "zhes 'chad par 'gyur ba yang sbyar ro //",
    "T04TD3852E:35a-28": "de ni ji lta ba nyid rtogs pa'i bdag nyid che ba ston te /",
    "T04TD3852E:35a-29": "gang yod de kun 'di rnams 'jig / gang med de yang 'bras bu med pas gnyis ka ltar mi 'thad cing /",
    "T04TD3852E:35a-30": "des na gnyis kyi dbus na gnas te /",
    "T04TD3852E:35a-31": "dbu ma'i lta ba /",
    "T04TD3852E:35a-32": "rab phra mkhas pa gang gis rtogs //",
    "T04TD3852E:35a-33": "de nyid de kho na nyid rin chen mchog ste /",
    "T04TD3852E:35a-34": "'di yang kun rdzob tu yin gyi don dam par ni /",
    "T04TD3852E:35a-35": "yod ces med ces gnyis ka mtha' //",
    "T04TD3852E:35a-36": "dag dang ma dag 'di yang mtha' //",
    "T04TD3852E:35a-37": "de bas mtha' gnyis rnams spangs te //",
    "T04TD3852E:35a-38": "mkhas pas dbus la'ang gnas mi byed //",
    "T04TD3852E:35a-39": "ces bstan pa'i phyir ro //",
    "T04TD3852E:35b-0": "de ni dbu ma'i @35b bstan bcos rnams ni dgag pa gtso che ba'i phyir dgag pa la brten nas /",
    "T04TD3852E:35b-1": "chos la sgra ji bzhin par 'dzin pa'i chos 'di pa dag dang /",
    "T04TD3852E:35b-2": "'jig rten rgyang 'phen pa'i lta ba bsal ba'i phyir /",
    "T04TD3852E:35b-3": "dngos po med pa nyi che la //",
    "T04TD3852E:35b-4": "rmongs pa rnams ni nye bar gnas //",
    "T04TD3852E:35b-5": "khong myags dman pa'i gnas la ni ;",
    "T04TD3852E:35b-6": "/ blun po de dag 'di na gnas //",
    "T04TD3852E:35b-7": "zhes smos te /",
    "T04TD3852E:35b-8": "'dir dngos po med pa nyi tshe la nye bar gnas pa'i rmongs pa rnams ni gsum ste /",
    "T04TD3852E:35b-9": "'jig rten pha rol dang skye ba snga ma sun 'byin pa'i 'jig rten rgyang 'phen pa dang /",
    "T04TD3852E:35b-10": "sangs rgyas kyis kun tu bzang po la rnam par mi rtog pa'i ye shes kun rdzob tu mi gnas par smra ba /",
    "T04TD3852E:35b-11": "'bras bu la skur ba 'debs pa rnams dang /",
    "T04TD3852E:35b-12": "don dam par rang bzhin med pa'i phyir kun rdzob nyid du yang sdig pa spyod pas gnod pa med do zhes chos la sgra ji bzhin du 'dzin pa'i lta ba can rnams so //",
    "T04TD3852E:35b-13": "de la dang po'i dbang du byas te /",
    "T04TD3852E:35b-14": "de ni dngos po med pa skye ba dang /",
    "T04TD3852E:35b-15": "chad nas yang mi 'byung bar sgrub pa'i rjes su dpag pa med pa'i phyir dang /",
    "T04TD3852E:35b-16": "rjes su dpag pa dang grags pas ni khyod la gnod par 'gyur ba'i phyir dang /",
    "T04TD3852E:35b-17": "rtag par thams cad las thams cad skye bar thal ba'i phyir dang /",
    "T04TD3852E:35b-18": "rtag tu yod pa'am med pa zhig tu 'gyur ba'i phyir zhes bya ba'i gnod pa yod do //",
    "T04TD3852E:35b-19": "gnyis pa la yang /",
    "T04TD3852E:35b-20": "nyon mongs zad pa'i dge slong gi /'khor ba gal te rnam ldog na //",
    "T04TD3852E:35b-21": "rdzogs pa'i sangs rgyas rnams kyis kyang //",
    "T04TD3852E:35b-22": "ci phyir de yi rtsom mi bshad //",
    "T04TD3852E:35b-23": "rtsom pa yod na nges par yang //",
    "T04TD3852E:35b-24": "lta bar 'gyur ba yongs su 'dzin //",
    "T04TD3852E:35b-25": "zhes brjod pa'i nyes pa bteg ste bzhag pa ltar gnas la /",
    "T04TD3852E:35b-26": "gal te bdag gcig med par gyur pa ni //",
    "T04TD3852E:35b-27": "de yi spyod yul zhi ba stong pa med //",
    "T04TD3852E:35b-28": "rang byung rdul rnams shin tu bsal ba yi //",
    "T04TD3852E:35b-29": "bde gshegs rnams kyi sku yang ji ltar 'byung //",
    "T04TD3852E:35b-30": "zhes gsungs pa yang ji ltar dang /",
    "T04TD3852E:35b-31": "'dir bdag ni rnam par mi rtog pa'i ye shes la bya bar nges so //",
    "T04TD3852E:35b-32": "gsum pa la yang me la sogs pa don dam par rang bzhin med mod kyi /",
    "T04TD3852E:35b-33": "kun rdzob tu tshab la sogs pa mngon sum du gyur pa sus bzlog par nus te de'i phyir /",
    "T04TD3852E:35b-34": "ri rab tsam du gyur pa yi //",
    "T04TD3852E:35b-35": "bdag tu lta bas mi gnod kyi //",
    "T04TD3852E:35b-36": "stong nyid lta bas gnod pa ni //",
    "T04TD3852E:36a-0": "nga rgyal mi bden @36a * //",
    "T04TD3852E:36a-1": "brtags pas so //",
    "T04TD3852E:36a-2": "zhes gsungs pa /",
    "T04TD3852E:36a-3": "yang stong pa nyid la blta nyes na //",
    "T04TD3852E:36a-4": "shes rab chung ldan phung 'gyur te //",
    "T04TD3852E:36a-5": "ji ltar sbrul bzung nyes pa dang //",
    "T04TD3852E:36a-6": "rig sngags log par bsgrubs pa bzhin //",
    "T04TD3852E:36a-7": "zhes bstan to //",
    "T04TD3852E:36a-8": "de bzhin du theg pa chen po las byang chub sems dpa' chos la sgra ji lta bar 'dzin pa la chad par lta ba nyi shu rtsa brgyad 'byung bar gsungs pa 'di lta ste /",
    "T04TD3852E:36a-9": "mtshan mar 'dzin par lta ba dang /",
    "T04TD3852E:36a-10": "lta ba la lta ba ma yin par lta ba dang /",
    "T04TD3852E:36a-11": "tha snyad la skur pa 'debs pa'i lta ba dang /",
    "T04TD3852E:36a-12": "kun nas nyon mongs pa la skur pa 'debs pa'i lta ba dang /",
    "T04TD3852E:36a-13": "de kho na nyid la skur pa 'debs pa'i lta ba dang /",
    "T04TD3852E:36a-14": "sbyor ba sel ba'i lta ba dang /",
    "T04TD3852E:36a-15": "yongs su 'dzin pa'i lta ba dang /",
    "T04TD3852E:36a-16": "sgyur ba'i lta ba dang /",
    "T04TD3852E:36a-17": "nges par 'byung ba ma yin pa'i lta ba dang /",
    "T04TD3852E:36a-18": "kha na ma tho ba med par lta ba dang /",
    "T04TD3852E:36a-19": "'byung bar lta ba dang /",
    "T04TD3852E:36a-20": "sgrib pa'i lta ba dang /",
    "T04TD3852E:36a-21": "brnyas pa'i lta ba dang ;",
    "T04TD3852E:36a-22": "rab tu 'khrugs pa'i lta ba dang /",
    "T04TD3852E:36a-23": "bsod nams ma yin pa 'phel ba'i lta ba dang /",
    "T04TD3852E:36a-24": "log par lta ba dang /",
    "T04TD3852E:36a-25": "ngal ba 'bras bu med pa'i lta ba dang /",
    "T04TD3852E:36a-26": "'phal bar lta ba dang /",
    "T04TD3852E:36a-27": "bslu ba'i lta ba dang /",
    "T04TD3852E:36a-28": "khas mi len pa'i lta ba dang /",
    "T04TD3852E:36a-29": "g-yo ba'i lta ba dang /",
    "T04TD3852E:36a-30": "chad pas bcad pa'i lta ba dang /",
    "T04TD3852E:36a-31": "bkur sti byed pa'i lta ba dang /",
    "T04TD3852E:36a-32": "bkur ba'i lta ba dang /",
    "T04TD3852E:36a-33": "rmongs pa brtan pa'i lta ba dang /",
    "T04TD3852E:36a-34": "mi smra ba'i lta ba dang /",
    "T04TD3852E:36a-35": "rtsa ba'i lta ba dang /",
    "T04TD3852E:36a-36": "lta ba chen po dang /",
    "T04TD3852E:36a-37": "mngon pa'i nga rgyal gyi lta ba'o //",
    "T04TD3852E:36a-38": "de ltar chad par lta ba gsum po de dag ni sa bon rul ba dang 'dra bas na /",
    "T04TD3852E:36a-39": "khong myags dman pa'i gnas la ni //",
    "T04TD3852E:36a-40": "blun po rnam pa gsum po de dag 'di na gnas //",
    "T04TD3852E:36a-41": "zhes gsungs so //",
    "T04TD3852E:36a-42": "gang zag log par lta bas legs spyad kyang //",
    "T04TD3852E:36a-43": "thams cad rnam par smin pa mi zad ldan //",
    "T04TD3852E:36a-44": "zhes bshad pas na lta ba log pa de nyid dman pa'i gnas so //",
    "T04TD3852E:36a-45": "blun po ni rmongs pa'o //",
    "T04TD3852E:36a-46": "de lta na dngos po yod par bzung ngam zhe na /",
    "T04TD3852E:36a-47": "de nyid dam pa mkha' 'dra la //",
    "T04TD3852E:36a-48": "zhes bya ba la sogs pa smos te /",
    "T04TD3852E:36a-49": "de nyid dam pa mkha' 'dra ba'i don ni bshad zin to //",
    "T04TD3852E:36a-50": "de la rnal 'byor pa gang dag gi sems rmongs pa ni rnal 'byor spyod pa ba'i bar du'o //",
    "T04TD3852E:36a-51": "de dag gi 'khrul pa'i gzhi ce zhe na /",
    "T04TD3852E:36b-0": "chos can nam mkha' @36b la zhes smos te /",
    "T04TD3852E:36b-1": "'dir chos 'khrul pa'i shes pas brtags pa dang bcas pa'o //",
    "T04TD3852E:36b-2": "de dag gi chos can ni nam mkha' zhes sngar bstan pa nyid de /",
    "T04TD3852E:36b-3": "de ltar na chos dang chos can 'di dag ni de'i bdag nyid kyi 'brel ba'o //",
    "T04TD3852E:36b-4": "chos can de la mchog tu rmongs pa dag tu 'gyur ba ni chos khong du ma chud pas phyogs bslad pa'i mi ltar gyur pa'o //",
    "T04TD3852E:36b-5": "'dir rang bzhin brtsan par bya ste /",
    "T04TD3852E:36b-6": "chos nyid de nyid chos can du brjod cing /",
    "T04TD3852E:36b-7": "gzhan du mngon par zhen pa brtsan par bya ste bzlog par bstan to //",
    "T04TD3852E:36b-8": "de ltar mchog tu rmongs pa'i phyir na sbyin pa la sogs pa'i 'bras bu mtho ris la sogs pa'i bde ba'i dngos po nyams su myong ba yang /",
    "T04TD3852E:36b-9": "skye ba lnga brgya la sogs par spyad nas slar yang zad pa'i gnas yin pas na rtag pa'i rten med de /",
    "T04TD3852E:36b-10": "des na 'khor ba tha ma med pa'i dbang du byas nas srid pa'i rtse mo'i tshe bskal pa brgyad khri bzhi stong thub pas /",
    "T04TD3852E:36b-11": "'jig rten pa yi dge ba la //",
    "T04TD3852E:36b-12": "srid rtse'i sems dpa' 'bras bu che //",
    "T04TD3852E:36b-13": "zhes bstan pa'i 'bras bu yang cung zad kyi dus su bde ba 'thob kyi /",
    "T04TD3852E:36b-14": "nyon mongs pa'i rgyud las rnam par grol bar mi brjod do //",
    "T04TD3852E:36b-15": "de yang ji ltar 'phags pa klu sgrub kyi zhal snga nas /",
    "T04TD3852E:36b-16": "brgya byin 'jig rten mchod 'os gyur nas ni //",
    "T04TD3852E:36b-17": "las kyi dbang gis phyir yang sa stengs lhung //",
    "T04TD3852E:36b-18": "'khor los sgyur ba nyid du gyur nas ni //",
    "T04TD3852E:36b-19": "'khor ba nyid du yang bran nyid du 'gyur //",
    "T04TD3852E:36b-20": "mtho ris bu mo'i nu ma rked pa la //",
    "T04TD3852E:36b-21": "reg pa'i bde ba yun ring myong nas kyang //",
    "T04TD3852E:36b-22": "dmyal bar 'thag gcod dbad pa'i 'khrul 'khor gyi //",
    "T04TD3852E:36b-23": "reg pa shin tu mi bzad bsten 'tshal lo //",
    "T04TD3852E:36b-24": "rkang pa'ang reg pas ne mas par bde bzod pa'i //",
    "T04TD3852E:36b-25": "lhun po'i spo la yun rings gnas nas ni //",
    "T04TD3852E:36b-26": "slar yang me mur ro myags rgyu ba yi //",
    "T04TD3852E:36b-27": "sdug bsngal mi bzad phog snyam bgyid 'tshal lo //",
    "T04TD3852E:36b-28": "mtho ris bu mos 'brengs [*'breng?] shing dga' ba dang //",
    "T04TD3852E:36b-29": "rnam par mdzes tshal son pas rtses nas slar ;",
    "T04TD3852E:36b-30": "/'dab ma ral gri 'dra tshal nags rnams kyis //",
    "T04TD3852E:36b-31": "rkang lag rna ba sna gcod thob par 'gyur //",
    "T04TD3852E:36b-32": "dal gyis 'bab par lha yi bu mo ni //",
    "T04TD3852E:36b-33": "gdod mdzes gser gyi padma ldan zhugs nas //",
    "T04TD3852E:36b-34": "slar yang dmyal ba'i chu bo rab med pa //",
    "T04TD3852E:36b-35": "tsha sgo bzod blag chu bor 'jug 'tshal lo //",
    "T04TD3852E:37a-0": "lha yul 'dod @37a * //",
    "T04TD3852E:37a-1": "bde shin tu chen po dang //",
    "T04TD3852E:37a-2": "tshangs nyid chags bral bde ba thob nas slar //",
    "T04TD3852E:37a-3": "mnar med me yi bud shing gyur pa yis //",
    "T04TD3852E:37a-4": "sdug bsngal rgyun mi 'chad pa bsten 'tshal lo //",
    "T04TD3852E:37a-5": "nyi ma zla ba nyid thob rang lus kyi //",
    "T04TD3852E:37a-6": "'od kyis 'jig rten mtha' dag snang byas te //",
    "T04TD3852E:37a-7": "slar yang mun nag smag tu phyin gyur nas //",
    "T04TD3852E:37a-8": "rang gi lag pa brkyang pa'ang mi mthong 'gyur //",
    "T04TD3852E:37a-9": "de ltar nongs par 'gyur 'tshal bsod nams kyi //",
    "T04TD3852E:37a-10": "mar me'i snang ba rnam gsum rab bzhes shig / ces gsungs pa yin no //",
    "T04TD3852E:37a-11": "'o na ci zhig gis grol bar brjod ce na /",
    "T04TD3852E:37a-12": "de'i phyir ye shes snying po mchog gi rang bzhin 'di nyid grol bar bstan pa'i phyir de phyir zhes bya ba la sogs pa gsungs te /",
    "T04TD3852E:37a-13": "sngar yod pa la sogs pa nyes pa chen por bstan pa de'i phyir rtag par 'dzin pa la sogs pa'i dngos po yod par mi bya zhing /",
    "T04TD3852E:37a-14": "'jig rten rgyang 'phen pa la sogs pa ltar dngos po med pa'i yid kyang spangs te /",
    "T04TD3852E:37a-15": "de lta na bar du gnas par bya'o snyam pa la /",
    "T04TD3852E:37a-16": "kun mkhyen te sangs rgyas kyi go 'phang thob par 'dod pa rnams kyis yod pa dang /",
    "T04TD3852E:37a-17": "med pa la gnas par mi bya ba de bzhin du de gnyis kyi bar du yang gnas par mi bya ste /",
    "T04TD3852E:37a-18": "mtha' las 'das pa stong pa nyid ces gsungs pa'i phyir dbus ni mtha' la ltos pa yin la /",
    "T04TD3852E:37a-19": "mtha' med par ni de mi srid pa'i phyir te /",
    "T04TD3852E:37a-20": "de ltar na gang la yang mi gnas pa ni grol ba yin no //",
    "T04TD3852E:37a-21": "de ltar phyogs snga ma dang phyi ma'i tshul gyis ye shes snying po mchog de bstan nas /",
    "T04TD3852E:37a-22": "da ni ye shes tha dad pa'i snying po kun las btus pa phyi rol pa'i lugs ston pas bzhed nas /",
    "T04TD3852E:37a-23": "zhi ba la sogs yon tan 'dod //",
    "T04TD3852E:37a-24": "ces bya ba la sogs pa smos te /",
    "T04TD3852E:37a-25": "gang dag lha chen po zhi ba la lhar 'dzin pa de dag ni zhi ba pa ste sangs rgyas bzhin no //",
    "T04TD3852E:37a-26": "sogs zhes bya ba ni dus rgyur 'dod pa la sogs pa ste /",
    "T04TD3852E:37a-27": "de dag ni zhi ba la sogs pa'i yon tan sna tshogs su snang bar 'dod de /",
    "T04TD3852E:37a-28": "ji skad du /",
    "T04TD3852E:37a-29": "dbang phyug rgyur smra ba dag gis dbang phyug gi yon tan /",
    "T04TD3852E:37a-30": "phra ba dang /",
    "T04TD3852E:37a-31": "yang ba dang /",
    "T04TD3852E:37a-32": "mchod par bya ba dang /",
    "T04TD3852E:37a-33": "bdag por gyur pa dang /",
    "T04TD3852E:37a-34": "dbang du gyur pa dang /",
    "T04TD3852E:37a-35": "gang yang phyin pa dang /",
    "T04TD3852E:37a-36": "'dod dgur ldan pa dang /",
    "T04TD3852E:37b-0": "dga' mgur gnas pa dag @37b ston te /",
    "T04TD3852E:37b-1": "gang zhig phrar gyur gcig pu skye gnas 'dug / de yis 'di kun skye zhing 'jig par byed //",
    "T04TD3852E:37b-2": "de ni dbang ldan lha mchog lha mchod bya //",
    "T04TD3852E:37b-3": "yon tan byed pa shin tu zhi ba 'thob //",
    "T04TD3852E:37b-4": "skye ba po 'di shes pa yod min te //",
    "T04TD3852E:37b-5": "bdag gi bde sdug dag la rang dbang med //",
    "T04TD3852E:37b-6": "dbang phyug gis btang yang na g-yang sa'am //",
    "T04TD3852E:37b-7": "mtho ris dag tu 'gro ba kho nar 'gyur //",
    "T04TD3852E:37b-8": "zhes smra zhing /",
    "T04TD3852E:37b-9": "lag pa dag dang rkang pa dang //",
    "T04TD3852E:37b-10": "mig dang gdong dang lus rnams kyis //",
    "T04TD3852E:37b-11": "mang po byed cing 'jig byed pas //",
    "T04TD3852E:37b-12": "des na phra rab brjod pa yin //",
    "T04TD3852E:37b-13": "mkha' dang rlung dang sa dang ni //",
    "T04TD3852E:37b-14": "chu dang me dag gnas byed cing //",
    "T04TD3852E:37b-15": "sdud pa dang ni rgyas byed pas //",
    "T04TD3852E:37b-16": "des na yang bar brjod pa yin //",
    "T04TD3852E:37b-17": "'byung po kun la dbang byed cing //",
    "T04TD3852E:37b-18": "gnas pa dag dang rgyu ba dag / gang dang gang 'dod de byed pas //",
    "T04TD3852E:37b-19": "des na bdag por gyur ces bya //",
    "T04TD3852E:37b-20": "bdag la rag lus rang dbang can //",
    "T04TD3852E:37b-21": "'ga' la'ang 'jigs pa yod min te //",
    "T04TD3852E:37b-22": "thams cad dbang du gyur pas na //",
    "T04TD3852E:37b-23": "des na dbang du gyur ces bya //",
    "T04TD3852E:37b-24": "yul dang bza' ba bca' ba dang //",
    "T04TD3852E:37b-25": "gzhan yang yid kyis gang bsams pa //",
    "T04TD3852E:37b-26": "yid kyi nges 'gro mi sdud pas //",
    "T04TD3852E:37b-27": "des na gar yang phyin ces bya //",
    "T04TD3852E:37b-28": "'jig rten gsum na mchog ces shing //",
    "T04TD3852E:37b-29": "gnas pa dag dang rgyu ba dang //",
    "T04TD3852E:37b-30": "'byung po kun gyis brjod pas na //",
    "T04TD3852E:37b-31": "des na mchod par bya ba yin //",
    "T04TD3852E:37b-32": "snying stobs rdul dang mun pa gsum //",
    "T04TD3852E:37b-33": "de dag gang la gnas gyur pa //",
    "T04TD3852E:37b-34": "mig phye tsam gyis byed 'gyur bas //",
    "T04TD3852E:37b-35": "des na 'dod dgur ldan zhes bya //",
    "T04TD3852E:37b-36": "thar pa'am yang na lha yi lus //",
    "T04TD3852E:37b-37": "gang du bdag nyid 'dod pa dag / thams cad 'dod pas thob 'gyur ba //",
    "T04TD3852E:37b-38": "des na dga' mgur gnas shes bya //",
    "T04TD3852E:37b-39": "zhes bya bas rnam par 'chad cing de ltar thams cad zhi bas byas par 'dod do //",
    "T04TD3852E:37b-40": "dus kyi yon tan smra ba dag kyang /",
    "T04TD3852E:37b-41": "gang zhig zhang po nor lha ste //",
    "T04TD3852E:37b-42": "gang pha nor rgyal yin pa de'i ;",
    "T04TD3852E:37b-43": "/'jigs med khro bo'ang bsad gyur pas //",
    "T04TD3852E:37b-44": "dus ni 'da' bar dka' ba yin //",
    "T04TD3852E:37b-45": "zhes bya ba dang /",
    "T04TD3852E:37b-46": "yang smras pa /",
    "T04TD3852E:37b-47": "'byung ba rnams ni dus kyis 'byin //",
    "T04TD3852E:37b-48": "skye dgu rnams sdang dus kyis byed //",
    "T04TD3852E:37b-49": "dus kyis gnyid log sad byed pas //",
    "T04TD3852E:37b-50": "dus ni 'da' bar dka' ba yin //",
    "T04TD3852E:38a-0": "zhes bya ba @38a * //",
    "T04TD3852E:38a-1": "dang ;",
    "T04TD3852E:38a-2": "yang smras pa /",
    "T04TD3852E:38a-3": "bsrung ba sum rtseg 'obs ni rgya mtsho dang //",
    "T04TD3852E:38a-4": "dmag mi srin po nor ni gnod sbyin sbyor //",
    "T04TD3852E:38a-5": "gang gi bstan bcos pa sangs tshad mnyam pa'i //",
    "T04TD3852E:38a-6": "sgra sgrogs bu de'ang dus kyi dbang gis nyams //",
    "T04TD3852E:38a-7": "zhes bya ba la sogs pa dus kho na'i yon tan du thams cad smra'o //",
    "T04TD3852E:38a-8": "de bzhin du chu lha dang /",
    "T04TD3852E:38a-9": "rnam thos kyi bu dang /",
    "T04TD3852E:38a-10": "sred med kyi bu dang /",
    "T04TD3852E:38a-11": "nyi ma dang /",
    "T04TD3852E:38a-12": "zla ba la sogs pa'i yon tan du'ang smra bar byed do //",
    "T04TD3852E:38a-13": "grangs can smra rnams yon tan med //",
    "T04TD3852E:38a-14": "ces bya ba la /",
    "T04TD3852E:38a-15": "'di dag dngos po 'byung ba'i rgyu grangs nges par smra bas na grangs can te grangs kyis bcad pa'i rgyu las skye bar smra ba rnams so //",
    "T04TD3852E:38a-16": "de dag ni lha'i yon tan mi 'dod pas na yon tan med pa ste /",
    "T04TD3852E:38a-17": "ma yin par dgag pa'o //",
    "T04TD3852E:38a-18": "ji lta zhe na /",
    "T04TD3852E:38a-19": "grangs can dag na re /",
    "T04TD3852E:38a-20": "rangs dang mgu dang kun dga' dang //",
    "T04TD3852E:38a-21": "bde zhing zhi ba'i sems nyid dag / des dga' yang ni snang 'gyur ba //",
    "T04TD3852E:38a-22": "de dag snying stobs yon tan no //",
    "T04TD3852E:38a-23": "mi dga' yongs su gdung ba dang //",
    "T04TD3852E:38a-24": "mya ngan 'dod dang mi bzod dag / gang du snang ba'i gtan tshigs kyi //",
    "T04TD3852E:38a-25": "de dag rdul ni rtags su 'dod //",
    "T04TD3852E:38a-26": "rmongs dang de bzhin gti mug dang //",
    "T04TD3852E:38a-27": "bag med gnyid dang g-yel ba dag / lan 'ga' yang ni snang gyur pa //",
    "T04TD3852E:38a-28": "de dag mun pa'i yon tan 'dod //",
    "T04TD3852E:38a-29": "ces bya bas yon tan gsum khas blangs te /",
    "T04TD3852E:38a-30": "de dag cha mnyam pa mi gsal zhing /",
    "T04TD3852E:38a-31": "rtags med pa ni gtso ba'o //",
    "T04TD3852E:38a-32": "zhes bya la /",
    "T04TD3852E:38a-33": "de las cung zad tsam dang /",
    "T04TD3852E:38a-34": "'gyur ba tsam gyi ngo bo chen po skye'o //",
    "T04TD3852E:38a-35": "de las rab tu gsal ba'i nga rgyal skye ba ni rnam par 'gyur ba las gyur pa dang /",
    "T04TD3852E:38a-36": "rdul las gyur pa dang /",
    "T04TD3852E:38a-37": "'byung ba las gyur pa'o //",
    "T04TD3852E:38a-38": "de la dang po ni snying stobs shes che ba ste /",
    "T04TD3852E:38a-39": "de las mig dang /",
    "T04TD3852E:38a-40": "rna ba dang /",
    "T04TD3852E:38a-41": "sna dang /",
    "T04TD3852E:38a-42": "lce dang /",
    "T04TD3852E:38a-43": "lus dang /",
    "T04TD3852E:38a-44": "yid dang /",
    "T04TD3852E:38a-45": "ngag dang /",
    "T04TD3852E:38a-46": "rkang pa dang /",
    "T04TD3852E:38a-47": "lag pa dang /",
    "T04TD3852E:38a-48": "'phongs dang /",
    "T04TD3852E:38a-49": "mdoms kyi dbang po ste bcu gcig skye la /",
    "T04TD3852E:38a-50": "de dag kyang mig la sogs pa lnga ni blo'i dbang po'o //",
    "T04TD3852E:38a-51": "ngag la sogs pa lnga ni las kyi dbang po ste /",
    "T04TD3852E:38a-52": "yid ni gnyis kar 'gyur ba'o //",
    "T04TD3852E:38a-53": "gnyis pa ni mun pa shes che ba ste /",
    "T04TD3852E:38a-54": "de las ni sgra dang /",
    "T04TD3852E:38a-55": "reg dang /",
    "T04TD3852E:38a-56": "ro dang /",
    "T04TD3852E:38a-57": "gzugs dang /",
    "T04TD3852E:38a-58": "dri de tsam ste /",
    "T04TD3852E:38b-0": "de tsam lnga @38b skye'o ;",
    "T04TD3852E:38b-1": "/ de tsam lnga las 'byung ba lnga skye'o //",
    "T04TD3852E:38b-2": "nga rgyal gsum brdul las gyur pa g-yo ba shes che ba ni snga ma gnyis ka'i bdag nyid do //",
    "T04TD3852E:38b-3": "de la chen po dang nga rgyal dang de tsam rnams ni gtso bo dang /",
    "T04TD3852E:38b-4": "'gyur ba gnyis ka yin no //",
    "T04TD3852E:38b-5": "cha mnyam pa ni rtsa ba'i rang bzhin kho na yin te /",
    "T04TD3852E:38b-6": "'gyur ba ni ma yin no //",
    "T04TD3852E:38b-7": "rim pa des 'byung ba chen po lnga dang /",
    "T04TD3852E:38b-8": "dbang po bcu gcig dang /",
    "T04TD3852E:38b-9": "gtso bo dang /",
    "T04TD3852E:38b-10": "chen po dang /",
    "T04TD3852E:38b-11": "nga rgyal dang /",
    "T04TD3852E:38b-12": "de tsam lnga skyes bu dang bcas pa ni de kho na nyid nyi shu rtsa lnga ste /",
    "T04TD3852E:38b-13": "'di mi shes pa ni 'khor ba nyid yin la gang gis 'di shes par 'dod pas na sngar de nyid nyi shu rtsa lnga shes pa zhes bya ba la sogs pa smras so //",
    "T04TD3852E:38b-14": "'di ni rang bzhin rgyur smra ba zhes kyang bya'o //",
    "T04TD3852E:38b-15": "tshangs pa 'dod pa bram ze rnams //",
    "T04TD3852E:38b-16": "zhes bya ba la bskal pa dang po'i tshe phyi rol du dga' ba thob pa'am /",
    "T04TD3852E:38b-17": "tshangs pa'i bur khas len pa rnams ni bram ze ste /",
    "T04TD3852E:38b-18": "de rnams thams cad tshangs pas sprul par 'dod pa ni ji skad du /",
    "T04TD3852E:38b-19": "rig byed las /",
    "T04TD3852E:38b-20": "dbang po shin tu mi rig pa'i //",
    "T04TD3852E:38b-21": "ye shes nyi ma pa yi gzhung //",
    "T04TD3852E:38b-22": "dga' ba tsam du rig pa ni //",
    "T04TD3852E:38b-23": "legs ldan smra ba sgrub pa po //",
    "T04TD3852E:38b-24": "nus can dang 'dus rab bskyod pa //",
    "T04TD3852E:38b-25": "nus can du bcas mtha' ma yi //",
    "T04TD3852E:38b-26": "bde ba gang de tshangs de nyid //",
    "T04TD3852E:38b-27": "bde ba de ni tshangs par bshad //",
    "T04TD3852E:38b-28": "sdug bsngal rnams dang phrad med las //",
    "T04TD3852E:38b-29": "de las bde ba rgyun mi 'chad //",
    "T04TD3852E:38b-30": "dga' ba tshangs pa'i tshul yin te //",
    "T04TD3852E:38b-31": "de yang thar par mngon par brjod //",
    "T04TD3852E:38b-32": "gang gang cung zad ci snang ba //",
    "T04TD3852E:38b-33": "de de tshangs pa zhes bshad de //",
    "T04TD3852E:38b-34": "sems kyi tshangs pa nyid gnas kyi //",
    "T04TD3852E:38b-35": "de las gzhan du 'gyur ba med //",
    "T04TD3852E:38b-36": "gang gis chags bcas sems kyis kyang //",
    "T04TD3852E:38b-37": "mya ngan 'das pa thob byed pa'i //",
    "T04TD3852E:38b-38": "dga' ba'i lta ba gcig pu las //",
    "T04TD3852E:38b-39": "lta ba gzhan gyis ci zhig bya //",
    "T04TD3852E:38b-40": "chos dang chos ma yin pa spangs //",
    "T04TD3852E:38b-41": "bden dang brdzun pa gnyis spangs nas //",
    "T04TD3852E:38b-42": "spang bya gang yin de spangs pa'o ;",
    "T04TD3852E:38b-43": "/ zhes bshad la /",
    "T04TD3852E:38b-44": "yang rig byed las bshad pa /",
    "T04TD3852E:38b-45": "bu gcig tshangs pa mchog tu bden //",
    "T04TD3852E:38b-46": "rig pa'i dbang phyug pha mtha' med //",
    "T04TD3852E:38b-47": "'ba' zhig yod pa nyid smra ba //",
    "T04TD3852E:38b-48": "de yang zhags par rab tu brjod //",
    "T04TD3852E:38b-49": "ces so //",
    "T04TD3852E:39a-0": "gzhan yang mu stegs byed bye brag pa gang dag 'di dag ces 'jig @39a * //",
    "T04TD3852E:39a-1": "rten 'di zhig pa dang /",
    "T04TD3852E:39a-2": "sa dang chu dang me dang rlung gi rdul phra rab rnams phyogs cha med cing rtag pa dag so so na 'khod pa las /",
    "T04TD3852E:39a-3": "gang gi tshe dbang phyug chen po de sems can dang snod 'byin pa 'dod pa dang /",
    "T04TD3852E:39a-4": "sems can gyi las kyi mthus dang po rdul phra rab gnyis sbyar te de ni rlung gi rdul phra rab gnyis te /",
    "T04TD3852E:39a-5": "de nas yang rdul phra rab gsum pa zhig de la 'byar bas na rdul phra rab gnyis kyi rdul phra mo zhes bya zhing /",
    "T04TD3852E:39a-6": "de nas se gol gtogs pa tsam gyis rdul phra rab rnams phrad de tshogs nas /",
    "T04TD3852E:39a-7": "rlung gi dkyil 'khor chen po rtsom pa grub ste /",
    "T04TD3852E:39a-8": "rim pa des /",
    "T04TD3852E:39a-9": "chu dang /",
    "T04TD3852E:39a-10": "sa dang /",
    "T04TD3852E:39a-11": "me'i dkyil 'khor grub par gyur cing /",
    "T04TD3852E:39a-12": "de'i dbus su tshangs pa'i sgo nga chen po 'od 'bar zhing gsal bas gnas pa de smin cing rdol ba las 'jig rten gyi mes po chen po padma'i mngal nas byung ba padma la 'dug pa /",
    "T04TD3852E:39a-13": "gdong bzhi pa zhig byung ste /",
    "T04TD3852E:39a-14": "des 'jig rten thams cad sprul pa'o zhes zer ba yang tshangs pa 'dod pa ste /",
    "T04TD3852E:39a-15": "de dag ni 'di rnams so //",
    "T04TD3852E:39a-16": "de nyid rnam pa gsum du gnas pa ni //",
    "T04TD3852E:39a-17": "tshangs pa nyid na 'jig rten 'byin //",
    "T04TD3852E:39a-18": "skye dgu sdud pa drag po ste //",
    "T04TD3852E:39a-19": "skyes bu nyid na btang snyoms so //",
    "T04TD3852E:39a-20": "rang 'byung gnas skabs gsum du gnas //",
    "T04TD3852E:39a-21": "zhes bya ba'o //",
    "T04TD3852E:39a-22": "gzhan dag ni dang po dbang phyug gi yon tan brgyad dang ;",
    "T04TD3852E:39a-23": "gnyis pa gtso bo'i yon tan gsum dang /",
    "T04TD3852E:39a-24": "gsum pa rang 'byung gi gnas skabs gsum ni de nyid gsum zhes rtog cing /",
    "T04TD3852E:39a-25": "yang gzhan dag ni ji ltar sangs rgyas kyi chos rnam pa bzhir 'chad pa ltar 'das ma thag pa 'di gsum gyis kyang /",
    "T04TD3852E:39a-26": "phyi rol pa ma lus pa bsdus pa ni de nyid gsum ste /",
    "T04TD3852E:39a-27": "'og ma gsum ni 'das pa gsum las phye ba'o zhes rtog pa ni bdag gis khong du ma chud pas mkhas pa rnams kyis legs par brtag par rigs so //",
    "T04TD3852E:39a-28": "drang srong chen po ser skya'i slob ma ser skya pa rnams ni dngos po thams cad stong pa'i tshul las byung bar lta ste /",
    "T04TD3852E:39a-29": "stong pa nyid byed pa po gcig tu yod par rtog pa ni /",
    "T04TD3852E:39a-30": "ji skad du /",
    "T04TD3852E:39a-31": "gsang ba'i bdag po gzhan yang khyad par du rtogs pas ji skad du yongs su bsgrags pa'i khyad par de dang de dag pa khyad par du gnas pa rnams la 'ba' zhig pa nyid kyi don du blo skye zhing /",
    "T04TD3852E:39a-32": "de yang yod do zhes stong pa nyid kho na la dngos por sems te /",
    "T04TD3852E:39b-0": "@39b gsang ba'i bdag po de dag gis ni stong pa nyid rab tu mi shes so zhes gsungs pa lta bu'o //",
    "T04TD3852E:39b-1": "gang dag yul gyis 'jigs pas dbang po'i sgo sdom pa de dag ni dbang po thub rnams te /",
    "T04TD3852E:39b-2": "de dag ni dbang po thams cad nam mkha'i yon tan du 'dod pas na nam mkha'i tshul lo //",
    "T04TD3852E:39b-3": "'di dag ni bye brag pa'i khyad par kha cig ste /",
    "T04TD3852E:39b-4": "de dag gi sgra la sogs pa nam mkha'i yon tan du smras pas so //",
    "T04TD3852E:39b-5": "gang gang rang gi sgra nyin gcig bzhin du zad par phyi bas thar pa thob par 'dod pa ni zad byed pa ste /",
    "T04TD3852E:39b-6": "de dag ni lha chen po rgyal ba mnyes par byas pas kyang thar pa sbyin par 'dod pas na /",
    "T04TD3852E:39b-7": "rgyal ba'i gzugs brnyan rnams la mchod pa dang /",
    "T04TD3852E:39b-8": "phyag la sogs pa bya ba'i phyir dang /",
    "T04TD3852E:39b-9": "dad pas 'bad de gzhol ba'o //",
    "T04TD3852E:39b-10": "bram ze rnams la kho bo cag mchog go zhes smra ba ni bram ze mchog rnams te /",
    "T04TD3852E:39b-11": "de dag ni dang por rig byed tshad mar byed de /",
    "T04TD3852E:39b-12": "gang zhig rig byed las mi smra //",
    "T04TD3852E:39b-13": "gang zhig rig byed las mi snang //",
    "T04TD3852E:39b-14": "thams cad med par brjod bya ste //",
    "T04TD3852E:39b-15": "rig byed 'dra ba'i thos pa med //",
    "T04TD3852E:39b-16": "ces bya ba la sogs pas so //",
    "T04TD3852E:39b-17": "de ltar tshad mar gyur pa'i rig byed las ni /",
    "T04TD3852E:39b-18": "chen po gnyis mdog mun mdun gnas //",
    "T04TD3852E:39b-19": "skyes bu de ni kho bos rig / de rtogs 'chi ba'i 'jigs med de ;",
    "T04TD3852E:39b-20": "/ thar phyir de las lam gzhan med //",
    "T04TD3852E:39b-21": "ces smras pas na de lta bu'i dbang po lnga dang nye bar ldan pa'i bdag yod pa dang /",
    "T04TD3852E:39b-22": "gzhan yang sgra rtse 'bum gyi cha tsam dang /",
    "T04TD3852E:39b-23": "shel sgong dag pa lta bu'i bdag mthe bong gi cha dang po tsam mam /",
    "T04TD3852E:39b-24": "yungs 'bru tsam mam /",
    "T04TD3852E:39b-25": "ri rab tsam bstan par mi nus pa thams cad du khyab pa'am /",
    "T04TD3852E:39b-26": "lus med par rtog pa rnams kyang /",
    "T04TD3852E:39b-27": "bdag yod par 'dod pa'o zhes bsdu bar bya'o //",
    "T04TD3852E:39b-28": "drang srong chen po 'jig rten mig ces bya bas chad par lta ba'i gzhung 'bum phrag byas te /",
    "T04TD3852E:39b-29": "de'i rjes su 'brang ba rnams ni las med pa ste /",
    "T04TD3852E:39b-30": "rgyu la skur ba 'debs shing thar pa med pa ste /",
    "T04TD3852E:39b-31": "'bras bu la skur ba 'debs pa'o //",
    "T04TD3852E:39b-32": "'dir thar pa ni mtho ris la yang bya ste /",
    "T04TD3852E:39b-33": "ngan song las thar bas so //",
    "T04TD3852E:39b-34": "kyang rung zhes bya ba ni re res kyang log par lta bar 'gyur zhes dbye ba'i phyir ro //",
    "T04TD3852E:39b-35": "de dag ni grub pa'i mtha' ma lus pa'i nang nas smad pas na gzhung ngan te /",
    "T04TD3852E:40a-0": "'jig @40a * //",
    "T04TD3852E:40a-1": "rten pa'i yang dag pa'i lta ba las gud du song bas na rgyang phan pa ste /",
    "T04TD3852E:40a-2": "aa yo ti ni song ba dang bral ba dang 'gro ba'i don to //",
    "T04TD3852E:40a-3": "de dag gi grub pa'i mtha' ni gzhung ngo //",
    "T04TD3852E:40a-4": "yang 'dir 'jig rten rgyang phan pa ni rnam pa gsum ste /",
    "T04TD3852E:40a-5": "rnam par rtog pa la spyod pa thams cad bsdus pa'i dbang du byas te ni /",
    "T04TD3852E:40a-6": "ji srid sems ni 'jug pa'i bar de srid 'jig rten rgyang phan pa zhes gsungs so //",
    "T04TD3852E:40a-7": "'jig rten gyi gsang tshig gi dbang du byas te ni /",
    "T04TD3852E:40a-8": "ma 'ongs pa'i dus na dge slong dag 'khor gyi dbus na seng ge'i khri la 'dug ste /",
    "T04TD3852E:40a-9": "'jig rten rgyang phan pa'i gzhung 'chad cing /",
    "T04TD3852E:40a-10": "de'i bsngags pa smra bar byed do zhes gsungs pa ste /",
    "T04TD3852E:40a-11": "gzhung gang dag 'dod chags dang bral bar mi 'gyur /",
    "T04TD3852E:40a-12": "yid 'byung bar mi 'gyur zhing /",
    "T04TD3852E:40a-13": "nam yang dngos por 'dzin pa las mi 'bral ba gcig pu'i gsang tshig rnams te /",
    "T04TD3852E:40a-14": "sh'a ri'i bu dge slong gang dag 'jig rten rgyang phan pa'i gtam lhur len pa sangs rgyas kyi gsung spangs nas gzhan mu stegs can gyi gsang tshig smra ba de dag ni 'khor gyi nang du dong nas de dag chos kyi sgras 'khor dga' bar byed de /",
    "T04TD3852E:40a-15": "skyes bu de dag dam pa ma yin pa de lta bu de dag ni dge slong rul ba zhes bya'o zhes gsungs pas bkag pas so //",
    "T04TD3852E:40a-16": "chad par lta ba'i dbang du byas te 'dir brjod pa 'di nyid do //",
    "T04TD3852E:40a-17": "gang dag dbang phyug ste phyugs bdag chen po'i chos spyod pa de dag ni dbang phyug pa'i bstan pa la spyod pa ste /",
    "T04TD3852E:40a-18": "dbang phyug gis sgra bsgrags pa'i rgyud la sogs pa la chos su 'du shes pa rnams so //",
    "T04TD3852E:40a-19": "de dag la ni lho dang byang dang nub tu kha bltas par gnas pa ste /",
    "T04TD3852E:40a-20": "de dag ni brtul zhugs so //",
    "T04TD3852E:40a-21": "de rnams ni gzhan yang yid du 'ong ba'i lha mo au ma la sogs pa chags pa skyed par nus pa can rnams dang gnyis kyis gnyis sprod pas mnyam par sbyor bar byed cing /",
    "T04TD3852E:40a-22": "phan tshun steg par ji ltar na chud dag skyes pa yid du 'ong ba la /",
    "T04TD3852E:40a-23": "steg pa'i mig cung zad 'dzums par lta ba ltar mig gis cung zad 'dzums par blta ba'o //",
    "T04TD3852E:40a-24": "don 'di ni dbang phyug gis sgra bsgrags pa'i rgyud las gsal bar bstan te /",
    "T04TD3852E:40a-25": "lha mo rin chen gnas 'di ni dbang phyug drag dang nus can mchog / zung gyur de ni phan tshun las //",
    "T04TD3852E:40a-26": "lte bar chu ni son pa ste //",
    "T04TD3852E:40b-0": "mtshon bya mtshon byed las @40b nges grol //",
    "T04TD3852E:40b-1": "tshig tu brjod pa spangs pa ste //",
    "T04TD3852E:40b-2": "dbang phyug nus can mnyam sbyor las //",
    "T04TD3852E:40b-3": "rmad du byung ba'i bde ba skye //",
    "T04TD3852E:40b-4": "gus pa'i tshul gyis bsgoms pa yis //",
    "T04TD3852E:40b-5": "yang dag tu na dngos po med //",
    "T04TD3852E:40b-6": "nus can yang ni stong nyid lta //",
    "T04TD3852E:40b-7": "sgro 'dogs thams cad 'joms pa'o //",
    "T04TD3852E:40b-8": "zhes so //",
    "T04TD3852E:40b-9": "yang sme brtsegs zhes bya ba'i rgyud las kyang /",
    "T04TD3852E:40b-10": "dbang phyug nus can mnyam sbyor bas //",
    "T04TD3852E:40b-11": "mchog tu bde ba gnyis med chos //",
    "T04TD3852E:40b-12": "rin chen nang du gnas pa las //",
    "T04TD3852E:40b-13": "dbang phyug med cing nus can med //",
    "T04TD3852E:40b-14": "ces bshad de /",
    "T04TD3852E:40b-15": "'khrig pa grub pa ni thar pa yin la /",
    "T04TD3852E:40b-16": "de bsgrub par nus pa'i lha mo sha ka ti zhes phyi rol pa'i sgra las grags so //",
    "T04TD3852E:40b-17": "gang dag bla ma zla ba'i grub mtha' 'dzin pa de dag ni zla ba'i grub mtha' pa ste /",
    "T04TD3852E:40b-18": "de dag rtag tu lha chen po 'phrog pa la gus pas mchod pas mchod pa la sogs pa'i las la gzhol ba yang dbang po rtul te /",
    "T04TD3852E:40b-19": "aom zhes brjod cing sred med kyi bu rjes su dran par byas nas mtho ris 'thob ces zer te /",
    "T04TD3852E:40b-20": "de ni lha'i gtso bor lta ste /",
    "T04TD3852E:40b-21": "'di skad du /",
    "T04TD3852E:40b-22": "nga ni sbyin byed za ba bo //",
    "T04TD3852E:40b-23": "nga ni zas dang skye dgu'i bdag / bram ze'i lus su nga gnas nas //",
    "T04TD3852E:40b-24": "za byed sbyin par byed pa po //",
    "T04TD3852E:40b-25": "zhes bya ba dang /",
    "T04TD3852E:40b-26": "yang /",
    "T04TD3852E:40b-27": "gang dag lha gzhan dad byed cing //",
    "T04TD3852E:40b-28": "dad ldan brtson par byed pa dag / de dag nga sngon 'gro byas nas //",
    "T04TD3852E:40b-29": "bsten par byed de kun ti'i bu //",
    "T04TD3852E:40b-30": "zhes de nyid kyis smras pa tshad mar byed do //",
    "T04TD3852E:40b-31": "gzhan dag ni 'dir 'phrog pa'i don dbang phyug la sbyar te /",
    "T04TD3852E:40b-32": "phra zhing bsam gyis mi khyab rab srab byed pa 'dun byed kun rig pa //",
    "T04TD3852E:40b-33": "rnal 'byor goms pas thong ba'i blo can bsam gtan pa yi bsam gtan yul //",
    "T04TD3852E:40b-34": "nyi ma zla bas chu me rlung phyogs dang nam mkha'i lus can te //",
    "T04TD3852E:40b-35": "zhi ba'i bde dga' 'grub par 'dod pa rnams kyis dbang phyug rtag tu bsgom //",
    "T04TD3852E:40b-36": "zhes smras pa sbyor ro //",
    "T04TD3852E:40b-37": "de ni de dag gi nang gi rnal 'byor bstan pa'i phyir /",
    "T04TD3852E:40b-38": "snying ga'i padma'i rlung gi ni //",
    "T04TD3852E:40b-39": "rnal 'byor ldan pa'ang sgom par byed //",
    "T04TD3852E:40b-40": "ces smos te /",
    "T04TD3852E:40b-41": "bdag nyid lha'i sbyor ba la gnas pa'i snying ga'i dbus su padma rnam par bsams la /",
    "T04TD3852E:40b-42": "de'i dbus nas byung ba'i rlung sna bug dang kha nas byung ba thung ngu dang ba'i mthil nas dvags la /",
    "T04TD3852E:41a-0": "bum pa can zhes bya ba'i man dag pa sgrub pas dbugs @41a * //",
    "T04TD3852E:41a-1": "bskal pa'i bar du mi 'chi ba'i rlung gi rnal 'byor ldan pa'ang sgom par byed ces pa ste /",
    "T04TD3852E:41a-2": "'di dag la ni dgag pa tsam las yan lag drug pa'i rlung gi ting nge 'dzin ni med do //",
    "T04TD3852E:41a-3": "de ltar rlung dgag par 'jug pa'i rnam par shes pa chad pa 'di la phyi rol pa dang /",
    "T04TD3852E:41a-4": "chos 'di pa kha cig las thos pa ma bskyed pa 'ga' kho nas yang dag pa'i ye shes su bzung ba srid pas de dag dgag pa'i phyir /",
    "T04TD3852E:41a-5": "rnal 'byor ldan pa gzhan 'gas kyang //",
    "T04TD3852E:41a-6": "de kho na zhes rtogs shing gnas //",
    "T04TD3852E:41a-7": "bdag gis rtogs pa 'ba' zhig tu ma zad de /",
    "T04TD3852E:41a-8": "gzhan yang lam der 'dren pa yi //",
    "T04TD3852E:41a-9": "bden pa gang yin de yin nyon //",
    "T04TD3852E:41a-10": "zhes sgrub bo slob ma la smras te /",
    "T04TD3852E:41a-11": "bden pa de gang zhe na /",
    "T04TD3852E:41a-12": "dbugs rgyu ba dang rab rtog med //",
    "T04TD3852E:41a-13": "yid ni gar shi bden pa'o //",
    "T04TD3852E:41a-14": "zhes smra ste /",
    "T04TD3852E:41a-15": "shi ba ni rgyun chad pa'o //",
    "T04TD3852E:41a-16": "de dag gis bstan pa'i ye shes mchog de yang sun dbyung bar gsungs pa ni 'di lta ste /",
    "T04TD3852E:41a-17": "bdag ni dngos la rjes rmongs pas //",
    "T04TD3852E:41a-18": "gal te ye shes kyi mtshan nyid yul gang yin pa mi shes pa yin na /",
    "T04TD3852E:41a-19": "de'i shing ni ye shes yin par thal bar 'gyur ba gnod pa can gyi tshad ma yod do //",
    "T04TD3852E:41a-20": "des na de dag gi bden pa dang ting nge 'dzin gyi lam 'di ni legs par grol ba ma yin te /",
    "T04TD3852E:41a-21": "srid pa gang yin bslar 'ching ngo ;",
    "T04TD3852E:41a-22": "/ de bas na thos pa chung ba'i ting nge 'dzin rnyed pa ni bdud kyi las so zhes gsungs pas slob dpon gyis kyang thos pa la nan nyan du bya bar 'chad do //",
    "T04TD3852E:41a-23": "'di ltar yang dag par rdzogs pa'i sangs rgyas ko san ti'i dge slong buddha ma ti'i rjes su 'brangs nas /",
    "T04TD3852E:41a-24": "bskal pa dang po'i tshe 'dzam bu'i gling lta ba'i lha rnams la brten te /",
    "T04TD3852E:41a-25": "skyes pa'i phyi rol pa'i lta ba 'di dag kyang khong du chud par byas la de bzlog par bya'i rnam par sdang bar bya ba ni ma yin te /",
    "T04TD3852E:41a-26": "'phags pa sor mo'i phreng ba la phan pa zhes bya ba theg pa chen po'i mdo las /",
    "T04TD3852E:41a-27": "'jam dpal de ltar 'jig rten pa'i tshul khrims dang spyod pa dang bya ba'i cho ga thams cad kyang sangs rgyas kyi sprul pa'o zhes gsungs pa'i phyir dang /",
    "T04TD3852E:41a-28": "de dag snying rje'i yul du gyur pa'i phyir te //",
    "T04TD3852E:41a-29": "de phyir log par bstan pa yi //",
    "T04TD3852E:41a-30": "grub mtha' 'chal ba'i blo can la //",
    "T04TD3852E:41a-31": "re lugs rjes 'jug blo can rnams //",
    "T04TD3852E:41a-32": "snying rje nyid ni rab tu skye //",
    "T04TD3852E:41a-33": "zhes bshad pa'i phyir ro //",
    "T04TD3852E:41b-0": "da ni @41b chos 'di pa'i ye shes snying po bstan pa'i phyir /",
    "T04TD3852E:41b-1": "sangs rgyas chos ni rnam bzhir zhes bya ba la sogs pa smos te /",
    "T04TD3852E:41b-2": "chos ni bstan pa'am /",
    "T04TD3852E:41b-3": "sgrub ba'am /",
    "T04TD3852E:41b-4": "yang na bstan pa'i chos so //",
    "T04TD3852E:41b-5": "lus dang ngag gis grol ba mi 'thad kyi grol ba dang /",
    "T04TD3852E:41b-6": "'ching ba'i sems kyi dbang las so zhes 'dod pa rnams ni yid 'dod rnams te /",
    "T04TD3852E:41b-7": "de rnams kyis sngon sangs rgyas kyis gsungs pa dang /",
    "T04TD3852E:41b-8": "yang dag par bsdus pa na rnam pa bzhir mthong ste /",
    "T04TD3852E:41b-9": "bzhi gang zhe na /",
    "T04TD3852E:41b-10": "'og nas 'chad pa bye brag tu smra ba la sogs pa'i lam ji skad du bshad pas /",
    "T04TD3852E:41b-11": "rang rang gi 'bras bu de kho na nyid sgrub pa'o zhes tshig rnam par sbyar ro //",
    "T04TD3852E:41b-12": "de ltar mdor bstan nas /",
    "T04TD3852E:41b-13": "da ni rgyas par ston pa /",
    "T04TD3852E:41b-14": "nam mkha' zhes bya ba la sogs pa smos te /",
    "T04TD3852E:41b-15": "kha che bye brag tu smra ba gang dag nam mkha' la sogs pa /",
    "T04TD3852E:41b-16": "'dus ma byas gsum du smra zhing de dag kyang rtag par 'dod de /",
    "T04TD3852E:41b-17": "de dag ni /",
    "T04TD3852E:41b-18": "zag med lam gyi bden pa dang //",
    "T04TD3852E:41b-19": "'dus ma byas rnams gsum yang ste //",
    "T04TD3852E:41b-20": "nam mkha' dang ni 'gog pa gnyis //",
    "T04TD3852E:41b-21": "de la nam mkha' mi sgrib pa //",
    "T04TD3852E:41b-22": "so sor brtags pas 'gog pa gang //",
    "T04TD3852E:41b-23": "bral ba'o so so so so yin //",
    "T04TD3852E:41b-24": "skye la gtan du gegs byed pa //",
    "T04TD3852E:41b-25": "'gog gzhan so sor brtags min pas //",
    "T04TD3852E:41b-26": "zhes smra zhing de dag rtag par khas len pa'o //",
    "T04TD3852E:41b-27": "yul dbus kyi bye brag tu smra ba dag ni 'dus ma byas bzhir 'dod pas //",
    "T04TD3852E:41b-28": "gal te de lta yin na nyan thos bye brag tu smra ba kho bo cag gi phyogs la yang skye ba med pa la sogs pa'i khyad par dang ldan pa'i rten cing 'brel par 'byung ba 'dus ma byas nyid yod par grub ste /",
    "T04TD3852E:41b-29": "'di ltar 'dus ma byas bzhi po dag ni kho bo cag gi phyogs la yang rdzas su yod par 'dod pa'i phyir te /",
    "T04TD3852E:41b-30": "bzhi gang zhe na /",
    "T04TD3852E:41b-31": "nam mkha' dang /",
    "T04TD3852E:41b-32": "so sor brtags pa ma yin pa'i 'gog pa dang /",
    "T04TD3852E:41b-33": "so sor brtags pa'i 'gog pa dang /",
    "T04TD3852E:41b-34": "de bzhin nyid do zhes rtsod pa smra ste /",
    "T04TD3852E:41b-35": "'di dag gi de bzhin nyid ni ji lta ba yin mod kyi snying rje dang bral bar zad do ;",
    "T04TD3852E:41b-36": "/'dus ma byas pa ni 'dus byas te /",
    "T04TD3852E:41b-37": "'dus ma byas ma rtogs pa rgyu dang rkyen 'dus pa las byung ba 'bras bu lngar gtogs pa rnams so //",
    "T04TD3852E:41b-38": "de dag sngar bstan pa'i bdag gis kun tu stong la //",
    "T04TD3852E:41b-39": "de'i phyir byed pa po las las ma gtogs pa med de /",
    "T04TD3852E:41b-40": "las las 'jig rten sna tshogs skye //",
    "T04TD3852E:42a-0": "las ni sems @42a * //",
    "T04TD3852E:42a-1": "pa dang des byas //",
    "T04TD3852E:42a-2": "sems pa yid kyi las yin no //",
    "T04TD3852E:42a-3": "des bskyed lus dang ngag gi las //",
    "T04TD3852E:42a-4": "zhes bstan to //",
    "T04TD3852E:42a-5": "yang 'dus byas de dag ni byed pa po med pa 'ba' zhig tu ma zad kyi rtag pa las dben pas skad cig ma'o //",
    "T04TD3852E:42a-6": "dngos po rnams skad cig mar sgrub pa ni mdo sde rgyan las shes par bya'o //",
    "T04TD3852E:42a-7": "gzhan yang mig la sogs pa'i dbang po dag las skyes pa'i blo ste /",
    "T04TD3852E:42a-8": "rnam par shes pa dag la rigs mi 'dra ba dang /",
    "T04TD3852E:42a-9": "rdul phra rab kyi rnam pa med cing blo dang dbang po de dag gis mngon sum du rig pa gzugs la sogs pa ni rdul phra rab bskor ba'i tshogs su gnas par 'dod de /",
    "T04TD3852E:42a-10": "'di lta bu ni phyi rol pa la ltos te blo dang ldan pa zhes bya bar bgrang ba nub phyogs kha che'i yul na gnas pa'i bye brag tu smra ba'i gzhung du bshad de /",
    "T04TD3852E:42a-11": "'di dag 'das pa dang ma 'ongs pa'i rgyur khas len cing dus gsum dag rdzas kyi bye brag tu smra ba'am /",
    "T04TD3852E:42a-12": "bye brag tu bshad pa chen po'i gzhung dang mthun par smra bas na de dag la de skad ces bya'o //",
    "T04TD3852E:42a-13": "grub pa'i mtha' phal cher 'dra bas na yul dbus kyi bye brag tu smra ba'i logs su gzhung ma bstan no //",
    "T04TD3852E:42a-14": "da ni mdo sde pa'i grub mtha' bstan par bzhed nas /",
    "T04TD3852E:42a-15": "mthong ba dbang po'i yul min te //",
    "T04TD3852E:42a-16": "zhes bya ba la sogs pa smos te /",
    "T04TD3852E:42a-17": "mig la sogs pas mngon sum du mthong ba'i gzugs la sogs pa'i rnam par shes pas gzung ba yin gyi /",
    "T04TD3852E:42a-18": "mig la sogs pa'i dbang po'i yul ni ma yin te /",
    "T04TD3852E:42a-19": "ci'i phyir zhe na /",
    "T04TD3852E:42a-20": "mig la sogs pa'i rnam par shes pa de dag nyid yul gyi rnam pa dang bcas par skye ba'i phyir te /",
    "T04TD3852E:42a-21": "bems po snang du mi rung phyir //",
    "T04TD3852E:42a-22": "shes pa rnam pa bcas pa skye //",
    "T04TD3852E:42a-23": "zhes bstan pas so ;",
    "T04TD3852E:42a-24": "/ de ltar na mdo sde pa 'di dag ni shes dag pa'i drung gi tshon gyi kha dog tu gyur pa la skyes bu lta ba'i tshe shel dang tshon gang yin pa de gnyis de'i mig gis gzung ba na shel nyid ni mngon sum gyis gzung ba ma yin la /",
    "T04TD3852E:42a-25": "tshon ni gzugs brnyan gyis gzung ba yin pas skyes bus gzung ba gnyis gzung ba ltar mngon sum gyi snang ba 'di ni shes pa kho na'i rnam pa yin la /",
    "T04TD3852E:42a-26": "shes pa kha dog dang dbyibs su snang ba'i gzhi ni logs nyid na rdul phra rab kyi tshogs par med pa ma reg pa dag gi ngo bor 'dod pas gzung ba gnyis su smra'o //",
    "T04TD3852E:42a-27": "nam mkha' mo gsham bu 'dra la //",
    "T04TD3852E:42b-0": "zhes bya ba la sogs pas ni 'dus ma byas @42b brtags pa'i yod par bstan te /",
    "T04TD3852E:42b-1": "brtags pa'i yod pa ni ming tsam ste /",
    "T04TD3852E:42b-2": "ming yang sgra spyi'i rnam pa ste rang gi mtshan nyid ni ma yin no //",
    "T04TD3852E:42b-3": "de bzhin du 'di dag ni dus gsum dang ldan pa ma yin pa'i 'du byed rnams kyang brtags pa tsam du 'dod la /",
    "T04TD3852E:42b-4": "dngos po rnams shes pa dang bems po 'dres par snang gi / re re zhig snang bar mi nus pas na /",
    "T04TD3852E:42b-5": "'dus byas bems po yod min la //",
    "T04TD3852E:42b-6": "dus gsum dag kyang khas mi len //",
    "T04TD3852E:42b-7": "zhes smos so //",
    "T04TD3852E:42b-8": "bems po ni 'dus nas byas par mi 'thad de /",
    "T04TD3852E:42b-9": "de dag la 'du ba'i rnam par rtog pa med pa'i phyir dper na rdul dang rdul lta bu'o zhes bya ba'i don to //",
    "T04TD3852E:42b-10": "gzhan yang ci rigs su sbyar ro //",
    "T04TD3852E:42b-11": "shes pa rnam pa dang bcas par skye na de'i tshe rnal 'byor spyod pa dag dang khyad par ci zhig yod ce na /",
    "T04TD3852E:42b-12": "de'i khyad par yang bsags pa'i gzugs med min zhes smos te /",
    "T04TD3852E:42b-13": "rnam par shes pa las gud na rdul phra rab bsags pa gong bu'i gzugs med pa ni min no zhes 'dod pa ste /",
    "T04TD3852E:42b-14": "'di ni sgo drug pa dang /",
    "T04TD3852E:42b-15": "'phags pa bzang po spyod pa la sogs pa'i mdo sde rnams sgra ji lta bar khas len cing /",
    "T04TD3852E:42b-16": "mdo sde de dag gi rjes su 'jug pas na mdo sde pa ste /",
    "T04TD3852E:42b-17": "ming gzhan dpes ston pa la mkhas pas na dpes ston pa'o //",
    "T04TD3852E:42b-18": "de dag ni bye brag tu smra ba la sogs pa bas blo zhib pas na mkhas rnams so zhes bya ba ste ;",
    "T04TD3852E:42b-19": "'di ltar dge ba yang dag par rdzogs pa'i byang chub tu bsngo ba dang /",
    "T04TD3852E:42b-20": "smon lam gyis mya ngan las 'da' ba'i nyan thos yin pas lo brgyad khris slar ldang ba'i phyir mkhas pa'o //",
    "T04TD3852E:42b-21": "bye brag tu smra ba dag ni zhi ba'i dbyings der bskal pa grangs med pa bye ba khrag khrig brgya phrag du mar 'da' bar byed de /",
    "T04TD3852E:42b-22": "ting nge 'dzin gyi lus thob nas //",
    "T04TD3852E:42b-23": "bskal pa'i bar du de mi sad //",
    "T04TD3852E:42b-24": "ces gsungs pas so //",
    "T04TD3852E:42b-25": "de'i phyir 'di dag ni theg pa chen po ba zhes kyang brjod de /",
    "T04TD3852E:42b-26": "lus dang snying rje chen po dag dang ldan pa'i phyir ro //",
    "T04TD3852E:42b-27": "da ni rnal 'byor spyod pa pa'i lta ba bstan pa'i phyir /",
    "T04TD3852E:42b-28": "rdul phra rab bsags pa'i gong bu rdul phra rab kyi cha shas can zhes bya ba med cing /",
    "T04TD3852E:42b-29": "de bzhin du de'i rgyu de rtsom pa /",
    "T04TD3852E:42b-30": "phra rab rdul rnams med pa dang //",
    "T04TD3852E:42b-31": "zhes smos te /",
    "T04TD3852E:42b-32": "sems las gzhan na zhes bya ba ni mig gi lhag ma'o //",
    "T04TD3852E:42b-33": "ci'i phyir na /",
    "T04TD3852E:42b-34": "drug gis cig car sbyar ba na //",
    "T04TD3852E:42b-35": "phra rab rdul cha drug tu 'gyur //",
    "T04TD3852E:42b-36": "drug po dag ni go gcig na //",
    "T04TD3852E:43a-0": "gong bu rdul phran tsam du @43a * //",
    "T04TD3852E:43a-1": "'gyur ;",
    "T04TD3852E:43a-2": "/ zhes bya ba la sogs pa'i gnod pa yod pa'i phyir ro //",
    "T04TD3852E:43a-3": "gzhan yang mtshan nyid tha dad par brtags pa sra ba las gsher ba dang /",
    "T04TD3852E:43a-4": "de las tsha ba la sogs pa so sor snang ba dag kyang rigs pas rnam par lta ba rnams la de ltar so sor dmigs su med de /",
    "T04TD3852E:43a-5": "bud med kyi ni lus gcig la //",
    "T04TD3852E:43a-6": "kun rgyu 'dod ldan khyi rnams kyis //",
    "T04TD3852E:43a-7": "ro dang 'dod bya bza' ba zhes //",
    "T04TD3852E:43a-8": "rnam pa gsum du rtog par byed //",
    "T04TD3852E:43a-9": "ces bya ba la sogs pas mtshan nyid ma nges pa'i gnod pa yod pa'i phyir ro //",
    "T04TD3852E:43a-10": "de lta na so sor snang ba mngon sum du nyams su myong ba 'di ji ltar brtag ce na /",
    "T04TD3852E:43a-11": "de'i phyir nyams su myong ba tsha ba dang gsher ba la sogs pa dag ni rmi lam 'dra zhes smos te /",
    "T04TD3852E:43a-12": "rmi lam nyid na med par nges pa'i bud med khong du mid pa la sogs pa dang 'dra ste /",
    "T04TD3852E:43a-13": "rnam par shes pa de nyid so sor snang ba'o //",
    "T04TD3852E:43a-14": "de lta na rmi lam ltar thams cad 'khrul pa'am zhe na /",
    "T04TD3852E:43a-15": "ma yin te /",
    "T04TD3852E:43a-16": "gzung dang 'dzin pa las grol ba'i //",
    "T04TD3852E:43a-17": "rnam shes dam pa'i don du yod //",
    "T04TD3852E:43a-18": "ces smos te /",
    "T04TD3852E:43a-19": "'dod ces bya ba khong nas dbyung ngo //",
    "T04TD3852E:43a-20": "de la gzung zhes bya ba ni rnam par shes pa las ma gtogs pa'i dbang phyug gis sprul pa nas rdul phra rab bsags pa'i bar ro //",
    "T04TD3852E:43a-21": "'dzin pa ni bems po'am /",
    "T04TD3852E:43a-22": "'dres pa'i yul 'dzin par byed pa'i shes pa ste /",
    "T04TD3852E:43a-23": "de dag las grol ba'i rnam shes ni gzung ba sems kyi rnam pa 'ba' zhig tu 'dod cing 'dzin pa'ang gzung ba las tha mi dad pa ste /",
    "T04TD3852E:43a-24": "de ltar na rang gi khyad par shes pa ni rnam par shes pa zhes ming yang rigs par 'gyur ro //",
    "T04TD3852E:43a-25": "rnam pa ni khyad par nyid du drang ngo //",
    "T04TD3852E:43a-26": "de dam pa'i don du yod par 'dod pa ni rang gi mngon par zhen pas 'dir rigs pas gnod par mi nus pas na don rnams las 'di kho na dam pa'o zhes rtogs pa tsam snying por 'gyur gyi /",
    "T04TD3852E:43a-27": "rang gi ngo bos ni ma yin no //",
    "T04TD3852E:43a-28": "de dag ni phyi rol gyi don la mngon par zhen pa ma lus pa bcom pas na blo mtsho pha rol phyin pa'i zhes smos te /",
    "T04TD3852E:43a-29": "blo ni shes rab ste des shes bya'i rgya mtsho'i pha rol tu phyin pa'am /",
    "T04TD3852E:43a-30": "yang na blo nyid 'khrul pa'i 'jigs pa chu srin 'dzin khris dkrugs pa la sogs pa ltar nyam nga ba yin pa'i phyir mtsho lta bu yin la /",
    "T04TD3852E:43a-31": "'di dag gis mdo sde pa'i bar gyi 'khrul pa'i 'jigs pa dang bcas pa mtsho'i pha rol tu phyin pas na pha rol tu phyin pa ste /",
    "T04TD3852E:43a-32": "de dag nyid /",
    "T04TD3852E:43b-0": "kye @43b rgyal ba'i sras dag khams gsum pa 'di dag ni sems tsam ste /",
    "T04TD3852E:43b-1": "dus gsum yang sems tsam mo zhes gsungs pa'i lung gi don dngos po dang mthun pa ltar /",
    "T04TD3852E:43b-2": "tshul bzhin yid la byed pas spyod pas na rnal 'byor spyod pa ste /",
    "T04TD3852E:43b-3": "yo ni sham na /",
    "T04TD3852E:43b-4": "shi ka rang yog zhes bstan pa'o //",
    "T04TD3852E:43b-5": "de dag gi gzhung ni grub pa'i mtha' ste bsgrags pa ni bstan pa'o //",
    "T04TD3852E:43b-6": "'dir rnal 'byor spyod pa ni rnam pa gnyis te /",
    "T04TD3852E:43b-7": "rnam pa dang bcas pa dang /",
    "T04TD3852E:43b-8": "rnam pa med pa'o //",
    "T04TD3852E:43b-9": "de la rnam pa dang bcas pa ni slob dpon phyogs kyi glang po la sogs pa dag gi 'dod pa ste /",
    "T04TD3852E:43b-10": "rnam pa gzhan gyi dbang du ston pas ji skad du /",
    "T04TD3852E:43b-11": "nang gi shes bya'i ngo bo ni //",
    "T04TD3852E:43b-12": "phyi rol ltar snang gang yin de //",
    "T04TD3852E:43b-13": "don min zhes bya ba la sogs pa ste rnam par shes pa'i tshogs drug tu smra ba'o //",
    "T04TD3852E:43b-14": "rnam pa de med pa ni slob dpon 'phags pa thogs med la sogs pa ste /",
    "T04TD3852E:43b-15": "de dag rnam pa kun tu brtags pa rab rib can gyis skra shad la sogs pa ltar smra bas /",
    "T04TD3852E:43b-16": "don ni don du grub 'gyur na //",
    "T04TD3852E:43b-17": "mi rtog ye shes med par 'gyur //",
    "T04TD3852E:43b-18": "de med pas na sangs rgyas nyid //",
    "T04TD3852E:43b-19": "thob par 'thad pa ma yin no //",
    "T04TD3852E:43b-20": "de de bzhin du /",
    "T04TD3852E:43b-21": "mi rtog ye shes rgyu ba la //",
    "T04TD3852E:43b-22": "don kun snang ba med phyir yang //",
    "T04TD3852E:43b-23": "don med khong du chud par bya //",
    "T04TD3852E:43b-24": "de med pas na rnam rig med //",
    "T04TD3852E:43b-25": "ces brjod cing rnam par shes pa'i tshogs brgyad dang /",
    "T04TD3852E:43b-26": "kha cig gcig pur smra ba ste //",
    "T04TD3852E:43b-27": "gcig pu nyid ni rnam pa dang bcas bdag la yang kha cig go //",
    "T04TD3852E:43b-28": "da ni theg pa chen po dbu ma pa'i gzhung ston par bzhed nas /",
    "T04TD3852E:43b-29": "rnam shes dam pa'i don ldan pa //",
    "T04TD3852E:43b-30": "zhes bya ba la sogs pa gsungs te /",
    "T04TD3852E:43b-31": "sngar bstan pa ltar rnam par shes pa rigs pas mi gnod pas dam pa'i don gyi mtshan nyid dang ldan pa de yang kho bo cag dbu ma pa shin tu zhi ba pa'i rigs pas 'jal ba la mkhas pa blo rab tu brtan pa rnams don dam par yod par mi 'dod de /",
    "T04TD3852E:43b-32": "ci'i phyir zhe na /",
    "T04TD3852E:43b-33": "shes pa de gcig dang du ma'i rang bzhin dang bral ba'i phyir dper na /",
    "T04TD3852E:43b-34": "nam mkha'i padma bzhin te ;",
    "T04TD3852E:43b-35": "'dir rnam shes dam pa'i don ldan pa ni chos can no //",
    "T04TD3852E:43b-36": "don dam par mi 'dod pa ni bsgrub par bya ba'i chos so //",
    "T04TD3852E:43b-37": "gcig dang du ma bral ba'i phyir //",
    "T04TD3852E:43b-38": "zhes bya ba ni phyogs kyi chos te /",
    "T04TD3852E:43b-39": "khyab par byed pa mi dmigs pa'i gtan tshigs so //",
    "T04TD3852E:43b-40": "nam mkha'i padma bzhin zhes bya ba ni mthun pa'i dpe ste /",
    "T04TD3852E:44a-0": "@44a * // slob dpon gyi zhal snga nas rnal 'byor spyod pa la thug gi bar du sbyor ba'i tshig gis phyogs snga ma snga ma phyi ma phyi mas sun dbyung ba mdzad pa ni /",
    "T04TD3852E:44a-1": "rta cang shes lta bur gyur pa'i dbu ma pa bcom ldan 'das kun tu bzang po'i dge 'dun du bgrang ba rnams ni dang por /",
    "T04TD3852E:44a-2": "gang yod de kun 'di rnams 'jig / ces bya ba la sogs pa phyogs dang phyogs kyi chos tsam mam /",
    "T04TD3852E:44a-3": "dpe'i chos tsam smos pas go ba la dgongs la /",
    "T04TD3852E:44a-4": "de las gzhan pa dag gi phyir ni 'dir sbyor ba'i tshig bsdus pa mdzad par shes par bya'o //",
    "T04TD3852E:44a-5": "'o na dbu ma pa de dag ci zhig khas len zhe na /",
    "T04TD3852E:44a-6": "ci yang khas len pa ma yin te ;",
    "T04TD3852E:44a-7": "yod min med min yod med min //",
    "T04TD3852E:44a-8": "gnyis ka'i bdag nyid kyang min pas //",
    "T04TD3852E:44a-9": "mtha' bzhi las grol dbu ma pa //",
    "T04TD3852E:44a-10": "mkhas pa rnams kyi de kho na'o //",
    "T04TD3852E:44a-11": "zhes smos te /",
    "T04TD3852E:44a-12": "rnal 'byor spyod pa pa'i mthar thug pa ni yod pa ste /",
    "T04TD3852E:44a-13": "de yang 'dod pa min la /",
    "T04TD3852E:44a-14": "'jig rten rgyang phan pa la sogs pa ni med pa ste de yang 'dod pa min te /",
    "T04TD3852E:44a-15": "gal te de dag gnyi ga dang bral ba'i bdag nyid do zhe na /",
    "T04TD3852E:44a-16": "yod med min zhes smos te /",
    "T04TD3852E:44a-17": "phung po gsum par 'gyur ba'i phyir ro //",
    "T04TD3852E:44a-18": "de ltar na gnyi ga gcig par khas len no zhe na /",
    "T04TD3852E:44a-19": "gnyis ka'i bdag nyid kyang min pas zhes bya ba smos te /",
    "T04TD3852E:44a-20": "nyes pa gnyis kar thal bar 'gyur ba'i phyir ro //",
    "T04TD3852E:44a-21": "phyogs phyi ma gnyis ni rnam par rtog pa srid pa dgag pa ste /",
    "T04TD3852E:44a-22": "ji ltar slob dpon bha bya'i zhal snga nas phyogs rnam par brtags su zin na yang mi rigs pa brjod par bya ba'i phyir de yongs su bzung bas nyes pa med do zhes brjod pa lta bu'o //",
    "T04TD3852E:44a-23": "de ltar na mtha' bzhi po ji skad bstan pa las grol te /",
    "T04TD3852E:44a-24": "de dag spangs pa ni mtha' rnams spangs pas kun rdzob kyi bden par dbu ma pa ste de dag ni /",
    "T04TD3852E:44a-25": "yod dang med dang yod med ces //",
    "T04TD3852E:44a-26": "khas mi len pa gang yin pa //",
    "T04TD3852E:44a-27": "de la nan tan ldan pas kyang //",
    "T04TD3852E:44a-28": "cir yang klan ka bya mi nus //",
    "T04TD3852E:44a-29": "zhes bya ba'i tshul gyis grub pa'i mtha' smra ba sus kyang brjod du med pa'i blo dang ldan pas na mkhas pa rnams te /",
    "T04TD3852E:44a-30": "de rnams kyi de kho na'o zhes bya ba ni ji ltar bcal te /",
    "T04TD3852E:44a-31": "gzhag par yang mi 'gyur zhing /",
    "T04TD3852E:44a-32": "de 'jal ba yang phyin ci ma log pas na gnyi ga slu ba med pas de kho na grub kyi gzhan ni ma yin no //",
    "T04TD3852E:44a-33": "'dir dbu ma pa de dag kyang kun rdzob rnam par gzhag pa gnyis te /",
    "T04TD3852E:44b-0": "snang ba la mi 'jal @44b ba ni slob dpon bha bya ba la sogs pa dang /",
    "T04TD3852E:44b-1": "snang ba'i dngos po ji lta ba ma yin gyi nang gi shes pa kho na sna tshogs su snang bar smra ba slob dpon zhi ba 'tsho la sogs pa'o //",
    "T04TD3852E:44b-2": "chos la zhes bya ba la sogs pa ni bslab pa la 'jug par bya ba ste /",
    "T04TD3852E:44b-3": "sngar bstan pa ltar 'khrul pa'i gnas grub pa'i mtha' rab 'byam dag dang /",
    "T04TD3852E:44b-4": "gzhan yang rtag par smra ba bzhi dang /",
    "T04TD3852E:44b-5": "yang rtag par smra ba gzhan bzhi dang /",
    "T04TD3852E:44b-6": "mthar smra ba bzhi dang /",
    "T04TD3852E:44b-7": "kun 'byung ba rgyur smra ba gnyis dang /",
    "T04TD3852E:44b-8": "tshig 'khrul pa bzhi dang /",
    "T04TD3852E:44b-9": "'du shes su smra ba bcu drug dang /",
    "T04TD3852E:44b-10": "'du shes yod pa ma yin par smra ba brgyad dang /",
    "T04TD3852E:44b-11": "'du shes yod pa yang ma yin med pa yang ma yin par smra ba brgyad dang /",
    "T04TD3852E:44b-12": "mthong ba'i chos la yid 'byung bar smra ba lnga dang /",
    "T04TD3852E:44b-13": "chad par smra ba bdun zhes bya ba 'jig tshogs la lta ba drug cu rtsa gnyis dag rtsod pa'i dus snyigs ma lnga dang ldan pa 'dir gnas la /",
    "T04TD3852E:44b-14": "de dag kyang chos las thos pa la sogs pa'i 'bad pa med na ni /",
    "T04TD3852E:44b-15": "gang phyir de nyid mi 'grub pa //",
    "T04TD3852E:44b-16": "de phyir mkhas pas nan tan gyis //",
    "T04TD3852E:44b-17": "chos la legs par blta bar bya //",
    "T04TD3852E:44b-18": "zhes bya ba la sogs pa gsungs te go sla'o //",
    "T04TD3852E:44b-19": "bsreg pa la sogs pa slob dpon nyid kyi zhal snga nas /",
    "T04TD3852E:44b-20": "gzhan du /",
    "T04TD3852E:44b-21": "don gang lung dang rigs pa yis //",
    "T04TD3852E:44b-22": "legs par mngon par brjod pa dang //",
    "T04TD3852E:44b-23": "snga phyi 'gal ba med pa de //",
    "T04TD3852E:44b-24": "dam pa rnams kyis yongs su gzung //",
    "T04TD3852E:44b-25": "zhes bstan pa'o //",
    "T04TD3852E:44b-26": "kha cig ni mngon sum dang rjes su dpag pa dang lung gi tshad ma dag tu smra bar byed do //",
    "T04TD3852E:44b-27": "gus phyir min pa ni gang zag gi rjes su 'brang ba dgag pa'i phyir ro //",
    "T04TD3852E:44b-28": "bsreg pa la sogs pa yang tshong dpon gser spyod lta bu'i bla ma la rag las pas na /",
    "T04TD3852E:44b-29": "des na 'bad pa bla ma ni //",
    "T04TD3852E:44b-30": "zhes bya ba la sogs pa smras te /",
    "T04TD3852E:44b-31": "gang zhig bden pa gnyis ji lta ba bzhin shes pas lta ba phyin ci ma log pa dang /",
    "T04TD3852E:44b-32": "snying rje dang ldan pa dang /",
    "T04TD3852E:44b-33": "thabs la mkhas pa dang /",
    "T04TD3852E:44b-34": "le lo spangs pa ste chos bzhi dang ldan pa de ni bla ma'o //",
    "T04TD3852E:44b-35": "yongs su dri ba ni sa bcu'i bar du de la rag las pas na chos nyid kho nas so //",
    "T04TD3852E:44b-36": "sems kyi yang dag pa ji lta ba shes pa ni de song ba dang gnas pa mi dmigs te /",
    "T04TD3852E:45a-0": "de gnyis sngar bstan pa ltar ma lus par shes pa yin pas bla ma'i lung gis sems shes pa'i tshul la rnam pa du mar goms par bya'o zhes bya ba @45a * //",
    "T04TD3852E:45a-1": "ni gang tshe sems ni zhes bya ba la sogs pas bstan te /",
    "T04TD3852E:45a-2": "ji ltar na goms par bya zhe na /",
    "T04TD3852E:45a-3": "yid ni gang dang gar 'gro ba //",
    "T04TD3852E:45a-4": "zhes bya ba la sogs pa smos pas rtog sems 'khor lo de /",
    "T04TD3852E:45a-5": "ji ltar gzung ba ston te /",
    "T04TD3852E:45a-6": "ji ltar mthong dang thos pa kun //",
    "T04TD3852E:45a-7": "'di la dgag par bya min gyi ;",
    "T04TD3852E:45a-8": "/ gang phyir sdug bsngal rgyur gyur pa //",
    "T04TD3852E:45a-9": "bden pa nyid du rtog pa bzlog / ces bstan pa dang /",
    "T04TD3852E:45a-10": "yang dag lta bas phra rab kyi //",
    "T04TD3852E:45a-11": "ngo bo yang ni mi shes so //",
    "T04TD3852E:45a-12": "de phyir rang bzhin med smra ba'i //",
    "T04TD3852E:45a-13": "snang ba bsal phyir ma yin no //",
    "T04TD3852E:45a-14": "zhes bya ba la sogs pa'i tshul gyis dngos po kun rdzob pa rnams thams cad spros pa med pa'i rang bzhin te /",
    "T04TD3852E:45a-15": "de'i bdag nyid du shes par bya'i sa brgyad pa'i byang chub sems dpa' ltar ni thog ma nas mthong ba mi srid cing /",
    "T04TD3852E:45a-16": "mthong ba na yang de dor te bden pa gnyis su dbyer med pa'i ngo bo khong du chud par bya ba'i phyir ro //",
    "T04TD3852E:45a-17": "de ltar na 'phags pa rnam par mi rtog pa la 'jug pa'i gzungs las byang chub sems dpa' mnyam par gzhag pa'i ye shes pas ni /",
    "T04TD3852E:45a-18": "chos thams cad nam mkha'i dkyil lta bur mthong bar gsungs pa de la thams cad du dmigs par ni rjes las thob pas sgyu ma la sogs pa ltar snang ba bstan to //",
    "T04TD3852E:45a-19": "da ni slob dpon gyi zhal snga nas kun rdzob tu rnal 'byor spyod pa pa dag las /",
    "T04TD3852E:45a-20": "rnam pa med pa dang /",
    "T04TD3852E:45a-21": "rnam pa mthun par ston pa sems 'di ni bag chags dang bcas pas sna tshogs su snang la /",
    "T04TD3852E:45a-22": "ji ltar snang ba nyid ni bag chags kyis ni sems can du bgrang ba la khrid cing de ma yin pa la khyer zhes bya ba la sogs pa gsungs te /",
    "T04TD3852E:45a-23": "de ltar snang ba la nyes pa med pa'i phyir sems kyi 'jug pa tha mal pa'i rnam par rtog pa 'gog pas sgyu ma ltar rtogs pas bag chags las ni bkri zhing bkyer gyi snang ba rnams kyis skrag ste de dag bsal bar ni mi bya'o //",
    "T04TD3852E:45a-24": "de ltar na sangs rgyas kyis la yang byin gyis brlabs pa'i snang ba rab 'byam 'byung gi rnal 'byor spyod pa pa rnam pa med par smra ba ltar de spangs pas ci zhig bya /",
    "T04TD3852E:45a-25": "de'i 'bras bu ni /",
    "T04TD3852E:45a-26": "gang dang gang yin de dag gis //",
    "T04TD3852E:45a-27": "zhes bya ba la sogs pa gsungs te /",
    "T04TD3852E:45a-28": "snang ba ma bsal ba'i mthu las zhes bya ba'i don to //",
    "T04TD3852E:45a-29": "sna tshogs gzugs can nor bu ni chu shel dag pa ste /",
    "T04TD3852E:45b-0": "rkyen ji lta bu'i kha dog gi gzugs @45b su snang du rung ba'i phyir ro //",
    "T04TD3852E:45b-1": "bsod nams ni sgrib pa dag par byed pa'i ye shes kyi tshogs dang phan pa'i bsam pa ste /",
    "T04TD3852E:45b-2": "des na bzang po gang zhe na /",
    "T04TD3852E:45b-3": "bsod nams kyi tshogs nyi tshe las khyad par du dbye ba'i phyir ro //",
    "T04TD3852E:45b-4": "sangs rgyas kyi ye shes ni ye shes rnam pa bzhi ste /",
    "T04TD3852E:45b-5": "de dag thob par bya ba'i phyir 'bad pas gzhol bar shog cig ces bya ba'i don to //",
    "T04TD3852E:45b-6": "gzhan phan 'dod pas bsdus pa phye //",
    "T04TD3852E:45b-7": "nyes smras de 'dir bdag gis 'khrul //",
    "T04TD3852E:45b-8": "de phyir 'phags pa la mi smad //",
    "T04TD3852E:45b-9": "bdag la mkhas rnams bzod par mdzod //",
    "T04TD3852E:45b-10": "'di yis dge ba dri med ston zla 'dra ba gang yin des//",
    "T04TD3852E:45b-11": "bdag ni 'phags pa klu sgrub 'phags pa lha yi zhabs bcas dang //",
    "T04TD3852E:45b-12": "myur du legs phrad de dag gsung gi bdud rtsis ngoms byas te //",
    "T04TD3852E:45b-13": "rim gyis 'gro ba 'dren phyir gcig tu 'gro la phan phyir gyur //",
    "T04TD3852E:45b-14": "ye shes snying po kun las btus pa'i bshad sbyar slob dpon byang chub bzang po'i zhal snga nas mdzad pa rdzogs so /",
    "T04TD3852E:45b-16": "// / rgya gar gyi mkhan po sh'anti bha dra dang /",
    "T04TD3852E:45b-17": "lo ts'a ba dge slong chos kyi shes rab kyis bsgyur cing zhus te gtan la phab pa'o//"
}