{
    "T04D3941:194b-0": "@194b # // de bzhin gshegs pa'i snying po yi ge brgya pa'i",
    "T04D3941:194b-1": "bsrung ba dang sdig pa bshags pa'i cho ga /",
    "T04D3941:194b-2": "dpal rdo rje sems dpa' la phyag 'tshal lo //",
    "T04D3941:194b-3": "de bzhin gshegs pa'i snying po brgyad stong bzlas na",
    "T04D3941:194b-4": "'jig rten pa dang 'jig rten las 'das pa'i dkyil",
    "T04D3941:194b-5": "'khor thams cad du zhugs par 'gyur ro //",
    "T04D3941:194b-6": "de yang gang zhe na /",
    "T04D3941:194b-7": "na ma stree ya dhvi k'a n'am /",
    "T04D3941:194b-8": "ta th'a ga t'a n'am /",
    "T04D3941:194b-9": "sarbba tra ya pra ti ha t'a b'a pti /",
    "T04D3941:194b-10": "dha rmma ta ba li n'a na /",
    "T04D3941:194b-11": "aom aa sa ma sa ma /",
    "T04D3941:194b-12": "sa sa ma ba lva /",
    "T04D3941:194b-13": "ha sa ha sa /",
    "T04D3941:194b-14": "tra ya tra ya /",
    "T04D3941:194b-15": "ga ga na ma hva ba sma ra nne /",
    "T04D3941:194b-16": "bi ga ta r'a ga buddha dha rmma te /",
    "T04D3941:194b-17": "sa ra sa ra /",
    "T04D3941:194b-18": "sa ma ba l'a /",
    "T04D3941:194b-19": "ha sa ha sa /",
    "T04D3941:194b-20": "tra ya tra ya /",
    "T04D3941:194b-21": "ga ga na ma h'a ba ra la ksha ne /",
    "T04D3941:194b-22": "dzva la dzva la na s'a ga re sv'a h'a /",
    "T04D3941:195a-0": "@195a * // de ni de bzhin gshegs pa thams cad kyi sku yin te /",
    "T04D3941:195a-1": "'di la gus pa bla na med pa bya'o //",
    "T04D3941:195a-2": "'dis las dang po ba dag kyang sems can rnams",
    "T04D3941:195a-3": "la sangs rgyas kyi mdzad pa byed par 'gyur ro",
    "T04D3941:195a-4": "// 'di nyid bdud la sogs pa dang ma rungs",
    "T04D3941:195a-5": "pa thams cad las srung bar byed pa'i mchog yin",
    "T04D3941:195a-6": "// no // thal mo brdab pa'am /",
    "T04D3941:195a-7": "thal ba'am /",
    "T04D3941:195a-8": "yungs kar ram /",
    "T04D3941:195a-9": "chu'am /",
    "T04D3941:195a-10": "blta ba'am /",
    "T04D3941:195a-11": "yid kyis kyang mtshams gcod par byed do //",
    "T04D3941:195a-12": "nad kyis btab na sman gyi chu la sngags kyis btab ste btung ngo //",
    "T04D3941:195a-13": "yang na mchod rten nam /",
    "T04D3941:195a-14": "sku gzugs sam /",
    "T04D3941:195a-15": "dam pa'i chos kyi glegs bam la nags kyi me",
    "T04D3941:195a-16": "tog sems mnyam par gzhag ste 'bul zhing zla ba",
    "T04D3941:195a-17": "phyed sbyor ba byas na nad chen po dag las",
    "T04D3941:195a-18": "thar bar 'gyur ro //",
    "T04D3941:195a-19": "sangs rgyas dang byang chub sems dpa' la dmigs pa dang /",
    "T04D3941:195a-20": "sems can thams cad la dmigs pa dang /",
    "T04D3941:195a-21": "sems can thams cad kyi don bya bar 'dod pa'i",
    "T04D3941:195a-22": "sems kyis bzang po'i spyod pa sngon du byas pas",
    "T04D3941:195a-23": "bzlas brjod bya'o // cho ga 'di ni cho ga de'i mjug nas 'byung ba'o //",
    "T04D3941:195a-24": "dam tshig gsum gyi bzlas brjod byed pa ni khrus ma byas kyang nyes pa med do //",
    "T04D3941:195a-25": "lhag pa'i chos la gtsang sbra ma byas kyang nyes pa med do //",
    "T04D3941:195a-26": "phyag rgya 'dra ba dag mi bza'o //",
    "T04D3941:195a-27": "mi 'gom mo //",
    "T04D3941:195a-28": "khri la nyal bar mi bya'o //",
    "T04D3941:195a-29": "chang mi btung ngo //",
    "T04D3941:195a-30": "mos pas spyod pa'i bslab pa'i gzhi dang las mi",
    "T04D3941:195a-31": "g-yo ba dang the tshom med na sngon ngang tshul",
    "T04D3941:195a-32": "ngan par gyur kyang 'grub bo //",
    "T04D3941:195a-33": "mkhas sam mi mkhas pa'i chos te nges par 'grub po //",
    "T04D3941:195a-34": "de skad du de nyid las /",
    "T04D3941:195a-35": "gang zhig byang chub sems brtan zhing //",
    "T04D3941:195a-36": "blo gros chags pa med pa dang //",
    "T04D3941:195a-37": "the tshom dag kyang mi byed pa //",
    "T04D3941:195a-38": "de la nges par 'grub par 'gyur //",
    "T04D3941:195a-39": "zhes gsungs so //",
    "T04D3941:195a-40": "byang chub kyi sems brtan pa ni 'dir so so",
    "T04D3941:195a-41": "skye bo'i stobs dang ldan par nges par bya ba'i",
    "T04D3941:195a-42": "phyir gsungs kyi / sar chud pa'i dbang du byas pa ni ma yin no //",
    "T04D3941:195a-43": "'di la ma shes na sngags rnams yi ge lhag par brjod kyang nyes pa med do //",
    "T04D3941:195a-44": "nyung yang nyes par mi 'gyur ro //",
    "T04D3941:195a-45": "cho ga nyams kyang nyes par mi 'gyur ro //",
    "T04D3941:195a-46": "'on kyang dad pa'i shugs dang /",
    "T04D3941:195b-0": "byang @195b chub kyi sems kyi shugs dang /",
    "T04D3941:195b-1": "rang gi don dor ba'i sems brtsan par bya ste /",
    "T04D3941:195b-2": "rnam par mi rtog par brjod na gdon mi za",
    "T04D3941:195b-3": "bar tshe 'di nyid la byang chub sems dpa' mthong",
    "T04D3941:195b-4": "ba dang ci 'dod pa yang 'grub par 'gyur ro",
    "T04D3941:195b-5": "// bslab pa kun las btus pa las 'byung ba",
    "T04D3941:195b-6": "de bzhin gshegs pa'i snying po'i yi ge brgya pa'i",
    "T04D3941:195b-7": "bsrung ba dang sdig pa bshags pa'i cho ga /"
}