{
    "T02TD3346E:33a-0": "@33a # // rgya gar skad du /",
    "T02TD3346E:33a-1": "tsunda s'a dha nam /",
    "T02TD3346E:33a-2": "bod skad du /",
    "T02TD3346E:33a-3": "tsunda'i sgrub pa'i thabs /",
    "T02TD3346E:33a-4": "'phags ma tsunda la phyag 'tshal lo //",
    "T02TD3346E:33a-5": "lha mo tsunda phyogs skyong che //",
    "T02TD3346E:33a-6": "yang dag rgyal bde btud nas //",
    "T02TD3346E:33a-7": "mdor bsdus myur du sgrub pa'i thabs //",
    "T02TD3346E:33a-8": "de yi mnyes thabs brjod par bya //",
    "T02TD3346E:33a-9": "dang por re zhig sngags pas rang gi snying gar zla ba'i dbus su sa bon sde tshan gsum pa'i dang po dang po'i lnga pas brgyan la /",
    "T02TD3346E:33a-10": "zla phyed dang thig les brgyan pa /",
    "T02TD3346E:33a-11": "zla ba las 'bab pa'i 'od zer gyi phreng ba sangs rgyas thams cad kyis byin gyis brlabs pa mdzes pa /",
    "T02TD3346E:33a-12": "de nas 'od zer las yongs su rdzogs pa'i bcom ldan 'das ma dang /",
    "T02TD3346E:33a-13": "bla ma dang /",
    "T02TD3346E:33a-14": "rdzogs pa'i sangs rgyas la sogs pa bltas la /",
    "T02TD3346E:33a-15": "mngon du phyag 'tshal la /",
    "T02TD3346E:33a-16": "sngags 'dis mchod par bya'o //",
    "T02TD3346E:33a-17": "aom badzra pushpe h'um /",
    "T02TD3346E:33a-18": "aom badzra dh'u pe h'um /",
    "T02TD3346E:33a-19": "aom badzra d'i pe h'um /",
    "T02TD3346E:33a-20": "aom badzra gandhe h'um /",
    "T02TD3346E:33a-21": "aom badzra nee bi dye h'um /",
    "T02TD3346E:33a-22": "de nas /",
    "T02TD3346E:33a-23": "dkon mchog gsum la skyabs su mchi //",
    "T02TD3346E:33a-24": "sdig pa thams cad so sor bshags//",
    "T02TD3346E:33b-0": "@33b 'gro ba'i dge la rjes yi rang //",
    "T02TD3346E:33b-1": "sangs rgyas byang chub yid kyis gzung //",
    "T02TD3346E:33b-2": "zhes bya ba la sogs pa brjod par bya'o //",
    "T02TD3346E:33b-3": "de nas smon lam sngon du song bas sngags 'dis chos thams cad bdag med par bsgom par bya'o //",
    "T02TD3346E:33b-4": "aom sh'u n+ya t'a dzny'a na badzra sva bh'a ba a'atma ko&amp ;",
    "T02TD3346E:33b-5": "ham /",
    "T02TD3346E:33b-6": "de nas sa bon sgyu ma lta bu'i rnam par bsams la /",
    "T02TD3346E:33b-7": "khams gsum ma lus pa yang ngo //",
    "T02TD3346E:33b-8": "aom sva bh'a ba shuddha:sarba dharm'a:sva bh'a ba shuddho&amp; ham /",
    "T02TD3346E:33b-9": "de nas sngon du bstan pa'i sa bon las yongs su rdzogs pa'i dpal lha mo tsunda'i bdag nyid du bsgom par bya'o //",
    "T02TD3346E:33b-10": "ston ka'i zla ba lta bu phyag bzhi pa g-yas na mchog sbyin pa /",
    "T02TD3346E:33b-11": "g-yon na po tis mtshan pa'i padma bsnams pa /",
    "T02TD3346E:33b-12": "phyag gnyis na lhung bzed bsnams shing rgyan thams cad kyis brgyan pa /",
    "T02TD3346E:33b-13": "padma dang zla ba'i steng na bzhugs pa bsgom par bya'o //",
    "T02TD3346E:33b-14": "phyis ni phyag rgya bcing bar bya ste /",
    "T02TD3346E:33b-15": "snying ga dang /",
    "T02TD3346E:33b-16": "smin mtshams dang /",
    "T02TD3346E:33b-17": "mgrin pa dang /",
    "T02TD3346E:33b-18": "spyi bo rnams su bsrung bar byas la bzlas pa bya'o //",
    "T02TD3346E:33b-19": "de la phyag rgya ni 'di yin te /",
    "T02TD3346E:33b-20": "lag pa gnyis thal mo sbyar ba byas nas /",
    "T02TD3346E:33b-21": "sdigs mdzub gnyis kyis gung mo dkyil du 'khril ba'i tshul du sbyar zhing mtheb chen gnyis logs su bcer ba ni tsunda'i phyag rgya'o //",
    "T02TD3346E:33b-22": "sngags ni 'di yin te /",
    "T02TD3346E:33b-23": "aom tsa le tsu le tsunde sv'a h'a /",
    "T02TD3346E:33b-24": "tsunda'i sgrub pa'i thabs rdzogs so //",
    "T02TD3346E:33b-25": "pandi ta don yod rdo rje dang /",
    "T02TD3346E:33b-26": "khams pa lo ts'a ba dge slong ba ris bsgyur cing zhus pa'o//"
}