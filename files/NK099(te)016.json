{
    "NK099(te)016:1": "// shig gi bstan bcos bzhugs /",
    "NK099(te)016:2": "thugs rje che ldan sdug bsngal kun skyob pa'i //",
    "NK099(te)016:3": "skyabs chen mchod 'os rnams la 'dud byas te //",
    "NK099(te)016:4": "bdag gzhan shig las grol ba'i phyir //",
    "NK099(te)016:5": "shig gi bstan bcos dgod par bya //",
    "NK099(te)016:6": "de la bzhi ste /",
    "NK099(te)016:7": "shig gi rgyu ma bstan pa dang /",
    "NK099(te)016:8": "skyon bstan pa dang /",
    "NK099(te)016:9": "'jig rten pa'i spang tshul gyis mi spangs pa dang /",
    "NK099(te)016:10": "'das pa dang sbyar te spang tshul bstan pa'o //",
    "NK099(te)016:11": "dang po rgyu ni /",
    "NK099(te)016:12": "sngon gyi las kyi rnam par smin pa las gyur pa dang /",
    "NK099(te)016:13": "'byung po gdon bgegs las gyur pa dang /",
    "NK099(te)016:14": "mi gtsang pa las gyur pa dang /",
    "NK099(te)016:15": "sprul pa'i shig go //",
    "NK099(te)016:16": "gnyis pa skyon ni bzhi ste /",
    "NK099(te)016:17": "ngo tsha ba dang /",
    "NK099(te)016:18": "skyug bro ba dang /",
    "NK099(te)016:19": "sdig che ba dang /",
    "NK099(te)016:20": "za ba 'dor bzhi /",
    "NK099(te)016:21": "gsum pa 'jig rten pa'i spong tshul gyis mi spongs pa ni /",
    "NK099(te)016:22": "sa la bskyur na sa bon btab ces bya ste slar la mang 'agro'o //",
    "NK099(te)016:23": "sems can gzhan la btang na shig gi thog bcol bas bya ste slar la mang du 'gro ba'o //",
    "NK099(te)016:24": "bsod na ro dmag 'dren pa zhes bya ste slar la mang du 'gro ba'o //",
    "NK099(te)016:25": "bzhi pa 'das pa sbyar te spang tshul ni /",
    "NK099(te)016:26": "sngon gyi las kyi rnam par smin pa las gyur pa'i shig de byung na /",
    "NK099(te)016:27": "tshogs gnyis las sogs byas /",
    "NK099(te)016:28": "sgrib pa dang bag chags sbyangs pas sangs par 'gyur ro //",
    "NK099(te)016:29": "gdon bgegs las gyur pa de ni /",
    "NK099(te)016:30": "byin brlabs dang rim 'gros sangs par 'gyur ro //",
    "NK099(te)016:31": "mi gtsang pa las gyur pa de ni /",
    "NK099(te)016:32": "khrus chog gis sangs par 'gyur ro //",
    "NK099(te)016:33": "sprul pa'i shig de ni /",
    "NK099(te)016:34": "bde bar gshegs pas bzod pa sgom mam mi bsgom lta bas te /",
    "NK099(te)016:35": "de la bzod pa bsgoms pas /",
    "NK099(te)016:36": "bde bar gshegs pa mnyes shing rang sangs par 'gyur ro //",
    "NK099(te)016:37": "byang chub sems dpa' shig can gyis zhus pa'i mdo las gsungs pa /",
    "NK099(te)016:38": "go sla bar bsdebs pa'o //",
    "NK099(te)016:39": "rdzogs so //",
    "NK099(te)016:40": "shig gi bstan bcos stong thun 'di //",
    "NK099(te)016:41": "sprul sku zhig po'i gsung sgros sam //",
    "NK099(te)016:42": "mdo las byung ba ji bzhin du //",
    "NK099(te)016:43": "dbus pa rta yis yi ger bkod //",
    "NK099(te)016:44": "rta yi jo sras bdag la gnang //"
}