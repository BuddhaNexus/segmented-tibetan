{
    "T02TD2715E:81b-0": "@81b # // rgya gar skad du /",
    "T02TD2715E:81b-1": "aa ra pa tsa na s'a dha nam //",
    "T02TD2715E:81b-2": "bod skad du //",
    "T02TD2715E:81b-3": "aa ra pa tsa na'i sgrub thabs //",
    "T02TD2715E:81b-4": "'jam dpal gzhon nur gyur pa la phyag 'tshal lo //",
    "T02TD2715E:81b-5": "dkar po ri bong 'dzin pa dang 'dra glegs bam ral gris phyag mtshan zhing //",
    "T02TD2715E:81b-6": "legs par mdzes pa'i gzhon nu zur phud lnga pa shin tu zhi ba can //",
    "T02TD2715E:81b-7": "dga' ba rab rgyas thar pa'i mchog ster padma'i 'dab ma yangs pa'i spyan //",
    "T02TD2715E:81b-8": "ngan pa'i blo gros bsreg pa la mkhas 'jam pa'i dbyangs la phyag 'tshal lo //",
    "T02TD2715E:81b-9": "skye bo gang dag rnams kyis aa ra pa tsa na yi dngos grub phyir //",
    "T02TD2715E:81b-10": "lo phyed bar du rgyun mi 'chad par sbyor ba bsgom pa gang yin pa //",
    "T02TD2715E:81b-11": "mchog gi blo dang khyad par byang chub go 'phang nges par 'thob ldan pa'i //",
    "T02TD2715E:81b-12": "'khor lo rin po che yi man ngag shin tu bsdus pa bgyi ba lags //",
    "T02TD2715E:81b-13": "dri zhim me tog gcal du bkram zhing dri yi chu yis chags chag btab //",
    "T02TD2715E:81b-14": "mnyam zhing gtsang ma sngags rig yid du 'ong ba'i sa yi cha dag tu //",
    "T02TD2715E:81b-15": "yid 'ong 'jam pa'i stan ni ci yang rung ba dag la nyer 'dug nas //",
    "T02TD2715E:81b-16": "bde bar shin tu mtshan ma med pa'i byang chub sems ni bsgom par bya //",
    "T02TD2715E:81b-17": "dngos don don dang bcas pa ma lus kun nas ni //",
    "T02TD2715E:81b-18": "stong par rnam par bsgom bya slar yang bdag gi lus //",
    "T02TD2715E:81b-19": "de dang de ni 'od gsal nyid du bltas byas la //",
    "T02TD2715E:81b-20": "sva bh'a wa shuddha'i gsang sngags yang dag brjod par bya //",
    "T02TD2715E:81b-21": "de nas rang snying dang po'i dbyangs las bar snang du //",
    "T02TD2715E:81b-22": "zla ba'i dkyil 'khor 'od bzang ldan pa bsgom par bya //",
    "T02TD2715E:81b-23": "de nas 'dir ni dh'i:yig du brjod dkar po ste //",
    "T02TD2715E:81b-24": "de ni lhag par dri med 'jam pa'i dbyangs su bsam //",
    "T02TD2715E:81b-25": "zla ba bye ba dag dang mtshungs pa'i mdangs 'dzin cing //",
    "T02TD2715E:81b-26": "kun nas 'bar ba'i rgyan rnams kyis ni spras pa ste //",
    "T02TD2715E:81b-27": "chags dang bcas par cung zad 'dzum zhing yid 'phrogs pa //",
    "T02TD2715E:81b-28": "padma'i steng na gcig tu bsam gtan des pas bzhugs //",
    "T02TD2715E:81b-29": "rang gi snying gar aa yig mchog las 'khor lo rtsibs brgyad pa yi gzugs //",
    "T02TD2715E:82a-0": "rnam par 'phro ba'i mnyam @82a * //",
    "T02TD2715E:82a-1": "med 'od zer dra ba can ni yang dag bsam //",
    "T02TD2715E:82a-2": "de yi steng du zla ba'i gzugs brnyan dag la sngags pas bsgom bya ste //",
    "T02TD2715E:82a-3": "de ni ri bong 'dzin pa lta bu'i bla ma 'jam dpal dbyangs nyid do //",
    "T02TD2715E:82a-4": "g-yas su mdzes pa'i gzugs ldan skra can ma ni rnam par 'dzum pa dang //",
    "T02TD2715E:82a-5": "shin tu rgyas pa'i nu ma zung ldan zur gyis de las blta ba ste //",
    "T02TD2715E:82a-6": "shin tu mdzes shing sgeg pa'i lus la nye ba'i skra can g-yon logs su //",
    "T02TD2715E:82a-7": "mtha' dag yon tan gter du gyur pa tsa na dag las bsgom par bya //",
    "T02TD2715E:82a-8": "dri med legs par dkar ba dra ba can gyi 'od //",
    "T02TD2715E:82a-9": "re pha las byung mdun du nges par bsam pa nyid //",
    "T02TD2715E:82a-10": "'od kyi rang bzhin yid 'phrog zla ba'i 'od can ni //",
    "T02TD2715E:82a-11": "pa yi yi ge las skyes rgyab tu gzhag par bya //",
    "T02TD2715E:82a-12": "yang na yi ge bkod pa'i 'od zer 'bar ba yi //",
    "T02TD2715E:82a-13": "rgya cher rab tu snang ba nges pas rnam bsgom bya //",
    "T02TD2715E:82a-14": "des ni mi shes ri bo 'joms par 'gyur ba dang /",
    "T02TD2715E:82a-15": "yid ni rnyog pa med pa'i ye shes dam par byed //",
    "T02TD2715E:82a-16": "gti mug mun nag kun nas rnam par 'joms pa yi //",
    "T02TD2715E:82a-17": "zla ba'i gzugs brnyan dang 'dra 'od zer dra ba can //",
    "T02TD2715E:82a-18": "'og gi 'khor lo myur du 'khor bar bsam bya zhing //",
    "T02TD2715E:82a-19": "lha de rnams ni g-yo ba med pa nyid du blta //",
    "T02TD2715E:82a-20": "ri bong can lta'i 'od zer sprin ni rgya chen po//",
    "T02TD2715E:82a-21": "phyung nas phyogs bcu po rnams gsal bar gyur pa yis //",
    "T02TD2715E:82a-22": "rang lus bzhin du sems can rnams ni brgyan byas te //",
    "T02TD2715E:82a-23": "slar yang 'ongs pa snying ga'i zla ba la gzhug bya //",
    "T02TD2715E:82a-24": "sngags pas gsang sngags dam pa aa ra pa tsa na ni legs zlos shing //",
    "T02TD2715E:82a-25": "brtan pa'i blo yis man ngag bsgoms las blo ngan sdug bsngal rab bcom ste //",
    "T02TD2715E:82a-26": "yid kyi shes pa dri med dag dang pha rol phyin pa rnams dang yang //",
    "T02TD2715E:82a-27": "mchog tu gyur pa'i sa rnams dang ni gang des rgyal ba thob par 'gyur //",
    "T02TD2715E:82a-28": "dam pa'i chos kyi mdzod gyur bla ma dam pa dga' mchog rdo rje yis //",
    "T02TD2715E:82a-29": "bde gshegs tshogs kyi spyan sngar cho gas gang zhig mngon par dbang bskur ba //",
    "T02TD2715E:82a-30": "blo bzang mi pham bshes gnyen des ni skye bos blo mchog grub bya'i phyir //",
    "T02TD2715E:82a-31": "aa ra pa tsa na yi 'khor lo gzhung du yang dag sbyar ba yin //",
    "T02TD2715E:82a-32": "'khor lo'i cho ga bzang po gzhung mchog tu sbyar bas //",
    "T02TD2715E:82a-33": "bsod nams rgya chen kun nas bdag gis thob gyur pa //",
    "T02TD2715E:82b-0": "gang yin des ni @82b 'jig rten nyon mongs las rgyal zhing //",
    "T02TD2715E:82b-1": "nges pa'i bde ba gcig pu 'jam pa'i dbyangs gyur cig //",
    "T02TD2715E:82b-2": "aa ra pa tsa na'i sgrub thabs slob dpon chen po mi pham bshes gnyen gyis mdzad pa rdzogs so /",
    "T02TD2715E:82b-4": "// / lhag pa'i lha 'di nyid kyis mngon sum du byin gyis brlabs pa'i pandi ta chen po shr'i ba na ratna'i zhal snga nas kyi bka' drin las /",
    "T02TD2715E:82b-5": "legs par sbyar ba'i skad gyi cha shas rig pa dge slong rgya mtsho'i sdes 'gyur rnying las cung zad bcos shing //",
    "T02TD2715E:82b-6": "rgya dpe'i rkang pa dang mthun par //",
    "T02TD2715E:82b-7": "dpal gnod gnas kyi gtsug lag chen por bsgyur ba'o//"
}