{
    "T04D3966:237a-0": "@237a # // rgya gar skad du /",
    "T04D3966:237a-1": "bo dhi tsitta autp'a da bi dhi //",
    "T04D3966:237a-2": "bod skad du /",
    "T04D3966:237a-3": "byang chub tu sems bskyed pa'i chog / sangs rgyas",
    "T04D3966:237a-4": "dang byang chub sems dpa' thams cad la phyag 'tshal",
    "T04D3966:237a-5": "lo // phyogs bcu'i 'jig rten gyi khams mtha' yas",
    "T04D3966:237a-6": "mu med pa dag na bzhugs pa'i de bzhin gshegs",
    "T04D3966:237a-7": "pa dgra bcom pa yang dag par rdzogs pa'i sangs",
    "T04D3966:237a-8": "lo // rgyas dang / dam pa'i chos dang /",
    "T04D3966:237a-9": "byang chub sems dpa'i dge 'dun chen po dang bcas pa thams cad la phyag 'tshal lo //",
    "T04D3966:237a-10": "sangs rgyas dang byang chub sems dpa' thams cad bdag la dgongs su gsol //",
    "T04D3966:237a-11": "bdag ming 'di zhes bgyi bas /",
    "T04D3966:237a-12": "thog ma dang tha ma ma mchis pa'i 'khor ba na 'khor ba'i tshe /",
    "T04D3966:237a-13": "lus dang ngag dang yid kyis /",
    "T04D3966:237a-14": "sangs rgyas dang chos dang /",
    "T04D3966:237a-15": "dge 'dun dang /",
    "T04D3966:237a-16": "pha ma dang /",
    "T04D3966:237a-17": "sems can dag la sdig pa mi dge ba'i las bgyid pa dang bgyid du stsal ba dang /",
    "T04D3966:237a-18": "bgyid pa la rjes su yi rang ba ci mchis",
    "T04D3966:237a-19": "pa de dag thams cad gcig tu bsdoms shing bsdus",
    "T04D3966:237a-20": "te / sangs rgyas dang byang chub sems dpa' thams",
    "T04D3966:237a-21": "cad kyi spyan sngar bla na med pa'i so sor",
    "T04D3966:237a-22": "bshags pas 'chags so //",
    "T04D3966:237a-23": "mi 'chab bo //",
    "T04D3966:237a-24": "slan chad 'di lta bu mi bgyid do //",
    "T04D3966:237a-25": "de skad lan gsum bzlas /",
    "T04D3966:237a-26": "sdig pa bshags pa'o //",
    "T04D3966:237b-0": "sangs rgyas @237b dang byang chub sems dpa' thams cad bdag la dgongs su gsol //",
    "T04D3966:237b-1": "ji ltar sangs rgyas bcom ldan 'das rnams kyis bsod",
    "T04D3966:237b-2": "nams kyi rjes su yi rang ba bla na med",
    "T04D3966:237b-3": "pa thugs su chud pa de bzhin du bdag ming",
    "T04D3966:237b-4": "'di zhes bgyi ba yang sangs rgyas dang byang chub",
    "T04D3966:237b-5": "sems dpa' dang rang sangs rgyas dang 'phags pa nyan",
    "T04D3966:237b-6": "thos thams cad dang /",
    "T04D3966:237b-7": "'gro ba ma lus pa'i bsod nams thams cad la rjes su yi rang ngo //",
    "T04D3966:237b-8": "de skad lan gsum bzlas /",
    "T04D3966:237b-9": "bsod nams la rjes su yi rang ba'o //",
    "T04D3966:237b-10": "sangs rgyas dang byang chub sems dpa' thams cad bdag la dgongs su gsol //",
    "T04D3966:237b-11": "bdag ming 'di zhes bgyi bas sangs rgyas kyi gdung rgyun mi 'chad par bgyi ba'i slad du /",
    "T04D3966:237b-12": "dus 'di nas bzung ste /",
    "T04D3966:237b-13": "byang chub snying po la mchis kyi bar du yang",
    "T04D3966:237b-14": "dag par rdzogs pa'i sangs rgyas rkang gnyis kyi mchog",
    "T04D3966:237b-15": "la skyabs su mchi ste /",
    "T04D3966:237b-16": "thugs rje chen po dang ldan pa /",
    "T04D3966:237b-17": "thams cad mkhyen pa /",
    "T04D3966:237b-18": "thams cad gzigs pa /",
    "T04D3966:237b-19": "'jigs pa thams cad dang bral ba /",
    "T04D3966:237b-20": "skyes bu chen po //",
    "T04D3966:237b-21": "skyes bu khyu mchog sku bsam gyis mi khyab pa /",
    "T04D3966:237b-22": "bla na med pa'i sku /",
    "T04D3966:237b-23": "chos kyi sku mnga' ba la skyabs su mchi'o //",
    "T04D3966:237b-24": "chos 'dod chags dang bral ba'i mchog la skyabs su mchi ste /",
    "T04D3966:237b-25": "bla na med pa de bzhin gshegs pa la mnga' ba /",
    "T04D3966:237b-26": "zhi ba chos kyi sku so sor rang gis rig pa la skyabs su mchi'o //",
    "T04D3966:237b-27": "dge 'dun dul ba tshogs kyi mchog la skyabs su mchi ste /",
    "T04D3966:237b-28": "phyogs bzhi'i 'phags pa phyir mi ldog pa'i byang chub",
    "T04D3966:237b-29": "sems dpa' chen po'i dge 'dun la skyabs su mchi'o",
    "T04D3966:237b-30": "// de skad lan gsum bzlas /",
    "T04D3966:237b-31": "skyabs su 'gro ba'o //",
    "T04D3966:237b-32": "sangs rgyas dang byang chub sems dpa' thams cad bdag la dgongs su gsol //",
    "T04D3966:237b-33": "bdag ming 'di zhes bgyi ba dus 'di nas bzung",
    "T04D3966:237b-34": "ste byang chub kyi snying po la gnas kyi bar",
    "T04D3966:237b-35": "du / sangs rgyas dang byang chub sems dpa' thams",
    "T04D3966:237b-36": "cad la dus ji lta ba dang stobs ci mchis",
    "T04D3966:237b-37": "pa bzhin du bdag dbul zhing mchis na /",
    "T04D3966:237b-38": "mgon po thugs rje chen po dang ldan pa dag bdag bzhes su gsol //",
    "T04D3966:237b-39": "de skad lan gsum bzlas /",
    "T04D3966:237b-40": "bdag dbul ba'o //",
    "T04D3966:237b-41": "sangs rgyas dang byang chub sems dpa' thams cad bdag la dgongs su gsol //",
    "T04D3966:237b-42": "ji ltar sngon gyi de bzhin gshegs pa dgra bcom",
    "T04D3966:238a-0": "pa yang dag rdzogs pa'i sangs rgyas dag @238a *",
    "T04D3966:238a-1": "// sngon byang chub sems dpa'i spyad pa spyod pa'i tshe /",
    "T04D3966:238a-2": "sems can thams cad bsgral ba dang /",
    "T04D3966:238a-3": "sems can thams cad dgrol ba dang /",
    "T04D3966:238a-4": "sems can thams cad dbugs dbyung ba dang /",
    "T04D3966:238a-5": "sems can thams cad yongs su mya ngan las 'da' ba dang /",
    "T04D3966:238a-6": "sems can thams cad thams cad mkhyen pa'i ye shes",
    "T04D3966:238a-7": "la dgod pa'i slad du ci ltar bla na med",
    "T04D3966:238a-8": "pa yang dag par rdzogs pa'i byang chub tu thugs",
    "T04D3966:238a-9": "bskyed pa de bzhin du bdag ming 'di zhes bgyi",
    "T04D3966:238a-10": "ba yang dus 'di nas bzung ste /",
    "T04D3966:238a-11": "byang chub snying po la mchis kyi bar du sems can thams cad bsgral ba dang /",
    "T04D3966:238a-12": "sems can thams cad dgrol ba dang /",
    "T04D3966:238a-13": "sems can thams cad dbugs dbyung ba dang /",
    "T04D3966:238a-14": "sems can thams cad yongs su mya ngan las 'da' ba dang /",
    "T04D3966:238a-15": "sems can thams cad thams cad mkhyen pa'i ye shes",
    "T04D3966:238a-16": "la dgod pa'i slad du bla na med pa yang",
    "T04D3966:238a-17": "dag par rdzogs pa'i byang chub tu sems bskyed do",
    "T04D3966:238a-18": "// ji ltar sngon gyi sangs rgyas bcom ldan 'das",
    "T04D3966:238a-19": "rnams dang byang chub sems dpa' chen po de dag",
    "T04D3966:238a-20": "gis dngos po thams cad dang bral ba phung po",
    "T04D3966:238a-21": "dang khams dang skye mched dang /",
    "T04D3966:238a-22": "zung ba dang 'dzin pa rnam par spangs pa /",
    "T04D3966:238a-23": "chos bdag med pa mnyam pa nyid kyis rang gi sems gzod ma nas ma skyes pa /",
    "T04D3966:238a-24": "stong pa nyid kyi ngo bo nyid kyi byang chub kyi sems bskyed pa de bzhin du /",
    "T04D3966:238a-25": "bdag ming 'di zhes bgyi ba yang dus 'di nas bzung ste /",
    "T04D3966:238a-26": "byang chub kyi snying po la mchis kyi bar du byang chub tu sems bskyed do //",
    "T04D3966:238a-27": "ji ltar sngon gyi de bzhin gshegs pa dgra bcom",
    "T04D3966:238a-28": "pa yang dag par rdzogs pa'i sangs rgyas de dag",
    "T04D3966:238a-29": "gis bdud dpung dang bcas pa pham par mdzad do",
    "T04D3966:238a-30": "/ nyid mngon par rdzogs par sangs rgyas pa de bzhin du /",
    "T04D3966:238a-31": "bdag ming 'di zhes bgyi ba yang bdud dpung dang bcas pa mtha' dag pham par bgyis te /",
    "T04D3966:238a-32": "bdag mngon par rdzogs par tshang rgya bar bgyi'o //",
    "T04D3966:238a-33": "ji ltar sngon gyi de bzhin gshegs pa dgra bcom",
    "T04D3966:238a-34": "pa yang dag par rdzogs pa'i sangs rgyas de dag",
    "T04D3966:238a-35": "gis nyid mngon par rdzogs par sangs rgyas nas chos",
    "T04D3966:238a-36": "kyi 'khor lo rab tu bskor ba de bzhin du",
    "T04D3966:238a-37": "/ bdag ming 'di zhes bgyi pa yang nyid mngon par rdzogs par sangs rgyas te /",
    "T04D3966:238a-38": "chos kyi 'khor lo rab tu bskor bar bgyi'o //",
    "T04D3966:238b-0": "ji ltar sngon gyi de bzhin gshegs @238b pa dgra",
    "T04D3966:238b-1": "bcom pa yang dag par rdzogs pa'i sangs rgyas de",
    "T04D3966:238b-2": "dag gis nyid mngon par rdzogs par sangs rgyas nas",
    "T04D3966:238b-3": "tshogs yongs su bsdus pa de bzhin du /",
    "T04D3966:238b-4": "bdag ming 'di zhes bgyi ba yang nyid mngon par",
    "T04D3966:238b-5": "rdzogs par sangs rgyas te tshogs yongs su bsdu bar",
    "T04D3966:238b-6": "bgyi'o // byang chub mchog tu sems ni bskyed par bgyi //",
    "T04D3966:238b-7": "sems can thams cad bdag gis mgron du gnyer //",
    "T04D3966:238b-8": "byang chub spyod mchog yid 'ong spyad par bgyi //",
    "T04D3966:238b-9": "'gro la phan phyir sangs rgyas 'grub par shog / de skad lan gsum bzlas /",
    "T04D3966:238b-10": "byang chub tu sems bskyed pa'o //",
    "T04D3966:238b-11": "bdag gis byang chub tu sems bskyed pa'i dge ba'i rtsa ba 'di dang /",
    "T04D3966:238b-12": "gzhan yang bdag gis bsod nams cung zad ci bgyis ba dang /",
    "T04D3966:238b-13": "bgyid pa dang bgyid par 'gyur ba de dag thams",
    "T04D3966:238b-14": "cad pha ma la sogs pa sems can thams cad",
    "T04D3966:238b-15": "dang dag gi don du bla na med pa yang",
    "T04D3966:238b-16": "dag par rdzogs pa'i byang chub tu yongs su bsngo'o",
    "T04D3966:238b-17": "// bdag gis bsod nams 'dis pha ma la sogs",
    "T04D3966:238b-18": "pa sems can ma brgal ba rnams ni bsgral lo",
    "T04D3966:238b-19": "// // ma grol ba rnams ni dgrol lo //",
    "T04D3966:238b-20": "dbugs ma phyin pa rnams ni dbugs dbyung ngo //",
    "T04D3966:238b-21": "yongs su mya ngan las ma 'das pa rnams ni /",
    "T04D3966:238b-22": "yongs su mya ngan las bzla'o //",
    "T04D3966:238b-23": "mngon par rdzogs par sangs ma rgyas pa rnams ni mngon par rdzogs par 'tshang rgya bar bgyi'o //",
    "T04D3966:238b-24": "skyabs ma mchis pa dang /",
    "T04D3966:238b-25": "gnas ma mchis pa dang /",
    "T04D3966:238b-26": "dpung gnyen ma mchis pa'i 'jig rten gyi skyabs dang gnas dang /",
    "T04D3966:238b-27": "dpung gnyen du gyur cig / bsod nams 'di yis thams cad gzigs pa nyid //",
    "T04D3966:238b-28": "thob nas nyes pa'i dgra rnams pham byas te /",
    "T04D3966:238b-29": "rga nad 'chi ba'i rlabs chen 'khrugs pa yi //",
    "T04D3966:238b-30": "srid pa'i mtsho las 'gro ba 'don bar bgyi //",
    "T04D3966:238b-31": "de nas bdag sbyin pa stsol ba dang /",
    "T04D3966:238b-32": "tshul khrims bsrung ba dang /",
    "T04D3966:238b-33": "bzod pa bsgom pa dang /",
    "T04D3966:238b-34": "brtson 'grus brtsam pa dang /",
    "T04D3966:238b-35": "bsam gtan la mnyam par gzhag pa dang /",
    "T04D3966:238b-36": "shes rab rnam par dpyod pa dang /",
    "T04D3966:238b-37": "thabs mkhas pa la slob pa ci yang rung ste /",
    "T04D3966:238b-38": "de dag thams cad sems can thams cad kyi don dang phan pa dang bde ba'i slad du /",
    "T04D3966:238b-39": "bla na med pa yang dag par rdzogs pa'i byang chub las brtsams te /",
    "T04D3966:238b-40": "'das pa dang /",
    "T04D3966:238b-41": "ma 'ongs pa dang /",
    "T04D3966:239a-0": "da ltar byung ba'i byang chub sems dpa' chen po @239a * //",
    "T04D3966:239a-1": "snying rje chen po dang ldan pa /",
    "T04D3966:239a-2": "theg pa chen po la yang dag par zhugs pa",
    "T04D3966:239a-3": "sa chen po la gnas pa rnams kyi rjes su",
    "T04D3966:239a-4": "mthun par 'jug go //",
    "T04D3966:239a-5": "'phags pa ngag bdag byang chub sems dpa' legs kyi /",
    "T04D3966:239a-6": "byang chub sems dpa' legs par gzung du gsol //",
    "T04D3966:239a-7": "sa dang chu dang me dang rlung //",
    "T04D3966:239a-8": "rtsi dang nags kyi shing lta bur //",
    "T04D3966:239a-9": "rtag tu srog chags thams cad kyis //",
    "T04D3966:239a-10": "'dod dgur dpag med spyod par shog / mthong ba dang ni reg pa dang //",
    "T04D3966:239a-11": "thos pa dang ni dran pas kyang //",
    "T04D3966:239a-12": "bdag gi sems can thams cad kyi //",
    "T04D3966:239a-13": "nad rnams gso bar bgyid gyur cig / sems can",
    "T04D3966:239a-14": "thams cad bde dang ldan gyur cig / ngan 'gro",
    "T04D3966:239a-15": "thams cad rtag tu stongs par shog / byang chub",
    "T04D3966:239a-16": "sems dpa' gang dag su bzhugs pa //",
    "T04D3966:239a-17": "de dag kun gyi smon lam 'grub gyur cig / de skad lan gsum bzlas /",
    "T04D3966:239a-18": "bsod nams bsngo ba'o //",
    "T04D3966:239a-19": "byang chub tu sems bskyed pa'i chog / slob dpon",
    "T04D3966:239a-20": "mkhas pa chen po 'phags pa klu sgrub kyi zhal",
    "T04D3966:239a-21": "snga nas mdzad pa rdzogs sto /",
    "T04D3966:239a-23": "// / rgya gar gyi mkhan po su ran dra bodhi dang /"
}