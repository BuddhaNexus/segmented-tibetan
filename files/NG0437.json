{
    "NG0437:0": "@#/  / rgya gar skad du //",
    "NG0437:1": "rad na bi sha tig sna tan tra //",
    "NG0437:2": "bod skad du //",
    "NG0437:3": "rin po che sna tshogs ral gri'i rgyud //",
    "NG0437:4": "bcom ldan 'das lhun gyis grub pa'i rgyal po la phyag 'tshal lo //",
    "NG0437:5": "'byung ba rtsa ba ston pa'i dus dag tu //",
    "NG0437:6": "'og min yangs la snang ba'i gnas dag tu //",
    "NG0437:7": "ston pa'i ston pa kun tu bzang po des //",
    "NG0437:8": "sdud pa po rdo rje sems dpa'i 'khor rnams la //",
    "NG0437:9": "bya ba las kyi rim pa 'di bshad do //",
    "NG0437:10": "yan lag rtsal gyis snang ba'i dngos po la //",
    "NG0437:11": "rgyud dang 'bras bu tha dad 'dod pa la //",
    "NG0437:12": "dge sdig las kyi 'bras bu so sor byed //",
    "NG0437:13": "gnyis med gnyis kyi dngos po so sor bshad //",
    "NG0437:14": "gleng gzhi'i le'u ste dang po'o ///",
    "NG0437:15": "/ ston pa'i ston pa kun tu bzang po la //",
    "NG0437:16": "sdud pa'i gsang bdag rdo rje sems dpas su //",
    "NG0437:17": "rtsal grub pa yi gnas 'di gang du bshad /",
    "NG0437:18": "1 / rtsal gyi man+dal gang la ji ltar dbul",
    "NG0437:19": "/ 2 / rtsal gyi man+dal tshad de ji tsam",
    "NG0437:20": "bya / 3 / rtsal gyi man+dal rgyan ni ci",
    "NG0437:21": "yis bya / 4 / rtsal gyi man+dal phul ba'i",
    "NG0437:22": "dgongs pa gang */ 5 / ston pa'i ston pa",
    "NG0437:23": "kun tu bzang po des //",
    "NG0437:24": "rtsi shing nag tshal me tog brgyan pa'i gnas //",
    "NG0437:25": "nyams dga' yid 'ong dben pa'i gnas de ru //",
    "NG0437:26": "'tshogs pa'i yid 'ongs bsags pa'i pho nya dang //",
    "NG0437:27": "'phrul pa'i lha mchod lha yi rdzas rnams dang //",
    "NG0437:28": "'bol ba'i stan la 'dus nyid legs 'dug ste /",
    "NG0437:29": "1 / srog chags med pa'i sa gzhi snum pa",
    "NG0437:30": "la // ba yis rnam lngas legs par rab brdzis la /",
    "NG0437:31": "kha dog nag po khru gang tshad du bya //",
    "NG0437:32": "zlum zhing mtho ba grwa zur med par bya / 3 cha mnyam yid 'ong mdzes pa'i man+dal la //",
    "NG0437:33": "sman lnga spos lnga snying po rnam lnga yis //",
    "NG0437:34": "rin chen lnga dang legs par byugs byas la /",
    "NG0437:35": "5 / gser dngul me tog rin chen rnam lnga",
    "NG0437:36": "'am // chu dang thang skyes mdzes pa'i me tog kun //",
    "NG0437:37": "chos sku spros bral de la dbul ba'i phyir //",
    "NG0437:38": "tshom bu lnga ru legs par mnyam la dgod //",
    "NG0437:39": "ye shes lnga yi ngo bor sbrul la dbul //",
    "NG0437:40": "sangs rgyas dkon mchog sngags 'dis dbul bar bya //",
    "NG0437:41": "na mo b+hud+ha ya man+dal pu dza sa ma ye hum //",
    "NG0437:42": "mdzes pa'i me tog rim pa dgur bkod do //",
    "NG0437:43": "theg pa'i grangs dang rim par sbyar byas la //",
    "NG0437:44": "bstan pa'i @#//",
    "NG0437:45": "chos rnams kun la dbul //",
    "NG0437:46": "na mo d+harma ya man+dal pu dza badzra sa ma ye hum //",
    "NG0437:47": "me tog tshom bu gsum byas la //",
    "NG0437:48": "dge 'dun bden pa rnams la dbul //",
    "NG0437:49": "na mo sang g+ha ya man+dal pu dza sa ma ye hum //",
    "NG0437:50": "2man+dal phul ba'i dgos pa 'di 'byung ste //",
    "NG0437:51": "man+dal rnam gsum rim gyis phul ba yis //",
    "NG0437:52": "sgrib pa rnam gsum rim gyis 'byang bar 'ong //",
    "NG0437:53": "pha rol phyin drug dbang du rdzogs pa'o //",
    "NG0437:54": "sa dang lam nye myur du thob par 'gyur //",
    "NG0437:55": "dkon mchog gsum gyi rtsal 'di spyad pas //",
    "NG0437:56": "sku gsum dbyer med chos sku don rtogs 'gyur //",
    "NG0437:57": "rtsal snang man+dal bya zhing dbul ba'i le'u ste gnyis",
    "NG0437:58": "pa'o // // ston pa'i ston pa kun tu bzang",
    "NG0437:59": "po la // sdud pa'i gsang bdag rdo rje sems dpas su //",
    "NG0437:60": "yan lag rtsal du snang ba'i chos rnams la /",
    "NG0437:61": "sems nyid gzung ba'i thabs ni du zhig mchis /",
    "NG0437:62": "sems nyid bzhag pa'i thabs ni du zhig mchis /",
    "NG0437:63": "sems de zin pa'i tshad ni ji lta bu */",
    "NG0437:64": "ston pa'i ston pa kun tu bzang po de //",
    "NG0437:65": "sems nyid gzung pa'i thabs ni 'di gsum ste //",
    "NG0437:66": "dang po sems kyi zhi la phar brtsal bas //",
    "NG0437:67": "sems de cir yang grub pa med par shes //",
    "NG0437:68": "grub med ngang la rtag tu gnas par bya //",
    "NG0437:69": "sgrub pa med pa'i sems nyid de //",
    "NG0437:70": "phyi rol yul la phar ltas pas //",
    "NG0437:71": "yul de dngos po stong par shes //",
    "NG0437:72": "stong ngang la gnas par bya //",
    "NG0437:73": "stong pa'i rig pa chen po des //",
    "NG0437:74": "phyi nang kun gyi chos rnams la //",
    "NG0437:75": "dngos zhan dngos rtogs mi skye na //",
    "NG0437:76": "dngos bral ngang la gnas par bya'o //",
    "NG0437:77": "sems nyid gzhag pa'i thabs gsum ste //",
    "NG0437:78": "dngos med mkha' la gzhag pa dang //",
    "NG0437:79": "rig med sems la gzhag pa dang //",
    "NG0437:80": "spros bral yul la gzhag pa'o //",
    "NG0437:81": "zin pa'i tshad ni rnam gsum ste //",
    "NG0437:82": "tshogs brgyad yul la bltas tsam na //",
    "NG0437:83": "yul la mi 'jug zin pa yin //",
    "NG0437:84": "tshogs brgyad nang du bsdus tsam na //",
    "NG0437:85": "ming mi 'dogs na zin pa yin //",
    "NG0437:86": "tshogs brgyad rang sor gzhag tsam na //",
    "NG0437:87": "g.yos pa med na zin pa yin //",
    "NG0437:88": "sems su gzung ba'i thabs te gsum pa'o //    // ston pa'i ston pa kun tu bzang po la //",
    "NG0437:89": "sdud pa'i gsang bdag rdo rje sems dpa' yis //",
    "NG0437:90": "yan lag rtsal snang 'khrul pa'i sems can la //",
    "NG0437:91": "rnam rtog che ba'i sgom pa ji lta bu //",
    "NG0437:92": "'dod chags che ba'i sgom pa ji lta bu //",
    "NG0437:93": "zhe sdang che ba'i sgom pa ji lta bu //",
    "NG0437:94": "gti mug che ba'i sgom pa ji lta bu //",
    "NG0437:95": "nga rgyal che ba'i sgom pa ji lta bu //",
    "NG0437:96": "ston pa'i ston pa kun tu bzang po des //",
    "NG0437:97": "rnam rtog che ba'i sgom pa chen po ni //",
    "NG0437:98": "rnam rtog dbugs kyi rta la rten pa'i phyir //",
    "NG0437:99": "dbugs kyi rta la sems nyid phar btang la //",
    "NG0437:100": "phyi ru spros yang mi gdag par bzhag //",
    "NG0437:101": "nang du rngub kyang rtog pa mi skye'o //",
    "NG0437:102": "sems nyid stong pa dbugs kyang stong par sgom //",
    "NG0437:103": "'dod chags ldan pa'i sgom pa chen po ni //",
    "NG0437:104": "'dod chags yul las skyes pa'i phyir //",
    "NG0437:105": "yul",
    "NG0437:107": "[(]20[)]@#// grub //",
    "NG0437:108": "bdag gis las kyang 'di 'drar rnam par sgom //",
    "NG0437:109": "zhe sdang ldang ba'i sgom pa chen po ni //",
    "NG0437:110": "dang po zhe sdang kha yis bsgrubs //",
    "NG0437:111": "bar du 'dod chags ma yis bskyed //",
    "NG0437:112": "tha mar rang 'dus zhes sdang grub //",
    "NG0437:113": "zhe sdang rang mnyam rgyu las skyes //",
    "NG0437:114": "rang yang pha ma'i rtsis las grub //",
    "NG0437:115": "gzhan yang pha ma'i rtsog las grub //",
    "NG0437:116": "ngan pa'i yul las zhe sdang skye mi dgos //",
    "NG0437:117": "skye ba'i rgyu med nang du sgom pa'o //",
    "NG0437:118": "gti mug che ba'i sgom pa ni //",
    "NG0437:119": "chos nyid ma gsal shin tu bying ba la //",
    "NG0437:120": "lus kyang legs 'dug sems kyang gzengs bstod la //",
    "NG0437:121": "chos nyid nam mkha'i ngang la blo bzhag ste //",
    "NG0437:122": "yengs pa med pa'i sems kyis blta bar bya'o //",
    "NG0437:123": "nga rgyal che ba'i sgom pa'i gzhag thabs ni //",
    "NG0437:124": "nga rgyal rang gi yon tan brjod pa ste //",
    "NG0437:125": "yon tan ma yin rang gi sems kyang yin //",
    "NG0437:126": "sems de yon yan brjod kyang cir yang grub pa med //",
    "NG0437:127": "brjod pa'i sgra dag sems la 'brel ba med //",
    "NG0437:128": "'bral med ngang du rtag tu bsgom par bya'o //",
    "NG0437:129": "nyon mongs lnga sgom pa'i le'u ste bzhi pa'o ///",
    "NG0437:130": "/ ston pa'i ston pa kun tu bzang po la //",
    "NG0437:131": "sdud pa'i gsang bdag rdo rje sems dpas su //",
    "NG0437:132": "snang ba cher phrad sgom pa ji lta bu //",
    "NG0437:133": "snang ba rtag pa'i sgom pa gang lta bu //",
    "NG0437:134": "snang ba bsgyur ba'i sgom pa ji lta bu //",
    "NG0437:135": "snang ba 'dzin pa'i sgom pa ji lta bu //",
    "NG0437:136": "ston pa'i ston pa kun tu bzang pos su //",
    "NG0437:137": "dbang po drug gi yul du gyur pa la //",
    "NG0437:138": "sna tshogs snang yang ngos bzung med par bzhag / sna tshogs grags kyang 'tshig pa med par zhi //",
    "NG0437:139": "sna tshogs sgom yang rtog pa med par bzhag / sna tshogs myong yang brjod bya med par bzhag //",
    "NG0437:140": "sna tshogs reg kyang zhen chags med par zhen //",
    "NG0437:141": "sna tshogs rgyu yang mi dogs med par bzhag / snang ba dngos po ci dang cir sang yang //",
    "NG0437:142": "de nyid ka na chos sku ngang du sgom //",
    "NG0437:143": "rig rtog shes pa ci dang ci rgyus kyang //",
    "NG0437:144": "de nyid ka nas ye shes ngang du sgom //",
    "NG0437:145": "snang ba rtags pa'i sgom pa chen po ni //",
    "NG0437:146": "'khor dang mya ngan 'das pa'i chos kun yang //",
    "NG0437:147": "de rnams mtshan nyid stong pa'i rgyu yin te //",
    "NG0437:148": "stong pa'i ngang las mtshan nyid kun ma 'das //",
    "NG0437:149": "sku yi rgya mtsho chu yi phung po yang //",
    "NG0437:150": "thigs pa'i ngang las de kun yongs ma 'das //",
    "NG0437:151": "thigs pa de kun gcig tu grub pa med //",
    "NG0437:152": "gling bzhi ri rab sa yi dkyil 'khor yang //",
    "NG0437:153": "phra rab rdul gyi dngos po dag las grub //",
    "NG0437:154": "phra rab rdul gyi chos zhig na //",
    "NG0437:155": "rdul de dngos po gcig tu grub pa med //",
    "NG0437:156": "nang gi rig pa shes pa'i rnam pa yang //",
    "NG0437:157": "sna tshogs rig gi sna tshogs mi 'dogs kyang //",
    "NG0437:158": "dngos po 'di yin brtags na grub pa med //",
    "NG0437:159": "snang grags chos kyi dngos po thams cad kun //",
    "NG0437:160": "brtags na cir yang grub pa med par sgom //",
    "NG0437:161": "snang ba bsgyur ba'i sgom pa chen po ni //",
    "NG0437:162": "sna tshogs bskyed pa'i chos rnams thams cad kun //",
    "NG0437:163": "kun gzhi rnam shes g.yos pa med pa @#//",
    "NG0437:164": "yin //",
    "NG0437:165": "g.yos pa med pa rtag tu sgom par bya //",
    "NG0437:166": "snang ba'i 'dzin pa sgom pas ni //",
    "NG0437:167": "sna yi rtse la sems phab ste //",
    "NG0437:168": "g.yos pa med par sgom par bya //",
    "NG0437:169": "yul du byas pa'i dmigs pa la //",
    "NG0437:170": "ming mi 'dogs par rang dgar sgom //",
    "NG0437:171": "sgo lnga rnam shes rang sor bzhag pa ste //",
    "NG0437:172": "rtog pa med na snang yang sgom pa yin //",
    "NG0437:173": "nam mkha' g.yos pa med pa la //",
    "NG0437:174": "rang sems g.yos pa med par bzhag / snang ba sgom pa'i le'u ste lnga pa'o ///",
    "NG0437:175": "/ ston pa'i ston pa kun tu bzang po la //",
    "NG0437:176": "sdud pa'i gsang bdag rdo rje sems dpas su //",
    "NG0437:177": "rtsal gyi dngos po dag la grub pa'o //",
    "NG0437:178": "lus ngag yid gsum dul ba'i thabs ni gang //",
    "NG0437:179": "ston pa'i ston pa kun tu bzang po des //",
    "NG0437:180": "lus ni lha yi phyag rgya chen pos 'dul //",
    "NG0437:181": "rang nyid mos pa lha ru gsal ba la //",
    "NG0437:182": "phyag mtshan cha lugs lha bzhin du //",
    "NG0437:183": "dngos por ma grub 'od kyi tshul du sgom //",
    "NG0437:184": "'gro 'dug spyod lam rnam bzhi'i dus su yang //",
    "NG0437:185": "g.yos pa med par lha yi ngang du sgom //",
    "NG0437:186": "ngag de byang chub sngags kyis dul bar bya //",
    "NG0437:187": "gsang sngags 'phro 'du gnyis med rig pa gzung *//",
    "NG0437:188": "snang grags chos kyang byang chub sngags su shes //",
    "NG0437:189": "sngags kyi dbang phyug bden pa'i lam la mkhas //",
    "NG0437:190": "ngag gi bden pa 'gro ba 'dul ba'i mchog / yid kyi rnam shes ming la mkhas pa de //",
    "NG0437:191": "ming med nam mkha'i ngang du dul bar bya //",
    "NG0437:192": "nam mkha'i ngo bo ming gi bden pa de //",
    "NG0437:193": "yid kyi rnam shes ming gi bden par sgom //",
    "NG0437:194": "lus ngag yid gsum ngang gis dul ba'i thabs //",
    "NG0437:195": "phyogs bcur mi 'gro lha yi phyag mtshan sgom //",
    "NG0437:196": "sna tshogs mi smra gsang sngags 'khor lo bzlas //",
    "NG0437:197": "sna tshogs mi bsam gnyis med rig pa sgom //",
    "NG0437:198": "de ltar byas na 'bras bu khams gsum spangs //",
    "NG0437:199": "sku gsum don byed bde ba'i zhing khams skye //",
    "NG0437:200": "lus ngag yid gsum 'dul ba'i le'u ste drug pa'o ///",
    "NG0437:201": "/ ston pa'i ston pa kun tu bzang po la //",
    "NG0437:202": "sdud pa'i gsang bdag rdo rje sems dpa' yis //",
    "NG0437:203": "rtsal las grub pa'i sems can ma lus la //",
    "NG0437:204": "dmigs med tshogs bsog bya ba ji lta bu //",
    "NG0437:205": "zas kyi rnal 'byor bya ba ji lta bu //",
    "NG0437:206": "ston pa'i ston pa kun tu bzang po des //",
    "NG0437:207": "yul med lha yi tshogs rnams bsag par ni //",
    "NG0437:208": "bde gshegs zhing khams ma lus thams cad la //",
    "NG0437:209": "dmigs pa med pa'i mchod pa chen por bsngo //",
    "NG0437:210": "shes rab thabs kyis zin pa'i mchod pa chen po'o //",
    "NG0437:211": "snang ba'i yul du byas pa'i sems can la //",
    "NG0437:212": "thugs rje phyogs ris med par shes byas la //",
    "NG0437:213": "gnyis med ngang gis phan pa'i don bya'o //",
    "NG0437:214": "lha yi rnal 'byor sgom pa'i rim pa ni //",
    "NG0437:215": "stong pa'i ngang las gsal ba'i lhar bskyed la //",
    "NG0437:216": "'gro ba'i don bya kha dog cir yang gsal //",
    "NG0437:217": "yul du byas kyang g.yos pa med par sgom //",
    "NG0437:218": "rgyud kyi nyon mongs zhi na lha yi sku yin te //",
    "NG0437:219": "nyon mongs mi skya kha dog ci yang rung //",
    "NG0437:220": "rang @#//",
    "NG0437:221": "sems ma bcos tshad ma ci yang rung //",
    "NG0437:222": "ma bcos ngang gis grub pa lha sgom mo //",
    "NG0437:223": "zas kyi rnal 'byor mchod sbyin bya ba ni //",
    "NG0437:224": "snying po med pa'i lha yi lus 'di la //",
    "NG0437:225": "ro dang ldan pa'i zas mchog 'di rnams la //",
    "NG0437:226": "ro la chags shing rgyags phyar mi bza' 'o //",
    "NG0437:227": "kheng grags dga' phyir mi 'gro'o //",
    "NG0437:228": "rang lus snying po med pa'i mchog yin te //",
    "NG0437:229": "bde gshegs kun gyi snying po mchog yin no //",
    "NG0437:230": "bde gshegs mchod bya rang gi zas bza' 'o //",
    "NG0437:231": "rang la gnas pa'i srin bu 'bum chags la //",
    "NG0437:232": "srin bu lus rgyas sbyin pa chen por bsam //",
    "NG0437:233": "zas de za yang rang bzhin med par bzhag /",
    "NG0437:234": "tshogs gnyis bsag cing lha sgom zas kyi rnal 'byor",
    "NG0437:235": "gyi le'u ste bdun pa'o // // ston pa'i ston",
    "NG0437:236": "pa kun tu bzang po la //",
    "NG0437:237": "sdud pa'i gsang bdag rdo rje sems dpa' yis //",
    "NG0437:238": "rgyud 'di gang la ji ltar gtad pa yin //",
    "NG0437:239": "ston pa'i ston pa kun tu bzang po des //",
    "NG0437:240": "nyid las mi zhan sdud pa po la gtad //",
    "NG0437:241": "sdud pa'i gsang bdag rdo rje sems dpa' des //",
    "NG0437:242": "brgya byin lha yi bu la gtad //",
    "NG0437:243": "brgya byin lha yi bu des rgyud kyi rgyal po 'di //",
    "NG0437:244": "lha dang mkha' 'gro rnams la gtad //",
    "NG0437:245": "lha dang mkha' 'gro de rnams kyis //",
    "NG0437:246": "mchod pa'i rten du rab mthong ste //",
    "NG0437:247": "rin chen gser gyi glegs bam la //",
    "NG0437:248": "bai dur+ya yi zhun mas bris //",
    "NG0437:249": "rang byung mchod rten de la gtad //",
    "NG0437:250": "gsang ba gnyis su med pa'i 'khor lo bskor te //",
    "NG0437:251": "rin po che ral gri'i rgyud gtad pa'i le'u ste brgyad pa'o ///"
}