{
    "T02TD1323E:261b-0": "@261b # // rgya gar skad du /",
    "T02TD1323E:261b-1": "da sha tattv'a /",
    "T02TD1323E:261b-2": "bod skad du /",
    "T02TD1323E:261b-3": "de kho na nyid bcu pa /",
    "T02TD1323E:261b-4": "byang chub sems dpa' 'jam dpal gzhon nur gyur pa la phyag 'tshal lo //",
    "T02TD1323E:261b-5": "he ru ka dpal mgon po dang //",
    "T02TD1323E:261b-6": "bla ma la gus phyag byas te //",
    "T02TD1323E:261b-7": "dgyes pa'i rdo rje las gsungs pa //",
    "T02TD1323E:261b-8": "de nyid bcu ni mdor bsdus bshad //",
    "T02TD1323E:261b-9": "srung ba dbang bskur gtor ma bzlas dgar dang //",
    "T02TD1323E:261b-10": "phyir bzlog dag dang dkyil 'khor sgrub pa dang //",
    "T02TD1323E:261b-11": "sdig sbyong ba dang gshegs su gsol ba ste //",
    "T02TD1323E:261b-12": "de nyid bcu zhes sangs rgyas rnams kyis gsungs //",
    "T02TD1323E:261b-13": "de la don ni 'di yin te /",
    "T02TD1323E:261b-14": "srung pa'i 'khor lo zhes bya ba ni /",
    "T02TD1323E:261b-15": "yi ge pam ser po'i sa bon las byung ba'i sna tshogs padma la /",
    "T02TD1323E:261b-16": "yi ge aa las nyi ma la gnas pa'i sa bon bhr'um ser po de yongs su gyur pa'i 'khor lo rtsibs bcu /",
    "T02TD1323E:261b-17": "de'i dbus kyi lte ba la gnas pa'i nyi ma'i dkyil 'khor gyi steng du h'um sngon po yongs su gyur pa las rdo rje h'um mdzad dang /",
    "T02TD1323E:261b-18": "cho ga bzhin du sa bon gyi yi ge bcu rtsibs bcu la gnas pa de las bskyed pa'i khro bo bcu po yin no //",
    "T02TD1323E:261b-19": "de la shar gyi rtsibs la gshin rje gshed sngon po tho ba bsnams pa'o //",
    "T02TD1323E:261b-20": "lho'i rtsibs la shes rab mthar byed be con dkar po bsnams pa'o //",
    "T02TD1323E:261b-21": "nub kyi rtsibs la padma mthar byed padma dmar po bsnams pa'o //",
    "T02TD1323E:261b-22": "byang gi rtsibs la bgegs mthar byed rdo rje nag po 'dzin pa'o //",
    "T02TD1323E:261b-23": "dbang ldan gyi rtsibs la 'dod pa'i rgyal po nag po lcags kyu 'chang ba'o //",
    "T02TD1323E:261b-24": "ma'i rtsibs la dbyug pa sngon po phyag na dbyug pa nag po bsnams pa'o //",
    "T02TD1323E:261b-25": "bden bral gyi rtsibs la stobs po che phyag na rtse gsum bsnams pa'o //",
    "T02TD1323E:261b-26": "rlung gi rtsibs la mi g-yo ba ral gri nag po 'chang ba'o //",
    "T02TD1323E:261b-27": "steng gi rtsibs la gtsug tor 'khor los sgyur ba rnam par snang mdzad kyi cod pan can 'khor lo dkar po bsnams pa'o //",
    "T02TD1323E:262a-0": "'og gi rtsibs la @262a * //",
    "T02TD1323E:262a-1": "gnod mdzes rgyal po mi bskyod pa'i cod pan can phyag na rdo rje nag po bsnams pa'o //",
    "T02TD1323E:262a-2": "rdo rje h'um mdzad kyi dbu la mi bskyod pas brgyan pa /",
    "T02TD1323E:262a-3": "rdo rje nag po bsnams pa'o //",
    "T02TD1323E:262a-4": "shar la sogs pa'i khro bo bzhi po dag la ni /",
    "T02TD1323E:262a-5": "go rims bzhin du rnam par snang mdzad dang /",
    "T02TD1323E:262a-6": "mi bskyod pa dang /",
    "T02TD1323E:262a-7": "snang ba mtha' yas dang /",
    "T02TD1323E:262a-8": "don yod grub pa'i cod pan can no //",
    "T02TD1323E:262a-9": "rim pa de bzhin nyid du dbang ldan la sogs pa'i 'dod pa'i rgyal po dang /",
    "T02TD1323E:262a-10": "dbyug pa sngon po dang /",
    "T02TD1323E:262a-11": "stobs po che dang /",
    "T02TD1323E:262a-12": "mi g-yo ba dag la ni /",
    "T02TD1323E:262a-13": "mi bskyod pa dang /",
    "T02TD1323E:262a-14": "rnam par snang mdzad dang /",
    "T02TD1323E:262a-15": "'od dpag med dang /",
    "T02TD1323E:262a-16": "don yod grub pa'i cod pan can no //",
    "T02TD1323E:262a-17": "khro bo thams cad zhal gcig phyag gnyis pa ste /",
    "T02TD1323E:262a-18": "g-yon gyi mdzub mo dag ni sdigs mdzub dang bcas pa dang /",
    "T02TD1323E:262a-19": "g-yas pa rang gi phyag mtshan 'chang ba khro ba dang bcas pa'i zhal gdangs spyan zlum pa dmar ba /",
    "T02TD1323E:262a-20": "skra ser la gyen du brdzes pa /",
    "T02TD1323E:262a-21": "gzugs khro ba bdud rnams bsdigs par mdzad pa /",
    "T02TD1323E:262a-22": "nyi ma la bzhugs shing /",
    "T02TD1323E:262a-23": "nyi ma'i dkyil 'khor gyi 'od can dag go //",
    "T02TD1323E:262a-24": "gshin rje mthar byed dang shes rab mthar byed dang /",
    "T02TD1323E:262a-25": "padma mthar byed dang /",
    "T02TD1323E:262a-26": "bgegs mthar byed dag ni sbom la gsus pa ldir ba /",
    "T02TD1323E:262a-27": "sprul gyis brgyan pa /",
    "T02TD1323E:262a-28": "smin ma ser po gyen du brdzes pa yin la /",
    "T02TD1323E:262a-29": "gzhan rnams rol pa'i sku mdog yin no zhes bya ba ni de kho na nyid dang po'o /",
    "T02TD1323E:262a-31": "// / da ni dbang bskur ba de brjod par bya ste /",
    "T02TD1323E:262a-32": "go rims bzhin du dkyil 'khor gyi khang par dkyil 'khor byas la /",
    "T02TD1323E:262a-33": "dkyil 'khor du 'jug pa'i cho ga dang /",
    "T02TD1323E:262a-34": "dkyil 'khor bsgrubs la /",
    "T02TD1323E:262a-35": "rgyags pa dang nga rgyal dang dregs pa cung zad med pa /",
    "T02TD1323E:262a-36": "shin tu dad pas blta ba la /",
    "T02TD1323E:262a-37": "chu dang /",
    "T02TD1323E:262a-38": "cod pan dang /",
    "T02TD1323E:262a-39": "rdo rje dang /",
    "T02TD1323E:262a-40": "bdag po dang ming la sogs pa bdun pos dbang bskur ba'i slob ma la cho ga bzhin du gsang ba'i dbang sbyin par bya'o //",
    "T02TD1323E:262a-41": "de'i rjes la shes rab ye shes kyi dbang bskur gyi cho ga dang ldan pa bdun po thob pa dang /",
    "T02TD1323E:262a-42": "gsang ba'i dbang bskur pa thob pa dang /",
    "T02TD1323E:262a-43": "shes rab ye shes la sems rab tu dga' ba dang /",
    "T02TD1323E:262a-44": "shes rab dang sbyor ba'i bde ba'i brdas bstan pa la /",
    "T02TD1323E:262b-0": "shes rab yang dag par gtad pa'i cho gas lung las gsungs pa bzhin shes rab gtad @262b par bya'o //",
    "T02TD1323E:262b-1": "shes rang ye shes yang dag par gtad pa blangs pa'i bde ba'i brda gang yin pa de ni shes rab ye shes kyi dbang bskur ba'o //",
    "T02TD1323E:262b-2": "de nas kyang 'og tu bla ma dam pas bstan pas rig par bya ba de ni dbang bskur ba bzhin yin no //",
    "T02TD1323E:262b-3": "de kho na nyid gnyis pa'o /",
    "T02TD1323E:262b-5": "// / da ni de kho na nyid gsum pa gtor ma bshad par bya ste /",
    "T02TD1323E:262b-6": "gsang sngags h'um brjod pas dpal he ru ka'i rnam par gyur pa dang /",
    "T02TD1323E:262b-7": "thams cad du bsrung ba de'i gnas dang /",
    "T02TD1323E:262b-8": "dkyil 'khor mdun du bsam mo //",
    "T02TD1323E:262b-9": "gong ma gong ma'i rim pas chos 'byung sum brgyud kyi dbus su chud pa /",
    "T02TD1323E:262b-10": "padma dmar po 'dab ma brgyad pa bsams la de'i steng du goo r'i la sogs pa la dpag tu med pa'i 'jig rten na gnas pa'i khyab 'jug dang /",
    "T02TD1323E:262b-11": "lha chen po dang /",
    "T02TD1323E:262b-12": "dbang phyug chen po dang /",
    "T02TD1323E:262b-13": "nyi ma dang /",
    "T02TD1323E:262b-14": "zla ba la sogs pa 'jig rten mtha' yas pa rnam par nyams par byed pa'i skye gnas thams cad 'khor dang bcas pa thams cad spyan drangs la sa bon gyi yi ge aam yongs su gyur pa las /",
    "T02TD1323E:262b-15": "phyag gnyis pa rdo rje dang dril bu bsnams pa /",
    "T02TD1323E:262b-16": "sku mdog dkar po rang gi shes rab kyis 'khyud pa'i lus can g-yas brkyang pas bzhugs pa /",
    "T02TD1323E:262b-17": "yan lag bzhis byin gyis brlabs pa /",
    "T02TD1323E:262b-18": "rnam par snang mdzad kyi cod phan can /",
    "T02TD1323E:262b-19": "aargha dang btung ba la sogs pas bstabs pa /",
    "T02TD1323E:262b-20": "zas la chags pa med pa'i sems kyis bsgom par bya'o //",
    "T02TD1323E:262b-21": "dbus su phyogs skyong ba rang gi phyogs su gyur pa'i 'dab mar chud pa rnams sa bon gyi yi ge h'um yongs su gyur pa las /",
    "T02TD1323E:262b-22": "nag po chen po mi bskyod pa'i cod pan can no //",
    "T02TD1323E:262b-23": "'og tu stobs kyi rgyu dang /",
    "T02TD1323E:262b-24": "mtha' med dang /",
    "T02TD1323E:262b-25": "nor rgyas kyi bu dang /",
    "T02TD1323E:262b-26": "'jog po dang /",
    "T02TD1323E:262b-27": "rigs sbyin dang /",
    "T02TD1323E:262b-28": "dung dang /",
    "T02TD1323E:262b-29": "padma dang /",
    "T02TD1323E:262b-30": "padma chen po rang rang gi phyogs kyi 'dab mar chud pa /",
    "T02TD1323E:262b-31": "lha ma yin dang bcas pa /",
    "T02TD1323E:262b-32": "sa bon yi ge aa yongs su gyur pa las /",
    "T02TD1323E:262b-33": "mdog dmar po snang ba mtha' yas kyi cod pan can yin la /",
    "T02TD1323E:262b-34": "lhag ma ni snga ma bzhin no //",
    "T02TD1323E:262b-35": "de'i 'og tu bza' ba dang /",
    "T02TD1323E:262b-36": "btung ba bdud rtsi la sogs pa bdud rtsi nyid du bsgrub par bya'o //",
    "T02TD1323E:262b-37": "de la rim pa ni 'di yin te /",
    "T02TD1323E:262b-38": "yam las rlung gi dkyil 'khor du ba'i mdog can gzhu'i dbyibs lta bu dang /",
    "T02TD1323E:263a-0": "de'i steng du @263a * //",
    "T02TD1323E:263a-1": "ram las byung ba'i me'i dkyil 'khor dmar po //",
    "T02TD1323E:263a-2": "de'i steng du yi ge aa yongs su gyur pa las byung ba padma'i snod bzang po bza' ba la sogs pas bkang ba /",
    "T02TD1323E:263a-3": "sa bon lngas byin gyis brlabs pa 'bar ba dang dro ba dag gis zhu bar gyur pa /",
    "T02TD1323E:263a-4": "de'i steng du sa bon gyi yi ge aom yongs su gyur pa'i zla ba yongs su zhu ba'i bdud rtsir byas la /",
    "T02TD1323E:263a-5": "dri dang /",
    "T02TD1323E:263a-6": "me tog dang /",
    "T02TD1323E:263a-7": "spos dang /",
    "T02TD1323E:263a-8": "rgyal mtshan dang /",
    "T02TD1323E:263a-9": "gdugs dang /",
    "T02TD1323E:263a-10": "gos la sogs pa dang /",
    "T02TD1323E:263a-11": "btung ba la sogs pa dang bcas pa /",
    "T02TD1323E:263a-12": "slob dpon dril bu brdung bar phyogs pas /",
    "T02TD1323E:263a-13": "aom ainda ya ma dza la yaksha zhes bya ba la sogs pas gtor ma sbyin par bya zhing /",
    "T02TD1323E:263a-14": "de nas rang gi snying ga'i ye shes sems dpa'i thugs ka'i sa bon las byung ba'i goo r'i la sogs pa'i phyag na mchod pa sna tshogs pa thogs pa la sogs pas bya zhing /",
    "T02TD1323E:263a-15": "de'i 'og tu mi bskyod rdo rje ye shes zhes bya ba la sogs pa'i tshigs su bcad pas bstod par bya'o //",
    "T02TD1323E:263a-16": "bstod ma thag tu aom badzra sa tvas ma ya /",
    "T02TD1323E:263a-17": "ma nu p'a la ya /",
    "T02TD1323E:263a-18": "badzra satva tve no pa tishtha /",
    "T02TD1323E:263a-19": "dri dho ma bhe wa /",
    "T02TD1323E:263a-20": "su poshdyo me bha wa /",
    "T02TD1323E:263a-21": "su toshdyo me bha wa /",
    "T02TD1323E:263a-22": "aa nu rakto me bha wa /",
    "T02TD1323E:263a-23": "sarba siddhimme pra yatstsha sarba karma su tsa me /",
    "T02TD1323E:263a-24": "tsittam shre ya: ku ru h'um ha ha ha ha ho: bha ga w'an sarba ta th'a ga ta badzra m'a me munytsa /",
    "T02TD1323E:263a-25": "badzr'i bha ba ma h'a sa ma ya satva aa: mu: zhes bya ba'o //",
    "T02TD1323E:263a-26": "sngags kyis gshegs su gsol bar bya'o //",
    "T02TD1323E:263a-27": "da ni gtor ma bsdus te bstan par bya /",
    "T02TD1323E:263a-28": "lha'i rnal 'byor ba dril bu brdung ba la gzhol bas /",
    "T02TD1323E:263a-29": "chos 'byung gru gsum gyi dbus su padma dmar po la gong du smos pa'i lha'i de kho na nyid go rims bzhin du goo r'i la sogs pas bkug la /",
    "T02TD1323E:263a-30": "yud tsam gyis sngar bsgrubs pa'i gtor ma dang /",
    "T02TD1323E:263a-31": "dbang po la sogs pa'i sngags kyis tshim par bya ba ste /",
    "T02TD1323E:263a-32": "lhag ma ni snga ma bzhin no //",
    "T02TD1323E:263a-33": "mdor bsdus pa'i gtor ma'o //",
    "T02TD1323E:263a-34": "gtor ma'i de kho na nyid de gsum pa'o /",
    "T02TD1323E:263a-36": "// / da ni bzlas pa bshad par bya ste /",
    "T02TD1323E:263a-37": "ting nge 'dzin gsum sngon du 'gro ba'i rang gi lha'i rnal 'byor dang ldan pa'i rnal 'byor pas lhan cig skyes pa bsgom pa'i de ma thag tu rang gi lha dran pas /",
    "T02TD1323E:263a-38": "rang gi snying gar ye shes sems dpa'/",
    "T02TD1323E:263b-0": "de'i thugs kar nyi ma la gnas pa'i h'um gi sa bon las byung @263b ba'i 'od zer gyis sems can thams cad kyi lus ngag tu gtogs pa'i dri ma bsal nas bdag nyid la slar zhugs te /",
    "T02TD1323E:263b-1": "rang gi 'dod pa'i lha'i sngags bzlas so //",
    "T02TD1323E:263b-2": "yang de bzhin du blta bar bya'o //",
    "T02TD1323E:263b-3": "gsang sngags bzlas shing mchod pa la sogs pa byas nas ldang bar bya'o //",
    "T02TD1323E:263b-4": "sngags bzlas pa'i de kho na nyid de bzhi pa'o /",
    "T02TD1323E:263b-6": "// / dgar ba yang brjod par bya ste /",
    "T02TD1323E:263b-7": "bstan pa la gnod par byed pa dang /",
    "T02TD1323E:263b-8": "bla ma dang sangs rgyas bslus pa dang /",
    "T02TD1323E:263b-9": "pha dang ma gsod pa la 'tshel ba mthong nas gzhan gyi las dge ba dang mi dge ba mngon par shes pa yod pa'i rnal 'byor ba snying rje dang ldan pa'i sems kyis /",
    "T02TD1323E:263b-10": "sbyin pa dang dgug pa la sogs pas nan tan du gnyer ba na /",
    "T02TD1323E:263b-11": "bdag nyid ngan pa mi byed na yang /",
    "T02TD1323E:263b-12": "de bzhin du las byed pa la yang du don du gnyer bar bya'o //",
    "T02TD1323E:263b-13": "gal te tshig mi nyan na /",
    "T02TD1323E:263b-14": "de'i tshe brtse ba dang ldan pas dpal dgyes pa'i rdo rje las gsungs pa'i drag po'i las bya ste /",
    "T02TD1323E:263b-15": "de la rim pa ni 'di yin te /",
    "T02TD1323E:263b-16": "thun mtshams su ting nge 'dzin gyi sbyor ba dang ldan par ye shes sems dpa'i thugs ka'i sa bon las 'od 'phros pas /",
    "T02TD1323E:263b-17": "sangs rgyas dpag tu med pa spyan drangs te /",
    "T02TD1323E:263b-18": "rang bzhin gyi gnas nas bkug la /",
    "T02TD1323E:263b-19": "de rnams kyi spyan sngar de lta bu'i las byed pa de'i bsgrub bya bltas nas /",
    "T02TD1323E:263b-20": "sangs rgyas rnams la bsgrag par bya'o //",
    "T02TD1323E:263b-21": "de'i 'og tu dkyil 'khor ba dang bcas pa spyan drangs la /",
    "T02TD1323E:263b-22": "mchod pa dang /",
    "T02TD1323E:263b-23": "bstod pa dang /",
    "T02TD1323E:263b-24": "bdud rtsi myang ba byas la /",
    "T02TD1323E:263b-25": "ye shes sems dpa'i thugs ka'i sa bon gyi 'od zer gyis rang gi 'khor lo'i gtso bo spyan drangs la /",
    "T02TD1323E:263b-26": "rdo rje'i lam nas padmar zhugs par gyur pas /",
    "T02TD1323E:263b-27": "zhags pa dang /",
    "T02TD1323E:263b-28": "lcags kyu dang /",
    "T02TD1323E:263b-29": "tho ba thogs pa'i goo r'i'i gzugs su byung bar blta'o //",
    "T02TD1323E:263b-30": "goo r'i rang gi 'od zer gyi gzugs su spros pas bsgrub bya de'i sngags dang phyag rgya la sogs pa bsal nas /",
    "T02TD1323E:263b-31": "zhags pas bcings shing lcags kyus drangs nas /",
    "T02TD1323E:263b-32": "'khor lo mdun du bkug la /",
    "T02TD1323E:263b-33": "rnal 'byor pa des ye shes sems dpa' de la /",
    "T02TD1323E:263b-34": "bdag gi ngo bo'i dbang dang ni //",
    "T02TD1323E:263b-35": "mi bskyod ngo bo la chags pas //",
    "T02TD1323E:263b-36": "smad pa'i las rnams kun 'byung ba'i /",
    "T02TD1323E:263b-37": "lus 'di khyod kyis spang bar bya //",
    "T02TD1323E:264a-0": "zhes don @264a * //",
    "T02TD1323E:264a-1": "du gnyer bar byas nas ni /",
    "T02TD1323E:264a-2": "goo r'i lcags kyu zhags pa yis //",
    "T02TD1323E:264a-3": "ye shes sems dpa' de phyung nas //",
    "T02TD1323E:264a-4": "goo r'i lag pa'i lcags kyu yis //",
    "T02TD1323E:264a-5": "bsgrub bya'i lte ba'i rtsa ba nas //",
    "T02TD1323E:264a-6": "rgyu ma ma lus drangs nas ni //",
    "T02TD1323E:264a-7": "dka' thub can gyis de ma thag / drag po'i las la sbyar bar bya //",
    "T02TD1323E:264a-8": "yang ni dud 'gro'i gzugs byas la //",
    "T02TD1323E:264a-9": "gcer 'greng kha nas khrag skyug pa //",
    "T02TD1323E:264a-10": "'dar ba skyabs med pa /",
    "T02TD1323E:264a-11": "til mar gyis byugs pa /",
    "T02TD1323E:264a-12": "gos med pa /",
    "T02TD1323E:264a-13": "skra gyen du brdzes pa /",
    "T02TD1323E:264a-14": "de'i bshang ba'i lam du me khab kyi gzugs can rab tu zhugs par bsams la /",
    "T02TD1323E:264a-15": "snying gar me'i sa bon bsams nang //",
    "T02TD1323E:264a-16": "de ma thag tu bsgral bar bya'o //",
    "T02TD1323E:264a-17": "ye shes sems dpa' yang mi bskyod par bsgrubs la /",
    "T02TD1323E:264a-18": "cho ga'i rim pa ji lta ba bzhin du mchod pa dang bstod pa bdud rtsi myang ba byas nas mi bskyod pa'i sangs rgyas kyi zhing du blta bar bya'o //",
    "T02TD1323E:264a-19": "dgar ba'i de kho na nyid de lnga pa'o /",
    "T02TD1323E:264a-21": "// / da ni bsgom pa'i phyir bzlog pa bstan par bya ste /",
    "T02TD1323E:264a-22": "gtso bo gtsug tor 'khor los sgyur ba /",
    "T02TD1323E:264a-23": "phyag gnyis pa rang gi phyag mtshan dang sdigs mdzub dang /",
    "T02TD1323E:264a-24": "khro ba dang bcas pa nyi ma'i gdan la g-yon brkyang bas bzhugs pa /",
    "T02TD1323E:264a-25": "khro bo'i gzugs can /",
    "T02TD1323E:264a-26": "dbang bskur ba la sogs pa la /",
    "T02TD1323E:264a-27": "dgra bo'i tshogs la bsdigs pa /",
    "T02TD1323E:264a-28": "g-yon du 'khor ba g-yo bar rnam par bsams la /",
    "T02TD1323E:264a-29": "na ma: sa manta buddh'a n'am /",
    "T02TD1323E:264a-30": "na ma: sa manta dharm'a n'am /",
    "T02TD1323E:264a-31": "na ma: sa manta sam gh'a n'am /",
    "T02TD1323E:264a-32": "aom si t'a ta pa tre /",
    "T02TD1323E:264a-33": "aom bi ma la /",
    "T02TD1323E:264a-34": "sham ka ra /",
    "T02TD1323E:264a-35": "aom pra tyadhi ra /",
    "T02TD1323E:264a-36": "badzra aushn'i sha tsakra warti /",
    "T02TD1323E:264a-37": "sarba yantra /",
    "T02TD1323E:264a-38": "manta /",
    "T02TD1323E:264a-39": "mant'a /",
    "T02TD1323E:264a-40": "m'u la karma /",
    "T02TD1323E:264a-41": "bandha nam /",
    "T02TD1323E:264a-42": "t'a da nam /",
    "T02TD1323E:264a-43": "k'i la n'am w'a ma ma kri te /",
    "T02TD1323E:264a-44": "ye na ke na tsi ta /",
    "T02TD1323E:264a-45": "kri tanta ta /",
    "T02TD1323E:264a-46": "sarb'andu /",
    "T02TD1323E:264a-47": "tstshndi tstshndi /",
    "T02TD1323E:264a-48": "bhind bhind /",
    "T02TD1323E:264a-49": "tsi ri tsi ri /",
    "T02TD1323E:264a-50": "gi ri gi ri /",
    "T02TD1323E:264a-51": "ma ra ma ra /",
    "T02TD1323E:264a-52": "h'um 'hum h'um h'um h'um h'um h'um h'um h'um h'um phat phat phat /",
    "T02TD1323E:264a-53": "nyal ba'i dus su lan bdun bdun bzlas nas bsgom par bya'o //",
    "T02TD1323E:264a-54": "bsgom pa'i phyir bzlog pa'i de kho na nyid de drug pa'o /",
    "T02TD1323E:264a-56": "// / grog la sogs pa la 'khor lo rtsibs bcu pa bris la /",
    "T02TD1323E:264a-57": "rtsibs dang po la na ma: sa manta buddhe bhyo /",
    "T02TD1323E:264a-58": "na ma: mudga ra ha st'a ya /",
    "T02TD1323E:264a-59": "tanda mandala /",
    "T02TD1323E:264a-60": "a'a kshe pa ka ra ya /",
    "T02TD1323E:264a-61": "che ge mo raksha ku ru h'um phat /",
    "T02TD1323E:264a-62": "lho'i rtsibs la na ma: samanta buddhe bhyo /",
    "T02TD1323E:264b-0": "ma h'a danda dha ra pi pi su r'a su ra marda na bh'u tam ni rma tha che ge mo raksha @264b ku ru h'um phat /",
    "T02TD1323E:264b-1": "na ma: sa mnta bu ddhe bhyo /",
    "T02TD1323E:264b-2": "hu lu hu lu ma h'a padma aa mri te ku ru bi sham che ge mo ma ma raksha ku ru h'um phat /",
    "T02TD1323E:264b-3": "byang gi rtsibs la /",
    "T02TD1323E:264b-4": "na ma: samanta buddhe bhyo /",
    "T02TD1323E:264b-5": "na mo badzra kro dha ya /",
    "T02TD1323E:264b-6": "ma h'a damshto tka ta bhee ra b'a ya /",
    "T02TD1323E:264b-7": "badzra santo ha darb'a ya /",
    "T02TD1323E:264b-8": "aom aa mri ta kunda la che ge mo raksha ku ru h'um phat /",
    "T02TD1323E:264b-9": "dbang ldan gyi rtsibs la /",
    "T02TD1323E:264b-10": "na ma: sa manta buddhe bhyo /",
    "T02TD1323E:264b-11": "aom ya ma dand'a ya n'i la dand'a ya /",
    "T02TD1323E:264b-12": "ku ru ku ru /",
    "T02TD1323E:264b-13": "mu ru mu ru /",
    "T02TD1323E:264b-14": "sarba dusht'an m'a ra ya m'a ra ya che ge mo raksha ku ru h'um phat /",
    "T02TD1323E:264b-15": "me'i rtsibs la /",
    "T02TD1323E:264b-16": "na ma: sa manta buddhe bhyo /",
    "T02TD1323E:264b-17": "na mo me h'a k'a l'a ya /",
    "T02TD1323E:264b-18": "au tstshu sma kro dh'a ya /",
    "T02TD1323E:264b-19": "gha dha ra ts'a ya /",
    "T02TD1323E:264b-20": "sarba n'a ga ma h'a hri d'a y'a ya che ge mo raksha ku ru h'um phat /",
    "T02TD1323E:264b-21": "bden bral la /",
    "T02TD1323E:264b-22": "na ma: sa manta buddhe bhyo /",
    "T02TD1323E:264b-23": "na mo mo tsa ya a'a karsha ya /",
    "T02TD1323E:264b-24": "tsetta ya /",
    "T02TD1323E:264b-25": "motta /",
    "T02TD1323E:264b-26": "gha gha /",
    "T02TD1323E:264b-27": "gh'a ta ya gh'a ta ya /",
    "T02TD1323E:264b-28": "che ge mo raksha ku ru h'um phat /",
    "T02TD1323E:264b-29": "rlung gi phyogs la /",
    "T02TD1323E:264b-30": "na ma: sa manta dha rm'a n'am /",
    "T02TD1323E:264b-31": "na ma: sa manta sam gh'a n'am /",
    "T02TD1323E:264b-32": "aa mri ta ta phat tram /",
    "T02TD1323E:264b-33": "aom bi ma la /",
    "T02TD1323E:264b-34": "aom sum bha ni sum bha h'um /",
    "T02TD1323E:264b-35": "gri hn'a pa ya h'um /",
    "T02TD1323E:264b-36": "a'a na ya go /",
    "T02TD1323E:264b-37": "bha ga w'an bidy'a r'a dza che ge mo raksha ku ru h'um h'um h'um h'um h'um h'um h'um h'um h'um h'um phat phat phat /",
    "T02TD1323E:264b-38": "'khor lo'i mu khyud la sngags 'di bri bar bya'o //",
    "T02TD1323E:264b-39": "na ma: sa manta buddh'a h'am na ma: sa manta dharma'a n'am /",
    "T02TD1323E:264b-40": "na ma: sa manta sam gh'a n'am /",
    "T02TD1323E:264b-41": "aa mri ta ta phat tram /",
    "T02TD1323E:264b-42": "aom bi ma la /",
    "T02TD1323E:264b-43": "aom shangka ra /",
    "T02TD1323E:264b-44": "aom pra tyam gi ra /",
    "T02TD1323E:264b-45": "aom aushnisha tsakra warti /",
    "T02TD1323E:264b-46": "sarba yanta /",
    "T02TD1323E:264b-47": "mantra /",
    "T02TD1323E:264b-48": "m'u la karma /",
    "T02TD1323E:264b-49": "bandha bandha /",
    "T02TD1323E:264b-50": "ta da nam /",
    "T02TD1323E:264b-51": "k'i la nam bla /",
    "T02TD1323E:264b-52": "ba la kri te /",
    "T02TD1323E:264b-53": "ye na ke na tsid kri tam /",
    "T02TD1323E:264b-54": "tad sarba tstshindha tstshindha /",
    "T02TD1323E:264b-55": "tsi ri tsi ri /",
    "T02TD1323E:264b-56": "gi ri gi ri /",
    "T02TD1323E:264b-57": "ma ra ma ra /",
    "T02TD1323E:264b-58": "h'um h'um h'um h'um h'um h'um h'um h'um h'um h'um phat phat phat /",
    "T02TD1323E:264b-59": "bsrung ba'i sbyor ba 'dis 'khrul 'khor dang sngags la sogs pa 'ji [?] par byed pa yin te /",
    "T02TD1323E:264b-60": "srung pa'i 'khor lo byas pa dpung par gdags par bya'o //",
    "T02TD1323E:264b-61": "khams gsum pos zil gyis non par mi 'gyur ro //",
    "T02TD1323E:264b-62": "bris pa'i phyir bzlog pa ste de kho na nyid bdun pa'o /",
    "T02TD1323E:264b-64": "// / de ma thag du dkyil 'khor gyi sgrub pa brjod par bya'o //",
    "T02TD1323E:264b-65": "sngags pa nub tu kha bltas te /",
    "T02TD1323E:264b-66": "dkyil 'khor gyi bsgrub pa brtsam par bya'o //",
    "T02TD1323E:264b-67": "ye shes sems dpa'i thugs ka'i sa bon gyi 'od zer gyis nam mkha' la gnas pa'i dkyil 'khor spyan drangs nas rang gi rig ma'i padmar zhu bar gyur par bsam mo //",
    "T02TD1323E:265a-0": "zhu ba de las rang gi sa bon gyi dkyil 'khor du 'khor lo'i gtso @265a * //",
    "T02TD1323E:265a-1": "bo la sogs pa go rims bzhin du spro bar bya'o //",
    "T02TD1323E:265a-2": "de'i 'og tu mig la sogs byin gyis brlabs la /",
    "T02TD1323E:265a-3": "mchod ba dang bstod pa dang bdud rtsi myang ba la sogs pa bya'o //",
    "T02TD1323E:265a-4": "dkyil 'khor gyi de kho na nyid bsgrub pa ste brgyad pa'o /",
    "T02TD1323E:265a-6": "// / da ni bsdigs pa'i rab tu sbyor ba brjod par bya ste /",
    "T02TD1323E:265a-7": "rnal 'byor pa'i sems bsgom pa cung zhig brtan par gyur cing mtshan ma cung zhig rnyed par gyur pas zla ba drug gi bar du bsgom par bya'o //",
    "T02TD1323E:265a-8": "de lta na yang gal te ma grub na /",
    "T02TD1323E:265a-9": "de'i tshe rang gi 'dod pa'i lha nyid kyi rnal 'byor sngon du 'gro ba can gyi ji skad brjod pa'i cho gas dam tshig la tshogs pa sngon du 'gro bas zla ba bco brgyad bsgom par bya'o //",
    "T02TD1323E:265a-10": "de lta na yang gal te grub par ma gyur na /",
    "T02TD1323E:265a-11": "de'i tshe thun mtshams su ni bsdigs pa'i sbyor ba brtsam par bya ste /",
    "T02TD1323E:265a-12": "de la rim pa ni 'di dag yin no //",
    "T02TD1323E:265a-13": "mi bskyod pa'i sbyor ba dang ldan pa'i rnal 'byor ba ting nge 'dzin gsum dang ldan pas /",
    "T02TD1323E:265a-14": "dkyil 'khor nag pos yongs su bskor ba /",
    "T02TD1323E:265a-15": "gzhal yas khang nag pos bsgrubs la bsgom mo //",
    "T02TD1323E:265a-16": "de'i 'og tu mchod pa dang bstod pa dang bdud rtsi myang ba byas nas /",
    "T02TD1323E:265a-17": "ye shes sems dpa'i thus ka'i sa bon gyi 'od zer gyis de bzhin gshegs pa'i 'khor lo spyan drangs te /",
    "T02TD1323E:265a-18": "padma'i dkyil 'khor du lhung bar gyur pa'i me'i dkyil 'khor gyis yongs su bskor ba 'jigs shing skrag pa /",
    "T02TD1323E:265a-19": "rab tu 'dar bar gyur pa bltas la /",
    "T02TD1323E:265a-20": "de'i sa bon gyi 'od zer gyis de bzhin gshegs pa'i tshogs shes rab chags pas zhu bar gyur pa /",
    "T02TD1323E:265a-21": "rdo rje'i lam nas byung ba yongs su gyur pa las /",
    "T02TD1323E:265a-22": "gshin rje gshed phyag gnyis pa /",
    "T02TD1323E:265a-23": "phyogs brgyad nas /",
    "T02TD1323E:265a-24": "aom aa badzra tsa ra /",
    "T02TD1323E:265a-25": "aa kro na ma k'i la ya h'um phat ces bya bas phur bus gdab par bya'o //",
    "T02TD1323E:265a-26": "'di ni mi bskyod pa'i cho ga yin no //",
    "T02TD1323E:265a-27": "de dag thams cad la gdab par bya ba dang /",
    "T02TD1323E:265a-28": "'debs pa po dang /",
    "T02TD1323E:265a-29": "'debs par byed pa zhen pa med pa byas nas 'grub par 'gyur gyi gzhan du ma yin no //",
    "T02TD1323E:265a-30": "bsdigs pa bsgrub pa ste de kho na nyid dgu pa'o /",
    "T02TD1323E:265a-32": "// / de'i 'og tu gshegs su gsol ba brjod par bya ste /",
    "T02TD1323E:265a-33": "de la rim pa ni 'di yin no //",
    "T02TD1323E:265a-34": "dkyil 'khor gyi khang pa nas byung la /",
    "T02TD1323E:265a-35": "zhi ba'i sbyin sreg byas nas /",
    "T02TD1323E:265b-0": "yang dkyil 'khor @265b gyi khang bar zhugs nas /",
    "T02TD1323E:265b-1": "mchod pa sna tshogs pas dkyil 'khor mchod par bya'o //",
    "T02TD1323E:265b-2": "spros pa dang bcas pa'i dril bu dkrol lo //",
    "T02TD1323E:265b-3": "h'um khyed kyis sems can don kun mdzad //",
    "T02TD1323E:265b-4": "rjes su mthun pa'i dngos grub gsol //",
    "T02TD1323E:265b-5": "sangs rgyas yul du gshegs nas ni //",
    "T02TD1323E:265b-6": "slar yang 'byon par mdzad du gsol //",
    "T02TD1323E:265b-7": "mu: zhes bya ba'i tshigs su bcad pa /",
    "T02TD1323E:265b-8": "de'i 'og tu sa tshon gyi dkyil 'khor lo sangs rgyas kyi zhing du gshegs par bsam /",
    "T02TD1323E:265b-9": "yi ge gsum gyi mtha' can gyi dkyil 'khor gyi tshon phyags la /",
    "T02TD1323E:265b-10": "dri zhim pa'i snod du bcug pa /",
    "T02TD1323E:265b-11": "rgya mtshor 'bab pa'i chu bo la dor bar bya'o //",
    "T02TD1323E:265b-12": "dkyil 'khor gyi sa ba'i rnam lngas byugs shing /",
    "T02TD1323E:265b-13": "ye ge gsum gyi mthar can gyi cho gas gtor ma sbyin par bya'o //",
    "T02TD1323E:265b-14": "gshegs su gsol ba'i de kho na nyid de bcu ba'o /",
    "T02TD1323E:265b-16": "// / de nyid bcu pa nges byas pas //",
    "T02TD1323E:265b-17": "bdag gis bsod nams gang bsags pa //",
    "T02TD1323E:265b-18": "des ni 'gro bas mi shes pa'i //",
    "T02TD1323E:265b-19": "rab rib rnams ni zhi byed shog //",
    "T02TD1323E:265b-20": "mkha' 'gro ma rdo rje gur gyi man ngag de kho na nyid bcu pa zhes bya ba /",
    "T02TD1323E:265b-21": "slob dpon chen po dri med grags pas mdzad pa rdzogs so /",
    "T02TD1323E:265b-23": "// / mar pa chos kyi blo gros kyis bsgyur pa//"
}