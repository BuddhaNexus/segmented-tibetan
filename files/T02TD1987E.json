{
    "T02TD1987E:183a-0": "@183a # // rgya gar skad du /",
    "T02TD1987E:183a-1": "badzra pa da bi bhe da n'a ma /",
    "T02TD1987E:183a-2": "bod skad du //",
    "T02TD1987E:183a-3": "rdo rje'i tshig rnam par dbye ba zhes bya ba /",
    "T02TD1987E:183a-4": "gang zhig khro ba las rgyal legs pa du ma 'byung ba'i gnas //",
    "T02TD1987E:183a-5": "du: kha che 'joms bde ba rab rgyas bde chen ma he'i zhal //",
    "T02TD1987E:183a-6": "chags las rnam rgyal chags bral rab 'joms mtshan ma legs bsgrengs pa'i //",
    "T02TD1987E:183a-7": "bcom ldan 'jigs mdzad he ru ka la kun nas gus phyag 'tshal //",
    "T02TD1987E:183a-8": "gang zhig khams kyi snying po bde ba 'dzin byed dge slong chen po yin phyir dam tshig sdom pas brgyan //",
    "T02TD1987E:183a-9": "rgas pa'i 'jigs bral rnam par mdzes ldan gzugs bzang dri med gzi 'od rab rgyas yun ring bde bar 'tsho //",
    "T02TD1987E:183a-10": "rdo rje'i sku thob mtshan dpes rab brgyan lha dang lha min gnod spyi gdengs ka mkha' 'gro dbang du bsdu //",
    "T02TD1987E:183a-11": "rgyal ba'i thugs mthong dmyal ba'i 'jigs 'joms de yi mdun na rdo rje 'chang gnas gshin rje'i grong las ring //",
    "T02TD1987E:183a-12": "byang chub sems nyams mkha' 'gro'i grong khyer bye pa 'jigs 'gyur lha dang bla ma sgrub la spyan mi blta //",
    "T02TD1987E:183a-13": "bde ba spangs phyir tshul khrims 'chal gyur dam tshig las 'das thub dbang bslus pas dmyal ba'i du: kha myong //",
    "T02TD1987E:183a-14": "gzi 'od rab zad rgyud las nyer gzir phrin las nyams shing dngos grub ring gyur rgas dang 'chi bas 'joms //",
    "T02TD1987E:183b-0": "ltung ba'i bde bas ye shes mi mthong 'dod chags dbang gyur rnal 'byor lam min tshe 'dir 'bras bu 'gag / so so'i skye bo nyams phyir 'bras chang zag dang don med tshangs spyod skams gyur don @183b chung gla rtsi ngan //",
    "T02TD1987E:183b-1": "rnal 'byor thabs dang ldan pa'i thig le don ldan 'gyur te mdzangs pa'i nor yin yon tan rab tu 'phel //",
    "T02TD1987E:183b-2": "sbyor lam la ni yun rings 'bad kyang skad cig gis nyams lo zla'i 'bras bu ser bas 'joms pa ltar //",
    "T02TD1987E:183b-3": "rdzas dang lam kha kha zas 'khrul 'khor rlung dang dmigs pas rang lus sna tshogs 'di 'phel bya //",
    "T02TD1987E:183b-4": "tshad med snying rje rab rgyas skyabs 'gro sems bskyed rgya chen sems dpa' gsum ldan sngon du sto bar sgom //",
    "T02TD1987E:183b-5": "rkang pa rdo rje skyil krung lag gnyis mnyam gzhag lus bsrang mgrin pa dgug cing dpung mgo legs par brkyang //",
    "T02TD1987E:183b-6": "sna rtser mig gtad phyir la rlung bud nang du bsdu dang bskyar te dgang zhing mjug tu gyen la 'phang ro rkyang //",
    "T02TD1987E:183b-7": "mi phyed phra gzugs brtan 'dzin rtog med gang ba'i dbus der 'bar ba'i aa thung la sel bya //",
    "T02TD1987E:183b-8": "me dang nyi ma lan tshva spangs la mthun pa'i zas brten thog mar rang lus bsgom bya dge ba bsngo ;",
    "T02TD1987E:183b-9": "/ tsha zhing gzer zug 'thems 'chus lhags pas lus dang rtsa yin stong dang bug pa rlung me chu sa sgom /",
    "T02TD1987E:183b-10": "nam mkhar sdigs mdzub rdo rje rol pa seng ge rnam grol brkyang bskum rol stabs ri bong gyad 'dzin dang //",
    "T02TD1987E:183b-11": "ka ra na te 'khrul 'khor 'di drug mdun rgyab g-yas g-yon rdo rje gar bya drag po'i rlung gi bu //",
    "T02TD1987E:183b-12": "steng dang 'og tu blta zhing 'dug ste brtson pas 'bad na rtsa yi stobs rgyas lus kyi nad rnams 'joms //",
    "T02TD1987E:183b-13": "dbug rngam rgod 'gag bzlog 'tshub gtor ba rlung dang ngag ste g-yas g-yon mdun rgyab steng 'og bug pa sgom //",
    "T02TD1987E:183b-14": "stag mo'i skyug stangs sprul gyi bya ba bsnyengs dang rgod kyi lding thabs ri bong mchog 'gros rma bya'i mjing skor dang //",
    "T02TD1987E:183b-15": "seng ge'i sprug stangs 'khrul 'khor 'di drug ha rings hi thung h'um zhes drag pa'i rlung dang bcas te bu //",
    "T02TD1987E:183b-16": "des ni bzlog 'tshub gtor ba'i skyon spong rlung gi stobs rgyas ngag gi nad rnams 'joms par byed ;",
    "T02TD1987E:183b-17": "/'byongs 'dus ltengs pa yid kyi skyon ni nyams shing skam gyur chag dang zug rdu skyes pa thig le'i gags //",
    "T02TD1987E:183b-18": "sems ni bsdus phyir h'um gyur slar zhugs dbu mar thim ste gsang zhing 'phang bya gang 'dod yid la bsam //",
    "T02TD1987E:184a-0": "gu gul yungs kar thal chen gri khrag dug dang rus pa @184a * //",
    "T02TD1987E:184a-1": "sprang mar gcan gzan pags pa tsha ba gsum //",
    "T02TD1987E:184a-2": "'khrul 'khor drug dang rdzas sngags dmigs pa gzung bzlog dgram ste thig le'i stobs rgyas yid kyi nad rnams 'joms //",
    "T02TD1987E:184a-3": "me phreng sdong po gtsub shing 'khor lo sum 'gyur kun khyab me yi dkyil 'khor drod kyi bogs su 'gyur ;",
    "T02TD1987E:184a-4": "/ rlung gi gzhu yis me yi mda' 'phangs ham gi 'ben bcom lte ba'i snyoms 'jug yid 'phrog padma dang //",
    "T02TD1987E:184a-5": "steng 'og rlung gi 'khor lo kha sbyor 'og ma 'byed 'dzum yid kyi rig ma bde stong bogs su 'gyur //",
    "T02TD1987E:184a-6": "padma'i phreng ba til gyi mar me mthing gi rgya mtsho rlung gi pa dan gsal ba'i bogs su 'gyur ;",
    "T02TD1987E:184a-7": "/ lag pa'i phyag rgyas rigs lnga'i 'khor lo gsang ba'i rdo rje zhi bas gsor te dkar bsil ri bong dbab //",
    "T02TD1987E:184a-8": "'og rlung 'then zhing sgo gcig bsdams te gling bzhi bsdus nas rig byed sor mos lam gnyis mtshams su mnan //",
    "T02TD1987E:184a-9": "yid kyi phyag rgya yid 'ong la sems snyoms 'jug ting 'dzin g-yos pas bde stong dga' ba dang po'o //",
    "T02TD1987E:184a-10": "mchog gi gnyen po rtsol ba dor la dbang po bzlog cing lam gcig gling bzhi rtsol med mgrin pa dgug / steng dang 'og la rlung la 'dor len bya zhing chags pas mi 'phrogs ting nge 'dzin ro myang ham la gtad //",
    "T02TD1987E:184a-11": "rdo rje khu tshur gling bzhi bsdu zhing ngan 'gro'i lam dag rgya mtsho ri rab la sbyar lhun po dgug / ro 'dzin nyi zla steng phyogs thur sel gyen la 'dren cing sems dang theg le nam mkha'i dbus su gtad //",
    "T02TD1987E:184a-12": "lha dbang lhun po glang po snar 'dzin rnam 'gying rol pa rdo rje gtsug tor brgyad kyi 'dzin stangs dang //",
    "T02TD1987E:184a-13": "rtse gsum gdengs ka 'di drug hi ka dang h'um gyis steng 'og rlung gzung drag tu 'then pas bdun gyis 'drongs //",
    "T02TD1987E:184a-14": "sprugs pa gar dang seng ge rnam rol rnam 'gying gzhon nu kun spyod lha mo'i rol stabs kyis //",
    "T02TD1987E:184a-15": "ldang dang 'dug cing thams cad bskyod pas sna tshogs lus sprug rab tu gsig cing skyil krung gdan la 'phags //",
    "T02TD1987E:184a-16": "rlung dang bcas pas ro stod ro smad mgo dang dbang po yan lag bzhi ste gang 'dod rnams su dgram //",
    "T02TD1987E:184a-17": "thig le kun khyab ye shes bde chen ros gang bsgoms pas bzhi pa'i dga' ba rdo rje 'chang du 'gyur //",
    "T02TD1987E:184b-0": "sgrub 'dod slob ma theg chen rigs gyur gsang sngags la mos bla ma bzang 'dzin @184b thar pa 'dod rnams kyis //",
    "T02TD1987E:184b-1": "dang po'i don du rnam bdun dbang sbyin mchog dbang bskur la slob ma smin byas skal ldan nyid du sgrubs //",
    "T02TD1987E:184b-2": "bla ma la gus blo bzang lang tsho brtson bcas gyur na gdams pa mchog sbyin dam tshig don du bstan //",
    "T02TD1987E:184b-3": "rnal 'byor rtog bral dkar po mi nyams ting 'dzin rgyas byed kun mkhyen thob phyir thabs dang ldan pas bya //",
    "T02TD1987E:184b-4": "gang zhig dkar po mi 'dor rnal 'byor bas ni rgyal pa'i bde ba sgrub cing pho nya'i lam //",
    "T02TD1987E:184b-5": "dpal ldan 'dus pa ma lus rgyud du thub dbang rnams kyis yang dag lam du thabs 'di legs par gsungs //",
    "T02TD1987E:184b-6": "sgrub po lang tshos lus dang rtsa bzangs brtson bcas blo gros bzang ldan dbang gis rnam par smin //",
    "T02TD1987E:184b-7": "gsum pa'i dbang thob sngags dang rgyud kyi pha rol son cing bla ma'i lung gis sgrub dang skyon sel mkhas //",
    "T02TD1987E:184b-8": "dbang gi ye shes mngon du byas te rtsa dang rlung 'byongs thig le la dbang gnyen po 'dzin nus shing //",
    "T02TD1987E:184b-9": "dbang dang dkyil 'khor lha sngags rdzogs rim thabs lam mthar phyin sems nyid nges rtogs sa bcu mngon du 'gyur //",
    "T02TD1987E:184b-10": "dpal ldan rgyud mchog rgya chen bla ma'i man ngag rab zab rnams las dri med bdud rtsi'i bcud babs pas //",
    "T02TD1987E:184b-11": "thabs lam man ngag rdo rje'i tshig 'byed me tog phreng 'dzin sbas pa'i gnad 'di don yod rdo rjes phye //",
    "T02TD1987E:184b-12": "de yi dge ba mtha' yas rgya chen mi nyung des ni bde chen dbus su lhan cig skyes pas rab tu 'khyud gyur cig /'gro ba kun gyi bskal pa'i lam chen tshe 'dir bgrod de rdo rje 'chang dbang sngon du byed par shog / rgyud dang man ngag thams cad kyi don phyogs gcig tu bsdebs mtshan ma gyen 'greng thig le'i 'khrul 'khor gyi man ngag / rdo rje'i tshig rnam par dbye ba zhes bya ba /",
    "T02TD1987E:184b-13": "rgya gar shar phyogs kyi pandi ta aa mo gha badzras mdzad pa rdzogs so//"
}