{
    "K08D0089_H0089:298a-0": "@298a / /rgya gar gyi mkhan po su rendra bo dhi dang /",
    "K08D0089_H0089:298a-1": "zhu chen gyi lotstsha ba ban de ye shes sdes bsgyur cing zhus te gtan la phab pa ////",
    "K08D0089_H0089:298a-2": "rgya gar skad du; ;a'arya aaksha ya ma ti pa",
    "K08D0089_H0089:298a-3": "ri pri tstsha n'a ma mah'a y'a na s'u tra",
    "K08D0089_H0089:298a-4": "/ bod skad du /",
    "K08D0089_H0089:298a-5": "'phags pa blo gros mi zad pas zhus pa zhes bya ba theg pa chen po'i mdo /",
    "K08D0089_H0089:298a-6": "sangs rgyas dang byang chub sems dpa' thams cad la phyag 'tshal lo //",
    "K08D0089_H0089:298a-7": "'di skad bdag gis thos pa dus gcig na /",
    "K08D0089_H0089:298a-8": "bcom ldan 'das rgyal po'i khab na bya rgod phung",
    "K08D0089_H0089:298a-9": "po'i ri la dge slong stong nyis brgya lnga bcu'i",
    "K08D0089_H0089:298a-10": "dge slong gi dge 'dun chen po dang /",
    "K08D0089_H0089:298a-11": "byang chub sems dpa' stong la 'di lta ste /",
    "K08D0089_H0089:298a-12": "byang chub sems dpa' sems dpa' chen po ye shes tog dang /",
    "K08D0089_H0089:298b-0": "byang chub sems dpa' sems @298b dpa' chen po chos kyi tog dang /",
    "K08D0089_H0089:298b-1": "byang chub sems dpa' sems dpa' chen po zla ba'i tog dang /",
    "K08D0089_H0089:298b-2": "byang chub sems dpa' sems dpa' chen po nyi ma'i tog dang /",
    "K08D0089_H0089:298b-3": "byang chub sems dpa' sems dpa' chen po mtha' yas tog dang /",
    "K08D0089_H0089:298b-4": "bzang skyong la sogs pa skyes bu dam pa bcu drug dang /",
    "K08D0089_H0089:298b-5": "byang chub sems dpa' sems dpa' chen po 'jam dpal",
    "K08D0089_H0089:298b-6": "la sogs pa sems dpa' dpe med pa bcu drug",
    "K08D0089_H0089:298b-7": "dang / byams pa la sogs pa bskal pa bzang",
    "K08D0089_H0089:298b-8": "po'i byang chub sems dpa' sems dpa' chen po thams",
    "K08D0089_H0089:298b-9": "cad dang thabs gcig tu bzhugs so //",
    "K08D0089_H0089:298b-10": "byang chub sems dpa' sems dpa' chen po blo gros",
    "K08D0089_H0089:298b-11": "mi zad pa yang byang chub sems dpa' bya ba",
    "K08D0089_H0089:298b-12": "phrag drug cus yongs su bskor cing mdun du bdar",
    "K08D0089_H0089:298b-13": "te 'khor de nyid du 'dus nas 'dug par gyur",
    "K08D0089_H0089:298b-14": "to // de nas byang chub sems dpa' sems dpa'",
    "K08D0089_H0089:298b-15": "chen po blo gros mi zad pa stan las langs",
    "K08D0089_H0089:298b-16": "to // te / bla gros [*gos?] phrag pa gcig",
    "K08D0089_H0089:298b-17": "tu gzar nas pus mo g-yas pa'i lha nga sa",
    "K08D0089_H0089:298b-18": "to // te / la btsugs te / bcom ldan",
    "K08D0089_H0089:298b-19": "'das ga la ba de logs su thal mo sbyar",
    "K08D0089_H0089:298b-20": "to // te / la btsugs te / ba btud",
    "K08D0089_H0089:298b-21": "nas / bcom ldan 'das la rin po che sna",
    "K08D0089_H0089:298b-22": "tshogs kyi me tog gi gdugs dang /",
    "K08D0089_H0089:298b-23": "me tog gi phur mas mchod cing bcom ldan 'das la 'di skad ces gsol to //",
    "K08D0089_H0089:298b-24": "bcom ldan 'das /",
    "K08D0089_H0089:298b-25": "byang chub kyi sems byang chub kyi sems zhes bgyi na /",
    "K08D0089_H0089:298b-26": "bcom ldan 'das /",
    "K08D0089_H0089:299a-0": "ji tsam gyis na byang chub sems dpa' byang chub kyi @299a *//",
    "K08D0089_H0089:299a-1": "sems dang ldan pa lags /",
    "K08D0089_H0089:299a-2": "bcom ldan 'das /",
    "K08D0089_H0089:299a-3": "byang chub kyi sems gang lags /",
    "K08D0089_H0089:299a-4": "bcom ldan 'das /",
    "K08D0089_H0089:299a-5": "byang chub la ni sems sam /",
    "K08D0089_H0089:299a-6": "sems dpa' ma dmigs /",
    "K08D0089_H0089:299a-7": "mi dmigs /",
    "K08D0089_H0089:299a-8": "dmigs par mi 'gyur ro //",
    "K08D0089_H0089:299a-9": "byang chub las gud na yang byang chub kyi sems mi dmigs te /",
    "K08D0089_H0089:299a-10": "byang chub ni brjod du ma mchis /",
    "K08D0089_H0089:299a-11": "sems ni /",
    "K08D0089_H0089:299a-12": "gzugs ma mchis /",
    "K08D0089_H0089:299a-13": "bstan du ma mchis /",
    "K08D0089_H0089:299a-14": "thog par ma mchis /",
    "K08D0089_H0089:299a-15": "rnam par rig pa ma mchis shing sems dpa' yang mi dmigs na /",
    "K08D0089_H0089:299a-16": "bcom ldan 'das /",
    "K08D0089_H0089:299a-17": "ji ltar chos 'di dag gi don rtog par bgyi /",
    "K08D0089_H0089:299a-18": "bcom ldan 'das kyis bka' stsal pa /",
    "K08D0089_H0089:299a-19": "rigs kyi bu /",
    "K08D0089_H0089:299a-20": "'di la byang chub ni brda'am /",
    "K08D0089_H0089:299a-21": "gdags pa'am /",
    "K08D0089_H0089:299a-22": "tha snyad du mi dmigs shing /",
    "K08D0089_H0089:299a-23": "byang chub las gud na byang chub kyi sems kyang mi dmigs la /",
    "K08D0089_H0089:299a-24": "byang chub ni brjod du med /",
    "K08D0089_H0089:299a-25": "sems ni gzugs med /",
    "K08D0089_H0089:299a-26": "bstan du med /",
    "K08D0089_H0089:299a-27": "thogs pa med /",
    "K08D0089_H0089:299a-28": "rnam par rig pa med de /",
    "K08D0089_H0089:299a-29": "sems dpa' yang mi dmigs so //",
    "K08D0089_H0089:299a-30": "de ci'i phyir zhe na /",
    "K08D0089_H0089:299a-31": "byang chub ni brjod du med pa ste /",
    "K08D0089_H0089:299a-32": "byang chub ji lta bar sems kyang de bzhin no //",
    "K08D0089_H0089:299a-33": "sems ji lta bar byang chub kyang de bzhin no //",
    "K08D0089_H0089:299a-34": "byang chub dang sems ji lta bar sems dpa' rnams kyang de bzhin no //",
    "K08D0089_H0089:299a-35": "sems dpa' rnams ji lta bar 'das pa dang /",
    "K08D0089_H0089:299a-36": "ma 'ongs pa dang /",
    "K08D0089_H0089:299a-37": "da ltar byung ba'i chos thams cad kyang de bzhin no //",
    "K08D0089_H0089:299a-38": "rigs kyi bu /",
    "K08D0089_H0089:299b-0": "de ltar na byang @299b chub sems dpa' sems dpa' chen po byang chub sems dpa'i ming 'thob bo //",
    "K08D0089_H0089:299b-1": "chos thams cad kyi rjes su song ba'i sems de ni byang chub kyi sems zhes bya'o //",
    "K08D0089_H0089:299b-2": "byang chub ni 'das pa dang /",
    "K08D0089_H0089:299b-3": "ma 'ongs pa dang /",
    "K08D0089_H0089:299b-4": "da ltar byung ba ma yin te /",
    "K08D0089_H0089:299b-5": "sems kyang de bzhin no //",
    "K08D0089_H0089:299b-6": "sems dpa' yang de bzhin no //",
    "K08D0089_H0089:299b-7": "chos thams cad mi dmigs pa'i phyir 'di la ci yang rnyed pa med de /",
    "K08D0089_H0089:299b-8": "byang chub kyang med /",
    "K08D0089_H0089:299b-9": "byang chub tu gdags pa yang med /",
    "K08D0089_H0089:299b-10": "sems can yang med /",
    "K08D0089_H0089:299b-11": "sems can du gdags pa yang med /",
    "K08D0089_H0089:299b-12": "nyan thos kyang med /",
    "K08D0089_H0089:299b-13": "nyan thos su gdags pa yang med /",
    "K08D0089_H0089:299b-14": "rang sangs rgyas kyang med; rang sangs rgyas su gdags pa yang med /",
    "K08D0089_H0089:299b-15": "byang chub sems dpa' yang med /",
    "K08D0089_H0089:299b-16": "byang chub sems dpar gdags pa yang med /",
    "K08D0089_H0089:299b-17": "sangs rgyas kyang med /",
    "K08D0089_H0089:299b-18": "sangs rgyas su gdags pa yang med /",
    "K08D0089_H0089:299b-19": "'dus byas kyang med /",
    "K08D0089_H0089:299b-20": "'dus byas su gdags pa yang med /",
    "K08D0089_H0089:299b-21": "'dus ma byas kyang med /",
    "K08D0089_H0089:299b-22": "'dus ma byas su gdags pa yang ma dmigs /",
    "K08D0089_H0089:299b-23": "mi dmigs /",
    "K08D0089_H0089:299b-24": "dmigs par mi 'gyur mod kyi /",
    "K08D0089_H0089:299b-25": "rigs kyi bu /",
    "K08D0089_H0089:299b-26": "'on kyang dper na /",
    "K08D0089_H0089:299b-27": "ri rab kyi tshul du dge ba'i rtsa ba thams",
    "K08D0089_H0089:299b-28": "cad kyis yang dag par 'phags pa'i sems dang po",
    "K08D0089_H0089:299b-29": "skye ste / de la rgyu ni sbyin pa'i pha rol tu phyin pa'o //",
    "K08D0089_H0089:299b-30": "sems bskyed pa gnyis pa ni chos thams cad kyi",
    "K08D0089_H0089:299b-31": "bya ba'i gnas kyi tshul gyis sa lta bur blta",
    "K08D0089_H0089:299b-32": "ste / de la rgyu ni tshul khrims kyi pha rol tu phyin pa'o //",
    "K08D0089_H0089:300a-0": "sems bskyed pa gsum pa ni 'jigs pa med @300a *//",
    "K08D0089_H0089:300a-1": "pa dang /",
    "K08D0089_H0089:300a-2": "bag tsha ba med pa dang /",
    "K08D0089_H0089:300a-3": "skrag pa med pa'i tshul gyis ri dvags kyi rgyal",
    "K08D0089_H0089:300a-4": "po seng ge ral pa can gyi rtsal lta bur",
    "K08D0089_H0089:300a-5": "blta ste / de la rgyu ni bzod pa'i pha rol tu phyin pa'o //",
    "K08D0089_H0089:300a-6": "sems bskyed pa bzhi pa ni phyir mi ldog pa'i tshul gyis sred med kyi bu'i mthu dang /",
    "K08D0089_H0089:300a-7": "stobs dang /",
    "K08D0089_H0089:300a-8": "shugs dang /",
    "K08D0089_H0089:300a-9": "brtson 'grus dang /",
    "K08D0089_H0089:300a-10": "brtul ba lta bur blta ste /",
    "K08D0089_H0089:300a-11": "de la rgyu ni brtson 'grus kyi pha rol tu phyin pa'o //",
    "K08D0089_H0089:300a-12": "sems bskyed pa lnga pa ni bsod nams kyis chog",
    "K08D0089_H0089:300a-13": "mi shes pa'i tshul gyis dge ba sna tshogs kyis",
    "K08D0089_H0089:300a-14": "yang dag par 'phags pa lta bur blta ste /",
    "K08D0089_H0089:300a-15": "de la rgyu ni bsam gtan gyi pha rol tu phyin pa'o //",
    "K08D0089_H0089:300a-16": "sems bskyed pa drug pa ni mun pa mun nag",
    "K08D0089_H0089:300a-17": "chen po sel ba'i tshul gyis nyi ma'i dkyil 'khor",
    "K08D0089_H0089:300a-18": "'od gsal ba lta bur blta ste /",
    "K08D0089_H0089:300a-19": "de la rgyu ni shes rab kyi pha rol tu phyin pa'o //",
    "K08D0089_H0089:300a-20": "sems bskyed pa bdun pa ni de da dpon mdzod",
    "K08D0089_H0089:300a-21": "chen po phyug pa ltar 'khor ba'i 'brog dgon pa",
    "K08D0089_H0089:300a-22": "las sgrol ba'i tshul gyis bsam pa thams cad yongs",
    "K08D0089_H0089:300a-23": "su rdzogs par byed pas legs par brgyan par blta",
    "K08D0089_H0089:300a-24": "ste / de la rgyu ni thabs mkhas pa'i pha rol tu phyin pa'o //",
    "K08D0089_H0089:300a-25": "sems bskyed pa brgyad pa ni zla ba nya ba'i",
    "K08D0089_H0089:300a-26": "dkyil 'khor rnam par dag pa'i dpe'i tshul gyis sgrib",
    "K08D0089_H0089:300a-27": "pa thams cad rnam par dag pa yongs su rdzogs",
    "K08D0089_H0089:300a-28": "par blta ste / de la rgyu ni smon lam gyi pha rol tu phyin pa'o //",
    "K08D0089_H0089:300b-0": "sems bskyed pa @300b dgu pa ni sangs rgyas kyi",
    "K08D0089_H0089:300b-1": "zhing yongs su dag pa'i yon tan gyi rgyan bkod",
    "K08D0089_H0089:300b-2": "pa thams cad kyi dkyil 'khor gyi tshul gyis bsam",
    "K08D0089_H0089:300b-3": "pa yongs su rdzogs par byed par blta ste /",
    "K08D0089_H0089:300b-4": "de la rgyu ni stobs kyi pha rol tu phyin pa'o //",
    "K08D0089_H0089:300b-5": "sems bskyed pa bcu pa ni yon tan dang /",
    "K08D0089_H0089:300b-6": "ye shes dang /",
    "K08D0089_H0089:300b-7": "chos thams cad la dbang bsgyur bar dbang bskur ba",
    "K08D0089_H0089:300b-8": "thob pas 'khor los bsgyur ba'i mtshan gyi dpe'i tshul",
    "K08D0089_H0089:300b-9": "gyis nam mkha' dang mtshungs par blta ste /",
    "K08D0089_H0089:300b-10": "de la rgyu ni ye shes kyi pha rol tu phyin pa'o //",
    "K08D0089_H0089:300b-11": "rigs kyi bu /",
    "K08D0089_H0089:300b-12": "byang chub sems dpa' rnams kyi sems bskyed pa ni bcu po 'di dag yin te /",
    "K08D0089_H0089:300b-13": "'di dag dang ldan pas byang chub sems dpa' zhes bya'o //",
    "K08D0089_H0089:300b-14": "don dam par ni 'di la byang chub kyang med /",
    "K08D0089_H0089:300b-15": "byang chub sems dpa' yang med /",
    "K08D0089_H0089:300b-16": "byang chub kyi sems kyang med do //",
    "K08D0089_H0089:300b-17": "rigs kyi bu /",
    "K08D0089_H0089:300b-18": "de la byang chub sems dpa' rnams kyi sbyin pa'i",
    "K08D0089_H0089:300b-19": "pha rol tu phyin pa'i sngon du 'gro ba'i chos",
    "K08D0089_H0089:300b-20": "rnam pa bcu ste /",
    "K08D0089_H0089:300b-21": "bcu gang zhe na /",
    "K08D0089_H0089:300b-22": "'di lta ste /",
    "K08D0089_H0089:300b-23": "dad pa'i dbang po sngon du 'gro ba dang /",
    "K08D0089_H0089:300b-24": "bsam pa sngon du 'gro ba dang /",
    "K08D0089_H0089:300b-25": "lhag pa'i bsam pa sngon du 'gro ba dang /",
    "K08D0089_H0089:300b-26": "pha rol tu phyin pa sngon du 'gro ba dang /",
    "K08D0089_H0089:300b-27": "byams pa chen po sngon du 'gro ba dang /",
    "K08D0089_H0089:300b-28": "snying rje chen po sngon du 'gro ba dang /",
    "K08D0089_H0089:300b-29": "sems can gyi rten sngon du 'gro ba dang /",
    "K08D0089_H0089:300b-30": "bsdu ba'i dngos po sngon du 'gro ba dang /",
    "K08D0089_H0089:300b-31": "sangs rgyas kyi chos 'dod pa sngon du 'gro ba dang /",
    "K08D0089_H0089:301a-0": "thams cad mkhyen @301a *//",
    "K08D0089_H0089:301a-1": "pa'i ye shes 'dod pa sngon du 'gro ba ste /",
    "K08D0089_H0089:301a-2": "rigs kyi bu /",
    "K08D0089_H0089:301a-3": "byang chub sems dpa' rnams kyi sbyin pa'i pha rol",
    "K08D0089_H0089:301a-4": "tu phyin pa 'di'i sngon du 'gro ba'i chos rnam",
    "K08D0089_H0089:301a-5": "pa bcu'o // rigs kyi bu /",
    "K08D0089_H0089:301a-6": "de la byang chub sems dpa' rnams kyi tshul khrims",
    "K08D0089_H0089:301a-7": "kyi pha rol tu phyin pa'i sngon du 'gro ba'i",
    "K08D0089_H0089:301a-8": "chos rnam pa bcu ste /",
    "K08D0089_H0089:301a-9": "bcu gang zhe na /",
    "K08D0089_H0089:301a-10": "'di lta ste /",
    "K08D0089_H0089:301a-11": "lus kyi las yongs su dag pa sngon du 'gro ba dang /",
    "K08D0089_H0089:301a-12": "ngag gi las yongs su dag pa sngon du 'gro ba dang /",
    "K08D0089_H0089:301a-13": "yid kyi las yongs su dag pa sngon du 'gro ba dang /",
    "K08D0089_H0089:301a-14": "rnam par mi 'tshe ba sngon du 'gro ba dang /",
    "K08D0089_H0089:301a-15": "ngan song thams cad rnam par spong ba sngon du 'gro ba dang /",
    "K08D0089_H0089:301a-16": "mi khom pa brgyad rnam par spong ba sngon du 'gro ba dang /",
    "K08D0089_H0089:301a-17": "nyan thos dang /",
    "K08D0089_H0089:301a-18": "rang sangs rgyas kyi sa las bzla ba sngon du 'gro ba dang /",
    "K08D0089_H0089:301a-19": "sangs rgyas kyi yon tan la dgod pa sngon du 'gro ba dang /",
    "K08D0089_H0089:301a-20": "bsam pa yongs su rdzogs pa sngon du 'gro ba dang /",
    "K08D0089_H0089:301a-21": "smon lam yongs su rdzogs pa sngon du 'gro ba ste /",
    "K08D0089_H0089:301a-22": "rigs kyi bu; byang chub sems dpa' rnams kyi tshul",
    "K08D0089_H0089:301a-23": "khrims kyi pha rol tu phyin pa 'di'i sngon du",
    "K08D0089_H0089:301a-24": "'gro ba'i chos rnam pa bcu'o //",
    "K08D0089_H0089:301a-25": "rigs kyi bu /",
    "K08D0089_H0089:301a-26": "de la byang chub sems dpa' rnams kyi bzod pa'i",
    "K08D0089_H0089:301a-27": "pha rol tu phyin pa'i sngon du 'gro ba'i chos",
    "K08D0089_H0089:301a-28": "rnam pa bcu ste /",
    "K08D0089_H0089:301a-29": "bcu gang zhe na /",
    "K08D0089_H0089:301a-30": "'di lta ste /",
    "K08D0089_H0089:301a-31": "rjes su chags pa spong ba sngon du 'gro ba dang /",
    "K08D0089_H0089:301b-0": "khong khro ba spong ba sngon du 'gro @301b ba dang /",
    "K08D0089_H0089:301b-1": "lus la mi blta ba sngon du 'gro ba dang /",
    "K08D0089_H0089:301b-2": "srog la yid mi rton pa sngon du 'gro ba dang /",
    "K08D0089_H0089:301b-3": "mos pa sngon du 'gro ba dang /",
    "K08D0089_H0089:301b-4": "sems can yongs su smin par bya ba sngon du 'gro ba dang /",
    "K08D0089_H0089:301b-5": "byams pa'i stobs sngon du 'gro ba dang /",
    "K08D0089_H0089:301b-6": "zab mo'i chos la bzod pa sngon du 'gro ba dang /",
    "K08D0089_H0089:301b-7": "rgya chen po la mos pa sngon du 'gro ba dang /",
    "K08D0089_H0089:301b-8": "mi shes pa bsal ba sngon du 'gro ba ste /",
    "K08D0089_H0089:301b-9": "rigs kyi bu /",
    "K08D0089_H0089:301b-10": "byang chub sems dpa' rnams kyi bzod pa'i pha rol",
    "K08D0089_H0089:301b-11": "tu phyin pa 'di'i sngon du 'gro ba'i chos rnam",
    "K08D0089_H0089:301b-12": "pa bcu'o // rigs kyi bu /",
    "K08D0089_H0089:301b-13": "de la byang chub sems dpa' rnams kyi brtson 'grus",
    "K08D0089_H0089:301b-14": "kyi pha rol tu phyin pa'i sngon du 'gro ba'i",
    "K08D0089_H0089:301b-15": "chos rnam pa bcu ste /",
    "K08D0089_H0089:301b-16": "bcu gang zhe na /",
    "K08D0089_H0089:301b-17": "'di lta ste /",
    "K08D0089_H0089:301b-18": "sems can thams cad kyi bya ba ci yod snyam pa sngon du 'gro ba dang /",
    "K08D0089_H0089:301b-19": "dge ba'i lus dang ngag dang yid mngon par sgrub",
    "K08D0089_H0089:301b-20": "pa la rjes su yi rang ba sngon du 'gro",
    "K08D0089_H0089:301b-21": "ba dang / zhum pa med pa sngon du 'gro ba dang /",
    "K08D0089_H0089:301b-22": "phyir mi ldog pa'i sa bsdu ba thob par bya ba sngon du 'gro ba dang /",
    "K08D0089_H0089:301b-23": "yang dag pa'i rtsol ba sngon du 'gro ba dang /",
    "K08D0089_H0089:301b-24": "dran pa nye bar gzhag pa sngon du 'gro ba dang /",
    "K08D0089_H0089:301b-25": "nyon mongs pa'i dgra gdul ba sngon du 'gro ba dang /",
    "K08D0089_H0089:301b-26": "chos thams cad kyis dben pa sngon du 'gro ba dang /",
    "K08D0089_H0089:301b-27": "sems can yongs su smin par bya ba sngon du 'gro ba dang /",
    "K08D0089_H0089:301b-28": "thams cad mkhyen pa'i ye shes yang dag par sgrub pa sngon du 'gro ba ste /",
    "K08D0089_H0089:301b-29": "rigs kyi bu /",
    "K08D0089_H0089:302a-0": "byang chub sems dpa' rnams kyi brtson 'grus kyi pha @302a *//",
    "K08D0089_H0089:302a-1": "rol tu phyin pa 'di'i sngon du 'gro ba'i chos rnam pa bcu'o //",
    "K08D0089_H0089:302a-2": "rigs kyi bu /",
    "K08D0089_H0089:302a-3": "de la byang chub sems dpa' rnams kyi bsam gtan",
    "K08D0089_H0089:302a-4": "gyi pha rol tu phyin pa'i sngon du 'gro ba'i",
    "K08D0089_H0089:302a-5": "chos rnam pa bcu ste /",
    "K08D0089_H0089:302a-6": "bcu gang zhe na /",
    "K08D0089_H0089:302a-7": "'di lta ste /",
    "K08D0089_H0089:302a-8": "dge ba'i chos la gnas pa sngon du 'gro ba dang /",
    "K08D0089_H0089:302a-9": "ting nge 'dzin sngon du 'gro ba dang /",
    "K08D0089_H0089:302a-10": "snyoms par 'jug pa sngon du 'gro ba dang /",
    "K08D0089_H0089:302a-11": "yang dag par rdzogs pa'i byang chub sngon du 'gro ba dang /",
    "K08D0089_H0089:302a-12": "bsam gtan dang rnam par thar pa sngon du 'gro ba dang /",
    "K08D0089_H0089:302a-13": "ting nge 'dzin gyi dbang po sngon du 'gro ba dang /",
    "K08D0089_H0089:302a-14": "ting nge 'dzin gyi stobs sngon du 'gro ba dang /",
    "K08D0089_H0089:302a-15": "sems can thams cad kyi nyon mongs pa spong ba sngon du 'gro ba dang /",
    "K08D0089_H0089:302a-16": "ting nge 'dzin gyi phung po yongs su rdzogs par byed pa sngon du 'gro ba dang /",
    "K08D0089_H0089:302a-17": "dam pa'i chos yongs su bsrung ba sngon du 'gro ba ste /",
    "K08D0089_H0089:302a-18": "rigs kyi bu /",
    "K08D0089_H0089:302a-19": "byang chub sems dpa' rnams kyi bsam gtan gyi pha",
    "K08D0089_H0089:302a-20": "rol tu phyin pa 'di'i sngon du 'gro ba'i chos",
    "K08D0089_H0089:302a-21": "rnam pa bcu'o // rigs kyi bu /",
    "K08D0089_H0089:302a-22": "de la byang chub sems dpa' rnams kyi shes rab",
    "K08D0089_H0089:302a-23": "kyi pha rol tu phyin pa'i sngon du 'gro ba'i",
    "K08D0089_H0089:302a-24": "chos rnam pa bcu ste /",
    "K08D0089_H0089:302a-25": "bcu gang zhe na /",
    "K08D0089_H0089:302a-26": "'di lta ste /",
    "K08D0089_H0089:302a-27": "phung po la mkhas pa sngon du 'gro ba dang /",
    "K08D0089_H0089:302a-28": "khams la mkhas pa sngon du 'gro ba dang /",
    "K08D0089_H0089:302a-29": "skye mched la mkhas pa sngon du 'gro ba dang /",
    "K08D0089_H0089:302a-30": "rten cing 'brel bar 'byung ba la mkhas pa sngon du 'gro ba dang /",
    "K08D0089_H0089:302b-0": "@302b bden pa la mkhas pa sngon du 'gro ba dang /",
    "K08D0089_H0089:302b-1": "lta bar gyur pa thams cad bsal ba sngon du 'gro ba dang /",
    "K08D0089_H0089:302b-2": "shes rab kyi dbang po sngon du 'gro ba dang /",
    "K08D0089_H0089:302b-3": "mi skye ba'i chos la bzod pa sngon du 'gro ba dang /",
    "K08D0089_H0089:302b-4": "sangs rgyas kyi chos thams cad yongs su rdzogs par bya ba sngon du 'gro ba dang /",
    "K08D0089_H0089:302b-5": "sgrib pa med pa'i ye shes mthong ba sngon du 'gro ba ste /",
    "K08D0089_H0089:302b-6": "rigs kyi bu /",
    "K08D0089_H0089:302b-7": "byang chub sems dpa' rnams kyi shes rab kyi pha",
    "K08D0089_H0089:302b-8": "rol tu phyin pa 'di'i sngon du 'gro ba'i chos",
    "K08D0089_H0089:302b-9": "rnam pa bcu'o // rigs kyi bu /",
    "K08D0089_H0089:302b-10": "de la byang chub sems dpa' rnams kyi thabs mkhas",
    "K08D0089_H0089:302b-11": "pa'i pha rol tu phyin pa'i sngon du 'gro ba'i",
    "K08D0089_H0089:302b-12": "chos rnam pa bcu ste /",
    "K08D0089_H0089:302b-13": "bcu gang zhe na /",
    "K08D0089_H0089:302b-14": "'di lta ste /",
    "K08D0089_H0089:302b-15": "sems can gyi bsam pa dang spyod pa la 'jug pa sngon du 'gro ba dang /",
    "K08D0089_H0089:302b-16": "sems can gyi rten sngon du 'gro ba dang /",
    "K08D0089_H0089:302b-17": "byams pa dang /",
    "K08D0089_H0089:302b-18": "snying rje sngon du 'gro ba dang /",
    "K08D0089_H0089:302b-19": "sems can yongs su smin par bya ba la mi skyo ba sngon du 'gro ba dang /",
    "K08D0089_H0089:302b-20": "sangs rgyas kyi chos thams cad la 'jug pa sngon du 'gro ba dang /",
    "K08D0089_H0089:302b-21": "khyad par gyi ye shes mthong ba khong du chud pa sngon du 'gro ba dang /",
    "K08D0089_H0089:302b-22": "pha rol tu phyin pa yongs su byang bar bya",
    "K08D0089_H0089:302b-23": "ba yongs su smin pa sngon du 'gro ba dang",
    "K08D0089_H0089:302b-24": "/ dngos po ji lta ba bzhin du yongs su rtog pa sngon du 'gro ba dang /",
    "K08D0089_H0089:302b-25": "sems kyi stobs nye bar bsgrub pa sngon du 'gro ba dang /",
    "K08D0089_H0089:302b-26": "phyir mi ldog pa'i sa yongs su thob par byed pa sngon du 'gro ba ste /",
    "K08D0089_H0089:302b-27": "rigs kyi bu /",
    "K08D0089_H0089:303a-0": "byang chub sems @303a *//",
    "K08D0089_H0089:303a-1": "dpa' rnams kyi thabs mkhas pa'i pha rol tu phyin",
    "K08D0089_H0089:303a-2": "pa 'di'i sngon du 'gro ba'i chos rnam pa bcu'o",
    "K08D0089_H0089:303a-3": "// rigs kyi bu /",
    "K08D0089_H0089:303a-4": "de la byang chub sems dpa' rnams kyi smon lam",
    "K08D0089_H0089:303a-5": "gyi pha rol tu phyin pa'i sngon du 'gro ba'i",
    "K08D0089_H0089:303a-6": "chos rnam pa bcu ste /",
    "K08D0089_H0089:303a-7": "bcu gang zhe na /",
    "K08D0089_H0089:303a-8": "'di lta ste /",
    "K08D0089_H0089:303a-9": "sems can thams cad sems kyi spyod pa thibs po",
    "K08D0089_H0089:303a-10": "nye bar rgyu ba shes pa sngon du 'gro ba",
    "K08D0089_H0089:303a-11": "dang / sems can thams cad kyi nyon mongs pa",
    "K08D0089_H0089:303a-12": "thibs po nye bar rgyu ba shes pa sngon du",
    "K08D0089_H0089:303a-13": "dang / 'gro ba dang / sems can thams cad",
    "K08D0089_H0089:303a-14": "kyi dbang po thibs po nye bar rgyu ba shes",
    "K08D0089_H0089:303a-15": "pa sngon du 'gro ba dang /",
    "K08D0089_H0089:303a-16": "sems can thams cad kyi bsam pa dang mos pa",
    "K08D0089_H0089:303a-17": "thibs po nye bar rgyu ba shes pa sngon du",
    "K08D0089_H0089:303a-18": "'gro ba dang / sems can thams cad kyi bsam pa dang /",
    "K08D0089_H0089:303a-19": "lhag pa'i bsam pa dang /",
    "K08D0089_H0089:303a-20": "mos pa thibs po nye bar rgyu ba shes pa sngon du 'gro ba dang /",
    "K08D0089_H0089:303a-21": "'jig rten gyi khams tha dad pa dang /",
    "K08D0089_H0089:303a-22": "khams gsum thibs po nye bar rgyu ba shes pa sngon du 'gro ba dang /",
    "K08D0089_H0089:303a-23": "sems can thams cad kyi bsam pa dang bag la",
    "K08D0089_H0089:303a-24": "nyal ba thibs po nye bar rgyu ba shes pa",
    "K08D0089_H0089:303a-25": "sngon du 'gro ba dang /",
    "K08D0089_H0089:303a-26": "sems can thams cad kyi 'chi 'pho ba dang skye",
    "K08D0089_H0089:303a-27": "ba thibs po nye bar rgyu ba shes pa sngon",
    "K08D0089_H0089:303a-28": "du 'gro ba dang /",
    "K08D0089_H0089:303a-29": "sems can thams cad phung po gsum du rnam par",
    "K08D0089_H0089:303a-30": "bzhag pa thibs po nye bar rgyu ba shes pa",
    "K08D0089_H0089:303a-31": "sngon du 'gro ba dang /",
    "K08D0089_H0089:303a-32": "dbang po mi skyo ba'i sems can yongs su smin",
    "K08D0089_H0089:303b-0": "par @303b bya ba shes pa sngon du 'gro ba",
    "K08D0089_H0089:303b-1": "ste / rigs kyi bu /",
    "K08D0089_H0089:303b-2": "byang chub sems dpa' rnams kyi smon lam gyi pha",
    "K08D0089_H0089:303b-3": "rol tu phyin pa 'di'i sngon du 'gro ba'i chos",
    "K08D0089_H0089:303b-4": "rnam pa bcu'o // rigs kyi bu /",
    "K08D0089_H0089:303b-5": "de la byang chub sems dpa' rnams kyi stobs kyi",
    "K08D0089_H0089:303b-6": "pha rol tu phyin pa'i sngon du 'gro ba'i chos",
    "K08D0089_H0089:303b-7": "rnam pa bcu ste /",
    "K08D0089_H0089:303b-8": "bcu gang zhe na /",
    "K08D0089_H0089:303b-9": "'di lta ste /",
    "K08D0089_H0089:303b-10": "chos thams cad gzod ma nas 'byung ba med pa",
    "K08D0089_H0089:303b-11": "sngon du 'gro ba dang; chos thams cad gzod ma",
    "K08D0089_H0089:303b-12": "nas mtshan nyid med pa sngon du 'gro ba dang",
    "K08D0089_H0089:303b-13": "/ chos thams cad gzod ma nas skye ba med pa sngon du 'gro ba dang /",
    "K08D0089_H0089:303b-14": "chos thams cad gzod ma nas yod pa ma yin pa sngon du 'gro ba dang /",
    "K08D0089_H0089:303b-15": "chos thams cad gzod ma nas chags pa med pa sngon du 'gro ba dang /",
    "K08D0089_H0089:303b-16": "chos thams cad 'jug pa med pa sngon du 'gro ba dang /",
    "K08D0089_H0089:303b-17": "chos thams cad ldog pa med pa sngon du 'gro ba dang /",
    "K08D0089_H0089:303b-18": "chos thams cad dngos po med pa'i ngo bo nyid sngon du 'gro ba dang /",
    "K08D0089_H0089:303b-19": "chos thams cad kyi thog ma dang bar dang tha ma mnyam pa nyid sngon du 'gro ba dang /",
    "K08D0089_H0089:303b-20": "chos thams cad de bzhin nyid la 'jug pa rtog",
    "K08D0089_H0089:303b-21": "pa dang rnam par rtog pa med pa sngon du",
    "K08D0089_H0089:303b-22": "'gro ba ste / rigs kyi bu /",
    "K08D0089_H0089:303b-23": "byang chub sems dpa' rnams kyi stobs kyi pha rol",
    "K08D0089_H0089:303b-24": "tu phyin pa 'di'i sngon du 'gro ba'i chos rnam",
    "K08D0089_H0089:303b-25": "pa bcu'o // rigs kyi bu /",
    "K08D0089_H0089:303b-26": "de la byang chub sems dpa' rnams kyi ye shes",
    "K08D0089_H0089:303b-27": "kyi pha rol tu phyin pa'i sngon du 'gro ba'i",
    "K08D0089_H0089:303b-28": "chos rnam pa bcu ste /",
    "K08D0089_H0089:303b-29": "bcu gang zhe na /",
    "K08D0089_H0089:303b-30": "'di lta ste /",
    "K08D0089_H0089:304a-0": "chos thams @304a *//",
    "K08D0089_H0089:304a-1": "cad rnam par dbye ba la shin tu rnam par brtags pa sngon du 'gro ba dang /",
    "K08D0089_H0089:304a-2": "dkar po'i chos shin tu yongs su rdzogs pa sngon du 'gro ba dang /",
    "K08D0089_H0089:304a-3": "byang chub kyi tshogs bsags pa dpag tu med pa sngon du 'gro ba dang /",
    "K08D0089_H0089:304a-4": "bsod nams dang ye shes kyi tshogs chen po yongs su bzung ba sngon du 'gro ba dang /",
    "K08D0089_H0089:304a-5": "snying rje chen po yangs pa khong du chud par bya ba sngon du 'gro ba dang /",
    "K08D0089_H0089:304a-6": "'jig rten gyi khams rnam par dbye ba'i rim pa shes pa sngon du 'gro ba dang /",
    "K08D0089_H0089:304a-7": "sems can gyi khams dang nyon mongs pa'i spyod pa la 'jug pa sngon du 'gro ba dang /",
    "K08D0089_H0089:304a-8": "de bzhin gshegs pa'i spyod yul la 'jug cing rjes",
    "K08D0089_H0089:304a-9": "su 'gro ba shes pa yid la byed pa sngon",
    "K08D0089_H0089:304a-10": "du 'gro ba dang /",
    "K08D0089_H0089:304a-11": "stobs bcu dang /",
    "K08D0089_H0089:304a-12": "mi 'jigs pa dang /",
    "K08D0089_H0089:304a-13": "sangs rgyas kyi chos ma 'dres pa la lhag par",
    "K08D0089_H0089:304a-14": "dmigs shing kun shes par bya ba sngon du 'gro",
    "K08D0089_H0089:304a-15": "ba dang / rnam pa thams cad kyi mchog dang",
    "K08D0089_H0089:304a-16": "ldan pa thams cad mkhyen pa'i ye shes la dbang",
    "K08D0089_H0089:304a-17": "bskur ba'i sa thob pa sngon du 'gro ba ste",
    "K08D0089_H0089:304a-18": "ba dang / / rigs kyi bu /",
    "K08D0089_H0089:304a-19": "byang chub sems dpa' rnams kyi ye shes kyi pha",
    "K08D0089_H0089:304a-20": "rol tu phyin pa 'di'i sngon du 'gro ba'i chos",
    "K08D0089_H0089:304a-21": "rnam pa bcu'o // de la pha rol tu phyin pa'i don gang zhe na /",
    "K08D0089_H0089:304a-22": "spyod pa'i khyad par yongs su rdzogs par byed pa'i don ni pha rol tu phyin pa'i don no //",
    "K08D0089_H0089:304a-23": "ye shes zab cing rgya che ba yongs su rdzogs",
    "K08D0089_H0089:304b-0": "par byed pa'i @304b don ni pha rol tu phyin",
    "K08D0089_H0089:304b-1": "pa'i don no // 'dus byas dang 'dus ma byas",
    "K08D0089_H0089:304b-2": "la chags pa med pa'i don ni pha rol tu",
    "K08D0089_H0089:304b-3": "phyin pa'i don no //",
    "K08D0089_H0089:304b-4": "'khor ba'i nyes pa ji lta ba bzhin du rtogs",
    "K08D0089_H0089:304b-5": "pa'i don ni pha rol tu phyin pa'i don no",
    "K08D0089_H0089:304b-6": "// skye bo mi mkhas pa rnams khong du chud",
    "K08D0089_H0089:304b-7": "par byed pa'i don ni pha rol tu phyin pa'i",
    "K08D0089_H0089:304b-8": "// don no // chos kyi mdzod zad mi shes",
    "K08D0089_H0089:304b-9": "pa yang dag par ston pa'i don ni pha rol",
    "K08D0089_H0089:304b-10": "tu phyin pa'i don no //",
    "K08D0089_H0089:304b-11": "sgrib pa med pa'i rnam par thar pa yongs su",
    "K08D0089_H0089:304b-12": "rdzogs par byed pa'i don ni pha rol tu phyin",
    "K08D0089_H0089:304b-13": "pa'i don no // sems can gyi khams rab tu",
    "K08D0089_H0089:304b-14": "shes par byed pa'i don ni pha rol tu phyin",
    "K08D0089_H0089:304b-15": "pa'i don no // pa'i don no // sbyin pa",
    "K08D0089_H0089:304b-16": "mnyam pa nyid rjes su rtogs pa'i don ni pha",
    "K08D0089_H0089:304b-17": "rol tu phyin pa'i don no //",
    "K08D0089_H0089:304b-18": "tshul khrims mnyam pa nyid yongs su rdzogs par byed",
    "K08D0089_H0089:304b-19": "pa'i don ni pha rol tu phyin pa'i don no",
    "K08D0089_H0089:304b-20": "// bzod pa mnyam pa nyid yongs su rdzogs par",
    "K08D0089_H0089:304b-21": "byed pa'i don ni pha rol tu phyin pa'i don",
    "K08D0089_H0089:304b-22": "// no // brtson 'grus mnyam pa nyid yongs su",
    "K08D0089_H0089:304b-23": "rdzogs par byed pa'i don ni pha rol tu phyin",
    "K08D0089_H0089:304b-24": "// no // pa'i don no // bsam gtan mnyam",
    "K08D0089_H0089:304b-25": "pa nyid yongs su rdzogs par byed pa'i don ni",
    "K08D0089_H0089:304b-26": "pha rol tu phyin pa'i don no //",
    "K08D0089_H0089:304b-27": "shes rab kyi pha rol tu phyin pa la nges",
    "K08D0089_H0089:304b-28": "par mkhas pa yongs su rdzogs par byed pa'i don",
    "K08D0089_H0089:304b-29": "ni pha rol tu phyin pa'i don no //",
    "K08D0089_H0089:304b-30": "chos thams cad rab tu shes par byed pa'i don ni pha rol tu phyin pa'i don no //",
    "K08D0089_H0089:304b-31": "mi skye ba'i chos la bzod pa yongs su rdzogs",
    "K08D0089_H0089:305a-0": "par byed pa'i don ni pha rol tu phyin @305a",
    "K08D0089_H0089:305a-1": "*// pa'i don no //",
    "K08D0089_H0089:305a-2": "phyir mi ldog pa'i sa yang dag par thob par",
    "K08D0089_H0089:305a-3": "byed pa'i don ni pha rol tu phyin pa'i don",
    "K08D0089_H0089:305a-4": "no // sangs rgyas kyi zhing yongs su sbyangs pa'i don ni pha rol tu phyin pa'i don no //",
    "K08D0089_H0089:305a-5": "sems can thams cad yongs su smin par bya ba'i don ni pha rol tu phyin pa'i don no //",
    "K08D0089_H0089:305a-6": "byang chub kyi snying po la sangs rgyas kyi ye",
    "K08D0089_H0089:305a-7": "shes yongs su rdzogs par byed pa'i don ni pha",
    "K08D0089_H0089:305a-8": "rol tu phyin pa'i don no //",
    "K08D0089_H0089:305a-9": "bdud thams cad gdul bar bya ba'i don ni pha rol tu phyin pa'i don no //",
    "K08D0089_H0089:305a-10": "'khor ba dang mya ngan las 'das pa gnyis su",
    "K08D0089_H0089:305a-11": "med par ston cing sgrol ba'i don ni pha rol",
    "K08D0089_H0089:305a-12": "tu phyin pa'i don no //",
    "K08D0089_H0089:305a-13": "yon tan thams cad kyi pha rol tu 'gro ba'i don ni pha rol tu phyin pa'i don no //",
    "K08D0089_H0089:305a-14": "phas kyi rgol ba thams cad tshar bcad pa'i don ni pha rol tu phyin pa'i don no //",
    "K08D0089_H0089:305a-15": "stobs bcu dang /",
    "K08D0089_H0089:305a-16": "mi 'jigs pa dang /",
    "K08D0089_H0089:305a-17": "sangs rgyas kyi chos ma 'dres pa bco brgyad yongs",
    "K08D0089_H0089:305a-18": "su rdzogs par bya ba'i don ni pha rol tu",
    "K08D0089_H0089:305a-19": "phyin pa'i don no //",
    "K08D0089_H0089:305a-20": "sangs rgyas kyi chos thams cad yongs su rdzogs par",
    "K08D0089_H0089:305a-21": "bya ba'i don ni pha rol tu phyin pa'i don",
    "K08D0089_H0089:305a-22": "no // bla na med pa yang dag par rdzogs",
    "K08D0089_H0089:305a-23": "pa'i byang chub mngon par rdzogs par byang chub par",
    "K08D0089_H0089:305a-24": "byed pa'i don ni pha rol tu phyin pa'i don",
    "K08D0089_H0089:305a-25": "no // no // chos kyi 'khor lo rnam pa",
    "K08D0089_H0089:305a-26": "bcu gnyis su bskor ba'i don ni pha rol tu",
    "K08D0089_H0089:305a-27": "phyin pa'i don no //",
    "K08D0089_H0089:305a-28": "rigs kyi bu /",
    "K08D0089_H0089:305a-29": "de la byang chub sems dpa' sems dpa' chen po'i",
    "K08D0089_H0089:305b-0": "byang chub sems dpa'i @305b sa dang po'i snga ltas",
    "K08D0089_H0089:305b-1": "ni / stong gsum gyi stong chen po'i 'jig rten",
    "K08D0089_H0089:305b-2": "gyi khams gter bye ba khrag khrig brgya stong gis",
    "K08D0089_H0089:305b-3": "yongs su gang ba mthong ngo //",
    "K08D0089_H0089:305b-4": "rigs kyi bu /",
    "K08D0089_H0089:305b-5": "de la byang chub sems dpa' sems dpa' chen po'i",
    "K08D0089_H0089:305b-6": "byang chub sems dpa'i sa gnyis pa'i snga ltas ni",
    "K08D0089_H0089:305b-7": "gang stong gsum gyi stong chen po'i 'jig rten gyi",
    "K08D0089_H0089:305b-8": "khams lag mthil lta bur gyur pa la rin po",
    "K08D0089_H0089:305b-9": "che bye ba khrag khrig brgya stong du mas legs",
    "K08D0089_H0089:305b-10": "par brgyan pa mthong ngo //",
    "K08D0089_H0089:305b-11": "rigs kyi bu /",
    "K08D0089_H0089:305b-12": "de la byang chub sems dpa' sems dpa' chen po'i",
    "K08D0089_H0089:305b-13": "byang chub sems dpa'i sa gsum pa'i snga ltas ni",
    "K08D0089_H0089:305b-14": "/ bdag nyid dpa' zhing lag cha dang go cha",
    "K08D0089_H0089:305b-15": "sra ba thogs nas phas kyi rgol ba thams cad",
    "K08D0089_H0089:305b-16": "gdul bar mthong ngo //",
    "K08D0089_H0089:305b-17": "rigs kyi bu /",
    "K08D0089_H0089:305b-18": "de la byang chub sems dpa' sems dpa' chen po'i",
    "K08D0089_H0089:305b-19": "byang chub sems dpa'i sa bzhi pa'i snga ltas ni",
    "K08D0089_H0089:305b-20": "/ phyogs bzhi nas rlung gi dkyil 'khor bzhis thams",
    "K08D0089_H0089:305b-21": "cad dang ldan pa'i sa'i dkyil 'khor chen po la",
    "K08D0089_H0089:305b-22": "me tog sna tshogs kyis mngon du 'thor ba mthong",
    "K08D0089_H0089:305b-23": "/ ngo // rigs kyi bu /",
    "K08D0089_H0089:305b-24": "de la byang chub sems dpa' sems dpa' chen po'i",
    "K08D0089_H0089:305b-25": "byang chub sems dpa'i sa lnga pa'i snga ltas ni",
    "K08D0089_H0089:305b-26": "/ rgyan thams cad kyis brgyan pa'i bud med kyis",
    "K08D0089_H0089:305b-27": "mgo la me tog tsam pa ka'i phreng ba 'dogs",
    "K08D0089_H0089:305b-28": "/ par mthong ngo // rigs kyi bu /",
    "K08D0089_H0089:306a-0": "de la byang chub sems dpa' sems dpa' chen po'i byang chub sems @306a *//",
    "K08D0089_H0089:306a-1": "dpa'i sa drug pa'i snga ltas ni /",
    "K08D0089_H0089:306a-2": "rdzing them skas bzhi dang ldan pa gser gyi bye",
    "K08D0089_H0089:306a-3": "ma rdal ba rnyog pa med cing dang la yan",
    "K08D0089_H0089:306a-4": "lag brgyad dang ldan pa'i chus yongs su gang ba",
    "K08D0089_H0089:306a-5": "/ me tog autpa la dang /",
    "K08D0089_H0089:306a-6": "ku mu ta dang /",
    "K08D0089_H0089:306a-7": "padma dkar pos brgyan pa'i chu mthong ste /",
    "K08D0089_H0089:306a-8": "de la bdag nyid rtse dga' yongs su spyod pa mthong ngo //",
    "K08D0089_H0089:306a-9": "rigs kyi bu /",
    "K08D0089_H0089:306a-10": "de la byang chub sems dpa' sems dpa' chen po'i",
    "K08D0089_H0089:306a-11": "byang chub sems dpa'i sa bdun pa'i snga ltas ni",
    "K08D0089_H0089:306a-12": "/ phyogs g-yas g-yon gnyis na sems can dmyal ba'i g-yang sa mthong ste /",
    "K08D0089_H0089:306a-13": "de nas bdag nyid ma smas ma nyams par slar ldog pa mthong ngo //",
    "K08D0089_H0089:306a-14": "rigs kyi bu /",
    "K08D0089_H0089:306a-15": "de la byang chub sems dpa' sems dpa' chen po'i",
    "K08D0089_H0089:306a-16": "byang chub sems dpa'i sa brgyad pa'i snga ltas ni",
    "K08D0089_H0089:306a-17": "/ phrag pa gnyis na ri dvags kyi rgyal po",
    "K08D0089_H0089:306a-18": "seng ge ral pa can cod pan thogs pa gcan",
    "K08D0089_H0089:306a-19": "zan phra mo thams cad skrag par byed cing 'dug",
    "K08D0089_H0089:306a-20": "/ pa mthong ngo // rigs kyi bu /",
    "K08D0089_H0089:306a-21": "de la byang chub sems dpa' sems dpa' chen po'i",
    "K08D0089_H0089:306a-22": "byang chub sems dpa'i sa dgu pa'i snga ltas ni",
    "K08D0089_H0089:306a-23": "/ 'khor los bsgyur pa'i rgyal po mthong ste /",
    "K08D0089_H0089:306a-24": "skye bo bye ba khrag khrig brgya stong phrag du",
    "K08D0089_H0089:306a-25": "mas yongs su bskor cing mdun gyis bltas la mgo'i",
    "K08D0089_H0089:306a-26": "steng na rin po che sna tshogs kyis spras pa'i",
    "K08D0089_H0089:306a-27": "gdugs dkar po 'dzin pa mthong ngo //",
    "K08D0089_H0089:306a-28": "rigs kyi bu /",
    "K08D0089_H0089:306a-29": "de la byang chub sems dpa' sems dpa' chen po'i",
    "K08D0089_H0089:306b-0": "byang chub @306b sems dpa'i sa bcu pa'i snga ltas",
    "K08D0089_H0089:306b-1": "ni de bzhin gshegs pa'i sku mthong ste /",
    "K08D0089_H0089:306b-2": "kha dog gser lta bu 'od 'dom gang ba tshangs",
    "K08D0089_H0089:306b-3": "pa bye ba khrag khrig brgya stong du mas yongs",
    "K08D0089_H0089:306b-4": "su bskor cing mdun gyis bltas nas chos ston pa",
    "K08D0089_H0089:306b-5": "mthong ste / rigs kyi bu /",
    "K08D0089_H0089:306b-6": "bcu po 'di dag ni byang chub sems dpa' sems",
    "K08D0089_H0089:306b-7": "dpa' chen po rnams kyi byang chub sems dpa'i sa",
    "K08D0089_H0089:306b-8": "bcu pa'i snga ltas yin no //",
    "K08D0089_H0089:306b-9": "rigs kyi bu /",
    "K08D0089_H0089:306b-10": "de la byang chub sems dpa' sa dang po la",
    "K08D0089_H0089:306b-11": "gnas pa'i byang chub sems dpa' ni sbyin pa'i pha",
    "K08D0089_H0089:306b-12": "rol tu phyin pa gnon to //",
    "K08D0089_H0089:306b-13": "byang chub sems dpa' sa gnyis pa la ni tshul khrims kyi pha rol tu phyin pa gnon to //",
    "K08D0089_H0089:306b-14": "sa gsum pa la ni bzod pa'i pha rol tu phyin pa gnon to //",
    "K08D0089_H0089:306b-15": "sa bzhi pa la ni brtson 'grus kyi pha rol tu phyin pa gnon to //",
    "K08D0089_H0089:306b-16": "sa lnga pa la ni bsam gtan gyi pha rol tu phyin pa gnon to //",
    "K08D0089_H0089:306b-17": "sa drug pa la ni shes rab kyi pha rol tu phyin pa gnon to //",
    "K08D0089_H0089:306b-18": "sa bdun pa la ni thabs mkhas pa'i pha rol tu phyin pa gnon to //",
    "K08D0089_H0089:306b-19": "sa brgyad pa la ni smon lam gyi pha rol tu phyin pa gnon to //",
    "K08D0089_H0089:306b-20": "sa dgu pa la ni stobs kyi pha rol tu phyin pa gnon to //",
    "K08D0089_H0089:306b-21": "sa bcu pa la ni ye shes kyi pha rol tu phyin pa gnon to //",
    "K08D0089_H0089:306b-22": "rigs kyi bu /",
    "K08D0089_H0089:306b-23": "de la byang chub sems dpa' sems dpa' chen po'i",
    "K08D0089_H0089:306b-24": "sems bskyed pa dang po ni rin po che yang",
    "K08D0089_H0089:306b-25": "dag par 'phags pa'i ting nge 'dzin gyis yongs su",
    "K08D0089_H0089:307a-0": "bzung ste skye'o // sems bskyed pa gnyis pa ni gnas pa med pa'i @307a *//",
    "K08D0089_H0089:307a-1": "ting nge 'dzin gyis yongs su bzung ste skye'o //",
    "K08D0089_H0089:307a-2": "sems bskyed pa gsum pa ni rab tu mi g-yo",
    "K08D0089_H0089:307a-3": "ba'i ting nge 'dzin gyis yongs su bzung ste skye'o",
    "K08D0089_H0089:307a-4": "// sems bskyed pa bzhi pa ni phyir mi ldog",
    "K08D0089_H0089:307a-5": "pa'i ting nge 'dzin gyis yongs su bzung ste skye'o",
    "K08D0089_H0089:307a-6": "// // sems bskyed pa lnga pa ni rin po",
    "K08D0089_H0089:307a-7": "che'i me tog gi ting nge 'dzin gyis yongs su",
    "K08D0089_H0089:307a-8": "// // bzung ste skye'o // sems bskyed pa drug",
    "K08D0089_H0089:307a-9": "pa ni nyi ma'i 'od kyi gzi brjid kyi ting",
    "K08D0089_H0089:307a-10": "nge 'dzin gyis yongs su bzung ste skye'o //",
    "K08D0089_H0089:307a-11": "sems bskyed pa bdun pa ni don thams cad grub",
    "K08D0089_H0089:307a-12": "pa'i ting nge 'dzin gyis yongs su bzung ste skye'o",
    "K08D0089_H0089:307a-13": "// sems bskyed pa brgyad pa ni da ltar gyi",
    "K08D0089_H0089:307a-14": "sangs rgyas mngon sum du bzhugs pa'i ting nge 'dzin",
    "K08D0089_H0089:307a-15": "gyis yongs su bzung ste skye'o //",
    "K08D0089_H0089:307a-16": "sems bskyed pa dgu pa ni ye shes sgron ma'i ting nge 'dzin gyis yongs su bzung ste skye'o //",
    "K08D0089_H0089:307a-17": "sems bskyed pa bcu pa ni dpa' bar 'gro ba'i",
    "K08D0089_H0089:307a-18": "ting nge 'dzin gyis yongs su bzung nas skye ste",
    "K08D0089_H0089:307a-19": "/ rigs kyi bu /",
    "K08D0089_H0089:307a-20": "'di dag ni byang chub sems dpa' sems dpa' chen po rnams kyi sems bskyed pa bcu'o //",
    "K08D0089_H0089:307a-21": "rigs kyi bu /",
    "K08D0089_H0089:307a-22": "de la byang chub sems dpa' sems dpa' chen po'i",
    "K08D0089_H0089:307a-23": "byang chub sems dpa'i sa dang po la khyad par",
    "K08D0089_H0089:307a-24": "gyi byin gyi rlabs zhes bya ba'i gzungs skye'o //",
    "K08D0089_H0089:307a-25": "sa gnyis pa la ni gzhan gyis mi thub pa zhes bya ba'i gzungs skye'o //",
    "K08D0089_H0089:307a-26": "sa gsum pa la ni rab tu gnas pa zhes bya ba'i gzungs skye'o //",
    "K08D0089_H0089:307b-0": "sa bzhi pa la @307b ni gdul dka' ba zhes bya ba'i gzungs skye'o //",
    "K08D0089_H0089:307b-1": "sa lnga pa la ni yon tan sna tshogs zhes bya ba'i gzungs skye'o //",
    "K08D0089_H0089:307b-2": "sa drug pa la ni ye shes kyi dkyil 'khor sgron ma zhes bya ba'i gzungs skye'o //",
    "K08D0089_H0089:307b-3": "sa bdun pa la ni khyad par du 'phags pa zhes bya ba'i gzungs skye'o //",
    "K08D0089_H0089:307b-4": "sa brgyad pa la ni rnyog pa med pa'i rtog pa zhes bya ba'i gzungs skye'o //",
    "K08D0089_H0089:307b-5": "sa dgu pa la sgo mtha' yas pa'i rgyan zhes bya ba'i gzungs skye'o //",
    "K08D0089_H0089:307b-6": "sa bcu pa la zad mi shes pa'i za ma tog ces bya ba'i gzungs skye'o //",
    "K08D0089_H0089:307b-7": "de nas de'i tshe bcom ldan 'das la lha'i bu",
    "K08D0089_H0089:307b-8": "seng ge'i tog gi 'od zer snang ba thogs pa",
    "K08D0089_H0089:307b-9": "med pa zhes bya bas 'di skad ces gsol to",
    "K08D0089_H0089:307b-10": "// bcom ldan 'das /",
    "K08D0089_H0089:307b-11": "kye ma 'di ltar chos kyi rnam grangs 'di'i nang du thams cad rdzogs shing /",
    "K08D0089_H0089:307b-12": "sangs rgyas kyi chos dang yon tan thams cad sgrub par gyur pa ni ngo mtshar to //",
    "K08D0089_H0089:307b-13": "bcom ldan 'das kyis bka' stsal pa /",
    "K08D0089_H0089:307b-14": "lha'i bu /",
    "K08D0089_H0089:307b-15": "de ni ji skad zer ba de bzhin te /",
    "K08D0089_H0089:307b-16": "lha'i bu /",
    "K08D0089_H0089:307b-17": "chos kyi rnam grangs 'di thos ma thag tu byang",
    "K08D0089_H0089:307b-18": "chub sems dpa' rnams bla na med pa yang dag",
    "K08D0089_H0089:307b-19": "par rdzogs par byang chub las phyir mi ldog par",
    "K08D0089_H0089:307b-20": "'gyur ro // de ci'i phyir zhe na /",
    "K08D0089_H0089:307b-21": "rigs kyi bu'am /",
    "K08D0089_H0089:307b-22": "rigs kyi bu mo phyir mi ldog pa'i dge ba'i",
    "K08D0089_H0089:307b-23": "rtsa ba yongs su smin pa rnams kyi phyag rgya",
    "K08D0089_H0089:307b-24": "ni / 'di lta ste /",
    "K08D0089_H0089:307b-25": "chos kyi rnam grangs 'di thos pa yin te /",
    "K08D0089_H0089:307b-26": "chos kyi rnam grangs 'di ni dge ba'i rtsa ba",
    "K08D0089_H0089:307b-27": "ma bskyed pa rnams kyi rna lam du grag par",
    "K08D0089_H0089:308a-0": "mi 'gyur ro // @308a *//",
    "K08D0089_H0089:308a-1": "rigs kyi bu /",
    "K08D0089_H0089:308a-2": "chos kyi rnam grangs 'di thos pa tsam gyis rigs",
    "K08D0089_H0089:308a-3": "kyi bu'am rigs kyi bu mo dag lhag pa'i bsam",
    "K08D0089_H0089:308a-4": "pa yongs su dag cing sangs rgyas mthong ba dang",
    "K08D0089_H0089:308a-5": "mi 'bral bar 'gyur /",
    "K08D0089_H0089:308a-6": "dam pa'i chos nyan pa dang mi 'bral bar 'gyur /",
    "K08D0089_H0089:308a-7": "dge 'dun la bsnyen bkur byed pa dang mi 'bral bar 'gyur /",
    "K08D0089_H0089:308a-8": "rgya mtsho'i phyag rgya mi zad pa mngon par bsgrub pa'i gzungs dang mi 'bral bar 'gyur /",
    "K08D0089_H0089:308a-9": "sems can gyi bsam pa dang /",
    "K08D0089_H0089:308a-10": "spyod pa dang /",
    "K08D0089_H0089:308a-11": "sgra la 'jug pa'i gzungs dang mi 'bral bar 'gyur /",
    "K08D0089_H0089:308a-12": "nyi ma'i tog snang ba'i gzungs dang mi 'bral bar 'gyur /",
    "K08D0089_H0089:308a-13": "zla ba'i tog snang ba'i gzung dang mi 'bral bar 'gyur /",
    "K08D0089_H0089:308a-14": "kun nas ldang ba thams cad rnam par gnon pa sgrub pa'i gzungs dang mi 'bral bar 'gyur /",
    "K08D0089_H0089:308a-15": "rdo rje ltar sra zhing brtan pa'i ri rnam par 'joms pa'i gzungs dang mi 'bral bar 'gyur /",
    "K08D0089_H0089:308a-16": "brjod du med pa'i don bstan pa la yang dag pa gzhol ba'i gzungs dang mi 'bral bar 'gyur /",
    "K08D0089_H0089:308a-17": "tshig dang /",
    "K08D0089_H0089:308a-18": "spyod pa dang /",
    "K08D0089_H0089:308a-19": "sgra thams cad la 'jug pa'i gzungs dang mi 'bral bar 'gyur /",
    "K08D0089_H0089:308a-20": "nam mkha'i dkyil dri ma med par sgrub pa'i phyag rgyas btab pa'i gzungs dang mi 'bral bar 'gyur /",
    "K08D0089_H0089:308a-21": "sangs rgyas kyi sku mtha' yas pa yongs su rdzogs pa sgrub pa'i gzungs dang mi 'bral bar 'gyur /",
    "K08D0089_H0089:308a-22": "lha'i bu /",
    "K08D0089_H0089:308b-0": "gzungs 'di dag thob pas byang chub sems @308b dpa'",
    "K08D0089_H0089:308b-1": "rnams phyogs bcu'i sangs rgyas kyi zhing rnams su sangs",
    "K08D0089_H0089:308b-2": "rgyas kyi sku mngon par sprul nas chos ston te",
    "K08D0089_H0089:308b-3": "/ chos nyid las kyang mi g-yo la /",
    "K08D0089_H0089:308b-4": "'gro ba yang med /",
    "K08D0089_H0089:308b-5": "'ong ba yang med do //",
    "K08D0089_H0089:308b-6": "sems can rnams yongs su smin par byed kyang sems can du dmigs pa yang med do //",
    "K08D0089_H0089:308b-7": "chos ston kyang yi ge mnyam pa nyid la g-yo ba med do //",
    "K08D0089_H0089:308b-8": "'chi 'pho dang skye ba ston kyang 'pho ba yang med /",
    "K08D0089_H0089:308b-9": "skye ba yang med do //",
    "K08D0089_H0089:308b-10": "chos thams cad rnam par rtog pa med pa'i phyir",
    "K08D0089_H0089:308b-11": "'du byed rnams gang du 'gro bar yang mi 'gyur",
    "K08D0089_H0089:308b-12": "/ gang nas 'ong bar yang mi 'gyur ro //",
    "K08D0089_H0089:308b-13": "chos kyi rnam grangs 'di bshad pa na byang chub",
    "K08D0089_H0089:308b-14": "sems dpa' sum stong gis mi skye ba'i chos la",
    "K08D0089_H0089:308b-15": "bzod pa thob par gyur to //",
    "K08D0089_H0089:308b-16": "sems can tshad med pa rnams kyis ni bla na",
    "K08D0089_H0089:308b-17": "med pa yang dag par rdzogs pa'i byang chub tu",
    "K08D0089_H0089:308b-18": "sems bskyed par gyur to //",
    "K08D0089_H0089:308b-19": "bcom ldan 'das kyis de skad ces bka' stsal nas /",
    "K08D0089_H0089:308b-20": "byang chub sems dpa' sems dpa' chen po blo gros mi zad pa dang /",
    "K08D0089_H0089:308b-21": "byang chub sems dpa' de dag dang /",
    "K08D0089_H0089:308b-22": "dge slong de dag dang /",
    "K08D0089_H0089:308b-23": "lha'i bu seng ge'i tog gi 'od zer snang ba thogs pa med pa dang /",
    "K08D0089_H0089:308b-24": "lha dang /",
    "K08D0089_H0089:308b-25": "mi dang /",
    "K08D0089_H0089:308b-26": "lha ma yin dang /",
    "K08D0089_H0089:308b-27": "dri zar bcas pa'i 'jig rten yi rangs te /",
    "K08D0089_H0089:308b-28": "bcom ldan 'das kyis gsungs pa la mngon par bstod do //",
    "K08D0089_H0089:308b-29": "'phags pa dkon mchog brtsegs pa chen po'i chos kyi rnam grangs le'u stong phrag brgya pa las /",
    "K08D0089_H0089:309a-0": "blo gros mi zad @309a *//",
    "K08D0089_H0089:309a-1": "pas zhus pa'i le'u zhes bya ste /",
    "K08D0089_H0089:309a-2": "'dus pa bzhi bcu rtsa lnga pa rdzogs so ////",
    "K08D0089_H0089:309a-3": "rgya gar gyi mkhan po su rendra be [*bo?] dhi dang /",
    "K08D0089_H0089:309a-4": "zhu chen gyi lo tstsha ba ban de ye shes sdes bsgyur cing zhus te gtan la phab pa /",
    "K08D0089_H0089:309a-5": "zhu chen gyi lo tstsha ba dharma t'a sh'i las"
}