{
    "T02D3126:225b-0": "@225b ` // bsrung ba lnga'i tsho ga bzhugs//",
    "T02D3126:225b-2": "# // bcom ldan 'das 'phags ma so sor 'brang ma la phyag 'tshal lo //",
    "T02D3126:225b-3": "bkra shis tshe ring dbyig dang ni //",
    "T02D3126:225b-4": "skal ldan 'od can stobs dan gzhi //",
    "T02D3126:225b-5": "nges par 'dod kun phun tshogs phyir //",
    "T02D3126:225b-6": "bkags bas ni rnams 'joms pa yi //",
    "T02D3126:225b-7": "bsrung ba'i cho ga'i rim pa ni //",
    "T02D3126:226a-0": "@226a * // 'di ni cung zad brjod par bya //",
    "T02D3126:226a-1": "dang por yid 'ong sa phyogs yangs pa ru //",
    "T02D3126:226a-2": "ser skya'i lci ba tsanda na sogs kyis byugs //",
    "T02D3126:226a-3": "steng du bla re bre zhing dar dpyangs ldan //",
    "T02D3126:226a-4": "mtshams su rnga yab dang bcas brgyan pa'i sar //",
    "T02D3126:226a-5": "sor mo nyi shu rtsa brgyad yongs bcal steng du ni //",
    "T02D3126:226a-6": "gal te yod na rdul tshon sna lngas dkyil 'khor bri //",
    "T02D3126:226a-7": "med na legs bskams dkar 'jam sa le zhib mo'i phyes //",
    "T02D3126:226a-8": "padma 'dab brgyad kha bye yang dag bri bar bya //",
    "T02D3126:226a-9": "padma de la brten pa'i gza'i rgyal po dgu bri ba ni /",
    "T02D3126:226a-10": "nyi ma dang zla ba 'dab ma gcig la bri /",
    "T02D3126:226a-11": "de'i phyi rol gyi mu khyud sor gsum la'ang rgyu",
    "T02D3126:226a-12": "skar ma lus pas nang gi padma yongs su bskor",
    "T02D3126:226a-13": "ba bri bar bya'o //",
    "T02D3126:226a-14": "de'i phyi rol du mtho gang gi zheng gi tshad",
    "T02D3126:226a-15": "la 'khor lo rtsibs brgyad pa shin tu zlum po",
    "T02D3126:226a-16": "/ phyi rol du 'od zer 'bar ba dang bcas pa'o //",
    "T02D3126:226a-17": "'khor lo rtsibs brgyad du byas pa la phyogs skyong",
    "T02D3126:226a-18": "rim pa ji lta ba bzhin du dgod par bya'o",
    "T02D3126:226a-19": "// de nyid kyi nang gi dbus su padma kha",
    "T02D3126:226a-20": "bye ba'i lte ba la tsanda na gyis byugs la",
    "T02D3126:226a-21": "lha mo lnga steng du bri bar bya'o //",
    "T02D3126:226a-22": "de la rang rang gi kha dog gi me tog",
    "T02D3126:226a-23": "'bar ba dgram par bya zhing dkyil 'khor gyi steng",
    "T02D3126:226a-24": "du man 'ji chen po gcig bzhag la /",
    "T02D3126:226a-25": "de'i steng du 'bab chu bzang pos bkang ba'i bum par dri dkar po dang 'o ma dang /",
    "T02D3126:226a-26": "rin po che sna lnga bcug la shin tu gzhon pa'i lo mas kha legs par brgyan la /",
    "T02D3126:226a-27": "dbang po dang /",
    "T02D3126:226a-28": "me dang /",
    "T02D3126:226a-29": "yi dgas kyi bdag po dang /",
    "T02D3126:226a-30": "srin po'i rgyal po dang /",
    "T02D3126:226a-31": "chu lha'i bdag po dang /",
    "T02D3126:226a-32": "rlung lha dang /",
    "T02D3126:226a-33": "gnod sbyin dang /",
    "T02D3126:226a-34": "dbang phyug chen po rnams la dri'i chu dang /",
    "T02D3126:226a-35": "bu ram dang /",
    "T02D3126:226a-36": "zho bsres pa dang /",
    "T02D3126:226a-37": "chang dang /",
    "T02D3126:226a-38": "khrag dang /",
    "T02D3126:226a-39": "'o ma dang /",
    "T02D3126:226a-40": "skyur po dang /",
    "T02D3126:226a-41": "bur chang dang /",
    "T02D3126:226a-42": "til gyi thug pas bkang ba'i snod gzhag par bya'o //",
    "T02D3126:226a-43": "me tog phreng ba dkar po dang /",
    "T02D3126:226a-44": "nag po dang /",
    "T02D3126:226a-45": "ljang gu'i phreng ba dang ;",
    "T02D3126:226a-46": "me tog dkar po'i bu gar d'ur ba ma nyams pa bcug pa dang /",
    "T02D3126:226a-47": "ljang gu 'bar ba dang /",
    "T02D3126:226a-48": "ser po dang /",
    "T02D3126:226a-49": "dmar po'i phreng ba lha rnams kyi rten thams cad la 'chang du gzhug par bya'o //",
    "T02D3126:226a-50": "dkyil du me tog sna tshogs kyi phreng ba 'phyang du gzhug par bya'o //",
    "T02D3126:226a-51": "zho dang /",
    "T02D3126:226a-52": "khur ba dang /",
    "T02D3126:226b-0": "zan @226b dang ;",
    "T02D3126:226b-1": "bu ram bsres pa shar phyogs kyi cha la'o //",
    "T02D3126:226b-2": "sha dang nya dang sgog pa gshin rje'i phyogs su'o //",
    "T02D3126:226b-3": "'o ma dang /",
    "T02D3126:226b-4": "zan dang /",
    "T02D3126:226b-5": "zho sbyar ba dang /",
    "T02D3126:226b-6": "khur pa ni chu'i bdag pho'i phyogs su'o //",
    "T02D3126:226b-7": "mon sran sde'u dang /",
    "T02D3126:226b-8": "sran chung dang /",
    "T02D3126:226b-9": "nas la sogs pa brdzis la gnod sbyin gyi phyogs su'o//",
    "T02D3126:226b-10": "ba'i lci ba sa la ma lhung ba dang /",
    "T02D3126:226b-11": "rma bya'i sgro gsum dang /",
    "T02D3126:226b-12": "d'ur ba'i me tog dkar po dang bcas pa yungs kar dang ldan pas bkra shis pa dang /",
    "T02D3126:226b-13": "mngon par mtho ba dang nad 'joms par byed pa'i",
    "T02D3126:226b-14": "phyir bsrung ba 'di padma'i snod du gzhag par bya'o",
    "T02D3126:226b-15": "// sngags pas dri zhim pos khrus byas pa'i lus",
    "T02D3126:226b-16": "rnam par dag pa la gos dkar po dri ma",
    "T02D3126:226b-17": "med cing gtsang ba bgos pa /",
    "T02D3126:226b-18": "stan 'jam zhing mtho ba la 'dug ste /",
    "T02D3126:226b-19": "lha mo lnga rnams kyi ting nge 'dzin gsum bsgom par bya'o //",
    "T02D3126:226b-20": "de'i rjes la bris sku dang /",
    "T02D3126:226b-21": "glegs pam dang /",
    "T02D3126:226b-22": "sku gzugs kyi mdun du mchod rten legs par bzhag la /",
    "T02D3126:226b-23": "chos smra ba dang /",
    "T02D3126:226b-24": "las kyi rdo rje byed pa de bzhin gos kyis brgyan par byas te /",
    "T02D3126:226b-25": "kha shar phyogs su bltas sems zhi ba dang /",
    "T02D3126:226b-26": "mnyam par bzhag pa'i bsam gtan bya'o //",
    "T02D3126:226b-27": "de nas rang gi snying gar aa las zla ba'i",
    "T02D3126:226b-28": "dkyil 'khor gyi steng du pram gyi sa bon gyi",
    "T02D3126:226b-29": "rnam par bya'o// de'i 'od zer gyi snang bas so",
    "T02D3126:226b-30": "sor 'brang ma'i dkyil 'khor mdun du bkug par bsgoms",
    "T02D3126:226b-31": "rnam par bya'o// la / 'od zer de nyid kyis",
    "T02D3126:226b-32": "mchod pa'i lha mo yang dag par spros te legs",
    "T02D3126:226b-33": "par mchod la rang gi sa la bzhugs par bya'o",
    "T02D3126:226b-34": "rnam par bya'o// la / // phyi rol gyi mchod",
    "T02D3126:226b-35": "pa rnam pa lngas legs par mchod cing sdig pa",
    "T02D3126:226b-36": "bshags pa la sogs pa bya'o //",
    "T02D3126:226b-37": "gang yang /",
    "T02D3126:226b-38": "bdag gis mi 'tshal sdig bgyis pa'am //",
    "T02D3126:226b-39": "bgyid du stsal ba nyid dang ni //",
    "T02D3126:226b-40": "mi dge ba ni rjes rang bgyid //",
    "T02D3126:226b-41": "de kun rdzogs sangs spyan snga ru //",
    "T02D3126:226b-42": "da ltar so sor bshags par bgyid //",
    "T02D3126:226b-43": "tshogs gnyis rgyun mi 'chad pa dang //",
    "T02D3126:226b-44": "bde gshegs sras zab gting dpag dka' //",
    "T02D3126:226b-45": "'gro kun don sgrub mdzad pa dang //",
    "T02D3126:226b-46": "de bas gzhan yang rjes rang bgyid //",
    "T02D3126:226b-47": "aom sva bh'a ba shuddha: sarba dharmm'a sva bh'a ba shuddhonyham /",
    "T02D3126:226b-48": "aom sh'u n+ya t'a dzny'a na badzra sva bh'a ba",
    "T02D3126:226b-49": "a'a tma konyham zhes stong pa nyid du rnam par",
    "T02D3126:227a-0": "bsams la / de'i rjes la rang gi @227a * //",
    "T02D3126:227a-1": "sems kyi ngo bo pram gyi sa bon du mngon par bltas la /",
    "T02D3126:227a-2": "pram las byung ba'i 'khor lo de'i dbus su zla",
    "T02D3126:227a-3": "ba la pram 'od zer dang bcas pa shin tu",
    "T02D3126:227a-4": "'bar ba ste / sa bon de dang phyag mtshan",
    "T02D3126:227a-5": "yongs su gyur pa las so sor 'brang ma chen",
    "T02D3126:227a-6": "mo lo bcu drug lon pa'i sku can bsam par",
    "T02D3126:227a-7": "'bar ba ste / bya'o ; / sku mdog ser mo sbyi bor mchod rten gyis brgyan pa /",
    "T02D3126:227a-8": "padma 'dab ma brgyad pa zla ba'i gdan la gnas pa /",
    "T02D3126:227a-9": "rdo rje'i skyil mo krung bcas pa /",
    "T02D3126:227a-10": "spyan gsum pa /",
    "T02D3126:227a-11": "phyag brgyad pa /",
    "T02D3126:227a-12": "rgyan thams cad kyis brgyan pa /",
    "T02D3126:227a-13": "zhal bzhi rtsa ba'i zhal ser po /",
    "T02D3126:227a-14": "g-yas nag po /",
    "T02D3126:227a-15": "g-yon dmar po ;",
    "T02D3126:227a-16": "rgyab dkar po'o //",
    "T02D3126:227a-17": "phyag dang po dang /",
    "T02D3126:227a-18": "gnyis pa dang /",
    "T02D3126:227a-19": "gsum pa dang /",
    "T02D3126:227a-20": "bzhi pa rnams la 'khor lo dang /",
    "T02D3126:227a-21": "rdo rje dang /",
    "T02D3126:227a-22": "mda' dang ral gri bsam par bya'o //",
    "T02D3126:227a-23": "g-yon pa'i dang po dang /",
    "T02D3126:227a-24": "gnyis pa dang /",
    "T02D3126:227a-25": "gsum pa dang /",
    "T02D3126:227a-26": "bzhi pa rnams la /",
    "T02D3126:227a-27": "rdo rje zhags pa dang /",
    "T02D3126:227a-28": "mdud rtsi gsum pa dang /",
    "T02D3126:227a-29": "gzhu dang /",
    "T02D3126:227a-30": "dgra sta bsam par bya'o //",
    "T02D3126:227a-31": "de ltar gyur pa'i bcom ldan 'das ma bsam par bya'o //",
    "T02D3126:227a-32": "de'i sngags ni /",
    "T02D3126:227a-33": "aom ma ni dha ri badzri n'i ma h'a pra ti sa re h'um h'um phat phat sv'a h'a /",
    "T02D3126:227a-34": "de'i mdun du sa bon yongs su gyur pa las /",
    "T02D3126:227a-35": "stong chen mo rab tu 'joms ma bsgom par bya ste /",
    "T02D3126:227a-36": "mdog gnag pa /",
    "T02D3126:227a-37": "skra kham pa gyen du brdzes pa /",
    "T02D3126:227a-38": "thod pa'i rgyan byas pa /",
    "T02D3126:227a-39": "khro gnyer can mche ba rnam par gtsigs pa dang ldan pa /",
    "T02D3126:227a-40": "'od zer dang bcas pa /",
    "T02D3126:227a-41": "nyi ma'i gdan can /",
    "T02D3126:227a-42": "sgeg pa'i nyams dang ldan pa /",
    "T02D3126:227a-43": "zhal bzhi pa'i rtsa ba'i zhal nag po /",
    "T02D3126:227a-44": "g-yas dang g-yon pa dkar po dang dmar po rgyab kyi zhal ser po /",
    "T02D3126:227a-45": "spyan gsum pa /",
    "T02D3126:227a-46": "rgyan thams cad kyis brgyan pa /",
    "T02D3126:227a-47": "de'i phyag g-yas kyi dang po dang /",
    "T02D3126:227a-48": "gnyis pa dang /",
    "T02D3126:227a-49": "gsum pa dang /",
    "T02D3126:227a-50": "bzhi pa rnams la mchog sbyin dang /",
    "T02D3126:227a-51": "rdo rje lcags kyu dang /",
    "T02D3126:227a-52": "mda' dang /",
    "T02D3126:227a-53": "ral gri bsnams pa'o //",
    "T02D3126:227a-54": "g-yon pa'i dang po dang /",
    "T02D3126:227a-55": "gnyis pa dang ;",
    "T02D3126:227a-56": "gsum pa dang /",
    "T02D3126:227a-57": "bzhi pa rnams la sdigs mdzub dang /",
    "T02D3126:227a-58": "dgra sta dang /",
    "T02D3126:227a-59": "gzhu dang /",
    "T02D3126:227a-60": "rin po che dang cha drug pa'o //",
    "T02D3126:227a-61": "de ltar gyur pa'i bcom ldan 'das drag mo'i cha byad can bsgom par bya'o //",
    "T02D3126:227a-62": "de'i sngags ni /",
    "T02D3126:227a-63": "aom aa mri ta wa ra wa ra wa ra /",
    "T02D3126:227a-64": "pra wa ra bi shuddhe h'um h'um phat phat sv'a h'a /",
    "T02D3126:227b-0": "@227b de'i lho phyogs kyi zla ba'i steng du mam",
    "T02D3126:227b-1": "las byung ba rma bya chen mo kha dog ser",
    "T02D3126:227b-2": "mo sems dpa'i skyil mo krung can /",
    "T02D3126:227b-3": "zhal gsum rtsa ba'i zhal ser po /",
    "T02D3126:227b-4": "g-yas dang g-yon pa nag po dang dmar po'o //",
    "T02D3126:227b-5": "spyan gsum pa phyag brgyad pa rin po che'i cod pan can /",
    "T02D3126:227b-6": "rgyan thams cad kyis rnam par brgyan pa /",
    "T02D3126:227b-7": "phyag g-yas dang po dang /",
    "T02D3126:227b-8": "gnyis pa dang /",
    "T02D3126:227b-9": "gsum pa dang /",
    "T02D3126:227b-10": "bzhi pa rnams la mchog sbyin dang /",
    "T02D3126:227b-11": "bum pa rin po ches brgyan pa dang /",
    "T02D3126:227b-12": "'khor lo dang ral gri'o //",
    "T02D3126:227b-13": "g-yon pa'i phyag dang po dang /",
    "T02D3126:227b-14": "gnyis pa dang /",
    "T02D3126:227b-15": "gsum pa dang /",
    "T02D3126:227b-16": "bzhi pa rnams la lhung bzed kyi steng du dge slong dang /",
    "T02D3126:227b-17": "rma bya dang bum pa'i steng du sna tshogs rdo rjes mtshan pa dang /",
    "T02D3126:227b-18": "rin po che'i rgyal mtshan bsnams pa'o //",
    "T02D3126:227b-19": "de'i sngags ni /",
    "T02D3126:227b-20": "aom aa mri ta bi lo ki ni garbha sam",
    "T02D3126:227b-21": "raksha ni a'a ka rsha ni a'a karsha ni h'um",
    "T02D3126:227b-22": "h'um phat phat sv'a h'a /",
    "T02D3126:227b-23": "de'i nub phyogs kyi steng gi padma'i zla ba la /",
    "T02D3126:227b-24": "sam las byung ba'i gsang sngags rjes su 'dzin ma chen mo sku mdog dmar mo zhal gsum pa /",
    "T02D3126:227b-25": "rtsa ba'i zhal dmar po /",
    "T02D3126:227b-26": "g-yas dang g-yon pa nag po dang dkar po /",
    "T02D3126:227b-27": "spyan gsum pa rin po che'i dbu rgyan gyis brgyan pa /",
    "T02D3126:227b-28": "phyag bcu gnyis pa ste /",
    "T02D3126:227b-29": "g-yas kyi dang po dang gnyis pa dang /",
    "T02D3126:227b-30": "gsum pa dang /",
    "T02D3126:227b-31": "bzhi pa dang /",
    "T02D3126:227b-32": "lnga pa dang /",
    "T02D3126:227b-33": "drug pa rnams la chos kyi phyag rgya dang /",
    "T02D3126:227b-34": "ting nge 'dzin gyi phyag rgya dang /",
    "T02D3126:227b-35": "mchog sbyin pa dang /",
    "T02D3126:227b-36": "mi 'jigs pa sbyin pa dang /",
    "T02D3126:227b-37": "rdo rje dang /",
    "T02D3126:227b-38": "mda' bsnams pa'o //",
    "T02D3126:227b-39": "g-yon gyi phyag dang po dang /",
    "T02D3126:227b-40": "gnyis pa dang /",
    "T02D3126:227b-41": "gsum pa dang /",
    "T02D3126:227b-42": "bzhi pa dang /",
    "T02D3126:227b-43": "lnga pa dang /",
    "T02D3126:227b-44": "drug pa rnams la chos kyi phyag rgya dang /",
    "T02D3126:227b-45": "ting nge 'dzin gyi phyag rgya dang ;",
    "T02D3126:227b-46": "sdigs mdzub zhags pa dang /",
    "T02D3126:227b-47": "bum pa padmas mtshan pa dang /",
    "T02D3126:227b-48": "rin po che'i tshogs dang /",
    "T02D3126:227b-49": "gzhu bsnams pa'o //",
    "T02D3126:227b-50": "de'i sngags ni /",
    "T02D3126:227b-51": "aom bi ma le pu le dza ya wa re",
    "T02D3126:227b-52": "dza ya wa hri ni aa mri ta bi dza",
    "T02D3126:227b-53": "re h'um h'um phat phat sv'a h'a /",
    "T02D3126:227b-54": "de'i byang phyogs su padma'i steng du zla ba la",
    "T02D3126:227b-55": "gham las byung ba'i bsil ba'i tshal chen mo sku",
    "T02D3126:227b-56": "mdog ljang gu zhal gsum pa /",
    "T02D3126:227b-57": "rtsa ba'i zhal ljang gu / g-yas dang g-yon pa nag po dang dmar po /",
    "T02D3126:227b-58": "spyan gsum pa phyag drug pa de bzhin gshegs pa'i",
    "T02D3126:227b-59": "dbu rgyan dang rgyan thams cad kyis rnam par brgyan",
    "T02D3126:227b-60": "pa / g-yas kyi phyag dang po dang /",
    "T02D3126:227b-61": "gnyis pa dang /",
    "T02D3126:228a-0": "gsum @228a * //",
    "T02D3126:228a-1": "pa rnams la mi 'jigs pa sbyin pa dang /",
    "T02D3126:228a-2": "rdo rje dang mda'o //",
    "T02D3126:228a-3": "g-yon pa'i phyag dang po dang gnyis pa dang /",
    "T02D3126:228a-4": "gsum pa rnams la sdigs mdzub /",
    "T02D3126:228a-5": "rdo rje zhags pa dang /",
    "T02D3126:228a-6": "rin po che'i rgyal mtshan dang gzhu rnams so //",
    "T02D3126:228a-7": "de'i sngags ni /",
    "T02D3126:228a-8": "aom bh'a ra bh'a ra /",
    "T02D3126:228a-9": "sam bh'a ra aindra ya ba la bi sho dha",
    "T02D3126:228a-10": "ni h'um h'um phat phat ru ru tsa le sv'a",
    "T02D3126:228a-11": "h'a / de ltar gyur pa'i dkyil 'khor rnam par bsam par bya'o //",
    "T02D3126:228a-12": "de'i 'od zer gyis spyi'i khyab pa dang /",
    "T02D3126:228a-13": "rang rang gi 'od zer des stong gsum gyi stong",
    "T02D3126:228a-14": "chen po'i rnam par khyab cing 'od zer gyi lcags",
    "T02D3126:228a-15": "kyus ye shes kyi 'khor lo mdun du spyan drangs",
    "T02D3126:228a-16": "shing bkug par bsam mo //",
    "T02D3126:228a-17": "mchod yon dang /",
    "T02D3126:228a-18": "zhabs bsil dang /",
    "T02D3126:228a-19": "'thor 'thung la sogs pa bya zhing mchod pa rnam",
    "T02D3126:228a-20": "pa lngas yang dag par mchod nas dril bu dkrol",
    "T02D3126:228a-21": "zhing bstod pa bya'o //",
    "T02D3126:228a-22": "rang bzhin dag pa nyid las byung //",
    "T02D3126:228a-23": "rdo rje sems dpa'i bdag nyid mchog / dung dang kun da'i 'od dang ma tshungs ;",
    "T02D3126:228a-24": "/ so sor 'brang ma phyag 'tshal lo //",
    "T02D3126:228a-25": "kha dog nag mo mi bzad che //",
    "T02D3126:228a-26": "'jigs shing zhal 'gyur khro bdag can //",
    "T02D3126:228a-27": "gdul dka' 'byung po yang dag sdud //",
    "T02D3126:228a-28": "rdo rje khro la bdag 'dud do //",
    "T02D3126:228a-29": "lha mo ye shes las byung che //",
    "T02D3126:228a-30": "gser gyi mdog ltar 'od 'bar zhing //",
    "T02D3126:228a-31": "rma bya che la bdag bstod cing //",
    "T02D3126:228a-32": "rig pa'i rgyal mo phyag 'tshal lo //",
    "T02D3126:228a-33": "padma kha che zhal mnga' zhing //",
    "T02D3126:228a-34": "zhal mdzes ma la spyan yangs ma //",
    "T02D3126:228a-35": "padma r'a ga ltar 'bar zhing //",
    "T02D3126:228a-36": "'gro ba'i mar gyur khyod la 'dud //",
    "T02D3126:228a-37": "bee d'urya 'dri'i 'od dang mtshungs //",
    "T02D3126:228a-38": "'dod pa'i 'dod chags kyis bgegs pa //",
    "T02D3126:228a-39": "dug rnams gcod par mdzad pa mo //",
    "T02D3126:228a-40": "gzugs mdzes ma la bdag 'dud do //",
    "T02D3126:228a-41": "bstod pa'i mthar thug pa'i dam tshig gi dkyil 'khor la gzhug par bya'o //",
    "T02D3126:228a-42": "gcig tu gyur pa la dbang bskur bar bya ste //",
    "T02D3126:228a-43": "aom sarba ta th'a ga ta aa bhi she ka sa ma ya shri ye h'um /",
    "T02D3126:228a-44": "dbu rgyan la rdo rje sems dpa' bsams la /",
    "T02D3126:228a-45": "de'i rjes la nus pa ji lta ba bzhin du lan cig klog pas /",
    "T02D3126:228a-46": "sha dang chang la sogs pa spang bar bya'o //",
    "T02D3126:228a-47": "nyin mtshan gcig klog pa ston mo dkar gsum dang bcas pa bza' bar bya'o //",
    "T02D3126:228a-48": "slob dpon gyi g-yas phyogs su rdzas brgyad kyis mdzes",
    "T02D3126:228b-0": "par byas pa'i gtor ma'i snod @228b gzhag par bya",
    "T02D3126:228b-1": "zhing nus pa ji lta ba bzhin du yon dbul",
    "T02D3126:228b-2": "bar bya'o // de ltar byas na bsrung ba spyi'i",
    "T02D3126:228b-3": "sngags sv'a h'a'i mthar nya'i snod du 'bras thug po",
    "T02D3126:228b-4": "che ma nyams pa dang /",
    "T02D3126:228b-5": "nya gson ma dang /",
    "T02D3126:228b-6": "gser gyis shog bu la bsgrub bya'i ming bris la snod kyi nang du dor bar bya'o //",
    "T02D3126:228b-7": "de ltar 'grub par 'gyur gyi gzhan du yang ma yin no //",
    "T02D3126:228b-8": "rims dang dug dang de bzhin nad //",
    "T02D3126:228b-9": "'jigs dang chom rkun 'tshe ba dang //",
    "T02D3126:228b-10": "'byung po mkha' 'gro ma 'chol dang //",
    "T02D3126:228b-11": "sdug bsngal dgra yis nyen pa'am //",
    "T02D3126:228b-12": "yul 'khor rgyal rigs grong dang ni //",
    "T02D3126:228b-13": "tshangs dus 'brog dang nags rnams su //",
    "T02D3126:228b-14": "skad cig bklags pas lha rnams kyi //",
    "T02D3126:228b-15": "zhi dang dge ba byed par 'gyur //",
    "T02D3126:228b-16": "bu ma rnyed la bu dang ni //",
    "T02D3126:228b-17": "nor ma rnyed la nor rnams 'byung //",
    "T02D3126:228b-18": "gang du byin gyis brlabs pa'i sar //",
    "T02D3126:228b-19": "gsang sngags 'di ni bsgrub par bya //",
    "T02D3126:228b-20": "ji snyed klog pa de snyed du //",
    "T02D3126:228b-21": "slob dpon gyis yang dag par gnas te sems snyoms par bzhag pas bzlas par bya'o //",
    "T02D3126:228b-22": "klog pa'i rjes thogs su sngar bzhin du mchod yon dang /",
    "T02D3126:228b-23": "zhabs bsil dang /",
    "T02D3126:228b-24": "'thor 'thung la sogs pa dang /",
    "T02D3126:228b-25": "mchod pa rnam pa lngas yang dag par mchod la",
    "T02D3126:228b-26": "gshegs su gsol zhing nye bar bsdus la gtor ma",
    "T02D3126:228b-27": "'bab chu drag por bo bar bya'o //",
    "T02D3126:228b-28": "yang na brag bug skam por dbo bar bya'o //",
    "T02D3126:228b-29": "tshe'i mtha' gtugs te /",
    "T02D3126:228b-30": "'chi ba yang tshe ring bar 'gyur zhes bya bar the tshom med do //",
    "T02D3126:228b-31": "srung ba lnga'i cho ga slob dpon rin chen 'byung gnas zhi bas mdzad pa rdzogs so /",
    "T02D3126:228b-33": "// / rgya gar gyi mkhan po mu da ti shr'i dzny'a na dang /",
    "T02D3126:228b-34": "lo ts'a ba bande bkra shis rgyal mtshan gyis bsgyur ba'o /"
}