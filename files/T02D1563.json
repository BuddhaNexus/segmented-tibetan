{
    "T02D1563:222a-0": "@222a # // rgya gar skad du /",
    "T02D1563:222a-1": "badzra yo gi n'i aa bhi she ka sam kshe pa n'a ma /",
    "T02D1563:222a-2": "bod skad du /",
    "T02D1563:222a-3": "rdo rje rnal 'byor ma'i dbang mdor bsdus pa zhes bya ba /",
    "T02D1563:222a-4": "rdo rje rnal 'byor ma la phyag 'tshal lo //",
    "T02D1563:222a-5": "spros pa dang bcas zhal nas gsungs pa mang yod kyang //",
    "T02D1563:222a-6": "spros bral mos pa bdag 'dra'i byin rlabs don //",
    "T02D1563:222a-7": "phag mo mngon 'byung rgyud la brten nas ni //",
    "T02D1563:222a-8": "byin rlabs mdor bsdus bdag gis bshad par bya //",
    "T02D1563:222a-9": "de la snying po'i don do sprod pa'i man ngag la thun mong gi dbang dang /",
    "T02D1563:222a-10": "thun mong ma yin pa'i dbang ngo //",
    "T02D1563:222a-11": "de la thun mong gi dbang ni bum pa'i dbang la sogs pa'i rig pa'i dbang lnga'o //",
    "T02D1563:222a-12": "thun mong ma yin pa'i dbang ni rdo rje rnal 'byor ma'i byin rlabs kyi dbang ngo //",
    "T02D1563:222a-13": "de la rdo rje rnal 'byor ma'i byin rlabs kyi",
    "T02D1563:222a-14": "dbang ni dang po dur khrod la sogs pa dben",
    "T02D1563:222a-15": "pa'i gnas su sa gzhi brtag pa la sogs pa",
    "T02D1563:222a-16": "byas pa'i rjes su lhag gnas gsum ni gzhan nas",
    "T02D1563:222a-17": "shes par bya'o // de nas rdo rje rnal 'byor",
    "T02D1563:222a-18": "ma'i byin rlabs kyi dus su dkyil 'khor tshul bzhin",
    "T02D1563:222a-19": "du bri bar bya ste /",
    "T02D1563:222a-20": "dbus gru gsum bsnol ma la dga' ba 'khyil ba bri /",
    "T02D1563:222a-21": "de'i mthar padma 'dab ma bcu drug gam brgyad la rdo rje me ris 'khor bar bri'o //",
    "T02D1563:222a-22": "dbang bskur ba'i rdzas ni de'i steng du bum pa dmar po gsum gyi nang du /",
    "T02D1563:222a-23": "rin chen lnga dang sman lnga dang rdzas gzhan chu la sogs pas bkang la /",
    "T02D1563:222a-24": "kha rgyan dang mgul chings dmar pos brgyan te gzhag",
    "T02D1563:222a-25": "/ dbu rgyan dang rdo rje dril bu rtsar gzhag",
    "T02D1563:222a-26": "/ de'i steng du thod pa mtshan nyid dang ldan",
    "T02D1563:222a-27": "pa gsum gyi nang du /",
    "T02D1563:222a-28": "mtshan nyid dang ldan pa'i bu mo gzhon nu ma",
    "T02D1563:222a-29": "bcu drug ma'am nyi shu rtsa lnga ma'i lag pas",
    "T02D1563:222a-30": "chang gis thod pa 'gengs su gzhug go //",
    "T02D1563:222a-31": "de la mtshan ma brtag par bya'o //",
    "T02D1563:222a-32": "de nas bu mos mchod pa byas yon yang dbul lo //",
    "T02D1563:222a-33": "de'i dgos pa ni rtags rab 'bring gsum gang rung cig byung ba dang /",
    "T02D1563:222a-34": "de'i steng du me long g-ya' dag pa la gur",
    "T02D1563:222a-35": "kum gyi chus bkrus la sindh'u ra btsags la gser",
    "T02D1563:222a-36": "smyug gis gru gsum bsnol ma bri /",
    "T02D1563:222a-37": "de'ang gnyis sprad du bya'o //",
    "T02D1563:222b-0": "@222b de'i dbus su sngags kyi rgyal po bris la /",
    "T02D1563:222b-1": "de las sngags gzhan yang g-yon skor du bri'o //",
    "T02D1563:222b-2": "de'ang man ngag gis bri'o //",
    "T02D1563:222b-3": "de'ang ras dmar pos zhal khebs bya'o //",
    "T02D1563:222b-4": "de'ang mchod pa sna tshogs pa'i rdzas la /",
    "T02D1563:222b-5": "mkha' 'gro ma mchod pa'i rdzas ni zhal gcig ma'i",
    "T02D1563:222b-6": "dbang du byas nas mchod pa bzhi bzhir bya zhing",
    "T02D1563:222b-7": "/ me tog dmar po sha bzhi chu las skyes dang thang las skyes /",
    "T02D1563:222b-8": "spos sna bzhi la gu gul nag po dang aa ru ra sha chen dang bzhi'o //",
    "T02D1563:222b-9": "dri sna bzhi ni tsandan dang gla rtsi dang ga pur dang gur kum mo //",
    "T02D1563:222b-10": "sgron me sna bzhi la 'bru mar dang mar dkar la sogs pa las bya'o //",
    "T02D1563:222b-11": "lha bshos sna bzhi 'bras la sogs pa las bya'o //",
    "T02D1563:222b-12": "de dag ni khro mo'i zhal du mchod pa'o //",
    "T02D1563:222b-13": "de la gtor ma'i ken [?] ni chang sna bzhi la 'bru chang sbrang chang gnyis //",
    "T02D1563:222b-14": "bur chang 'bras chang gnyis te bzhi'o //",
    "T02D1563:222b-15": "khur ba sna bzhi la gru gsum zla gam gnyis /",
    "T02D1563:222b-16": "zlum po gru bzhi gnyis te bzhi'o //",
    "T02D1563:222b-17": "sha sna bzhi la mi sha rta sha khyi sha ba lang dang bzhi'o //",
    "T02D1563:222b-18": "bdud rtsi sna bzhi la byang sems dkar dmar gnyis dang dri chen dri chu gnyis te bzhi'o //",
    "T02D1563:222b-19": "phag gdong gi zhal du mchod pa'i rdzas so //",
    "T02D1563:222b-20": "de ltar mchod pa la sogs pa'i rdzas bshams pa dang /",
    "T02D1563:222b-21": "rdo rje rnal 'byor ma'i bskyed rim la sogs pa bsgom par bya'o //",
    "T02D1563:222b-22": "de nas skyo na bzlas pa bya'o //",
    "T02D1563:222b-23": "de nas bstod pa bya ste mchod pa dang tshogs dbul ba la sogs pa bya'o //",
    "T02D1563:222b-24": "de nas byin gyis brlab par bya'o //",
    "T02D1563:222b-25": "de la bzhi ste /",
    "T02D1563:222b-26": "mchod pa dang rdzas dang sngags dang ting nge 'dzin to //",
    "T02D1563:222b-27": "de nas slob ma gzhug cing dbang bskur ba ni",
    "T02D1563:222b-28": "slob ma rnams la mig ras dmar pos bkab ste",
    "T02D1563:222b-29": "/ las kyi slob dpon gyis nang du drangs te /",
    "T02D1563:222b-30": "bgegs bskrad la dkyil 'khor gyi shar nas 'jug par bya'o //",
    "T02D1563:222b-31": "ji skad brjod de //",
    "T02D1563:222b-32": "de ring khyod mkha' 'gro ma thams cad kyi rigs",
    "T02D1563:222b-33": "su gzhug gi / ye shes gang gis mkha' 'gro",
    "T02D1563:222b-34": "ma kun gyi dngos grub thob par 'gyur la /",
    "T02D1563:222b-35": "dngos grub gzhan lta smos kyang ci dgos te de",
    "T02D1563:222b-36": "lta bu'i rdo rje ye shes ngas khyod la bskyed",
    "T02D1563:222b-37": "par bya yis / khyod kyis rdo rje rnal 'byor",
    "T02D1563:222b-38": "ma'i dkyil 'khor ma mthong ba rnams kyi drung du",
    "T02D1563:223a-0": "smra bar ma byed cig @223a * //",
    "T02D1563:223a-1": "gal te khyod kyis smras na dam tshig nyams par 'gyur te /",
    "T02D1563:223a-2": "de nas yang 'di ni dam tshig rdo rje ste /",
    "T02D1563:223a-3": "gal te tshul 'di gang su yang rung ba'i drung du bzlas na /",
    "T02D1563:223a-4": "khyod kyi mgo rdo rje rnal 'byor mas 'gas par byed do //",
    "T02D1563:223a-5": "rdo rje mkha' 'gro ma khyod dengs //",
    "T02D1563:223a-6": "khyod kyi snying la yang dag zhugs //",
    "T02D1563:223a-7": "gal te tshul 'di smras na ni //",
    "T02D1563:223a-8": "de ma thag tu dral te gshegs //",
    "T02D1563:223a-9": "'di ni khyod kyi dmyal ba'i chu //",
    "T02D1563:223a-10": "dam tshig nyams na sreg par byed //",
    "T02D1563:223a-11": "dam tshig bsrungs na dngos grub ni //",
    "T02D1563:223a-12": "rdo rje bdud rtsi'i chu 'dis 'grub //",
    "T02D1563:223a-13": "aom badzra d'a k'i n'i aa mri to da ka / de nas 'di brjod de /",
    "T02D1563:223a-14": "de ring phan chad khyod kyi rdo rje mkha' 'gro ma nga yin gyi /",
    "T02D1563:223a-15": "ngas gang gyis [*gis] brjod pa de bu khyod kyis bya dgos la /",
    "T02D1563:223a-16": "nga la brnyas pa'i las ma byed cig / gal",
    "T02D1563:223a-17": "te byas na yang ba ma spangs par tshe 'di'i",
    "T02D1563:223a-18": "'du byed byas nas /",
    "T02D1563:223a-19": "sems can dmyal ba chen po rnams su lhung bar gyur ta re /",
    "T02D1563:223a-20": "de nas 'di skad brjod de /",
    "T02D1563:223a-21": "de bzhin gshegs pa dang mkha' 'gro ma thams cad",
    "T02D1563:223a-22": "kyis byin gyis rlobs la rdo rje rnal 'byor ma",
    "T02D1563:223a-23": "bdag la dbab tu gsol /",
    "T02D1563:223a-24": "de nas 'di skad brjod par bya ste /",
    "T02D1563:223a-25": "rdo rje mkha' 'gro'i dkyil 'khor 'dir //",
    "T02D1563:223a-26": "bdag gis slob ma gzhug par bya //",
    "T02D1563:223a-27": "mkha' 'gro'i rigs kyi rim pa bzhin //",
    "T02D1563:223a-28": "bsod nams gang yin de bzhin shog //",
    "T02D1563:223a-29": "'dis ni dngos grub gang thob pa //",
    "T02D1563:223a-30": "rigs ni gang gi snod du 'gyur //",
    "T02D1563:223a-31": "'di la bsod nams ci yod pa //",
    "T02D1563:223a-32": "dkyil 'khor 'dir ni de bzhin shog / badzra d'a ki n'i badzra ho:/",
    "T02D1563:223a-33": "lha gang gis dngos grub thob pa brtag par bya'o //",
    "T02D1563:223a-34": "de nas me tog blangs la slob ma'i mgo la gang gas par bya'o ;",
    "T02D1563:223a-35": "/ mig dbye ba ni /",
    "T02D1563:223a-36": "aom rdo rje mkha' 'gro khyod nyid kyis //",
    "T02D1563:223a-37": "mig dbye bar ni nan tan mdzad //",
    "T02D1563:223a-38": "phye bas thams cad mthong 'gyur la //",
    "T02D1563:223a-39": "rdo rje'i mig ni bla na med //",
    "T02D1563:223a-40": "ces brjod do //",
    "T02D1563:223a-41": "de nas slob ma la lha'i dkyil 'khor bstan par bya'o //",
    "T02D1563:223a-42": "de nas dbang bskur bar bya ste //",
    "T02D1563:223a-43": "rdo rje rnal 'byor ma rnams la //",
    "T02D1563:223a-44": "mchod chen ji ltar mdzad pa ltar //",
    "T02D1563:223a-45": "bdag kyang rab tu bsgrub slad du //",
    "T02D1563:223a-46": "dbang bskur dam pa bdag la stsol //",
    "T02D1563:223a-47": "zhes gsol ba gdab bo //",
    "T02D1563:223a-48": "de nas bum pas dbang bskur ba //",
    "T02D1563:223a-49": "sangs rgyas kun gyi bum pa'i dbang //",
    "T02D1563:223a-50": "de ring khyod la bskur bar bya //",
    "T02D1563:223b-0": "sangs rgyas kun ni rab @223b bsgrub phyir //",
    "T02D1563:223b-1": "bum pa'i dbang ni khyod la bskur //",
    "T02D1563:223b-2": "bum pa byang chub sems kyis bkang //",
    "T02D1563:223b-3": "spyi bo nas tshangs pa'i bug pa na mar song",
    "T02D1563:223b-4": "bas bdud rtsi'i rgyun gyi lhag ma spyi bor mi",
    "T02D1563:223b-5": "bskyod par bzhugs par bsam mo //",
    "T02D1563:223b-6": "de nas dbu rgyan gyi dbang bskur ba ni /",
    "T02D1563:223b-7": "sangs rgyas kun gyi dbu rgyan dbang //",
    "T02D1563:223b-8": "de ring khyod la bskur bar bya //",
    "T02D1563:223b-9": "sangs rgyas kun du rab bsgrub phyir //",
    "T02D1563:223b-10": "dbu rgyan dbang ni khyod la bskur //",
    "T02D1563:223b-11": "de nas dril bu'i dbang bskur ba ni /",
    "T02D1563:223b-12": "sangs rgyas kun gyi dril bu'i dbang //",
    "T02D1563:223b-13": "de ring khyod la bskur bar bya //",
    "T02D1563:223b-14": "sangs rgyas kun du rab bsgrub phyir //",
    "T02D1563:223b-15": "dril bu'i dbang ni khyod la bskur //",
    "T02D1563:223b-16": "de nas ming gi dbang bskur ba ni //",
    "T02D1563:223b-17": "sangs rgyas kun gyi ming gi dbang //",
    "T02D1563:223b-18": "de ring khyod la bskur bar bya //",
    "T02D1563:223b-19": "sangs rgyas kun du rab bsgrub phyir //",
    "T02D1563:223b-20": "ming gi dbang ni khyod la bskur //",
    "T02D1563:223b-21": "zhes ma rig pa las gnas gyur nas rig pa ye shes su bsgrub pas rig pa'i dbang bzhi'o //",
    "T02D1563:223b-22": "da ni gsang ba'i dbang bskur ba ni /",
    "T02D1563:223b-23": "sangs rgyas kun gyi thod pa'i dbang //",
    "T02D1563:223b-24": "de ring khyod la bskur bar bya //",
    "T02D1563:223b-25": "sangs rgyas kun du rab bsgrub phyir //",
    "T02D1563:223b-26": "gsang ba'i dbang 'di khyod kyis long //",
    "T02D1563:223b-27": "zhes thod pa'i chang 'thung du gzhug go //",
    "T02D1563:223b-28": "de nas shes rab ye shes kyi dbang bskur ba ni //",
    "T02D1563:223b-29": "sangs rgyas kun gyi me long dbang //",
    "T02D1563:223b-30": "de ring khyod la bskur bar bya //",
    "T02D1563:223b-31": "sangs rgyas kun du rab bsgrub phyir //",
    "T02D1563:223b-32": "shes rab ye shes khyod kyis long //",
    "T02D1563:223b-33": "skabs 'dir rdzogs pa'i rim pa bsgom ste //",
    "T02D1563:223b-34": "rang gi lte ba'i nang du me long gi dkyil 'khor 'bar bar bsam mo //",
    "T02D1563:223b-35": "phag gdong gi dpral bar g-yung drung ris dmar po 'khor bar bsams la //",
    "T02D1563:223b-36": "srin po'i zhal cung zad bsdom mo //",
    "T02D1563:223b-37": "gsum ba'i don dran pas bsgom mo //",
    "T02D1563:223b-38": "de la dbang bzhi ba'i thun mong ma yin pa'i",
    "T02D1563:223b-39": "lta ba phyag rgya chen po'i don ji lta ba",
    "T02D1563:223b-40": "bzhin du rtogs par byas la /",
    "T02D1563:223b-41": "gang du yang gnas par mi bya'o //",
    "T02D1563:223b-42": "de yang brda sna tshogs kyi sgo nas bstan bar bya'o //",
    "T02D1563:223b-43": "de lta bu'i byin rlabs thob pa'i slob mas bla ma la yon phul nas mnyes par bya ste /",
    "T02D1563:223b-44": "mkha' 'gro ma la gtor ma gtang /",
    "T02D1563:223b-45": "tshogs kyi 'khor los mnyes par byas nas gtor ma gtang bar bya'o //",
    "T02D1563:223b-46": "bkra shis brjod //",
    "T02D1563:223b-47": "sbyin sreg kyang bya'o //",
    "T02D1563:224a-0": "de nas rdul tshon gshegs la yi ge @224a * //",
    "T02D1563:224a-1": "brgya pas kha bskang bar bya'o //",
    "T02D1563:224a-2": "rdo rje rnal 'byor ma'i byin brlabs kyi cho ga",
    "T02D1563:224a-3": "mdor bsdus pa zhes bya ba grub pa thob pa",
    "T02D1563:224a-4": "sha ba ri zhags kyis mdzad pa rdzogs so /",
    "T02D1563:224a-6": "// / rgya gar gyi yul ma ga dh'a'i pandi ta",
    "T02D1563:224a-7": "goo ta ma bha dra'i zhal snga nas mnyan te",
    "T02D1563:224a-8": "/ lo ts'a ma sh'akya'i dge slong nyi ma rgyal mtshan dpal bzang pos /",
    "T02D1563:224a-9": "gtsang tshong dus mgur mo'i sa cha /"
}