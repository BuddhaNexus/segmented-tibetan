{
    "NG0164:0": "[(]19[)]@#// skabs dang */",
    "NG0164:1": "skabs med pa rnams la gcig tu sdug por gyur te /",
    "NG0164:2": "rnam par phye nas mi snang ba'i tshul du gnas so //",
    "NG0164:3": "de nas de bzhin gshegs pa thams cad kyi btsun",
    "NG0164:4": "mo shes rab kyi pha rol tu phyin ma dang",
    "NG0164:5": "*/ thabs kyi pha rol tu phyin ma dang */",
    "NG0164:6": "smon lam gyi pha rol tu phyin ma dang */",
    "NG0164:7": "rdo rje'i pha rol tu phyin ma rnams kyis /",
    "NG0164:8": "bcom ldan 'das de bzhin gshegs pa thams cad kyi",
    "NG0164:9": "bdag po shin tu dgyes pa rdo rje gdon mi",
    "NG0164:10": "za ba chen po gsang ba chen po'i dgongs pa",
    "NG0164:11": "nges par 'grel pa chen po la phyag mdzad de",
    "NG0164:12": "/ mngon sum du yang dag par bskul nas dris pa /",
    "NG0164:13": "su ra ta s+t+wam ma si ho //",
    "NG0164:14": "gang phyir 'dod pa bde ba che //",
    "NG0164:15": "gang gis 'dod las byang chub 'gyur //",
    "NG0164:16": "'dod chags bral ba ji ltar bde //",
    "NG0164:17": "gang gis zhe sngang rdo rje che //",
    "NG0164:18": "gang gis gti mug rgyal ba che //",
    "NG0164:19": "gang gis 'dod chags pad+mar 'gyur //",
    "NG0164:20": "gang gis nga rgyal nam mkha'i bdag / gang gis phrag dog gdon mi za //",
    "NG0164:21": "byang chub sems ni ji ltar bde //",
    "NG0164:22": "gang gis bde byed mchod par 'gyur //",
    "NG0164:23": "mchod pa yis ni ji ltar 'grub //",
    "NG0164:24": "ji ltar gzungs dang mnyam sbyor bas //",
    "NG0164:25": "yi ge mchog ni 'grub par 'grur //",
    "NG0164:26": "ji ltar 'dod pa'i yon tan lnga //",
    "NG0164:27": "bsnyen pa yis ni myur du 'grub //",
    "NG0164:28": "ji ltar gsang ba mnyam sbyor bas //",
    "NG0164:29": "rmad du byung ba'i dbang bskur 'gyur //",
    "NG0164:30": "ji ltar pad+ma mnyam sbyor bas //",
    "NG0164:31": "dkyil 'khor rab ru zhugs par 'gyur //",
    "NG0164:32": "ji ltar dri chu byang chub dang *//",
    "NG0164:33": "khrag dang snang mdzad chen po yis //",
    "NG0164:34": "dam tshig nyid du ji ltar 'gyur //",
    "NG0164:35": "ji ltar btung ba rab tu brtag / de nas",
    "NG0164:36": "bcom ldan 'das shin tu dgyes pa chen po'i bdag",
    "NG0164:37": "po kun tu bzang po chen pos /",
    "NG0164:38": "rdo rje pha rol tu phyin ma'i gsang ba chen",
    "NG0164:39": "mo de dag thams cad la rang gi bde bas",
    "NG0164:40": "mnyes par byas te /",
    "NG0164:41": "mi mnyam pa dang mnyam pa'i sbas pa chen po shin tu sbas pa /",
    "NG0164:42": "mchog tu gsang ba'i dris lan chen po nyid kyi sku dang */",
    "NG0164:43": "gsung dang */",
    "NG0164:44": "thugs rdo rje las phyung ngo *//",
    "NG0164:45": "ngan song gsum gyi 'jigs byed du //",
    "NG0164:46": "sems can nyon mongs sdang byas pas //",
    "NG0164:47": "de phyir nga ni rdo rje che //",
    "NG0164:48": "zhe sdang zhes ni bsgrags pa yin //",
    "NG0164:49": "ngan song 'jigs pa chen po ru //",
    "NG0164:50": "sems can thams cad rmongs byed pas //",
    "NG0164:51": "de phyir 'di ni gti mug ste //",
    "NG0164:52": "rtag pa thub pa mchog yin no //",
    "NG0164:53": "thabs dang shes rab tshul nyid kyis //",
    "NG0164:54": "'gro ba thams cad dga' byed cing */",
    "NG0164:55": "pad+ma'i pad+mas pad+ma phye ba'i phyir tshul du rab rtogs phyir //",
    "NG0164:56": "de phyir 'dod chags zhes bya'o //",
    "NG0164:57": "bde chen sbyin pa'i sbyin gyis ni //",
    "NG0164:58": "sems can thams cad nga rgyal bskyed //",
    "NG0164:59": "nam mkha'i bde ba bsdus pa'i phyir //",
    "NG0164:60": "de phyir mkha' chen nga rgyal yin //",
    "NG0164:61": "ro la sogs pas mnyam sbyor bas //",
    "NG0164:62": "phrag dog rdo rje gdon mi za //",
    "NG0164:63": "sna tshogs pad+ma rab 'jug phyir //",
    "NG0164:64": "de yi phyir ni sna tshogs che //",
    "NG0164:65": "'dod chags bral ba dga' med @#//",
    "NG0164:66": "phyir //",
    "NG0164:67": "bdag ni rab dgyes sbas pa che //",
    "NG0164:68": "'dod pa ma gtogs bde byed med //",
    "NG0164:69": "bde che 'dod pa nga yin no //",
    "NG0164:70": "'dod chags med par byang chub med //",
    "NG0164:71": "byang chub med na'ang 'dod chags med //",
    "NG0164:72": "sdig pa'i nang na chags bral te //",
    "NG0164:73": "sangs rgyas bde mchog mnyes byed pas //",
    "NG0164:74": "'dod chags 'dod las bde byed kyi //",
    "NG0164:75": "bde ba mchog tu rmad 'byung 'gyur //",
    "NG0164:76": "byang chub sems med bde byed gzhan //",
    "NG0164:77": "'jig rten gsum po 'dir med do //",
    "NG0164:78": "thams cad byang chub sems ngo bo //",
    "NG0164:79": "bde ba kun gyis tshim par 'gyur //",
    "NG0164:80": "bo zhes pa ni rdo rjer bshad //",
    "NG0164:81": "d+hi zhes pa ni gzungs ma'i mchog / tsi zhes pa ni zag par bshad //",
    "NG0164:82": "ta zhes pa ni bde ba che //",
    "NG0164:83": "mchod pa med pas bde byed med //",
    "NG0164:84": "bde ba med pas mgu ba med //",
    "NG0164:85": "mgu bas dngos grub thob par 'gyur //",
    "NG0164:86": "grub na bde byed rtag pa yi //",
    "NG0164:87": "phyag na rdo rje bde ba che //",
    "NG0164:88": "'dod pa'i bde bas mchod byed cing *//",
    "NG0164:89": "tshe 'di nyid la 'thob par 'gyur //",
    "NG0164:90": "bde ba kun gyi gzhir gyur pa'i //",
    "NG0164:91": "chos kyi dbyings ni rnam par 'dzin //",
    "NG0164:92": "rdo rje 'dzin phyir gzungs ma ste //",
    "NG0164:93": "hrihzhes pa ni pad+ma 'dzin //",
    "NG0164:94": "'di dang mnyam par sbyor ba yin //",
    "NG0164:95": "yi ge myur du 'grub par 'gyur //",
    "NG0164:96": "'dod pa lnga yi yon tan kun //",
    "NG0164:97": "rdzogs sangs rgyas kyi sprul pa ste //",
    "NG0164:98": "sangs rgyas rnams dang rdo rje 'dzin //",
    "NG0164:99": "mkha' 'gro sgyu ma'i longs spyod de //",
    "NG0164:100": "de phyir 'dod pa'i yon tan lnga //",
    "NG0164:101": "de yis bsnyen na grub par 'gyur //",
    "NG0164:102": "sngags kyi sku 'dzin dpal dang ldan //",
    "NG0164:103": "dbang phyug mchog gis sngags rgyal lo //",
    "NG0164:104": "rdo rje sems kyi thugs las skyes //",
    "NG0164:105": "mtshan can mchog tu sbas par bshad //",
    "NG0164:106": "de dang mnyam du spyod pa yis //",
    "NG0164:107": "mchog gi dbang ni bskur bar 'gyur //",
    "NG0164:108": "pad+ma'i dkyil 'khor zhes bya bas //",
    "NG0164:109": "dkyil 'khor thams cad sgrub par byed //",
    "NG0164:110": "blo ldan de ru zhugs gyur na'o //",
    "NG0164:111": "dam tshig sbas pa tshogs kyi rnams //",
    "NG0164:112": "dri chu byang chub dmar po mchog / sha chen sbrang rtsi mar nyid kyis //",
    "NG0164:113": "lus la kun tu khyab gnas te //",
    "NG0164:114": "de yi phyir ni dam tshig che //",
    "NG0164:115": "dam tshig 'di yis dngos grub ste //",
    "NG0164:116": "dam tshig yi ger ldan pa yis //",
    "NG0164:117": "sbyor ces sbyang dang bskyed byas na //",
    "NG0164:118": "zos pas dngos grub thob par 'gyur //",
    "NG0164:119": "de nas pha rol phyin ma kun //",
    "NG0164:120": "pad+mo'i gzigs pa rgyas pa yi //",
    "NG0164:121": "'dzum bcas g.yon nas gar mdzad cing *//",
    "NG0164:122": "rtag pa la ni yang gsol pa //",
    "NG0164:123": "rigs de rnams pa du ru bstan //",
    "NG0164:124": "ji ltar sbas pa gsum zhes bgyi //",
    "NG0164:125": "sna tshogs chen po de dag kun //",
    "NG0164:126": "bde la gnas pas bshad du gsol //",
    "NG0164:127": "de nas bcom ldan 'das de bzhin gshegs pa thams",
    "NG0164:128": "cad kyi gnyis su med pa'i mnyam pa nyid kyi",
    "NG0164:129": "bde ba chen po zhes bya ba'i ting nge 'dzin",
    "NG0164:130": "la snyoms par zhugs te /",
    "NG0164:131": "nyid kyi sku dang gsung dang thugs rdo rje las",
    "NG0164:132": "de bzhin gshegs pa thams cad kyi mchog tu gsang",
    "NG0164:133": "ba pha rol tu phyin ma'i de kho na @#//",
    "NG0164:134": "nyid rab tu phyung ngo *//",
    "NG0164:135": "nga nyid sbyor ba bcom ldan 'das //",
    "NG0164:136": "rdo rje sems dpa' don chen sbyin //",
    "NG0164:137": "rigs kyi khyad par lnga rnams kyis //",
    "NG0164:138": "spyod bcas mi spyod rnams la rol //",
    "NG0164:139": "rtag pa mi bskyod rin chen mchog / 'jig dbang gdon mi za 'grub rnams //",
    "NG0164:140": "rigs ni rnams pa brgyad bstan te //",
    "NG0164:141": "mdo ru bsdus na rnam pa lnga //",
    "NG0164:142": "lus dang ngag dang yid rnams kyis //",
    "NG0164:143": "khyad par theg pa rnam pa gsum //",
    "NG0164:144": "de nyid gsum po rdo rje mnga' //",
    "NG0164:145": "bde ba'i gnas la rol pa mdzad //",
    "NG0164:146": "de nas bcom ldan 'das de bzhin gshegs pa thams cad mchog tu ngo mtshar du gyur te /",
    "NG0164:147": "rang gi sdom pa gsol ba 'debs so //",
    "NG0164:148": "sdom pa dngos grub kun sbyin pa //",
    "NG0164:149": "brtul zhugs dka' thub sngags mkhan gyi //",
    "NG0164:150": "dam tshig mchog tu bsrung ba rnams //",
    "NG0164:151": "bcom ldan gsang ba nyid kyis gsungs //",
    "NG0164:152": "de nas bcom ldan 'das kun tu bzang po chen",
    "NG0164:153": "po mchog tu shin tu dgyes pa'i bde ba la",
    "NG0164:154": "mngon par chags pas de bzhin gshegs pa thams cad",
    "NG0164:155": "kyis gsol ba btab pas mkhyen te /",
    "NG0164:156": "zhal rab tu bzhad pas rgyas nas nyid kyi sku",
    "NG0164:157": "dang gsung dang thugs rdo rje las 'di phyung ngo",
    "NG0164:158": "*// sku dang gsung dang thugs sbas pas /",
    "NG0164:159": "nan tan du ni bsrung bar bya //",
    "NG0164:160": "bsrungs pa yis ni bsod nams che //",
    "NG0164:161": "dngos grub shin tu skye bar 'gyur //",
    "NG0164:162": "de ni 'di yis rgya che ba'i //",
    "NG0164:163": "yid kyi kha dog dbyibs chen gyi //",
    "NG0164:164": "phyag rgya bcings la sogs pas btab //",
    "NG0164:165": "sbas pa'i sku ni rab bsgrub bya //",
    "NG0164:166": "rdo rje gsung du rab sbyor bar //",
    "NG0164:167": "chos kyi ngo bo phyag rgyas brjod //",
    "NG0164:168": "ngag sbas gsang bar brjod pa ni //",
    "NG0164:169": "nga ro sbas pa rdo rje'i gsung *//",
    "NG0164:170": "rang sems rab tu 'bigs pa yis //",
    "NG0164:171": "zla ba rdo rje rnam par bsgom //",
    "NG0164:172": "rang bzhin gsum po gcig tu bsgom //",
    "NG0164:173": "'di ni yid sbas chen po yin //",
    "NG0164:174": "'di ni de nyid rgya chen mchog / rgyun du bsgom pa rnams byas te //",
    "NG0164:175": "gsum bsgoms pas ni 'grub par 'gyur //",
    "NG0164:176": "gzhan min rdo rje 'dzin gyis gsungs //",
    "NG0164:177": "sbas gsum la sogs cho ga yis //",
    "NG0164:178": "phyag rgya thams cad rgyas btab ste //",
    "NG0164:179": "de bas nan tan thams cad kyis //",
    "NG0164:180": "sbas gsum rnam par sba bar bya //",
    "NG0164:181": "rdo rje mchog 'dzin chen po dang *//",
    "NG0164:182": "gtso bo chen pos byin gyis rlob //",
    "NG0164:183": "blun po gang gis 'da' byas na //",
    "NG0164:184": "rdo rje 'dzin pa'ang skad cig 'jig / sems dpa' che dang bral gyur nas //",
    "NG0164:185": "ngan song gsum du yang dang yang *//",
    "NG0164:186": "ji tsam nam mkha'i dkyil 'khor ba //",
    "NG0164:187": "shin tu mi bzad smin par 'gyur //",
    "NG0164:188": "de nas dam tshig de dag kun //",
    "NG0164:189": "rdo rje 'dzin la mgu gyur te //",
    "NG0164:190": "'jam pa'i phyag gis gar mdzad cing *//",
    "NG0164:191": "g.yon gyis phyag byas slar gsol pa //",
    "NG0164:192": "gar dbang rnam gnon gnon par gar mdzad cing *//",
    "NG0164:193": "mtha' yas phyag ni bcu pa'i bsgyings pa yis //",
    "NG0164:194": "pad+ma'i lo ma 'jam po brgyad phye nas //",
    "NG0164:195": "gnyis min bde bar rdo rje 'jog mdzad de //",
    "NG0164:196": "sbas pa de nyid mi @#//",
    "NG0164:197": "mnyam sad par 'gyur //",
    "NG0164:198": "rdo rje 'dam skyes zla ba yang dag 'du //",
    "NG0164:199": "thabs dang shes rab dgyes pa bde byed sogs //",
    "NG0164:200": "bde gshegs rnams kyi sbas pa nyid kyis shod //",
    "NG0164:201": "sbyor dang sbyar min yang dag sbyor //",
    "NG0164:202": "zhi ba'i thal mo mchog tu bde //",
    "NG0164:203": "'dod pa lnga yi yon tan 'grub //",
    "NG0164:204": "sangs rgyas byang chub rab bsgrub pa'o //",
    "NG0164:205": "de nas bcom ldan dam tshig rgyal //",
    "NG0164:206": "rdo rje sems dpa' bde ba che //",
    "NG0164:207": "de nyid sbas pa bskul ba yis //",
    "NG0164:208": "sbas pa ma lus 'chad par mdzod //",
    "NG0164:209": "rdo rje pad+ma mnyam sbyor bas //",
    "NG0164:210": "tshe gar ldan pas gang gsang yang dbang bskur //",
    "NG0164:211": "bde bar 'dod pa'i slob dpon gyis //",
    "NG0164:212": "de nyid 'di ni de la bstan //",
    "NG0164:213": "'di la khrus med nyes pa med //",
    "NG0164:214": "dka' thub med de dka' ba'ang med //",
    "NG0164:215": "sangs rgyas thams cad mnyam sbyor ba //",
    "NG0164:216": "nga nyid sbyor bas 'grub pa 'gyur //",
    "NG0164:217": "lus dang ngag sems rdo rje yi //",
    "NG0164:218": "rdo rje sems dpa' nyid du 'gyur //",
    "NG0164:219": "rdo rje dbab pa skyes gyur na //",
    "NG0164:220": "ji tsam 'dod pa nam mkhar 'phur //",
    "NG0164:221": "snying gar rdo rje khu tshur bcings //",
    "NG0164:222": "rdo rje lta bas rnam bltas te //",
    "NG0164:223": "dgyes pa'i tshul gyis bsnyen byas na //",
    "NG0164:224": "rdo rje sems dpar skad cig 'gyur //",
    "NG0164:225": "rnam sgeg dgyes pa'i rnam gnon pas //",
    "NG0164:226": "rab dgyes sar ni 'gro byed de //",
    "NG0164:227": "sangs rgyas bde ba chen po dang *//",
    "NG0164:228": "grub pa yis kyang mchod byed cing *//",
    "NG0164:229": "rdo rje sems dpa'i rgya che mchog / 'gying ba'i langs pas gar byed pas //",
    "NG0164:230": "bde byed zla ba'i 'od 'dra zhing *//",
    "NG0164:231": "las kyi khyad par las sogs gnon //",
    "NG0164:232": "sbas pa'i gar gyis gar byas pas //",
    "NG0164:233": "sbas pa sbyor ba'i bdag nyid 'grub //",
    "NG0164:234": "sna tshogs dkyil 'khor gar byed cing *//",
    "NG0164:235": "lag pa mang po rnam bsgyur dang *//",
    "NG0164:236": "phyir brkyang dbyibs su ldan pa dang *//",
    "NG0164:237": "khro bar dri med lta ba yis //",
    "NG0164:238": "gdul dka' gnon pa 'jigs byed pa'i //",
    "NG0164:239": "'jig rten gsum po rnams rgyal 'gyur //",
    "NG0164:240": "me 'bar nyi ma'i dbus nyid du //",
    "NG0164:241": "khro bo hu~m mdzad bsgom byas na //",
    "NG0164:242": "myur du 'jig rten don bsgrub phyir //",
    "NG0164:243": "'jig rten gsum po rnams rgyal 'gyur //",
    "NG0164:244": "lha mo bzhi dang mnyam sbyor bas //",
    "NG0164:245": "su ra ta s+t+wa~m zhes smra zhing *//",
    "NG0164:246": "ha ra thig le tshul sbyar na //",
    "NG0164:247": "rab dgyes de ma thag tu 'gyur //",
    "NG0164:248": "rab dgyes mchog tu brtag pa yis //",
    "NG0164:249": "sa chen rnal 'byor 'gro 'gyur te //",
    "NG0164:250": "lha mo bzhi dang 'grog pa yis //",
    "NG0164:251": "sems can rnams kyi don kun byed //",
    "NG0164:252": "de nas de bzhin gshegs pa de dag thams cad",
    "NG0164:253": "bde ba chen po la phyag bzhes nas gsol pa",
    "NG0164:254": "/ thal mo yang dag sbyar byas te //",
    "NG0164:255": "phyag rgya de nyid nyid kyis shod //",
    "NG0164:256": "rdo rje mchog la gsol ba 'debs //",
    "NG0164:257": "bde ba'i bdag nyid mchod pa shod //",
    "NG0164:258": "gzugs dang sgra dang dri che dang *//",
    "NG0164:259": "ro dang reg pa yid 'ong ba //",
    "NG0164:260": "thugs rje chen pos bsgrub pa yis //",
    "NG0164:261": "dpa' bo chen po nyid kyis shod //",
    "NG0164:262": "de nas bcom ldan bde byed che //",
    "NG0164:263": "rdo rje sems dpa' bdag po che //",
    "NG0164:264": "phyag rgya bcings @#//",
    "NG0164:265": "pa bde ba che //",
    "NG0164:266": "de nyid mchog ni bshad par mdzad //",
    "NG0164:267": "dang po chos kyi phyag rgya ste //",
    "NG0164:268": "gnyis pa dam tshig phyag rgya yin //",
    "NG0164:269": "gsum pa phyag rgya chen po ste //",
    "NG0164:270": "bzhi pa las kyi phyag rgyar bshad //",
    "NG0164:271": "de nas sku gsung thugs rdo rje //",
    "NG0164:272": "ji ltar dbyibs bzhin bsgom bya ba //",
    "NG0164:273": "sna tshogs ye shes rjes su dag / sna tshogs chen pos 'chad par mdzod //",
    "NG0164:274": "rtag pa'i sku ni ser po ste //",
    "NG0164:275": "mi bskyod rdo rje dkar po yin //",
    "NG0164:276": "nam mkha'i snying po mthing ga che //",
    "NG0164:277": "tshe dpag med pa pad+ma dmar //",
    "NG0164:278": "sna tshogs kha dog rgya che mchog / 'od zer phreng ba rmad byung ba'i //",
    "NG0164:279": "gdon mi za ba rdo rje che //",
    "NG0164:280": "don chen byed pa bsam par bya //",
    "NG0164:281": "rang rang rigs kyi gnas nyid du //",
    "NG0164:282": "myur du nam mkha' 'gro byed cing *//",
    "NG0164:283": "rigs kyi lha mo bzhi rnams kyis //",
    "NG0164:284": "rol pa dang ni mchod par bde //",
    "NG0164:285": "sna tshogs sbyor ba bde che ba'i //",
    "NG0164:286": "lha mo bzhi dang mnyam sbyor ba //",
    "NG0164:287": "rdo rje sbyor bdag bsgom byas na //",
    "NG0164:288": "rdo rje sems dpa' bdag nyid 'gyur //",
    "NG0164:289": "rdo rje sems sogs sems dpa' mchog / rdo rje la sogs gdan zhugs par //",
    "NG0164:290": "rang gi 'khor lo mchog gis brgyan //",
    "NG0164:291": "rang gi phyag rgyar gnas par bsam //",
    "NG0164:292": "pad+ma'i gdan gyi tshul gyis ni //",
    "NG0164:293": "brtse dang ldan pa'i bsgom byas te //",
    "NG0164:294": "snying po sbas don gar byas pas //",
    "NG0164:295": "sbas pa che la bde byed na //",
    "NG0164:296": "'gying ba'i bde bar ldan pa yi //",
    "NG0164:297": "rdo rje chen po de 'grub ste //",
    "NG0164:298": "sna tshogs dkyil 'khor rab nye bar //",
    "NG0164:299": "sna tshogs chen po 'gro bar 'gyur //",
    "NG0164:300": "bde ba chen po thams cad 'grub pa'i sbyor ba",
    "NG0164:301": "chen po'i bde ba zhes bya ba'i phyag rgya rab",
    "NG0164:302": "tu rgyas pa'o /// / de nas phyag rgya bcing bshad de //",
    "NG0164:303": "rtag la sogs pa'i de kho na //",
    "NG0164:304": "gang gi myur du bcings pa yis //",
    "NG0164:305": "sangs rgyas dngos grub bde cher 'gro //",
    "NG0164:306": "thabs ni g.yas kyi logs su bya //",
    "NG0164:307": "de bzhin shes rab g.yon pa ste //",
    "NG0164:308": "zhi ba'i thal mo gsum nyid kyis //",
    "NG0164:309": "sbyor ba'i tshul gyis bsdu bar bya //",
    "NG0164:310": "sor mo thams cad bar bar du //",
    "NG0164:311": "mnyam du sbyor bas khyad par sbyin //",
    "NG0164:312": "rdo rje yi ni thal mo 'dis //",
    "NG0164:313": "sangs rgyas thams cad nyid du bsgrub //",
    "NG0164:314": "'di ni bcings pa tsam gyis kyang *//",
    "NG0164:315": "nam mkha'i snying po'i gnas su 'gro //",
    "NG0164:316": "'di nyid shin tu bcings pa yis //",
    "NG0164:317": "gsum du sbyor bas mchod par bya //",
    "NG0164:318": "de nyid las ni sor mo kun //",
    "NG0164:319": "kun du bskums te bcing bar bya //",
    "NG0164:320": "rdo rje'i bcing ba bsdus pas ni //",
    "NG0164:321": "bcings bar ldan par rnam bsgyur te //",
    "NG0164:322": "de nyid sbom po rab bcug nas /",
    "NG0164:323": "khro mo'i rtse mo rab tu dgug / 'di ni rdo rje rigs kyi bcing *//",
    "NG0164:324": "rdo rje sems dpa' nyid 'grub byed //",
    "NG0164:325": "de bzhin bcings pa rnam bzhag ste //",
    "NG0164:326": "sbom po khro mo'i rtse mo sbyar //",
    "NG0164:327": "'di ni bcing ba bcing ba che //",
    "NG0164:328": "nam mkhar 'gro ba nye bar sgrub //",
    "NG0164:329": "de nyid bcing ba bcing byas te //",
    "NG0164:330": "khro mo gnyis po mtshan bzhin du //",
    "NG0164:331": "rtse mo sprad de dgug bya ba //",
    "NG0164:332": "bcing ba 'di yis pad+ma bsgrub //",
    "NG0164:333": "bcing @#//",
    "NG0164:334": "ba de nyid rab tu sbom //",
    "NG0164:335": "bde bar bcug nas bsdam byas te //",
    "NG0164:336": "las kyi bcing ba sbyor ba yis //",
    "NG0164:337": "don yod mchog gi rigs su 'gro //",
    "NG0164:338": "bcing ba de nyid bcing byas te //",
    "NG0164:339": "sbom dang khro mo'i rtse mo sbyar //",
    "NG0164:340": "g.yas pa'i sbom po rdo rje yis //",
    "NG0164:341": "de yi dbus su bcug bya ba //",
    "NG0164:342": "de 'di bcing ba chen po ste //",
    "NG0164:343": "rab dgyes ro ni sgrub byed pa //",
    "NG0164:344": "gang gis bcings pa tsam gyis ni //",
    "NG0164:345": "rab tu dgyes pa nyid thob po //",
    "NG0164:346": "dngos grub thams cad bde ba che ///",
    "NG0164:347": "de yis 'di tshe 'thob gyur te //",
    "NG0164:348": "phyag rgya bcing ba'i cho ga yis //",
    "NG0164:349": "sangs rgyas thams cad rab tu gnas //",
    "NG0164:350": "phyag rgya bcing ba'i ye shes rnam par rgyas pa'o //    // bcing ba lnga yi cho ga yis //",
    "NG0164:351": "gcig gis rnal 'byor bsgrub mi bya //",
    "NG0164:352": "drug gi sbyor bas sbyar byas na //",
    "NG0164:353": "de ma thag tu rab dgyes 'gyur //",
    "NG0164:354": "bcing ba lnga yi phyag rgya'o //",
    "NG0164:355": "de bzhin bcing ba gnyis byas te //",
    "NG0164:356": "g.yon gyi snying gar bcings par bya //",
    "NG0164:357": "g.yas kyi rtse mo bsgreng byas te //",
    "NG0164:358": "rdo rje'i tshul gyis gzung bar bya //",
    "NG0164:359": "phyag rgya 'di ni byang chub bde //",
    "NG0164:360": "sangs rgyas thams cad gcig tu bsgrub //",
    "NG0164:361": "gdon mi za bar tshe 'di la //",
    "NG0164:362": "rtag pa 'dra ba thob par byed //",
    "NG0164:363": "g.yon pa de nyid snying gar gzhag / g.yas pa sa la reg byas pas //",
    "NG0164:364": "sa la bde ba rol pa yis //",
    "NG0164:365": "'di yis mi zad thob par 'gyur //",
    "NG0164:366": "de bzhin snying gar g.yon pa gzhag / lag pa g.yas pa rab sbyin bya //",
    "NG0164:367": "'di yis rin chen skal ldan sogs //",
    "NG0164:368": "nam mkha' nye bar 'grub par 'gyur //",
    "NG0164:369": "de bzhin g.yon pa snying gar gzhag / g.yas kyang gzhag ste ting nge 'dzin gnas //",
    "NG0164:370": "'di yis tshe dpag med pa nyid //",
    "NG0164:371": "tshe 'di nyid la 'thob par 'gyur //",
    "NG0164:372": "de bzhin g.yon pa snying gar sbyar // lag pa g.yas pa mi 'jigs sbyin //",
    "NG0164:373": "'jigs pa ma lus rab sgrol ba //",
    "NG0164:374": "sdig pa gdug pa 'jigs pa che //",
    "NG0164:375": "'di yis thams cad 'phrog par byed //",
    "NG0164:376": "gdon mi za ba'i nges pa yi //",
    "NG0164:377": "de ni chen po'i chen por 'gyur //",
    "NG0164:378": "de nyid bcing pa gnyis byas te //",
    "NG0164:379": "g.yon pa g.yon du sbyar bar bya //",
    "NG0164:380": "g.yas ni snying gar gzung byas te //",
    "NG0164:381": "brjid pas rab tu bzhad cing gnas //",
    "NG0164:382": "bde ba chen po thabs gnas pas //",
    "NG0164:383": "'di yis rab dgyes nyid 'gyur te //",
    "NG0164:384": "bde mchog nyid du sgrub pa po //",
    "NG0164:385": "tshe 'di nyid la the tshom med //",
    "NG0164:386": "de bzhin bcing ba bcing byas te //",
    "NG0164:387": "sbyor dang ldan pas brtan par bya //",
    "NG0164:388": "sbom po'i rtse mo pad+ma'i gnas //",
    "NG0164:389": "g.yon gyi khro mo'i rtse mor sbyar //",
    "NG0164:390": "g.yas pa yi ni sbom po yis //",
    "NG0164:391": "mngon sum rdo rjer byas pa yis //",
    "NG0164:392": "bcug nas bde ba spyod bya zhing *//",
    "NG0164:393": "skad cig skad cig bsdam par bya //",
    "NG0164:394": "des 'di sangs rgyas thams cad kyi //",
    "NG0164:395": "dgyes pa dgyes mchog sgrub pa po //",
    "NG0164:396": "'di ni bcings pa tsam gyis kyang *//",
    "NG0164:397": "yang dag rdo rje dgyes pa 'thob //",
    "NG0164:398": "rab dgyes bde mchog longs spyod kyi //",
    "NG0164:399": "btsun mo dngos @#//",
    "NG0164:400": "grub nyid du 'gyur //",
    "NG0164:401": "g.yas ni mtshan mas bgrang byas te //",
    "NG0164:402": "lcags kyu'i tshul du gzhag par bya //",
    "NG0164:403": "rdo rje 'dod ma lcags kyu ste //",
    "NG0164:404": "rdo rje 'dod byed btsun mo yi //",
    "NG0164:405": "dang por 'dren pa de nyid bzhag / tha mar ha ra thig ler bya //",
    "NG0164:406": "rdo rje dgyes pa bde mthong byed //",
    "NG0164:407": "ming ni dbus su bri bar bya //",
    "NG0164:408": "'di yis snying gar byas pa yis //",
    "NG0164:409": "de bzhin gshegs pa de mchog 'gro //",
    "NG0164:410": "phyag rgya bzhi dang 'grogs pa yis //",
    "NG0164:411": "lus 'dis tshe 'di 'grub par 'gyur //",
    "NG0164:412": "rab dgyes sbyor par yang dag ldan //",
    "NG0164:413": "phyag rgya bzhi dang mnyam 'grogs shing *//",
    "NG0164:414": "rdo rje 'gying la sogs sprod pas //",
    "NG0164:415": "rnal 'byor 'di ni bcings pa yis //",
    "NG0164:416": "rab dgyes la sogs ma lus pa //",
    "NG0164:417": "rab dgyes ro la bsgyings ma yis //",
    "NG0164:418": "skad cig nyid du 'dren par 'gyur //",
    "NG0164:419": "de bzhin sbom po'i rtse mor sbyar //",
    "NG0164:420": "snying rje chen po der gzhag pa //",
    "NG0164:421": "skal ba chen po rdo rje spyan //",
    "NG0164:422": "de nyid don kun ston byed ma //",
    "NG0164:423": "'di ni yang dag bcings pa yis //",
    "NG0164:424": "rdo rje rtag pa'i spyan du 'gyur //",
    "NG0164:425": "yod dang med pa rnam sngangs pa //",
    "NG0164:426": "dngos po thams cad mthong bar 'gyur //",
    "NG0164:427": "rdo rje'i thal mo brtan bya ste //",
    "NG0164:428": "khro mo rtse mo zlum po yis //",
    "NG0164:429": "mthon por mtshan dang 'dra byas te //",
    "NG0164:430": "sbom por rdo rje brtan pa che //",
    "NG0164:431": "de 'di bcom ldan 'das ma mchog / rdo rje pad+ma'i bde 'thob byed //",
    "NG0164:432": "rnal 'byor 'di ni bcings pa yis //",
    "NG0164:433": "sbas pa chen po'i dgyes pa 'thob //",
    "NG0164:434": "de nas lha mo chen mo dag / spro ba che bas gar mdzad cing *//",
    "NG0164:435": "rdo rje bde byed bdag nyid la //",
    "NG0164:436": "'dud dang bcas pas phyag byas te //",
    "NG0164:437": "chos kyi yi ge thabs gnas nas //",
    "NG0164:438": "de nyid chos kyi gsol ba 'debs //",
    "NG0164:439": "chos kyi phyag rgya bde ba che //",
    "NG0164:440": "rdo rje bcom ldan bshad du gsol //",
    "NG0164:441": "sgrub pa pos ni rab bsgrims na //",
    "NG0164:442": "gang gis lha ni 'grub par 'gyur //",
    "NG0164:443": "gang gis myur du byin brlabs pas //",
    "NG0164:444": "sangs rgyas byang chub rab bsgrub ste //",
    "NG0164:445": "bde byed gnyis kyis sprau che ba //",
    "NG0164:446": "de bzhin gshegs pas gnas 'jug 'gyur //",
    "NG0164:447": "de nas bcom ldan 'das kyis lha mo thams cad",
    "NG0164:448": "kyis gsol ba btab pa mkhyen nas nyid kyi sku",
    "NG0164:449": "dang gsung dang thugs rdo rje sbas pa las chos",
    "NG0164:450": "kyi phyag rgya chen po'i tshig 'di byung ngo *//",
    "NG0164:451": "bcu gsum bdag nyid 'dren pa ste //",
    "NG0164:452": "thig le lhar ni yang dag ldan //",
    "NG0164:453": "tha mar ha ra thig ler gnas //",
    "NG0164:454": "rab tu dgyes pa rdo rje dgyes //",
    "NG0164:455": "snying gar phyag rgya 'di byas nas //",
    "NG0164:456": "dga' byed lhan cig rtsen byed cing *//",
    "NG0164:457": "spyod dang mi spyod 'grub 'gyur te //",
    "NG0164:458": "rnal 'byor bde ba chen por 'gro //",
    "NG0164:459": "de bzhin 'dren pa thog mar bya //",
    "NG0164:460": "rdo rje 'dod pa kyo ba mchog / ha ra thig ler yang dag ldan //",
    "NG0164:461": "cha gnyis gsum pa sbyar byas pa //",
    "NG0164:462": "'di ni snying gar bzhag byas na //",
    "NG0164:463": "bde bar nam mkha' 'gro 'gyur te //",
    "NG0164:464": "bde ba shin tu rtag pa yi //",
    "NG0164:465": "'di yis mchog tu dngos grub bo //",
    "NG0164:466": "'dren pa de nyid thog mar gzhag / ltos ltos zhes pa hu~m @#//",
    "NG0164:467": "dang ldan //",
    "NG0164:468": "skal ba chen po rdo rje spyan //",
    "NG0164:469": "dbus su bskul bas 'grub pa 'gyur //",
    "NG0164:470": "'phrul gyi spyan lnga nor che ba //",
    "NG0164:471": "'di yis rnal 'byor 'grub 'gyur te //",
    "NG0164:472": "rdo rje byang chub dgyes pa che //",
    "NG0164:473": "sangs rgyas thams cad mthong bar 'gyur //",
    "NG0164:474": "dang por 'dren pa de nyid gzhag / tha mar ha ra thig ler bya //",
    "NG0164:475": "rdo rje dgyes pa bde 'thob byed //",
    "NG0164:476": "ming ni dbus su bri bar bya //",
    "NG0164:477": "'di yis snying gar byas pa yis //",
    "NG0164:478": "de bzhin gshegs pa bde mchog 'gro //",
    "NG0164:479": "phyag rgya bzhi dang 'grogs pa yis //",
    "NG0164:480": "lus 'dis 'di tshe 'grub par 'gyur //",
    "NG0164:481": "rab dgyes sbyor bar yang dag zhon //",
    "NG0164:482": "phyag rgya bzhi dang mnyam 'grogs shing *//",
    "NG0164:483": "rdo rje 'gying la sogs sprod pas //",
    "NG0164:484": "bcom ldan 'dod ma 'grub par 'gyur //",
    "NG0164:485": "chos kyi de kho na nyid kyi don gyi ye",
    "NG0164:486": "shes kyi phyag rgya'o // // de nas bcom ldan",
    "NG0164:487": "sbyor ba che // thog ma tha ma med pa mchog / gdug pa thams cad gdul ba'i phyir //",
    "NG0164:488": "rdo rje khro bor de 'gyur ro //",
    "NG0164:489": "mdun du thog ma'i lha nyid du //",
    "NG0164:490": "rdo rje hu~m mdzad nyi ma 'bar //",
    "NG0164:491": "nyi ma bcu gnyis gzi brjid che //",
    "NG0164:492": "me 'bar rab tu 'bar bar ldan //",
    "NG0164:493": "'khor gyi 'khor lo de dag kun //",
    "NG0164:494": "dur khrod kyi ni rgyan mchog gis //",
    "NG0164:495": "brgyan te gdug pa'i tshogs rnams la //",
    "NG0164:496": "de ni yang dag rol pa mdzad //",
    "NG0164:497": "khro chen mchog 'dul phyag rgya 'di //",
    "NG0164:498": "sngags ni rang gi snying gar bsgom //",
    "NG0164:499": "khro mo'i bu mo'i mdun du bskor //",
    "NG0164:500": "khro mo chen mo de 'grub bo //",
    "NG0164:501": "'di yis gdug pa thams cad rnams //",
    "NG0164:502": "hu~m byas myur du brgyab par 'gyur //",
    "NG0164:503": "de dag gdug pa gdug pa che //",
    "NG0164:504": "'jigs shing 'khrugs te rab tu 'jig / skyobs shig skyobs shig ces smra zhing *//",
    "NG0164:505": "rdo rje gtso la dran par byed //",
    "NG0164:506": "phyag rgya 'di ni mnyam par gzhag / 'gro ba thams cad dbang bya ste //",
    "NG0164:507": "las mchog thams cad sgrub pa pos //",
    "NG0164:508": "dgra yi rnams ni gzhig par bya //",
    "NG0164:509": "sbyor dang ldan pas 'bum bzlas te //",
    "NG0164:510": "las rnams thams cad byed pa na //",
    "NG0164:511": "gdon mi za bar kun 'gyur te //",
    "NG0164:512": "rdo rje sems dpa' 'ang bsgrub par nus //",
    "NG0164:513": "zhes bcom ldan 'das dpal rdo rje sems dpas gsungs so //",
    "NG0164:514": "khro bo'i phyag rgya'i ye shes so //",
    "NG0164:515": "de nas sangs rgyas che de dag / sangs rgyas",
    "NG0164:516": "nyid skyes thams cad mchog / gzungs ma rnal 'byor",
    "NG0164:517": "ma thams cad // rang gi 'khor gyi 'khor lo'i tshogs //",
    "NG0164:518": "phan tshun bde ba ldan pa yi //",
    "NG0164:519": "dga' bas 'khor rnams 'phags 'gyur te //",
    "NG0164:520": "rang gi bde byed skyes par 'brel //",
    "NG0164:521": "skal ba chen mo rtsen par byed //",
    "NG0164:522": "de nas bcom ldan 'das rdo rje shin tu dgyes",
    "NG0164:523": "pa chen pos rang gi 'khor gyi 'khor lo'i tshogs",
    "NG0164:524": "rnams la yang dang yang du gzigs te de bzhin",
    "NG0164:525": "gshegs pa thams cad kyi 'dren pa'i rig ma'i snying",
    "NG0164:526": "po 'dis sdud pa mdzad do //",
    "NG0164:527": "o~m badzra o~m ku sha du ru du ru /",
    "NG0164:528": "e h+ye hi bi *//",
    "NG0164:529": "sarba na par+sha ta tsakra sany+tsa ya / @#//",
    "NG0164:530": "badzra a~m ku sha hu~m phat /",
    "NG0164:531": "'di yis phyag rgya rdo rje yi //",
    "NG0164:532": "bcing ba gnyis ni dam byas te //",
    "NG0164:533": "rdo rje khro mo dgrol bar bya //",
    "NG0164:534": "rdo rje khro bo rab sbyar ba //",
    "NG0164:535": "rdo rje kyo \\u0f84ba zhes bya'o //",
    "NG0164:536": "'gro dang ri bo sems can rnams //",
    "NG0164:537": "phyag rgya 'di yis kun bkug ste //",
    "NG0164:538": "'dod pas 'gying ba'i yid rtag rnams //",
    "NG0164:539": "mi yi bu mo smos ci dgos //",
    "NG0164:540": "rdo rje bcings pa mnyam gzhag ste //",
    "NG0164:541": "g.yon gyi steng du de bzhin bzhag / dbus su sbam mo gzhag par bya //",
    "NG0164:542": "rdo rje 'dren pa gzi brjid che //",
    "NG0164:543": "rdo rje bcing pa bsdam byas te //",
    "NG0164:544": "rdo rje sbom mo rtse mo sprad //",
    "NG0164:545": "bdag ni rdo rje zhes bsgom zhing *//",
    "NG0164:546": "bcing ba de ni dgrol bar bya //",
    "NG0164:547": "de nyid bcing ba dam byas te //",
    "NG0164:548": "dbang dang chud ngu'i rtsa ba'i mtshams //",
    "NG0164:549": "rdo rje sbom po nus byas te //",
    "NG0164:550": "rab dgyes bdag nyid bskyod par bya //",
    "NG0164:551": "de las rdo rje mchog gnyis bskyed //",
    "NG0164:552": "mdud pa'i tshul du sbyar bar bya //",
    "NG0164:553": "gzhug pa dang ni 'dren pa'i mchog / 'di yis thams cad dngos grub pas //",
    "NG0164:554": "rnal 'byor phyag rgya 'di nyid kyis //",
    "NG0164:555": "drangs te bcug nas bcing byas te //",
    "NG0164:556": "dpang du byas nas bsgrub par bya //",
    "NG0164:557": "de nas de dag thams cad drangs bcug bcings dga' bar bskyed nas //",
    "NG0164:558": "rang gi rab tu dgyes pa'i bde ba chen pos",
    "NG0164:559": "rang gi rgyal srid rjes su skyong zhing rdo rje",
    "NG0164:560": "chos la bka' stsal pa /",
    "NG0164:561": "sangs rgyas kun gyi tshul chen po //",
    "NG0164:562": "dga' byed zla gsang thig le yi //",
    "NG0164:563": "rab dgyes bdag nyid gsang ba 'di //",
    "NG0164:564": "sems dpa' chen po khyod kyis zung *//",
    "NG0164:565": "de nas gdan las myur bzhengs te //",
    "NG0164:566": "thal mo sbyar te phyag bzhes nas //",
    "NG0164:567": "chos kyi ngo bor tshig smras pa //",
    "NG0164:568": "bde ba chen po bdag gis blangs //",
    "NG0164:569": "rab bde longs spyod gar byas te //",
    "NG0164:570": "rdo rje tshe yis 'di skad smras //",
    "NG0164:571": "rdo rje chos ni sna tshogs che //",
    "NG0164:572": "sna tshogs pad+mo gar rab byed //",
    "NG0164:573": "de nas pha rol phyin de kun //",
    "NG0164:574": "rab dgyes longs spyod gar byed cing *//",
    "NG0164:575": "bde byed chen pos bdag nyid rjes //",
    "NG0164:576": "legs so zhes pa sbyin byed de //",
    "NG0164:577": "legs so legs so bde ba che //",
    "NG0164:578": "legs so legs so ye shes che //",
    "NG0164:579": "legs so legs so sna tshogs che //",
    "NG0164:580": "legs so legs so dgyes pa che /",
    "NG0164:581": "bcom ldan 'das dgyes pa'i thugs kyis de skad ces bka' stsal nas /",
    "NG0164:582": "pha rol tu phyin ma'i 'khor chen mo de dag mngon par dga' bar gyur to //",
    "NG0164:583": "zla gsang thig le zhes bya ba'i rgyud kyi rgyal",
    "NG0164:584": "po chen po mchog tu gsang ba yongs su rdzogs",
    "NG0164:585": "so // // gsung rab don rtogs slob dpon gyis",
    "NG0164:586": "// lhag par bkrol te bstan pa la //",
    "NG0164:587": "ci rigs bsgyur ba'i bsod nams kyis *//",
    "NG0164:588": "sems can sems bde thob par smon //",
    "NG0164:589": "rgya gar gyi mkhan po pad+ma sam+b+ha wa dang */",
    "NG0164:590": "zhu chen gyi lo tsa ba ban+de dpal brtsegs kyis bsgyur ba'o //",
    "NG0164:591": "phyis kha che'i pan+di ta te dza de ba'i zhal snga nas dang */",
    "NG0164:592": "lo tsa ba 'phags pa shes rab kyis skad gsar bcad kyis kyang @#//"
}