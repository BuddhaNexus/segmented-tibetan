{
    "T02TD2859E:197b-0": "@197b # // rgya gar skad du /",
    "T02TD2859E:197b-1": "lo ki shva ra sim ha n'a da sto tra n'a ma /",
    "T02TD2859E:197b-2": "bod skad du /",
    "T02TD2859E:198a-0": "@198a * // 'jig rten dbang phyug seng ge sgra zhes bya ba'i bstod pa /",
    "T02TD2859E:198a-1": "'jig rten dbang phyug seng ge sgra la phyag 'tshal lo //",
    "T02TD2859E:198a-2": "gang gis 'jig rten nyes pa ma lus dbang gyur ji srid legs pa'i lam la ma bkod pa //",
    "T02TD2859E:198a-3": "de srid de dag yang dag gdon phyir bdag ni byang chub mchog tu bgrod bar byed ma gyur //",
    "T02TD2859E:198a-4": "gang gis khams gsum 'di dag seng ge'i sgra chen mchog gis gsal bar gang gyur pas //",
    "T02TD2859E:198a-5": "sdug bsngal can dag bskyab phyir thugs rje'i spyan dang seng ge sgra ldan khyod la bstod //",
    "T02TD2859E:198a-6": "ral pa rgya che'i dbyibs can dri med zla 'dra shin tu dkar ba'i zhal mnga' ba //",
    "T02TD2859E:198a-7": "bskal pa du mar tshogs bsags brtul zhugs chen po shin tu dag byed dang ldan pa //",
    "T02TD2859E:198a-8": "'gro ba ma lus phan mdzad lha dang lha min grub pa rnams kyis rab btud pa //",
    "T02TD2859E:198a-9": "shin tu rgya che ba yi sku mnga' khyod la rtag tu gus pas phyag 'tshal lo //",
    "T02TD2859E:198a-10": "padma dmar po rgyas pa zla ba'i gzugs dang ldan pa'i gdan //",
    "T02TD2859E:198a-11": "seng ge'i gdan gyi steng na rgyal po'i rol pas rnam par mdzes //",
    "T02TD2859E:198a-12": "chos kyi mnga' bdag 'byor pas dri med gsung ni bka' stsal pa //",
    "T02TD2859E:198a-13": "'jig rten mgon po 'od dpag med pa'i dpal gyis dbul mtshan la 'dud //",
    "T02TD2859E:198a-14": "g-yas kyi phyag ni padma gsal ba lta bur 'jam pa yis //",
    "T02TD2859E:198a-15": "khams gsum nyes pa gsum po zhi bar bya phyir rtse gsum pa //",
    "T02TD2859E:198a-16": "'od zer 'bar 'khrigs sprul dang ldan pas rtag tu gang 'dzin pa //",
    "T02TD2859E:198a-17": "bdag gi thub pa seng ge sgra de la ni rtag tu phyag bgyi'o //",
    "T02TD2859E:198a-18": "khams gsum po la thugs rje chen pos gnas kyang skyon gyis ni //",
    "T02TD2859E:198a-19": "khyod la gos pa med kyang de dag spang phyir khyed kyis ni// g-yon pa'i phyag gis ral gri dam rdzas dang bcas padma bsnams //",
    "T02TD2859E:198a-20": "rgyal ba'i sras po khyod la rtag tu bdag nyid skyabs su mchi //",
    "T02TD2859E:198a-21": "nga rgyal la sogs tshogs kyis g-yengs pa'i sems can rnams la ni //",
    "T02TD2859E:198a-22": "dmigs nas rgyal ba lnga po yang dag spros nas de rnams la //",
    "T02TD2859E:198a-23": "ji lta ji ltar dag pa'i thabs la mkhas pa dag gis mdzad pa rnams //",
    "T02TD2859E:198a-24": "gang la dgongs pa de mnga' phyag na padma de la phyag 'tshal lo //",
    "T02TD2859E:198a-25": "mkhas pa rnams kyis gang la tshig gi go skabs med pa ni //",
    "T02TD2859E:198a-26": "thos pa la sogs bral bas khyod la mos dang gus pa med //",
    "T02TD2859E:198b-0": "de @198b dag rnams kyis mkhas pa'i mchog nyang dag ni thob pa yi //",
    "T02TD2859E:198b-1": "mnyam med dpal ldan seng ge sgra la bdag ni skyabs su mchi //",
    "T02TD2859E:198b-2": "skye ba gzhan gyi mi dge mdze yi rnam par gyur pa rus pa dang //",
    "T02TD2859E:198b-3": "sna nas rkang lag srin bus skad 'gags ldan pa dag / khyod bstod pas ni skad cig gis ni gser mdog lta bu'i lus su gyur //",
    "T02TD2859E:198b-4": "thub pa seng ge sgra khyod la ni de nyid de la skyabs su mchi //",
    "T02TD2859E:198b-5": "klu yi mnga' bdag gyur pa chu lha dbang du mdzad nas ni //",
    "T02TD2859E:198b-6": "dus min char dang char med mdze dang skyon dag zhi don dang //",
    "T02TD2859E:198b-7": "'gro ba'i don dang don med tshogs dag rab tu sel bar mdzad pa yi //",
    "T02TD2859E:198b-8": "brtson 'grus brtan par rab brtsams khyod la kun nas 'dud //",
    "T02TD2859E:198b-9": "mang du brjod pas ci zhig khyod kyi mtshan dang sku gnag dang //",
    "T02TD2859E:198b-10": "gang zhig la la gus pas 'dzin pa dang ni sems dga' dag / skye bo de ni longs spyod rgya che bdag thob par gyur nas kyang //",
    "T02TD2859E:198b-11": "srid pa'i rgya mtsho brgal dkar brgal nas mya ngan 'das pa thob par 'gyur //",
    "T02TD2859E:198b-12": "ngag gi dbang phyug la sogs gang gis kyang ni rje btsun gyi //",
    "T02TD2859E:198b-13": "yon tan phyogs gcig cha tsam bskal pa du ma ru //",
    "T02TD2859E:198b-14": "'bad pas kyang ni brjod par nus pa ma yin na //",
    "T02TD2859E:198b-15": "ji ltar bdag 'dras 'khrul kyang gus byas 'di dag bzod par gsol //",
    "T02TD2859E:198b-16": "'jig rten gsum po'i sdug bsngal 'phrog byed mchog gi dges byed can //",
    "T02TD2859E:198b-17": "dpal ldan seng ge sgra yi bstod pa las thob bsod nams gang //",
    "T02TD2859E:198b-18": "dpag med kunda do shal dgod pa dkar po dang 'dra ba //",
    "T02TD2859E:198b-19": "de yis skye bo byang chub 'gyur med go 'phang myur thob shog / bcom ldan 'das 'jig rten dbang phyug seng ge sgra'i bstod pa /",
    "T02TD2859E:198b-20": "rgya gar gyi slob dpon chen po ti la kas mdzad pa rdzogs so /",
    "T02TD2859E:198b-22": "// / pandi ta de nyid dang lo ts'a ba mal gyis bsgyur cing gtan la phab pa'o//"
}