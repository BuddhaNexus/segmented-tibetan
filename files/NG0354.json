{
    "NG0354:1": "@#// rgya gar skad du /",
    "NG0354:2": "san+ti ma ha sa man+ta b+ha dra tsi ta gu h+ya na ma tan+t+ra /",
    "NG0354:3": "bod skad du /",
    "NG0354:4": "rdzogs pa chen po kun tu bzang po ye shes",
    "NG0354:5": "gsal bar ston pa'i rgyud phyi ma'i phyi ma zhes",
    "NG0354:6": "bya ba / bcom ldan 'das rdo rje 'chang sangs rgyas kun tu bzang po la phyag 'tshal lo //",
    "NG0354:7": "de nas bcom ldan 'das dpal kun tu bzang pos",
    "NG0354:8": "stong gsal chen po'i ting nge 'dzin la zhugs nas",
    "NG0354:9": "/ rdo rje sems dpa' la sogs pa'i 'khor rnams la bka' stsal pa /",
    "NG0354:10": "kye ma ho //",
    "NG0354:11": "nyon cig rdo rje 'dzin tshogs rnams //",
    "NG0354:12": "rig pa stong gsal rtogs 'dod na //",
    "NG0354:13": "dang po sems nyid gzung ba dang *//",
    "NG0354:14": "de nas lam du blang bar bya //",
    "NG0354:15": "zhes bka' stsal to //",
    "NG0354:16": "de nas rdo rje sems dpas gsol pa //",
    "NG0354:17": "kye kye bcom ldan rdo rje 'chang *//",
    "NG0354:18": "rig pa stong gsal rtogs pa yi //",
    "NG0354:19": "sems gzung lam du blang ba ni //",
    "NG0354:20": "de don rim pa ji ltar lags //",
    "NG0354:21": "de skad gsol ba'i tshig gsan nas //",
    "NG0354:22": "rdo rje 'chang gis bka' stsal pa //",
    "NG0354:23": "sems gzung rim pa 'di lta ste //",
    "NG0354:24": "mtho dang ri mo 'jam rlung dang *//",
    "NG0354:25": "thig le gdugs dang 'khor lo dang *//",
    "NG0354:26": "yig 'bru dang ni shes rab ma //",
    "NG0354:27": "slob dpon drag shul nam mkha'o //",
    "NG0354:28": "zhes gsungs so //",
    "NG0354:29": "rgyud phyi ma'i phyi ma las le'u ste dang @#//",
    "NG0354:30": "po'o //    // de nas gzhan yang bka' stsal pa //",
    "NG0354:31": "dang po mtho la gzung ba ni //",
    "NG0354:32": "mdun du rtsig pa la gtad de gzung */",
    "NG0354:33": "ri mo dag la gzung ba ni //",
    "NG0354:34": "ri mo'i nang du gzung bar bya //",
    "NG0354:35": "'jam rlung dag la gzung ba ni //",
    "NG0354:36": "steng 'og bar rlung rang sar gzung *//",
    "NG0354:37": "thig le dag la gzung ba ni //",
    "NG0354:38": "smin mtshams dag gam sna rtse ru //",
    "NG0354:39": "thig le dag la gtad la gzung *//",
    "NG0354:40": "de bzhin gzugs la gzung ba ni //",
    "NG0354:41": "rgya gdugs steng na bdag nyid 'dug / de nyid 'khor ba dag la gzung *//",
    "NG0354:42": "'khor lo dag la gzung ba ni //",
    "NG0354:43": "shog bu'i 'khor lo bla mas gzung *//",
    "NG0354:44": "sna ru bdug pa rna bar sgra //",
    "NG0354:45": "ma yengs gtad la gzung bar bya //",
    "NG0354:46": "yig 'bru dag la gzung ba ni //",
    "NG0354:47": "sems kyi gnas sa gzhi ru yang *//",
    "NG0354:48": "a sogs yig 'bru dag la gzung *//",
    "NG0354:49": "shes rab ma la gzung ba ni //",
    "NG0354:50": "mkha' gsang brlab cing dbang po sprad //",
    "NG0354:51": "thig le gnyis shor gnyis la gzung *//",
    "NG0354:52": "slob dpon dag la gzung ba ni //",
    "NG0354:53": "spyi bo'i gtsug tu bsam la gzung *//",
    "NG0354:54": "drag rlung dag la gzung ba ni //",
    "NG0354:55": "shes pa'i 'greng ldog byas la gzung *//",
    "NG0354:56": "nam mkha' dag la gzung ba ni /",
    "NG0354:57": "khru gang dpangs la gtad de gzung *//",
    "NG0354:58": "zhes gsungs so //",
    "NG0354:59": "rgyud phyi ma'i phyi ma las le'u ste gnyis pa'o ///",
    "NG0354:60": "/ de nas yang ni bka' stsal pa //",
    "NG0354:61": "nyon cig rdo rje sems dpa' rnams //",
    "NG0354:62": "sems 'dzin pa yi dus nyid du //",
    "NG0354:63": "yon tan skyon du snang ba'i phyir //",
    "NG0354:64": "skyon rnams bcos pa 'di ltar bya //",
    "NG0354:65": "rlung skyes par ni gyur pa la //",
    "NG0354:66": "shes pa rgod cing gnyid mi phebs //",
    "NG0354:67": "de la bsku mnye bcud can brten //",
    "NG0354:68": "mkhris pa bskyes par gyur pa na //",
    "NG0354:69": "ser po dmar por snang ba dang *//",
    "NG0354:70": "bad kan skyes na spo 'khrog byed //",
    "NG0354:71": "de dag mi bde gyur pa na /",
    "NG0354:72": "kha zas bsil btang bcos par bya //",
    "NG0354:73": "sems 'dzin pa yi dus nyid du //",
    "NG0354:74": "g.yeng ba 'brel bskyungs thag bcad la //",
    "NG0354:75": "bde ba'i stan la 'dug nas ni //",
    "NG0354:76": "drag tu ma yengs gzung bar bya //",
    "NG0354:77": "sems ma zin pa'i bar du yang *//",
    "NG0354:78": "mtshan ma kha thon sems 'dzin dang *//",
    "NG0354:79": "sems las rgyu 'grul bcad de spangs //",
    "NG0354:80": "de nas sems 'dzin brtan pa dang *//",
    "NG0354:81": "rig pa stong gsal lta ba ste //",
    "NG0354:82": "de yi ngang la bsgom par bya //",
    "NG0354:83": "de las 'bras bu sku dang ni //",
    "NG0354:84": "ye shes dag tu snang ba ste //",
    "NG0354:85": "rang don chos skur nor song nas //",
    "NG0354:86": "'gro don gzugs sku gnyis kyis byed //",
    "NG0354:87": "de ni lam du bslang ba'i don //",
    "NG0354:88": "zhes gsungs so //",
    "NG0354:89": "rgyud phyi ma'i phyi ma las le'u ste gsum pa'o",
    "NG0354:90": "// // de nas dpal kun tu bzang po chos",
    "NG0354:91": "kyi sku des / rdo rje sems dpa' la sogs pa'i 'khor rnams la bka' stsal pa /",
    "NG0354:92": "rgyud 'di ni ma tshang ba kha skong ba phyi ma'i phyi ma zhes bya ba yin te /",
    "NG0354:93": "'khor ba thams cad myang 'das las bsgral zhing sku",
    "NG0354:94": "dang ye shes su la bzla ba'i phyir shin tu",
    "NG0354:95": "gces spras kyis gzung zhing bcang par bya'o //",
    "NG0354:96": "zhes bka' stsal @#//",
    "NG0354:97": "pa dang */",
    "NG0354:98": "'khor rnams yi rangs te /",
    "NG0354:99": "stong gsal chen po'i ngang du sangs rgyas par gyur to //",
    "NG0354:100": "rgyud phyi ma'i phyi ma las le'u ste bzhi pa'o",
    "NG0354:101": "// // rdzogs pa chen po kun tu bzang po",
    "NG0354:102": "ye shes gsal bar ston pa'i rgyud phyi ma'i phyi",
    "NG0354:103": "ma zhes bya ba rdzogs so // // rgya gar",
    "NG0354:104": "gyi slob dpon shri sing+ha pra b+ha ta dang */",
    "NG0354:105": "bod kyi lo tsa ba gnubs yang dbang gter gyis",
    "NG0354:106": "bsgyur cing zhus te gtan la phab pa'o // //",
    "NG0354:107": "rgyud 'di yang dben du ma ha ka la bka'",
    "NG0354:108": "bsrung gtad de / sbas nas yon tan rgya mtsho skye ba bdun pa gcig dang 'phrad de /",
    "NG0354:109": "bstan pa'i snying po 'jug par gyur cig //",
    "NG0354:112": "/ @#// rgya gar skad du /",
    "NG0354:113": "sen+ti ma ha sa man+ta b+ha dra dz+nya na pa ti gu h+ya na ma tan+t+ra /",
    "NG0354:114": "bod skad du /",
    "NG0354:115": "rdzogs pa chen po kun tu bzang po ye shes",
    "NG0354:116": "gsal bar ston pa'i rgyud phyi ma'i phyi ma zhes",
    "NG0354:117": "bya ba / bcom ldan 'das rdo rje 'chang sangs rgyas kun tu bzang po la phyag 'tshal lo //",
    "NG0354:118": "de nas dpal kun tu bzang pos rigs lnga'i sangs rgyas la bka' stsal pa /",
    "NG0354:119": "rig pa stong gsal gyi don nyams su len pa ni /",
    "NG0354:120": "dang po sems gzung dgos pas /",
    "NG0354:121": "sems gzung ba la 'di lta ste /",
    "NG0354:122": "nyon cig rdo rje sems dpa' sogs /",
    "NG0354:123": "tho la gzung ba dang */",
    "NG0354:124": "ri mo la gzung ba dang */",
    "NG0354:125": "'jam po'i rlung la gzung ba dang */",
    "NG0354:126": "thig le la gzung ba dang */",
    "NG0354:127": "gdugs la gzung ba dang */",
    "NG0354:128": "'khor lo la gzung ba dang */",
    "NG0354:129": "yig 'bru la gzung ba dang */",
    "NG0354:130": "'gro ba bzang mo shes rab ma la gzung ba dang */",
    "NG0354:131": "rdo rje slob dpon la gzung ba dang */",
    "NG0354:132": "drag rlung la gzung ba dang */",
    "NG0354:133": "nam mkha' la gzung ba'o //",
    "NG0354:134": "de la tho la gzung ba ni /",
    "NG0354:135": "tho btsugs la de la mig phyir 'phreng la /",
    "NG0354:136": "de la shes pa gtad la thun gsum mam lnga'am bdun la sogs pa bsgom mo //",
    "NG0354:137": "ri mo la sems gzung ba ni /",
    "NG0354:138": "ri mo'i nang du shes pa bskyil la bzung ngo *//",
    "NG0354:139": "'jam rlung la gzung ba ni /",
    "NG0354:140": "steng rlung mnan /",
    "NG0354:141": "'og rlung bsdams bar rlung rang sar bzhag la dbugs",
    "NG0354:142": "phar 'gro tshur 'gro a ham la gtad la gzung",
    "NG0354:143": "ba'o // thig le la gzung ba ni /",
    "NG0354:144": "smin phrag tu thig le ser yer re ba'am /",
    "NG0354:145": "sna rtser bsams pa la gzung ba'o //",
    "NG0354:146": "gdugs la gzung ba ni /",
    "NG0354:147": "'og tu rgya gdugs bsam /",
    "NG0354:148": "steng du rang nyid bsams la /",
    "NG0354:149": "gdugs de 'khor ba la shes pa gzung ngo */ 'khor lo la gzung ba ni /",
    "NG0354:150": "nan tan ma zin na bla mas shog bu'i gdugs byas la de bskor sna ru spos dud gtang */",
    "NG0354:151": "rna bar dril bu gsil la gzung ngo *//",
    "NG0354:152": "yig 'bru la gzung ba ni /",
    "NG0354:153": "sems kyi gnas gzhi ru /",
    "NG0354:154": "hum ngam a lta bu'i yi ge la ma yengs par gtad la gzung ngo *//",
    "NG0354:155": "'gro ba bzang mo shes rab ma la gzung ba ni /",
    "NG0354:156": "yab yum mkha' gsang brlab par byas la /",
    "NG0354:157": "dbang po gnyis sprad de byang chub sems rdo rje'i sked par sleb pa la gzung @#//",
    "NG0354:158": "ba'o //",
    "NG0354:159": "rdo rje slob dpon la gzung ba ni /",
    "NG0354:160": "spyi bor bla ma bsam la de la gzung ngo *//",
    "NG0354:161": "drag rlung la gzung ba ni /",
    "NG0354:162": "shes pa 'grang ldog byas la gzung ngo *//",
    "NG0354:163": "nam mkha' la gzung ba ni /",
    "NG0354:164": "mdun gyi nam mkha' la shes pa gtad la khab mig tu skud pa 'dzud pa'am /",
    "NG0354:165": "gzhu bdungs pa lta bu dran pa hur byas la gzung ba'o //",
    "NG0354:166": "de rnams ma yengs par byas la gzung bar byed pa'o //",
    "NG0354:167": "zhes gsungs so //",
    "NG0354:168": "rgyud phyi ma'i phyi ma las le'u ste dang po'o //    // de nas yang bka' stsal pa /",
    "NG0354:169": "de nas log non bstan pa ni /",
    "NG0354:170": "sems gzung ba la rlung skyes na /",
    "NG0354:171": "shes pa rgod skra zing por 'ong */",
    "NG0354:172": "gnyid mi phebs so //",
    "NG0354:173": "de la bsku mnye bya /",
    "NG0354:174": "zas bcud can bsten no //",
    "NG0354:175": "mkhris pa skyes nas ser por mthong ba la sogs byung na bsil gtang ngo *//",
    "NG0354:176": "bad kan skyes nas sbe ba dang */",
    "NG0354:177": "'khrog pa dang */",
    "NG0354:178": "dang ga mi bde ba byung na /",
    "NG0354:179": "bcag khams bsang ngo *//",
    "NG0354:180": "zhes gsungs so //",
    "NG0354:181": "rgyud phyi ma'i phyi ma las le'u ste gnyis pa'o //  // de nas yang bka' stsal pa ni /",
    "NG0354:182": "de ltar sems zin nas rig pa stong gsal du shes pa lta ba'o //",
    "NG0354:183": "de'i ngang du gsal ba sgom pa'o //",
    "NG0354:184": "de las ma yengs par spyod pa'o //",
    "NG0354:185": "de 'chi ba'i dus su dran pa dang skye ba bskyed de gdams ngag gis 'pho bar bya'o //",
    "NG0354:186": "de las 'bras bu sku gsum ye shes lnga'o //",
    "NG0354:187": "zhes gsungs so //",
    "NG0354:188": "rgyud phyi ma'i phyi ma las le'u ste gsum pa'o ///",
    "NG0354:189": "/ de nas yang bka' stsal pa /",
    "NG0354:190": "rgyud 'di ni rgyud snga ma'i kha skong ba zhes bya ba yin pas /",
    "NG0354:191": "rdo rje sems dpas gces spras kyis gzung zhig bcang bar bya'o //",
    "NG0354:192": "zhes bka' stsal te chos nyid kyi ngang du gyur to //",
    "NG0354:193": "zhes gsungs so //",
    "NG0354:194": "kun tu bzang po ye shes gsal bar ston pa'i",
    "NG0354:195": "rgyud phyi ma'i phyi ma las le'u ste bzhi pa'o",
    "NG0354:196": "/// / mthar thug pa'i rgyud ces bya ba rdzogs so //  //        @#//",
    "NG0354:197": "rgya gar skad du /",
    "NG0354:198": "san ti ma ha sa man+ta b+ha dra bi ta gu h+ya na ma tan+t+ra /",
    "NG0354:199": "bod skad du /",
    "NG0354:200": "rdzogs pa chen po kun tu bzang po ye shes",
    "NG0354:201": "gsal bar ston pa phyi ma gsang ba'i rgyud ces",
    "NG0354:202": "bya ba / dpal rdo rje sems dpa' la phyag 'tshal lo //",
    "NG0354:203": "de nas dpal kun tu bzang pos yang bka' stsal pa /",
    "NG0354:204": "nyon cig dpal rdo rje sems dpa' /",
    "NG0354:205": "stong gsal rig pa chos skur rtogs par 'dod na /",
    "NG0354:206": "dang po sems 'dzin byas la /",
    "NG0354:207": "de nas lam du blang ba ni /",
    "NG0354:208": "sgom yod thabs la brten pa zhes bya'o //",
    "NG0354:209": "sgom med shes rab la brten pa ni /",
    "NG0354:210": "de nas thams cad rig pa stong gsal du shes pa'o //",
    "NG0354:211": "de gnyis dbyer med ces bya ba ste /",
    "NG0354:212": "de lta bu yi ma bral bar shes par bya'o //",
    "NG0354:213": "zhes bka' stsal to //",
    "NG0354:214": "rgyud phyi ma las le'u ste dang po'o ///",
    "NG0354:215": "/ de nas gzhan yang bka' stsal pa /",
    "NG0354:216": "snang srid 'di nges pa med pa'i phyir na sems so //",
    "NG0354:217": "de ci'i phyir zhe na /",
    "NG0354:218": "snang ba nges pa med pa ni /",
    "NG0354:219": "dper na chu nyas @#//",
    "NG0354:220": "khang khyim du mthong */",
    "NG0354:221": "yi dwags kyis rnag khrag tu mthong */",
    "NG0354:222": "mis chu ru mthong ste /",
    "NG0354:223": "des na nges pa med do //",
    "NG0354:224": "des na snang ba 'di rang gi sems kyi 'khrul snang ngo *//",
    "NG0354:225": "sems rang byung ye shes stong gsal du snang ba'o //",
    "NG0354:226": "zhes gsungs so //",
    "NG0354:227": "rgyud phyi ma las le'u ste gnyis pa'o ///",
    "NG0354:228": "/ de nas yang bka' stsal pa /",
    "NG0354:229": "snang ba ye nas med rang bzhin du snang ba yin te /",
    "NG0354:230": "min pa la yin par gzung bas 'khrul te /",
    "NG0354:231": "nga bdag tu gzung nas de las nyon mongs pa 'byung ste /",
    "NG0354:232": "des 'khor bar 'khyams pa yin te /",
    "NG0354:233": "rig pa stong gsal rtogs pas /",
    "NG0354:234": "nang nyams phyir shar bas snang ba la 'khrul snang du mthong ba'o //",
    "NG0354:235": "na bun lta bur bun ne lang nge mthong tsam na /",
    "NG0354:236": "nyon mongs pa las log nas /",
    "NG0354:237": "shin tu chos nyid dam par 'gyur te /",
    "NG0354:238": "rnal 'byor gyi dbang phyug dam pa'o //",
    "NG0354:239": "zhes gsungs so //",
    "NG0354:240": "rgyud phyi ma las le'u ste gsum pa'o ///",
    "NG0354:241": "/ de nas dpal kun tu bzang pos bka' stsal pa /",
    "NG0354:242": "de ltar rdo rje sems dpas de yi don rnams su blang zhing */",
    "NG0354:243": "bla med ye shes gsal ba'i rgyud 'di gzung bar bya'o //",
    "NG0354:244": "zhes bka' stsal pas 'khor rnams thams cad yi rang bar gyur to //",
    "NG0354:245": "zhes gsungs so //",
    "NG0354:246": "rdzogs pa chen po kun tu bzang po ye shes",
    "NG0354:247": "gsal bar ston pa'i rgyud phyi ma las le'u ste",
    "NG0354:248": "bzhi pa rdzogs so ///",
    "NG0354:249": "/ rgya gar gyi mkhan po gu ru shri sid+ha dang */"
}