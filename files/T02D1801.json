{
    "T02D1801:42b-0": "@42b # // rgya gar skad du /",
    "T02D1801:42b-1": "bo dhi tsi tta bi ba ra na /",
    "T02D1801:42b-2": "bod skad du /",
    "T02D1801:42b-3": "byang chub sems kyi 'grel pa /",
    "T02D1801:42b-4": "'phags pa 'jam dpal la phyag 'tshal lo //",
    "T02D1801:42b-5": "de nas byang chub kyi sems sgom pa'i 'grel pa bshad par bya'o //",
    "T02D1801:42b-6": "bcom ldan 'das kyis chos thams cad sems kyis rnam",
    "T02D1801:42b-7": "par brtags pa'o zhes gsungs pas re zhig sems ni",
    "T02D1801:42b-8": "de nyid kyi rang bzhin ci zhig ces nges par",
    "T02D1801:42b-9": "rtog pa na / dngos po thams cad dang bral ba //",
    "T02D1801:42b-10": "phung po khams dang skye mched dang //",
    "T02D1801:42b-11": "gzung dang 'dzin pa rnam par spangs //",
    "T02D1801:42b-12": "chos bdag med par mnyam nyid pas //",
    "T02D1801:42b-13": "rang sems gdod nas ma skyes pa //",
    "T02D1801:42b-14": "stong pa nyid kyi rang bzhin no //",
    "T02D1801:42b-15": "zhes gsungs so //",
    "T02D1801:42b-16": "smras pa 'di yi don ci yin zhe na /",
    "T02D1801:42b-17": "brjod pa /",
    "T02D1801:42b-18": "dngos po thams cad dang bral ba //",
    "T02D1801:42b-19": "zhes te dngos po'i sgras bdag la sogs pa mngon par brjod do //",
    "T02D1801:43a-0": "@43a * // 'di skad du sems de ni bdag dang /",
    "T02D1801:43a-1": "sems can dang /",
    "T02D1801:43a-2": "srog dang /",
    "T02D1801:43a-3": "gso ba dang /",
    "T02D1801:43a-4": "skyes bu dang /",
    "T02D1801:43a-5": "gang zag dang /",
    "T02D1801:43a-6": "shed las skyes dang /",
    "T02D1801:43a-7": "shed bu dang /",
    "T02D1801:43a-8": "byed pa po la sogs pa'i rang bzhin ma yin no //",
    "T02D1801:43a-9": "ci'i phyir zhe na /",
    "T02D1801:43a-10": "de dag la bya ba'i mtshan nyid can yod pa ma yin pa'i phyir ro //",
    "T02D1801:43a-11": "de nyid kyi phyir bdag la sogs pa'i dngos po yod pa ma yin na /",
    "T02D1801:43a-12": "sems de'i rang bzhin du gyur pa lta ga la yod ces smras par 'gyur ro //",
    "T02D1801:43a-13": "de'i phyir dngos po thams cad dang bral zhing bdag",
    "T02D1801:43a-14": "tu 'dzin pa tsam gyis yang dag par bskyed pa'o",
    "T02D1801:43a-15": "// nyon mongs pa thams cad bdag tu 'dzin pas",
    "T02D1801:43a-16": "yang dag par bskyed pa'i phyir sems ni de'i rang",
    "T02D1801:43a-17": "bzhin du 'gyur ro zhe na /",
    "T02D1801:43a-18": "sems de ni phung po dang khams dang skye mched kyi rang bzhin ma yin pa'i phyir /",
    "T02D1801:43a-19": "phung po khams dang skye mched dang //",
    "T02D1801:43a-20": "gzung dang 'dzin pa rnam par spangs //",
    "T02D1801:43a-21": "zhes gsungs so //",
    "T02D1801:43a-22": "'di ltar re zhig phung po la sogs pa nyid kyi dngos po don dam par ma dmigs na /",
    "T02D1801:43a-23": "sems de'i rang bzhin du 'gyur ba lta ga la yod /",
    "T02D1801:43a-24": "ji ltar zhe na /",
    "T02D1801:43a-25": "re zhig gzugs la sogs pa'i phung po rnams dngos po med pa nyid de /",
    "T02D1801:43a-26": "gzugs kyi phung po ni 'byung ba dang 'byung ba las gyur ba'i tshogs so //",
    "T02D1801:43a-27": "'byung ba ni bzhi ste /",
    "T02D1801:43a-28": "sa dang ;",
    "T02D1801:43a-29": "chu dang /",
    "T02D1801:43a-30": "me dang /",
    "T02D1801:43a-31": "rlung ngo //",
    "T02D1801:43a-32": "'byung ba las gyur pa lnga ste /",
    "T02D1801:43a-33": "gzugs dang /",
    "T02D1801:43a-34": "sgra dang /",
    "T02D1801:43a-35": "dri dang /",
    "T02D1801:43a-36": "ro dang /",
    "T02D1801:43a-37": "reg bya'o //",
    "T02D1801:43a-38": "sa la sogs pa 'byung ba rnams dang /",
    "T02D1801:43a-39": "gzugs la sogs pa 'byung ba las gyur pa de",
    "T02D1801:43a-40": "dag re re zhing tha dad pa'i dngos po nyid",
    "T02D1801:43a-41": "du ma dmigs te /",
    "T02D1801:43a-42": "gang du gcig tu yod pa der gzhan yang yod pa'i phyir ro //",
    "T02D1801:43a-43": "de'i phyir gzugs ni ming tsam du kun du brtags pa'o //",
    "T02D1801:43a-44": "gzugs kyi phung po ni gzugs kyi phung pos stong",
    "T02D1801:43a-45": "zhes gsungs pa las ni gzugs kyi phung po yang",
    "T02D1801:43a-46": "yongs su ma grub pa'o //",
    "T02D1801:43a-47": "de bzhin du tshor ba'i phung po yongs su ma grub ste /",
    "T02D1801:43a-48": "ji lta zhe na /",
    "T02D1801:43a-49": "tshor ba rnam pa gsum mo //",
    "T02D1801:43a-50": "bde ba dang /",
    "T02D1801:43a-51": "sdug bsngal ba dang /",
    "T02D1801:43a-52": "sdug bsngal ma yin zhing bde ba yang ma yin pa de dag phan tshun ltos pa'i phyir te /",
    "T02D1801:43a-53": "sdug bsngal la ltos nas bde ba dang /",
    "T02D1801:43a-54": "bde ba la ltos nas sdug bsngal du 'dogs par byed do //",
    "T02D1801:43b-0": "chos gang zhig gcig pur gnas pa dmigs @43b pa",
    "T02D1801:43b-1": "med pa de ni rdzas nyid du yod pa yin",
    "T02D1801:43b-2": "te / ring po dang thung du bzhin no //",
    "T02D1801:43b-3": "gzhan du tshor ba ni rnam pa gnyis te /",
    "T02D1801:43b-4": "lus las byung ba dang /",
    "T02D1801:43b-5": "sems las byung ba'o zhes par yang re zhig lus",
    "T02D1801:43b-6": "ni gzugs kyi phung pos bsdus pa'i phyir ma dmigs",
    "T02D1801:43b-7": "so // de'i phyir lus med pa'i phyir lus las byung ba'i tshor ba ma grub bo //",
    "T02D1801:43b-8": "sems kyang yul na mi gnas pa /",
    "T02D1801:43b-9": "phyogs na mi gnas pa /",
    "T02D1801:43b-10": "gzugs med pa /",
    "T02D1801:43b-11": "bstan du med pa /",
    "T02D1801:43b-12": "rab tu mi gnas pa /",
    "T02D1801:43b-13": "snang ba med pa /",
    "T02D1801:43b-14": "rnam par mi rig par gsungs na /",
    "T02D1801:43b-15": "tshor ba de ni ci 'dra zhig de'i phyir sems las byung ba yang ma grub po //",
    "T02D1801:43b-16": "de'i phyir tshor ba'i phung po ni tshor ba'i phung pos stong po zhes gsungs pa las na /",
    "T02D1801:43b-17": "tshor ba'i phung po yang yongs su ma grub po //",
    "T02D1801:43b-18": "'du shes kyi phung po yang ming tsam gyis dngos po nyid de /",
    "T02D1801:43b-19": "'du shes ni mtshan mar 'dzin pa'i bdag nyid can yin la /",
    "T02D1801:43b-20": "de ltar re zhig gang dag la mtshan mar gzung",
    "T02D1801:43b-21": "bar bya ba'i dngos po yod pa ma yin pa",
    "T02D1801:43b-22": "de'i phyir mtshan ma med pas mtshan ma can yang",
    "T02D1801:43b-23": "yod pa ma yin no //",
    "T02D1801:43b-24": "'du shes kyi phung po ni 'du shes kyi yung",
    "T02D1801:43b-25": "bos stong ngo zhes gsungs pa las na 'du shes",
    "T02D1801:43b-26": "kyi phung po yang yongs su ma grub bo //",
    "T02D1801:43b-27": "'du byed kyi phung po yang yongs su ma grub ste tshogs pa tsam gyi phyir ro ;",
    "T02D1801:43b-28": "/'du byed kyi phung po ni tshor ba dang /",
    "T02D1801:43b-29": "sems pa dang 'du shes dang 'dun pa dang reg pa dang blo dang /",
    "T02D1801:43b-30": "dran pa dang yid la byed pa dang mos pa la sogs pa mtshungs par ldan pa rnams dang /",
    "T02D1801:43b-31": "sa dang chu dang med dang rlung la sogs pa'i",
    "T02D1801:43b-32": "skye ba la sogs pa mtshungs par mi ldan pa",
    "T02D1801:43b-33": "dag la brjod na /",
    "T02D1801:43b-34": "sems las byung ba'i chos rnams dang skye ba la",
    "T02D1801:43b-35": "sogs pa dag kyang re re zhing la skye ba",
    "T02D1801:43b-36": "yod pa ma yin no //",
    "T02D1801:43b-37": "'du byed kyi phung po ni las kyi mtshan nyid can yin pa'i phyir yang med pa nyid do //",
    "T02D1801:43b-38": "byed pa po med pa'i phyir bya ba yang dngos po med do //",
    "T02D1801:43b-39": "'du byed kyi phung po ni 'du byed kyi phung",
    "T02D1801:43b-40": "po'i dngos pos stong ngo zhes gsungs pa las na",
    "T02D1801:43b-41": "'du byed kyi phung po yongs su grub pa med",
    "T02D1801:43b-42": "do // rnam par shes pa'i phung po yang yongs su ma grub ste /",
    "T02D1801:43b-43": "'di ltar rnam par shes pa'i phung po nyid ni mig dang /",
    "T02D1801:43b-44": "rna ba dang /",
    "T02D1801:43b-45": "sna dang /",
    "T02D1801:43b-46": "lce dang /",
    "T02D1801:43b-47": "lus dang /",
    "T02D1801:43b-48": "yid kyi rnam par shes pa rnams yin la /",
    "T02D1801:44a-0": "@44a * // mig gi rnam par shes pa la sogs pa de",
    "T02D1801:44a-1": "dag kyang re re zhing rang gi ngo bo ma",
    "T02D1801:44a-2": "dmigs so // ci'i phyir zhe na /",
    "T02D1801:44a-3": "mig dang gzugs la brten nas mig gi rnam par shes pa 'byung zhing med na mi 'byung ste /",
    "T02D1801:44a-4": "mig dang gzugs med na mig gi rnam par shes pa ji ltar 'byung bar 'gyur /",
    "T02D1801:44a-5": "de ltar na re zhig mig gi rnam par shes pa yongs su ma grub po //",
    "T02D1801:44a-6": "tshig de nyid kyis rna ba dang /",
    "T02D1801:44a-7": "sna dang /",
    "T02D1801:44a-8": "lce dang lus kyi rnam par shes pa yang yid",
    "T02D1801:44a-9": "'das pa dang ma 'ongs pa'i chos thams cad kyi",
    "T02D1801:44a-10": "rten can yin na /",
    "T02D1801:44a-11": "ci ltar 'das pa dang ma 'ongs pa'i chos rnams",
    "T02D1801:44a-12": "yid kyi rnam par shes pa skyed pa'i rkyen du",
    "T02D1801:44a-13": "'gyur / bcom ldan 'das kyis re zhig 'das pa ni de nyid dang /",
    "T02D1801:44a-14": "lhan cig 'gags shing ma 'ongs pa ni ma thob pa yin la /",
    "T02D1801:44a-15": "da ltar byung ba rnam par shes pa dang lhan",
    "T02D1801:44a-16": "cig pa yang gnas pa yod pa ma yin zhes",
    "T02D1801:44a-17": "gsungs so // rnam par shes pa'i phung po yang",
    "T02D1801:44a-18": "rnam par shes pa'i phung pos stong ngo zhes pa",
    "T02D1801:44a-19": "las rnam par shes pa'i phung po yang yongs su",
    "T02D1801:44a-20": "gsungs so // ma grub bo // de ltar phung",
    "T02D1801:44a-21": "po de nyid khams dang skye mched du bstan pa'i",
    "T02D1801:44a-22": "phyir logs su dgag par mi bya ste /",
    "T02D1801:44a-23": "sa bon med pas myu gu med pa bzhin du",
    "T02D1801:44a-24": "phung po rang bzhin med pa nyid kyis de rnams",
    "T02D1801:44a-25": "kyang rang bzhin med par grub bo //",
    "T02D1801:44a-26": "de'i phyir sems ni phung po dang /",
    "T02D1801:44a-27": "khams dang /",
    "T02D1801:44a-28": "skye mched dang bral ba zhes bya'o //",
    "T02D1801:44a-29": "gzung dang 'dzin ba rnam par spangs //",
    "T02D1801:44a-30": "zhes bya ba ni yang dag par rdzogs pa'i sangs",
    "T02D1801:44a-31": "rgyas kyis deng zhin gshegs pa'i gsang ba'i mdo las",
    "T02D1801:44a-32": "/ sems ni sngon po dang /",
    "T02D1801:44a-33": "ser po dang /",
    "T02D1801:44a-34": "dmar po dang /",
    "T02D1801:44a-35": "btsod kha dang /",
    "T02D1801:44a-36": "shel dang /",
    "T02D1801:44a-37": "dngul gyi kha dog dang /",
    "T02D1801:44a-38": "ring bo dang /",
    "T02D1801:44a-39": "thung du dang /",
    "T02D1801:44a-40": "zlum po dang /",
    "T02D1801:44a-41": "gru gsum dang /",
    "T02D1801:44a-42": "gru bzhi la sogs pa'i rnam pa dang /",
    "T02D1801:44a-43": "skyes pa dang bud med dang /",
    "T02D1801:44a-44": "ma ning gi rnam pa ma mthong ngo zhes pa dang /",
    "T02D1801:44a-45": "gsang ba'i bdag po sems ni 'dod pa'i khams kyi rang bzhin ma yin /",
    "T02D1801:44a-46": "gzugs kyi khams kyi rang bzhin ma yin /",
    "T02D1801:44a-47": "gzugs med pa'i khams kyi rang bzhin ma yin /",
    "T02D1801:44a-48": "lha dang /",
    "T02D1801:44a-49": "klu dang /",
    "T02D1801:44a-50": "gnod sbyin dang /",
    "T02D1801:44a-51": "dri za dang /",
    "T02D1801:44a-52": "lha ma yin dang /",
    "T02D1801:44a-53": "nam mkha' lding dang /",
    "T02D1801:44a-54": "mi'am ci dang /",
    "T02D1801:44a-55": "lto 'phye chen po dang /",
    "T02D1801:44b-0": "mi dang mi ma yin pa'i @44b 'gro ba'i rang bzhin ma yin no zhes pa nas /",
    "T02D1801:44b-1": "rnam pa thams cad du yongs su btsal na ma dmigs so zhes bya ba'i bar du gsungs so //",
    "T02D1801:44b-2": "de ltar na re zhig sems de ni gzung ba ma yin no //",
    "T02D1801:44b-3": "ji ltar 'dzin pa yang ma yin pa de ltar brjod par bya ste /",
    "T02D1801:44b-4": "'di ltar bcom ldan 'das kyis gsang ba'i bdag po",
    "T02D1801:44b-5": "sems de ni nang na yang ma yin phyi rol",
    "T02D1801:44b-6": "na yang ma yin /",
    "T02D1801:44b-7": "gnyis ka'i bar du yang ma yin no //",
    "T02D1801:44b-8": "de ci'i phyir zhe na /",
    "T02D1801:44b-9": "gsang ba'i bdag po sems de ni rang bzhin gyis yongs su dag pa'i phyir ro //",
    "T02D1801:44b-10": "de'i phyir gang rnam pa thams cad kyis yongs su",
    "T02D1801:44b-11": "btsal na ma dmigs pa de ji ltar gzung ba",
    "T02D1801:44b-12": "dang 'dzin pa yin par 'gyur /",
    "T02D1801:44b-13": "de ltar na sems de ni gzung ba dang 'dzin pa dang bral ba zhes bya'o //",
    "T02D1801:44b-14": "chos bdag med par mnyam nyid pas //",
    "T02D1801:44b-15": "zhes bya ba ni phung po la sogs pa thams",
    "T02D1801:44b-16": "cad bdag med pa de bzhin du sems de yang",
    "T02D1801:44b-17": "ngo // de skad du bcom ldan 'das kyis chos",
    "T02D1801:44b-18": "thams cad stong pa de bzhin du sems kyang stong",
    "T02D1801:44b-19": "pa'i mtshan nyid do //",
    "T02D1801:44b-20": "chos thams cad bdag med pa de bzhin du sems de yang bdag med pa'i mtshan nyid do //",
    "T02D1801:44b-21": "chos thams cad rnam par dben pa ste /",
    "T02D1801:44b-22": "de bzhin du sems de yang rnam par dben pa'i mtshan nyid do //",
    "T02D1801:44b-23": "de'i phyir chos bdag med par mnyam pa nyid kyis",
    "T02D1801:44b-24": "sems de mnyam pa yin pa'i phyir rang gi sems",
    "T02D1801:44b-25": "gdod ma nas ma skyes pa'o //",
    "T02D1801:44b-26": "de'i phyir stong pa nyid kyi rang bzhin no //",
    "T02D1801:44b-27": "stong pa nyid kyi rang bzhin ci zhe na /",
    "T02D1801:44b-28": "stong pa nyid ni nam mkha'i rang bzhin no //",
    "T02D1801:44b-29": "de skad du'ang nam mkha' stong pa'o //",
    "T02D1801:44b-30": "chos thams cad nam mkha'i rang bzhin no //",
    "T02D1801:44b-31": "byang chub kyang de'i rang bzhin no //",
    "T02D1801:44b-32": "sems kyang de'i rang bzhin no zhes gsungs so //",
    "T02D1801:44b-33": "de bzhin du nam mkha' rang bzhin med pa ming tsam mo //",
    "T02D1801:44b-34": "de bzhin du sems kyang rang bzhin med pa ming tsam yin /",
    "T02D1801:44b-35": "gang yang sems ma skyes ma 'gags par khong du chud pa de ni byang chub bo //",
    "T02D1801:44b-36": "de skad du yang bcom ldan 'das kyis byang chub gang zhe na /",
    "T02D1801:44b-37": "gang sems kyi yang dag pa ji lta ba bzhin yongs su shes pa ste /",
    "T02D1801:44b-38": "de nyid bla na med pa yang dag par rdzogs pa'i byang chub bo //",
    "T02D1801:44b-39": "gsang ba'i bdag po chos phra ba yang yod pa",
    "T02D1801:44b-40": "ma yin zhing dmigs pa med pa des na bla",
    "T02D1801:45a-0": "na med pa yang dag par rdzogs pa'i @45a *",
    "T02D1801:45a-1": "// byang chub ces brjod do //",
    "T02D1801:45a-2": "ci'i phyir zhe na /",
    "T02D1801:45a-3": "byang chub ni nam mkha'i mtshan nyid de /",
    "T02D1801:45a-4": "rtogs pa po dang rtogs par bya ba 'ga' yang med do //",
    "T02D1801:45a-5": "de ci'i phyir zhe na /",
    "T02D1801:45a-6": "byang chub ni nam mkha'i mtshan nyid kyi phyir ro zhes gsungs so //",
    "T02D1801:45a-7": "de'i phyir gang zhig rang gi sems yang dag pa",
    "T02D1801:45a-8": "ji lta ba bzhin rig pa de la brtse ba'i",
    "T02D1801:45a-9": "thabs kyis / kye ma kyi hud sems can 'di dag ni sdug bsngal sna /",
    "T02D1801:45a-10": "'di dag ni rang gi sems kyi chos nyid kyi",
    "T02D1801:45a-11": "rang bzhin ma gtogs pa yang dag pa ma yin",
    "T02D1801:45a-12": "pa'i rnam par rtog pa phyin ci log gi gdon",
    "T02D1801:45a-13": "gyis bzung ba / 'khor ba na sdug bsngal sna tshogs nyams su myong ba yin zhing /",
    "T02D1801:45a-14": "ji ltar de dag rang gi sems kyi chos nyid",
    "T02D1801:45a-15": "kyi rang bzhin rtogs par 'gyur ba de bzhin du",
    "T02D1801:45a-16": "bdag gis 'bad par bya'o zhes sems can la dmigs",
    "T02D1801:45a-17": "pa'i sems skye bar 'gyur ro //",
    "T02D1801:45a-18": "gang snying rje chen pos yongs su bzung ba'i sems bskyed ba de ni byang chub kyi sems dang /",
    "T02D1801:45a-19": "sems can thams cad la phan pa'i sems dang /",
    "T02D1801:45a-20": "sems can thams cad la bde ba'i sems dang /",
    "T02D1801:45a-21": "bla na med pa'i sems dang /",
    "T02D1801:45a-22": "chos kyi dbyings la 'jug pa'i sems dang /",
    "T02D1801:45a-23": "sems can thams cad la brten nas skyes pa'i byang chub kyi sems zhes bya'o //",
    "T02D1801:45a-24": "byang chub sems kyi 'grel pa slob dpon klu sgrub kyis mdzad pa rdzogs so /",
    "T02D1801:45a-26": "// / kha che'i pandi ta dza ya aa nanta dang /"
}