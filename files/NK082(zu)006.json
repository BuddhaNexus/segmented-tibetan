{
    "NK082(zu)006:1": "// rin chen d+r+wa ba mngon rdzogs bzhugs so //",
    "NK082(zu)006:2": "de bzhin gshegs pa kun gyi bdag /ye shes rgya mtsho rab zab thugs //",
    "NK082(zu)006:3": "dkyil 'khor yid bzhin 'byung ba'i gter //",
    "NK082(zu)006:4": "nor bu rin chen yon tan mdzod //",
    "NK082(zu)006:5": "rdo rje'i yid la phyag 'tshal lo //",
    "NK082(zu)006:6": "e ma'o bde gshegs snying po las //",
    "NK082(zu)006:7": "rang gi rnam rtog las kyis sprul //",
    "NK082(zu)006:8": "sna tshogs lus dang longs spyod dang //",
    "NK082(zu)006:9": "gnas dang sdug bsngal la sogs pa //",
    "NK082(zu)006:10": "bdag dang bdag gir sor sor 'dzin //",
    "NK082(zu)006:11": "sus kyang ma bcings bcings med de //",
    "NK082(zu)006:12": "bcing bar bya ba yod ma yin //",
    "NK082(zu)006:13": "rnam rtog bdag tu 'dzin pa yis //",
    "NK082(zu)006:14": "nan gyis mkha' la mdud pa 'dor //",
    "NK082(zu)006:15": "nyon mongs 'khor ba'i rgya dral nas //",
    "NK082(zu)006:16": "byang chub mchog la dgod pa dang //",
    "NK082(zu)006:17": "ma 'ongs sangs rgyas blo ldan don //",
    "NK082(zu)006:18": "bla med ye shes bskyed pa'i phyir //",
    "NK082(zu)006:19": "rgyud kyi don bsdus snying po 'di //",
    "NK082(zu)006:20": "ma nor btus te bstan par bya //",
    "NK082(zu)006:21": "ri bo 'dus pa'i rtse rnams dang //",
    "NK082(zu)006:22": "dben pa chen po'i sa phyogs dang //",
    "NK082(zu)006:23": "tsan dan nags tshal me tog tshal //",
    "NK082(zu)006:24": "yid 'ong bkra shis sems dga' ba'i //",
    "NK082(zu)006:25": "bdag dbang bar chad med pa'i gnas //",
    "NK082(zu)006:26": "der ni ting 'dzin bsgom par bya //",
    "NK082(zu)006:27": "bdag dang mtha' yas sems can rnams //",
    "NK082(zu)006:28": "ye nas sangs rgyas yin mod kyi //",
    "NK082(zu)006:29": "rtog pa'i dbang gis 'khor ba las //",
    "NK082(zu)006:30": "byang chub mchog tu sems bskyed do //",
    "NK082(zu)006:31": "e ma'o ngo mtshar rmad kyi chos //",
    "NK082(zu)006:32": "rdzogs pa'i sangs rgyas kun gyi gsang //",
    "NK082(zu)006:33": "skye ba med las thams cad skyes //",
    "NK082(zu)006:34": "skyes pa nyid na skye ba med //",
    "NK082(zu)006:35": "e ma'o ngo mtshar rmad kyis chos //",
    "NK082(zu)006:36": "rdzogs pa'i sangs rgyas kun gyi gsang //",
    "NK082(zu)006:37": "'gag pa med las thams cad 'gag /",
    "NK082(zu)006:38": "'gag tsam nyid na 'gag pa med //",
    "NK082(zu)006:39": "e ma'o ngo mtshar rmad kyi chos //",
    "NK082(zu)006:40": "rdzogs pa'i sangs rgyas kun gyis gsang //",
    "NK082(zu)006:41": "gnas pa med las thams cad gnas //",
    "NK082(zu)006:42": "gnas pa nyid na gnas pa med //",
    "NK082(zu)006:43": "e ma'o ngo mtshar rmad kyi chos //",
    "NK082(zu)006:44": "rdzogs pa'i sangs rgyas kun gyis gsang //",
    "NK082(zu)006:45": "dmigs pa med las thams cad dmigs //",
    "NK082(zu)006:46": "dmigs pa nyid na dmigs pa med //",
    "NK082(zu)006:47": "e ma'o ngo mtshar rmad kyi chos //",
    "NK082(zu)006:48": "rdzogs pa'i sangs rgyas kun gyis gsang //",
    "NK082(zu)006:49": "'gro 'ong med las 'gro dang 'ong //",
    "NK082(zu)006:50": "'gro 'ong nyid na 'gro 'ong med //",
    "NK082(zu)006:51": "bsgrub pa'i gtsor ni ting 'dzin pas //",
    "NK082(zu)006:52": "ting 'dzin 'di'i sa byed par 'gyur //",
    "NK082(zu)006:53": "mun la snang 'byung ji bzhin du //",
    "NK082(zu)006:54": "'gyur bas gser 'gyur sman gyis tshul //",
    "NK082(zu)006:55": "rtog pa'i dbang 'gyur ting 'dzin yin //",
    "NK082(zu)006:56": "de ltar ting 'dzin rim bzhin sgom //",
    "NK082(zu)006:57": "dngos rnams nyid na dngos med pas //",
    "NK082(zu)006:58": "rtog pa'i smra bsam yul las 'das //",
    "NK082(zu)006:59": "de bzhin nyid dbyings ye shes te //",
    "NK082(zu)006:60": "de phyir dngos po dngos med do //",
    "NK082(zu)006:61": "de bzhin nyid de spros med kyang //",
    "NK082(zu)006:62": "rang bzhin kun tu snang ba'i dbyings //",
    "NK082(zu)006:63": "sems can rnams la snying rje'i phyir //",
    "NK082(zu)006:64": "nam mkha' la ni nam mkha' sgom //",
    "NK082(zu)006:65": "dngos po med las dngos po sprin //",
    "NK082(zu)006:66": "sna tshogs rnam pa 'byung zhing 'gyur //",
    "NK082(zu)006:67": "bzhi rtsa med pa'i sems nyid ni //",
    "NK082(zu)006:68": "chos rnams kun gyis rtsa ba yin //",
    "NK082(zu)006:69": "sems nyid yi ge rang bzhin te //",
    "NK082(zu)006:70": "yi ge yid bzhin rin chen sprin //",
    "NK082(zu)006:71": "yi ge'i mchog ni sgom par bya //",
    "NK082(zu)006:72": "a rab tu brtan 'gyur a dkar las //",
    "NK082(zu)006:73": "shin tu phra ba'i a rnams 'phro //",
    "NK082(zu)006:74": "phyogs bcu gang bar gsal 'gyur nas //",
    "NK082(zu)006:75": "byang chub sems su byin brlabs te //",
    "NK082(zu)006:76": "bsdus kyang 'phel 'grib med par bstan //",
    "NK082(zu)006:77": "de las ming tshogs gsal bar kun //",
    "NK082(zu)006:78": "spro zhing bsdus pa'ang de bzhin no //",
    "NK082(zu)006:79": "'di ni rdo rje dngos grub kyi //",
    "NK082(zu)006:80": "brtan 'byung ye shes rgyu yin no //",
    "NK082(zu)006:81": "de las rgyal ba'i bzhugs gnas bsten //",
    "NK082(zu)006:82": "dbang chen dkyil 'khor rim bzhin bsgom //",
    "NK082(zu)006:83": "e yam bam su lam ram brum bi d+he /",
    "NK082(zu)006:84": "ye shes phyogs bzhi dbus brtags te //",
    "NK082(zu)006:85": "dkyil 'khor bsam yas lhun gyis grub //",
    "NK082(zu)006:86": "lhag pa'i ye shes glo bur can //",
    "NK082(zu)006:87": "rdzogs chen rtogs pa'i rnal 'byor pas //",
    "NK082(zu)006:88": "kun 'byung dkyil 'khor chen por spyod //",
    "NK082(zu)006:89": "'khor lo rtsibs bzhi mu khyud bcas //",
    "NK082(zu)006:90": "gru chad bzhis brgyan bar khyams dang //",
    "NK082(zu)006:91": "kun tu gru bzhi sgo khyud ldan //",
    "NK082(zu)006:92": "rol mo sna tshogs sprin phung bzhin //",
    "NK082(zu)006:93": "dkyil 'khor bzhi bcu rtsa gnyis brgyan //",
    "NK082(zu)006:94": "seng ge glang chen rta dang khyung //",
    "NK082(zu)006:95": "nam mkha' lding gi khri chen la //",
    "NK082(zu)006:96": "nyi zla pad+ma rin po che //",
    "NK082(zu)006:97": "a ka kha ga g+ha nga /",
    "NK082(zu)006:98": "tsa tsha dza dz+ny+aa nya /",
    "NK082(zu)006:99": "ta tha da d+ha na /",
    "NK082(zu)006:100": "ta tha da d+ha na /",
    "NK082(zu)006:101": "pa pha ba b+ha ma /",
    "NK082(zu)006:102": "ya wa ra la sha sha /",
    "NK082(zu)006:103": "sa ha k+shah i +ai u +au ee eem /",
    "NK082(zu)006:104": "o oo /",
    "NK082(zu)006:105": "+aa nyid sna tshogs par snang ba'i //",
    "NK082(zu)006:106": "ka la sogs pa bzhi bcu gnyis //",
    "NK082(zu)006:107": "sgra'i ming gis thams cad bsdus //",
    "NK082(zu)006:108": "mngon rdzogs rgyal por de nyid nges //",
    "NK082(zu)006:109": "de las spro dang bsdus pa yis //",
    "NK082(zu)006:110": "so so'i phyag mtshan gsal bar gyur //",
    "NK082(zu)006:111": "de las phyogs bcur rab spros pas //",
    "NK082(zu)006:112": "rgyal ba rnams kyi thugs dam bskul //",
    "NK082(zu)006:113": "de dag slar ni 'dus pa dang //",
    "NK082(zu)006:114": "h'u badz+ra drig /",
    "NK082(zu)006:115": "dzi na dzig /swa rat+na drig /",
    "NK082(zu)006:116": "a ro lig /ha pra dz+nya drig /mu d+ha du sha ri /",
    "NK082(zu)006:117": "lam d+he shar ti /",
    "NK082(zu)006:118": "mam mo ha ra ti /",
    "NK082(zu)006:119": "pam ra ga ra ti /",
    "NK082(zu)006:120": "tam badz+ra ra ti /",
    "NK082(zu)006:121": "k+shi hi ra tsa ya /",
    "NK082(zu)006:122": "tram a gar ba ya /",
    "NK082(zu)006:123": "hri ta pad+ma bad+ha ma /",
    "NK082(zu)006:124": "dzi ku ru pa na hri /",
    "NK082(zu)006:125": "h'u la se sa ma ya s+t+wam /",
    "NK082(zu)006:126": "tram ma le sa ma ya ho /",
    "NK082(zu)006:127": "h+r+ai gir ti ra ho ya ham /",
    "NK082(zu)006:128": "a nir tir ga ya mi /",
    "NK082(zu)006:129": "me d+ha ra ni s+w+aa h+aa /",
    "NK082(zu)006:130": "th+l+him ni swa ra pa ya s+w+aa h+aa /",
    "NK082(zu)006:131": "h'u swa ra tsa ya s+w+aa h+aa /",
    "NK082(zu)006:132": "mum sh+r+ai am ra ga ya s+w+aa h+aa /",
    "NK082(zu)006:133": "dza du pe pra be sha /",
    "NK082(zu)006:134": "h'u bus pa a be sha /",
    "NK082(zu)006:135": "bam di pa su ki ni ho gan de tsi te ho /",
    "NK082(zu)006:136": "h'u ya m+aan+ta krid phata /",
    "NK082(zu)006:137": "h'u prad dz+ny+aa ta krid phata /",
    "NK082(zu)006:138": "h'u pad+man+ta krid phata /",
    "NK082(zu)006:139": "h'u big+ha nan ta krid phata /",
    "NK082(zu)006:140": "ma h+aa badz+ra d+ha ra ma h+aa kro ti shwa ri dz+wa la ni h'u phata /",
    "NK082(zu)006:141": "ma h+aa rat+na da ra ma h+aa kro ti shwa ri dz+wa la ni h'u phata /",
    "NK082(zu)006:142": "ma h+aa pad+mo da ra ma ma h+aa kro ti shwa ri dz+wa la ni h'u phata //",
    "NK082(zu)006:143": "ma h+aa ka ra ma da ra ma h+aa kro ti shwa ri dz+wa la ni h'u phata /",
    "NK082(zu)006:144": "h'u h'u h'u badz+ra tsi ta /",
    "NK082(zu)006:145": "a a a badz+ra ba ta sa ma ya /",
    "NK082(zu)006:146": "mu ne krid s+w+aa h+aa /",
    "NK082(zu)006:147": "mu ne h'u t+r+aum s+w+aa h+aa /",
    "NK082(zu)006:148": "mu ne srum s+w+aa h+aa /",
    "NK082(zu)006:149": "mu ne bram s+w+aa h+aa /",
    "NK082(zu)006:150": "mu ne k+sham s+w+aa h+aa /",
    "NK082(zu)006:151": "mu ne ye s+w+aa h+aa /",
    "NK082(zu)006:152": "gdan la rdzogs dang sems dpa'i tshul //",
    "NK082(zu)006:153": "'khor lo rgyal po rgyal mo dang //",
    "NK082(zu)006:154": "g.yas na mthong thos snom pa dang //",
    "NK082(zu)006:155": "myong dang btsun mo'i tshogs su bcas //",
    "NK082(zu)006:156": "gru chad la ni mthong byed dang //",
    "NK082(zu)006:157": "thos byed myong byed snom byed rnams //",
    "NK082(zu)006:158": "btsun mo'i tshogs dang bcas par gnas //",
    "NK082(zu)006:159": "bar khyams la ni thub pa drug /mdun dang rgyab tu byed pa dang //",
    "NK082(zu)006:160": "bya ba dag ni gnas par bstan //",
    "NK082(zu)006:161": "sgo khyud bzhi la 'joms pa ni //",
    "NK082(zu)006:162": "btsun mo'i tshogs dang ldan par gnas /",
    "NK082(zu)006:163": "rdo rje 'khor lo rin po che //",
    "NK082(zu)006:164": "pad+ma ral gri dril bu 'bar //",
    "NK082(zu)006:165": "ud pa la glu shing la sogs mtshan //",
    "NK082(zu)006:166": "rin chen myu gu ral gri 'bar //",
    "NK082(zu)006:167": "pad+ma dkar po rdo rje 'bar //",
    "NK082(zu)006:168": "chos kyi 'khor lo rin chen snye //",
    "NK082(zu)006:169": "gzugs mdzes rin chen 'phreng ba dang //",
    "NK082(zu)006:170": "bi bang gar mkhan mchog nyid de //",
    "NK082(zu)006:171": "me tog 'phreng ba spos mchog dang //",
    "NK082(zu)006:172": "mar me byug pa la sogs pa'i //",
    "NK082(zu)006:173": "las la 'khril zhing chos la bstan //",
    "NK082(zu)006:174": "dbu rnams 'byo zhing bdud pa'i dus //",
    "NK082(zu)006:175": "gong gi phyag rgya chen po bzhin //",
    "NK082(zu)006:176": "gnyis med dbyings kyi ngang du 'khril //",
    "NK082(zu)006:177": "sgo bzhi khro bo phyag rgya ni //",
    "NK082(zu)006:178": "mi mgo gdengs dang rdo rje gnon //",
    "NK082(zu)006:179": "thod sbrul chen pos gnon pa dang //",
    "NK082(zu)006:180": "rdo rje rgya gram las kyis gnon //",
    "NK082(zu)006:181": "lcags kyu zhags pa po ta ho //",
    "NK082(zu)006:182": "sgo bzhir gnas pa de dag kyang //",
    "NK082(zu)006:183": "'dud tshul 'khril ba gong ma bzhin //",
    "NK082(zu)006:184": "thub drug phyag rgya sna tshogs te //",
    "NK082(zu)006:185": "mdor bsdus phyag rgya drug tu bstan //",
    "NK082(zu)006:186": "sreg par dang ni bi bang dang //",
    "NK082(zu)006:187": "go cha po ti rin chen sgron //",
    "NK082(zu)006:188": "me dang chu ru rab tu bstan //",
    "NK082(zu)006:189": "yum ni dmigs med chos kyi dbyings //",
    "NK082(zu)006:190": "kun bzang mnyam gzhag ye shes 'phro //",
    "NK082(zu)006:191": "yum 'gyur mnyam rdzogs pad+mo'i dkyil //",
    "NK082(zu)006:192": "gzhan yang phyag rgya sna tshogs te //",
    "NK082(zu)006:193": "yang na de bzhin gshegs nyid dam //",
    "NK082(zu)006:194": "yang na rdo rje thal mo nyid //",
    "NK082(zu)006:195": "mthing ga dkar po ser le brgan //",
    "NK082(zu)006:196": "ljang gu la sogs sna tshogs pa'i //",
    "NK082(zu)006:197": "gnyen lcugs khril ldem gzhon tshul can //",
    "NK082(zu)006:198": "gsal 'tsher lhun stug gzi byin che //",
    "NK082(zu)006:199": "'od zer 'phro ba'i tshogs chen po //",
    "NK082(zu)006:200": "'bar ba'i 'phreng bas 'khyil ba ste //",
    "NK082(zu)006:201": "mthar dbus med par khyab pa ste //",
    "NK082(zu)006:202": "dkyil 'khor bsam yas lhun gyis grub //",
    "NK082(zu)006:203": "phyag rgya'i dkyil 'khor gsal ba dang //",
    "NK082(zu)006:204": "dbang bskur byin brlabs tshul bzhin bya //",
    "NK082(zu)006:205": "ma h+aa shu nya t+aa dz+ny+aa na badz+ra swa b+h+aa ba ad ma ko&a ham /",
    "NK082(zu)006:206": "ma h+aa a ta ri sha dz+ny+aa na badz+ra swa b+h+aa ba ad ma ko&a ham /",
    "NK082(zu)006:207": "ma h+aa sa m+aan+ta dz+ny+aa na badz+ra swa b+h+aa ba ad ma ko&a ham /",
    "NK082(zu)006:208": "ma h+aa pra da ta pra be sha dz+ny+aa na badz+ra swa b+h+aa ba ad ma ko&a ham /",
    "NK082(zu)006:209": "ma h+aa kri ta a nu rta na dz+nyan badz+ra swa b+h+aa ba ad ma ko&a ham /",
    "NK082(zu)006:210": "sarba ta th+aa ga ta ma h+aa ka ya badz+ra swa b+h+aa ba ad ma ko&a ham /",
    "NK082(zu)006:211": "sarba ta th+aa ga ta ma h+aa b+aa ga badz+ra swa b+h+aa ba ad ma ko&a ham /",
    "NK082(zu)006:212": "sarba ta th+aa ga ta ma h+aa tsi ta badz+ra swa b+h+aa ba ad ma ko&a ham /",
    "NK082(zu)006:213": "sarba ta th+aa ga ta ma h+aa a nu ra ga badz+ra swa b+h+aa ba ad ma ko&a ham /",
    "NK082(zu)006:214": "sarba ta th+aa ga ta ma h+aa pu tsa badz+ra swa b+h+aa ba ad ma ko&a ham /",
    "NK082(zu)006:215": "sangs rgyas lnga yi cod pan can //",
    "NK082(zu)006:216": "rin chen dbu rgyan 'phreng ba dang //",
    "NK082(zu)006:217": "dpung rgyan se mo do la sogs //",
    "NK082(zu)006:218": "mdzes pa'i rgyan ni sna tshogs kyis //",
    "NK082(zu)006:219": "dbang mchog des ni dbang bskur ro //",
    "NK082(zu)006:220": "de ltar rtog pa'i rnal 'byor pas //",
    "NK082(zu)006:221": "dus bzhi phyogs bcu gang nas kyang //",
    "NK082(zu)006:222": "rdzogs pa'i sangs rgyas rnyed mi 'gyur //",
    "NK082(zu)006:223": "sems nyid rtog pas sangs rgyas te //",
    "NK082(zu)006:224": "sangs rgyas gzhan du ma 'tshol cig /dkyil 'khor kun tu rab sbyor bas //",
    "NK082(zu)006:225": "dkyil 'khor thams cad 'grub par 'gyur //",
    "NK082(zu)006:226": "'di ni gsang chen nges pa yi //",
    "NK082(zu)006:227": "'bras bu lam du gyur pa yi //",
    "NK082(zu)006:228": "rgyal ba'i dkyil 'khor ma lus la //",
    "NK082(zu)006:229": "'di las gsang ba'i nges don med //",
    "NK082(zu)006:230": "btsal kyang rgyal bas mi rnyed do //",
    "NK082(zu)006:231": "kun ni phyag rgya chen po'i mchog /ma 'gags rnam pa cir yang ston //",
    "NK082(zu)006:232": "'dul ba mdo ste chos mngon dang //",
    "NK082(zu)006:233": "dam tshig bsgrub dang bsgrub pa dang //",
    "NK082(zu)006:234": "sku dang gsung dang thugs kyi rgyud //",
    "NK082(zu)006:235": "phyogs bcu kun tu rab grags pa //",
    "NK082(zu)006:236": "gsang ba'i snying po las 'phros te //",
    "NK082(zu)006:237": "rang bzhin gsang ba'i snying po 'di //",
    "NK082(zu)006:238": "sde snod kun dang rgyud kun gyi //",
    "NK082(zu)006:239": "'byung gnas bstan la nges par 'bebs //",
    "NK082(zu)006:240": "phyogs bcu'i dkyil 'khor spyan drang phyir //",
    "NK082(zu)006:241": "gsal ldan ma'am byin rlabs la //",
    "NK082(zu)006:242": "stong gsum yungs 'brur bzhug tshul du //",
    "NK082(zu)006:243": "dbyings nas dkyil 'khor spyan drang mchod //",
    "NK082(zu)006:244": "h+ya hi b+ha ga b+aan ma h+aa ku ni ka dri sha /sa ma ya stam /",
    "NK082(zu)006:245": "dza h'u bam ho /",
    "NK082(zu)006:246": "zhes brjod pas /",
    "NK082(zu)006:247": "thams cad ma lus 'dus pa dang //",
    "NK082(zu)006:248": "sku gsung mnyes par bya ba'i phyir //",
    "NK082(zu)006:249": "bstod dang mchod pa tshul bzhin bya //",
    "NK082(zu)006:250": "phyogs bcu dus bzhi rdzogs pa'i //",
    "NK082(zu)006:251": "ye shes dkyil 'khor thig le che //",
    "NK082(zu)006:252": "bsod nams dkyil 'khor sku'i tshogs //",
    "NK082(zu)006:253": "snang stong thig le kun tu rdzogs ho //",
    "NK082(zu)006:254": "rdo rje bsod nams thig le che //",
    "NK082(zu)006:255": "rdo rje ye shes dkyil 'khor ldan //",
    "NK082(zu)006:256": "rdo rje sgra chen mtha' yas pa //",
    "NK082(zu)006:257": "rdo rje rgyal po thig le che ho //",
    "NK082(zu)006:258": "sku gsung thugs kyi rdzogs pa che //",
    "NK082(zu)006:259": "yon tan 'phrin las kun tu rdzogs //",
    "NK082(zu)006:260": "ye nas lhun rdzogs kun tu bzang //",
    "NK082(zu)006:261": "'dus pa'i tshogs chen thig le che ho //",
    "NK082(zu)006:262": "ma dmigs sgyu 'phrul mnyam pa'i dbyings //",
    "NK082(zu)006:263": "mtha' yas kun nas sna tshogs spro //",
    "NK082(zu)006:264": "mtha' yas kun nas lhun gyis thim //",
    "NK082(zu)006:265": "sna tshogs sku gsung thugs che ho //",
    "NK082(zu)006:266": "phyogs bcu 'jig rten rdul snyed du //",
    "NK082(zu)006:267": "rgyal ba'i don rnams rdul phran snyed //",
    "NK082(zu)006:268": "sprul pa rdul phran bsam yas kyis //",
    "NK082(zu)006:269": "skad cig nyid la lhun gyis grub ho //",
    "NK082(zu)006:270": "thams cad ma lus sku gsung thugs //",
    "NK082(zu)006:271": "sku gsung thugs kyi bdag nyid che //",
    "NK082(zu)006:272": "sku gsung thugs kyis kun tu khyab //",
    "NK082(zu)006:273": "sku gsung thugs kyi thig le che ho //",
    "NK082(zu)006:274": "mchod pa'i phyag rgya chen po 'di //",
    "NK082(zu)006:275": "sems kyi yid bzhin sprin tshogs kyis //",
    "NK082(zu)006:276": "phyogs bcu thams cad sangs rgyas zhing //",
    "NK082(zu)006:277": "gnyen 'jam reg na bde ba dang //",
    "NK082(zu)006:278": "sna tshogs rin po che'i gzhi //",
    "NK082(zu)006:279": "mdzes par bris shing spras pa dang //",
    "NK082(zu)006:280": "kun 'byung rin chen phung por 'bar //",
    "NK082(zu)006:281": "dbyibs legs rdzing bu bro mchog bsil //",
    "NK082(zu)006:282": "rin chen khang pa sna tshogs dang //",
    "NK082(zu)006:283": "rgyan dang dpag bsam ljon pa'i tshal //",
    "NK082(zu)006:284": "glu dbyangs tshigs su bcad pa'i sgra //",
    "NK082(zu)006:285": "bla re rgyal mtshan na bza' gdugs //",
    "NK082(zu)006:286": "do shal dpung rgyan se mo do //",
    "NK082(zu)006:287": "bza' dang btung ba'i mchog rnams dang //",
    "NK082(zu)006:288": "rang la mdzes par brgyan pa yi //",
    "NK082(zu)006:289": "lha dang lha mo rdul snyed kyi //",
    "NK082(zu)006:290": "bro gar la sogs bsam yas kyis //",
    "NK082(zu)006:291": "phyogs bcu nam mkha'i khams bkang nas //",
    "NK082(zu)006:292": "dkyil 'khor kun la rgyas par 'bul //",
    "NK082(zu)006:293": "skal ldan gsal ba'i khyad par gyis //",
    "NK082(zu)006:294": "rim gyis yang na cig car du //",
    "NK082(zu)006:295": "chos kyi dbyings dang mnyam sbyar zhing //",
    "NK082(zu)006:296": "mchod pa'i phyag rgya chen por sgom //",
    "NK082(zu)006:297": "sgyu 'phrul d+r+wa ba mngon rdzogs pa'i //",
    "NK082(zu)006:298": "dbang po yul du gang 'gyur ba //",
    "NK082(zu)006:299": "thabs dang shes rab ldan 'gyur zhing //",
    "NK082(zu)006:300": "mnyam pa'i ngang nyid rtogs gsal na //",
    "NK082(zu)006:301": "thams cad byang chub mchog gi rgyu //",
    "NK082(zu)006:302": "bskyed chen 'khor lo'i gzhal yas su //",
    "NK082(zu)006:303": "thabs dang shes rab thams cad kun //",
    "NK082(zu)006:304": "gsal zhing 'od zer 'phro bsgoms na //",
    "NK082(zu)006:305": "bsgul skyod thams cad phyag rgya yin //",
    "NK082(zu)006:306": "'di ni spyi rgya chen po ste //",
    "NK082(zu)006:307": "bla med chen pos 'di skad gsungs //",
    "NK082(zu)006:308": "gsang ba de nyid nges pa yi //",
    "NK082(zu)006:309": "snying po phyag rgya 'da' ka ba'i //",
    "NK082(zu)006:310": "mi skyod nyi ma'i dkyil yi ge //",
    "NK082(zu)006:311": "rin chen zla ba'i dkyil yi ge //",
    "NK082(zu)006:312": "lnga gnyis zung du sbyar ba las //",
    "NK082(zu)006:313": "sbyor ba'i phyag rgya 'byung ba'i rgyu //",
    "NK082(zu)006:314": "dang mum gnyis rtse sbyar te //",
    "NK082(zu)006:315": "'bru brgyad bsnol te rtse sprad pa //",
    "NK082(zu)006:316": "rgyal ba'i kun dang mnyam sbyor ba'i //",
    "NK082(zu)006:317": "bde ba chen po sbyin pa'i rgya //",
    "NK082(zu)006:318": "'bru bzhi sbas nas thugs kar bkan //",
    "NK082(zu)006:319": "zla btul 'bru sbas dril gsil zhing //",
    "NK082(zu)006:320": "'khril ba'i tshul gyis chos la bstan //",
    "NK082(zu)006:321": "'bru bzhi sbas nas thugs khar bkan //",
    "NK082(zu)006:322": "m+aum gyi rtse mor dril gsil 'bar //",
    "NK082(zu)006:323": "nyi ma 'bru lnga las su 'khril //",
    "NK082(zu)006:324": "btud de 'dzum pa'i mdangs kyis lta //",
    "NK082(zu)006:325": "'bru bzhi sbas nas thugs kar bkan //",
    "NK082(zu)006:326": "bsgreng rtse mor 'khor lor 'bar //",
    "NK082(zu)006:327": "zla btul 'bru sbas dril bsil zhing //",
    "NK082(zu)006:328": "'khril ba'i tshul gyis chos la bstan //",
    "NK082(zu)006:329": "'bru bzhi sbas nas thugs kar bkan //",
    "NK082(zu)006:330": "lam gyi rtse mor dril bsil zhing //",
    "NK082(zu)006:331": "nyi ma 'bru lnga las su 'khril //",
    "NK082(zu)006:332": "btud de 'dzum pa'i mdangs kyi lta //",
    "NK082(zu)006:333": "'bru bzhi sbas nas thugs kar bkan //",
    "NK082(zu)006:334": "swa rtser 'bar ba rin po che //",
    "NK082(zu)006:335": "zla btul 'bru sbas dril bsil zhing //",
    "NK082(zu)006:336": "'khril ba'i tshul gyis chos la bstan //",
    "NK082(zu)006:337": "'bru bzhi sbas nas thugs kar bkan //",
    "NK082(zu)006:338": "mam gyi rtse mo dril bsil 'bar //",
    "NK082(zu)006:339": "nyi ma 'bru lnga las su 'khril //",
    "NK082(zu)006:340": "btud de 'dzum pa'i mdangs kyis lta //",
    "NK082(zu)006:341": "'bru bzhi sbas nas thugs kar bkan //",
    "NK082(zu)006:342": "ni rtse mor pad+ma 'bar //",
    "NK082(zu)006:343": "zla btul 'bru sbas dril bsil zhing //",
    "NK082(zu)006:344": "'khril ba'i tshul gyis chos la bstan //",
    "NK082(zu)006:345": "'bru bzhi sbas nas thugs kar bkan //",
    "NK082(zu)006:346": "pam bsgreng rtse mor dril bsil zhing //",
    "NK082(zu)006:347": "nyi ma 'bru lnga las su 'khril //",
    "NK082(zu)006:348": "btud de 'dzum pa'i mdangs kyis lnga //",
    "NK082(zu)006:349": "'bru bzhi sbas nas thugs kar bkan //",
    "NK082(zu)006:350": "ham bsgreng rtse mor ral gri 'bar //",
    "NK082(zu)006:351": "zla btul 'bru sbas dri bsil zhing //",
    "NK082(zu)006:352": "'khril ba'i tshul gyis chos la bstan //",
    "NK082(zu)006:353": "'bru bzhi sbas nas thugs kar bkan //",
    "NK082(zu)006:354": "tam bsgreng rtse mor dril bsil 'bar //",
    "NK082(zu)006:355": "nyi ma 'bru lnga las su 'khril //",
    "NK082(zu)006:356": "btud de 'dzum pa'i mdangs kyis lha //",
    "NK082(zu)006:357": "de ni rgyal ba thams cad kun //",
    "NK082(zu)006:358": "dgyes pa chen po bskyed pa'i phyir //",
    "NK082(zu)006:359": "phyag rgya'i mchod pa chen po yis //",
    "NK082(zu)006:360": "de la mchod sbyin dam pa ni //",
    "NK082(zu)006:361": "thog mar bdag nyid rtogs bsgoms sgral //",
    "NK082(zu)006:362": "de nas gnyis med blo yis ni //",
    "NK082(zu)006:363": "blo ngan sems can snying re rje //",
    "NK082(zu)006:364": "gnyis su med par bsgral bar bya //",
    "NK082(zu)006:365": "zhing 'gyur mchog dang mchog phran rnams //",
    "NK082(zu)006:366": "nyi zla'i dkyil du mkhas pas bzhag /nga rgyal lag gi 'du byed bsgom //",
    "NK082(zu)006:367": "h'u du gyur par rnam par dag /dbyings su thim nas phyag rgyar gsal //",
    "NK082(zu)006:368": "skur gyur 'od zer 'phro bar brjod //",
    "NK082(zu)006:369": "gtsug tu rnam par rgyal ba bsgom //",
    "NK082(zu)006:370": "ngo mtshar ngan 'gro thar ba'i lam //",
    "NK082(zu)006:371": "shes rab mchog de byin rlabs nas //",
    "NK082(zu)006:372": "thabs dang shes rab gnyis med pa //",
    "NK082(zu)006:373": "pad+mo la ni rdo rje zhugs //",
    "NK082(zu)006:374": "'khril ba'i mchod chen mnyam sbyor ba //",
    "NK082(zu)006:375": "bdag nyid mnyes pa kun la mchod //",
    "NK082(zu)006:376": "ye nas skye med de bzhin nyid //",
    "NK082(zu)006:377": "sgyu mar snang ba'i mig yol tshul //",
    "NK082(zu)006:378": "sbyor sgrol bya ba kun byas kyang //",
    "NK082(zu)006:379": "rdul cha tsam yang byas pa med //",
    "NK082(zu)006:380": "mnyam pa'i sgrub rdzas chen po bdag /bdag dang mnyam pa'i tshogs la 'bul //",
    "NK082(zu)006:381": "bza' dang bcas dang btung dang bsgo //",
    "NK082(zu)006:382": "longs spyod lnga ldan thams cad ni //",
    "NK082(zu)006:383": "dkyil 'khor la ni dkyil 'khor thim //",
    "NK082(zu)006:384": "sgyu 'phrul dra bas mngon rdzogs pa'i //",
    "NK082(zu)006:385": "dkyil 'khor bstan pa'i ting nge 'dzin //",
    "NK082(zu)006:386": "bro gar phyag rgya'i 'phro 'du yis //",
    "NK082(zu)006:387": "'dzum lam nam mkha' 'gro bar 'gyur //",
    "NK082(zu)006:388": "glu tshig sgra'i phyag rgya yis //",
    "NK082(zu)006:389": "chos kyi dngos grub thob par 'gyur //",
    "NK082(zu)006:390": "rgyan dang bgo ba'i phyag rgya yis //",
    "NK082(zu)006:391": "'bar ba'i rgyal po thub med 'grub //",
    "NK082(zu)006:392": "bza' dang btung ba'i phyag rgya yis //",
    "NK082(zu)006:393": "yid bzhin sku dang bdud rtsir 'gyur //",
    "NK082(zu)006:394": "+aa li k+aa li'i phyag rgya yis //",
    "NK082(zu)006:395": "thams cad thams cad 'grub par 'gyur //",
    "NK082(zu)006:396": "shes 'jug mtshan nyid 'byor ba yis //",
    "NK082(zu)006:397": "'bras bu smin byed rgyu dang rkyen //",
    "NK082(zu)006:398": "nus mthu can du gang gyur pa //",
    "NK082(zu)006:399": "rig 'dzin rgyal ba'i zhing du grags //",
    "NK082(zu)006:400": "phyogs bcu de bzhin gshegs pa yi //",
    "NK082(zu)006:401": "bde gshegs yon tan rmad po che //",
    "NK082(zu)006:402": "gzhan na yod pa ma yin na //",
    "NK082(zu)006:403": "lha srin la sogs smos ci dgos //",
    "NK082(zu)006:404": "rnal 'byor las su rung rnams kyis //",
    "NK082(zu)006:405": "phyag rgya chen po rdzogs 'gyur zhing //",
    "NK082(zu)006:406": "gsal ba'i yid gnyis med pas na //",
    "NK082(zu)006:407": "dkyil 'khor chen po rab 'bar 'gyur //",
    "NK082(zu)006:408": "rang snang dbyer med dkyil 'khor la //",
    "NK082(zu)006:409": "'jug pa'i mtshan nyid mnyam sbyor ba //",
    "NK082(zu)006:410": "phyogs dus kun nas gshegs pa yi //",
    "NK082(zu)006:411": "bsnyen pa'i dkyil 'khor rab tu rdzogs //",
    "NK082(zu)006:412": "nye bar 'gyur ba'i dam tshig mchog /cho ga lnga ni rdzogs byas nas //",
    "NK082(zu)006:413": "yo byad lnga ni rdzogs par ldan //",
    "NK082(zu)006:414": "sngags kyi yan lag lnga rdzogs pas //",
    "NK082(zu)006:415": "mnyam par 'jug la rab brtson na //",
    "NK082(zu)006:416": "zhag ni sum cu phrag drug gnas //",
    "NK082(zu)006:417": "bcu gnyis bcu bzhi bcu drug gis //",
    "NK082(zu)006:418": "dbang sgyur rigs kyi dam par 'grub //",
    "NK082(zu)006:419": "de tshe bcu drug tshun chad kyi //",
    "NK082(zu)006:420": "sku lnga lhun gyis rdzogs pa ste //",
    "NK082(zu)006:421": "ye shes thig le de nyid las //",
    "NK082(zu)006:422": "ye shes thig le nyid snang ba //",
    "NK082(zu)006:423": "bsam gyis mi khyab mtha' yas mchog /phyogs bcu dus bzhi rdzogs pa'i zhing //",
    "NK082(zu)006:424": "zhing khams rnam dag bsam yas dang //",
    "NK082(zu)006:425": "rgya dang bral ba'i gzhal yas khang //",
    "NK082(zu)006:426": "'khor lo'i rgyan du rol mo'i tshogs //",
    "NK082(zu)006:427": "dkyil 'khor ma lus bsam yas kun //",
    "NK082(zu)006:428": "mthong nas nye bar mnyes pa dang //",
    "NK082(zu)006:429": "rgya cher gsung las don 'byung ba //",
    "NK082(zu)006:430": "mthun pa'i ye shes rang snang ba'o //",
    "NK082(zu)006:431": "gcig dang du mar bral ba yi //",
    "NK082(zu)006:432": "mtha' dang dbus med de bzhin nyid //",
    "NK082(zu)006:433": "sangs rgyas kyis kyang mi gzigs te //",
    "NK082(zu)006:434": "rang byung ye shes snang mang snang //",
    "NK082(zu)006:435": "dbang mchog dam pa ma thob par //",
    "NK082(zu)006:436": "bsgrub kyang cung zad 'grub mi 'gyur //",
    "NK082(zu)006:437": "phyogs bcu dus bzhi thams cad kyis //",
    "NK082(zu)006:438": "sku gsung thugs kyi rdo rje che //",
    "NK082(zu)006:439": "dkyil 'khor kun gyi byed pa po //",
    "NK082(zu)006:440": "dkyil 'khor kun gyi spyad pa spyod //",
    "NK082(zu)006:441": "slob dpon mnyes pa ma byas shing //",
    "NK082(zu)006:442": "dbang rnams thob par ma byas par //",
    "NK082(zu)006:443": "nyan pa la sogs rtsom pa rnams //",
    "NK082(zu)006:444": "'bras bu med cing brlag par 'gyur //",
    "NK082(zu)006:445": "dbu rgyan cod pan 'phreng ba dang //",
    "NK082(zu)006:446": "go cha rgyal mtshan phyag rgya dang //",
    "NK082(zu)006:447": "gdugs dang bum pa bzang btung dang //",
    "NK082(zu)006:448": "snying po lnga yis dbang bskur na //",
    "NK082(zu)006:449": "dus 'di phyin chad rgyal ba'i sras //",
    "NK082(zu)006:450": "ngan song thams cad med pa dang //",
    "NK082(zu)006:451": "tshe ring bde ba phun sum tshogs //",
    "NK082(zu)006:452": "mtho ris thar pa'i bdag por 'gyur //",
    "NK082(zu)006:453": "sangs rgyas kun gyis 'grub pa'i gzhi //",
    "NK082(zu)006:454": "rdo rje dam tshig chen po ste //",
    "NK082(zu)006:455": "bla med mi spang bla ma bkur //",
    "NK082(zu)006:456": "sngags dang phyag rgya rgyun mi gcad //",
    "NK082(zu)006:457": "yang dang lam du zhugs la byams //",
    "NK082(zu)006:458": "gsang ba'i don phyir smra mi bya //",
    "NK082(zu)006:459": "de ni rtsa ba lnga rnams te //",
    "NK082(zu)006:460": "bsgrub dang bsrung ba'i dam tshig mchog /gti mug chags dang zhe sdang che //",
    "NK082(zu)006:461": "nga rgyal phrag dog mi spong ngo //",
    "NK082(zu)006:462": "dkar rtsi dmar rtsi dri sha chen //",
    "NK082(zu)006:463": "dag pa'i snod chu mi 'dor ro //",
    "NK082(zu)006:464": "yan lag bcu'i dam tshig ste //",
    "NK082(zu)006:465": "ye nas dag mnyam rtogs pas spyad //",
    "NK082(zu)006:466": "gsung zhing bsgrub pa'i dam tshig lnga //",
    "NK082(zu)006:467": "rtsa ba yin te rigs med 'gyur //",
    "NK082(zu)006:468": "mi spang mi 'dor lnga nyid ni //",
    "NK082(zu)006:469": "yan lag dam tshig 'da' ka pa'o //",
    "NK082(zu)006:470": "mnyam la mnyam par sbyor ba yi //",
    "NK082(zu)006:471": "mnyam pa'i dam tshig la gnas na //",
    "NK082(zu)006:472": "mnyam rdzogs chen po thob 'gyur bas //",
    "NK082(zu)006:473": "'das na sangs rgyas ma yin no //",
    "NK082(zu)006:474": "rtsa ba nyams pa phyal ba dag /gso la nye bar mi brtson na //",
    "NK082(zu)006:475": "skad cig yud tsam smra ma byed //",
    "NK082(zu)006:476": "nyams 'gyur nyes pa brjod mi lang //",
    "NK082(zu)006:477": "rtsa ba'i dam tshig nyams pas na //",
    "NK082(zu)006:478": "bsgrub pa thams cad log par 'gyur //",
    "NK082(zu)006:479": "yid du mi 'ong sna tshogs pa'i //",
    "NK082(zu)006:480": "'bras bu mi 'dod bzhin du 'du //",
    "NK082(zu)006:481": "yan lag dam tshig nyams byung na //",
    "NK082(zu)006:482": "'bras bu med cing ngan song ltung //",
    "NK082(zu)006:483": "dam tshig 'di ni rdo rje che //",
    "NK082(zu)006:484": "sangs rgyas kun gyi bdag nyid yin //",
    "NK082(zu)006:485": "dkyil 'khor ldan pa'i dkyil 'khor gyis //",
    "NK082(zu)006:486": "dkyil 'khor la ni dkyil 'khor bsgom //",
    "NK082(zu)006:487": "dkyil 'khor dkyil 'khor las byung ba //",
    "NK082(zu)006:488": "thugs kyi dkyil 'khor dkyil 'khor mchog /gsang ba'i thig le dkyil 'khor dbyings //",
    "NK082(zu)006:489": "'byung ba shes rab rigs kyi yum //",
    "NK082(zu)006:490": "chen po'i rigs kyi de bzhin te //",
    "NK082(zu)006:491": "byang chub sems ni rdo rje'i tshogs //",
    "NK082(zu)006:492": "dbang po yul dus rigs pa'i rnams //",
    "NK082(zu)006:493": "kun tu bzang po'i dkyil 'khor la //",
    "NK082(zu)006:494": "bdag nyid chen po lhag pa yis //",
    "NK082(zu)006:495": "thugs kyi ye shes lnga lta zhing //",
    "NK082(zu)006:496": "snying po thig le mnyam sbyor bas //",
    "NK082(zu)006:497": "bde ba'i ye shes rol mo yis //",
    "NK082(zu)006:498": "ye shes dgyes pa mchod par 'bul //",
    "NK082(zu)006:499": "zag pa med pa'i bsod nams kyis //",
    "NK082(zu)006:500": "ye shes sgyu mar rang snang ba //",
    "NK082(zu)006:501": "rol mo'i dkyil 'khor mtha' yas mchog /gsang ba'i dkyil 'khor nyid kyi dbyings //",
    "NK082(zu)006:502": "de ni sangs rgyas kun gyi dngos //",
    "NK082(zu)006:503": "yang dag don gyi snying po 'di //",
    "NK082(zu)006:504": "bskal pa zhing gi rdul snyed du //",
    "NK082(zu)006:505": "shin tu sbyangs la rab gnas shing //",
    "NK082(zu)006:506": "dkyil 'khor ma lus brnyes pa'i sa //",
    "NK082(zu)006:507": "'bras bu gsang chen 'di yin te //",
    "NK082(zu)006:508": "shes rab mig ldan rnams kyis zung //",
    "NK082(zu)006:509": "snod ldan ngang tshul bzang la bstan //",
    "NK082(zu)006:510": "lus dang longs spyod stong la sbyin //",
    "NK082(zu)006:511": "gzhan du nams kyang sbyin mi bya //",
    "NK082(zu)006:512": "rmongs la byar bar gal te byin //",
    "NK082(zu)006:513": "dus med par ni srog zad nas //",
    "NK082(zu)006:514": "bsregs dang sbrebs la yun ring gnas //",
    "NK082(zu)006:515": "rang snang dbyer med dkyil 'khor du //",
    "NK082(zu)006:516": "thugs kyi dkyil 'khor nyid la bsdu //",
    "NK082(zu)006:517": "h'u h'u zhes ni rab brjod pas //",
    "NK082(zu)006:518": "chos kyi dbyings su thim par gyur //",
    "NK082(zu)006:519": "de nas snying po dran tsam gyis //",
    "NK082(zu)006:520": "phyag rgya chen por gsal 'gyur nas //",
    "NK082(zu)006:521": "go sgo mtshams bcad lus bsrungs te //",
    "NK082(zu)006:522": "de nas rnal 'byor chen po ste //",
    "NK082(zu)006:523": "'gro sdod 'dug nyal bzhi por ni //",
    "NK082(zu)006:524": "srog gi phyir yang mi btang zhing //",
    "NK082(zu)006:525": "spyod lam kun tu ma nyams par //",
    "NK082(zu)006:526": "bdag nyid chen por rtag par bsgom //",
    "NK082(zu)006:527": "rgyud kyi don las btus pa yi //",
    "NK082(zu)006:528": "rin chen d+r+wa ba mngon rdzogs pa'i //",
    "NK082(zu)006:529": "ma 'ongs rnal 'byor thams cad dang //",
    "NK082(zu)006:530": "mtha' yas sems can don gyi phyir //",
    "NK082(zu)006:531": "bstan pas bsgrib pa kun byang nas //",
    "NK082(zu)006:532": "bla med byang chub thob par shog /na mo /",
    "NK082(zu)006:533": "rin chen d+r+wa ba mngon rdzogs zhes bya ba mthar phyin pa'o //"
}