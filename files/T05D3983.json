{
    "T05D3983:15a-0": "@15a # // rgya gar skad du /",
    "T05D3983:15a-1": "dharma aa nu smri ti britti /",
    "T05D3983:15a-2": "bod skad du /",
    "T05D3983:15a-3": "chos rjes su dran pa'i 'grel pa /",
    "T05D3983:15a-4": "'jam dpal gzhon nur gyur pa la phyag 'tshal lo //",
    "T05D3983:15a-5": "bcom ldan 'das kyis legs par gsungs pa'i chos yang dag bstan pa /",
    "T05D3983:15a-6": "rims nad med pa /",
    "T05D3983:15a-7": "dus chad pa med pa /",
    "T05D3983:15a-8": "rig pa dang ldan pa /",
    "T05D3983:15a-9": "tshur shog 'dir ltos shig pa lta bu'o //",
    "T05D3983:15b-0": "@15b so so rang gis rig par bya ba /",
    "T05D3983:15b-1": "chos mngon par dad par byed pa de ni byang",
    "T05D3983:15b-2": "chub sems dpa' dang rang sangs rgyas kyi lam bden",
    "T05D3983:15b-3": "pa'i chos gsum dang /",
    "T05D3983:15b-4": "yang bden pa bzhi mngon par rtogs pas phyin ci",
    "T05D3983:15b-5": "ma log pa'i chos la mngon par dad pa thob",
    "T05D3983:15b-6": "ste / 'dir yang ji ltar gnas pa mngon du",
    "T05D3983:15b-7": "byas pa ni de bzhin du yang dag par bstan",
    "T05D3983:15b-8": "ste / pa'o // bcom ldan 'das kyis legs par",
    "T05D3983:15b-9": "gsungs pa'i chos yang dag par bstan pa zhes bya",
    "T05D3983:15b-10": "ba la sogs pa'i mdo'i rim pa bzhin du legs",
    "T05D3983:15b-11": "par gsungs pa zhes bya ba ni bstan pa yin",
    "T05D3983:15b-12": "ste / pa'o // la / lhag ma ni bshad pa yin no //",
    "T05D3983:15b-13": "de la phyin ci ma log pa'i chos dang /",
    "T05D3983:15b-14": "yang dag par bshad pa ni legs par gsungs pa'o //",
    "T05D3983:15b-15": "de kho na mthong ba'i phyir yang dag par bstan pa ste /",
    "T05D3983:15b-16": "dad pa tsam gyis rjes su 'brang ba ma yin no //",
    "T05D3983:15b-17": "nyon mongs pa dang bag la nyal gyi gnyen po yin pas rims nad med pa'o //",
    "T05D3983:15b-18": "yang spang du med pa'i phyir dus chad pa med pa'am /",
    "T05D3983:15b-19": "dus thams cad du yang spang dgos pa mi srid",
    "T05D3983:15b-20": "cing nyon mongs pa spongs pa la rab tu nges",
    "T05D3983:15b-21": "pa med pa'i phyir ro //",
    "T05D3983:15b-22": "nyon mongs pa ma lus pa las sdug bsngal 'byung ba spang ba'i phyir rigs pa dang ldan pa'o //",
    "T05D3983:15b-23": "thun mong ma yin pa 'dir ltos shig pa ni dngos po la ste /",
    "T05D3983:15b-24": "chos dang ldan pa 'di la 'dir ltos la 'di",
    "T05D3983:15b-25": "nyid du de kho na mthong bar gyis shig pa'o",
    "T05D3983:15b-26": "// 'phags pas mkhyen pas ni the tshom dang bral ba'i phyir so so rang gis rig par bya'o //",
    "T05D3983:15b-27": "yang brjod du med pa'i phyir so so rang gis rig pa ste /",
    "T05D3983:15b-28": "khong du chud pa zhes bstan to //",
    "T05D3983:15b-29": "de rnams kyis 'phags pa'i lam yan lag brgyad bshad pa yin te /",
    "T05D3983:15b-30": "phyi rol pa rnams kyi chos dang /",
    "T05D3983:15b-31": "sangs rgyas kyi chos rnams khyad par du gsal bar byas pa yin te /",
    "T05D3983:15b-32": "phyi rol pa rnams kyi chos ni nyes par bshad pa'i phyir legs par bshad pa ma yin zhing /",
    "T05D3983:15b-33": "de kho na mthong ba ma yin la /",
    "T05D3983:15b-34": "yang dag par brten par bya ba ma yin te ;",
    "T05D3983:15b-35": "de dag ni gzhan du sbyor ba'i phyir ro //"
}