{
    "T02TD2545E:16a-0": "@16a # // rgya gar skad du /",
    "T02TD2545E:16a-1": "a'a rya manydzu shr'i n'a ma singg'a ti mandala bi dhi n'a ma /",
    "T02TD2545E:16a-2": "bod skad du /",
    "T02TD2545E:16a-3": "'phags pa 'jam dpal gyi mtshan yang dag par brjod pa'i dkyil 'khor gyi cho ga zhes bya ba /",
    "T02TD2545E:16a-4": "'jam dpal gzhon nur gyur ba la phyag 'tshal lo //",
    "T02TD2545E:16a-5": "sdug bsngal tsha bas gdungs pa'i sems can la //",
    "T02TD2545E:16a-6": "thugs rjes zla ltar bsil mdzad 'jam dbyangs mgon //",
    "T02TD2545E:16a-7": "rdo rje ral gri 'dzin pa'i sangs rgyas la //",
    "T02TD2545E:16a-8": "de la btud de mi bskyod dkyil 'khor bshad /",
    "T02TD2545E:16a-9": "de la 'dir zhe sdang gi gnyen por mi bskyod pa'i dkyil 'khor gyi cho ga byed par 'dod pas /",
    "T02TD2545E:16a-10": "dbang bskur thob cing sdom pa dang ldan pas /",
    "T02TD2545E:16a-11": "yo byad phun sum tshogs par byas la /",
    "T02TD2545E:16a-12": "dus bzang po la dgon pa 'am nags 'dabs su bde bar gshegs pa bsnyen par bya ste /",
    "T02TD2545E:16a-13": "sa phyogs der mandala sngon du 'gro bas mchod pa bshags la /",
    "T02TD2545E:16b-0": "sgo dag pa sngon du 'gro bas gshin rje gshed @16b por bskyed la bgegs thams cad tshar bcad la /",
    "T02TD2545E:16b-1": "srung ba'i 'khor lo'i nang du sangs rgyas mi bskyod pa byang chub sems dpa' dang bcas pa spyan drang zhing mnyes par byas la /",
    "T02TD2545E:16b-2": "de'i mdun du sdig pa'i dri ma bkru ba la sogs pa dge ba'i rtsa ba cher bskyed do //",
    "T02TD2545E:16b-3": "de nas sdom pa ma lus pa bzung la stod zhing bdag med pa la mos shing khang pa yang gzhal zhing brjod du med pa las ye shes kyi phreng ba 'khrug pa las grub pa'i nang du gzhi ham las dang po'i sangs rgyas mi bskyod pa la 'jam dpal ye shes sems dpa' snying gar rdzogs pa'i tshul gyis sbyor ba dang po dang rigs mthun pa'i sems dpa' thams cad dang /",
    "T02TD2545E:16b-4": "aa las byung ba'i sangs rgyas 'khor du bltas te /",
    "T02TD2545E:16b-5": "ye shes kyi dkyil 'khor dgug pa rnams dkyil 'khor rgyal mchog ces bya ba dang /",
    "T02TD2545E:16b-6": "de dang mthun pa'i mtshan brjod pa'i byin rlabs gyis de'i dkyil 'khor dang mthun pa'i sangs rgyas bye ba dpag tu med pas 'jig rten gsum po kun bkang ste /",
    "T02TD2545E:16b-7": "rang gi las la sbyar bas las rgyal mchog bsgom pa ni bsnyen pa zhes bya'o //",
    "T02TD2545E:16b-8": "de ltar lha nye bar gyur nas dkyil 'khor bris te lha dgod pa ni dbus su bcom ldan 'das mi bskyod pa /",
    "T02TD2545E:16b-9": "de la rigs dang mthun pa'i sems dpa' bzhi ni rdo rje sems dpa' la sogs pas bskor bar bkod nas /",
    "T02TD2545E:16b-10": "de'i phyi rol du sgeg mo la sogs pa brgyad dang /",
    "T02TD2545E:16b-11": "khyams su yang byams pa dang /",
    "T02TD2545E:16b-12": "mthong ba don yod dang /",
    "T02TD2545E:16b-13": "ngan song kun 'dren dang /",
    "T02TD2545E:16b-14": "mya ngan dang mun ngas par 'joms pa'i blo gros la sogs pa rnams bri'o //",
    "T02TD2545E:16b-15": "sgo bzhir ni sgo srung gi tshul dang mthun par gzhag go //",
    "T02TD2545E:16b-16": "de ltar legs par bris la mchod pa'i bye brag gis yang dag par mchod nas skal pa dang ldan pa'i slob ma gzhug cing dbang yang sbyin par bya'o //",
    "T02TD2545E:16b-17": "de'i slar yang des par mchod nas rigs de nyid kyi mtshan nas brjod pas yang dag par bstod la /",
    "T02TD2545E:16b-18": "dkyil 'khor la bskor ba byas nas lha rnams la bzod par gsol te dkyil 'khor bsdu bar bya'o //",
    "T02TD2545E:16b-19": "mi bskyod rdo rje'i dkyil 'khor 'dir //",
    "T02TD2545E:16b-20": "zhe sdang gnyen por gyur nas kyang //",
    "T02TD2545E:16b-21": "'di la gnas pa'i 'gro ba rnams //",
    "T02TD2545E:16b-22": "mngon dga'i zhing du skye bar shog / mi bskyod pa dbugs dbyung ba'i dkyil 'khor gyi cho ga / slob dpon chen po 'jam dpal bshes gnyen gyis mdzad pa rdzogs so //"
}