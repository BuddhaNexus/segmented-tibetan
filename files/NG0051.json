{
    "NG0051:1": "@#// rgya gar skad du /",
    "NG0051:2": "a nak+sha ra ma ha tan+ta na ma rat+na d+ha",
    "NG0051:3": "dza ra dza san+ta ti drish+ti ga ga na sa",
    "NG0051:4": "ma ma ma ha tan+t+ra /",
    "NG0051:5": "bod skad du /",
    "NG0051:6": "yi ge med pa'i rgyud chen po zhes bya ba /",
    "NG0051:7": "rin po che rgyal mtshan gyi rgyud /",
    "NG0051:8": "rgyal po'i gdung rgyud /",
    "NG0051:9": "lta ba nam mkha' dang mnyam pa'i rgyud chen po'o //",
    "NG0051:10": "ahbcom ldan 'das sku'i snang ba rgya cher ston pa nyid la phyag 'tshal lo //",
    "NG0051:11": "'di skad bdag gis bstan pa'i dus gcig na //",
    "NG0051:12": "rgyud thams cad bshad du med do //",
    "NG0051:13": "mtshan ma med pa'i klong du 'das shing bshad du med do //",
    "NG0051:14": "lung thams cad bstan du med do //",
    "NG0051:15": "ma bcos pa'i klong du 'das shing rtsol bsgrub med pa'o //",
    "NG0051:16": "man ngag thams cad mtshon du med pa'o //",
    "NG0051:17": "ma bslad pa'i klong du 'das shing */",
    "NG0051:18": "bsgrub tu med pa'o //",
    "NG0051:19": "e ma ho //",
    "NG0051:20": "nyon cig snang ba dam pa'i 'khor rnams //",
    "NG0051:21": "snang ba thabs kyi 'khor la gnas lugs kyi rig pa ma 'gags par gsal lo //",
    "NG0051:22": "de skad ces rig pa'i gnas nas sngar ma gsungs so //",
    "NG0051:23": "da lta nyid du mi gsung ngo *//",
    "NG0051:24": "phyis gsung bar mi 'gyur ro //",
    "NG0051:25": "om 'di skad bdag gis thos pa'i dus gcig na //",
    "NG0051:26": "chos nyid rang snang gi nam mkha' la /",
    "NG0051:27": "stobs kyi rig pa ma 'gags par shar ba'i tshe //",
    "NG0051:28": "ston pa nyid snang ba med pa'i skus brgyan pa'i klong na bzhugs te /",
    "NG0051:29": "de'i tshe 'khor ni mi snang ba'i snang ba chen po dang thabs cig tu bzhugs so //",
    "NG0051:30": "de nas de yi tshe yid rtog pa dang @#//",
    "NG0051:31": "bcas pas 'di skad ces gsol to //",
    "NG0051:32": "kye ma rig pa'i rgyal po nyid //",
    "NG0051:33": "sangs rgyas rnams kyi lta ba'i don gang lags //",
    "NG0051:34": "dgongs pa'i don ji lta bu lags //",
    "NG0051:35": "lung bstan du gsol //",
    "NG0051:36": "thabs bstan du gsol //",
    "NG0051:37": "zhes zhu ba nyid rab tu zhus so //",
    "NG0051:38": "de nas yang snang ba med pa'i klong nas /",
    "NG0051:39": "ston pa med pa'i rig pas bka' stsal pa //",
    "NG0051:40": "kye ma kye ma med bzhin du //",
    "NG0051:41": "snang ba'i 'khor rnams rab tu nyon cig /",
    "NG0051:42": "nga rang byung ye shes kyi lta ba la bcad pa'i yul med do //",
    "NG0051:43": "sngar 'das pa med do //",
    "NG0051:44": "phyir 'byung ba med do /",
    "NG0051:45": "da ltar snang ba gang yang med do //",
    "NG0051:46": "las med do //",
    "NG0051:47": "bag chags med do //",
    "NG0051:48": "ma rig pa med do //",
    "NG0051:49": "sems med do //",
    "NG0051:50": "yid med do //",
    "NG0051:51": "shes rab med do //",
    "NG0051:52": "'khor ba med do //",
    "NG0051:53": "mya ngan las 'das pa med do //",
    "NG0051:54": "rig pa nyid kyang yod pa ma yin no //",
    "NG0051:55": "ye shes kyi snang ba gang yang med do //",
    "NG0051:56": "de thams cad 'dzin pa med pa las byung ngo *//",
    "NG0051:57": "kye ma nga rang byung gi ye shes la srog med pas //",
    "NG0051:58": "dge sdig gi mtha' las 'das pa'o //",
    "NG0051:59": "a ho //",
    "NG0051:60": "nga rang byung gi ye shes la bya byed med pas /",
    "NG0051:61": "phyi yul dang nang sems las 'das pa'o //",
    "NG0051:62": "e ma ho //",
    "NG0051:63": "nga rang byung gi ye shes gzhi las ma g.yos pas //",
    "NG0051:64": "snang ba'i rtog pa chod pa'o //",
    "NG0051:65": "a a /",
    "NG0051:66": "nga rang byung gi ye shes la 'du 'bral med pas //",
    "NG0051:67": "sku mngon par snang ba nyid do //",
    "NG0051:68": "ha ha //",
    "NG0051:69": "nga rang byung gi ye shes la gzigs snang gi",
    "NG0051:70": "mtha' dang bral bas yul kun las 'das pa nyid",
    "NG0051:71": "do // e ha //",
    "NG0051:72": "nga rang byung gi ye shes la rtsis med pas gzung 'dzin las 'das pa nyid do //",
    "NG0051:73": "a a+e //",
    "NG0051:74": "nga rang byung gi ye shes la phyi nang gnyis",
    "NG0051:75": "dang bral bas skyon dang yon tan las 'das pa'o",
    "NG0051:76": "// e a /",
    "NG0051:77": "nga rang byung gi ye shes la 'khrul pa ka nas dag pas /",
    "NG0051:78": "yin min gyi mtha' las 'das pa'o //",
    "NG0051:79": "ha he /",
    "NG0051:80": "nga rang byung gi ye shes la chos med pas thabs las 'das pa nyid do //",
    "NG0051:81": "e ha /",
    "NG0051:82": "nga rang byung gi ye shes la 'gyu byed med pas shes rab las 'das pa'o //",
    "NG0051:83": "e ma ho //",
    "NG0051:84": "nga la stong pa dang snang ba ma spangs par rdzogs pa'o //",
    "NG0051:85": "nga nyid la gnas lugs dang snang thabs gnyis ma spangs par rdzogs pa'o //",
    "NG0051:86": "nga nyid la yul sems gnyis ma spangs par rdzogs pa'o //",
    "NG0051:87": "nga nyid la srog dang gcod pa gnyis ma spangs par rdzogs pa'o //",
    "NG0051:88": "nga nyid la sdig pa dang rnam smin gnyis ma spangs par rdzogs pa'o //",
    "NG0051:89": "nga nyid la bdag dang bdag gir 'dzin pa gnyis ma spangs par rdzogs pa'o //",
    "NG0051:90": "nga nyid la rtog pa dang dngos po gnyis ma spangs par rdzogs pa'o //",
    "NG0051:91": "nga nyid la mthong ba dang spyod byed gnyis ma spangs par rdzogs pa'o //",
    "NG0051:92": "nga nyid la shes pa dang 'dzin byed gnyis ma spangs par rdzogs pa'o //",
    "NG0051:93": "nga nyid la byed pa dang 'dzin byed gnyis ma spangs bar rdzogs pa'o //",
    "NG0051:94": "kye ma nga la skye dang 'chi ba med pas //",
    "NG0051:95": "'gags pa'i chos nyid @#//",
    "NG0051:96": "yongs su rdzogs //",
    "NG0051:97": "nga la phyi dang nang med pas //",
    "NG0051:98": "gsal ba'i chos rnams yongs su rdzogs //",
    "NG0051:99": "nga la stong dang dngos med pas //",
    "NG0051:100": "snang ba'i chos ni yongs su rdzogs //",
    "NG0051:101": "nga la dmigs pa'i yul med pas //",
    "NG0051:102": "mthong ba'i chos ni yongs su rdzogs //",
    "NG0051:103": "nga la lus dang sems med pas //",
    "NG0051:104": "rang snang chos ni yongs su rdzogs //",
    "NG0051:105": "nga la bdag dang gzhan med pas //",
    "NG0051:106": "rig pa'i chos lnga yongs su rdzogs //",
    "NG0051:107": "nga la byed pa'i rgyu med pas //",
    "NG0051:108": "bsam gtan chen po yongs su rdzogs //",
    "NG0051:109": "nga la phyin pa'i yul med pas //",
    "NG0051:110": "rang snang yul ni yongs su rdzogs //",
    "NG0051:111": "nga la phyogs dang ris med pas //",
    "NG0051:112": "gsang ba'i ye shes yongs su rdzogs //",
    "NG0051:113": "nga la snang ba 'gag med pas //",
    "NG0051:114": "dbyings kyi chos gsum yongs su rdzogs //",
    "NG0051:115": "nga la gcig dang gnyis med pas //",
    "NG0051:116": "thig le'i chos rnams yongs su rdzogs //",
    "NG0051:117": "nga la mun dang snang med pas //",
    "NG0051:118": "mngon par snang ba'i chos rnams rdzogs //",
    "NG0051:119": "nga la bdag rtog gnyis med pas //",
    "NG0051:120": "stong pa'i chos ni yongs su rdzogs //",
    "NG0051:121": "nga la dri ma gnyis med pas //",
    "NG0051:122": "gsal ba'i cha lnga yongs su rdzogs //",
    "NG0051:123": "nga la sku lnga rang snang bas //",
    "NG0051:124": "zhing khams thams cad yongs su rdzogs //",
    "NG0051:125": "nga la spro zhing bsdu med pas //",
    "NG0051:126": "yi ge'i don rnams yongs su rdzogs //",
    "NG0051:127": "nga ni 'gran ba'i zla med kun las rgyal ba yin //",
    "NG0051:128": "nga ni bcos pa'i tshig med kun las 'phags pa yin //",
    "NG0051:129": "nga la mthong ba'i yul med kun la khyab pa yin //",
    "NG0051:130": "nga la gnas pa'i sa med kun la brten pa yin //",
    "NG0051:131": "nga ni stong pa'i sems med kun las mtshon pa yin //",
    "NG0051:132": "nga ni dran pa'i yid med kun la 'jug pa yin //",
    "NG0051:133": "nga ni re ba nyid med kun la yangs pa yin //",
    "NG0051:134": "nga ni g.yang sa med cing kun la 'phro ba yin //",
    "NG0051:135": "nga ni 'khrul pa'i yul med snang ba chen po yin //",
    "NG0051:136": "nga ni spyod pa'i rgyu med kun la spyod pa yin //",
    "NG0051:137": "nga ni phyin pa'i gnas med kun las pha rol phyin //",
    "NG0051:138": "nga ni bya byed gnyis med snang ba so so pa'o //",
    "NG0051:139": "thams cad 'byung zhing 'khrul snang nga yi sems //",
    "NG0051:140": "thams cad gnas pas 'khrul snang nga yi thugs //",
    "NG0051:141": "thams cad snang bas 'khrul snang nga yi sku //",
    "NG0051:142": "thams cad grags pas 'khrul snang nga yi gsung *//",
    "NG0051:143": "mthong ba ma 'gags nga yi gzugs ltar snang *//",
    "NG0051:144": "thos pa ma 'gags nga yi sgra ltar grags //",
    "NG0051:145": "snom byed ma 'gags nga yi dri ltar tshor //",
    "NG0051:146": "myong byed ma 'gags nga yi ro ltar bda' //",
    "NG0051:147": "tshor byed ma 'gags nga yi yid ltar mgyogs //",
    "NG0051:148": "gsang ba'i nyon mongs nga yi cho 'phrul te //",
    "NG0051:149": "sangs rgyas sems can nga yi dur sa yin /",
    "NG0051:150": "kun byed nga ni snang ba rang gsal cha //",
    "NG0051:151": "snang ba med pa thog ma'i dus kyi tshe //",
    "NG0051:152": "gcod byed mgyogs pa'i yid drug ma 'gags pas //",
    "NG0051:153": "dran byed ma 'gags tshogs drug lhug par shar //",
    "NG0051:154": "thogs pa med pa'i rlung lnga bskyod pa yis //",
    "NG0051:155": "pho brang ma bkod snang ba rgya yis btab //",
    "NG0051:156": "ye nas @#//",
    "NG0051:157": "dag pa'i sku lnga 'du 'bral med //",
    "NG0051:158": "thabs la zhen med snang ba lhug par 'char //",
    "NG0051:159": "chags pa med pas sku lnga phyi nang med //",
    "NG0051:160": "yangs chen dag pa'i sku lnga rang mnga' bas //",
    "NG0051:161": "stong pa nyid kyi snang ba rang shar bas //",
    "NG0051:162": "phyin pa med pa'i gnas su pha rol phyin //",
    "NG0051:163": "stong pa chen po'i spyod yul rang gsal bas //",
    "NG0051:164": "rtog pa med pa'i sangs rgyas nyag gcig mthong *//",
    "NG0051:165": "byas pa ma yin 'khor ba'i gdos thag bcad //",
    "NG0051:166": "sangs rgyas pas kyang sku gcig gcig gis brgyan //",
    "NG0051:167": "ye shes las ni khyad par chen pos 'phags //",
    "NG0051:168": "kye ma /",
    "NG0051:169": "bsad bcad las la dga' na snang ba chen po gsal //",
    "NG0051:170": "sems can thams cad bsgral na rang snang ma dang phrad //",
    "NG0051:171": "rgyu 'bras rtsad nas bcad na rgyu drug rtsal gsum 'byongs //",
    "NG0051:172": "dge ba'i rgyun thag bcad na lu gu rgyud dang nye //",
    "NG0051:173": "phyi nang bya ba btang na snang ba rgya yis theb //",
    "NG0051:174": "sems 'dzin lta sgom med na chos sku dngos po yin //",
    "NG0051:175": "lta ba'i rtsal gsum 'byongs na snang ba sku yi klong *//",
    "NG0051:176": "bya byed g.yeng ba med na chos nyid bde ba'i sa //",
    "NG0051:177": "gcig pur dal bar 'dug na rtsal gsum lus la 'byung *//",
    "NG0051:178": "thad ka grogs su shes na cog bzhag gcig gi ngang *//",
    "NG0051:179": "de dang rgyun du gnas na de la ci zhig bya //",
    "NG0051:180": "snang ba chen po kun la yang dag gnas //",
    "NG0051:181": "gsang ba sngags kyi dngos po de nyid do //",
    "NG0051:182": "zhes yi ge med pa'i rgyud gsang ba nyid las /",
    "NG0051:183": "rjes su gleng gzhi'i le'u ste dang po'o //",
    "NG0051:185": "/// de nas rig pa'i rang bzhin gang yang ma 'gags",
    "NG0051:186": "par gsal ba'i dgongs pa la snyoms par bzhugs so",
    "NG0051:187": "// de nas med bzhin du snang ba'i bdag pos 'di skad ces zhus so //",
    "NG0051:188": "kye ma rig pa'i sku rnam par dag pa chen pos /",
    "NG0051:189": "yang dag par rdzogs pa'i sangs rgyas kyi rig pa'i dgongs pa'i bzhags chen po gsung du gsol /",
    "NG0051:190": "zhes zhus so //",
    "NG0051:191": "de nas gnas lugs kyi rig pas /",
    "NG0051:192": "snang ba thabs kyi 'khor la bka' stsal pa /",
    "NG0051:193": "kye ma /",
    "NG0051:194": "snang rgyud med kyang snang ba'i 'khor rnams nyon cigangs",
    "NG0051:195": "sgrib phyogs kyis ma bsgribs pa'i snang ba nyid bstan",
    "NG0051:196": "gyis / shin tu snang ba'i don la ma yengs bar nyon cigartsa ba'i dgongs pa chen po ni /",
    "NG0051:197": "grangs ni bzhi yis gtan la phebs par 'gyur ro //",
    "NG0051:198": "de yang 'di lta ste /",
    "NG0051:199": "rig pa ye shes su ma nor bar bstan pa /",
    "NG0051:200": "mi 'gyur ba rtsa ba'i lung chen po /",
    "NG0051:201": "yangs pa chos nyid kyi snang ba chen po /",
    "NG0051:202": "dgongs pa chos nyid kyi stobs chen po /",
    "NG0051:203": "lta ba rang byung gi 'gros chen po /",
    "NG0051:204": "mi 'gyur ba'i gzer yig chen po /",
    "NG0051:205": "brtags par dka' ba'i 'phyongs chen po /",
    "NG0051:206": "blta bar dka' ba'i me long chen po /",
    "NG0051:207": "bgrod par dka' ba'i lam chen po /",
    "NG0051:208": "gnas bar dka' ba'i yul chen po /",
    "NG0051:209": "phyin par dka' ba'i sa chen po /",
    "NG0051:210": "med bzhin du snang ba'i snang ba chen po /",
    "NG0051:211": "gting med pa'i dpag par dka' ba chen po /",
    "NG0051:212": "khyab pa med pa'i ye gdangs @#//",
    "NG0051:213": "chen po /",
    "NG0051:214": "shes pa chen po la gcod byed chen po /",
    "NG0051:215": "yul rig gnyis su med pa'i dgongs pa chen po /",
    "NG0051:216": "bems po med pa'i snang ba chen po /",
    "NG0051:217": "mi 'gyur ba'i ye shes gsal ba chen po /",
    "NG0051:218": "phra ba la bzung bar dka' ba chen po /",
    "NG0051:219": "che ba la mthong ba med pa chen po /",
    "NG0051:220": "zlum la dbyibs med pa chen po /",
    "NG0051:221": "'khyug pa la dbugs med pa chen po /",
    "NG0051:222": "gsal ba la mdog gnag pa chen po /",
    "NG0051:223": "med pa la gnyen po chen po /",
    "NG0051:224": "snang ba la brtags dka' ba chen po /",
    "NG0051:225": "stong pa la snang ba chen po /",
    "NG0051:226": "gcig pa la rgya ma chad pa chen po /",
    "NG0051:227": "gnyis ltar snang ba la yongs su rdzogs pa chen po /",
    "NG0051:228": "mdzes pa la rgyan med pa chen po /",
    "NG0051:229": "gang ba la stong pa chen po /",
    "NG0051:230": "smin pa la ma rdzogs pa chen po /",
    "NG0051:231": "sku ltar snang ba la 'gro 'ong med pa chen po /",
    "NG0051:232": "e ma ho //",
    "NG0051:233": "shin tu gsang ba'i dgongs pa chen pos /",
    "NG0051:234": "rang rig 'dug tshul gyi de bzhin nyid la gnas par bya ste /",
    "NG0051:235": "thig le nyag gcig ye shes kyi gnas lugs chen po ni /",
    "NG0051:236": "gang gi phyogs su bltas pas grub pa med pa nyid do //",
    "NG0051:237": "de yang rigs kyi bu grong khyer chen po las 'das te /",
    "NG0051:238": "nags kyi klong chen po'i dgon par gnas par gyis",
    "NG0051:239": "shig phyi nang gi bya ba dang bral bar byas",
    "NG0051:240": "te / lta ba'i 'khyer so chen po bzhi po 'di dang ma bral na //",
    "NG0051:241": "sangs rgyas kyi bden pa dang ma bral bar bar do med par skad cig ma la 'tshang rgya'o //",
    "NG0051:242": "thugs rje'i sgo ma 'gags par sprul pa chen po phyogs bcur mdzad do //",
    "NG0051:243": "de yang 'di ltar shes par bya'o //",
    "NG0051:244": "ri bo cog bzhag gi lta ba dang */",
    "NG0051:245": "rgya mtsho cog bzhag gi dgongs pa dang */",
    "NG0051:246": "rig pa cog bzhag gi man ngag bstan pa dang */",
    "NG0051:247": "snang ba cer bzhag gi thabs bstan pa'o //",
    "NG0051:248": "e ma ho //",
    "NG0051:249": "sangs rgyas chen po'i mdzad spyod ni //",
    "NG0051:250": "cog bzhag bzhi las g.yo ba med //",
    "NG0051:251": "sangs rgyas nyid kyi mdzad pa ni //",
    "NG0051:252": "de las med pa rang gis bstan /",
    "NG0051:253": "a ahri bo cog bzhag lta ba gsang ba nyid //",
    "NG0051:254": "the tshom yod pa ma yin 'gyur ba ngang gis med //",
    "NG0051:255": "de yang nam mkha' nyid kyi ngang la rnam par gsal //",
    "NG0051:256": "don gyi ngo bo de nyid la //",
    "NG0051:257": "byas pa ma yin byed mkhan ga la yod //",
    "NG0051:258": "bcos pa ma yin bcos pa'i bdag po med //",
    "NG0051:259": "lta ba ma yin lta byed chos dang bral //",
    "NG0051:260": "mthong ba ma yin mthong byed rnam par gsal //",
    "NG0051:261": "snang byed ma yin snang ba'i phyogs dang bral //",
    "NG0051:262": "bri ba ma yin thogs med phyogs bcur khyab //",
    "NG0051:263": "rtsol ba ma yin rtsol bsgrub chos dang bral //",
    "NG0051:264": "gcig pu ma yin du ma'i chos dang bral //",
    "NG0051:265": "phyi nang med pas phyi nang med par gsal //",
    "NG0051:266": "blta bya ma yin rtag chad gnyis las 'das /",
    "NG0051:267": "de la blta ba med pas de la blta ru med //",
    "NG0051:268": "lta ba'i don las mi 'da' lta ba ngang gis med //",
    "NG0051:269": "de yod ma yin de yi ngang du gnas par bya //",
    "NG0051:270": "e a+eh /",
    "NG0051:271": "rgya mtsho cog bzhag dag gi dgongs pa ni //",
    "NG0051:272": "snang ba ma yin snang bar byed pa min //",
    "NG0051:273": "stong pa ma yin @#//",
    "NG0051:274": "stong par yod ma yin //",
    "NG0051:275": "gsal ba ma yin gsal ba chen po'i yul //",
    "NG0051:276": "bying ba ma yin rgod pa ngang gis med //",
    "NG0051:277": "ma g.yos mi g.yo g.yo bar mi 'gyur te //",
    "NG0051:278": "ma spyod mi spyod spyod pa kun las 'das //",
    "NG0051:279": "byas par ma byung bzhag thabs chen po ltos //",
    "NG0051:280": "spro bsdu ma byed cog bzhag gcig gi ngang *//",
    "NG0051:281": "gnas pa ma yin de las 'das pa med //",
    "NG0051:282": "gsang ba'i ye shes rgya mtsho lta bu la //",
    "NG0051:283": "ye shes lhun 'byams ma bskyod dbyings su zhog /",
    "NG0051:284": "gting dpag dka' ba'i rgya mtsho chen po nas //",
    "NG0051:285": "nub pa med pa'i rgyal mtshan rtse la ltos //",
    "NG0051:286": "stong pa'i sems med ma bcos chen po'i sku //",
    "NG0051:287": "byas pa med pas byed pa kun las rgyal //",
    "NG0051:288": "ye nas ma bcos rang byung cog bzhag nyid //",
    "NG0051:289": "snang ba ma bsgyur blo yis ma bcos pa //",
    "NG0051:290": "chos nyid mkha' la gnas na dgongs pa nyid du bstan //",
    "NG0051:291": "chos sku ye shes bsam pa kun spang ste //",
    "NG0051:292": "'gyu byed med na bsgom pa'i dgongs pa yin //",
    "NG0051:293": "dmigs pa'i phyogs dag mi 'dzin na //",
    "NG0051:294": "rgya mtsho'i gting du gza' skar shar ba bzhin //",
    "NG0051:295": "'dzin med gsal cha ma 'gags pas //",
    "NG0051:296": "dgongs pa'i 'dug tshul de bzhin no //",
    "NG0051:297": "a+om a+om a+om /",
    "NG0051:298": "rig pa cog bzhag man ngag nyid //",
    "NG0051:299": "'di ni gsang ba'i thug sa yin //",
    "NG0051:300": "mig ni rab tu mnan bya ste //",
    "NG0051:301": "de dang 'du 'bral med par brtag /",
    "NG0051:302": "mig zur gnyis la dbyings 'byung bas //",
    "NG0051:303": "'od ni phra la 'khril ba 'byung *//",
    "NG0051:304": "de las ngo bo lu gu rgyud ltar 'byung *//",
    "NG0051:305": "phra dang 'khyug dang 'gyu ba'o //",
    "NG0051:306": "mig ni nam mkha'i khams su blta //",
    "NG0051:307": "sangs rgyas sku yi thig ler 'char //",
    "NG0051:308": "de nyid goms pa'i drod rnyed nas //",
    "NG0051:309": "rig pa'i sku ni lu gu rgyud //",
    "NG0051:310": "sku dang bcas pa snang ba'o //",
    "NG0051:311": "snang ba gcig chod dgongs pa ni //",
    "NG0051:312": "rig pa nyid ni bzhag sa btsal //",
    "NG0051:313": "gsang ba'i gsang ba chen po ste //",
    "NG0051:314": "snang ba stobs kyi pha rol sgrol //",
    "NG0051:315": "chags pas ma bcings rang snang ngo *//",
    "NG0051:316": "de la gsang sngags nyid kyi sku //",
    "NG0051:317": "lu gu rgyud du rab tu gsal //",
    "NG0051:318": "lnga lnga zung gis kun la khyab //",
    "NG0051:319": "sna tshogs par yang 'char bar bshad //",
    "NG0051:320": "rig pa'i snang ba thabs mkhas bras //",
    "NG0051:321": "gsang sngags lam ni sna tshogs pas //",
    "NG0051:322": "sangs rgyas sku ni sna tshogs pa'o //",
    "NG0051:323": "'khrul rtog blo ni bsam mi khyab //",
    "NG0051:324": "dmigs pa'i yul nyid rnam dag pas //",
    "NG0051:325": "mtshan ma'i chos ni brjod las 'das //",
    "NG0051:326": "snang ba'i rkyen lnga 'od du gsal //",
    "NG0051:327": "phra rags rim pa gnyis med de //",
    "NG0051:328": "rig pa'i ye shes sku yi klong du thim //",
    "NG0051:329": "'gag med 'od lnga yul snang nyid //",
    "NG0051:330": "gzugs sku'i bsam bcas nyid du bstan //",
    "NG0051:331": "nga nyid rig pa rang snang bas //",
    "NG0051:332": "rig pa'i ye shes khyab gdal bas //",
    "NG0051:333": "snang ba chen po gsal ba rab tu che //",
    "NG0051:334": "gsal ba'i rig pa nga yi sku ltar snang *//",
    "NG0051:335": "blo yi bye brag brjod 'das shing *//",
    "NG0051:336": "chos kyi sku la bsam pa med //",
    "NG0051:337": "ye shes sku gcig kun tu gsal bar ston //",
    "NG0051:338": "gsang ba'i ye shes rang yin pas //",
    "NG0051:339": "chags @#//",
    "NG0051:340": "med gsung gi dkyil 'khor che //",
    "NG0051:341": "cog bzhag nyid du thams cad chub //",
    "NG0051:342": "gsal ba'i ye shes nga yi klong *//",
    "NG0051:343": "rig pa'i gsal cha phyogs bcur 'phro //",
    "NG0051:344": "gcig brjod du ma med par rig /",
    "NG0051:345": "chos nyid ye nas stong par gnas //",
    "NG0051:346": "cog bzhag o yi dgongs pa nyid //",
    "NG0051:347": "lta ba de ltar gnas pa'o //",
    "NG0051:348": "u u //",
    "NG0051:349": "snang ba cer bzhag thabs chen ni //",
    "NG0051:350": "snang ba chen po kun gyi gzhi ma yin //",
    "NG0051:351": "'byung ba lnga yi sangs rgyas pha ltar snang *//",
    "NG0051:352": "chen po lnga nyid ma yin snang bar gsal //",
    "NG0051:353": "ma yengs ngang du 'dzin med chen por zhog /",
    "NG0051:354": "gsang sngags chen po'i ye shes chen po lnga //",
    "NG0051:355": "chen po lnga yis ma bskyod dbyings su zhog /",
    "NG0051:356": "rdo rje sems dpa'i rig pa cog bzhag ni //",
    "NG0051:357": "chos kyi sku ni snang ba thams cad bstan //",
    "NG0051:358": "ye shes dag pa'i snang ba cir snang bas //",
    "NG0051:359": "gsang ba'i bzhag thabs cer bzhag thabs kyi ngang *//",
    "NG0051:360": "sku yi snang ba 'byung lnga ma spangs pas //",
    "NG0051:361": "spang ba ma yin ngang gi don la zhog /",
    "NG0051:362": "chos nyid klong yangs cer snang chen por brtags //",
    "NG0051:363": "rdzogs pa chen por bsgom rgyu ma dmigs te //",
    "NG0051:364": "lta ba'i 'du+u sa chen mo dbyings kyi sgron ma yin //",
    "NG0051:365": "bsgom pa'i bskyal sa lu gu rgyud du bstan //",
    "NG0051:366": "spyod pa'i spyod sa chen po de dang ma bral na //",
    "NG0051:367": "rnam gsum ngo bo nyid de yin par gsungs //",
    "NG0051:368": "sangs rgyas dgongs pa byar med chen po'i klong *//",
    "NG0051:369": "de las ma 'das chos nyid bsgrub tu med //",
    "NG0051:370": "de dang ma bral gsang sngags lta ba'o //",
    "NG0051:371": "zhes yi ge med pa'i rgyud gsang ba chen po las /",
    "NG0051:372": "dgongs pa bca' gzhi'i le'u ste gnyis pa'o //",
    "NG0051:373": "\\u0f7fbrkyamat+ya //",
    "NG0051:374": "/ de nas rig pa mi 'gyur ba'i klong */",
    "NG0051:375": "chos nyid kyis brgyan pa'i pho brang nas /",
    "NG0051:376": "rig pa 'gyur ba med pa'i ye shes kyi /",
    "NG0051:377": "'od kyi sku chen pos 'di skad ces smras so //",
    "NG0051:378": "e ma ho //",
    "NG0051:379": "rang bzhin gyi snang ba rnam par dag pa chen po'i yul 'di ni /",
    "NG0051:380": "gsal la 'tsher ba sku'i pho brang mi 'gyur bar gnas pa'o //",
    "NG0051:381": "'khrul ba gdul bya'i snang ba 'di ni /",
    "NG0051:382": "rig pa mtha' yas pas /",
    "NG0051:383": "'dzad pa med pa'i thugs rje sna tshogs par 'byung ba'o //",
    "NG0051:384": "chos nyid yangs pa'i snang ba ni gsal la dngas pa /",
    "NG0051:385": "ye shes med pa'i gcig las du mar 'char ba'o //",
    "NG0051:386": "gsang ba'i yul snang ba'i snang ba chen po ste /",
    "NG0051:387": "sku yi snang ba chen po sna tshogs pa nyid de /",
    "NG0051:388": "gsung 'gag pa med par don byed nus pa'o //",
    "NG0051:389": "sangs rgyas kyi sku'i 'od bsam gyis mi khyab pa ste /",
    "NG0051:390": "thig le'i 'du 'phro zer ltar rab tu 'bar ro //",
    "NG0051:391": "gsang sngags chen po'i mdzad pa ma lus pa lus pa med cing */",
    "NG0051:392": "so sor 'phro ba ste /",
    "NG0051:393": "ye nas bzhag thabs bzhi dang 'du 'bral med pa'o //",
    "NG0051:394": "e ma ho //",
    "NG0051:395": "gsang sngags nyid la gsang sngags nyid gnas pas //",
    "NG0051:396": "ye shes nyid las ye shes chen por 'gyur //",
    "NG0051:397": "chos nyid ma las dkyil dang 'khor du snang *//",
    "NG0051:398": "skye ba med pa'i mngon sum sangs rgyas kyis //",
    "NG0051:399": "yul med @#//",
    "NG0051:400": "rnam par dag pa'i snang ba mthong *//",
    "NG0051:401": "sku dang ye shes rang chas ngang gis med //",
    "NG0051:402": "stong pa nyid las ye shes thugs 'od 'bar //",
    "NG0051:403": "mun pa ma yin snang ba chen po'o //",
    "NG0051:404": "de nas mi snang ba'i snang ba chen pos /",
    "NG0051:405": "rig pa'i sku lu gu rgyud du snang ba nyid la 'di skad ces gsol to //",
    "NG0051:406": "kye gsang ba'i rig pa 'od dang bcas pa /",
    "NG0051:407": "bdag cag rnams la gsal ba'i snang ba bstan du gsol /",
    "NG0051:408": "zhes zhus so //",
    "NG0051:409": "de nas rig pa mkha' khyab kyi yul chen po nas /",
    "NG0051:410": "'di skad ces gsungs so //",
    "NG0051:411": "kye ma /",
    "NG0051:412": "snang ba'i 'khor rnams rab tu nyon cigang yang dag pa'i rig pa nyid la 'khrul pa med de /",
    "NG0051:413": "de gang zhe na /",
    "NG0051:414": "rig pa lu gu rgyud kyi sku nyid /",
    "NG0051:415": "sngar 'khrul ma myong */",
    "NG0051:416": "da lta 'khrul ba med /",
    "NG0051:417": "phyis 'khrul ba mi srid do //",
    "NG0051:418": "de'i phyir na ma mkhrul ba'i sangs rgyas so //",
    "NG0051:419": "dbyings rnam par dag pa'i sgron ma nyid kyang sngar ma byas /",
    "NG0051:420": "da lta mi byed /",
    "NG0051:421": "phyis byed par mi 'gyur ro //",
    "NG0051:422": "de'i phyir na ma byas pa'i chos zhes bya'o //",
    "NG0051:423": "ma bcos pa'i mchog chen po //",
    "NG0051:424": "ma bslad pa'i gzhi chen po /",
    "NG0051:425": "ma bsgyur ba'i snang ba chen po //",
    "NG0051:426": "chen po gsum gyi bdag nyid dang ldan pa ni /",
    "NG0051:427": "ma 'khrul ba'i sangs rgyas ma byas pa'i chos bstan pa zhes bya'o //",
    "NG0051:428": "rig pa rdo rje lu gu rgyud kyi sku de nyid ni /",
    "NG0051:429": "sngar 'khor ba na gnas ma myong */",
    "NG0051:430": "da lta 'khor ba na gnas mi srid /",
    "NG0051:431": "phyis 'khor ba na gnas pa ma yin no //",
    "NG0051:432": "dbyings rnam par dag pa'i sgron ma de nyid ni /",
    "NG0051:433": "sngar sems can nyid dang bral ma myong */",
    "NG0051:434": "da lta sems dang bral mi srid /",
    "NG0051:435": "phyis 'bral bar mi 'gyur ro //",
    "NG0051:436": "de'i phyir na snang ba med pa las /",
    "NG0051:437": "snang ba shar ba'o //",
    "NG0051:438": "rig pa rdo rje lu gu rgyud kyi sku de nyid /",
    "NG0051:439": "sngar sangs rgyas ma myong */",
    "NG0051:440": "da lta sangs rgyas mi srid /",
    "NG0051:441": "phyis 'tshang rgya bar mi 'gyur ro //",
    "NG0051:442": "dbyings rnam par dag pa'i sgron ma de nyid /",
    "NG0051:443": "sngar sems can la gnas ma myong */",
    "NG0051:444": "da lta gnas mi srid /",
    "NG0051:445": "phyis gnas par mi 'gyur ro //",
    "NG0051:446": "de'i phyir na lung bstan du med pa la /",
    "NG0051:447": "man ngag mtshon du yod pa zhes bya'o //",
    "NG0051:448": "e ma ho //",
    "NG0051:449": "sangs rgyas dang sems can gnyis ni /",
    "NG0051:450": "sngar rgyab gyes ma myong */",
    "NG0051:451": "da lta gyes mi srid /",
    "NG0051:452": "phyis gyes par mi 'gyur ro //",
    "NG0051:453": "de'i phyir na lung la 'khrul pa med pa la /",
    "NG0051:454": "man ngag la 'khrul pa byung ngo zhes bya'o //",
    "NG0051:455": "sems can thams cad 'khor ba na gnas kyang */",
    "NG0051:456": "'khor ba nyid sngar mthong ma myong */",
    "NG0051:457": "da lta mi mthong ngo //",
    "NG0051:458": "phyis mthong bar mi 'gyur ro //",
    "NG0051:459": "de'i phyir na chos nyid la rtog pa yod kyang */",
    "NG0051:460": "gang zag la rtog pa med pa zhes bya'o //",
    "NG0051:461": "yang dag par rdzogs pa'i sangs rgyas rdo rje'i sku nyid /",
    "NG0051:462": "sngar ma rtogs /",
    "NG0051:463": "da mi rtogaphyis rtag par mi 'gyur ro //",
    "NG0051:464": "de'i phyir na sangs rgyas la rtog pa med kyang */",
    "NG0051:465": "snang tshul la rtog pa zhes bya'o //",
    "NG0051:466": "sangs rgyas dang sems can la dus chen po med par bstan pa'o //",
    "NG0051:467": "rig pa'i gnas lugs de nyid la /",
    "NG0051:468": "'khrul pa med kyang */ @#//",
    "NG0051:469": "snang thabs la 'khrul pa ltar snang ba'o //",
    "NG0051:470": "de'i phyir na sangs rgyas dang sems can gnyis gcig las ma g.yos pa zhes bya'o //",
    "NG0051:471": "e ma ho //",
    "NG0051:472": "dgongs gcig mkha' klong gnyis su med //",
    "NG0051:473": "gsang sngags rdo rje sems dpa' rig pa'i sku //",
    "NG0051:474": "rtag pa ma yin chad pa yongs kyis med //",
    "NG0051:475": "stong pa ma yin gsal ba ngang gis med //",
    "NG0051:476": "rgyu mthun ma yin snang ba rang sar dag /",
    "NG0051:477": "byung tshul ma yin byung tshul yongs su rdzogs //",
    "NG0051:478": "bskyed tshul ma yin snang tshul gnyis su snang *//",
    "NG0051:479": "chos nyid ming dang yang dag nyid du bral //",
    "NG0051:480": "dag pa'i nam mkha' ngos bzung kun las 'das //",
    "NG0051:481": "a yi snang ba skye med ngos gzung med //",
    "NG0051:482": "gnyis med dag pa'i ye shes mkha' la gsal //",
    "NG0051:483": "bya byed ma 'gags dmigs pa yongs kyis med //",
    "NG0051:484": "rang bzhin med pas me long gzugs brnyan 'dra //",
    "NG0051:485": "ma 'gags 'gag med kun gyi snying por gnas //",
    "NG0051:486": "gsang ba'i gnas lugs de bzhin no //",
    "NG0051:487": "kye kye /",
    "NG0051:488": "sku yi snang ba ma 'gags pas //",
    "NG0051:489": "gsung gi rol pa cir yang ston //",
    "NG0051:490": "thugs kyi mdzad pa ci yang mdzad //",
    "NG0051:491": "rig pa'i bya byed ma 'gags pas //",
    "NG0051:492": "sems kyi rtog pa sna tshogs pa'o //",
    "NG0051:493": "zhes yi ge med pa'i rgyud chen po las /",
    "NG0051:494": "ma 'khrul pa'i rig pa nyid la /",
    "NG0051:495": "ma byas pa'i chos bstan pa'i le'u ste gsum pa'o //",
    "NG0051:497": "// ta /",
    "NG0051:498": "matakah //",
    "NG0051:499": "de nas yang rgyud byas pa med pa'i rig pas /",
    "NG0051:500": "lung byed pa med pa'i kun tu bzang mo la bka' stsal pa /",
    "NG0051:501": "de'i tshe thabs 'gag pa med pa'i snang ba'i rna bas nyan pa /",
    "NG0051:502": "kye kye /",
    "NG0051:503": "snang rgyud dmigs pa dang bral ba'i ye shes chen po dang ldan pa /",
    "NG0051:504": "rdo rje lu gu rgyud kyi sku ni grangs med pa'i snang ba chen po ste /",
    "NG0051:505": "sku dang */",
    "NG0051:506": "thig le dang */",
    "NG0051:507": "thig le'i phyed sku dang */",
    "NG0051:508": "ye shes dang */",
    "NG0051:509": "ye shes kyi gzugs sku dang */",
    "NG0051:510": "'od dang 'od kyi 'phro 'du dang */",
    "NG0051:511": "dbugs med pa'i 'gyu ba dang */",
    "NG0051:512": "sems med pa'i sna tshogs dang */",
    "NG0051:513": "srog med pa'i sku dang bcas pa'o //",
    "NG0051:514": "dbyings kyi sgron ma dag pa 'di lta ste /",
    "NG0051:515": "khyab pa med pa'i rang gdangs dang bcas pa /",
    "NG0051:516": "yul med pa'i gsal cha dang bcas pa /",
    "NG0051:517": "ma byas pa'i ra ba dang bcas pa /",
    "NG0051:518": "ma bris pa'i mu khyud dang bcas pa /",
    "NG0051:519": "ma bcad pa'i yul dang bcas pa /",
    "NG0051:520": "ma bkod pa'i snang ba dang bcas pa'o //",
    "NG0051:521": "de yang dbyings dang rig pa 'du 'bral med par gnas te /",
    "NG0051:522": "ma dmigs pa'i yul snang ba chen po ste /",
    "NG0051:523": "dri ma'i phyogs med pa las /",
    "NG0051:524": "de'i ngo bo rgyu sangs pa /",
    "NG0051:525": "rkyen dag pa /",
    "NG0051:526": "yul ma 'gags pa /",
    "NG0051:527": "rang grol ba /",
    "NG0051:528": "rang gi ngo bo dang bcas pa /",
    "NG0051:529": "yul drug las 'das pa /",
    "NG0051:530": "chen po lnga dbyings su dag pa /",
    "NG0051:531": "mi 'jig pa /",
    "NG0051:532": "rkyen med pa las /",
    "NG0051:533": "rkyen gyis grol ba /",
    "NG0051:534": "bltar med pa la ngo mtshar che ba /",
    "NG0051:535": "phyogs med pa la lta byed ma 'gags pa'o //",
    "NG0051:536": "kye ma /",
    "NG0051:537": "snang ba la sku bsam gyis mi khyab pa 'byung ngo *//",
    "NG0051:538": "du ma'i tha snyad spangs pa med pa'i klong du chub pa'o //",
    "NG0051:539": "sangs rgyas kyi sku rab tu @#//",
    "NG0051:540": "mang bar 'phro zhing tshugs pa med pa'o //",
    "NG0051:541": "ngo bo las ma g.yos bzhin du sna tshogs ston pa'o //",
    "NG0051:542": "'khor ba las ma 'das par mya ngan las 'das pa'o //",
    "NG0051:543": "chos kyi sku'i snang ba las ma g.yos pa'o //",
    "NG0051:544": "kun tu snang zhing zil gyis mi gnon pa nyid do //",
    "NG0051:545": "rig pa'i sku ni gsal cha snyoms pa chen po yin te /",
    "NG0051:546": "rdo rje sku'i snang ba rgya che ba mthong bar 'gyur te /",
    "NG0051:547": "nga ni byed pa nyid las rab tu 'das pa'o //",
    "NG0051:548": "zhes yi ge med pa'i rgyud gsang ba chen po las /",
    "NG0051:549": "don dam pa snang ba'i le'u ste bzhi pa'o //",
    "NG0051:552": "/// / de nas yang yul med pa'i klong dag pa las /",
    "NG0051:553": "snang ba'i phung po bsam gyis mi khyab pa dang bcas te /",
    "NG0051:554": "thabs kyi rig pa /",
    "NG0051:555": "stobs kyi shes rab la bka' stsal pa /",
    "NG0051:556": "mi mnyam pa'i mkha' klong dag pas rab tu nyan no //",
    "NG0051:557": "kye kye /",
    "NG0051:558": "snang ba 'di'i mtshon tshul la /",
    "NG0051:559": "yi ge med cing tshig thams cad las 'das pa'o //",
    "NG0051:560": "brjod pa thams cad ngang gis med pa ste /",
    "NG0051:561": "sna tshogs pa'i mtshon pa ngang gis med pa /",
    "NG0051:562": "yul med pa /",
    "NG0051:563": "sems med pa /",
    "NG0051:564": "yi ge med pa /",
    "NG0051:565": "yi ge med pa'i phyir /",
    "NG0051:566": "rgyud med pa /",
    "NG0051:567": "lung med pa /",
    "NG0051:568": "man ngag thams cad med pa /",
    "NG0051:569": "tshig thams cad dang bral ba'o //",
    "NG0051:570": "brjod pa thams cad kyis stong pa'o //",
    "NG0051:571": "e ma ho //",
    "NG0051:572": "chos sku snang ba'i ka med pas //",
    "NG0051:573": "nga la yi ge yod ma yin //",
    "NG0051:574": "nga la skye ba nyid med pas //",
    "NG0051:575": "yi ge a ni ye nas med //",
    "NG0051:576": "nga la 'gag pa'i gnas med pas //",
    "NG0051:577": "yi ge om ni ngang gis med //",
    "NG0051:578": "nga la 'du 'bral gnyis med pas //",
    "NG0051:579": "yi ge hu~m ni shin tu zad //",
    "NG0051:580": "sku yi snang ba sna tshogs pas //",
    "NG0051:581": "yi ge'i ming ni ngang gis stong *//",
    "NG0051:582": "gsang sngags mtshan nyid rang gsal bas //",
    "NG0051:583": "yi ge'i dngos po ga la yod //",
    "NG0051:584": "sangs rgyas nyag gcig rang snang bas //",
    "NG0051:585": "mtshan ma'i yi ge gang yang med //",
    "NG0051:586": "rig pa nyid la rgyu med pas //",
    "NG0051:587": "bskyed pa'i yi ge ga la yod //",
    "NG0051:588": "ye shes sku lnga rang rdzogs pas //",
    "NG0051:589": "rdzogs pa'i a yang yod ma yin //",
    "NG0051:590": "thig le nyag gcig kun chub pas //",
    "NG0051:591": "spros pa'i yi ge'i ming yang med //",
    "NG0051:592": "snang ba ma 'dres yongs rdzogs pas //",
    "NG0051:593": "bsdu ba'i yi ge med par gsung *//",
    "NG0051:594": "rig pa'i sku la dngos med pas //",
    "NG0051:595": "yi ge 'bru gsum yod ma yin //",
    "NG0051:596": "'od lngas brgyan pa'i rig pa la //",
    "NG0051:597": "kha dog nyid du med pas na //",
    "NG0051:598": "yi ge'i kha dog yod pa min //",
    "NG0051:599": "zlum 'khyil lu gu rgyud nyid la //",
    "NG0051:600": "dby-ibs su snang ba med pa'i phyir //",
    "NG0051:601": "yi ge'i dbyibs su 'dod pa min //",
    "NG0051:602": "rig pa dngos dang dngos med pas //",
    "NG0051:603": "yi ge bdag 'dod yod pa min //",
    "NG0051:604": "rig pa'i sku la gnyis med phyir //",
    "NG0051:605": "yi ge'i gzung 'dzin ga la yod //",
    "NG0051:606": "rig pa gcig dang gnyis med pas //",
    "NG0051:607": "yi ge'i sa lam nga mi 'dod //",
    "NG0051:608": "rig pa'i snang ba rang rdzogs pas //",
    "NG0051:609": "yi ge'i tshogs gnyis ngas mi 'dod //",
    "NG0051:610": "rang rig dpe mtshon dngos med pas //",
    "NG0051:611": "yi ge'i dpe yis nga mi mthong *//",
    "NG0051:612": "rig pa'i sku la dri med pas //",
    "NG0051:613": "yi ge'i dri mas nga @#//",
    "NG0051:614": "mi bsgrib //",
    "NG0051:615": "rang rig dge dang sdig med pas //",
    "NG0051:616": "yi ge'i dge sdig gnyis las 'das pa'o //",
    "NG0051:617": "e ma ho //",
    "NG0051:618": "yi ge med pa'i chos nyid dag pa la //",
    "NG0051:619": "yi ge'i sgyu rtsal gnyis su btags pa yod ma yin //",
    "NG0051:620": "yi ge'i rgyu ni sna tshogs rab ston pas //",
    "NG0051:621": "yi ge nyid la don med yi ge'i don gang med //",
    "NG0051:622": "nga yi rig pa chos la ma brten pas //",
    "NG0051:623": "yi ge'i don gyis nga yi sku mi mthong *//",
    "NG0051:624": "thog ma'i rang byung ye shes nyid //",
    "NG0051:625": "rgyu rkyen gnyis la ma ltos par //",
    "NG0051:626": "yi ge rgyu rkyen nga mi bsgrub //",
    "NG0051:627": "ye nas sku gsum rang rdzogs pas //",
    "NG0051:628": "yi ge'i tshogs la nga mi ltos //",
    "NG0051:629": "rgyud dang lung dang man ngag kyang *//",
    "NG0051:630": "yi ge'i tshogs la brten pas na //",
    "NG0051:631": "rgyud dang lung gis nga la bsgrib //",
    "NG0051:632": "thog ma'i mgon po dri med nyid //",
    "NG0051:633": "'gran zla med par sangs rgyas pas //",
    "NG0051:634": "yi ge'i don la nga mi gnas //",
    "NG0051:635": "rang byung rig pa'i rgyal po nyid //",
    "NG0051:636": "sgro 'dogs tshig la ma brten pas //",
    "NG0051:637": "tshig dang yi ge nga yi dug /",
    "NG0051:638": "dang po byung sa chen po la //",
    "NG0051:639": "tshig gis byang chub mi rnyed pas //",
    "NG0051:640": "yi ge'i mtshan nyid nga la med //",
    "NG0051:641": "bar du grol sa chen po la //",
    "NG0051:642": "re dang dogs pa gnyis med pas //",
    "NG0051:643": "yi ge'i spang len gang yang med //",
    "NG0051:644": "rig pa'i rnam pa grangs mang bas //",
    "NG0051:645": "bzhi bcu rtsa gnyis yi ge yang *//",
    "NG0051:646": "don dam nyid la yod ma yin //",
    "NG0051:647": "sku lnga 'od kyi dkyil 'khor nang *//",
    "NG0051:648": "btags pa'i yi ge gcig kyang med //",
    "NG0051:649": "nga yi snang ba dag pa las //",
    "NG0051:650": "gsal 'gyur yi ge ngang gis med //",
    "NG0051:651": "gsang ba'i rig pa lhun rdzogs la //",
    "NG0051:652": "yi ge'i ming ni gcig kyang med //",
    "NG0051:653": "gsang sngags a ti'i snang ba la //",
    "NG0051:654": "mtshan ma'i yi ge yod ma yin //",
    "NG0051:655": "a ti rang rdzogs chen po la //",
    "NG0051:656": "'khrul pa'i yi ge med pa'o //",
    "NG0051:657": "zhes yi ge med pa'-i rgyud gsang ba chen po las /",
    "NG0051:658": "rdzogs chen tshig gis gol bar bstan pa'i le'u ste lnga pa'o //",
    "NG0051:660": "// de nas yang snang ba chen po rang bzhin gsal ba'i snang ba las //",
    "NG0051:661": "chos nyid 'du 'bral med pa'i rig par bzhengs te /",
    "NG0051:662": "snang ba'i rgyan kun tu bzang mo la bka' stsal pa /",
    "NG0051:663": "kye /",
    "NG0051:664": "brda' dang yi ge dang tha snyad thams cad rab tu spangs te /",
    "NG0051:665": "rang gi sku'i snang ba la rab tu ltos shigaphyi'i longs spyod thams cad la ma chags par /",
    "NG0051:666": "grogs med pa'i nags khrod dag tu /",
    "NG0051:667": "de nyid la gnas par gyis shigastong pa phyogs med",
    "NG0051:668": "pa'i snang ba de nyid la ltos shigashin tu gzung",
    "NG0051:669": "bar dka' ba dag gi gzhi gzung bar 'dod na",
    "NG0051:670": "/ rig pa rdo rje lu gu rgyud kyi sku",
    "NG0051:671": "zung zhigaskye shi med pa'i dbyings gcig tu 'dril bar",
    "NG0051:672": "/ 'dod na / dbyings rnam par dag pa'i sgron",
    "NG0051:673": "ma de nyid la ltos shigagrogs med par gcig pur",
    "NG0051:674": "'dug par 'dod na /",
    "NG0051:675": "snang ba cer bzhag gi dgongs pa dang ma bral",
    "NG0051:676": "bar gyis shigabaltar med pa'i sku la lta bar 'dod",
    "NG0051:677": "na / gcig pu thig le'i gnas su ri bo cog bzhag gi man ngag la mtha' bsdus shigarkang @#//",
    "NG0051:678": "pa med par mkha' la 'gro bar 'dod na /",
    "NG0051:679": "rig pa cog bzhag gi man ngag la rtsal sbyong zhigaphyi nang med par zang thal bar 'dod na /",
    "NG0051:680": "rgya mtsho cog bzhag gi dgongs pa la rtag tu",
    "NG0051:681": "gnas par gyis shigazang thal gcig rdzogs kyi dgongs pa",
    "NG0051:682": "thob par 'dod na /",
    "NG0051:683": "cog bzhag bzhi'i don nyid las ma 'da' zhiga'akhrul snang zhing khams su 'char bar 'dod na /",
    "NG0051:684": "sgron ma'i dbyings rig gnyis dang ma bral bar gyis",
    "NG0051:685": "shigade ni skye ba med pa'i thabs mchog tu gsungs",
    "NG0051:686": "so // e ma ho /",
    "NG0051:687": "dngos po med pa'i snang ba ngo mtshar che ba ste /",
    "NG0051:688": "rags pa'i 'byung ba lngas bsgribs te /",
    "NG0051:689": "lung med pa la snang ma nus so //",
    "NG0051:690": "rig pa rang snang gi snang ba de ni /",
    "NG0051:691": "lhun brjid de /",
    "NG0051:692": "phra ba'i nyon mongs pas bsgribs te rtag ma thub pa'o //",
    "NG0051:693": "chos nyid ma bkod pa'i snang ba gsal dngas te /",
    "NG0051:694": "sna tshogs du ma'i spyod pas bsgribs nas mngon sum du med pa'o //",
    "NG0051:695": "de yang rig pa'i ngo bo bzung bar dka' yang */",
    "NG0051:696": "ye shes kyi rtsal dal bas 'grub /",
    "NG0051:697": "rig pa'i dbyings mi 'gyur yang */",
    "NG0051:698": "rig pa'i rkyen stobs zad pas 'grub /",
    "NG0051:699": "rig pa'i rang bzhin kun la khyab kyang */",
    "NG0051:700": "chos kyi sku'i gdams ngag la thug go /",
    "NG0051:701": "zhes yi ge med pa'i rgyud gsang ba chen po las /",
    "NG0051:702": "rdzogs chen zhal chems su bstan ba'i le'u ste drug pa'o //",
    "NG0051:704": "// gnas lugs kyi rig pas snang thabs kyi 'khor la smras pa /",
    "NG0051:705": "gsang ba yi ge med pa'i rgyud chen po /",
    "NG0051:706": "rin po che rgyal mtshan gyi rgyud /",
    "NG0051:707": "rgyal po'i gdung rgyud /",
    "NG0051:708": "blta ba nam mkha' dang mnyam pa'i rgyud chen po rdzogs so //",
    "NG0051:710": "// sa ma ya /",
    "NG0051:711": "rgya rgya rgya /",
    "NG0051:712": "'grel ba pad+ma kha 'byed bya ba dang *//",
    "NG0051:713": "bshad pa'i mig 'byed bya ba yod //"
}