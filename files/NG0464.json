{
    "NG0464:1": "@#// rgya gar skad du /",
    "NG0464:2": "gu h+ya b+hin d+hu tan+t+ra /",
    "NG0464:3": "bod skad du /",
    "NG0464:4": "gsang ba yang gter gyi rgyud /",
    "NG0464:5": "dpal kun tu bzag po la phyag 'tshal lo //",
    "NG0464:6": "bcom ldan 'das dpal rdo rje sems dpas chos kyi dbyings kyi pho brang du /",
    "NG0464:7": "'phags pa'i 'od zer rab tu 'phro ba zhes bya ba dang */",
    "NG0464:8": "bdud 'dul ba'i dus na /",
    "NG0464:9": "yid ma la ya'i bstan pa la gnas so //",
    "NG0464:10": "de'i tshe de'i dus na 'phags pa 'od zer rab tu 'phro bas //",
    "NG0464:11": "bcom ldan 'das rdo rje sems dpa' lags /",
    "NG0464:12": "b+ha ga ban kun tu bzang po'i dgongs pa dang */",
    "NG0464:13": "khams gsum gyi ma nu 'di rgyu ci las 'khrul cing ji lta bu lags /",
    "NG0464:14": "gsang ba chen pos bdag la bstan du gsol /",
    "NG0464:15": "ces zhus pas /",
    "NG0464:16": "rdo rje sems dpa' chos kyi dbyings kyi ngang las rnal lo //",
    "NG0464:17": "de las bzhengs nas 'di skad ces bka' stsal to //",
    "NG0464:18": "nyon cig legs par yid la zung zhig / ces bka' stsal lo //",
    "NG0464:19": "spyi dang 'khrul pa lam dang ni //",
    "NG0464:20": "gol ba gnas lugs ngo sprod dang *//",
    "NG0464:21": "'bras bu mthar phyin ngas bstan to //",
    "NG0464:22": "zhes gsungs so //",
    "NG0464:23": "gsang ba yang gter gyi rgyud las /",
    "NG0464:24": "gleng gzhi'i le'u ste dang po'o //    // de nas yang 'phags pa 'od zer rab tu 'phro bas /",
    "NG0464:25": "rdo rje sems dpa' la zhus pa /",
    "NG0464:26": "spyi sa chen po ni gang lags /",
    "NG0464:27": "zhes zhus pas /",
    "NG0464:28": "yang bka' stsal pa /",
    "NG0464:29": "kye kye nyon cig spyi sa zhes bya ba ni /",
    "NG0464:30": "ngas khyod la bstan par bya yis //",
    "NG0464:31": "thog ma sangs rgyas sems can ming yang med //",
    "NG0464:32": "sangs rgyas rnam par rtog las byung ba'i phyir //",
    "NG0464:33": "rnam par rtog pa rang du yang ma 'khrul te //",
    "NG0464:34": "de'i tshe de'i dus na /",
    "NG0464:35": "chos kyi dbyings zhes bya'o //",
    "NG0464:36": "sangs rgyas kyi gzhi zhes bya'o //",
    "NG0464:37": "sems can sangs rgyas kyi 'byung gnas zhes bya'o //",
    "NG0464:38": "'khrul pa'i gzhi zhes kyang bya'o //",
    "NG0464:39": "thams cad bskyed pa'i ma zhes kyang bya'o //",
    "NG0464:40": "kun gyi gzhi zhes bya'o //",
    "NG0464:41": "sems can 'khrul pa'i phyi mo zhes bya'o //",
    "NG0464:42": "'gro drug med do //",
    "NG0464:43": "'byung ba lnga med do //",
    "NG0464:44": "dug lnga med do //",
    "NG0464:45": "sgo lnga med do //",
    "NG0464:46": "chags sdang bcur med do //",
    "NG0464:47": "phung po lngar med do //",
    "NG0464:48": "lam med do //",
    "NG0464:49": "nyon mongs pa med do //",
    "NG0464:50": "sgrib pa med do //",
    "NG0464:51": "sbyangs pa med do //",
    "NG0464:52": "nyon mongs pa med do //",
    "NG0464:53": "byang ba med do //",
    "NG0464:54": "sangs rgyas med do //",
    "NG0464:55": "chos med do //",
    "NG0464:56": "dge 'dun med do //",
    "NG0464:57": "dgra med do //",
    "NG0464:58": "brda med do //",
    "NG0464:59": "yi ge med do //",
    "NG0464:60": "'od med do //",
    "NG0464:61": "sku lnga med do //",
    "NG0464:62": "ye shes lnga med do //",
    "NG0464:63": "spyan lnga med do //",
    "NG0464:64": "mngon shes lnga med do //",
    "NG0464:65": "rigs lnga med do //",
    "NG0464:66": "yum lnga med do //",
    "NG0464:67": "'dre med do //",
    "NG0464:68": "lha med do //",
    "NG0464:69": "thob pa med do //",
    "NG0464:70": "ma thob pa med do //",
    "NG0464:71": "rtogs pa med do //",
    "NG0464:72": "ma rtogs pa med do //",
    "NG0464:73": "nyi ma zla ba med do //",
    "NG0464:74": "de ni sangs rgyas byung yang de las med do //",
    "NG0464:75": "des nam 'khrul pa zhes bya'o //",
    "NG0464:76": "ma ni gzhi ma de rang bzhin no //",
    "NG0464:77": "lhun gyi grub bo //",
    "NG0464:78": "dpe ga bur dang 'dra'o //",
    "NG0464:79": "rgya ma chad do //",
    "NG0464:80": "lhun gyis grub ba //",
    "NG0464:81": "kun tu 'char ro //",
    "NG0464:82": "mtha' gang la yang mi gnas so //",
    "NG0464:83": "zhes gsungs @#//",
    "NG0464:84": "so //",
    "NG0464:85": "gsang ba yang gter gyi rgyud las /",
    "NG0464:86": "gzhi gtan la dbab pa'i le'u ste gnyis pa'o //",
    "NG0464:87": "// de nas yang 'phags pa 'od zer rab tu",
    "NG0464:88": "'phro bas / de lta bu gang yang ma mchis na /",
    "NG0464:89": "khams gsum ma nu bud+ha ji ltar lags /",
    "NG0464:90": "zhes zhus pas /",
    "NG0464:91": "dper na rin po che 'chang ba'i mi de la /",
    "NG0464:92": "g.yu dang gser dang rin po che sna lnga med do //",
    "NG0464:93": "rin po che de las thams cad 'byung ngo *//",
    "NG0464:94": "de bzhin du gzhi spyi sa nas thams cad du 'khrul lo //",
    "NG0464:95": "de ji ltar 'khrul /",
    "NG0464:96": "zhes zhus pas /",
    "NG0464:97": "gzhi de la sgo rnam pa lnga yod de /",
    "NG0464:98": "lhun grub 'gag med kyi sgo dper na ga pur dang 'dra'o //",
    "NG0464:99": "thams cad 'byung ba nor bu rin po che dang 'dra'o //",
    "NG0464:100": "rnon po'i sgo me shel dang 'dra'o //",
    "NG0464:101": "rtul po'i sgo chu shel dang 'dra'o //",
    "NG0464:102": "ma ning gi sgo glang chen gar chang myong ba dang 'dra'o //",
    "NG0464:103": "zhes gsungs so //",
    "NG0464:104": "sgo lnga ni ye she 'char ba'i sgo yang yin //",
    "NG0464:105": "ma rig pa skye ba'i sgo yang yin /",
    "NG0464:106": "rlung lngar 'byung ba'i sgo lnga yin /",
    "NG0464:107": "yul du byung ba'i sgo lnga yin /",
    "NG0464:108": "pho mo gnyis su byung ba'i sgo yang yin no //",
    "NG0464:109": "ma ning du 'byung ba'i sgo yang yin no //",
    "NG0464:110": "dper na ga pur de sman dug kha zas gsum du byung ba yang */",
    "NG0464:111": "rin po che de rin chen sna lngar 'byung ba bzhin /",
    "NG0464:112": "sgo lngar snang yang thams cad 'byung ba'i gzhi yin no //",
    "NG0464:113": "gsang ba yang gter gyi rgyud las /",
    "NG0464:114": "'khrul pa'i dpe bstan pa'i le'u ste gsum pa'o ///",
    "NG0464:115": "/ de nas yang 'phags pa 'od zer rab tu 'phro bas /",
    "NG0464:116": "sgo lnga'i bshad tshul bstan du gsol ces zhus pas /",
    "NG0464:117": "bka' stsal pa /",
    "NG0464:118": "rigs kyi bu nyon cig / sgo lnga dag po lhun grub 'gag med sgo de nas /",
    "NG0464:119": "lhun grub kyi rang bzhin rlung g.yos pas /",
    "NG0464:120": "rnon po'i sgo rig pa gsal la rtog pa mad 'dra ba cig byung bas /",
    "NG0464:121": "drod du byung bas rig pa gcod nus pas /",
    "NG0464:122": "gcad rgyu ma rnyed do //",
    "NG0464:123": "bar der nga snyam pa cig skyes so //",
    "NG0464:124": "yid kyis wal gyis byung ngo *//",
    "NG0464:125": "bar der shes par 'gyur ro //",
    "NG0464:126": "'byung ba byung ste rang snang la lta nus so //",
    "NG0464:127": "rnon po'i sgo ma 'gags pas rang snang dmar por shar ro //",
    "NG0464:128": "rtul po'i sgo ma 'gags pas rang snang dkar por shar ro //",
    "NG0464:129": "lhun grub kyi sgo ma 'gags pas rang snang bas rang snang mthing khar shar ro //",
    "NG0464:130": "thams cad 'byung ba'i sgo ma 'gags pas rang snang ser por shar ro /",
    "NG0464:131": "ma ning gi sgom 'gags pas rang snang ljang khur shar ro //",
    "NG0464:132": "de yi dus su rno ba las mig gi dbang po /",
    "NG0464:133": "lhun grub las yid /",
    "NG0464:134": "rtul po las rna ba /",
    "NG0464:135": "lhun grub las lus /",
    "NG0464:136": "thams cad byung ba las sna /",
    "NG0464:137": "ma ning las lce /",
    "NG0464:138": "dbang po lnga dang ldan pa de las /",
    "NG0464:139": "rang snang 'od lngar mthong ste /",
    "NG0464:140": "sgo lnga las ni 'di ltar 'khrul lo //",
    "NG0464:141": "gong du shar ba'i snang ba lnga las spyod nus so //",
    "NG0464:142": "'od las spyad pas gzugs khams su skye'o //",
    "NG0464:143": "'gyu ba ni 'dod pa'i khams su gnas so //",
    "NG0464:144": "yid ni gzugs med pa'i khams su gnas @#//",
    "NG0464:145": "so //",
    "NG0464:146": "de ngo ma shes pas khams gsum du 'khor ro //",
    "NG0464:147": "rgyud drug tu 'khyams so //",
    "NG0464:148": "'od la stong pa'i rgyas thebs na lam lnga las grol te /",
    "NG0464:149": "dang po kun tu bzang pos lam ma sbyangs so //",
    "NG0464:150": "'gyu ba 'od gsal 'khor lo bskor bas /",
    "NG0464:151": "sgom pa'i ming ma thob bo //",
    "NG0464:152": "gzhi sgo lnga ngo shes pas 'khrul pa'i bzhi sad do //",
    "NG0464:153": "sgo bzhi la rgyas thebs so //",
    "NG0464:154": "sangs rgyas so //",
    "NG0464:155": "thams cad mkhyen pa thob bo //",
    "NG0464:156": "gsang ba yang gter gyi rgyud las /",
    "NG0464:157": "'khrul pa dmar khrid kyi le'u ste bzhi pa'o //    // de nas 'od zer rab tu 'phro bas /",
    "NG0464:158": "'khrul pa'i gdams ngag bstan du gsol /",
    "NG0464:159": "zhes zhus pas /",
    "NG0464:160": "khams gsum snod dang bcud du 'khrul pa bstan par bya //",
    "NG0464:161": "zhes gsungs nas /",
    "NG0464:162": "'khrul pa lam gyi dus na ni //",
    "NG0464:163": "rang 'od lnga 'od du mthong *//",
    "NG0464:164": "mthong bas chags pa rab tu skyes //",
    "NG0464:165": "des na 'dod chags zhes su 'khrul //",
    "NG0464:166": "rig pa gzhi la lhan gyis song *//",
    "NG0464:167": "rang snang kha dog ma mthong bas //",
    "NG0464:168": "de la zhe sdang rab tu 'khrul //",
    "NG0464:169": "des na zhe sdang zhes su 'khrul //",
    "NG0464:170": "gnyis su med par ma shes pas //",
    "NG0464:171": "des na gti mug ces su 'khrul //",
    "NG0464:172": "de nga dang nga yi mnyam pa'i yul du bzung *//",
    "NG0464:173": "des na nga rgyal zhes su 'khrul //",
    "NG0464:174": "nga rgyal cha las khong khro byung *//",
    "NG0464:175": "'gyu ba cha ni phra mo de //",
    "NG0464:176": "gzhi la thim nas 'od mi snang *//",
    "NG0464:177": "de nas 'od mthong phrag dog dag tu 'khrul //",
    "NG0464:178": "rnon po'i sgo las pho ru bzung ste zhe sdang skyes //",
    "NG0464:179": "mngal du 'grims pas po ru 'khrul //",
    "NG0464:180": "rtul po'i sgo las pho ru bzung ste 'dod chags skyes //",
    "NG0464:181": "ma ning sgo las gnyis kar bzung *//",
    "NG0464:182": "mngal du 'grims pas ma ning 'khrul //",
    "NG0464:183": "pho mo ma ning de nas 'khrul //",
    "NG0464:184": "chags pa skyes nas yi dwags dang *//",
    "NG0464:185": "zhe sdang skyes pas dmyal ba dang *//",
    "NG0464:186": "gti mug skyes pas byol song dang *//",
    "NG0464:187": "khong khro phrag dog lha min lha //",
    "NG0464:188": "skyes pas 'gro drug 'khrul //",
    "NG0464:189": "'dod chags zhe sdang gti mug sogs //",
    "NG0464:190": "sgo lnga dag las 'byung bar 'gyur //",
    "NG0464:191": "zhes gsungs so //",
    "NG0464:192": "sgo lnga snang ba ma 'gags pas //",
    "NG0464:193": "'od du bzung bas gzugs kyi phung por 'khrul //",
    "NG0464:194": "nyams su myong bas tshor ba'i phung por 'khrul //",
    "NG0464:195": "dkar dmar lnga ru phye ba 'du shes phur por 'khrul //",
    "NG0464:196": "mngal du tshul pas 'du byed phung por 'khrul //",
    "NG0464:197": "sgo lnga chags pas rnam par shes pa'i phung por 'khrul //",
    "NG0464:198": "zhes gsungs so //",
    "NG0464:199": "de nas mngal nas skyes pa'i tshe //",
    "NG0464:200": "rig pa gsal bas ma 'gags pas //",
    "NG0464:201": "snang ba sal gyis byung mthong bas //",
    "NG0464:202": "'byung ba lnga yi ming ma thogs //",
    "NG0464:203": "des na rnon po'i sgo las mthong mig tu 'khrul //",
    "NG0464:204": "kha dog sna tshogs 'bar ba'i 'od //",
    "NG0464:205": "thams cad 'dus pa'i rtags chen yin //",
    "NG0464:206": "rtul po'i sgo las sgra cig byung *//",
    "NG0464:207": "da lta rna ba'i rnam shes 'khrul //",
    "NG0464:208": "'dren pa'i sgo las dri ru byung *//",
    "NG0464:209": "da lta sna yi rnam shes 'khrul //",
    "NG0464:210": "thams cad sgo nas ro ru byung *//",
    "NG0464:211": "da lta lce yi rnam shes @#//",
    "NG0464:212": "'khrul //",
    "NG0464:213": "lhun grub sgo nas reg tu byung *//",
    "NG0464:214": "da lta las su 'khrul pa'o //",
    "NG0464:215": "zhes gsungs so //",
    "NG0464:216": "gsang ba yang gter gyi rgyud las /",
    "NG0464:217": "bcud du 'khrul pa bstan pa'i le'u ste lnga pa'o",
    "NG0464:218": "// // de nas yang 'od zer rab tu 'phro",
    "NG0464:219": "bas / phyi'i snod 'di bstan du gsol /",
    "NG0464:220": "zhes gsungs pas /",
    "NG0464:221": "bka' stsal pa /",
    "NG0464:222": "phyi'i 'byung ba lnga dang */",
    "NG0464:223": "phyi'i ri rab dang */",
    "NG0464:224": "phyi'i gzhal yas khang dang */",
    "NG0464:225": "phyi'i 'dre dang */",
    "NG0464:226": "nang gi 'dre dang */",
    "NG0464:227": "phyi'i lha dang */",
    "NG0464:228": "nang gi lha dang */",
    "NG0464:229": "phyi'i lam dang */",
    "NG0464:230": "nang gi lam dang */",
    "NG0464:231": "phyi'i phung po lnga dang */",
    "NG0464:232": "nang gi phung po lnga dang */",
    "NG0464:233": "phyi'i sgo lnga dang */",
    "NG0464:234": "nang gi sgo lnga dang */",
    "NG0464:235": "gsang ba bla na med pa yang gter dmar khrid du bstan pa'o /",
    "NG0464:236": "zhes gsungs so //",
    "NG0464:237": "dbang po yang rab de don gyis 'gyur yang *//",
    "NG0464:238": "bdag gis ma go rgyas par bshad du gsol //",
    "NG0464:239": "zhes zhus pas /",
    "NG0464:240": "yang bka' stsal pa /",
    "NG0464:241": "phyi'i 'byung ba lnga ni /",
    "NG0464:242": "sgo rnam pa lnga las /",
    "NG0464:243": "bar gyi bskal pa la 'od lnga rang 'khrul lo //",
    "NG0464:244": "tha ma 'byung ba lnga ru 'khrul te //",
    "NG0464:245": "rnon po'i sgo las mer 'khrul //",
    "NG0464:246": "rtul po'i sgo las chur 'khrul //",
    "NG0464:247": "ma ning sgo las nam mkhar 'khrul //",
    "NG0464:248": "lhun grub kyi sgo las sa ru 'khrul lo //",
    "NG0464:249": "thams cad kyi sgo las rlung du 'khrul lo //",
    "NG0464:250": "phyi 'byung ba lnga'o //",
    "NG0464:251": "nang gi 'byung ba lnga ni /",
    "NG0464:252": "rnon po drod /",
    "NG0464:253": "rtul po las khrag / ma ning las sems /",
    "NG0464:254": "lhun grub las sa /",
    "NG0464:255": "thams cad kyi sgo la dbugs su 'khrul lo //",
    "NG0464:256": "de nas ri rab gling bzhir 'khrul te /",
    "NG0464:257": "rnon po las nub /",
    "NG0464:258": "rtul po las shar /",
    "NG0464:259": "ma ning las dbus /",
    "NG0464:260": "lhun grub las lho /",
    "NG0464:261": "thams cad las byung ngo *//",
    "NG0464:262": "dbus kyi ri rab las kyang rnon po las kyang",
    "NG0464:263": "nub ra ga / rtul po las shar gangs ri",
    "NG0464:264": "/ lhun grub las lho baidur+ya /",
    "NG0464:265": "thams cad las byang in+t+ra ni la /",
    "NG0464:266": "de ni phyi'i ri rab bo //",
    "NG0464:267": "da ni nang gi ri rab ni /",
    "NG0464:268": "mthil bzhi gling bzhi lus ri rab /",
    "NG0464:269": "mgo bum pa'o //",
    "NG0464:270": "phyi'i lha khang ngo *//",
    "NG0464:271": "rgyal ba rigs lnga la sogs pa 'bur dang ris su bris pa'o //",
    "NG0464:272": "nang gi lha khang ni /",
    "NG0464:273": "rang lus rigs lnga'o //",
    "NG0464:274": "nang gi lam lnga ni /",
    "NG0464:275": "sgo lnga'i rnam shes so //",
    "NG0464:276": "phyi'i 'dre lnga ni /",
    "NG0464:277": "mgon po dang nag po'o //",
    "NG0464:278": "shar dang dkar mo /",
    "NG0464:279": "dmu dang ser mo /",
    "NG0464:280": "btsan dang dmar mo /",
    "NG0464:281": "sna tshogs rgyu ba pho mo rnam pa lnga'o //",
    "NG0464:282": "nang gi 'dre lnga ni /",
    "NG0464:283": "gzugs sdug pa mi sdug pa zhe sdang dug gsum gyi 'dre phung po'i bdud /",
    "NG0464:284": "gcod pa'i 'dre /",
    "NG0464:285": "sgra snyan pa dang mi snyan pa dug gsum gyi 'dre /",
    "NG0464:286": "nyon mongs pa gti mug gi 'dre /",
    "NG0464:287": "dri zhim pa dang mi zhim pa nga rgyal yid la byed pa'i bdud /",
    "NG0464:288": "nga rgyal gyi 'dre /",
    "NG0464:289": "ro zhim pa dang mi zhim pa 'dod chags lha'i bu'i bdud /",
    "NG0464:290": "chags pa'i 'dre /",
    "NG0464:291": "lus reg bya 'jam pa dang */",
    "NG0464:292": "rtsub pa dang */",
    "NG0464:293": "phrag dog dang */",
    "NG0464:294": "khong khro'i bdud srog gcod pa'i bdu /",
    "NG0464:295": "'dre lnga phyi nang du bstan pas rig pa ngos bzung du bstan pa'o //",
    "NG0464:296": "phyi'i lam lnga 'od lnga /",
    "NG0464:297": "nang gi lam lnga sgo lnga /",
    "NG0464:298": "rnam shes lnga'o //",
    "NG0464:299": "phyi'i phung po lnga ni @#//",
    "NG0464:300": "'byung ba lnga /",
    "NG0464:301": "nang gi phung po lnga ni gzugs la sogs pa'o //",
    "NG0464:302": "phyi'i gzhal yas khang ni phyi'i 'byung ba lnga /",
    "NG0464:303": "nang gi gzhal yas khang dang 'og min gnas /",
    "NG0464:304": "zhes gsungs so //",
    "NG0464:305": "gsang ba yang gter gyi rgyud las /",
    "NG0464:306": "phyi nang snod bcud du 'khrul pa'i le'u ste drug",
    "NG0464:307": "pa'o // // de nas yang 'od zer rab tu",
    "NG0464:308": "'phro bas / 'byung ba lnga la ni rig par",
    "NG0464:309": "mi snang yang mdangs dang me tog 'byung ba la",
    "NG0464:310": "'phro bas / / sems su mi snang ba ji lta bu lags /",
    "NG0464:311": "phung po yang gdos par snang ba la /",
    "NG0464:312": "gdos pa'i sgo nas mnyam na khyad che bas 'di ji ltar lags /",
    "NG0464:313": "zhes zhus pas /",
    "NG0464:314": "yang bka' stsal pa /",
    "NG0464:315": "thog ma lhun gyis grub pa dbye ba med pa la /",
    "NG0464:316": "rlung rnam pa lnga lhun gyis grub ste /",
    "NG0464:317": "dper na nor bu rin po che dang 'dra ste /",
    "NG0464:318": "thams cad 'byung ba'i gzhi ma de /",
    "NG0464:319": "rlung rnam pa lnga ni skyed par byed pa'i rlung dang */",
    "NG0464:320": "g.yo bar byed pa'i rlung dang */",
    "NG0464:321": "smin par byed pa'i rlung dang */",
    "NG0464:322": "'gag pa med pa'i rlung dang */",
    "NG0464:323": "sel ba'i rlung ngo *//",
    "NG0464:324": "de yang rgya ma chad /",
    "NG0464:325": "phyogs su ma lhung */",
    "NG0464:326": "lhun gyis grub bo //",
    "NG0464:327": "de'i tshe de'i dus na /",
    "NG0464:328": "rnon po'i rlung dang */",
    "NG0464:329": "rtul po'i rlung dang */",
    "NG0464:330": "'dres pa'i rlung dang */",
    "NG0464:331": "ma ning gi rlung dang */",
    "NG0464:332": "sel ba thugs rje'i rlung dang lngar byung ngo *//",
    "NG0464:333": "rnon po rlung las pho /",
    "NG0464:334": "rtul po rlung las mo /",
    "NG0464:335": "'dres pa las gnyis ka / ma ning las ma ning sel pa la gsum /",
    "NG0464:336": "thugs rje la rnam pa de ltar 'khrul lo //",
    "NG0464:337": "de rnon po rlung ni sgo lnga la gnas so //",
    "NG0464:338": "rtul po ni 'byung ba lnga la gnas so //",
    "NG0464:339": "'dres pa ni spyi sa la gnas so //",
    "NG0464:340": "ma ning ni kun gzhi la gnas so //",
    "NG0464:341": "sel ba ni yid la gnas so //",
    "NG0464:342": "de yang rgya chad phyogs su ma lhung ba'o //",
    "NG0464:343": "rnon po ni rig par byung ba'o //",
    "NG0464:344": "rtul po ni 'byung ba lngar snang ba ste /",
    "NG0464:345": "de la yang smin pa me'i rlung gis mdog dang dbyibs legs /",
    "NG0464:346": "sdud pa chu'i rlung gis bskyed nus /",
    "NG0464:347": "g.yo ba'i rlung gis 'bras bu 'byin nus /",
    "NG0464:348": "'degs pa sa'i rlung gis rdzogs par bskyed nus /",
    "NG0464:349": "yongs la khyab pa nam mkha'i rlung gis 'bras bu 'byin nus te /",
    "NG0464:350": "dgun ni g.yo ba rlung gis g.yo ba'o //",
    "NG0464:351": "dpyid ni 'degs pa sa'i rlung gis bskyed nus dbyar",
    "NG0464:352": "ni sdud pa chu'i rlung gis lo 'dab rgyas nus",
    "NG0464:353": "/ ston ni smin pa me'i rlung gis 'bras bu 'byin nus /",
    "NG0464:354": "thams cad 'dus pa nam mkha'i rlung gis 'bras bu gzhi la thim mo //",
    "NG0464:355": "gsang ba yang gter gyi rgyud las /",
    "NG0464:356": "rlung lnga dus bzhi sbyor ba bstan pa'i le'u ste",
    "NG0464:357": "bdun pa'o // // de nas yang 'ong zer rab",
    "NG0464:358": "tu 'phro bas / chos thams cad rang gi mtshan nyid du dril ba ste zhu /",
    "NG0464:359": "zhes gsungs pas /",
    "NG0464:360": "bka' stsal pa /",
    "NG0464:361": "kye 'od zer rab tu 'phro ba nyon cig / rang gi mtshan ma shes na //",
    "NG0464:362": "lung ston nang gi rlung po 'dra //",
    "NG0464:363": "rang gi mtshan nyid 'di lta ste /",
    "NG0464:364": "rnon pos zhus nas bzhis bskor te /",
    "NG0464:365": "rnon po ma'i mngal du 'jug / g.yo ba'i rlung gis g.yos pas rig pa gsal @#//",
    "NG0464:366": "nus /",
    "NG0464:367": "smin pa'i rlung gis tshol nus /",
    "NG0464:368": "sdud pa'i rlung gis nus /",
    "NG0464:369": "'deg pa'i rlung gis bskyed nus /",
    "NG0464:370": "yongs la khyab pa'i rlung gis 'bras bu 'byin nus te /",
    "NG0464:371": "sbrul pa'i skur snang ngo *//",
    "NG0464:372": "bltam mo //",
    "NG0464:373": "des na ma nges te /",
    "NG0464:374": "'chi zhes bya ba 'byung ba'i dus su g.yo ba'i rlung grol bas 'gro ba'i stobs shor //",
    "NG0464:375": "smin pa'i rlung gtor bas drod stor /",
    "NG0464:376": "sdud pa'i rlung shor bas mdangs shor dri ldog / 'degs pa'i rlung shor bas mi ngo shes te /",
    "NG0464:377": "yongs la khyab pa'i rlung gis 'bras bu dbyings su bskyal lo //",
    "NG0464:378": "de nas 'chi zhes bya ba'i sgra byung bas /",
    "NG0464:379": "dmar khrid yang dag pa 'di dgos te /",
    "NG0464:380": "rig pa zhes bya ba ni ye shes zang thal ngo shes pa la bya'o //",
    "NG0464:381": "ma rig pa zhes bya ba ni ye shes ngo ma shes pa la bya'o //",
    "NG0464:382": "ma zhes bya ba ni kun gzhi'o //",
    "NG0464:383": "ma rig pa ni thugs ka la gnas so //",
    "NG0464:384": "kun tu brtags pa dang lhan cig skyes pa'i ma rig pa gnyis ni /",
    "NG0464:385": "blo sgang gnyis la gnas so //",
    "NG0464:386": "gnas dang lam dang sgo dang ni //",
    "NG0464:387": "skyon dang 'bras bu yon tan dag tu bshad //",
    "NG0464:388": "rig pa snying na gnas pa ste //",
    "NG0464:389": "shes rab ces su rab tu grags //",
    "NG0464:390": "ngo bo rtsal dang las dang ni //",
    "NG0464:391": "gnas dang lam dang sgo dang ni //",
    "NG0464:392": "yon tan 'bras bu rnam pa brgyad //",
    "NG0464:393": "ces gsungs so //",
    "NG0464:394": "yang bka' stsal pa /",
    "NG0464:395": "de rnams ma shes ma rig pa //",
    "NG0464:396": "'gro ba 'khrul pa ru smig sgyusnyeg pa 'dra //",
    "NG0464:397": "zhes gsungs so //",
    "NG0464:398": "gsang ba yang gter gyi rgyud las /",
    "NG0464:399": "rig pa dang ma rig pa'i so mtshams bstan pa'i",
    "NG0464:400": "le'u ste brgyad pa'o // // de nas yang 'od",
    "NG0464:401": "zer rab tu 'phro bas /",
    "NG0464:402": "rig pa ma'i lam du gzud pa dang */",
    "NG0464:403": "'bras bu ji ltar thob pa lags /",
    "NG0464:404": "shes zhus pas /",
    "NG0464:405": "bka' stsal pa /",
    "NG0464:406": "rig pa 'od gsal bas 'khor lo bskor dang ye shes zang thal 'char //",
    "NG0464:407": "rgyus ma bskyed cing rkyen la rag ma lus //",
    "NG0464:408": "ye shes zang thal ye nas gnas pa la //",
    "NG0464:409": "mtshan ma'i yul gyis rnam pa skyes pa'i tshe //",
    "NG0464:410": "'od gsal ngang du shes pas mtshan ma skor //",
    "NG0464:411": "gzung 'dzin spros pa chos na ye shes gsal //",
    "NG0464:412": "de yang dmar khri dag las shes par bya //",
    "NG0464:413": "gsal ba'i tshad ni til gyi mar me 'dra //",
    "NG0464:414": "gzung 'dzin spros pa slar la grogs su 'gro //",
    "NG0464:415": "dper na me la bud shing bsnan pa 'dra //",
    "NG0464:416": "dper na 'khor lo gyen du drag bskor na //",
    "NG0464:417": "'khor lo'i nang du tshud pa'i sems can rnams //",
    "NG0464:418": "dngos med thal bar song nas 'khor lo'i grogs su 'gro //",
    "NG0464:419": "mtshan ma med na 'khor lo ci la bskor //",
    "NG0464:420": "'khor lo bskor nas mtshan ma brlag par 'gyur //",
    "NG0464:421": "de bzhin gzung 'dzin ma skyes 'od gsal 'khor lo ci la bskor //",
    "NG0464:422": "gzung 'dzin 'od gsal bskor bas 'od gsal grogs su gyur //",
    "NG0464:423": "sgo lnga rnam shes bar na ye shes zang ma gnas //",
    "NG0464:424": "ye shes zang ma yin pas sangs rgyas dgongs pa thob //",
    "NG0464:425": "rnam shes yul gyi bar na ye shes zang thal gnas //",
    "NG0464:426": "ye shes @#//",
    "NG0464:427": "zang thal mthong na tshogs drug bde ba rgyun mi 'chad //",
    "NG0464:428": "yid dang yid kyi rnam shes bar na //",
    "NG0464:429": "rang byung ye shes 'khor lo gnas //",
    "NG0464:430": "rang byung 'khor lo bskor na ye shes rgyun mi 'chad //",
    "NG0464:431": "yid dang rnam shes med na rang byung gang nas btsal //",
    "NG0464:432": "yid dang rnam shes rol na gzung 'dzin rgyun mi 'chad //",
    "NG0464:433": "'bras bu 'gro drug 'khyams te thar ba'i dus mi mchi //",
    "NG0464:434": "snying po ye shes zang thal chos min sku //",
    "NG0464:435": "thogs pa med pa'i ye shes ma mthong na //",
    "NG0464:436": "spyod pa mang po 'bras bu mthar mi phyin //",
    "NG0464:437": "ces gsungs so //",
    "NG0464:438": "gsang ba yang gter gyi rgyud las /",
    "NG0464:439": "rig pa lam khyer gyi le'u ste dgu pa'o //",
    "NG0464:440": "// de nas yang 'phags pa 'od zer rab tu",
    "NG0464:441": "'phro bas / rig pa lam du bkyer ba'i man ngag / de'i 'bras bu bstan du gsol /",
    "NG0464:442": "zhes zhus pas /",
    "NG0464:443": "yang bka' stsal pa /",
    "NG0464:444": "phyi yi sku gsum nang gi sku gsum gsang ba'i sku gsum dang *//",
    "NG0464:445": "phyi yi shes rab nang gi shes rab dang *//",
    "NG0464:446": "gsang ba'i shes rab rnam gsum mo //",
    "NG0464:447": "phyi yi sku gsum 'brel pa med //",
    "NG0464:448": "nang gi sku gsum 'dus byas yin //",
    "NG0464:449": "gsang ba'i sku gsum 'du 'bral med //",
    "NG0464:450": "phyi yi shes rab rnam gsum spros gcod yin //",
    "NG0464:451": "nang gi shes rab yid smon yin //",
    "NG0464:452": "gsang ba'i shes rab rang grol yin //",
    "NG0464:453": "de la gsang ba'i shes rab rnam gsum la //",
    "NG0464:454": "thogs pa med pa'i shes rab kyis //",
    "NG0464:455": "tsit+ta'i nang du lhag gis ltas pas /",
    "NG0464:456": "myur ba'i shes rab glog lta bu de mthong ste /",
    "NG0464:457": "ye shes khong gsal du lhangs kyis mthong ste /",
    "NG0464:458": "zab pa'i shes rab rgya mtsho lta bu des khyab ste /",
    "NG0464:459": "phyi nang med par lhang nge sang nge zang thal du gsal ba ni //",
    "NG0464:460": "nang gi sku gsum shes rab gsum mo //",
    "NG0464:461": "rig pa 'od gsal du lhag gis skor ba thog pa med pa'i shes rab /",
    "NG0464:462": "ye shes zang thal du lhang nge gsal ba ni myur ba'i shes rab /",
    "NG0464:463": "phyi nang med par zang thal du gsal ba ni zab pa'i shes rab bo //",
    "NG0464:464": "de la phyi'i sku gsum la snang ba 'od gsal",
    "NG0464:465": "du thogs pa med par hrig gis skor ba ni",
    "NG0464:466": "/ thogs pa med pa'i shes rab /",
    "NG0464:467": "shes pa zang thal tu lhangs kyis gsal ba ni myur ba'i shes rab /",
    "NG0464:468": "gnyis su med pa'i hrig ge ha le char phog pa lta bu ni zab pa'i shes rab bo //",
    "NG0464:469": "sku gsum lam du bkyer ba shes par bstan pa'o //",
    "NG0464:470": "zhes gsungs so //",
    "NG0464:471": "gsang ba yang gter gyi rgyud las /",
    "NG0464:472": "man ngag dmar khrid kyi le'u ste bcu pa'o //",
    "NG0464:473": "// 'phags pa 'od zer rab tu 'phro ba dga'",
    "NG0464:474": "mgu rjes su yi rang ngo *//",
    "NG0464:475": "sprul pa'i skur sprul pa'i sku la brgyud pa /",
    "NG0464:476": "gdams pa yang dag pa /",
    "NG0464:477": "yang ti nag po gser gyi 'bru gcig pa /",
    "NG0464:478": "dmar khrid sde skor don skor ma lus par bstan pa /"
}