{
    "T04D3918:68b-0": "@68b # // rgya gar skad du /",
    "T04D3918:68b-1": "bh'a ba na yo ga aa ba t'a ra /",
    "T04D3918:68b-2": "bod skad du /",
    "T04D3918:68b-3": "rnal 'byor bsgom pa la 'jug pa /",
    "T04D3918:69a-0": "'jam dpal gzhon nur gyur pa la phyag 'tshal @69a * //",
    "T04D3918:69a-1": "lo ;",
    "T04D3918:69a-2": "/ gang gis sgrib pa mtha' dag ma lus par bsal te /",
    "T04D3918:69a-3": "chos kyi sku thob par 'dod pa des 'di ltar byang chub tu sems bskyed pa dang /",
    "T04D3918:69a-4": "zhi gnas dang lhag mthong bsgom pa la 'bad de /",
    "T04D3918:69a-5": "de lta ma yin na rgyu med pa la sogs",
    "T04D3918:69a-6": "pa las 'bras bu chos kyi sku mi thob ste",
    "T04D3918:69a-7": "/ de'i phyir de rnams la 'bad par bya'o //",
    "T04D3918:69a-8": "de la sangs rgyas kyi chos thams cad thob pa'i",
    "T04D3918:69a-9": "gzhi ni byang chub tu sems bskyed pa yin te",
    "T04D3918:69a-10": "/ de bsod nams che bar /",
    "T04D3918:69a-11": "byang chub sems kyi bsod nams gang //",
    "T04D3918:69a-12": "de la gal te gzugs mchis na //",
    "T04D3918:69a-13": "nam mkha'i khams ni kun gang ste //",
    "T04D3918:69a-14": "de ni de bas lhag par 'gyur //",
    "T04D3918:69a-15": "zhes gsungs so //",
    "T04D3918:69a-16": "de bas na byang chub tu sems bskyed dgos te /",
    "T04D3918:69a-17": "de la yang gnyis te /",
    "T04D3918:69a-18": "kun rdzob dang /",
    "T04D3918:69a-19": "don dam pa'o //",
    "T04D3918:69a-20": "de la kun rdzob ni tshad med pas sems can sdug bsngal las dgrol bar dam bcas te ;",
    "T04D3918:69a-21": "de dag la phan pa'i phyir bdag sangs rgyas su gyur cig snyam du dang po sems bskyed pa'o //",
    "T04D3918:69a-22": "de yang cho ga bzhin du gzhan las nod par bya'o //",
    "T04D3918:69a-23": "don dam pa byang chub kyi sems ni brjod du med pa /",
    "T04D3918:69a-24": "dri ma med pa /",
    "T04D3918:69a-25": "mtha' med pa /",
    "T04D3918:69a-26": "spros pa med pa /",
    "T04D3918:69a-27": "g-yo ba med pa /",
    "T04D3918:69a-28": "snang ba dang mi snang ba thams cad dang bral ba'o //",
    "T04D3918:69a-29": "de nas ting nge 'dzin mtha' dag gi ngo bo nyid zhi gnas bsgrub par bya ste /",
    "T04D3918:69a-30": "ji skad du /",
    "T04D3918:69a-31": "gser gyi kha dog lta bu'i sku lus kyi //",
    "T04D3918:69a-32": "'jig rten mgon po kun tu mdzes pa ste /",
    "T04D3918:69a-33": "dmigs pa de la gang gi sems 'jog pa //",
    "T04D3918:69a-34": "byang chub sems dpa' de mnyam gzhag ces bya ;",
    "T04D3918:69a-35": "zhes gsungs pa lta bu ste /",
    "T04D3918:69a-36": "sangs rgyas kyi sku de ni gser btso ma dang 'dra bar ser ba /",
    "T04D3918:69a-37": "mtshan dang dpe byad kyis brgyan pa /",
    "T04D3918:69a-38": "'od zer dang bcas pa de la 'dod pa bskyed de /",
    "T04D3918:69a-39": "'dun pa dang sems kyi gnod pa spangs te /",
    "T04D3918:69a-40": "lus drang por bsrangs la /",
    "T04D3918:69a-41": "sku de lta bu lugs ma'am ri mor bris pa mdun du bzhugs te /",
    "T04D3918:69a-42": "rgyun du yid la byas la /",
    "T04D3918:69a-43": "de nyid dam gzhan yan lag la sogs pa nas /",
    "T04D3918:69a-44": "rdzogs par mngon sum du mthong bar 'gyur ro //",
    "T04D3918:69a-45": "gang gi tshe dmigs par gyur pa de'i tshe nyin mtshan phyed par ma yengs par brtan par bya'o //",
    "T04D3918:69b-0": "sems bying ba'am @69b rgod pa la sogs par gyur pa'am /",
    "T04D3918:69b-1": "dogs na sangs rgyas kyi yon tan la 'dod pas spro bar bya ste /",
    "T04D3918:69b-2": "de bzhin du brtan par bya'o //",
    "T04D3918:69b-3": "des 'grub par 'gyur ro //",
    "T04D3918:69b-4": "de nas shes rab mtha' dag gi ngo bo lhag mthong bsgrub par bya ste /",
    "T04D3918:69b-5": "de yang thos pa mang du bya ste /",
    "T04D3918:69b-6": "ji ltar zhe na ;",
    "T04D3918:69b-7": "lhag mthong ni thos pa dang bsam pa las byung",
    "T04D3918:69b-8": "ba'i lta ba rnam par dag pa'i rgyu las byung",
    "T04D3918:69b-9": "ba yin no zhes gsungs pa de lta bas na",
    "T04D3918:69b-10": "/ sangs rgyas kyi chos nges pa'i don dang /",
    "T04D3918:69b-11": "drang ba'i don la gus pas mang du mnyan te /",
    "T04D3918:69b-12": "bsams pas nges par yid ches pas the tshom med par bya'o //",
    "T04D3918:69b-13": "de lta ma yin na the tshom gyi dra bas",
    "T04D3918:69b-14": "bcings pas de ni lam kha brag gi mdor phyin",
    "T04D3918:69b-15": "pa'i 'gron po ltar gang du yang nges pa mi",
    "T04D3918:69b-16": "shes te / de bas na mang du thos par bya'o //",
    "T04D3918:69b-17": "de nas mchog tu bsngags par bya ba ci yod pa thams cad byas la /",
    "T04D3918:69b-18": "zas tshod zin pa dang rigs par zos nas /",
    "T04D3918:69b-19": "bshang gci dor zhing mchil snabs dor la /",
    "T04D3918:69b-20": "snying rje chen pos sems can ma lus pa byang chub la dgod do snyam du bsams la /",
    "T04D3918:69b-21": "phyogs bcu dus gsum gyi sangs rgyas dang byang chub",
    "T04D3918:69b-22": "sems dpa' rnams la sgo gsum gyis phyag bya ste",
    "T04D3918:69b-23": "/ bde ba'i stan la klong la 'dug nas /",
    "T04D3918:69b-24": "dbugs rngam pa med par byas la /",
    "T04D3918:69b-25": "gos ran par bya ste /",
    "T04D3918:69b-26": "lus mi dgye mi sgu ba dang /",
    "T04D3918:69b-27": "mig zam zim du byas nas /",
    "T04D3918:69b-28": "so dang ma chu dang lce yang tha mal par byas pa'am /",
    "T04D3918:69b-29": "yang na spyod lam ji ltar gnas kyang rung ste /",
    "T04D3918:69b-30": "sangs rgyas dang byang chub sems dpa' rnams mdun du bzhugs par dmigs te /",
    "T04D3918:69b-31": "de dag la mchod pa dang bstod pa la sogs pa ci nus su bya'o //",
    "T04D3918:69b-32": "de nas gong gi sku de nyid shin tu gsal bar dran pa nang du bzhag nas dmigs so //",
    "T04D3918:69b-33": "de gsal bar gyur pa dang /",
    "T04D3918:69b-34": "sku de gang nas byon /",
    "T04D3918:69b-35": "gang gu bzhud /",
    "T04D3918:69b-36": "gang gis bzhugs /",
    "T04D3918:69b-37": "ji ltar bzhugs pa brtag go //",
    "T04D3918:69b-38": "de nas gang nas kyang ma byon pa la sogs par shes par bya'o //",
    "T04D3918:69b-39": "sku de ni rang bzhin stong pa /",
    "T04D3918:69b-40": "yod med las 'das pa /",
    "T04D3918:69b-41": "spros pa rnams dang bral bar 'dug ste /",
    "T04D3918:69b-42": "de bzhin du chos thams cad rang gi ngang gi",
    "T04D3918:69b-43": "blos brtags pa las gud na med par khong du",
    "T04D3918:70a-0": "chud par bya'o // @70a * //",
    "T04D3918:70a-1": "de'i phyir chos thams cad don dam par rang bzhin med par bsam mo /",
    "T04D3918:70a-2": "rang bzhin gang yang med do snyam pa de yang yang dag pa'i shes rab kyis spangs te /",
    "T04D3918:70a-3": "yod med las 'das pa'i yul de lta bu la",
    "T04D3918:70a-4": "shes pa yang yod med dang bral ba de lta",
    "T04D3918:70a-5": "bus dmigs pa med par bsgom par bya'o //",
    "T04D3918:70a-6": "de lta bas na bar bar du sems kyis sems",
    "T04D3918:70a-7": "la brtags te dmigs pa la sems 'jug na yang",
    "T04D3918:70a-8": "de bzhin du ngang gis 'jug pa mngon par 'du",
    "T04D3918:70a-9": "bya ba med pa de kho na nyid la shin",
    "T04D3918:70a-10": "tu gsal bar gnas par bya'o //",
    "T04D3918:70a-11": "des sems kyi rgyud mi g-yeng bar bya'o //",
    "T04D3918:70a-12": "ci ste sems g-yeng bar gyur na /",
    "T04D3918:70a-13": "'di ltar dngos po kun ni gzung ba 'dzin pa ste /",
    "T04D3918:70a-14": "gzung ba'i dngos po rdul phra rab tu blos bshig ste /",
    "T04D3918:70a-15": "de nyid kyang so sor phye na dngos po med do //",
    "T04D3918:70a-16": "'dzin pa yang de las gud na med do //",
    "T04D3918:70a-17": "de'i rnam par snang ba'i phyir ro //",
    "T04D3918:70a-18": "des g-yeng ba zhi bar byas la gong ma nyid la gnas par bya'o //",
    "T04D3918:70a-19": "yang sems mi dga' bar mthong na ting nge 'dzin gyi yon tan dran par byas nas /",
    "T04D3918:70a-20": "de la dga' ba bsgom par bya /",
    "T04D3918:70a-21": "g-yeng ba la nyes par bsams la mi dga' ba zhi bar bya'o //",
    "T04D3918:70a-22": "yang rmugs pa dang gnyid kyis bying ba 'am rgod",
    "T04D3918:70a-23": "par dogs na dga' ba'i dngos po sangs rgyas kyi",
    "T04D3918:70a-24": "sku'am / mdzad pa bcu gnyis la sogs pa bsam la bying ba zhi bar bya'o //",
    "T04D3918:70a-25": "yang sngon myong ba'i yul la sems rgod pa'am dogs",
    "T04D3918:70a-26": "na 'du byed thams cad mi rtag pa la sogs",
    "T04D3918:70a-27": "pa dang / rang la mi gtsang ba la sogs pa dang /",
    "T04D3918:70a-28": "gzhan la myur du bral ba la sogs pa bsams",
    "T04D3918:70a-29": "la rgod pa zhi bar byas la gong ma nyid",
    "T04D3918:70a-30": "la btang snyoms su bya'o //",
    "T04D3918:70a-31": "de lta bus gnas pa las shin tu skyo bar gyur na /",
    "T04D3918:70a-32": "de las langs la skyil mo krung ma bshig par 'di ltar bsams te /",
    "T04D3918:70a-33": "chos thams cad don dam par ji lta ba yang mi dmigs na /",
    "T04D3918:70a-34": "kun rdzob tu rgyu rkyen las skye ba sgyu ma",
    "T04D3918:70a-35": "la sogs pa snang ba yod do snyam du bsams",
    "T04D3918:70a-36": "la skyil mo krung bshig ste /",
    "T04D3918:70a-37": "phyogs bcu'i sangs rgyas dang byang chub sems dpa' mdun du byas te /",
    "T04D3918:70a-38": "bdun shin tu rnam par dag par bya'o //",
    "T04D3918:70a-39": "de'i rim pas rtag par dus drug tu bya'o //",
    "T04D3918:70b-0": "de nas @70b sems mnyam par 'gyur te /",
    "T04D3918:70b-1": "de gyur na gnas yid du 'ong ba brgyan te shin tu dga' bar byas la /",
    "T04D3918:70b-2": "pha rol tu phyin pa drug dag gis sems de shin tu 'phel bar bya'o //",
    "T04D3918:70b-3": "spyod lam gyi snang ba kun sgyu ma la sogs pa las mi nyams par gnas par bya'o //",
    "T04D3918:70b-4": "de dag gi thabs dang yid ches pa yod de /",
    "T04D3918:70b-5": "mangs kyi si dogs nas ma bris te gzhan du blta'o //",
    "T04D3918:70b-6": "bde bar gshegs pa'i thugs kyi yang snying 'di //",
    "T04D3918:70b-7": "brjod du med kyang bdag gzhan don du brjod //",
    "T04D3918:70b-8": "de yi dge ba cung zad ci yod pas //",
    "T04D3918:70b-9": "'gro ba thams cad bde gshegs 'dra bar shog / chos don zab cing bdag blo dman //",
    "T04D3918:70b-10": "de phyir shin tu rtogs dka' yang //",
    "T04D3918:70b-11": "thos nyung blo dman dga' phyir byas //",
    "T04D3918:70b-12": "de la mkhas mang bzod pa mdzod //",
    "T04D3918:70b-13": "mi rtog ye shes mi bsgrubs na //",
    "T04D3918:70b-14": "tshig gis sangs rgyas grub pa med //",
    "T04D3918:70b-15": "'on kyang 'gro ba 'don pas na //",
    "T04D3918:70b-16": "mkhas pa rnams kyis bshad par rigs //",
    "T04D3918:70b-17": "rnal 'byor bsgom pa la 'jug pa slob dpon chen",
    "T04D3918:70b-18": "po ka ma la sh'i la'i zhal snga nas mdzad",
    "T04D3918:70b-19": "pa rdzogs so / //",
    "T04D3918:70b-20": "/ rgya gar gyi mkhan po chen po pradznya warma dang /"
}