{
    "T02TD2249E:138b-0": "@138b # // rgya gar skad du /",
    "T02TD2249E:138b-1": "aa m'a na si ka ra au da ra n'a ma /",
    "T02TD2249E:138b-2": "bod skad du /",
    "T02TD2249E:138b-3": "yid la mi byed pa ston pa zhes bya ba /",
    "T02TD2249E:138b-4": "dpal rdo rje sems dpa' la phyag 'tshal lo //",
    "T02TD2249E:138b-5": "yid la mi byed pa zhes bya ba 'di ni phal cher log par rtog pa ste /",
    "T02TD2249E:138b-6": "de la kha cig 'di skyon can gyi tshig tu smra ste /",
    "T02TD2249E:138b-7": "sdug pa'i yid la mi byed pa zhes rtog par 'gyur ro //",
    "T02TD2249E:138b-8": "de la brjod par bya ste /",
    "T02TD2249E:138b-9": "de ni skyes bu byas pa'i la zhes bya ba'i tshig gis bdun pa phyis pa ste //",
    "T02TD2249E:138b-10": "la phyis bsdu ba byas pas yid la mi byed pa dang //",
    "T02TD2249E:138b-11": "yid la mi byed pa ste /",
    "T02TD2249E:138b-12": "pags pa'i snying po dang /",
    "T02TD2249E:138b-13": "pags pa'i snying po'o //",
    "T02TD2249E:138b-14": "g-yul ngo la brtsan pa zhes bya bas de dag gis gzugs grub pa'o //",
    "T02TD2249E:138b-15": "de'i phyir 'di skyon can gyi tshig ma yin no //",
    "T02TD2249E:138b-16": "gzhan yang tshig 'di mtshan nyid kyis grub pa yin te /",
    "T02TD2249E:138b-17": "'on kyang sangs rgyas pa'i tshig ma yin no //",
    "T02TD2249E:138b-18": "de ni ma yin te /",
    "T02TD2249E:138b-19": "mdo sde du mar mthong ba'i phyir ro //",
    "T02TD2249E:139a-0": "'phags pa sangs rgyas thams cad kyi yul la @139a * //",
    "T02TD2249E:139a-1": "'jug pa ye shes snang ba dam pa'i rgyan zhes bya ba theg pa chen po'i mdo las /",
    "T02TD2249E:139a-2": "yid la mi byed pa'i chos rnams dge ba'o //",
    "T02TD2249E:139a-3": "yid la byed pa'i chos rnams mi dge ba'o zhes ba dang /",
    "T02TD2249E:139a-4": "de bzhin du /",
    "T02TD2249E:139a-5": "kun du rtog pas ma brtags pa //",
    "T02TD2249E:139a-6": "rab tu mi gnas pa yi yid //",
    "T02TD2249E:139a-7": "dran pa med cing yid byed med //",
    "T02TD2249E:139a-8": "dmigs pa med la phyag 'tshal 'dud //",
    "T02TD2249E:139a-9": "de bzhin du rnam par mi rtog pa la 'jug pa'i gzungs las //",
    "T02TD2249E:139a-10": "byang chub sems dpa' sems dpa' chen po rnam par rtog pa thabs kyi mtshan ma ni snang ba la rtog pa ste //",
    "T02TD2249E:139a-11": "yid la mi byed pa'i yongs su spangs pa'o //",
    "T02TD2249E:139a-12": "mdo sde gzhan dang gzhan gyi gzhung mangs kyis dgos pas 'dir ma bris so //",
    "T02TD2249E:139a-13": "da ni gzhan brjod pa tshig 'di ni mdo sde pa'i tshig nyid de /",
    "T02TD2249E:139a-14": "sngags kyi ma yin no //",
    "T02TD2249E:139a-15": "ci'i phyir zhe na /",
    "T02TD2249E:139a-16": "mdo sde rnams las mthong ba'i phyir ro zhes //",
    "T02TD2249E:139a-17": "de ni ma yin te /",
    "T02TD2249E:139a-18": "he badzra las gsungs pa //",
    "T02TD2249E:139a-19": "ngo bo nyid kyis sems med cing //",
    "T02TD2249E:139a-20": "sems byung ba 'ang med pa'o //",
    "T02TD2249E:139a-21": "de bzhin /",
    "T02TD2249E:139a-22": "gang phyir yid kyis ma bsgoms na //",
    "T02TD2249E:139a-23": "'gro ba thams cad bsgom par bya //",
    "T02TD2249E:139a-24": "zhes pa'i don gyis yid la mi byed pa'o zhes rtogs par bya'o //",
    "T02TD2249E:139a-25": "gzhan yang brjod pa /",
    "T02TD2249E:139a-26": "rgyud na'ang yod de med par dgag pa ni med pa'i yul yin pa'i phyir ro //",
    "T02TD2249E:139a-27": "dngos po med par brjod par bya'o //",
    "T02TD2249E:139a-28": "de ni ma yin te /",
    "T02TD2249E:139a-29": "yod pa'i dngos po'i dgag pa ni med par dgag pa'o //",
    "T02TD2249E:139a-30": "yang na thal ba med pa'i thal bar 'gyur ba 'gog pa'o zhes pa ni med pa dgag pa'o ;",
    "T02TD2249E:139a-31": "/ ji ltar rgyal po'i btsun mo nyi ma mthong ba ni 'di'i don to //",
    "T02TD2249E:139a-32": "'di lta bu mi min zer zhes pa yang rgyal po'i chung ma de shin tu sbas pas nyi ma yang mi mthong ba'o //",
    "T02TD2249E:139a-33": "'dir bkag pa'i nyi ma med par ma byas pa'o //",
    "T02TD2249E:139a-34": "gang zhe na /",
    "T02TD2249E:139a-35": "rgyal bo'i chung ma rnams gang gis nyi ma mthong ba yod na de 'gog pa ste //",
    "T02TD2249E:139a-36": "yid la mi byed pa la yang yid la byed pa gang gzung ba dang 'dzin pa la sogs par yod pa de 'gog pa ste /",
    "T02TD2249E:139a-37": "yang ni ma yin te /",
    "T02TD2249E:139a-38": "'di la skyon med do //",
    "T02TD2249E:139a-39": "gang gi tshe las 'di skad 'chad de /",
    "T02TD2249E:139b-0": "rtag pa dang chad pa'i mtshan nyid ni yid la @139b mi byed pa'o snyam sems na de'i phyir brjod pa /",
    "T02TD2249E:139b-1": "rtag pa dang chad pa la sogs par yid la byed pa yid la mi byed na /",
    "T02TD2249E:139b-2": "de dag gis ni chags pa thams cad la gnod par byed pa ste yid la mi byed pa'i sgra yis so //",
    "T02TD2249E:139b-3": "de ltar yang bcom ldan 'das kyis rnam par mi rtog pa la 'jug pa'i gzungs las /",
    "T02TD2249E:139b-4": "rigs kyi bu rgyu gang gis rnam par mi rtog pa'i dbyings la yid la byed pa zhes brjod //",
    "T02TD2249E:139b-5": "rnam par rtog pa thams cad kyi mtshan ma las yang dag par 'das na blang pa'o //",
    "T02TD2249E:139b-6": "de dag gis ni rnam par rtog pa thams cad las yang dag par 'das pa bstan par 'gyur te /",
    "T02TD2249E:139b-7": "yid la byed pa'i sgra yis so //",
    "T02TD2249E:139b-8": "ma yin par brtags pa'i phyogs kyang skyon med de /",
    "T02TD2249E:139b-9": "bram ze ma yin par khrid la shog ces pas bram ze dang 'dra ba'i rgyal po la sogs pa khrid la shog ces pa gsal gyi //",
    "T02TD2249E:139b-10": "rigs mi mthun pa shing rta mkhan la sogs pa ni ma yin no //",
    "T02TD2249E:139b-11": "'di la yang rang bzhin med pa'i rig pa la gnas par byas pa ste /",
    "T02TD2249E:139b-12": "de dag gis ni sgyu ma lta bur gnyis su med par smra bar gnas par 'gyur ro //",
    "T02TD2249E:139b-13": "gang las chad par lta bar thal bar 'gyur //",
    "T02TD2249E:139b-14": "'on kyang med pa'i tha snyad tsam ste /",
    "T02TD2249E:139b-15": "tshig 'di ni gnyis brjod par bya'o //",
    "T02TD2249E:139b-16": "sgyu ma'am yang dag par grub pa med pas yod pa 'gegs pa ni ma yin te /",
    "T02TD2249E:139b-17": "de med pa yang ma yin no //",
    "T02TD2249E:139b-18": "rigs pa 'di yis 'gro ba 'gegs pa'i don ni nyams par 'gyur //",
    "T02TD2249E:139b-19": "'dir brjod pa tsam byas pa'o //",
    "T02TD2249E:139b-20": "ai yig gtso bor gyur pa'i yid la byed pa ni yid la mi byed pa ste /",
    "T02TD2249E:139b-21": "lo ma'i rgyal po bzhin tshig dbus ma phyis pa'i bsdus pa'o //",
    "T02TD2249E:139b-22": "de gang gis ni yid la byed pa gang yin pa thams cad ni aa ste skye ba med pa'i don to //",
    "T02TD2249E:139b-23": "bcom ldan 'das kyis gang bstan zhe na //",
    "T02TD2249E:139b-24": "skye ba med pa'i zhes bya ba'i tshig gis aa yig ces bya ba 'di lta ste /",
    "T02TD2249E:139b-25": "dgyes pa'i rdo rje'i sngags kyi le'u las kyang /",
    "T02TD2249E:139b-26": "aa k'a ro mu kham sarba dharm'a n'am a'adya nutpan na tvat ta zhes pa la sogs pa gsungs te /",
    "T02TD2249E:139b-27": "'di'i don yang chos thams cad thog ma nas skye ba med pa'i phyir pa'i sgo gtso bor gyur pa ste /",
    "T02TD2249E:139b-28": "aa zhes ma skyes pa'i mtshan nyid du sbyar ro //",
    "T02TD2249E:139b-29": "de star yang mtshan yang dag par brjod pa las /",
    "T02TD2249E:140a-0": "aa ni yig 'bru kun gyi @140a * //",
    "T02TD2249E:140a-1": "mchog / don chen yi ge dam pa yin //",
    "T02TD2249E:140a-2": "khong nas 'byung ba skye ba med //",
    "T02TD2249E:140a-3": "tshig tu brjod pa spangs pa ste //",
    "T02TD2249E:140a-4": "zhes pa ste /",
    "T02TD2249E:140a-5": "yang na 'dir aa ni bdag med pa'i sa bon no //",
    "T02TD2249E:140a-6": "de skad du yang dgyes pa'i rdo rje las /",
    "T02TD2249E:140a-7": "a'a li dang po ni bdag med ma'o //",
    "T02TD2249E:140a-8": "de dag gis ni yid la byed pa thams cad bdag med pas rang bzhin med pa zhes brjod par 'gyur ro //",
    "T02TD2249E:140a-9": "dang po dbyangs yig rang bzhin te //",
    "T02TD2249E:140a-10": "blo zhes pa ni shes rab brtags //",
    "T02TD2249E:140a-11": "de nyid bcom ldan 'das shes rab //",
    "T02TD2249E:140a-12": "rdzogs pa'i rim pa'i sbyor ba nyid //",
    "T02TD2249E:140a-13": "yang na aa zhes pa ni 'od gsal ba'i tshig la ;",
    "T02TD2249E:140a-14": "yid la byed pa ni bdag la byin gyis brlab pa'i tshig ste /",
    "T02TD2249E:140a-15": "'di yang aa yang yin la yid la byed pa yang yin pas yid la mi byed pa'o //",
    "T02TD2249E:140a-16": "'dis ni yid la mi byed pa'i gnas bsam gyis i khyab pa 'od gsal ba bdag la byin gyis brlab pa'i bdag nyid stong pa nyid dang /",
    "T02TD2249E:140a-17": "snying rje dbyer med pa zung du 'jug pa gnyis su med pa'i rgyun yang dag par rig pa bskyed par 'gyur ro //",
    "T02TD2249E:140a-18": "yid la mi byed pa ston pa bdag med pa gsal ba slob dpon chen po gnyis med rdo rjes mdzad pa rdzogs so /",
    "T02TD2249E:140a-20": "// / rgya gar gyi mkhan po bdzra p'a n'i dang /",
    "T02TD2249E:140a-21": "bod kyi lo ts'a ba gnyan chung gis bcom pa'o//"
}