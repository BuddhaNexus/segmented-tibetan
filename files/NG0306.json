{
    "NG0306:1": "/ de nas bcom ldan 'das de bzhin gshegs pa dgyes pa chen pos //",
    "NG0306:2": "de bzhin gshegs pa thams cad dang */",
    "NG0306:3": "byang chub sems pa' rnams la /",
    "NG0306:4": "sngags kyi rgyal po bstan pa'i gzung ba 'di ched du brjod do //",
    "NG0306:5": "kye ma sangs rgyas thams cad kyi //",
    "NG0306:6": "bla na med pa'i byang chub sems //",
    "NG0306:7": "'da' dka' de bzhin mi gshigs pa //",
    "NG0306:8": "'da' bar mi mdzad dam tshig yin //",
    "NG0306:9": "phyogs bcu dus bzhi rang bzhin dag / de bzhin gshegs pa'i ngo bo nyid //",
    "NG0306:10": "rang gi rtog pa phra rgyas kyis //",
    "NG0306:11": "so sor smin cing sdug bsngal ba //",
    "NG0306:12": "grol bar bya phyir bla med rnams //",
    "NG0306:13": "bstan phyir rdzogs longs spyod par bstan //",
    "NG0306:14": "'og min bla med gnas mchog tu //",
    "NG0306:15": "mgon po bdag nyid chen po ngas //",
    "NG0306:16": "rdo rje 'khor lo bskor ba rnams //",
    "NG0306:17": "ljags kyi dbang por bkram nas ni //",
    "NG0306:18": "kun gyi don du gsungs pa ni //",
    "NG0306:19": "de bzhin gshegs pa thams cad dang *//",
    "NG0306:20": "byang chub sems dpa'i dge 'dun dang *//",
    "NG0306:21": "rnal 'byor rnams kyis brtan por gzung *//",
    "NG0306:22": "'gro ba'i skye bo ji snyed par //",
    "NG0306:23": "yi ge 'bri mchod sbyin pa dang *//",
    "NG0306:24": "nyan pa dang ni klog pa dang *//",
    "NG0306:25": "'chad dang kha ton byed pa dang *//",
    "NG0306:26": "de sems pa dang sgom pa rnams //",
    "NG0306:27": "de bzhin gshegs pa'i ngo bo nyid //",
    "NG0306:28": "bla med byang chub thob par 'gyur //",
    "NG0306:29": "gang zhig 'di la mos 'gyur ba //",
    "NG0306:30": "rgyal ba rnams kyis rab bsngags pa'i //",
    "NG0306:31": "yon tan thams cad 'byung bar 'gyur //",
    "NG0306:32": "sa yi khyad par bgrod nas ni //",
    "NG0306:33": "bde ba chen por 'gyur ba yin //",
    "NG0306:34": "sangs rgyas kun gyi byang chub sems //",
    "NG0306:35": "sku gsung thugs kyi gsang ba rnams //",
    "NG0306:36": "rtogs shing 'dzin par byed pa dang *//",
    "NG0306:37": "rtag tu 'chang ba gang yin pa //",
    "NG0306:38": "de nyid nga dang 'dra bas na //",
    "NG0306:39": "sku gsung thugs kyi dbang rnams dang *//",
    "NG0306:40": "gsang ba'i don ni bstan pa yin //",
    "NG0306:41": "dngos po rnams kyi dam tshig kyang *//",
    "NG0306:42": "mthong zhing thos nas rtogs shes yin //",
    "NG0306:43": "dam pa rnams kyi dam pa mchog / de bzhin nyid du gnas bcas nas //",
    "NG0306:44": "grol thar lam dang 'khor ba rnams //",
    "NG0306:45": "ji ltar brjod kyang chos mchog ste //",
    "NG0306:46": "de bzhin nyid las nyams pa med //",
    "NG0306:47": "de bzhin nyid ni de bzhin pas //",
    "NG0306:48": "de la de bzhin gnas mi bya //",
    "NG0306:49": "gang gis de bzhin gnas gyur na //",
    "NG0306:50": "de bzhin mthong bas de bzhin gshegs //",
    "NG0306:51": "de bzhin nyid kyi dbyings nyid la //",
    "NG0306:52": "btsal ba med pa'i btsal sems te //",
    "NG0306:53": "dmigs pa med pa'i dmigs pa dang *//",
    "NG0306:54": "sgom du med pa'i sgom pa yis //",
    "NG0306:55": "shes rab gsum gyi bdag nyid can //",
    "NG0306:56": "sa rnams ye shes bskyed 'gyur bas //",
    "NG0306:57": "yang dag mthong nas lhun gyis 'grub //",
    "NG0306:58": "de bzhin gshegs pas rab bsngags pas //",
    "NG0306:59": "'phags dang byis pa'i skye bo dang *//",
    "NG0306:60": "rang dang gzhan gyi skye bo rnams //",
    "NG0306:61": "gang zhig 'di la dad 'gyur na //",
    "NG0306:62": "dam pa 'di dag gnas pa @#//",
    "NG0306:63": "yin //",
    "NG0306:64": "de nas bcom ldan 'das de bzhin gshegs pa'i 'khor",
    "NG0306:65": "de dag thams cad kyis mgrin gcig dang dbyangs gcig",
    "NG0306:66": "tu 'di skad ces gsol to //",
    "NG0306:67": "sku gsung thugs kyi bdag po mchog / spyan ras dri med 'od mdzad pa //",
    "NG0306:68": "bdag cag kun gyis mthong bas na //",
    "NG0306:69": "dpa' bo chen po khyod phyag 'tshal //",
    "NG0306:70": "de bzhin gshegs pa thams cad kyis //",
    "NG0306:71": "yang dag rtogs shing 'dzin pa la //",
    "NG0306:72": "rab tu mos pas dus gsum du //",
    "NG0306:73": "dpa' bo chen po bzhin phyag 'tshal //",
    "NG0306:74": "byang chub 'phags dang gzhan rnams kyis //",
    "NG0306:75": "don 'di 'dzin cing 'chang ba dang *//",
    "NG0306:76": "rtogs nas smra bar byed pa la //",
    "NG0306:77": "ston pa bzhin du bdag 'tshal lo //",
    "NG0306:78": "gang gis ming tsam 'dzin pa yi //",
    "NG0306:79": "don 'di sgrub par byed pa na //",
    "NG0306:80": "g.yo sgyu med cing gus ldan pas //",
    "NG0306:81": "dpa' bo bzhin du bdag phyag 'tshal //",
    "NG0306:82": "dpa' bo'i bstan pa bla med pa //",
    "NG0306:83": "yi ge med pa'i gsung mchog ste //",
    "NG0306:84": "chos rnams kun gyi rang bzhin la //",
    "NG0306:85": "ston pa bzhin du bdag phyag 'tshal //",
    "NG0306:86": "zhes brjod pas /",
    "NG0306:87": "bcom ldan 'das de bzhin gshegs pa thams cad kyi bdag po dgyes pa chen po des /",
    "NG0306:88": "nyid kyi dkyil 'khor gyis shin tu mnyes par gyur te /",
    "NG0306:89": "dngos po thams cad sgyu ma dang 'dra bar mthong nas /",
    "NG0306:90": "sku gsung thugs rdo rje la zhugs te //",
    "NG0306:91": "cang mi gsung bar gyur to //",
    "NG0306:92": "de nas de bzhin gshegs pa la sogs pa thams cad dang *//",
    "NG0306:93": "byang chub sems dpa' la sogs pa thams cad kyang sku gsung thugs rdo rje la zhugs so //",
    "NG0306:94": "zhugs pas phyogs bcu dus bzhi'i rang bzhin thams cad",
    "NG0306:95": "gcig gi rang bzhin du dbyer med pa'i mnyam pa",
    "NG0306:96": "nyid kyi rang bzhin du gyur to //",
    "NG0306:97": "de bzhin gshegs pa thams cad kyi sku dang */",
    "NG0306:98": "gsung dang */",
    "NG0306:99": "thugs rdo rje 'bar ba'i rgyud las /",
    "NG0306:100": "mnyes pa dang yongs su gzung ba'i le'u ste bcu",
    "NG0306:101": "bdun pa'o // // de bzhin gshegs pa thams cad",
    "NG0306:102": "kyi sku dang */ gsung dang thugs kyi gsang ba'i mchog dam pa'i gsang chen ces bya ba'i rgyud /",
    "NG0306:103": "rnal 'byor gyi ma chen mo de kho na nyid stong phrag brgya pa las /",
    "NG0306:104": "rdo rje 'bar ba'i rgyud ces bya ba'i le'u ste",
    "NG0306:105": "bcu bdun pa rdzogs so // // rgya gar gyi",
    "NG0306:106": "mkhan po dz+nya na gar+b+ha dang */",
    "NG0306:107": "bod kyi lo tsa ba dge slong rin chen bzang"
}