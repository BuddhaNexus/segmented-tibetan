{
    "T02D3600:225a-0": "@225a # // rgya gar skad du /",
    "T02D3600:225a-1": "dhva j'a gra ki y'u r'a s'a dha na /",
    "T02D3600:225a-2": "bod skad du /",
    "T02D3600:225a-3": "rgyal mchan gyi rtse mo'i dpung rgyan gyi sgrub thabs //",
    "T02D3600:225a-4": "rgyal mtshan rtse mo'i dpung rgyan la phyag 'tshal lo //",
    "T02D3600:225a-5": "ngan song 'jigs pa kun 'joms pa'i //",
    "T02D3600:225a-6": "rgyal mtshan rtse mo'i dpung rgyan 'dud //",
    "T02D3600:225b-0": "de yi sgrub @225b thabs dngos grub phyir //",
    "T02D3600:225b-1": "bdag gis dad pas bri bar bya //",
    "T02D3600:225b-2": "dang por re zhig sngags pas zhal bsang ba la",
    "T02D3600:225b-3": "sogs pa byas nas yid dang mthun pa'i gnas su",
    "T02D3600:225b-4": "stan bde ba la nye bar 'dug ste /",
    "T02D3600:225b-5": "mkhas pas byams pa la sogs pa'i yid dag pas",
    "T02D3600:225b-6": "sbyin pa'i pha rol tu phyin pa'i mchog bdud rnams",
    "T02D3600:225b-7": "'joms shing g-yul las sgrol bar byed pa bsgom par",
    "T02D3600:225b-8": "bya'o // aom tsandr'arka bi m'a le sv'a h'a zhes",
    "T02D3600:225b-9": "pa'i sngags brjod nas rang gi snying gar aa yig",
    "T02D3600:225b-10": "yongs su gyur pa las zla ba dang nyi ma",
    "T02D3600:225b-11": "yang dag par sbyor ba'i steng du dham yig ser",
    "T02D3600:225b-12": "po'i 'od zer gyis nam mkha'i phyogs su sangs rgyas",
    "T02D3600:225b-13": "dang byang chub sems dpa' rnams bltas nas /",
    "T02D3600:225b-14": "yid kyis rang bzhin gyi me tog la sogs pas",
    "T02D3600:225b-15": "yang dag par mchod nas gsum la skyabs su 'gro",
    "T02D3600:225b-16": "ba'i tshigs su bcad pa brjod par bya'o //",
    "T02D3600:225b-17": "de'i rjes la aom sva bha wa shuddh'a:sarba dharm'a:sva bh'a",
    "T02D3600:225b-18": "wa shuddho&amp; ham zhes pa'i sngags brjod nas skad cig",
    "T02D3600:225b-19": "gis stong pa nyid du bsgom par bya'o //",
    "T02D3600:225b-20": "de nas aom sh'u n+ya t'a dzny'a na badzra sva",
    "T02D3600:225b-21": "bh'a wa a'atma ko&amp; ham zhes pas nga rgyal bskyed",
    "T02D3600:225b-22": "nas sems can rnams gdon pa'i bsam pas gzugs brnyan",
    "T02D3600:225b-23": "bzhin du zla ba dang nyi ma yang dag par",
    "T02D3600:225b-24": "sbyor ba'i steng du dhvam yig ser po'i 'od zer",
    "T02D3600:225b-25": "gyis mtha' yas pa'i sems can rnams la /",
    "T02D3600:225b-26": "sangs rgyas dang byang chub sems dpa'i skus brgyan cing /",
    "T02D3600:225b-27": "de'i snying gar rab tu zhugs nas slar log ste /",
    "T02D3600:225b-28": "'od zer gyi tshogs pas sa bon la rab tu zhugs par bsgom par bya'o //",
    "T02D3600:225b-29": "de thams cad yongs su gyur pa las g-yul las",
    "T02D3600:225b-30": "sgrol bar byed pa'i lha mo sku mdog ser mo",
    "T02D3600:225b-31": "yid du 'ong ba zhal pa zhib phyag bzhi pa",
    "T02D3600:225b-32": "khro zhing zhabs g-yon brkyang ba lto ba 'phyang ba",
    "T02D3600:225b-33": "/ spyan gsum pa /",
    "T02D3600:225b-34": "dmar la zlum zhing mdzes pa /",
    "T02D3600:225b-35": "na bza' sngon po mnabs pa /",
    "T02D3600:225b-36": "ral gri dang /",
    "T02D3600:225b-37": "'khor lo phyag g-yas na bsnams pa /",
    "T02D3600:225b-38": "g-yon pa dag gis sdigs mdzub dang bcas pa'i zhags pa nag po dang /",
    "T02D3600:225b-39": "rdo rjes mtshan pa'i gtun shing dkar po bsnams pa /",
    "T02D3600:225b-40": "sku'i phyogs g-yon du rtse gsum la 'khyud pa'o //",
    "T02D3600:225b-41": "zhal dang po ni ser po'o //",
    "T02D3600:225b-42": "g-yon pa ni dmar po'o //",
    "T02D3600:225b-43": "cig shos ni dkar po'o //",
    "T02D3600:226a-0": "steng du 'jigs shing du ba'i @226a * //",
    "T02D3600:226a-1": "mdog lta bu'o //",
    "T02D3600:226a-2": "ral pa dmar ser gyen du brdzes shing bcings pa /",
    "T02D3600:226a-3": "thod pa lngas brgyan pa /",
    "T02D3600:226a-4": "padma dang nyi ma'i dbus su bzhugs shing brtan pa bsgom par bya'o //",
    "T02D3600:226a-5": "de bzhin du dam tshig sems dpa' bskyed nas nyi",
    "T02D3600:226a-6": "ma la gnas pa'i snying ga'i sa bon gyi 'od",
    "T02D3600:226a-7": "zer gyis ye shes sems dpa' gdan drangs te yang",
    "T02D3600:226a-8": "dag par mchod par bya'o //",
    "T02D3600:226a-9": "dza:h'um bam ho:zhes pa 'di rnams kyi yi ges dgug pa dang /",
    "T02D3600:226a-10": "gzhug pa dang /",
    "T02D3600:226a-11": "bcing ba dang dbang du bya'o //",
    "T02D3600:226a-12": "de nas de bzhin gshegs pa rnams la gsol ba gdab par bya ste /",
    "T02D3600:226a-13": "de bzhin gshegs pa thams cad kyis bdag la dbang bskur du gsol zhes so //",
    "T02D3600:226a-14": "de nas mi bskyod pa la sogs pa'i de bzhin",
    "T02D3600:226a-15": "gshegs pa rnams kyis rang gi thugs ka nas rnam",
    "T02D3600:226a-16": "par 'phros pa'i bdud rtsi lngas yongs su gang ba'i",
    "T02D3600:226a-17": "gser gyi bum pas phyag nas dbang bskur bzhin pa'i",
    "T02D3600:226a-18": "bdag nyid du bsgom par bya'o //",
    "T02D3600:226a-19": "de la dbang bskur ba'i tshigs su bcad pa 'di'o //",
    "T02D3600:226a-20": "dbang bskur ba ni rdo rje che //",
    "T02D3600:226a-21": "khams gsum kun gyis phyag byas pa //",
    "T02D3600:226a-22": "sangs rgyas kun gyi gsang gsum gyi //",
    "T02D3600:226a-23": "gnas las byung ba sbyin par bya //",
    "T02D3600:226a-24": "aom sarba ta th'a ga ta aa bhi she ka ta sa ma ya shri ye a'a:h'um sv'a h'a /",
    "T02D3600:226a-25": "de nas rab tu gang zhing yongs su gyur pa las mi bskyod pas dbu brgyan par bskyed la /",
    "T02D3600:226a-26": "sngags bzlas nas rtag tu bde ba'i tshig gis mchog ster bar 'gyur ro //",
    "T02D3600:226a-27": "aom bha ga ba t'i dhva dz'a gra kee y'u",
    "T02D3600:226a-28": "re pa ra see n+ya bi dhvam sa na ka",
    "T02D3600:226a-29": "ri sva see n+ya pa ri pa la ni /",
    "T02D3600:226a-30": "au pa k'a mu khi kha kha kh'a hi kh'a",
    "T02D3600:226a-31": "hi par see n+ya aa nanda mu khe na aa",
    "T02D3600:226a-32": "nanda bhu dze na pra ha ra pra ha ra",
    "T02D3600:226a-33": "h'um h'um phat phat sv'a h'a /",
    "T02D3600:226a-34": "snying po'i sngags so //",
    "T02D3600:226a-35": "aom sarba gra ha na kshe tra dhya mi ka ra ni sv'a h'a nye ba'i snying po'o //",
    "T02D3600:226a-36": "phreng sngags ni gzungs las blta bar bya'o //",
    "T02D3600:226a-37": "langs pa'i dus su /",
    "T02D3600:226a-38": "khyod kyis sems can don kun mdzad //",
    "T02D3600:226a-39": "ji ltar rjes 'jug dngos grub stsol //",
    "T02D3600:226a-40": "sangs rgyas yul du gshegs nas kyang //",
    "T02D3600:226a-41": "slar yang 'dir ni byon par zhu //",
    "T02D3600:226a-42": "zhes pa'i sngags 'dis gshegs nas gnas par bya'o zhes so //",
    "T02D3600:226a-43": "rgyal mtshan rtse mo'i dpung rgyan gyi sgrub thabs rdzogs so /"
}