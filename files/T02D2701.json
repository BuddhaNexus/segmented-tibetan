{
    "T02D2701:69a-0": "@69a # // rgya gar skad du /",
    "T02D2701:69a-1": "manydzu shr'i badzra pradzny'a bardha na n'a ma /",
    "T02D2701:69a-2": "bod skad du /",
    "T02D2701:69a-3": "'jam dpal rdo rje blo gros 'phel ba zhes bya ba /",
    "T02D2701:69a-4": "bcom ldan 'das 'jam pa'i mgon la phyag 'tshal lo //",
    "T02D2701:69a-5": "shes rab 'phel bar 'dod pas gnas khang dben zhing",
    "T02D2701:69a-6": "nyams dga' bar gtsang ba dri zhim po'i chus chag",
    "T02D2701:69a-7": "chag btab la / mandal khru gang ba cig byas te /",
    "T02D2701:69a-8": "de'i dbus su padma 'dab ma brgyad pa ser po dbus dkar por byas la /",
    "T02D2701:69a-9": "de'i steng du lhung bzed du shes rab 'phel bar byed pa'i rdzas /",
    "T02D2701:69a-10": "dbang po lag pa /",
    "T02D2701:69a-11": "gla rtsi /",
    "T02D2701:69a-12": "gi wang /",
    "T02D2701:69a-13": "spang rgyan dkar po /",
    "T02D2701:69a-14": "tsandan dkar po rnams pa dmar po'i 'o mas sbrus te /",
    "T02D2701:69a-15": "ril bu sran ma tsam bya'o //",
    "T02D2701:69a-16": "de'i steng du 'jam dpal dang dbyangs can ma gnyis",
    "T02D2701:69a-17": "zhal sbyor gyi tsa ka li me cig bzhugs par",
    "T02D2701:69a-18": "bya'o // de nas aom s'a bh'a ba bi shudddha:",
    "T02D2701:69a-19": "sarba dha rm'a: sva bh'a ba bi shuddhony\\ham gi sngags",
    "T02D2701:69a-20": "kyis chos thams cad stong pa nyid du bsgom par",
    "T02D2701:69a-21": "bya'o // bya'o // de'i dang las padma dmar po 'dab ma brgyad pa cig bsam /",
    "T02D2701:69a-22": "de'i steng du aa las zla ba'i dkyil 'khor gyi",
    "T02D2701:69a-23": "steng du dh'i: ser po gur gum gyi mdog can",
    "T02D2701:69a-24": "cig bsam / de yongs su gyur pa las bdag",
    "T02D2701:69b-0": "@69b nyid 'phags pa 'jam dpal sku mdog dmar po",
    "T02D2701:69b-1": "phyag g-yas na shes rab kyi ral gri g-yon na",
    "T02D2701:69b-2": "shes rab kyi pu sti bsnams ba /",
    "T02D2701:69b-3": "rin po che'i rgyan sna tshogs kyis brgyan pa /",
    "T02D2701:69b-4": "zhal 'dzum bag dang ldan pa bsgom par bya'o //",
    "T02D2701:69b-5": "mdun gyi lhung bzed kyi nang du hr'i: dkar po",
    "T02D2701:69b-6": "yongs su gyur pa las padma dang zla ba'i steng",
    "T02D2701:69b-7": "du / dbyang can ma dkar mo g-yas na ral gri g-yon na pu sti bsnams pa /",
    "T02D2701:69b-8": "rin po che'i rgyan dang bcas pa zhal 'dzum bag dang ldan pa bdag bsgom par bya'o //",
    "T02D2701:69b-9": "de nas sa bon gnyis las 'do 'phros pas rang bzhin gyi gnas nas /",
    "T02D2701:69b-10": "ye shes sems dpa' spyan drangs nas so sor bstim mo //",
    "T02D2701:69b-11": "yang 'od zer 'phros pas sangs rgyas dang byang chub",
    "T02D2701:69b-12": "sems dpa' rnams kyi shes rab dang mthu dang nus",
    "T02D2701:69b-13": "pa thams cad bsdus nas rang dang rdzas la bstim",
    "T02D2701:69b-14": "par bya'o // de nas bzlas pa bya ste /",
    "T02D2701:69b-15": "na mo manydzu shr'i b'a g'i shva ri mum /",
    "T02D2701:69b-16": "b'a g'i shva ri ho: / au pa de sha pra mo da ta dha ba ni hr'i:sv'a h'a /",
    "T02D2701:69b-17": "sngags kyi 'od zer bdag gi zhal nas lha mo'i zhal du /",
    "T02D2701:69b-18": "lha mo'i zhal nas bdag gi thugs kar thim par bsgom /",
    "T02D2701:69b-19": "de las 'od zer 'phros pas sems cad thams cad",
    "T02D2701:69b-20": "kyi don du shes rab kyi mi mthun pa'i phyogs",
    "T02D2701:69b-21": "/ gti mug la sogs pa thams cad bsal bar bsgom /",
    "T02D2701:69b-22": "'jig rten drag byed kyi pradzny'a thams cad bsdus par bsgom /",
    "T02D2701:69b-23": "sman gyi ri lu dang bdag la thim pas ji",
    "T02D2701:69b-24": "ltar 'dod pa'i mtshan nyid la sogs pa'i dngos grub",
    "T02D2701:69b-25": "thams cad thob par bsgom mo//",
    "T02D2701:69b-26": "'di'i phan yon ni nyin gcig bsgrubs na nyin gcig tshigs su bcad pa stong zin par 'gyur ro //",
    "T02D2701:69b-27": "nyi ma gnyis bsgrubs na bstan bcos thams cad la mkhas par 'gyur ro //",
    "T02D2701:69b-28": "nyi ma gsum bsgrubs na skye ba dran par 'gyur ro //",
    "T02D2701:69b-29": "nyi ma bzhi yis sangs rgyas dang pra dzny'a mnyam par 'gyur ro //",
    "T02D2701:69b-30": "lnga yis ma bslabs ba'i chos la mkhas par 'gyur ro //",
    "T02D2701:69b-31": "drug gis 'jam dpal gyi zhal mthong bar 'gyur ro //",
    "T02D2701:69b-32": "bdun gyis gzhan gyi sems shes par 'gyur ro //",
    "T02D2701:69b-33": "sgrub pa'i tshad zhag bdun du bya'o //",
    "T02D2701:69b-34": "rtags ni 'od dang sgra la sogs pa 'byung ngo //",
    "T02D2701:70a-0": "zhag brgyad na dkyil 'khor gyi lha rang dang ri lu la bstim ril @70a * //",
    "T02D2701:70a-1": "bu de sgrub pa pos zos pas /",
    "T02D2701:70a-2": "'jam pa'i dbyangs dang shes rab mnyam par 'gyur ro //",
    "T02D2701:70a-3": "thun mong tshe'i dngos grub kyang 'thob ste /",
    "T02D2701:70a-4": "de ltar yang /",
    "T02D2701:70a-5": "'di zos yon tan bsam mi khyab //",
    "T02D2701:70a-6": "lo brgya thub pa brgyad brgyar 'gro //",
    "T02D2701:70a-7": "dgu bcu lon pa bcu drug lta bu 'gyur //",
    "T02D2701:70a-8": "skra dkar bud nas nag por 'gyur //",
    "T02D2701:70a-9": "bang ni rta dang mnyam par 'gyur //",
    "T02D2701:70a-10": "sgra ni me tog padma 'dra //",
    "T02D2701:70a-11": "lus ni dkar la sbom par 'gyur //",
    "T02D2701:70a-12": "nyams stobs lus zungs 'phel bar 'gyur //",
    "T02D2701:70a-13": "lha 'dre rnams kyang stong grogs byed //",
    "T02D2701:70a-14": "yon tan smon 'jug sems dang ldan //",
    "T02D2701:70a-15": "sems bskyed de dang ldan pa yi //",
    "T02D2701:70a-16": "skyes bu de ni dam pa yin //",
    "T02D2701:70a-17": "yon tan de dang ldan zhes smra //",
    "T02D2701:70a-18": "'jam dpal rdo rje blo gros 'phel ba zhes bya",
    "T02D2701:70a-19": "ba kun gyi thun mong ma yin pa slob dpon"
}