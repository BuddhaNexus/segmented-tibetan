{
    "T02TD1472E:74a-0": "@74a # // rgya gar skad du /",
    "T02TD1472E:74a-1": "ae ka ba'i ra he ru ka s'a dha n'a ma /",
    "T02TD1472E:74a-2": "bod skad du /",
    "T02TD1472E:74a-3": "dpa' bo gcig pa he ru ka'i sgrub thabs zhes bya ba /",
    "T02TD1472E:74a-4": "dpal he ru ka la phyag 'tshal lo //",
    "T02TD1472E:74a-5": "dang po mal nas langs te /",
    "T02TD1472E:74a-6": "kha la sogs pa dag par byas nas /",
    "T02TD1472E:74a-7": "stan 'jam po la nye bar 'dug ste /",
    "T02TD1472E:74a-8": "snying gar pam las padma dkar po 'dab ma brgyad pa bsgom par bya'o //",
    "T02TD1472E:74a-9": "de'i steng du ram las nyi ma'i dkyil 'khor bsams la /",
    "T02TD1472E:74a-10": "de'i steng du h'um kha dog mthing ga bsams la /",
    "T02TD1472E:74a-11": "de'i 'od zer gyis mdun gyi nam mkha' la /",
    "T02TD1472E:74a-12": "bla ma dang sangs rgyas dang byang chub sems dpa' dang /",
    "T02TD1472E:74a-13": "lha mo rnams dmigs te yid kyis mchod par bsam mo //",
    "T02TD1472E:74a-14": "'od zer de nyid kyis sems can thams cad gsal bar byas la /",
    "T02TD1472E:74a-15": "tshad med pa bzhi bsgom par bya'o //",
    "T02TD1472E:74a-16": "de'i rjes su chos thams cad stong pa nyid du sngags 'dis bsgom par bya'o //",
    "T02TD1472E:74a-17": "aom sva bh'a ba shuddha: sarba dharm'a: sva bh'a ba bhi shuddho&amp; ham /",
    "T02TD1472E:74a-18": "de'i rjes su aom sh'u nya t'a dzny'a na badzra sva bh'a ba a'atma ko&amp; ham zhes brjod pas //",
    "T02TD1472E:74a-19": "snying ga'i nyi ma'i steng du h'um ye shes lnga'i ngo bo gsal ba nyid du dmigs par bya'o //",
    "T02TD1472E:74b-0": "'od zer spros te @74b bgegs bsregs la /",
    "T02TD1472E:74b-1": "snying ga'i h'um yongs su gyur pa las //",
    "T02TD1472E:74b-2": "rdo rje rtse lnga'i chang gzungs su yi ge h'um bsams te /",
    "T02TD1472E:74b-3": "de'i 'od zer gyis khams gsum gyi sems can thams cad sbyangs te /",
    "T02TD1472E:74b-4": "'od zer bsdus ma thag tu rdo rje yongs su gyur pa las dpal he ru ka sku mdog nag po zhal gcig phyag gnyis pa /",
    "T02TD1472E:74b-5": "phyag g-yon pa na thod pa dang kha tv'am ga bsnams pa /",
    "T02TD1472E:74b-6": "g-yas pa rdo rje 'phyar ba /",
    "T02TD1472E:74b-7": "mche ba gtsigs pa /",
    "T02TD1472E:74b-8": "ral pa dang thod pa'i dbu rgyan can /",
    "T02TD1472E:74b-9": "spyi gtsug gi 'khor lo /",
    "T02TD1472E:74b-10": "rna rgyan /",
    "T02TD1472E:74b-11": "mgul rgyan /",
    "T02TD1472E:74b-12": "dpung rgyan gdu bu dang ska rags kyis brgyan pa /",
    "T02TD1472E:74b-13": "mi mgo lnga bcu'i chun 'phyang can /",
    "T02TD1472E:74b-14": "skyil krung phyed pa'i gar stabs can /",
    "T02TD1472E:74b-15": "dpral ba dang /",
    "T02TD1472E:74b-16": "mgrin pa dang /",
    "T02TD1472E:74b-17": "snying gar aom a'a: h'um gsum gyis byin gyis brlabs la /",
    "T02TD1472E:74b-18": "shes rab rdo rje rnal 'byor mas 'khyud pa /",
    "T02TD1472E:74b-19": "thugs kar sna tshogs rdo rje'i sting du yi ge h'um bsgom par bya'o //",
    "T02TD1472E:74b-20": "de'i 'od zer gyis rang 'dra ba'i ye shes sems dpa' nam mkha' nas bkug ste bdag nyid la bstim par bya'o //",
    "T02TD1472E:74b-21": "slar 'od zer gyis de bzhin gshegs pa lha lnga'i dkyil 'khor gyis bdag la dbang bskur ba dang mchod pa dang bstod par bsam mo //",
    "T02TD1472E:74b-22": "de nas bdud rtsi myang ba byas la /",
    "T02TD1472E:74b-23": "chos sku ni 'di ltar dmigs par bya ste /",
    "T02TD1472E:74b-24": "spyi bo dang mgrin pa dang snying ga dang /",
    "T02TD1472E:74b-25": "lte ba dang bde ba chen po dang /",
    "T02TD1472E:74b-26": "longs spyod dang sprul pa'i 'khor lo bsams te /",
    "T02TD1472E:74b-27": "ham aom h'um aam ste de dag gi lte bar bsgom par bya'o //",
    "T02TD1472E:74b-28": "de nas srog dang rtsol ba'i sbyor bas /",
    "T02TD1472E:74b-29": "aa las ye shes kyi me 'bar bas /",
    "T02TD1472E:74b-30": "sngar bkod pa'i ye ge bsreg bar byas nas ham gi bdud rtsi'i thig le 'bab par byas la lte bar bsgom par bya'o //",
    "T02TD1472E:74b-31": "de la sems gtad cing rtse gcig par byas te /",
    "T02TD1472E:74b-32": "du ba la sogs pa'i rtags rnyed nas sprin med pa'i nam mkha' lta bu'i chos nyid mngon du bya'o //",
    "T02TD1472E:74b-33": "de ltar ci nus su bya sla ma goms pa'i dbang gis gsal bar ma gyur na /",
    "T02TD1472E:74b-34": "sngon bshad pa'i dpal he ru ka'i sku 'ja' tshon lta bu la dmigs te blta par bya'o //",
    "T02TD1472E:74b-35": "de'i bzlas pa ni /",
    "T02TD1472E:74b-36": "aom hr'i: ha ha h'um h'um phat /",
    "T02TD1472E:74b-37": "ces pa 'di bzlas par bya'o //",
    "T02TD1472E:75a-0": "mchod @75a * //",
    "T02TD1472E:75a-1": "pa rnam pa lngas mchod la rang gi snying gar bsdu bar bya'o //",
    "T02TD1472E:75a-2": "dpa' bo gcig pa'i sgrub thabs /",
    "T02TD1472E:75a-3": "slob dpon chen po n'a ro pas mdzad pa rdzogs so//"
}