{
    "T02TD2805E:163b-0": "@163b * // 'phags pa thugs rje chen po yid du 'ong ba'i gzugs can la phyag 'tshal lo //",
    "T02TD2805E:163b-1": "gzi brjid phung po mthong tsam gyis //",
    "T02TD2805E:163b-2": "skye bo kun gyi yid 'phrog cing //",
    "T02TD2805E:163b-3": "rgyal po'i ngag bzhin thams cad la //",
    "T02TD2805E:163b-4": "bsgos pa don yod byed rig bshad //",
    "T02TD2805E:163b-5": "thog mar brtan g-yo nam mkha'i sbyor ba yis //",
    "T02TD2805E:163b-6": "ngag bcad de las padma zla ba bskyed //",
    "T02TD2805E:163b-7": "de steng aa dang ka phreng ze'u 'bru can //",
    "T02TD2805E:163b-8": "'dres gyur mgon po yid 'ong gzugs can bsgom //",
    "T02TD2805E:163b-9": "shel ltar rab dangs rdo rje lta bur mkhregs pa'i sku //",
    "T02TD2805E:163b-10": "dkar la dmar dangs shin tu 'od gsal rnam par dag / bltas pas mi ngoms dpe byad mtshan rab kun rdzogs pa //",
    "T02TD2805E:163b-11": "skyabs sbyin chu skyes g-yas g-yon phyag rgyas btab pa'o //",
    "T02TD2805E:163b-12": "brgya phrag 'od 'bar rgyan rnams las byung phan tshun 'od zer rnams 'khrugs pas //",
    "T02TD2805E:163b-13": "nyid kyi sku bkab dra ba dang ni dra ba phyed dang rdo rje g-yung drung 'khyil //",
    "T02TD2805E:163b-14": "zer phog pa dang gzugs brnyan rab 'dres tig tig gong bu 'khyil 'gyur te //",
    "T02TD2805E:163b-15": "spu sgo kun la rin chen 'od 'dzag mkha' la nyi ltar mdzes bdag gyur //",
    "T02TD2805E:163b-16": "de'i snying por yi ge gsum pa 'dus pa la nu ma gnyis kyis brgyan pa bltas la /",
    "T02TD2805E:163b-17": "dad pa dang lhan cig pa'i 'od kyi zhags pas po ta la nas gzhon nu 'bar ba nyid bkug la /",
    "T02TD2805E:163b-18": "bcu drug dang brgyad dang /",
    "T02TD2805E:163b-19": "nyi shu dang bcu dang /",
    "T02TD2805E:163b-20": "bdun dang lnga la sogs pa'i lha mo lte ba'i sgo las mngon par 'phro ba'i mchod pa thams cad kyis yang dag par mchod nas /",
    "T02TD2805E:163b-21": "phyogs kyi gzhon nu ma bzhis yid 'ong mtshungs med la sogs pas bstod nas lcags kyu dang zhags pa dang /",
    "T02TD2805E:163b-22": "lcags sgrog dang /",
    "T02TD2805E:163b-23": "dril bu'i rang bzhin gyis bkug cing bcug ste bcings la dgyes par bya'o //",
    "T02TD2805E:164a-0": "de nas @164a * //",
    "T02TD2805E:164a-1": "thugs ka dang ljags la yi ge bzhi dang bcu drug gi padmo dang 'khor lo nye bar bkod de /",
    "T02TD2805E:164a-2": "byams pa chen po'i yid kyis bzlas la /",
    "T02TD2805E:164a-3": "nam gyi tshe skye bo bdag gi ming thos pa dang /",
    "T02TD2805E:164a-4": "gzugs mthong bas dbang po mngon par g-yo ba'i tshe /",
    "T02TD2805E:164a-5": "de dag gi snying la hr'i: dmar po bsams nas /",
    "T02TD2805E:164a-6": "sna bug g-yas nas spros pa'i sa bon las 'od kyi mda' bkye ba bsnun te /",
    "T02TD2805E:164a-7": "de las bdud rtsi rgyun zags pas lus thams cad la khyab par bya'o //",
    "T02TD2805E:164a-8": "byams pa'i lta bas rnam blta zhing //",
    "T02TD2805E:164a-9": "rtag tu kun la snying rje 'jug / chags bral sdang ba yang med pa //",
    "T02TD2805E:164a-10": "sgrub po 'gro ba kun yid 'phrog / dbang po rab tu dul ba dang //",
    "T02TD2805E:164a-11": "dregs med bka' blo rab tu bde //",
    "T02TD2805E:164a-12": "'jig rten mgon la lhag par dad //",
    "T02TD2805E:164a-13": "yid gzhungs gang yin skal ldan mtshan //",
    "T02TD2805E:164a-14": "ci ste 'di brtsams kyis ma spobs //",
    "T02TD2805E:164a-15": "de nas sbrang rtsi rma bya'i mdongs //",
    "T02TD2805E:164a-16": "me tog bzang po kun 'dab che //",
    "T02TD2805E:164a-17": "sbos chus sbyar ba smin mtshams byug / byang chub sems dkar dmar thig le //",
    "T02TD2805E:164a-18": "rgya mtsho'i wu ba seng ldeng spags //",
    "T02TD2805E:164a-19": "tsandan dmar po ga pur bcas //",
    "T02TD2805E:164a-20": "dpral bar byugs la gsang sngags brjod //",
    "T02TD2805E:164a-21": "spyan ras gzigs dpal yid 'ong mthus //",
    "T02TD2805E:164a-22": "dam bcas dam tshig rjes dran phyir //",
    "T02TD2805E:164a-23": "rtag pa'i rgyal po las byed 'dis //",
    "T02TD2805E:164a-24": "skye bo kun yid mngon sum 'phrog / sems can mgu bar byed pa rdzogs so//"
}