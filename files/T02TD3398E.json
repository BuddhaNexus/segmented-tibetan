{
    "T02TD3398E:59a-0": "@59a # // rgya gar skad du /",
    "T02TD3398E:59a-1": "su kl'a t'a r'a s'a dha nam /",
    "T02TD3398E:59a-2": "bod skad du /",
    "T02TD3398E:59a-3": "sgrol ma dkar mo'i sgrub thabs /",
    "T02TD3398E:59a-4": "bcom ldan 'das ma sgrol ma la phyag 'tshal lo //",
    "T02TD3398E:59a-5": "dkar po'i las ni nyer bsgrub pa'i //",
    "T02TD3398E:59a-6": "sgrol ma dkar mo la btud nas /",
    "T02TD3398E:59a-7": "ting nge 'dzin 'byung gdams ngag gis //",
    "T02TD3398E:59a-8": "rnyed pa'i sgrub thabs de brjod bya //",
    "T02TD3398E:59a-9": "dang po re zhig sngags pas yid dang mthun pa'i gnas su /",
    "T02TD3398E:59a-10": "bde ba'i gdan la rdo rje skyil mo krung bcas te /",
    "T02TD3398E:59a-11": "thang ka la sogs par gtogs pa'i bcom ldan 'das ma dkar mo nye bar ston pa ni sgrol ma la me tog dang /",
    "T02TD3398E:59a-12": "bdug spos la sogs pas mchod nas /",
    "T02TD3398E:59a-13": "rang gi snying gar aam las byung ba'i zla ba la h'um dkar po'o //",
    "T02TD3398E:59a-14": "de las 'od dkar po phyogs bcur yang dag par spros te /",
    "T02TD3398E:59a-15": "de bzhin gshegs pa thams cad kyi thugs rab tu bskul nas /",
    "T02TD3398E:59a-16": "rang gi snying ga'i sa bon la gzhug par bya'o //",
    "T02TD3398E:59a-17": "de nas bar snang la bcom ldan 'das ma sgrol ma dkar mo zhal gsum phyag drug ma 'og nas gsungs pa'i rang gi gzugs su blta bar bya'o //",
    "T02TD3398E:59a-18": "de nas rang gi sa bon las byung ba'i lha rdzas kyi me tog la sogs pas mngon par mchod la /",
    "T02TD3398E:59a-19": "sdig pa bshags pa dang /",
    "T02TD3398E:59a-20": "bsod nams la rjes su yi rang ba dang /",
    "T02TD3398E:59a-21": "gsum la skyabs su 'gro ba la sogs pa bya'o //",
    "T02TD3398E:59a-22": "bu gcig pa la brtse ba'i mtshan nyid phan pa dang /",
    "T02TD3398E:59a-23": "bde ba la nye bar ster ba'i mtshan nyid ni byams pa'o //",
    "T02TD3398E:59a-24": "sdug bsngal dang sdug bsngal gyi rgyu las yang dag par sgrol ba'i rang bzhin ni snying rje'o //",
    "T02TD3398E:59a-25": "nyan thos la sogs pa'i lta ba las rnam par log pa'i mtshan nyid ni dga' ba'o //",
    "T02TD3398E:59a-26": "gzung ba dang 'dzin pa'i rnam par rtog pa bcom pa'i mtshan nyid ni btang snyoms so //",
    "T02TD3398E:59a-27": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD3398E:59a-28": "zhes bya ba la chos thams cad rang bzhin med pa'i stong pa nyid kyi ngo bo nyid kyi byang chub mngon du bya'o //",
    "T02TD3398E:59a-29": "de nas smon lam rjes su dran pa las mdun du ram las byung ba'i nyi ma la h'um yig yongs su gyur pa las rdo rje'i gur la sogs pa rnam par bsgoms la /",
    "T02TD3398E:59a-30": "de'i dbus su pam yongs su gyur pa las padma de'i steng du zla ba la h'um yig dkar por yongs su bltas la /",
    "T02TD3398E:59a-31": "h'um gi sa bon nang du chud pa'i h'um dang /",
    "T02TD3398E:59a-32": "autpa la la blta'o //",
    "T02TD3398E:59b-0": "h'um dang autpa la gnyis 'dres shing gyur pa las rdzogs pa'i bcom ldan 'das ma dur @59b khrod brgyad kyis nye bar brgyan pa /",
    "T02TD3398E:59b-1": "dkar ba zhal gsum pa dkar ba dang /",
    "T02TD3398E:59b-2": "ser ba dang /",
    "T02TD3398E:59b-3": "nag po ni rtsa ba dang /",
    "T02TD3398E:59b-4": "g-yas dang cig shos kyi zhal lo //",
    "T02TD3398E:59b-5": "zhal so so la spyan gsum gsum mo //",
    "T02TD3398E:59b-6": "de bzhin gshegs pa rnam pa lnga 'phro ba /",
    "T02TD3398E:59b-7": "phyag drug pa /",
    "T02TD3398E:59b-8": "g-yas kyis mchog sbyin dang /",
    "T02TD3398E:59b-9": "phreng ba dang /",
    "T02TD3398E:59b-10": "mda' bsnams pa'o //",
    "T02TD3398E:59b-11": "g-yon gyis autpa la dang /",
    "T02TD3398E:59b-12": "padma dang /",
    "T02TD3398E:59b-13": "gzhu bsnams pa'o //",
    "T02TD3398E:59b-14": "zla ba'i gdan la skyil krung phyed pas bzhugs pa zla ba'i rgyab yol can /",
    "T02TD3398E:59b-15": "ral pa'i cod pan dang ldan pa'i dbu la mgo bo rnam pa lngas brgyan pa /",
    "T02TD3398E:59b-16": "zla ba phyed pas dbu thod byas pa /",
    "T02TD3398E:59b-17": "rgyan thams cad kyis brgyan pa ;",
    "T02TD3398E:59b-18": "stag gi pags pa'i sham thabs can /",
    "T02TD3398E:59b-19": "brgyad gnyis lon pa'i rnam pa can /",
    "T02TD3398E:59b-20": "ma lus pa'i sems can la dkar po'i las nye bar ston pa'i sgrol ma'o //",
    "T02TD3398E:59b-21": "mi g-yo ba'i de kho na nyid ston pas aa tsa le'o //",
    "T02TD3398E:59b-22": "rgyu dang 'bras bu dbyer med pa'i rim pas aa ni mitta pa ram mo //",
    "T02TD3398E:59b-23": "shes rab dang thabs kyi rang bzhin gyis h'um ngo //",
    "T02TD3398E:59b-24": "smon pa med pa'i rang bzhin ma rig pa nye bar zhi bas phat dang spel ba'o //",
    "T02TD3398E:59b-25": "'dod chags la sogs pa nyon mongs pa rab tu zhi bas sv'a h'a mthar bsgom par bya'o //",
    "T02TD3398E:59b-26": "de nas bcom ldan 'das ma'i snying gar gnyug ma'i sa bon bltas la /",
    "T02TD3398E:59b-27": "de nas yang 'od zer phyung ste /",
    "T02TD3398E:59b-28": "khams gsum khyab par byas nas /",
    "T02TD3398E:59b-29": "de nyid la rab tu gzhug par bya'o //",
    "T02TD3398E:59b-30": "de'i rjes su bsgoms pas skyo na sngags bzlas par bya'o //",
    "T02TD3398E:59b-31": "de la sngags ni 'di yin te /",
    "T02TD3398E:59b-32": "aom aa tsa le aa ni mitta ba ram h'um h'um phat phat sv'a h'a /",
    "T02TD3398E:59b-33": "yang cho ga ni 'di yin te /",
    "T02TD3398E:59b-34": "tshes brgyad nas bzung ste gso sbyong dang ldan par byas la /",
    "T02TD3398E:59b-35": "ji srid zla ba nya'i bar du thun mtshams bzhi ru mchod pa dang /",
    "T02TD3398E:59b-36": "gtor ma'i cho ga sngon du 'gro bas /",
    "T02TD3398E:59b-37": "bcom ldan 'das ma bsgom zhing de ltar cho ga byas na /",
    "T02TD3398E:59b-38": "char med na char 'bab par 'gyur ro //",
    "T02TD3398E:59b-39": "rtag tu sgom par byed na sa la sogs pa yang 'grub bo //",
    "T02TD3398E:59b-40": "'phags ma dkar ba nye bar ston pa'i sgrol ma zhes bya ba'i sgrub pa'i thabs /",
    "T02TD3398E:59b-41": "bcom ldan 'das nyid kyis gsungs pa rdzogs so //",
    "T02TD3398E:59b-42": "pandi ta don yod rdo rje dang /",
    "T02TD3398E:59b-43": "khams pa lo ts'a ba dge slong ba ris bsgyur cing zhus so//"
}