{
    "T02D3487:134b-0": "@134b # // rgya gar skad du /",
    "T02D3487:134b-1": "badzra t'a ra s'a dha nam /",
    "T02D3487:134b-2": "bod skad du /",
    "T02D3487:134b-3": "rdo rje sgrol ma'i sgrub thabs /",
    "T02D3487:134b-4": "'phags ma sgrol ma la phyag 'tshal lo //",
    "T02D3487:134b-5": "sbyin sreg las kyi cho ga yis//",
    "T02D3487:134b-6": "'dod pa'i don kun sgrub byed pa'i //",
    "T02D3487:134b-7": "rdo rje sgrol ma'i sgrub thabs 'di //",
    "T02D3487:134b-8": "de nas yang dag bshad par bya //",
    "T02D3487:134b-9": "de la sngags kyi tshig ni 'di rnams su 'gyur te /",
    "T02D3487:134b-10": "na ma a'ary'a ba lo ki te shva r'a ya bo dhi satv'a ya ma h'a satv'a ya /",
    "T02D3487:134b-11": "ma h'a k'a ru ni k'a ya /",
    "T02D3487:134b-12": "tadya th'a /",
    "T02D3487:134b-13": "aom t'a re tutt'a re tu re sarba dusht'am ma",
    "T02D3487:134b-14": "ma kri te dzambha ya stam bha ya mo ha",
    "T02D3487:134b-15": "ya bandha ya / h'um h'um h'um phat phat phat sarba dusht'am stam bha ni t'a re sv'a h'a /",
    "T02D3487:134b-16": "de la dang po re zhig rang gi snying gar",
    "T02D3487:134b-17": "zla ba'i dkyil 'khor la t'am yig gi sa bon",
    "T02D3487:134b-18": "bsgom par byas nas /",
    "T02D3487:134b-19": "de'i 'od zer gyis bla ma dang /",
    "T02D3487:134b-20": "sangs rgyas dang /",
    "T02D3487:134b-21": "byang chub sems dpa' rnams spyan drangs te /",
    "T02D3487:134b-22": "sna tshogs pa'i mchod pa rnams kyis yang dag par",
    "T02D3487:134b-23": "mchod nas sdig pa bshags pa la sogs pa byas",
    "T02D3487:134b-24": "te / gsum la skyabs su 'gro ba'i tshig bcad brjod par bya'o //",
    "T02D3487:134b-25": "de nas tshad med pa'i gnas bzhi bsgom par byas nas /",
    "T02D3487:134b-26": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D3487:134b-27": "zhes brjod par bya'o //",
    "T02D3487:134b-28": "de nas pam yig las skyes pa'i //",
    "T02D3487:134b-29": "padma zla ba'i dkyil 'khor te /",
    "T02D3487:134b-30": "slar yang sa bon t'am yig bsgom //",
    "T02D3487:134b-31": "de nyid yongs su gyur pa las //",
    "T02D3487:134b-32": "ma mo'i dbus su bzhugs pa yi //",
    "T02D3487:134b-33": "yum gyur lha mo sgrol ma bsgom //",
    "T02D3487:134b-34": "zhal bzhi phyag ni brgyad pa ste /",
    "T02D3487:134b-35": "rgyan rnams kun gyis brgyan gyur pa //",
    "T02D3487:134b-36": "sku mdog gser gyi 'od 'bar ba'i ;",
    "T02D3487:134b-37": "/ gzhon nu ma yi mtshan nyid can //",
    "T02D3487:134b-38": "sna tshogs padma la gnas pa'i //",
    "T02D3487:134b-39": "zla ba'i gdan la yang dag bzhugs //",
    "T02D3487:134b-40": "ser dang gnag dang dkar dang dmar //",
    "T02D3487:134b-41": "g-yas skor gyi ni zhal bzhi'o //",
    "T02D3487:134b-42": "zhal ni so sor spyan gsum ste //",
    "T02D3487:134b-43": "rdo rje skyil mo krung gis bzhugs //",
    "T02D3487:134b-44": "dbu rgyan 'od dmar sangs rgyas bzhi //",
    "T02D3487:134b-45": "rdo rje mda' dung mchog sbyin rnams //",
    "T02D3487:134b-46": "g-yas kyi phyag na bsnams pa'o //",
    "T02D3487:134b-47": "autpal gzhu dang rdo rje yi //",
    "T02D3487:134b-48": "lcags kyu rdo rje zhags pa dang //",
    "T02D3487:134b-49": "sdigs mdzub g-yon gyi phyag na bsnams //",
    "T02D3487:134b-50": "rdo rje skyil krung rnal 'byor gyis //",
    "T02D3487:134b-51": "sa gsum po ni bsgrub par bya //",
    "T02D3487:134b-52": "de mdun me tog sgrol ma ni //",
    "T02D3487:135a-0": "sku mdog dkar zhing @135a * //",
    "T02D3487:135a-1": "yid 'ong ma //",
    "T02D3487:135a-2": "aom yig rnam pa las skyes pa'i //",
    "T02D3487:135a-3": "me tog phreng ba phyag na bsnams //",
    "T02D3487:135a-4": "zhal gcig phyag ni gnyis ma ste //",
    "T02D3487:135a-5": "rgyan rnams kun gyis rnam par brgyan //",
    "T02D3487:135a-6": "lho ru bdug spos sgrol ma ni //",
    "T02D3487:135a-7": "sku mdog nag mo gzugs mdzes ma //",
    "T02D3487:135a-8": "rgyan rnams kun gyis mdzes pa yi //",
    "T02D3487:135a-9": "phyag na spos kyi snod bsnams pa'o //",
    "T02D3487:135a-10": "nub tu mar me'i sgrol ma ni //",
    "T02D3487:135a-11": "sku mdog ser mo yid 'ong ma //",
    "T02D3487:135a-12": "gser gyi rna rgyan g-yo bas mdzes //",
    "T02D3487:135a-13": "phyag na mar me'i sdong bu bsnams //",
    "T02D3487:135a-14": "byang du dri yi sgrol ma ni //",
    "T02D3487:135a-15": "phyag na dri yi dung chos bsnams //",
    "T02D3487:135a-16": "lha mo sku mdog dmar zhing 'bar //",
    "T02D3487:135a-17": "snying po'i dkyil 'khor la bsgom bya //",
    "T02D3487:135a-18": "'di rnams zhal gcig phyag gnyis ma //",
    "T02D3487:135a-19": "rgyan rnams kun gyis rnam par brgyan //",
    "T02D3487:135a-20": "rdo rje skyil krung gis bzhugs ma //",
    "T02D3487:135a-21": "lha mo lnga po 'di rnams ni //",
    "T02D3487:135a-22": "cung zad zhal ni gtsigs pa ste //",
    "T02D3487:135a-23": "rol pa'i stabs kyis yang dag bzhugs //",
    "T02D3487:135a-24": "de ltar dkyil 'khor gyi 'khor lo thams cad bsams la /",
    "T02D3487:135a-25": "rang gi snying ga'i sa bon gyi 'od zer gyis ye shes kyi 'khor lo gdan drangs la /",
    "T02D3487:135a-26": "dza:h'um bam ho:zhes pas 'dir dgug pa la sogs pa bya'o //",
    "T02D3487:135a-27": "de nas shar sgor bsgom bya ste //",
    "T02D3487:135a-28": "rdo rje lcags kyu 'od dkar mo //",
    "T02D3487:135a-29": "rdo rje lcags kyu'i phyag mtshan ma //",
    "T02D3487:135a-30": "shin tu yid 'ong bdag nyid do //",
    "T02D3487:135a-31": "lho sgor rdo rje zhags pa ma //",
    "T02D3487:135a-32": "shin tu 'dod dga' sku mdog gnag / gzugs mdzes rgyan gyis brgyan pa ste //",
    "T02D3487:135a-33": "rdo rje zhags pa 'chang ba'i mchog / nub sgor rdo rje lcags sgrog ma //",
    "T02D3487:135a-34": "byag na rdo rje lcags sgrog bsnams //",
    "T02D3487:135a-35": "sna tshogs rgyan gyis brgyan pa ste //",
    "T02D3487:135a-36": "sku mdog ser mo bsam par bya //",
    "T02D3487:135a-37": "byang sgor rdo rje dril bu ma //",
    "T02D3487:135a-38": "phyag na rdo rje dril bu mchog / shin tu gzugs mdzes kha dog dmar //",
    "T02D3487:135a-39": "bzang mo'i gzugs ni blta bar bya //",
    "T02D3487:135a-40": "steng du gtsug tor rnam rgyal ma //",
    "T02D3487:135a-41": "gzugs mdzes sku mdog ser mo ste //",
    "T02D3487:135a-42": "byang chub 'bras bu sbyin mdzad ma //",
    "T02D3487:135a-43": "sngags pas 'khor lo 'dzin ma bsgom //",
    "T02D3487:135a-44": "de nas snying po'i dkyil 'khor 'og /",
    "T02D3487:135a-45": "dge zhing 'od zer 'bar ba'i gzugs //",
    "T02D3487:135a-46": "sbrul gyi zhags pa phyag na bsnams //",
    "T02D3487:135a-47": "sku mdog nag mo bsgom par bya //",
    "T02D3487:135a-48": "zhal gcig phyag ni gnyis pa ste //",
    "T02D3487:135a-49": "shes bya kun mkhyen yin 'ong ma //",
    "T02D3487:135a-50": "yi ge bu po 'di rnams kyis //",
    "T02D3487:135a-51": "lha mo bcu ni rnams par sprul //",
    "T02D3487:135a-52": "pa rol phyin bcu dag pa ste /",
    "T02D3487:135b-0": "las kun rab tu @135b 'grub par byed //",
    "T02D3487:135b-1": "de la yi ge bcu rnams ni //",
    "T02D3487:135b-2": "aom t'a re tutt'a re tu re sv'a h'a /",
    "T02D3487:135b-3": "de bzhin du skur dang gsung dang thugs byin gyis brlab pa dang //",
    "T02D3487:135b-4": "dbang bskur ba dang //",
    "T02D3487:135b-5": "thig le dang /",
    "T02D3487:135b-6": "phra mo'i rnal 'byor dang /",
    "T02D3487:135b-7": "bzlas pa la sogs pa dang /",
    "T02D3487:135b-8": "bsgom par yang bya'o zhes so //",
    "T02D3487:135b-9": "sngags mchog 'di ni gtso bo ste //",
    "T02D3487:135b-10": "sangs rgyas kun gyis phyag byas pa //",
    "T02D3487:135b-11": "bklags pa yis ni dngos grub byed //",
    "T02D3487:135b-12": "gsal por rdo rje gur las gsungs //",
    "T02D3487:135b-13": "zhes so //",
    "T02D3487:135b-14": "de la 'dir nye bar spyod pa ni sngags 'dis",
    "T02D3487:135b-15": "gos kyi sna la bzung nas lan bdun du bsngags",
    "T02D3487:135b-16": "shing mdud pa byas na 'jigs pa dang bcas pa'i",
    "T02D3487:135b-17": "sa gang du 'gro yang 'jigs par mi 'gyur ro",
    "T02D3487:135b-18": "// stag dang /",
    "T02D3487:135b-19": "chom po dang /",
    "T02D3487:135b-20": "chu srin dang /",
    "T02D3487:135b-21": "seng ge dang /",
    "T02D3487:135b-22": "sbrul dang /",
    "T02D3487:135b-23": "glang po che dang /",
    "T02D3487:135b-24": "ma he dang /",
    "T02D3487:135b-25": "dom dang /",
    "T02D3487:135b-26": "ba lang dang /",
    "T02D3487:135b-27": "rta la sogs pas gnod bar mi byed do //",
    "T02D3487:135b-28": "de bzhin du sngags 'dis autpa la la brgya rtsa brgyad bzlas nas sbyin sreg bya ste /",
    "T02D3487:135b-29": "aom t'a re tutt'a re tu re aa mu ki me ba sha ma n'a ya sv'a h'a /",
    "T02D3487:135b-30": "zhes pas gang 'dod pa de dbang du byed par 'gyur ro //",
    "T02D3487:135b-31": "de bzhin du sngags 'dis bya rog gi sgrol la",
    "T02D3487:135b-32": "lan sum cu rtsa gnyis bzlas te dgra bo'i khang",
    "T02D3487:135b-33": "par sbas na nyi ma bdun gyis skrod par 'gyur",
    "T02D3487:135b-34": "ro // aom t'a re tutt'a re tu re tsal",
    "T02D3487:135b-35": "pra tsa la sh'i ghram mi ni de ba datta",
    "T02D3487:135b-36": "autsatsha ta ya h'um phat ces pa ni bskrad pa'i",
    "T02D3487:135b-37": "ro // cho ga'o ; / de nas gzhan la sbyor ba ni /",
    "T02D3487:135b-38": "aom t'a re tutt'a re tu re aa mu k'a",
    "T02D3487:135b-39": "bhi dh'a n'am ku m'a r'i ma hya mud b'a",
    "T02D3487:135b-40": "he na ta sy'a:bi t'a bra yatstshantu sv'a h'a /",
    "T02D3487:135b-41": "myos byed ga tum po'i sa bon dang //",
    "T02D3487:135b-42": "myos byed 'bras bu de bzhin du //",
    "T02D3487:135b-43": "mya ngan med shing me tog bcas //",
    "T02D3487:135b-44": "sbyin sreg stong phrag lnga byas te //",
    "T02D3487:135b-45": "mar sbrang bu ram sbyin sreg ni //",
    "T02D3487:135b-46": "bu mo sgrub la mchog tu bsngags //",
    "T02D3487:135b-47": "de nas zhig bdun sbyor ba yis //",
    "T02D3487:135b-48": "rang 'dod bu mo thob par 'gyur //",
    "T02D3487:135b-49": "de nas gzhan la rab tu sbyor ba ni //",
    "T02D3487:135b-50": "aom t'a re tutt'a re tu re aa mu k'a",
    "T02D3487:135b-51": "bhi dh'a n'am svastha'a na ta a'a karsha ya ma",
    "T02D3487:135b-52": "m'anti ke dza:zhes pa'i sngags 'dis rgya shug gi tsher",
    "T02D3487:135b-53": "ma la stong phrag lnga rang byung gi me tog",
    "T02D3487:135b-54": "la bsnyugs nas sbyin sreg byas nas 'dis rgyal po'i",
    "T02D3487:135b-55": "bu mo yang 'gugs par byed do //",
    "T02D3487:135b-56": "de nas gzhan la yang rab tu sbyor bar 'gyur te /",
    "T02D3487:135b-57": "rang /",
    "T02D3487:135b-58": "byung gi me tog gis bskul ba'i ras la bcom",
    "T02D3487:135b-59": "ldan 'das ma zhal gcig phyag gnyis ma lcags kyu",
    "T02D3487:135b-60": "dang autpa la'i zhags pa phyag gnyis na bsnams pa",
    "T02D3487:136a-0": "bris la // lha rdzas me @136a * //",
    "T02D3487:136a-1": "tog dam pa 'di //",
    "T02D3487:136a-2": "zhes pa la sogs pas de'i mdun du mchod pa byas te /",
    "T02D3487:136a-3": "bsgom pa dang ldan pas sngags bzlas par bya'o //",
    "T02D3487:136a-4": "aom t'a re tutt'a re tu re aa mu k'i",
    "T02D3487:136a-5": "ma me pa tsi tam sva pnam ka th'a ya",
    "T02D3487:136a-6": "h'um phat / stong phrag lngas 'ong bar 'gyur te /",
    "T02D3487:136a-7": "zhags pas mgul pa bcings shing lcags kyus phug la autpal gyis rkang pa bcings te /",
    "T02D3487:136a-8": "bsgrub bya bkug nas rkang pa'i 'og tu bsams nas bran mo'i gzugs kyis longs spyod par bya'o //",
    "T02D3487:136a-9": "de nas gzhan la rab tu sbyor ba ni /",
    "T02D3487:136a-10": "sgrol ma'i gzungs lan bdun du mngon par bsngags nas",
    "T02D3487:136a-11": "bdag nyid kyi mig gnyis la byugs nas rgyal po'i",
    "T02D3487:136a-12": "rigs kyi nang du zhugs na rgyal po dang bcas",
    "T02D3487:136a-13": "pas bla ma la sogs par byed cing gcig tu",
    "T02D3487:136a-14": "dbang du byed par 'gyur ro //",
    "T02D3487:136a-15": "de nas gzhan la rab tu sbyor ba ni sgrol",
    "T02D3487:136a-16": "ma'i gzungs lan brgya rtsa brgyad bzlas la sprul gdong",
    "T02D3487:136a-17": "gnyis pa'i mgo thal bar byas te ba dmar mo'i",
    "T02D3487:136a-18": "mar la aarka'i bal la sdong bu byas te rab",
    "T02D3487:136a-19": "tu sbar te mig sman bsag par bya'o //",
    "T02D3487:136a-20": "de'i mig sman dang /",
    "T02D3487:136a-21": "rdo rje nyi ma dang /",
    "T02D3487:136a-22": "rdo rje chos dag yang dag par mnyes la rta mchog gis bdug par bya'o //",
    "T02D3487:136a-23": "de'i thal ba dang lhan cig tu mig sman mig",
    "T02D3487:136a-24": "la bskus na gang la rdo rje'i mig gis bltas",
    "T02D3487:136a-25": "pa de'i padma gar gyi dbang phyug 'dzag par 'gyur",
    "T02D3487:136a-26": "ro // de ltar ma gyur na sgrol ma bdag",
    "T02D3487:136a-27": "gis sangs rgyas bcom ldan 'das nges par bslus pa",
    "T02D3487:136a-28": "ro // yin no // de nas gzhan la sbyor",
    "T02D3487:136a-29": "ba ni lto ba'i srin bu la sgrol ma'i gzungs",
    "T02D3487:136a-30": "kyis lan bdun du mngon par bsngags nas rdo rje",
    "T02D3487:136a-31": "chos dang lhan cig tu byas te /",
    "T02D3487:136a-32": "de so rtsi dang sbyar la sbyin no //",
    "T02D3487:136a-33": "bya ba byed cing sbyor ba'i mchog 'dis mi gtong ste /",
    "T02D3487:136a-34": "rang gi chung ma bzhin du spyod par 'gyur ro //",
    "T02D3487:136a-35": "de las gzhan la rab tu sbyor bar 'gyur te /",
    "T02D3487:136a-36": "so ma skyes pa'i bu chung gi lce blangs te",
    "T02D3487:136a-37": "sgrol ma'i gzungs lan bdun du mngon par bsngags te",
    "T02D3487:136a-38": "bhring+ga r'a dza dang /",
    "T02D3487:136a-39": "gi wang dang lhan cig tu byas te dpral bar",
    "T02D3487:136a-40": "thig le byas na gang la bltas pa de dbang",
    "T02D3487:136a-41": "du 'gyur ro // de nas gzhan la yang rab",
    "T02D3487:136a-42": "tu sbyor ba ni zhag chen po rang gi lus",
    "T02D3487:136a-43": "la byugs te bsgoms pa dang lhan cig pas sgrol",
    "T02D3487:136a-44": "ma'i gzungs khri tsho gcig bzlas par bya ste /",
    "T02D3487:136a-45": "bzlas pa'i mthar 'bras s'a lu'i zan gyis dril phyis",
    "T02D3487:136a-46": "byas la dril phyis de bsdus te gang la byin",
    "T02D3487:136a-47": "pa de ji srid 'tsho'i bar du dbang du 'gyur",
    "T02D3487:136b-0": "ro // de nas gzhan la rab tu sbyor @136b",
    "T02D3487:136b-1": "ba ni zla ba gzas zin pa'i dus su sgrol",
    "T02D3487:136b-2": "ma'i gzungs bzlas shing bsnyen pa byas la /",
    "T02D3487:136b-3": "de las byung ba'i 'jig rten dbang phyug gis dung gi phye ma sbang bar bya'o //",
    "T02D3487:136b-4": "de gang la byin pa de ji srid 'tsho'i bar du rjes su 'jug par 'gyur ro //",
    "T02D3487:136b-5": "gzhan yang rab tu sbyor ba ni sgrol ma'i gzungs",
    "T02D3487:136b-6": "myos byed kyi 'bras bu la lan brgya rtsa brgyad",
    "T02D3487:136b-7": "yongs su bzlas te /",
    "T02D3487:136b-8": "'bras bu rdo rje rta mgrin dang lhan cig tu byas te byugs na de dbang du 'gyur ro //",
    "T02D3487:136b-9": "gzhan yang rab tu sbyor bar 'gyur te /",
    "T02D3487:136b-10": "aom t'a re tutt'a re tu re aa mu k'a sya bandh'a na muktim ku ru sv'a h'a /",
    "T02D3487:136b-11": "sngags 'dis aarka'i lo ma la bsgrub bya'i ming bar",
    "T02D3487:136b-12": "du bcug ste bris nas sdig pa'i tshang du sbas",
    "T02D3487:136b-13": "na / bcings pa las grol bar 'gyur ro //"
}