{
    "T02D1824:278a-0": "@278a # // rgya gar skad du /",
    "T02D1824:278a-1": "shr'i gu hya sa m'a dza ma h'a yo ga ta ntra ba lim bi dhi n'a ma /",
    "T02D1824:278a-2": "bod skad du /",
    "T02D1824:278a-3": "rnal 'byor chen po'i rgyud dpal gsang ba 'dus pa'i gtor ma'i cho ga zhes pa /",
    "T02D1824:278a-4": "'jig rten dbang phyug la phyag 'tshal lo //",
    "T02D1824:278a-5": "chags dang chags med las grol ba'i //",
    "T02D1824:278a-6": "yongs su ngag ba'i sku mnga' ba //",
    "T02D1824:278a-7": "kun gyi 'byung gnas de la ni //",
    "T02D1824:278a-8": "che ba'i yon tan bsam yas so //",
    "T02D1824:278a-9": "bgegs rnams ma lus bsrung ba dang //",
    "T02D1824:278a-10": "zhi ba la sogs las rnams dang //",
    "T02D1824:278a-11": "grub chen brgyad dang dngos grub mchog / bsgrub phyir gtor ma'i cho ga bshad //",
    "T02D1824:278a-12": "de la dang po gtor ma'i rdzas bsham pa ni /",
    "T02D1824:278b-0": "rtsa ba'i @278b rgyud las /",
    "T02D1824:278b-1": "sngags rnams thams cad nyid la yang //",
    "T02D1824:278b-2": "rmad du byung ba'i gtor ma dbul //",
    "T02D1824:278b-3": "bshad gci sha dang 'bru mar dang //",
    "T02D1824:278b-4": "sems las byung ba'i tsandan dang //",
    "T02D1824:278b-5": "khu bdag gi sngags rnams kun //",
    "T02D1824:278b-6": "tshim par 'gyur ba kun du bshad //",
    "T02D1824:278b-7": "ces gsungs pas /",
    "T02D1824:278b-8": "bza' ba dang bca' ba dang bsod pa rnams dang ;",
    "T02D1824:278b-9": "bdud rtsi lnga las gtor ma bshams la /",
    "T02D1824:278b-10": "tshad med pa bzhis byang chub tu sems bskyed la /",
    "T02D1824:278b-11": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D1824:278b-12": "zhes brjod pas stong nyid la lhag par mos par byas la /",
    "T02D1824:278b-13": "de'i rjes la h'um zhes pa dang brum zhes pas",
    "T02D1824:278b-14": "rdo rje'i gur dang gzhal yas khang gdan dang bcas",
    "T02D1824:278b-15": "par bsgoms bdag nyid kyang don yod grub pa'i ting",
    "T02D1824:278b-16": "nge 'dzin du skad cig gis bskyed la lus ngag",
    "T02D1824:278b-17": "yid gsum byin gyis brlabs te /",
    "T02D1824:278b-18": "ting nge 'dzin sems dpa'i 'od zer 'phros pas /",
    "T02D1824:278b-19": "khams gsum gyi sems can skye ba rnam pa bzhis bsdus pa rnams sbyangs shing bsdus nas /",
    "T02D1824:278b-20": "gzhal yas khang gi nang du phyin pa tsam gyis lha sum cu rtsa gnyis su gyur nas /",
    "T02D1824:278b-21": "so so'i gdan la bzhugs par bsams la /",
    "T02D1824:278b-22": "gnod mdzes la bka' bsgo bas ye shes kyi lha sum cu rtsa gnyis po spyan drangs te /",
    "T02D1824:278b-23": "gzhal yas khang gi dam tshig gi lha la bstims la byin gyis brlab par bya'o //",
    "T02D1824:278b-24": "de nas kha zas sbyong ba'i ting nge 'dzin gyis gtor ma byin gyis brlab par bya ste /",
    "T02D1824:278b-25": "h'um gis sbyang ba byas nas ni //",
    "T02D1824:278b-26": "'bud pa dang ni sbar ba dang //",
    "T02D1824:278b-27": "bde bskyed par byed pa dang //",
    "T02D1824:278b-28": "mi 'chi bcu phyed lcags kyu mda' //",
    "T02D1824:278b-29": "ri bong can la rdo rje sems //",
    "T02D1824:278b-30": "'od 'phro dam tshig bdud rtsis sbyangs //",
    "T02D1824:278b-31": "rtogs bya sbyang bar byas nas ni //",
    "T02D1824:278b-32": "yi ge gsum brjod byin gyis brlab //",
    "T02D1824:278b-33": "aom a'a: badzra dhri ka panytsa aa mri ta h'um /",
    "T02D1824:278b-34": "zhes pa nas /",
    "T02D1824:278b-35": "aom sumbha r'a dza h'um /",
    "T02D1824:278b-36": "zhes pa'i bar gyis bdud rtsi lngas mchod la /",
    "T02D1824:278b-37": "de nas lha rnams kyi ljags rdo rje rtse lnga par bsams te /",
    "T02D1824:278b-38": "ra dbus ma la yod pa'i aom gyi 'od zer",
    "T02D1824:278b-39": "gyis bdud rtsi drangs nas aom la lha sum cu",
    "T02D1824:278b-40": "so gnyis thugs kar babs pas dgyes shing mnyes nas",
    "T02D1824:278b-41": "phog par bsams nas /",
    "T02D1824:278b-42": "de nyid lnga pas bstod par bya'o //",
    "T02D1824:278b-43": "chos rnams gzugs brnyan lta bu ste //",
    "T02D1824:278b-44": "dag cing zhi la rnyog pa med //",
    "T02D1824:278b-45": "gzung du med cing brjod du med //",
    "T02D1824:278b-46": "rgyu dang las las kun du byung //",
    "T02D1824:278b-47": "ngo bo med cing gnas med par //",
    "T02D1824:279a-0": "de ltar chos 'di @279a * //",
    "T02D1824:279a-1": "shes kyis la //",
    "T02D1824:279a-2": "sems can don ni mnyam med kyis //",
    "T02D1824:279a-3": "'on kyang sangs rgyas sras su skyes //",
    "T02D1824:279a-4": "zhes brjod la las gzhol //",
    "T02D1824:279a-5": "gshegs su gsol //",
    "T02D1824:279a-6": "'khor gsum yongs su dag pa'i bsngo ba bya'o //",
    "T02D1824:279a-7": "dpal ldan 'dus pa zhes bya ba'i gtor ma'i cho ga byas pa las /",
    "T02D1824:279a-8": "nyes gyur rgyal bas bzod par mdzod //",
    "T02D1824:279a-9": "dge bas 'gro kun sangs rgyas shog / dpal gsang",
    "T02D1824:279a-10": "ba 'dus pa'i gtor ma'i cho ga / za hor",
    "T02D1824:279a-11": "gyi mkhan po chen po sh'anta de ba zhes bya",
    "T02D1824:279a-12": "ba mngon par shes pa lnga dang ldan pas mdzad",
    "T02D1824:279a-13": "pa rdzogs so / //"
}