{
    "T02TD1390E:20a-0": "@20a # // rgya gar skad du /",
    "T02TD1390E:20a-1": "badzra p'a da garbha sam gra ha n'a ma /",
    "T02TD1390E:20a-2": "bod skad du /",
    "T02TD1390E:20a-3": "rdo rje'i tshig gi snying po bsdus pa zhes bya ba /",
    "T02TD1390E:20a-4": "bcom ldan 'das he ru ka la phyag 'tshal lo //",
    "T02TD1390E:20a-5": "rdo rje 'dzin pa ji lta bu //",
    "T02TD1390E:20a-6": "de ltar slob dpon gzugs nyid de //",
    "T02TD1390E:20a-7": "sems can rjes su gzung ba'i phyir //",
    "T02TD1390E:20b-0": "phal pa'i gzugs kyis gnas pa @20b yi ;",
    "T02TD1390E:20b-1": "/ yang dag ye shes snang ba po //",
    "T02TD1390E:20b-2": "sgrub pas bla ma mngon phyag 'tshal //",
    "T02TD1390E:20b-3": "yan lag drug bsgom rnal 'byor pas //",
    "T02TD1390E:20b-4": "rdzogs pa yi yang rim pa nyid //",
    "T02TD1390E:20b-5": "he ru ka ni bskyed pa'i rgyu //",
    "T02TD1390E:20b-6": "dang bor gcig ni bsgom par bya //",
    "T02TD1390E:20b-7": "dngos po nyid kyis rnam grol zhing //",
    "T02TD1390E:20b-8": "de yongs shes pas grol ba yin //",
    "T02TD1390E:20b-9": "dngos po bsgom 'gyur shes rab can //",
    "T02TD1390E:20b-10": "dngos po med pa yongs shes pas //",
    "T02TD1390E:20b-11": "rtog pa thams cad yang dag spangs //",
    "T02TD1390E:20b-12": "de ltar he ru ka bsgom bya //",
    "T02TD1390E:20b-13": "shr'i ni gnyis med ye shes te //",
    "T02TD1390E:20b-14": "he ni rgyu tshogs spangs pa'o //",
    "T02TD1390E:20b-15": "ru ni tshogs dang bral ba ste //",
    "T02TD1390E:20b-16": "ka ni gang du'ang mi gnas pa'o //",
    "T02TD1390E:20b-17": "rdzogs pa'i rim pa'i rnal 'byor las //",
    "T02TD1390E:20b-18": "de nyid bcom ldan shes rab ma //",
    "T02TD1390E:20b-19": "dri dang ro dang myang las 'das //",
    "T02TD1390E:20b-20": "lhan cig skyes dga' byed pa can //",
    "T02TD1390E:20b-21": "chos dbyings shin tu rnam dag ma //",
    "T02TD1390E:20b-22": "de nyid dkyil 'khor bdag po nga //",
    "T02TD1390E:20b-23": "de nyid bdag med rnal 'byor ma //",
    "T02TD1390E:20b-24": "chos kyi dbyings kyi rang bzhin can //",
    "T02TD1390E:20b-25": "bdag med rnal 'byor ldan pa'am //",
    "T02TD1390E:20b-26": "yang na he ru ka dpal brtson //",
    "T02TD1390E:20b-27": "gzhan pa'i sems kyis skad cig kyang //",
    "T02TD1390E:20b-28": "dngos grub 'dod pas mi gnas so //",
    "T02TD1390E:20b-29": "brtse bas dngos grub don du yang //",
    "T02TD1390E:20b-30": "zla ba gcig tu yongs su rtogs //",
    "T02TD1390E:20b-31": "bsam pa thams cad yongs spangs nas //",
    "T02TD1390E:20b-32": "lha yi gzugs su sems pa yis //",
    "T02TD1390E:20b-33": "nyi ma gcig tu mchad par //",
    "T02TD1390E:20b-34": "bsgoms pas yongs su brtag par gyis //",
    "T02TD1390E:20b-35": "yang na he ru ka dpal gzugs //",
    "T02TD1390E:20b-36": "rnal 'byor ma ni rnam par bsgom //",
    "T02TD1390E:20b-37": "rang gzhan don ni rab bsgrub phyir //",
    "T02TD1390E:20b-38": "'khor bar thabs gzhan yod ma yin //",
    "T02TD1390E:20b-39": "rig ma lhan cig goms byas pas //",
    "T02TD1390E:20b-40": "'phral du mngon du byed pa nyid //",
    "T02TD1390E:20b-41": "phyag rgya chen po'i dbang bskur bas //",
    "T02TD1390E:20b-42": "ji ltar shes pa'i bde chen po //",
    "T02TD1390E:20b-43": "de yi 'di ni byin brlabs yin //",
    "T02TD1390E:20b-44": "gzhan las dkyil 'khor 'byung ba med //",
    "T02TD1390E:20b-45": "ye shes 'di ni ches phra zhing //",
    "T02TD1390E:20b-46": "rdo rje nam mkha'i dkyil lta bur //",
    "T02TD1390E:20b-47": "rdul bral mthar sbyin zhi ba nyid //",
    "T02TD1390E:20b-48": "khyod rang yang ni de yi pha //",
    "T02TD1390E:20b-49": "sgom pa po med sgom pa'ang med //",
    "T02TD1390E:20b-50": "lha med sngags kyang yod ma yin //",
    "T02TD1390E:20b-51": "spros pa med pa'i rang bzhin las //",
    "T02TD1390E:20b-52": "sngags dang lha ni yang dag gnas //",
    "T02TD1390E:20b-53": "gang phyir yid kyis mi bsgom par /",
    "T02TD1390E:21a-0": "@21a * // 'gro ba thams cad bsgom par bya //",
    "T02TD1390E:21a-1": "thams cad chos ni yongs shes pas //",
    "T02TD1390E:21a-2": "sgom pa nyid ni bsgom pa min //",
    "T02TD1390E:21a-3": "der ni thog ma dbus mtha' med //",
    "T02TD1390E:21a-4": "srid med mya ngan 'das pa med //",
    "T02TD1390E:21a-5": "bdag med gzhan yang med pa nyid //",
    "T02TD1390E:21a-6": "'dis ni mchog tu bde chen nyid //",
    "T02TD1390E:21a-7": "dang por goms par byed dus kyi //",
    "T02TD1390E:21a-8": "gnas ni bzang po nges par brtag / rang gi khyim mam mtshan dus su //",
    "T02TD1390E:21a-9": "dbu mar rangs pa'i lta stangs nyid //",
    "T02TD1390E:21a-10": "rang gzhan yang dag rig pa spangs //",
    "T02TD1390E:21a-11": "mkha' mnyam rdul bral stong pa nyid //",
    "T02TD1390E:21a-12": "thabs dang shes rab shin tu 'dres //",
    "T02TD1390E:21a-13": "chags dang chags bral rnam par 'dres //",
    "T02TD1390E:21a-14": "dngos dang dngos med bdag nyid mchog / de nyid yi ge dam pa yin //",
    "T02TD1390E:21a-15": "'dod chags med cing chags bral med //",
    "T02TD1390E:21a-16": "dbu mar dmigs par mi 'gyur ro //",
    "T02TD1390E:21a-17": "'di la thabs dang shes rab med //",
    "T02TD1390E:21a-18": "yang dag de nyid snang ba po //",
    "T02TD1390E:21a-19": "bsgom pa ro gcig mnyam pa nyid //",
    "T02TD1390E:21a-20": "dang por sprin dang 'dra ba yin //",
    "T02TD1390E:21a-21": "dang po du ba lta bu ste //",
    "T02TD1390E:21a-22": "gnyis pa smig rgyu'i rnam nyid chu //",
    "T02TD1390E:21a-23": "gsum pa me khyer rnam pa'o //",
    "T02TD1390E:21a-24": "bzhi pa mar me nyer 'bar ba //",
    "T02TD1390E:21a-25": "lnga pa rtag tu snang ba ste //",
    "T02TD1390E:21a-26": "sprin med nam mkha' lta bu nyid //",
    "T02TD1390E:21a-27": "de ni thams cad mkhyen pa'i rgyu //",
    "T02TD1390E:21a-28": "dngos grub nye bar mtshon pa'o //",
    "T02TD1390E:21a-29": "grub pa sgyu ma lta bur 'gyur //",
    "T02TD1390E:21a-30": "nyal dang log pa'i khyad par las //",
    "T02TD1390E:21a-31": "rtag tu rmi lam 'dra bar 'gyur //",
    "T02TD1390E:21a-32": "rang rig ye shes nyid du 'gyur //",
    "T02TD1390E:21a-33": "dngos grub mtshan nyid mi phyed pa //",
    "T02TD1390E:21a-34": "phyag rgya'i rnal 'byor pa yis 'grub //",
    "T02TD1390E:21a-35": "rlom sems med pa'i rang bzhin bdag / shing gcig dang ni dur khrod dang //",
    "T02TD1390E:21a-36": "yang na dben pa'am bas mtha' ru //",
    "T02TD1390E:21a-37": "bsgom pa bzang bar brjod par bya //",
    "T02TD1390E:21a-38": "nam mkha'i khams kyi padma la //",
    "T02TD1390E:21a-39": "bha ga zhes bya ye shes brjod //",
    "T02TD1390E:21a-40": "bsgom pa zhes bya snyoms 'jug nyid //",
    "T02TD1390E:21a-41": "de yi bde ba 'khor lor brjod //",
    "T02TD1390E:21a-42": "rig pa ji bzhin rang rig nyid //",
    "T02TD1390E:21a-43": "lha zhes bya ba byang chub sems //",
    "T02TD1390E:21a-44": "ji ltar 'byung ba khu ba yin //",
    "T02TD1390E:21a-45": "bde ba gnag cing bde ba ser //",
    "T02TD1390E:21a-46": "bde ba dmar po bde ba dkar //",
    "T02TD1390E:21a-47": "bde ba ljang gu bde ba sngo //",
    "T02TD1390E:21a-48": "bde ba rgyu dang mi rgyu kun //",
    "T02TD1390E:21a-49": "bde ba dngos dang dngos med bde //",
    "T02TD1390E:21b-0": "@21b rdo rje sems dpa' bde bar brjod //",
    "T02TD1390E:21b-1": "ji ltar sgyu ma rmi lam dang //",
    "T02TD1390E:21b-2": "ji ltar bar ma'i srid yin pa //",
    "T02TD1390E:21b-3": "rtag tu goms pa'i sbyor ba las //",
    "T02TD1390E:21b-4": "dkyil 'khor nyid ni de bzhin 'dod //",
    "T02TD1390E:21b-5": "btsun mo bha ga'i bde can du //",
    "T02TD1390E:21b-6": "khu ba zhes bya'i rnam par gnas //",
    "T02TD1390E:21b-7": "de nyid ye shes chen po nyid //",
    "T02TD1390E:21b-8": "thams cad lus la rnam par gnas //",
    "T02TD1390E:21b-9": "gnyis dang gnyis su med pa'i tshul //",
    "T02TD1390E:21b-10": "dngos dang dngos med bdag nyid gtso //",
    "T02TD1390E:21b-11": "brtan dang g-yo ba khyab nas gnas //",
    "T02TD1390E:21b-12": "sgyu ma'i gzugs can nyid du 'dod //",
    "T02TD1390E:21b-13": "bza' dang btung dang blugs pa dang //",
    "T02TD1390E:21b-14": "nyal dang log dang sems pa na //",
    "T02TD1390E:21b-15": "phyag rgya chen po mngon 'dod pas ;",
    "T02TD1390E:21b-16": "/ de nas mngon du 'gro bar 'gyur //",
    "T02TD1390E:21b-17": "brtan dang g-yo ba'i dngos po gang //",
    "T02TD1390E:21b-18": "rtsa lcug 'khril shing la sogs pa //",
    "T02TD1390E:21b-19": "bdag gis dngos po'i rang bzhin las //",
    "T02TD1390E:21b-20": "dam pa'i de nyid nges bsgom bya //",
    "T02TD1390E:21b-21": "de rnams dam pa gcig yod min //",
    "T02TD1390E:21b-22": "rang rig bde ba chen po nyid //",
    "T02TD1390E:21b-23": "rang rig nas ni byang chub 'gyur //",
    "T02TD1390E:21b-24": "rang rig phyir na bsgom pa nyid //",
    "T02TD1390E:21b-25": "gang phyir 'byung ba che bde ba //",
    "T02TD1390E:21b-26": "de phyir bde ba de nyid min //",
    "T02TD1390E:21b-27": "lhan cig skyes par gang skyes pa //",
    "T02TD1390E:21b-28": "rang bzhin lhan cig skyes zhes brjod //",
    "T02TD1390E:21b-29": "phyag rgya'i rgyu dang bral ba las //",
    "T02TD1390E:21b-30": "yo gi snying rje thabs su 'gyur //",
    "T02TD1390E:21b-31": "stong dang snying rje dbyer med pa ;",
    "T02TD1390E:21b-32": "/ byang chub sems zhes rab tu brjod //",
    "T02TD1390E:21b-33": "byang chub sems ni mya ngan 'das //",
    "T02TD1390E:21b-34": "kun rdzob don dam tshul can no //",
    "T02TD1390E:21b-35": "kun rdzob kunda lta bu nyid //",
    "T02TD1390E:21b-36": "don dam bde ba'i gzugs can ma //",
    "T02TD1390E:21b-37": "khu ba'i rnam pa bcom ldan yin //",
    "T02TD1390E:21b-38": "de yi bde ba 'dod mar brjod //",
    "T02TD1390E:21b-39": "gcig dang du ma bral ba de //",
    "T02TD1390E:21b-40": "skad cig gcig la mchog dga' ba //",
    "T02TD1390E:21b-41": "rang gi rig pa'i ye shes 'di //",
    "T02TD1390E:21b-42": "ngag gi lam 'das spyod yul te //",
    "T02TD1390E:21b-43": "'di ni byin brlabs rim pa'i phyir //",
    "T02TD1390E:21b-44": "kun mkhyen ye shes de lta bu //",
    "T02TD1390E:21b-45": "rang bzhin gdod nas ma skyes pa'i //",
    "T02TD1390E:21b-46": "brdzun min bden min de bzhin du //",
    "T02TD1390E:21b-47": "thams cad chu yi zla ba ltar //",
    "T02TD1390E:21b-48": "'dod pas rnal 'byor mas shes gyis [*kyis] //",
    "T02TD1390E:21b-49": "mchog dgar bsgom pa med cing sgom pa po yang med //",
    "T02TD1390E:21b-50": "lus kyang med cing gzung ba med cing 'dzin pa'ang med //",
    "T02TD1390E:21b-51": "sha dang khrag kyang med cing bshang dang gci ba 'ang med //",
    "T02TD1390E:22a-0": "skyug bro rmongs med gtsang sbra mchod phyir thogs med @22a * //",
    "T02TD1390E:22a-1": "dang ;",
    "T02TD1390E:22a-2": "rlom sems med pa'i lhan cig skyes pa sna tshogs nyid //",
    "T02TD1390E:22a-3": "sngags kyi bzlas med dka' thub med dang sbyin sreg med //",
    "T02TD1390E:22a-4": "dkyil 'khor can yang med cing dkyil 'khor yang ni med //",
    "T02TD1390E:22a-5": "de ni sngags bzlas de dka' thub dang de sbyin sreg / de ni dkyil 'khor can dang dkyil 'khor nyid //",
    "T02TD1390E:22a-6": "mdor bsdus pas ni sems ni 'dus pa'i gzugs can no //",
    "T02TD1390E:22a-7": "yid ni brtan nam g-yo 'am ci //",
    "T02TD1390E:22a-8": "rang gi sems la so sor brtag / spros pa nyid ni spros med byed //",
    "T02TD1390E:22a-9": "rtog med dngos grub sbyin pa po //",
    "T02TD1390E:22a-10": "gsum la lhan cig skyes pa med //",
    "T02TD1390E:22a-11": "gsum po spangs pa nyid kyi phyir //",
    "T02TD1390E:22a-12": "lhan cig skyes pa byang chub brjod //",
    "T02TD1390E:22a-13": "des na bzhi pa bsgom par bya //",
    "T02TD1390E:22a-14": "chos 'byung las skyes ye shes ni //",
    "T02TD1390E:22a-15": "mkha' mnyam lhan cig thabs dang bcas //",
    "T02TD1390E:22a-16": "thabs dang shes rab rang bzhin las //",
    "T02TD1390E:22a-17": "sgyu ma'i gzugs kyis yang dag gnas //",
    "T02TD1390E:22a-18": "yang na de nyid thams cad bdag / yang na kun gyis rnam par spangs //",
    "T02TD1390E:22a-19": "ro mnyam de nyid bsgoms pa yis //",
    "T02TD1390E:22a-20": "'di kun mnyam pa nyid du blta //",
    "T02TD1390E:22a-21": "dbu ma gnyis kyis spangs pa nyid //",
    "T02TD1390E:22a-22": "bsgom pa ro gcig mnyam pa nyid //",
    "T02TD1390E:22a-23": "de phyir 'gro kun lhan cig skyes //",
    "T02TD1390E:22a-24": "rnam dag rnam pa'i sems kyis ni ;",
    "T02TD1390E:22a-25": "/ rang bzhin mya ngan 'das pa nyid //",
    "T02TD1390E:22a-26": "sems can rnams ni sangs rgyas nyid //",
    "T02TD1390E:22a-27": "'on kyang glo bur dri mas bsgribs //",
    "T02TD1390E:22a-28": "de nyid bsal nas sangs rgyas 'gyur //",
    "T02TD1390E:22a-29": "'jig rten khams ni gang du yang //",
    "T02TD1390E:22a-30": "sangs rgyas gzhan du mi rnyed de //",
    "T02TD1390E:22a-31": "sems ni rdzogs pa'i sangs rgyas nyid //",
    "T02TD1390E:22a-32": "sangs rgyas gzhan du bstan pa med //",
    "T02TD1390E:22a-33": "ston pa sum cu rtsa gnyis mtshan //",
    "T02TD1390E:22a-34": "gtso bo dpe byad brgyad cur ldan //",
    "T02TD1390E:22a-35": "de med pas na bde med 'gyur //",
    "T02TD1390E:22a-36": "bde ba med na de med 'gyur //",
    "T02TD1390E:22a-37": "dngos nga dngos po nga ma yin //",
    "T02TD1390E:22a-38": "dngos po rtogs phyir sangs rgyas nga //",
    "T02TD1390E:22a-39": "'jig rten 'jig rten 'das pa nga //",
    "T02TD1390E:22a-40": "lhan cig skyes dga'i rang bzhin nga //",
    "T02TD1390E:22a-41": "gang zhig le los bsnun pa dang //",
    "T02TD1390E:22a-42": "rmongs pa gang gis nga mi shes //",
    "T02TD1390E:22a-43": "mun pa la ni mar me ltar //",
    "T02TD1390E:22a-44": "lha yi rnal 'byor las bde ba //",
    "T02TD1390E:22a-45": "de phyir sangs rgyas dngos po min //",
    "T02TD1390E:22a-46": "de nyid dngos med tshul yang min //",
    "T02TD1390E:22a-47": "zhal phyag rnam pa'i gzugs can nyid //",
    "T02TD1390E:22b-0": "mchog tu bde bas @22b gzugs med pas //",
    "T02TD1390E:22b-1": "chags dang 'jig pa dag gis kyang //",
    "T02TD1390E:22b-2": "thabs dang shes rab gnon mi 'gyur //",
    "T02TD1390E:22b-3": "des na rab 'jig yod ma yin //",
    "T02TD1390E:22b-4": "de nyid la ni chags pa med //",
    "T02TD1390E:22b-5": "lus kyi dngos med gang las bde //",
    "T02TD1390E:22b-6": "bde ba smra bar mi nus so //",
    "T02TD1390E:22b-7": "khyab dang khyab byed tshul gyis ni //",
    "T02TD1390E:22b-8": "bde bas 'gro kun khyab pa nyid //",
    "T02TD1390E:22b-9": "gzhan gyis brjod min lhan cig skyes //",
    "T02TD1390E:22b-10": "gang du yang ni mi rnyed de //",
    "T02TD1390E:22b-11": "bla ma'i dus thabs bsten pa las //",
    "T02TD1390E:22b-12": "bdag gi bsod nams las shes bya //",
    "T02TD1390E:22b-13": "chu bo'i rgyun ni rab 'bab dang //",
    "T02TD1390E:22b-14": "mar me'i rtse mo rab bcings ltar //",
    "T02TD1390E:22b-15": "rtag tu de nyid rnal 'byor gyis //",
    "T02TD1390E:22b-16": "nyin dang mtshan du mnyam par gzhag / lte bar gtum mo 'bar ba yis //",
    "T02TD1390E:22b-17": "de bzhin gshegs pa lnga bsregs shing //",
    "T02TD1390E:22b-18": "spyan la sogs pa yang bsregs pas //",
    "T02TD1390E:22b-19": "bsregs pas ri bong can ham 'dzag / longs spyod kyi ni rlabs gnyis la //",
    "T02TD1390E:22b-20": "rang gi g-yas dang lag gzhan gyis //",
    "T02TD1390E:22b-21": "mthe bong dang ni srin lag gis //",
    "T02TD1390E:22b-22": "de ni rnal 'byor pa yis btsir //",
    "T02TD1390E:22b-23": "de las ye shes skye bar 'gyur //",
    "T02TD1390E:22b-24": "de las ci zhig skye zhe na //",
    "T02TD1390E:22b-25": "gzhon nu'i dga' ba ji lta ba 'am /",
    "T02TD1390E:22b-26": "lkugs pa'i rmi lam ji lta ba'o //",
    "T02TD1390E:22b-27": "bo la'i bde ba phyag rgya che //",
    "T02TD1390E:22b-28": "rdo rje'i skye mched thams cad nyid //",
    "T02TD1390E:22b-29": "'di ni gsang ba'i snyoms 'jug pas //",
    "T02TD1390E:22b-30": "phyi rol gnyis gnyis bstan pa med //",
    "T02TD1390E:22b-31": "ji ltar phyi rol de bzhin nang //",
    "T02TD1390E:22b-32": "de yi phyag rgya bde ba che //",
    "T02TD1390E:22b-33": "lte ba'i dkyil 'khor nyid du gnas //",
    "T02TD1390E:22b-34": "thams cad lus la rnam par gnas //",
    "T02TD1390E:22b-35": "mchog gi mtha' dang dga' bral dbus //",
    "T02TD1390E:22b-36": "stong dang stong min he ru ka / rdo rje mi phyed ces byar brjod //",
    "T02TD1390E:22b-37": "sems dpa' srid pa gsum gcig pa //",
    "T02TD1390E:22b-38": "ji ltar pa las bde thob pa //",
    "T02TD1390E:22b-39": "de yi bde ba rang gis bza' //",
    "T02TD1390E:22b-40": "bde ba gang gis 'ching ba 'dir //",
    "T02TD1390E:22b-41": "de yi bde ba bsam gtan brjod //",
    "T02TD1390E:22b-42": "de nyid lhan cig skyes pa'i gzugs //",
    "T02TD1390E:22b-43": "bde chen bzang po'i rnal 'byor ma ;",
    "T02TD1390E:22b-44": "/ de ni me long ye shes gzugs //",
    "T02TD1390E:22b-45": "mnyam nyid ye shes dngos po can //",
    "T02TD1390E:22b-46": "yang dag gyur pas so sor rtog / de nyid bya ba nan tan te //",
    "T02TD1390E:22b-47": "chos dbyings shin tu rnam dag ma //",
    "T02TD1390E:22b-48": "mnyam par bzhag pas dngos grub thob //",
    "T02TD1390E:23a-0": "ces pa rdo rje'i tshig snga ma dang phyi ma bsdebs @23a * //",
    "T02TD1390E:23a-1": "pa ni ;",
    "T02TD1390E:23a-2": "byang chub sems dpa' phyag na rdo rje la sogs pa'i bzhed pa'o //",
    "T02TD1390E:23a-3": "rdo rje'i tshig gi snying po bsdus pa'o//"
}