{
    "T02TD3079E:175b-0": "@175b # // rgya gar skad du /",
    "T02TD3079E:175b-1": "sarba ta th'a ga ta sa ma ya raksha s'a dha nam /",
    "T02TD3079E:175b-2": "bod skad du /",
    "T02TD3079E:175b-3": "de bzhin gshegs pa thams cad kyi dam tshig bsrung ba'i sgrub thabs /",
    "T02TD3079E:175b-4": "de bzhin gshegs pa'i 'od zer dri ma med pa'i snying po la phyag 'tshal lo //",
    "T02TD3079E:175b-5": "'jig rten 'jig rten 'das pa yi //",
    "T02TD3079E:175b-6": "gang 'dod dngos grub sbyin mdzad pa'i //",
    "T02TD3079E:175b-7": "bla ma'i zhabs kyi rdul la ni //",
    "T02TD3079E:175b-8": "dngos po kun gyis phyag 'tshal 'dud //",
    "T02TD3079E:175b-9": "sangs rgyas byang chub sems dpa' dang //",
    "T02TD3079E:175b-10": "rgyal sras thu bo rnams la yang //",
    "T02TD3079E:175b-11": "dngos kun phyag byas 'od zer gyi //",
    "T02TD3079E:175b-12": "dri med snying po sgrub thabs bshad //",
    "T02TD3079E:175b-13": "bkra shis yid 'ong bde gnas su //",
    "T02TD3079E:175b-14": "khrus byas bde ba'i stan la 'dug / gsum la skyabs su 'gro ba dang //",
    "T02TD3079E:175b-15": "byang chub sems ni bskyed pa dang //",
    "T02TD3079E:175b-16": "sngom bzung tshad med bzhi la gnas //",
    "T02TD3079E:175b-17": "rang snying aa las 'od byung bas //",
    "T02TD3079E:175b-18": "bla ma sangs rgyas byang chub sems //",
    "T02TD3079E:175b-19": "nam mkha'i ngos la bsam par bya //",
    "T02TD3079E:175b-20": "phyag 'tshal mchod pa la sogs bya //",
    "T02TD3079E:175b-21": "de nas stong pa'i ngo bor bsam //",
    "T02TD3079E:175b-22": "aom sh'u n+ya t'a dzny'a na badzra sva bh'a ba a'atma konyham /",
    "T02TD3079E:175b-23": "de nas las rjes dran par bya //",
    "T02TD3079E:175b-24": "aa las zla ba rdo rjer bskyed //",
    "T02TD3079E:175b-25": "de yis ji ltar 'dod rgyal pos //",
    "T02TD3079E:175b-26": "bgegs rnams bskrad par byas nas ni //",
    "T02TD3079E:175b-27": "de dbus nam mkha' gru gsum zlu //",
    "T02TD3079E:175b-28": "gru bzhi ri rab rnam par bsam ;",
    "T02TD3079E:175b-29": "/ gru bzhi sgo dang rab ldan pa //",
    "T02TD3079E:175b-30": "'od dang ldan pa'i khang par bsgom //",
    "T02TD3079E:175b-31": "lte bar padma zla ba la //",
    "T02TD3079E:175b-32": "aa dang mam mu hri: h'um las //",
    "T02TD3079E:175b-33": "aa las nor bu 'bar bar gyur //",
    "T02TD3079E:175b-34": "sku mdog sna tshogs ma nges la //",
    "T02TD3079E:175b-35": "zhal gcig phyag gnyis rgyan dang ldan //",
    "T02TD3079E:175b-36": "g-yas pa skyabs sbyin g-yon nor bu ;",
    "T02TD3079E:175b-37": "/ mtshan dang dpe byad tshogs pa dbus //",
    "T02TD3079E:175b-38": "g-yas su 'jam dpal rnon po la //",
    "T02TD3079E:175b-39": "rgyab tu sh'akya thub pa nyid //",
    "T02TD3079E:175b-40": "g-yon du seng ge sgra bsam bya //",
    "T02TD3079E:175b-41": "mdun du phyag na rdo rje bsgom //",
    "T02TD3079E:175b-42": "mdun gyi nam mkhar ye shes bsam //",
    "T02TD3079E:175b-43": "byin brlabs dbang bskur bsam par bya //",
    "T02TD3079E:176a-0": "mchod bstod @176a * //",
    "T02TD3079E:176a-1": "legs par rdzogs pa dang //",
    "T02TD3079E:176a-2": "rtse gcig yid kyis bsgom par bya //",
    "T02TD3079E:176a-3": "de las skyo na snying po bzlas //",
    "T02TD3079E:176a-4": "gtsug tu bzlas dang smin phrag bzlas //",
    "T02TD3079E:176a-5": "snying ga nyid du bzlas pa'o //",
    "T02TD3079E:176a-6": "nye ba'i snying po /",
    "T02TD3079E:176a-7": "aom sarba ta th'a ga ta mu dra aa dhishthi te sv'a h'a /",
    "T02TD3079E:176a-8": "de nas gtor mas mchod nas gshegs ;",
    "T02TD3079E:176a-9": "/ bdag nyid smon lam nyid bya zhing //",
    "T02TD3079E:176a-10": "snang ba sgyu ma bzhin du sbyang //",
    "T02TD3079E:176a-11": "'di byas ngal ba'i bsod nams kyis //",
    "T02TD3079E:176a-12": "'di byas ngal ba sdig pa dag / dri med 'khor lo'i skur gyur shog / de bzhin gshegs pa thams cad kyi dam tshig bsrung ba zhes bya ba'i sgrub thabs rgya gar gyi mkhan po d'i pam kar shr'i dzny'a nas mdzad pa rdzogs so /",
    "T02TD3079E:176a-14": "// / pandi ta de nyid dang /",
    "T02TD3079E:176a-15": "bod kyi lo ts'a ba nag tsho tshul khrims rgyal bas bsgyur ba'o//"
}