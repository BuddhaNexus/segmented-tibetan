{
    "T04D3841:151b-0": "@151b # // rgya gar skad du /",
    "T04D3841:151b-1": "bha ba sam kr'anti t'i ka / bod skad du /",
    "T04D3841:151b-2": "srid pa 'pho ba'i tvi ka / thams cad mkhyen pa la phyag 'tshal lo //",
    "T04D3841:151b-3": "dngos po med pas skye ba med //",
    "T04D3841:151b-4": "ces bya ba la /",
    "T04D3841:151b-5": "sa bon las sa bon 'byung ba bzhin de ltar",
    "T04D3841:151b-6": "yin na ni bum pa las kyang bum pa 'byung",
    "T04D3841:152a-0": "bar @152a * // rigs /",
    "T04D3841:152a-1": "rang nyid bya ba 'gags pas sa bon 'byung mi srid //",
    "T04D3841:152a-2": "'byung ba rnam pa lngas bsgyur ba'i chos nyid yin pa rten 'brel chos nyid yin /",
    "T04D3841:152a-3": "de lta yin na dge sdig sus khur chad ltar 'gyur /",
    "T04D3841:152a-4": "skye ba de ni ma yin no //",
    "T04D3841:152a-5": "byi bas so btab pa'i dug 'brug grag tsa na na ba bzhin no //",
    "T04D3841:152a-6": "rten 'brel las skyes pa'i chos nyid do //",
    "T04D3841:152a-7": "de nas dngos po las skyes pa chos nyid ma yin /",
    "T04D3841:152a-8": "dngos po med pa de la ni //",
    "T04D3841:152a-9": "skye ba blangs pa srid pa yin //",
    "T04D3841:152a-10": "zhes pa de ltar yin na dngos po med pa las byung na ni /",
    "T04D3841:152a-11": "mo gsham bu nam mkha'i me tog dang ri bong gi rva yang srid /",
    "T04D3841:152a-12": "de ltar ma yin pa 'byung bas na 'byung mi srid /",
    "T04D3841:152a-13": "me'i nang du sa bon btab na skye mi srid /",
    "T04D3841:152a-14": "dngos po med pa de la ni //",
    "T04D3841:152a-15": "skye ba blangs pa srid pa bstan pa ni /",
    "T04D3841:152a-16": "ji ltar chu dang sa pas gang ba'i mtsho la zim dang padma skyes pa bzhin no //",
    "T04D3841:152a-17": "gtsub shing dang lcags mag las me 'byung ba bzhin no //",
    "T04D3841:152a-18": "byung mod skyon ci yod /",
    "T04D3841:152a-19": "rtag tu dngos po las byung bar bdag 'dod /",
    "T04D3841:152a-20": "de ltar ma yin 'khrul ba yin //",
    "T04D3841:152a-21": "dbang po rnams kyis gang red pa //",
    "T04D3841:152a-22": "de ni de dag nyid 'gyur na //",
    "T04D3841:152a-23": "de nyid mkhyen pa byis par 'gyur //",
    "T04D3841:152a-24": "de nyid ye shes bya rgyu med //",
    "T04D3841:152a-25": "lang kar gshegs pa'i mdo las /",
    "T04D3841:152a-26": "dngos po thams cad yod bsam pa //",
    "T04D3841:152a-27": "de ltar byis pas brtags pa bzhin //",
    "T04D3841:152a-28": "gal te de ltar mthong gyur na //",
    "T04D3841:152a-29": "thams cad de nyid mkhyen par 'gyur //",
    "T04D3841:152a-30": "gzhan ston pa ni /",
    "T04D3841:152a-31": "mig gis gzugs mi mthong ba bzhin //",
    "T04D3841:152a-32": "'jig rten pas ni gti mug gis //",
    "T04D3841:152a-33": "dbang po'i lam las byung gyur pa //",
    "T04D3841:152a-34": "de yi dpe ni 'di ltar yin //",
    "T04D3841:152a-35": "sgyu ma ltar /",
    "T04D3841:152a-36": "smig rgyu /",
    "T04D3841:152a-37": "rmi lam /",
    "T04D3841:152a-38": "brag ca /",
    "T04D3841:152a-39": "'ja' tshon /",
    "T04D3841:152a-40": "chu zla'i gzugs pa'i sgyu ma'i grong khyer rnam rtog bzhin no //",
    "T04D3841:152a-41": "dpa' bo'i zhabs kyis kyang gsungs so //",
    "T04D3841:152a-42": "yod dang med pa skye dang 'chi //",
    "T04D3841:152a-43": "de ni 'gag pa gang med pa //",
    "T04D3841:152a-44": "dngos po stong pa nyid yin no //",
    "T04D3841:152a-45": "mtshan ma dngos po mthong ba rnams //",
    "T04D3841:152a-46": "dngos po mthong bas 'khrul pa yin //",
    "T04D3841:152a-47": "ji ltar /",
    "T04D3841:152a-48": "nam mkha'i me tog bsam pa 'dra //",
    "T04D3841:152a-49": "mkha' dang mnyam pa'i chos nyid la //",
    "T04D3841:152b-0": "zhes pa ni nam @152b mkha' dang mnyam pa dngos po stong nyid yin pas na /",
    "T04D3841:152b-1": "skye ba dang 'jig pa'i skyon gyi dri ma sam gos pas na /",
    "T04D3841:152b-2": "chos nyid tsam la gzugs dang tshor ba la sogs pa de rnams nam mkha' dang mnyam pa'o //",
    "T04D3841:152b-3": "gzhan skye ba na rten 'brel 'dzom pas skye'o //",
    "T04D3841:152b-4": "de yang kun rdzob 'jig rten pa la yin /",
    "T04D3841:152b-5": "don dam pa la mi mthun med //",
    "T04D3841:152b-6": "bsam gyis mi khyab sgyu ma chos kyi mtshan nyid yin /",
    "T04D3841:152b-7": "s'a lu ljang pa'i mdo las /",
    "T04D3841:152b-8": "rten 'brel gyis ni skyes pa gang //",
    "T04D3841:152b-9": "rgyu lnga rnams kyis mthong gyur pa //",
    "T04D3841:152b-10": "kho rang nges pa ma yin /",
    "T04D3841:152b-11": "chad pa po yang ma yin /",
    "T04D3841:152b-12": "'pho ba po yang ma yin /",
    "T04D3841:152b-13": "rgyu rang 'byung ba yang ma yin /",
    "T04D3841:152b-14": "'bras bu smin nas byung ba yang ma yin /",
    "T04D3841:152b-15": "de rnams ni mthun par mi 'brel /",
    "T04D3841:152b-16": "kho rang nges pas yin pa gang zhe na /",
    "T04D3841:152b-17": "ji ltar sa bon dang myu gu mi mthun pa bzhin no //",
    "T04D3841:152b-18": "ma yin te de ltar yin na sa bon gang yin pa de nyid myu gu /",
    "T04D3841:152b-19": "de ltar yin na sa bon 'gag / myu gu skyes pa na /",
    "T04D3841:152b-20": "tshad pa yang ma yin pa gang zhe na /",
    "T04D3841:152b-21": "snga ma sa bon bkag pas myu gu skye ba ma yin /",
    "T04D3841:152b-22": "sa bon bkag pa tsam las de'i dus su myu gu skye bas na /",
    "T04D3841:152b-23": "srang la 'jal ba'i mtho dman bzhin no //",
    "T04D3841:152b-24": "'pho ba po ma yin pa gang zhe na /",
    "T04D3841:152b-25": "sa bon ltar ma yin myu gu'o //",
    "T04D3841:152b-26": "rgyu rang byung ba ma yin pa gang zhe na /",
    "T04D3841:152b-27": "dang po 'bras bu rang ma byung bas so //",
    "T04D3841:152b-28": "'bras bu smin nas byung ba ma yin pa gang yin na /",
    "T04D3841:152b-29": "'bras bu'i ngo bor grub pa ste /",
    "T04D3841:152b-30": "'bras bus 'bras bu bskyed pa ni ma yin no //",
    "T04D3841:152b-31": "mi mthun par 'brel pa gang zhe na /",
    "T04D3841:152b-32": "de ltar du rten 'brel gyis 'byung ba ste de rnams kyis bskyed pa'i 'bras bu'o //",
    "T04D3841:152b-33": "phung po bskyed lugs kyang /",
    "T04D3841:152b-34": "ma rig pas 'du byed //",
    "T04D3841:152b-35": "rnam par shes pas ming dang gzugs //",
    "T04D3841:152b-36": "skye mched drug dang lnga yis phung po grub po //",
    "T04D3841:152b-37": "stong nyid rnams kyi byung ba gang //",
    "T04D3841:152b-38": "de gzugs rnams kyi ngo bo ni //",
    "T04D3841:152b-39": "rten 'brel rkyen gyis byung ba yin //",
    "T04D3841:152b-40": "de ltar grub pas rab tu grags //",
    "T04D3841:152b-41": "de ltar stong nyid de rang ni //",
    "T04D3841:152b-42": "skyes nas gzugs ni mthong 'gyur ba //",
    "T04D3841:152b-43": "dngos po thams cad stong nyid yin //",
    "T04D3841:152b-44": "de ltar stong nyid rab tu skyes //",
    "T04D3841:153a-0": "de ltar du phyi nang gi chos @153a * //",
    "T04D3841:153a-1": "thams cad stong pa'o //",
    "T04D3841:153a-2": "rang bzhin dngos po ni gang gi rgyus byung bas /",
    "T04D3841:153a-3": "chos thams cad nam mkha' dang mnyam /",
    "T04D3841:153a-4": "de ltar dngos po med pa srid pa yin no //",
    "T04D3841:153a-5": "rgyu med 'bras bu med pa dang //",
    "T04D3841:153a-6": "zhes pa nas /",
    "T04D3841:153a-7": "'jig rten 'di dang pha rol dang //",
    "T04D3841:153a-8": "zhes pa'i bar la /",
    "T04D3841:153a-9": "rgyu dbang phyug gis byas par 'dod pa dang /",
    "T04D3841:153a-10": "las kyi 'byung ba sems tsam pa 'dod pa'am /",
    "T04D3841:153a-11": "de ltar mi 'dod na dge sdig sus khur /",
    "T04D3841:153a-12": "mu stegs chad pa po ru thal //",
    "T04D3841:153a-13": "de'i lan ni /",
    "T04D3841:153a-14": "dngos po la ni bden pa med //",
    "T04D3841:153a-15": "las kyis 'byung yang rmi lam bzhin //",
    "T04D3841:153a-16": "dngos po 'di ltar med pas na //",
    "T04D3841:153a-17": "ma skyes med pa de la ni //",
    "T04D3841:153a-18": "yun ring rten 'brel 'dod tsam na //",
    "T04D3841:153a-19": "de dus las kyi 'bras bu myong //",
    "T04D3841:153a-20": "'phags pa ting nge 'dzin gyi rgyal po'i mdo las /",
    "T04D3841:153a-21": "'jig rten 'di la 'chi ba gang yang med //",
    "T04D3841:153a-22": "'jig rten pha rol du 'gro ba gang yang med /",
    "T04D3841:153a-23": "las kyis med pa mi srid do //",
    "T04D3841:153a-24": "byas pa'i 'bras bu ster bar byed //",
    "T04D3841:153a-25": "thog ma med pa 'khor ba la //",
    "T04D3841:153a-26": "lang kar gshegs pa'i mdo las /",
    "T04D3841:153a-27": "gang gis rtag tu stong nyid bshad //",
    "T04D3841:153a-28": "yod dang chad pa spangs pa nyid //",
    "T04D3841:153a-29": "'khor ba'i rmi lam sgyu ma ming //",
    "T04D3841:153a-30": "las med par ni mi 'gro'o //",
    "T04D3841:153a-31": "'phags pa nam mkha' dang mnyam pa ting nge 'dzin gyi mdo las /",
    "T04D3841:153a-32": "sngar byas de ni mi 'dzad do //",
    "T04D3841:153a-33": "mi 'dzad pa de dge mi dge / bde bar gshegs kyis sngar bgyis pa //",
    "T04D3841:153a-34": "de yang 'dzad par mi 'gyur ro //",
    "T04D3841:153a-35": "byang chub sems dpa'i byang chub sems //",
    "T04D3841:153a-36": "de yang 'dzad par mi 'gyur ro //",
    "T04D3841:153a-37": "brtan pa thob par byas pa yang //",
    "T04D3841:153a-38": "de yang 'dzad par mi 'gyur ro //",
    "T04D3841:153a-39": "las kyang med par mi 'gyur ro //",
    "T04D3841:153a-40": "bskal pa bye ba'i bar du yang //",
    "T04D3841:153a-41": "rten 'brel 'dzom pa'i dus las ni //",
    "T04D3841:153a-42": "lus can rnams kyis 'bras bu myong //",
    "T04D3841:153a-43": "skye ba med pa'i ngo bo nyid ;",
    "T04D3841:153a-44": "/ ces pa la /",
    "T04D3841:153a-45": "dbang phyug gis ji ltar gal te ma sprul na /",
    "T04D3841:153a-46": "'jig rten pa ji ltar byung /",
    "T04D3841:153a-47": "mo gsham mo yi bu la yang //",
    "T04D3841:153a-48": "de la bu skyes skye bar mdzad //",
    "T04D3841:153a-49": "'jig rten pa 'di sngar ma skyes //",
    "T04D3841:153a-50": "shes pa la sogs pa la dang por rang ma",
    "T04D3841:153b-0": "skyes pa rten 'brel las 'byung @153b ba'i dngos po",
    "T04D3841:153b-1": "yin / de la dbang phyug la sogs pa sus kyang skyer 'jug pa med /",
    "T04D3841:153b-2": "sems can pa dang po rang skyes pa med pas /",
    "T04D3841:153b-3": "dbang phyug kho rang ma grub pa la /",
    "T04D3841:153b-4": "rten 'brel las 'byung ba'i dbang phyug gis skye ru bcug pa med /",
    "T04D3841:153b-5": "lang kar gshegs pa'i mdo las ;",
    "T04D3841:153b-6": "skye dang 'chi ba de gnyis ni //",
    "T04D3841:153b-7": "byis pa rmongs pa mthong ba yis //",
    "T04D3841:153b-8": "skye med 'chi med de gnyis ni //",
    "T04D3841:153b-9": "shes rab can gyis de ltar mthong //",
    "T04D3841:153b-10": "'phags pa ting nge 'dzin gyi rgyal po'i mdo las /",
    "T04D3841:153b-11": "yod pa med pa de la ni //",
    "T04D3841:153b-12": "gnyis ka mtha' ni med pa yin //",
    "T04D3841:153b-13": "dag dang ma dag de la ni //",
    "T04D3841:153b-14": "de gnyis la yang mtha' med do //",
    "T04D3841:153b-15": "de gnyis spangs pa de la ni //",
    "T04D3841:153b-16": "dbus su gnas pa gang yang med //",
    "T04D3841:153b-17": "de ltar mkhas pas rtogs par bya //",
    "T04D3841:153b-18": "dbu ma dar ba nas /",
    "T04D3841:153b-19": "rtog pa gang gis rtog tsam na //",
    "T04D3841:153b-20": "de rtog 'bras bu med par 'dug /",
    "T04D3841:153b-21": "de ltar na ni mkhyen pas gsungs //",
    "T04D3841:153b-22": "rnam rtog gis ni tha mal bcings //",
    "T04D3841:153b-23": "brtags pa byas nas grol bar byed //",
    "T04D3841:153b-24": "de byed pas ni grol ba yin //",
    "T04D3841:153b-25": "rnal 'byor bas ni stong par mthong //",
    "T04D3841:153b-26": "ji ltar rab rib mthong gyur pa //",
    "T04D3841:153b-27": "sman gyi sbyor bas mthong ba ltar //",
    "T04D3841:153b-28": "rab rib de yang gsal bar 'gyur //",
    "T04D3841:153b-29": "ma rig pa yi rab rib kyis //",
    "T04D3841:153b-30": "bsgribs pa'i mig gis skye ba dang //",
    "T04D3841:153b-31": "'chi ba bstan par gzung nas te //",
    "T04D3841:153b-32": "bag chags dbang gis grol ma nus pa rnams la gsungs /",
    "T04D3841:153b-33": "don med 'khyams pa 'jig rten pa la sogs pa'i gsungs so //",
    "T04D3841:153b-34": "byed pa po dang /",
    "T04D3841:153b-35": "tshor ba po la sogs pa gang yang med pa la /",
    "T04D3841:153b-36": "grol ba'i don mi byed par don dam par 'khyams pa'o //",
    "T04D3841:153b-37": "yang na don med du 'khyams pa srid pa'i rgya mtsho las sgyu ma'i grong khyer ltar /",
    "T04D3841:153b-38": "'phags pa lha'i zhabs kyis gsungs pa ni //",
    "T04D3841:153b-39": "yod dam med pa gnyi ga med /",
    "T04D3841:153b-40": "yod med gnyis bsre sa de yang med //",
    "T04D3841:153b-41": "de min logs na de yang med //",
    "T04D3841:153b-42": "brtag pa yun ring byas kyang ni //",
    "T04D3841:153b-43": "de lta tshig brjod shin tu dka' //",
    "T04D3841:153b-44": "dngos po yod pa dang /",
    "T04D3841:153b-45": "med pa dang /",
    "T04D3841:153b-46": "skye ba dang /",
    "T04D3841:154a-0": "'chi ba gang yang spangs pa'i chos bdag med par bstan pa'i @154a * //",
    "T04D3841:154a-1": "le'u ste dang po'o /",
    "T04D3841:154a-3": "// / da ni phung po bdag med du ston pa ni kun rdzob la brten nas gsungs te /",
    "T04D3841:154a-4": "'jig rten pa yi skye lugs ni //",
    "T04D3841:154a-5": "rnam rtog las ni 'jig rten 'byung //",
    "T04D3841:154a-6": "zhes pa ni /",
    "T04D3841:154a-7": "rnam rtog ni dge ba dang mi dge ba'i rtog pa'o //",
    "T04D3841:154a-8": "de la rten 'brel gyis byung ba 'jig rten pa'o //",
    "T04D3841:154a-9": "dge ba dang mi dge bas 'gro ba rigs drug",
    "T04D3841:154a-10": "tu phung po blangs te 'jig rten pa'i ming ngo",
    "T04D3841:154a-11": "// rnam rtog gis bskyed pa'o //",
    "T04D3841:154a-12": "chu 'am 'bras bu la sogs pa rnam rtog dang rten 'brel gyis blangs pa yin /",
    "T04D3841:154a-13": "skye ba blangs pas sems byung /",
    "T04D3841:154a-14": "sems las bdag 'dzin byung /",
    "T04D3841:154a-15": "de las gzhan yang 'byung ngo //",
    "T04D3841:154a-16": "de yang rin po che phreng ba nas gsungs pa /",
    "T04D3841:154a-17": "phung po 'jig pa'i bar du ni //",
    "T04D3841:154a-18": "de la bdag 'dzin 'byung bar 'gyur //",
    "T04D3841:154a-19": "bdag 'dzin byas pa'i dus su yang //",
    "T04D3841:154a-20": "de la las byas skye ba len //",
    "T04D3841:154a-21": "dus gsum du ni mtha' med par //",
    "T04D3841:154a-22": "dbus su 'khor ba'i 'khor lo ni //",
    "T04D3841:154a-23": "mgal me'i 'khor lo ltar du 'khor //",
    "T04D3841:154a-24": "rten 'brel 'dzom pas 'khor ba'o //",
    "T04D3841:154a-25": "sems las lus kyang byung ba la //",
    "T04D3841:154a-26": "zhes pa ni /",
    "T04D3841:154a-27": "bdag yod pa ni gzhan 'byung ngo //",
    "T04D3841:154a-28": "rang gzhan cha yis zhe sdang 'byung //",
    "T04D3841:154a-29": "de gnyis kyis ni rab bcings pa //",
    "T04D3841:154a-30": "skyon rnams thams cad rab tu skyes //",
    "T04D3841:154a-31": "lus la brtag par bgyis tsam na //",
    "T04D3841:154a-32": "sems tsam pa yi 'dod lugs la //",
    "T04D3841:154a-33": "sngar brtags pa byas pa bzhin shes par bya'o//",
    "T04D3841:154a-34": "phyi'i phung po brtag pa ni /",
    "T04D3841:154a-35": "gzugs dang tshor ba ming dang ni //",
    "T04D3841:154a-36": "zhes pa ste /",
    "T04D3841:154a-37": "gzugs ni 'byung bas 'byung ba'o //",
    "T04D3841:154a-38": "gzugs dang kha rog la sogs pa bdag nyid yod pa dang med pa dang /",
    "T04D3841:154a-39": "gnyi ga dang /",
    "T04D3841:154a-40": "gnyi ga ma yin pa'i rgyus skyes pa brtags pa tsam na /",
    "T04D3841:154a-41": "mi bden pas brtags mi nus pas lbu ba dang 'dra ste stong nyid do //",
    "T04D3841:154a-42": "tshor ba ni bde sdug gi bdag nyid can de yang /",
    "T04D3841:154a-43": "rten 'brel gyi skyes pa med pa'i rgyu chu bur dang 'dra'o //",
    "T04D3841:154a-44": "'du shes ni dngos po yod pa ma yin te /",
    "T04D3841:154a-45": "de ni ming tsam yin nam /",
    "T04D3841:154a-46": "smig rgyu dang 'dra bar med pa'o //",
    "T04D3841:154b-0": "@154b 'du byed ni dngos po med pa ste /",
    "T04D3841:154b-1": "bza' ba dang /",
    "T04D3841:154b-2": "btung ba dang /",
    "T04D3841:154b-3": "skom pa bde ba skyed pa /",
    "T04D3841:154b-4": "de yang ba la sogs pa'i 'byung ba'i rkyen gyis so //",
    "T04D3841:154b-5": "de yang rnam rtog med pa'i dngos po chu shing lta bu'o //",
    "T04D3841:154b-6": "sems te rnam par shes pa ni rang dbang med par 'byung ba'i mtshan nyid do //",
    "T04D3841:154b-7": "sems ni rnam par rtog pa tsam ste sgyu ma lta bu'o //",
    "T04D3841:154b-8": "don dam pa la med pa'o //",
    "T04D3841:154b-9": "pha rol tu phyin pa las kyang gsungs pa /",
    "T04D3841:154b-10": "sems yod pa dang /",
    "T04D3841:154b-11": "med pa dang /",
    "T04D3841:154b-12": "gzhan yang rang bzhin med par stong ba'o //",
    "T04D3841:154b-13": "sems kyis sems la bltas tsam na /",
    "T04D3841:154b-14": "gang yang ma mthong bar stong pa'o //",
    "T04D3841:154b-15": "de ltar yin na bde gshegs bem por 'gyur ro zhe na /",
    "T04D3841:154b-16": "de lta ma yin te /",
    "T04D3841:154b-17": "nam sems dang rnam par shes pa dang /",
    "T04D3841:154b-18": "rnam rtog log pa'i dus tsam na chos sku thob pa'o //",
    "T04D3841:154b-19": "sangs rgyas kyi gnas thob ste /",
    "T04D3841:154b-20": "ye shes kyi sku'o//",
    "T04D3841:154b-21": "de yang ;",
    "T04D3841:154b-22": "'di ltar dngos po de yang med //",
    "T04D3841:154b-23": "shes bya de yang 'di ltar med //",
    "T04D3841:154b-24": "gnas pa po yang med //",
    "T04D3841:154b-25": "gnas pa yang med pa'o //",
    "T04D3841:154b-26": "ro dang 'dra ba'i tshad ma mkhan byis pa rnams kyi rnam rtog yin no //",
    "T04D3841:154b-27": "bde gshegs ni 'das pa dang /",
    "T04D3841:154b-28": "ma 'ongs pa dang /",
    "T04D3841:154b-29": "de ltar ba mkhyen pa yin no //",
    "T04D3841:154b-30": "mngon par shes pa'i spyan gyis thams cad gzigs pa'o //",
    "T04D3841:154b-31": "sems las byung ba ni /",
    "T04D3841:154b-32": "sems kyi rnam rtog go //",
    "T04D3841:154b-33": "brtag pa ni sngar bzhin no //",
    "T04D3841:154b-34": "gzugs ni lbu ba bzhin no //",
    "T04D3841:154b-35": "tshor ba chu bur bzhin no //",
    "T04D3841:154b-36": "'du shis smig rgyu bzhin no //",
    "T04D3841:154b-37": "'du byed ni chu shing bzhin no //",
    "T04D3841:154b-38": "rnam par shes pa ni sgyu ma bzhin no //",
    "T04D3841:154b-39": "rnam par rtog pa ni phung po bdag med rnam",
    "T04D3841:154b-40": "par shes pa bdag med dngos po grub pa 'di",
    "T04D3841:154b-41": "ltar med mo gsham mo'i bu'i dpon bzhin no //",
    "T04D3841:154b-42": "phung po bdag med pa bstan pa'i le'u ste gnyis pa'o /",
    "T04D3841:154b-44": "// / da ni shes rab 'phel bar byed pa'i don",
    "T04D3841:154b-45": "du bdag med gnyis su bsdus nas bshad pa ste",
    "T04D3841:154b-46": "/ sems med pas na chos kyang med //",
    "T04D3841:154b-47": "ces pa la sogs pas //",
    "T04D3841:154b-48": "chos ni dngos po ste /",
    "T04D3841:154b-49": "byas pa dang /",
    "T04D3841:154b-50": "ma byas pa med pa'i phung po /",
    "T04D3841:155a-0": "sa'i khams la sogs pa yang de @155a * //",
    "T04D3841:155a-1": "bzhin no //",
    "T04D3841:155a-2": "chos rnams kyi rtsa ba 'di sems yin pas na /",
    "T04D3841:155a-3": "sems 'gog pa'o //",
    "T04D3841:155a-4": "gong du sems byung chos nyid las sems 'khyogs pa'i tshig gsungs pa /",
    "T04D3841:155a-5": "gzhan yang sangs rgyas kyis gsungs pa ni /",
    "T04D3841:155a-6": "yi ge med pa'i chos nyid la ;",
    "T04D3841:155a-7": "/ thos pa ci yod bshad ci yod //",
    "T04D3841:155a-8": "thos dang bshad dang don la ni //",
    "T04D3841:155a-9": "mnyam pa nyid de yi ge med //",
    "T04D3841:155a-10": "gzhan yang sangs rgyas kyis gsungs pa ni /",
    "T04D3841:155a-11": "kun rdzob spyod la ma brten par //",
    "T04D3841:155a-12": "don dam pa la bshad pa med //",
    "T04D3841:155a-13": "don dam pa des ma shes par //",
    "T04D3841:155a-14": "mya ngan 'das pa mi 'byung ngo //",
    "T04D3841:155a-15": "gzhan yang bstan bcos las gsungs pa ni /",
    "T04D3841:155a-16": "rten 'brel rten nas skyes pa gang //",
    "T04D3841:155a-17": "de ni stong nyid rab tu bshad //",
    "T04D3841:155a-18": "rten 'brel gyis gang skyes pa dang /",
    "T04D3841:155a-19": "de ni skye med ngo bo yin //",
    "T04D3841:155a-20": "rten 'brel la rten gang 'byung ba //",
    "T04D3841:155a-21": "stong pa ru ni rab tu bshad //",
    "T04D3841:155a-22": "stong nyid shes pa gang yin pa //",
    "T04D3841:155a-23": "bsnyo [?] med mkhyen pa de yin no //",
    "T04D3841:155a-24": "mang du bshad pa don med yin //",
    "T04D3841:155a-25": "de ltar gnyis su med pa'i lam gyis sangs rgyas grub pa thams cad mkhyen pa'o //",
    "T04D3841:155a-26": "de'i lam de nges par shes par bya ba'i don",
    "T04D3841:155a-27": "du gnyis med kyi lam gang yin pa de rang",
    "T04D3841:155a-28": "nyid gnyis med do //",
    "T04D3841:155a-29": "yang na skye ba dang 'chi ba med pas na /",
    "T04D3841:155a-30": "yod pa dang med pa rtag pa dang mi rtag pa dang /",
    "T04D3841:155a-31": "dngos po yod pa dang med pa la sogs pa",
    "T04D3841:155a-32": "gnyi ga rtog pa med pas gnyis su med pa'i",
    "T04D3841:155a-33": "ye shes so // de ltar na gnyis med do //",
    "T04D3841:155a-34": "de gnyis kyi the tshom brjod du med pa shes",
    "T04D3841:155a-35": "rab kyi pha rol tu phyin pa'i ye shes so",
    "T04D3841:155a-36": "// de shes nas dngos su gang byed pa de /",
    "T04D3841:155a-37": "de nyid mkhyen pas sangs rgyas bcom ldan 'das so //",
    "T04D3841:155a-38": "sangs rgyas de snying rje'i stobs kyis rab tu gsungs so //",
    "T04D3841:155a-39": "ma rig pa la sogs pa yod kyi bar la skye ba len no //",
    "T04D3841:155a-40": "ma rig pa la sogs pa nam 'gags pa shes tsam na de nyid mkhyen pa'o //",
    "T04D3841:155a-41": "'di dag thams cad rten med yin //",
    "T04D3841:155a-42": "zhes pa ni rten med pa'i snying rje shes rab kyi spyan gyis bdag med pa'o //",
    "T04D3841:155a-43": "dngos po stong pa nyid byed pa po dang tshor",
    "T04D3841:155b-0": "ba po rten pa med pa'i snying rje @155b shes",
    "T04D3841:155b-1": "rab kyis bdag med pa /",
    "T04D3841:155b-2": "dngos po stong nyid byed pa po dang tshor ba po rten pa med pa'o //",
    "T04D3841:155b-3": "'di thams cad khams gsum ma lus pa ste med pa stong pa nyid do //",
    "T04D3841:155b-4": "de ni don dam pa'o //",
    "T04D3841:155b-5": "shes rab kyi pha rol tu phyin pa las kyang gsungs te /",
    "T04D3841:155b-6": "gzugs rab tu mi mthong ngo zhes pa la sogs pa rab 'byor la gsungs so //",
    "T04D3841:155b-7": "rten 'brel bcu gnyis 'gag pa'i chos nyid las /",
    "T04D3841:155b-8": "sangs rgyas kyi yon tan gyi cha nges pa chos",
    "T04D3841:155b-9": "kyi sku stong pa nyid kyi dngos po rab tu",
    "T04D3841:155b-10": "bshad do // des ni shes rab kyi pha rol tu phyin pa bstan to //",
    "T04D3841:155b-11": "shes rab bstan pa'i le'u ste gsum pa'o /",
    "T04D3841:155b-13": "// / de ltar shes rab bstan nas da ni thabs bstan te kun rdzob la /",
    "T04D3841:155b-14": "sbyin pa tshul khrims bzod pa dang //",
    "T04D3841:155b-15": "zhes bya ba la sogs pa ste /",
    "T04D3841:155b-16": "nyi ma shar tsam na gri ba ma 'byung ba ltar thabs bstan to //",
    "T04D3841:155b-17": "dang po sbyin pa rtsa bar bshad /",
    "T04D3841:155b-18": "gzhan yang gsungs pa /",
    "T04D3841:155b-19": "'jig rten pa 'di thams cad ni //",
    "T04D3841:155b-20": "bde skyid gcig pu re ba yin //",
    "T04D3841:155b-21": "longs spyod med pa'i mi rnams la //",
    "T04D3841:155b-22": "bde ba re yang ga na thob //",
    "T04D3841:155b-23": "sbyin pa btang bas longs spyod 'byung //",
    "T04D3841:155b-24": "de nas sbyin pa rtsa bar bshad /",
    "T04D3841:155b-25": "sbyin pa la yang bzhi ste /",
    "T04D3841:155b-26": "chos zang zing mi 'jigs byams pa'o //",
    "T04D3841:155b-27": "rgyal srid bdag gi mgo mthar thug pa tshun chad sbyin pa'o //",
    "T04D3841:155b-28": "nor 'bru /",
    "T04D3841:155b-29": "gser /",
    "T04D3841:155b-30": "dngul /",
    "T04D3841:155b-31": "rin po che /",
    "T04D3841:155b-32": "mu tig / byi ru /",
    "T04D3841:155b-33": "shing rta /",
    "T04D3841:155b-34": "glang po che /",
    "T04D3841:155b-35": "g-yog / khol po /",
    "T04D3841:155b-36": "khol mo ;",
    "T04D3841:155b-37": "grogs /",
    "T04D3841:155b-38": "chung ma /",
    "T04D3841:155b-39": "bu mo /",
    "T04D3841:155b-40": "bu pho /",
    "T04D3841:155b-41": "gces pa'i nor /",
    "T04D3841:155b-42": "mgo / rna ba /",
    "T04D3841:155b-43": "sna /",
    "T04D3841:155b-44": "lag pa /",
    "T04D3841:155b-45": "rkang pa /",
    "T04D3841:155b-46": "mig / rang gi sha /",
    "T04D3841:155b-47": "khrag / rus pa /",
    "T04D3841:155b-48": "rkang mar /",
    "T04D3841:155b-49": "tshil bu /",
    "T04D3841:155b-50": "pags pa /",
    "T04D3841:155b-51": "snying gi dngos po thams cad sbyin pa'o //",
    "T04D3841:155b-52": "de ltar yin na byang chub sems dpa'i spyod pa shin tu mi dka' 'am /",
    "T04D3841:155b-53": "bde ba'i thabs sangs rgyas thob par byed pa la /",
    "T04D3841:155b-54": "sangs rgyas kyi bde ba dang mi mnyam pa'i bde ba'o //",
    "T04D3841:155b-55": "sdug bsngal brgya phrag gis spyod pa yang /",
    "T04D3841:155b-56": "sdug bsngal du mi 'gyur ro //",
    "T04D3841:156a-0": "dper na bu gcig gsod pa'i dus @156a * //",
    "T04D3841:156a-1": "su phas rjes pa ltar ro //",
    "T04D3841:156a-2": "sems goms tsam na mi nus pa gang yang med de /",
    "T04D3841:156a-3": "lus po'i bye brag gis sprul dang dug rma bya'i bdud rtsi'o //",
    "T04D3841:156a-4": "de goms pas dug kyang bcud len du 'gyur ro //",
    "T04D3841:156a-5": "khyad par du dga' ba dang bde ba skye'o //",
    "T04D3841:156a-6": "goms pa gang yin pa de bdud rtsir 'gyur ba yin pas na /",
    "T04D3841:156a-7": "sdug bsngal sems kyi rnam rtog yin no //",
    "T04D3841:156a-8": "tshul khrims kyi thabs ni /",
    "T04D3841:156a-9": "tshul khrims rkang pa spyod pa yin /",
    "T04D3841:156a-10": "mi dge ba bcu spongs pa dang /",
    "T04D3841:156a-11": "so sor thar pa'i sdom pa bsrung ba dang /",
    "T04D3841:156a-12": "srog chags thams cad la phan 'dogs byed pa byams pa'i sems dang ldan pa /",
    "T04D3841:156a-13": "rang gi longs spyod la chog shes pa /",
    "T04D3841:156a-14": "mi tshangs par spyod pa spangs pa /",
    "T04D3841:156a-15": "bden par smra ba /",
    "T04D3841:156a-16": "de ltar byed pa'o //",
    "T04D3841:156a-17": "tshig rtsub mi smra ba /",
    "T04D3841:156a-18": "gzhan gnyis par byed pa /",
    "T04D3841:156a-19": "dul ba'i spyod pa chos bzhin du smra ba /",
    "T04D3841:156a-20": "gus par smra ba /",
    "T04D3841:156a-21": "gzhan gyis bdag tu bzung ba la 'dod sred med pa /",
    "T04D3841:156a-22": "'dod pa'i sems rnams mi skye ba /",
    "T04D3841:156a-23": "ltad mo la sogs pa ngo mtshar spangs pa /",
    "T04D3841:156a-24": "drang ba /",
    "T04D3841:156a-25": "g-yo sgyu med pa /",
    "T04D3841:156a-26": "sangs rgyas dang /",
    "T04D3841:156a-27": "chos dang /",
    "T04D3841:156a-28": "dge 'dun gsum la shin tu mos gus che ba'i sems dang /",
    "T04D3841:156a-29": "sems can rnams sangs rgyas par byed pa la spro ba che ba /",
    "T04D3841:156a-30": "sbyin dang tshul khrims la sogs kyis //",
    "T04D3841:156a-31": "yun rings bsod nams bsags pa yang //",
    "T04D3841:156a-32": "gal te bzod pa med na ni //",
    "T04D3841:156a-33": "mdo las bsod nams med par gyur te ;",
    "T04D3841:156a-34": "zhi ba lhas kyang gsungs pa /",
    "T04D3841:156a-35": "bskal pa stong du bsags pa yi //",
    "T04D3841:156a-36": "sbyin dang bde gshegs mchod la sogs //",
    "T04D3841:156a-37": "legs spyad gang yin de kun yang //",
    "T04D3841:156a-38": "khong khro gcig gis 'joms par byed //",
    "T04D3841:156a-39": "zhe sdang lta bu'i sdig pa med //",
    "T04D3841:156a-40": "bzod pa lta bu'i dka' thub med //",
    "T04D3841:156a-41": "de bas bzod la nan tan du //",
    "T04D3841:156a-42": "sna tshogs tshul gyis bsgom par bya'o //",
    "T04D3841:156a-43": "zhes gsungs so //",
    "T04D3841:156a-44": "bzod pa la gsum ste /",
    "T04D3841:156a-45": "sdug bsngal dang du len pa'i bzod pa dang /",
    "T04D3841:156a-46": "brnyas pa la ji mi snyam pa'i bzod pa dang //",
    "T04D3841:156b-0": "chos la nges par sems pa'i bzod @156b pa'o ;",
    "T04D3841:156b-1": "/ de la dang po ni su dag gis 'di skad smra na /",
    "T04D3841:156b-2": "'di ltar du bdag gis khyed la chos kyis bla",
    "T04D3841:156b-3": "na med pa yang dag par rdzogs pa'i sangs rgyas",
    "T04D3841:156b-4": "thob par byed pa la /",
    "T04D3841:156b-5": "byang chub sems dpa'i spyod pa dag par byed pa la /",
    "T04D3841:156b-6": "bdag gis smras pa nyon cig / mi nyan na",
    "T04D3841:156b-7": "me chen po 'bar ba'i nang du chug la sregs",
    "T04D3841:156b-8": "shig / shin tu sdug bsngal 'byung bar lus pos",
    "T04D3841:156b-9": "khur cig / de'i lan ni 'di skad smra'o //",
    "T04D3841:156b-10": "de ltar byung mod shin tu spro //",
    "T04D3841:156b-11": "bdag gcig chos kyis bla na med pa'i rdzogs pa'i sangs rgyas /",
    "T04D3841:156b-12": "byang chub sems dpa'i spyod pa dag par byed pa'i don du /",
    "T04D3841:156b-13": "stong gsum gyi stong chen po'i 'jig rten gyi khams su me 'bar ba yod pa la /",
    "T04D3841:156b-14": "tshangs pa'i gnas rang lhung nas 'tshod /",
    "T04D3841:156b-15": "khyed gsungs pa'i me lta bu smos kyang ci 'tshal /",
    "T04D3841:156b-16": "gzhan gyis brnyas pa la ji mi snyam pa'i bzod pa ni /",
    "T04D3841:156b-17": "rtags pas khro ba ma mthong bar mtshon nas shag",
    "T04D3841:156b-18": "cad cing yod pa la bla lhag bzod pa bskyed",
    "T04D3841:156b-19": "la / bdag gi lag pa brgya phrag gcod pa po yang spyi bor 'khur ro //",
    "T04D3841:156b-20": "de'i thog tu yang byams pa'i sems dang ldan no //",
    "T04D3841:156b-21": "chos la nges par sems pa'i bzod pa ni /",
    "T04D3841:156b-22": "shin tu zab pa'i theg pa la shin tu legs",
    "T04D3841:156b-23": "pa'i thub pa'i chos la thog ma nas rnyed pa",
    "T04D3841:156b-24": "la / skad cig kyang sems the tshom mi za",
    "T04D3841:156b-25": "bar kha cig ni chos la nges par sems pa'i",
    "T04D3841:156b-26": "bzod pa'i 'dod lugs ni /",
    "T04D3841:156b-27": "gzhan gyis brnyes pa la ji mi snyam pa'i bzod pa bzhin du /",
    "T04D3841:156b-28": "de la khyed ni chos kyi dngos po rang la brten pas so //",
    "T04D3841:156b-29": "brtson 'grus ni zhi ba lhas gsungs pa /",
    "T04D3841:156b-30": "'di ltar brtson la byang chub gnas //",
    "T04D3841:156b-31": "rlung med 'gro ba med pa bzhin //",
    "T04D3841:156b-32": "bsod nams brtson 'grus med me 'byung //",
    "T04D3841:156b-33": "brtson gang dge la spro ba yin //",
    "T04D3841:156b-34": "zhes gsungs pas so//",
    "T04D3841:156b-35": "brtson 'grus byed pa'i don lta ba ni /",
    "T04D3841:156b-36": "cis kyang mdza' ba dang bral ba /",
    "T04D3841:156b-37": "mi mdza' ba dang 'grogs pa dang /",
    "T04D3841:156b-38": "nad dang rgas ngang 'chi ba dang //",
    "T04D3841:156b-39": "mya ngan la sogs pa'i sdug bsngal ngan song la",
    "T04D3841:156b-40": "sogs par lhung nas rtag tu bde ba skad cig",
    "T04D3841:156b-41": "bde bar lta ba /",
    "T04D3841:157a-0": "mi khom pa'i @157a * //",
    "T04D3841:157a-1": "gnas brgyad las grol ba'i dus su /",
    "T04D3841:157a-2": "byang chub kyi spyod pa la yang dag par bltas nas le lo spangs te /",
    "T04D3841:157a-3": "brtan par byas nas the tshom med par sdug bsngal",
    "T04D3841:157a-4": "spangs pa'i don du brtson 'grus brtsom [*rtsom] par bya'o",
    "T04D3841:157a-5": "// bsam gtan ni /",
    "T04D3841:157a-6": "shes rab dang thabs gnyis su byas nas sems rtse gcig tu byed pa ni bsam gtan no //",
    "T04D3841:157a-7": "shes rab ni sngar bstan pa bzhin no //",
    "T04D3841:157a-8": "sbyin pa'i pha rol tu phyin pa la sogs pa ster ba po dang /",
    "T04D3841:157a-9": "len pa po gang yang mi dmigs par stong pa nyid du rtog pa'o //",
    "T04D3841:157a-10": "nyi ma ji ltar gling rnams la bskor nas bzlog pa bzhin du /",
    "T04D3841:157a-11": "shes rab kyi pha rol tu phyin pas sbyin pa'i",
    "T04D3841:157a-12": "pha rol tu phyin pa la sogs pa la khyab",
    "T04D3841:157a-13": "pa'o // de ltar khyab pa'o //",
    "T04D3841:157a-14": "pha rol tu phyin pa bsdus pa ni /",
    "T04D3841:157a-15": "rang gi don rnams spangs pa ni sbyin pa'o //",
    "T04D3841:157a-16": "gzhan la phan 'dogs pa ni tshul khrims so //",
    "T04D3841:157a-17": "khro ba spangs pa ni bzod pa'o //",
    "T04D3841:157a-18": "dge ba la brtson pa ni brtson 'grus so //",
    "T04D3841:157a-19": "sdig pas mi gos pa gcig pu ni bsam gtan no //",
    "T04D3841:157a-20": "bden pa don dam pa bstan pa ni shes rab bo //",
    "T04D3841:157a-21": "sems can rnams la snying rjes khyab par byed pa ni shes rab bo //",
    "T04D3841:157a-22": "sangs rgyas grub par byed pa ni /",
    "T04D3841:157a-23": "pha dang /",
    "T04D3841:157a-24": "ma dang /",
    "T04D3841:157a-25": "bu mo dang /",
    "T04D3841:157a-26": "gnyen dang /",
    "T04D3841:157a-27": "'khor dang /",
    "T04D3841:157a-28": "chung ma la sogs pa /",
    "T04D3841:157a-29": "rgyas pa dang /",
    "T04D3841:157a-30": "phyug pa dang /",
    "T04D3841:157a-31": "skyid pa la sogs pa zan lhag ma bzhin du spangs nas grol ba'i don du /",
    "T04D3841:157a-32": "nags gseb du 'gro bar bya'o //",
    "T04D3841:157a-33": "sbyin pa la sogs sdug bsngal ma yin zhing /",
    "T04D3841:157a-34": "sangs rgyas thob pa'i bde ba dang mi mnyam mo //",
    "T04D3841:157a-35": "thabs bstan pa'i le'u ste bzhi pa'o /",
    "T04D3841:157a-37": "// / thabs dang shes rab gnas pa la //",
    "T04D3841:157a-38": "zhes pa ni /",
    "T04D3841:157a-39": "shes rab ni sngar gsungs pa bzhin no //",
    "T04D3841:157a-40": "ji ltar rten 'brel gyis skyed pas dngos po rtog pa'i mtshan nyid do //",
    "T04D3841:157a-41": "thabs ni sngar bshad pa bzhin sbyin pa la sogs pa byed do //",
    "T04D3841:157a-42": "de gnyis gcig tu byas te bstan par byed pa",
    "T04D3841:157a-43": "ni bla ma med na rmi lam na yang 'byung",
    "T04D3841:157b-0": "ngo // de ltar yin @157b na thabs dang shes",
    "T04D3841:157b-1": "rab gnyis su de phyi nas gnyis su byung yang",
    "T04D3841:157b-2": "sbyin pa la sogs pa dbye na mang du 'gyur",
    "T04D3841:157b-3": "ba'i skyon byung zhe na /",
    "T04D3841:157b-4": "'di dag thams cad ming tsam ste /",
    "T04D3841:157b-5": "thabs dang shes rab dpe kun rdzob tsam la brten nas grub bo //",
    "T04D3841:157b-6": "pha rol tu phyin pa nas kyang gsungs so //",
    "T04D3841:157b-7": "sbyin pa'i pha rol tu phyin pa ni ming tsam mo //",
    "T04D3841:157b-8": "shes rab kyi pha rol tu phyin pa ni ming tsam mo //",
    "T04D3841:157b-9": "khams gsum yang ming tsam mo //",
    "T04D3841:157b-10": "de gnyis gsal bar gsungs pas /",
    "T04D3841:157b-11": "gang las gang byung ming de ni //",
    "T04D3841:157b-12": "zhes pa la sogs pa gsungs te /",
    "T04D3841:157b-13": "sngar brtag pa bzhin chos ming tsam du bstan te ;",
    "T04D3841:157b-14": "don dam par dngos po med pa'o //",
    "T04D3841:157b-15": "chos de med pas chos nyid yin //",
    "T04D3841:157b-16": "zhes pa ni /",
    "T04D3841:157b-17": "ming tsam du grub pa ste dngos po stong pa nyid yin /",
    "T04D3841:157b-18": "rten 'brel las byung ba kun rdzob tsam mo //",
    "T04D3841:157b-19": "ma byung ming ni stong nyid yin //",
    "T04D3841:157b-20": "zhes pa la sogs pa ni /",
    "T04D3841:157b-21": "kun rdzob tu ming btags pa tsam yin no //",
    "T04D3841:157b-22": "sgra mkhan pa na re sgra las thams cad byung zer ba la /",
    "T04D3841:157b-23": "de rang yang kun rdzob la ming tsam du grub pa'o //",
    "T04D3841:157b-24": "de ltar rnam rtog gang byung ba //",
    "T04D3841:157b-25": "zhes pa sogs pa ni ming tsam du yin /",
    "T04D3841:157b-26": "stong nyid du brtag pa sngar bzhin du go sla'o //",
    "T04D3841:157b-27": "mig gis mthong ba'i gzugs de ni //",
    "T04D3841:157b-28": "zhes pa la sogs pa ni /",
    "T04D3841:157b-29": "mig gis gzugs mthong ba la sogs pa bcom ldan",
    "T04D3841:157b-30": "'das kyis lung bstan pa ni kun rdzob pa la",
    "T04D3841:157b-31": "bstan pa'o // brdzun gyi nga rgyal 'jig rten pa //",
    "T04D3841:157b-32": "zhes pa la sogs pa la /",
    "T04D3841:157b-33": "nga rgyal gyis sems can brten nas /",
    "T04D3841:157b-34": "yul dang dus tshod la brten nas /",
    "T04D3841:157b-35": "bcom ldan 'das kyis brdzun can lta bur gsungs so //",
    "T04D3841:157b-36": "don dam pa la bshad pa med do //",
    "T04D3841:157b-37": "don dam pa'i gtan la 'bebs pa'i thabs su brdzun du bshad do //",
    "T04D3841:157b-38": "'phags pa'i bden pa bzhi ni /",
    "T04D3841:157b-39": "sdug bsngal gyi bden pa dang /",
    "T04D3841:157b-40": "kun 'byung gi bden pa dang /",
    "T04D3841:157b-41": "'gog pa'i bden pa dang /",
    "T04D3841:157b-42": "lam gyi bden pa la sogs pa kun rdzob pa la bstan to //",
    "T04D3841:157b-43": "rten 'brel 'dzom pas mthong ba gang //",
    "T04D3841:157b-44": "zhes pa la sogs pa ni /",
    "T04D3841:157b-45": "'dren pa bcom ldan 'das kyis gsungs so //",
    "T04D3841:157b-46": "gzugs sgra la sogs pa 'dzom par 'dod pa'i sems can rnams la snang bar bstan to //",
    "T04D3841:158a-0": "gang gis gang la thabs sna tshogs @158a * //",
    "T04D3841:158a-1": "kyi sgo nas sems can gdul bya btul nas de",
    "T04D3841:158a-2": "rnams grol bar byas nas 'dren pas na bcom ldan",
    "T04D3841:158a-3": "'das so // 'dzin pa spyod pa'i sa yod par //",
    "T04D3841:158a-4": "zhes pa la sogs pa la /",
    "T04D3841:158a-5": "kun rdzob la brten nas sa dang po la sogs pa bstan pa'o //",
    "T04D3841:158a-6": "don dam pa'i sa ni blo shin tu phra ba",
    "T04D3841:158a-7": "mthar thug med pa rtog pa dang bral ba stong",
    "T04D3841:158a-8": "nyid du mkhyen pa'i shes rab can gang la yod",
    "T04D3841:158a-9": "pa de blo ldan yin te de ni bcom ldan",
    "T04D3841:158a-10": "'das so // mig gis gzugs kyang mthong mi 'gyur //",
    "T04D3841:158a-11": "la sogs pa ni /",
    "T04D3841:158a-12": "rab rib can lta bu mig rang gis mig dang gzugs mi mthong ngo //",
    "T04D3841:158a-13": "sems chos de yang sems kyis sems la bltas tsam na sems mi mthong ngo //",
    "T04D3841:158a-14": "des na yod par mi 'gyur ro //",
    "T04D3841:158a-15": "ting nge 'dzin gyi rgyal po'i mdo las kyang gsungs te /",
    "T04D3841:158a-16": "mig dang /",
    "T04D3841:158a-17": "rna ba dang /",
    "T04D3841:158a-18": "sna dang /",
    "T04D3841:158a-19": "lce dang /",
    "T04D3841:158a-20": "lus dang /",
    "T04D3841:158a-21": "yid dang /",
    "T04D3841:158a-22": "gzugs dang /",
    "T04D3841:158a-23": "sgra dang /",
    "T04D3841:158a-24": "dri dang /",
    "T04D3841:158a-25": "ro dang /",
    "T04D3841:158a-26": "reg bya dang /",
    "T04D3841:158a-27": "chos med ces gsungs so ;",
    "T04D3841:158a-28": "/ de ni mjug bsdu ba gsungs pa ni /",
    "T04D3841:158a-29": "gang snang thams cad la sogs pa ste /",
    "T04D3841:158a-30": "sngar bshad pa'i thabs dang shes rab gnyis gcig tu",
    "T04D3841:158a-31": "byas pa'i ye shes la sogs pa brdzun du bshad",
    "T04D3841:158a-32": "pa'o // 'jig rten pas ni gang spangs pa //",
    "T04D3841:158a-33": "zhes pa ni /",
    "T04D3841:158a-34": "phyin ci ma log pa de de nyid /",
    "T04D3841:158a-35": "'jig rten pa tha mal pas /",
    "T04D3841:158a-36": "gang la ma rtogs pa gang yin gyi bsam par ma gyur /",
    "T04D3841:158a-37": "yid kyi bsam gyis mi khyab pa //",
    "T04D3841:158a-38": "dbang po yul du ma gyur pa //",
    "T04D3841:158a-39": "ma rig pa'i ling thog gi mun pas ma mthong ba spangs pa /",
    "T04D3841:158a-40": "dbang po shin tu rnon po 'phags pa'i ye shes kyis mthong ba'i yul don dam pa'o //",
    "T04D3841:158a-41": "'phags pa gha na bh'u [?] ha'i mdo las /",
    "T04D3841:158a-42": "de nyid shin tu ngo mtshar can //",
    "T04D3841:158a-43": "zab pa de ni mtha' med pa //",
    "T04D3841:158a-44": "de ni rnyed par dka' bas na //",
    "T04D3841:158a-45": "'jig rten pa yi blo yis ni //",
    "T04D3841:158a-46": "de yi spyod yul ye shes med //",
    "T04D3841:158a-47": "kun rdzob dang don dam pa'i bden pa'i le'u ste lnga pa'o /",
    "T04D3841:158a-49": "// /'gro ba rigs drug las srid pa 'pho ba'i thabs sangs rgyas thob par byed pa'i thabs rdzogs so /",
    "T04D3841:158a-51": "// / pandi ta byams pa mgon pos mdzad pa'o //",
    "T04D3841:158a-52": "pandi ta zla ba gzhon nu la /"
}