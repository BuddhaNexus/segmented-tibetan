{
    "K12D0505_H0473:433b-0": "@433b / /rgya gar skad du /",
    "K12D0505_H0473:433b-1": "a'arya ta th'a ga ta bee d'urya pra bha n'a",
    "K12D0505_H0473:433b-2": "ma ba la dha na sa m'a dhi dh'a ra",
    "K12D0505_H0473:433b-3": "ni / bod skad du /",
    "K12D0505_H0473:433b-4": "'phags pa de bzhin gshegs pa'i ting nge 'dzin gyi",
    "K12D0505_H0473:433b-5": "stobs bskyed pa bee d'urya'i 'od ces bya ba'i gzungs",
    "K12D0505_H0473:433b-6": "/ sangs rgyas dang /",
    "K12D0505_H0473:433b-7": "byang chub sems dpa' thams cad la phyag 'tshal lo //",
    "K12D0505_H0473:433b-8": "'di skad bdag gis thos pa'i dus gcig na /",
    "K12D0505_H0473:433b-9": "bcom ldan 'das sman gyi gnas na /",
    "K12D0505_H0473:433b-10": "dge slong gi dge 'dun chen po dang /",
    "K12D0505_H0473:433b-11": "byang chub sems dpa'i dge 'dun chen po dang thabs gcig tu bzhugs te /",
    "K12D0505_H0473:433b-12": "de'i tshe bcom ldan 'das kyis sangs rgyas kyi zhing",
    "K12D0505_H0473:433b-13": "bskul ba zhes bya ba'i ting nge 'dzin la snyoms",
    "K12D0505_H0473:433b-14": "par zhugs so // de ma thag tu stong gsum",
    "K12D0505_H0473:433b-15": "gyi stong chen po'i 'jig rten gyi khams thams cad",
    "K12D0505_H0473:433b-16": "rab tu g-yos so //",
    "K12D0505_H0473:433b-17": "lha'i tsandan gyi phye ma dang //",
    "K12D0505_H0473:433b-18": "me tog gi char dpag tu med pa bab bo //",
    "K12D0505_H0473:433b-19": "de bzhin gshegs pa bdun 'khor dang bcas pa 'jig",
    "K12D0505_H0473:433b-20": "rten gyi khams 'dir gshegs te; de bzhin gshegs pa'i",
    "K12D0505_H0473:433b-21": "sngon gyi dge ba'i rtsa ba las byung ba'i seng",
    "K12D0505_H0473:433b-22": "ge'i khri la bzhugs shing byang chub sems dpa' thams",
    "K12D0505_H0473:433b-23": "cad kyis ni bskor /",
    "K12D0505_H0473:433b-24": "lha dang /",
    "K12D0505_H0473:433b-25": "klu dang /",
    "K12D0505_H0473:434a-0": "gnod @434a *//",
    "K12D0505_H0473:434a-1": "sbyin dang /",
    "K12D0505_H0473:434a-2": "dri za dang /",
    "K12D0505_H0473:434a-3": "lha ma yin dang /",
    "K12D0505_H0473:434a-4": "nam mkha' lding dang /",
    "K12D0505_H0473:434a-5": "mi 'am ci dang /",
    "K12D0505_H0473:434a-6": "lto 'phye chen po dang /",
    "K12D0505_H0473:434a-7": "rgyal po dang /",
    "K12D0505_H0473:434a-8": "blon po dang /",
    "K12D0505_H0473:434a-9": "bram ze dang /",
    "K12D0505_H0473:434a-10": "khyim bdag rnams kyis yongs su bskor bar gyur to //",
    "K12D0505_H0473:434a-11": "de nas sangs rgyas kyi mthus 'jam dpal gzhon nur gyur pa stan las langs te /",
    "K12D0505_H0473:434a-12": "thal mo sbyar nas 'di skad ces gsol to //",
    "K12D0505_H0473:434a-13": "de bzhin gshegs pa thams cad dgongs su gsol //",
    "K12D0505_H0473:434a-14": "sems can thams cad kyi sdig pa thams cad sbyang ba dang /",
    "K12D0505_H0473:434a-15": "nad thams cad bsal ba dang /",
    "K12D0505_H0473:434a-16": "re ba thams cad bskang du gsol //",
    "K12D0505_H0473:434a-17": "bcom ldan 'das /",
    "K12D0505_H0473:434a-18": "de bzhin gshegs pa de dag gi mtshan dang /",
    "K12D0505_H0473:434a-19": "sngon gyi smon lam gyis byin gyis brlabs pa'i gzungs bshad du gsol //",
    "K12D0505_H0473:434a-20": "de nas bcom ldan 'das kyis 'jam dpal gzhon nur",
    "K12D0505_H0473:434a-21": "gyur pa la legs so zhes bya ba byin te",
    "K12D0505_H0473:434a-22": "/ 'jam dpal /",
    "K12D0505_H0473:434a-23": "legs so //",
    "K12D0505_H0473:434a-24": "legs so //",
    "K12D0505_H0473:434a-25": "legs par rab tu nyon la yid la zungs shig dang /",
    "K12D0505_H0473:434a-26": "ngas bshad do //",
    "K12D0505_H0473:434a-27": "'jam dpal gzhon nur gyur pas bcom ldan 'das la /",
    "K12D0505_H0473:434a-28": "de de bzhin no zhes gsol nas /",
    "K12D0505_H0473:434a-29": "bcom ldan 'das kyis ltar nyan pa dang /",
    "K12D0505_H0473:434a-30": "bcom ldan 'das kyis bka' stsal pa /",
    "K12D0505_H0473:434a-31": "'di lta ste /",
    "K12D0505_H0473:434a-32": "de bzhin gshegs pa mtshan legs par yongs bsgrags dpal gyi rgyal po la phyag 'tshal lo //",
    "K12D0505_H0473:434b-0": "de bzhin gshegs pa @434b rin po che dang /",
    "K12D0505_H0473:434b-1": "zla ba dang /",
    "K12D0505_H0473:434b-2": "padmas rab tu brgyan pa mkhas pa gzi brjid sgra dbyangs kyi rgyal po la phyag 'tshal lo //",
    "K12D0505_H0473:434b-3": "de bzhin gshegs pa gser bzang dri med rin chen",
    "K12D0505_H0473:434b-4": "snang brtul zhugs grub pa'i rgyal po la phyag 'tshal",
    "K12D0505_H0473:434b-5": "lo // de bzhin gshegs pa mya ngan med mchog dpal gyi rgyal po la phyag 'tshal lo //",
    "K12D0505_H0473:434b-6": "de bzhin gshegs pa chos bsgrags rgya mtsho'i dbyangs kyi rgyal po la phyag 'tshal lo //",
    "K12D0505_H0473:434b-7": "de bzhin gshegs pa chos rgya mtsho mchog gi blos",
    "K12D0505_H0473:434b-8": "rnam par rol pa mngon par mkhyen pa'i rgyal po",
    "K12D0505_H0473:434b-9": "la phyag 'tshal lo //",
    "K12D0505_H0473:434b-10": "de bzhin gshegs pa sman gyi bla bee d'urya'i 'od kyi rgyal po la phyag 'tshal lo //",
    "K12D0505_H0473:434b-11": "de bzhin gshegs pa dpal sh'akya thub pa la phyag 'tshal lo //",
    "K12D0505_H0473:434b-12": "bcom ldan 'das ma shes rab kyi pha rol tu phyin ma la phyag 'tshal lo //",
    "K12D0505_H0473:434b-13": "byang chub sems dpa' sems dpa' chen po 'jam dpal gzhon nur gyur pa la phyag 'tshal lo //",
    "K12D0505_H0473:434b-14": "byang chub sems dpa' sems dpa' chen po spyan ras gzigs dbang phyug la phyag 'tshal lo //",
    "K12D0505_H0473:434b-15": "byang chub sems dpa' sems dpa' chen po lag na rdo rje la phyag 'tshal lo //",
    "K12D0505_H0473:434b-16": "byang chub sems dpa' sems dpa' chen po nyi ma ltar rnam par snang byed la phyag 'tshal lo //",
    "K12D0505_H0473:434b-17": "byang chub sems dpa' sems dpa' chen po zla ba ltar rab tu bsil byed la phyag 'tshal lo //",
    "K12D0505_H0473:434b-18": "byang chub sems dpa' sems dpa' chen po blo gros chen po la phyag 'tshal lo //",
    "K12D0505_H0473:435a-0": "byang chub sems dpa' @435a *//",
    "K12D0505_H0473:435a-1": "sems dpa' chen po byams pa la phyag 'tshal lo //",
    "K12D0505_H0473:435a-2": "byang chub sems dpa' sems dpa' chen po rdo rje la phyag 'tshal lo //",
    "K12D0505_H0473:435a-3": "byang chub sems dpa' sems dpa' chen po spobs pa brtsegs la phyag 'tshal lo //",
    "K12D0505_H0473:435a-4": "byang chub sems dpa' sems dpa' chen po rnam par gnon pa don yod la phyag 'tshal lo //",
    "K12D0505_H0473:435a-5": "byang chub sems dpa' sems dpa' chen po blta na mdzes la phyag 'tshal lo //",
    "K12D0505_H0473:435a-6": "byang chub sems dpa' sems dpa' chen po mun pa",
    "K12D0505_H0473:435a-7": "mun nag thams cad nges par 'joms pa'i blo gros",
    "K12D0505_H0473:435a-8": "la phyag 'tshal lo //",
    "K12D0505_H0473:435a-9": "byang chub sems dpa' sems dpa' chen po bsam pa",
    "K12D0505_H0473:435a-10": "legs par rnam par sems pa la phyag 'tshal lo",
    "K12D0505_H0473:435a-11": "// byang chub sems dpa' sems dpa' chen po lhun po brtsegs pa la phyag 'tshal lo //",
    "K12D0505_H0473:435a-12": "byang chub sems dpa' sems dpa' chen po sang sang po'i dbyangs la phyag 'tshal lo //",
    "K12D0505_H0473:435a-13": "byang chub sems dpa' sems dpa' chen po lhun po",
    "K12D0505_H0473:435a-14": "chen po'i rtse 'dzin rgyal po la phyag 'tshal lo;",
    "K12D0505_H0473:435a-15": ";'phags pa dgra bcom pa sh'a ri'i bu dang /",
    "K12D0505_H0473:435a-16": "moo 'gal gyi bu chen po la phyag 'tshal lo //",
    "K12D0505_H0473:435a-17": "dge bsnyen chen po dpal tshangs pa dang /",
    "K12D0505_H0473:435a-18": "brgya byin la phyag 'tshal lo //",
    "K12D0505_H0473:435a-19": "rgyal po chen po bzhi la phyag 'tshal lo //",
    "K12D0505_H0473:435a-20": "klu'i dge bsnyen chen po sangs rgyas bcom ldan 'das la phyag 'tshal lo //",
    "K12D0505_H0473:435a-21": "gnod sbyin gyi sde dpon chen po bcu gnyis la phyag 'tshal lo //",
    "K12D0505_H0473:435b-0": "@435b de nas de bzhin gshegs pa de dag gi",
    "K12D0505_H0473:435b-1": "gsung dbyangs gcig gis gzungs kyi tshig 'di dag bka'",
    "K12D0505_H0473:435b-2": "stsal to // na mo ratna tra y'a ya /",
    "K12D0505_H0473:435b-3": "na mo bha ga wa te /",
    "K12D0505_H0473:435b-4": "aa pra ti ha ta /",
    "K12D0505_H0473:435b-5": "bhee sha dzyee r'a dz'a ya /",
    "K12D0505_H0473:435b-6": "tadya th'a /",
    "K12D0505_H0473:435b-7": "aom sarba ta th'a ga ta h'um/",
    "K12D0505_H0473:435b-8": "ghu me ghu me /",
    "K12D0505_H0473:435b-9": "ai mi ni mi hi /",
    "K12D0505_H0473:435b-10": "ma ti ma ti /",
    "K12D0505_H0473:435b-11": "sapta ta th'a ga ta /",
    "K12D0505_H0473:435b-12": "sa m'a dhya dhishthi te /",
    "K12D0505_H0473:435b-13": "aa te ma te p'a le p'a bam sho dha ni /",
    "K12D0505_H0473:435b-14": "sarba p'a pam n'a sha ya /",
    "K12D0505_H0473:435b-15": "ma ma buddhe /",
    "K12D0505_H0473:435b-16": "buddho ta ta me /",
    "K12D0505_H0473:435b-17": "au me ku me /",
    "K12D0505_H0473:435b-18": "buddha kshe tra pa ri sho dha ni /",
    "K12D0505_H0473:435b-19": "dha me ni dha me /",
    "K12D0505_H0473:435b-20": "me ru me ru /",
    "K12D0505_H0473:435b-21": "me ru shi kha re /",
    "K12D0505_H0473:435b-22": "sarba aa k'a la mri tyu ni w'a ra ni /",
    "K12D0505_H0473:435b-23": "buddhe su buddhe /",
    "K12D0505_H0473:435b-24": "buddha aa dhishth'a na /",
    "K12D0505_H0473:435b-25": "aa dhishthi te na /",
    "K12D0505_H0473:435b-26": "raksha ntu me /",
    "K12D0505_H0473:435b-27": "sarba de ba sa me /",
    "K12D0505_H0473:435b-28": "aa sa me /",
    "K12D0505_H0473:435b-29": "sa ma nv'a ha rantu me /",
    "K12D0505_H0473:435b-30": "sarba buddha bo dhi sa tv'a /",
    "K12D0505_H0473:435b-31": "sha me sha me /",
    "K12D0505_H0473:435b-32": "pra sha mantu me /",
    "K12D0505_H0473:435b-33": "sarba ai tyu pa dr'a pa /",
    "K12D0505_H0473:435b-34": "bya dha ya:/",
    "K12D0505_H0473:435b-35": "p'u ra ni /",
    "K12D0505_H0473:435b-36": "su p'u ra ni /",
    "K12D0505_H0473:435b-37": "p'u ra ya me /",
    "K12D0505_H0473:435b-38": "sarba a'a sh'a me /",
    "K12D0505_H0473:435b-39": "bee d'urya pra ti bh'a sa sarba p'a pam ksha yam ka ri sv'ah'a /",
    "K12D0505_H0473:435b-40": "aom bhee sha dzye bhee sha dzye /",
    "K12D0505_H0473:435b-41": "mah'a bhee sha dzye bhee sha dzye /",
    "K12D0505_H0473:435b-42": "sa mung+ga te sv'ah'a /",
    "K12D0505_H0473:435b-43": "de bzhin gshegs pa'i mtshan dang /",
    "K12D0505_H0473:435b-44": "gzungs 'di bka' stsal pa'i tshe snang ba chen po",
    "K12D0505_H0473:435b-45": "byung ste sa chen po yang g-yos nas rdzu 'phrul",
    "K12D0505_H0473:435b-46": "rnam par 'phrul ba dag snang ngo //",
    "K12D0505_H0473:435b-47": "'khor ji ltar lhags pa de dag gis kyang spos dang /",
    "K12D0505_H0473:435b-48": "bdug pa rnams kyis de bzhin gshegs pa de dag",
    "K12D0505_H0473:435b-49": "la mchod nas legs so zhes bya ba gsol te",
    "K12D0505_H0473:435b-50": "lan bdun bskor ba byas so //",
    "K12D0505_H0473:435b-51": "de nas de bzhin gshegs pa bdun po de dag mi snang bar gyur nas /",
    "K12D0505_H0473:436a-0": "bcom ldan 'das dpal rgyal ba sh'akya thub pas 'di @436a *//",
    "K12D0505_H0473:436a-1": "skad ces bka' stsal to //",
    "K12D0505_H0473:436a-2": "rigs kyi bu 'am /",
    "K12D0505_H0473:436a-3": "rigs kyi bu mo gang la la zhig de bzhin gshegs pa'i mtshan dang /",
    "K12D0505_H0473:436a-4": "gsungs 'di 'dzin pa dang /",
    "K12D0505_H0473:436a-5": "'chang ba dang; klog pa dang /",
    "K12D0505_H0473:436a-6": "mchod pa des gtsang mar byas te phyogs gtsang mar",
    "K12D0505_H0473:436a-7": "'phags pa'i yan lag brgyad dang ldan par byas la",
    "K12D0505_H0473:436a-8": "/ sems can thams cad la mchog tu snying rje",
    "K12D0505_H0473:436a-9": "bas sa ga la bab pa'i nya nas brtsams te",
    "K12D0505_H0473:436a-10": "/ / de bzhin gshegs pa de dag gi sku gzugs byas la tshes brgyad dang /",
    "K12D0505_H0473:436a-11": "bcu bzhi dang /",
    "K12D0505_H0473:436a-12": "bco lnga la smyung bar gnas pas gzungs 'di dag bzhi bcu rtsa dgu 'am /",
    "K12D0505_H0473:436a-13": "stong rtsa brgyad dam /",
    "K12D0505_H0473:436a-14": "stong phrag bzhi bcu rtsa dgur 'don cing /",
    "K12D0505_H0473:436a-15": "me tog dang /",
    "K12D0505_H0473:436a-16": "bdug pa dang /",
    "K12D0505_H0473:436a-17": "spos dang /",
    "K12D0505_H0473:436a-18": "mar me dang /",
    "K12D0505_H0473:436a-19": "phreng ba dang /",
    "K12D0505_H0473:436a-20": "rol mo'i sgra dang /",
    "K12D0505_H0473:436a-21": "gdugs dang /",
    "K12D0505_H0473:436a-22": "rgyal mtshan dang /",
    "K12D0505_H0473:436a-23": "ba dan rnams kyis nyin lan gsum mtshan lan gsum du mchod pa byed na /",
    "K12D0505_H0473:436a-24": "de la de bzhin gshegs pa rnams kyis dgongs par 'gyur /",
    "K12D0505_H0473:436a-25": "byang chub sems dpa' thams cad kyis sems par 'gyur /",
    "K12D0505_H0473:436a-26": "tshangs pa dang /",
    "K12D0505_H0473:436a-27": "brgya byin dang /",
    "K12D0505_H0473:436a-28": "rgyal po chen po bzhi dang /",
    "K12D0505_H0473:436a-29": "klu'i dge bsnyen chen po dag gis kyang yongs su skyong bar 'gyur /",
    "K12D0505_H0473:436a-30": "gnod sbyin gyi sde dpon rdo rje 'dzin thams cad kyis yang dag par bsrung par 'gyur /",
    "K12D0505_H0473:436a-31": "mtshams med pa lnga la sogs pa'i las kyi sgrib pa thams cad yongs su byang bar 'gyur /",
    "K12D0505_H0473:436b-0": "@436b nad thams cad kyis mi btab par 'gyur /",
    "K12D0505_H0473:436b-1": "ring du 'tsho bar 'gyur /",
    "K12D0505_H0473:436b-2": "dus ma yin par 'chi ba thams cad las yongs su thar bar 'gyur /",
    "K12D0505_H0473:436b-3": "'chi ba dang /",
    "K12D0505_H0473:436b-4": "dgra dang /",
    "K12D0505_H0473:436b-5": "dgon pa'i gnod pa dang /",
    "K12D0505_H0473:436b-6": "'thab pa dang /",
    "K12D0505_H0473:436b-7": "rtsod pa dang /",
    "K12D0505_H0473:436b-8": "'gyed pa thams cad rab tu zhi bar 'gyur /",
    "K12D0505_H0473:436b-9": "dgra thams cad kyi dbang du mi 'gro bar 'gyur /",
    "K12D0505_H0473:436b-10": "ci bsams pa'i bsam pa thams cad yongs su rdzogs par 'gyur ro //",
    "K12D0505_H0473:436b-11": "de nas 'jam dpal gzhon nur gyur pas bcom ldan 'das la 'di skad ces gsol to //",
    "K12D0505_H0473:436b-12": "bcom ldan 'das /",
    "K12D0505_H0473:436b-13": "chos kyi rnam grangs 'di'i ming ci lags /",
    "K12D0505_H0473:436b-14": "'di ji ltar gzung bar bgyi /",
    "K12D0505_H0473:436b-15": "bcom ldan 'das kyis bka' stsal pa /",
    "K12D0505_H0473:436b-16": "'jam dpal /",
    "K12D0505_H0473:436b-17": "de'i phyir chos kyi rnam grangs 'di de bzhin gshegs",
    "K12D0505_H0473:436b-18": "pa'i ting nge 'dzin gyi stobs bskyed pa bee d'urya'i",
    "K12D0505_H0473:436b-19": "'od kyi gzungs zhes bya bar zungs shig /",
    "K12D0505_H0473:436b-20": "las kyi sgrib pa thams cad rnam par 'thag cing sbyong ba zhes bya bar yang zungs shig /",
    "K12D0505_H0473:436b-21": "de bzhin gshegs pa bdun gyi rnam par 'phrul pa bstan pa zhes bya bar zungs shig /",
    "K12D0505_H0473:436b-22": "bcom ldan 'das kyis de skad ces bka' stsal pa dang /",
    "K12D0505_H0473:436b-23": "'jam dpal gzhon nur gyur pa dang /",
    "K12D0505_H0473:436b-24": "thams cad dang ldan pa'i 'khor de dag yi rangs te /",
    "K12D0505_H0473:436b-25": "bcom ldan 'das kyis gsungs pa la mngon par bstod do //",
    "K12D0505_H0473:436b-26": "'phags pa de bzhin gshegs pa'i ting nge 'dzin gyi",
    "K12D0505_H0473:436b-27": "stobs bskyed pa'i bee d'urya'i 'od ces bya ba'i gzungs",
    "K12D0505_H0473:437a-0": "rdzogs so //// rgya gar @437a *//",
    "K12D0505_H0473:437a-1": "gyi mkhan po dzi na mi tra dang /",
    "K12D0505_H0473:437a-2": "d'a na sh'i la dang /",
    "K12D0505_H0473:437a-3": "shr'i rendra bo dhi dang /",
    "K12D0505_H0473:437a-4": "zhus chen gyi lotstsha ba bande ye shes sdes bsgyur cing zhus te gtan la phab pa /",
    "K12D0505_H0473:437a-5": "slad kyis rgya gar gyi mkhan po d'i pam ka ra shri dzny'a na dang /",
    "K12D0505_H0473:437a-6": "dge slong tshul khrims rgyal bas tho lding gser khang"
}