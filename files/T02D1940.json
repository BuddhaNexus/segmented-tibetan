{
    "T02D1940:67a-0": "@67a # // rgya gar skad du //",
    "T02D1940:67a-1": "badzra t'i kshna ya m'a ri s'a dha nam n'a ma /",
    "T02D1940:67a-2": "bod skad du /",
    "T02D1940:67a-3": "gshin rje gshed rdo rje rnon po zhes bya ba'i sgrub thabs //",
    "T02D1940:67a-4": "dpal rdo rje sems dpa' la phyag 'tshal lo //",
    "T02D1940:67a-5": "dam tshig sems can don byed cing //",
    "T02D1940:67a-6": "nan tan ye shes phyir mi ldog / mar gad ljang gu'i mdog 'dra la //",
    "T02D1940:67a-7": "rab tu dang bas btud byas te //",
    "T02D1940:67a-8": "brtul zhugs thogs pa med pa yis //",
    "T02D1940:67a-9": "las kyi don kun rab 'grub phyir //",
    "T02D1940:67a-10": "dgra nag rgyud la nyer bsten nas //",
    "T02D1940:67a-11": "phrag dog rdo rje'i sgrub thabs bshad //",
    "T02D1940:67b-0": "dpal ldan g-yo sgyu @67b med pa yis //",
    "T02D1940:67b-1": "bla ma mgon la btud sbyangs te //",
    "T02D1940:67b-2": "bum sogs dbang ni thob nas kyang //",
    "T02D1940:67b-3": "dam bcas nas ni bsgrub par bya //",
    "T02D1940:67b-4": "rang nyid lhag pa'i lhar dmigs te //",
    "T02D1940:67b-5": "snying gar ri bong can gyi dkyil //",
    "T02D1940:67b-6": "dhri: yig 'od zer lnga ldan las //",
    "T02D1940:67b-7": "zhing gnyis ma lus sbyang bar bya //",
    "T02D1940:67b-8": "khyad par yul la brten nas kyang //",
    "T02D1940:67b-9": "phra rab lus kyi phyag 'tshal bya //",
    "T02D1940:67b-10": "tsa rtsi la sogs rnam 'phrul gyis //",
    "T02D1940:67b-11": "phyi nang gsang ba'i mchod pa bya //",
    "T02D1940:67b-12": "sdig sogs dag par byas nas kyang //",
    "T02D1940:67b-13": "rje btsun pa ni mkha' la gshegs //",
    "T02D1940:67b-14": "don dam kun rdzob byang chub sems //",
    "T02D1940:67b-15": "tshangs pa'i gnas dang stong pa bsgom //",
    "T02D1940:67b-16": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D1940:67b-17": "nyi dkyil 'od zer lnga ldan pa'i //",
    "T02D1940:67b-18": "h'um las srung ba'i 'khor lo bsam //",
    "T02D1940:67b-19": "padma'i steng du nyi ma ste //",
    "T02D1940:67b-20": "dh'i: las autpala ral grir gyur //",
    "T02D1940:67b-21": "spro bsdus sku gsung thugs bcug ste //",
    "T02D1940:67b-22": "gyur pas phrag dog gshin rje gshed //",
    "T02D1940:67b-23": "mar gang ljang gu lta bur mdzes //",
    "T02D1940:67b-24": "sdo dang dkar ba g-yas g-yon zhal //",
    "T02D1940:67b-25": "rang 'dra yum ni cung zad skem //",
    "T02D1940:67b-26": "'khyud cing yang dag mdzes par ldan //",
    "T02D1940:67b-27": "gri gug ral gri 'khor lo dang //",
    "T02D1940:67b-28": "thod pa rin chen chu skyes 'bar //",
    "T02D1940:67b-29": "stong smad glang chen stag lpags bsnams //",
    "T02D1940:67b-30": "rtog med go cha phreng bar dbyangs //",
    "T02D1940:67b-31": "glu brgyad phut sgra mche ba gtsigs //",
    "T02D1940:67b-32": "me dkyil nang na bzhugs pa la //",
    "T02D1940:67b-33": "sku gsung thugs la rdo rje gsum //",
    "T02D1940:67b-34": "skye mched drug la byang chub sems //",
    "T02D1940:67b-35": "dbang bskur spyi bor gshin rje gshed //",
    "T02D1940:67b-36": "sgo bzhi'i sngags kyi byin gyis brlabs //",
    "T02D1940:67b-37": "rnam 'phrul mchod pa bsam mi khyab //",
    "T02D1940:67b-38": "phrag dog rdo rje'i ngo bo khyod //",
    "T02D1940:67b-39": "gshin rje gshed po las kun byed //",
    "T02D1940:67b-40": "sku yi rdo rje rab 'dra ba //",
    "T02D1940:67b-41": "ral gri phyag la phyag 'tshal bstod //",
    "T02D1940:67b-42": "rlung dang mes ni padma sbyangs //",
    "T02D1940:67b-43": "ye shes zhu ba gsum byin brlab //",
    "T02D1940:67b-44": "rdo rje sbu gus mchod byas pas //",
    "T02D1940:67b-45": "sangs rgyas thams cad mnyes par 'gyur //",
    "T02D1940:67b-46": "spro dang bsdu ba'i rnal 'byor ni //",
    "T02D1940:67b-47": "kun rdzob bden pa bla med yin //",
    "T02D1940:67b-48": "khab len rdo yi rnam pa ltar //",
    "T02D1940:67b-49": "bde ba'i ye shes 'dzin byed pa //",
    "T02D1940:67b-50": "chos kun ro gcig pa yin te //",
    "T02D1940:67b-51": "nan tan ye shes zhes bya'o //",
    "T02D1940:67b-52": "rgyud rgyal gsang ba 'dus sogs kyi //",
    "T02D1940:67b-53": "dgongs pa bskyed dang rdzogs pa'i rim //",
    "T02D1940:67b-54": "rgyud gzhung thams cad 'gal med 'dis //",
    "T02D1940:67b-55": "'gro rnams nye bar 'tsho gyur cig /",
    "T02D1940:68a-0": "@68a * // gshin rje gshed rdo rje rnon po zhes bya ba'i sgrub thabs /",
    "T02D1940:68a-1": "slob dpon chen po mar me mdzad kyis mdzad pa rdzogs so /"
}