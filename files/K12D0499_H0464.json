{
    "K12D0499_H0464:354a-0": "@354a / /rgya gar skad du /",
    "K12D0499_H0464:354a-1": "a'arya badzra p'a ni n'i l'amba ra dha ra badzra p'a t'a l'a n'a ma tantra; bod skad du /",
    "K12D0499_H0464:354a-2": "'phags pa lag na rdo rje gos sngon po can rdo rje sa 'og ces bya ba'i rgyud /",
    "K12D0499_H0464:354a-3": "dkon mchog gsum la phyag 'tshal lo //",
    "K12D0499_H0464:354b-0": "'di skad bdag gis thos pa dus @354b gcig na /",
    "K12D0499_H0464:354b-1": "bcom ldan 'das sa 'og rim pa bdun klu'i rgyal",
    "K12D0499_H0464:354b-2": "po'i gnas na rin po che'i khri la bzhugs te",
    "K12D0499_H0464:354b-3": "/ klu'i rgyal po dga' bo dang /",
    "K12D0499_H0464:354b-4": "nye dga' bo dang /",
    "K12D0499_H0464:354b-5": "rigs ldan la sogs te klu rnams dang /",
    "K12D0499_H0464:354b-6": "byang chub sems dpa' lag na rdo rje la sogs pa rnams dang thabs cig ste /",
    "K12D0499_H0464:354b-7": "de nas bcom ldan 'das kyi zhabs g-yas pa nas",
    "K12D0499_H0464:354b-8": "'od zer brgya stong du ma bkye bas 'jig rten",
    "K12D0499_H0464:354b-9": "du 'gyur ba dang /",
    "K12D0499_H0464:354b-10": "ltas byung bas 'jig rten pa rnams 'jigs shing skrag nas brgyal bar gyur te //",
    "K12D0499_H0464:354b-11": "de nas byang chub sems dpa' phyag na rdo rjes bcom ldan 'das la gsol pa /",
    "K12D0499_H0464:354b-12": "'od zer 'di 'gyur ba dang /",
    "K12D0499_H0464:354b-13": "ltas byung ba'i rgyu dang rkyen ci lags /",
    "K12D0499_H0464:354b-14": "bcom ldan 'das kyis bka' stsal pa /",
    "K12D0499_H0464:354b-15": "'di ni /",
    "K12D0499_H0464:354b-16": "bsod nams kyi tshogs tshad med pa las grub pas 'bras bu yang tshad med kyi /",
    "K12D0499_H0464:354b-17": "byang chub sems dpa' brgyal ba las bslang du gsol /",
    "K12D0499_H0464:354b-18": "de nas byang chub sems dpa' phyag na rdo rje'i",
    "K12D0499_H0464:354b-19": "thugs ka nas 'od zer brgya stong du ma bkye",
    "K12D0499_H0464:354b-20": "ste; 'od kyis reg pa tsam gyis brgyal ba las",
    "K12D0499_H0464:354b-21": "bslangs so // de nas 'jig rten pa rnams kyis ched du brjod pa /",
    "K12D0499_H0464:354b-22": "ae ma thabs chen thugs rje yis //",
    "K12D0499_H0464:354b-23": "'jig rten thams cad brgyal gyur na; ;thugs rje chen po'i 'od zer gyis //",
    "K12D0499_H0464:354b-24": "brgyal ba thams cad bslangs par gyur //",
    "K12D0499_H0464:354b-25": "de nas 'jig rten ba rnams sa 'og rim pa",
    "K12D0499_H0464:355a-0": "bdun gyi klu'i rgyal po'i gnas su 'dus par @355a",
    "K12D0499_H0464:355a-1": "*// gyur nas gsol ba btab pa /",
    "K12D0499_H0464:355a-2": "sku gsung thugs kyi 'phrin las can //",
    "K12D0499_H0464:355a-3": "ston pa bcom ldan rdo rje 'dzin //",
    "K12D0499_H0464:355a-4": "'jig rten rnams la phan gdags phyir //",
    "K12D0499_H0464:355a-5": "rdul bral chos rnams bshad du gsol /",
    "K12D0499_H0464:355a-6": "de nas bcom ldan 'das kyis /",
    "K12D0499_H0464:355a-7": "badzra aa bhi sh'inytsa badzra p'a ni h'um/",
    "K12D0499_H0464:355a-8": "zhes gsungs bas snod dang ldan par byas so //",
    "K12D0499_H0464:355a-9": "de nas klu rgyal po rnams 'khrugs so //",
    "K12D0499_H0464:355a-10": "shin tu yid 'khrugs nas kha g-yab cing brang brdungs te /",
    "K12D0499_H0464:355a-11": "kye ma kyi hud bdag klu'i gnas dang /",
    "K12D0499_H0464:355a-12": "ston pa ni /",
    "K12D0499_H0464:355a-13": "'jig rten pas 'phrog pas 'jig rten pa rnams brlag",
    "K12D0499_H0464:355a-14": "par bya'o zhes zer nas klu'i kha'i rlangs pas 'jig",
    "K12D0499_H0464:355a-15": "rten pa rnams la mdze'i nad btang ngo //",
    "K12D0499_H0464:355a-16": "de nas bcom ldan 'das kyis nad sel ba zhes",
    "K12D0499_H0464:355a-17": "bya ba'i ting 'dzin la snyoms par zhugs nas thugs",
    "K12D0499_H0464:355a-18": "ka'i dpal be'u las nad sel ba'i 'od /",
    "K12D0499_H0464:355a-19": "zhal nas kyang badzra da ya zhes bya ba'i sngags",
    "K12D0499_H0464:355a-20": "dang bcas te byung ba me long la has btab",
    "K12D0499_H0464:355a-21": "pa bzhin du song ngo //",
    "K12D0499_H0464:355a-22": "de nas klu'i rgyal po rnams kyis klu bran rnams",
    "K12D0499_H0464:355a-23": "bskul nas la la tshu [?] na [?] sa zhugs",
    "K12D0499_H0464:355a-24": "so // la la dbang po'i sgo nas zhugs so //",
    "K12D0499_H0464:355a-25": "la la rus pa nas zhugs pa la bcom ldan",
    "K12D0499_H0464:355a-26": "'das kyis dbugs me lce ltar 'bar ba'i ting nge",
    "K12D0499_H0464:355a-27": "'dzin la snyoms par zhugs pa la dbugs kyis bsregs",
    "K12D0499_H0464:355a-28": "so // dbang po la zhugs pa dang /",
    "K12D0499_H0464:355b-0": "rus pa la zhugs pa sreg pa'i @355b 'khor los bcom mo //",
    "K12D0499_H0464:355b-1": "de nas klu'i rgyal po rnams cher 'khrugs nas bcom",
    "K12D0499_H0464:355b-2": "ldan 'das nyid la snang ba re re chad nas",
    "K12D0499_H0464:355b-3": "lus la dkri bas byang chub kyi sems dang ldan",
    "K12D0499_H0464:355b-4": "te rgyan du song ngo //",
    "K12D0499_H0464:355b-5": "de nas klu'i rgyal po rnams kyis bstod pa /",
    "K12D0499_H0464:355b-6": "'jig rten 'di na klu rgyal mthu chen yang //",
    "K12D0499_H0464:355b-7": "bcom ldan brgya yi ba spu'i char mi phod //",
    "K12D0499_H0464:355b-8": "de na bcom ldan 'gro ba skyob pa la //",
    "K12D0499_H0464:355b-9": "klu yi rgyal po rnams kyis rtag tu bstod //",
    "K12D0499_H0464:355b-10": "rdo rje sa 'og gi rgyud las /",
    "K12D0499_H0464:355b-11": "gleng gzhi'i le'u ste dang po'o ////",
    "K12D0499_H0464:355b-12": "de nas byang chub sems dpa' phyag na rdo rjes",
    "K12D0499_H0464:355b-13": "rdo rje 'chang la yang dang yang du phyag 'tshal",
    "K12D0499_H0464:355b-14": "nas gsol ba btab pa /",
    "K12D0499_H0464:355b-15": "ser sna'i dbang gis dbul gyur pa //",
    "K12D0499_H0464:355b-16": "nor rnams ji ltar bsgrub par bgyi //",
    "K12D0499_H0464:355b-17": "mdun gyi phyag na rdo rje yi //",
    "K12D0499_H0464:355b-18": "ye shes sems dpa'i phyag g-yas par //",
    "K12D0499_H0464:355b-19": "dzambha la ni bsgom par bya //",
    "K12D0499_H0464:355b-20": "bdag nyid sngags kyi rgyal po zlos //",
    "K12D0499_H0464:355b-21": "snying gar 'od zer dag gis ni //",
    "K12D0499_H0464:355b-22": "ye shes sems dpa' bskul bar bya //",
    "K12D0499_H0464:355b-23": "ye shes sems dpas dzambha la'i //",
    "K12D0499_H0464:355b-24": "sngags ni zlas pa nyid du bsgom //",
    "K12D0499_H0464:355b-25": "ye shes sems dpa'i thugs ka nas //",
    "K12D0499_H0464:355b-26": "'od byung dzambha la bskul lo //",
    "K12D0499_H0464:355b-27": "nor gyis rgya mtsho gang bar 'gyur //",
    "K12D0499_H0464:355b-28": "de nas byang chub sems dpa' phyag na rdo rjes rdo rje 'dzin la gsol ba btab pa /",
    "K12D0499_H0464:355b-29": "nyes pa shin tu phra mo la //",
    "K12D0499_H0464:355b-30": "grags dang rnyed pa'i don du ni //",
    "K12D0499_H0464:355b-31": "'jig rten gnod byed sgrub byed pa //",
    "K12D0499_H0464:355b-32": "thog ser zlog pa bshad du gsol //",
    "K12D0499_H0464:356a-0": "thog mar mchod @356a *//",
    "K12D0499_H0464:356a-1": "rten sngon po brtsig /",
    "K12D0499_H0464:356a-2": "rab gnas gzhung dang mthun par bya //",
    "K12D0499_H0464:356a-3": "de yi 'og tu 'khor lo ni //",
    "K12D0499_H0464:356a-4": "rtsibs brgyad lte bar bcas pa bri //",
    "K12D0499_H0464:356a-5": "rtsibs la lha srin snying po bri; ;kh'am dha /",
    "K12D0499_H0464:356a-6": "tsh'a dha /",
    "K12D0499_H0464:356a-7": "tshh'a dha /",
    "K12D0499_H0464:356a-8": "shha dha /",
    "K12D0499_H0464:356a-9": "aomha dha /",
    "K12D0499_H0464:356a-10": "mho dha /",
    "K12D0499_H0464:356a-11": "thom dha /",
    "K12D0499_H0464:356a-12": "stha dha /",
    "K12D0499_H0464:356a-13": "dbus su sngags mkhan bri bar bya //",
    "K12D0499_H0464:356a-14": "de nas thod pa'i nang du gzhug /",
    "K12D0499_H0464:356a-15": "thod pa mchod rten 'og tu mnan //",
    "K12D0499_H0464:356a-16": "snying po'i 'od kyis sngags mkhan dang //",
    "K12D0499_H0464:356a-17": "lha srin 'khor dang bcas pa dgug /",
    "K12D0499_H0464:356a-18": "de la thun gyis brab par bya //",
    "K12D0499_H0464:356a-19": "'byung po 'khrugs pa'i dus su ni //",
    "K12D0499_H0464:356a-20": "ston pa'i nga rgyal ldan pa la //",
    "K12D0499_H0464:356a-21": "mthe bong dang ni mthe chung la //",
    "K12D0499_H0464:356a-22": "h'um las phyag na rdo rje bskyed //",
    "K12D0499_H0464:356a-23": "mthe chung phyag na rdo rje yi //",
    "K12D0499_H0464:356a-24": "thugs nas phyag na rdo rje ni //",
    "K12D0499_H0464:356a-25": "zhags pa lcags kyu thogs pa spro //",
    "K12D0499_H0464:356a-26": "snying gi lcags kyus dgug pa dang //",
    "K12D0499_H0464:356a-27": "mgrin pa zhags pas bcing bar bya //",
    "K12D0499_H0464:356a-28": "mthe bong phyag na rdo rje yi //",
    "K12D0499_H0464:356a-29": "rdo rje las ni rdo rje spro //",
    "K12D0499_H0464:356a-30": "bgegs rnams la ni bsnun par bya //",
    "K12D0499_H0464:356a-31": "ba spu'i gshis na rdo rje 'phro //",
    "K12D0499_H0464:356a-32": "nam mkha' thams cad rdo rjer grub //",
    "K12D0499_H0464:356a-33": "yungs kar rdo rjer bskyed la brab //",
    "K12D0499_H0464:356a-34": "de nas byang chub sems dpa' phyag na rdo rjes",
    "K12D0499_H0464:356a-35": "rdo rje 'dzin pa la mchod cing phyag 'tshal nas",
    "K12D0499_H0464:356a-36": "ched du brjod pa /",
    "K12D0499_H0464:356a-37": "ae ma ho ston pa rdo rje 'dzin //",
    "K12D0499_H0464:356a-38": "sems can rnams la phan don du //",
    "K12D0499_H0464:356a-39": "tshar gcad rjes gzung gsungs pa mtshar //",
    "K12D0499_H0464:356a-40": "dbul dang yi dvags gnas las thar //",
    "K12D0499_H0464:356a-41": "rdo rje 'og go rgyud las /",
    "K12D0499_H0464:356b-0": "nor @356b sgrub pa dang gnod pa zlog pa ste le'u gnyis pa'o ////",
    "K12D0499_H0464:356b-1": "de nas byang chub sems dpa' phyag na rdo rjes",
    "K12D0499_H0464:356b-2": "rdo rje 'dzin la mchod cing phyag 'tshal nas gsol",
    "K12D0499_H0464:356b-3": "ba btab pa / klu dang gnod sbyin sa bdag gi /",
    "K12D0499_H0464:356b-4": "mdze dang dmu chu ji ltar bzlog /",
    "K12D0499_H0464:356b-5": "de nas rdo rje 'dzin rgyal pos //",
    "K12D0499_H0464:356b-6": "gsung ni 'di skad bka' stsal to //",
    "K12D0499_H0464:356b-7": "mdo sdes ni /",
    "K12D0499_H0464:356b-8": "las kyi rnam par smin pa mi bzlog la sngags kyis bzlog pas khyad par du 'phags so //",
    "K12D0499_H0464:356b-9": "de la klu zhes bya ba nyon mongs pa gti",
    "K12D0499_H0464:356b-10": "mug shas che bas chags pa dang zhe sdang yang",
    "K12D0499_H0464:356b-11": "che ste / gti mug gi dbang gis gnyid che ba dang /",
    "K12D0499_H0464:356b-12": "zhe sdang gi dbang gis skye ba bdun du mi gtong ba dang /",
    "K12D0499_H0464:356b-13": "chags pa'i dbang gis chags pa la gnas pa'i lus la zhugs nas mi gtong ba'o //",
    "K12D0499_H0464:356b-14": "klu gdol pa can gyis mthong ba tsam gyis nang skyed do //",
    "K12D0499_H0464:356b-15": "rigs gsum ni /",
    "K12D0499_H0464:356b-16": "reg pa tsam gyis nad skyed do //",
    "K12D0499_H0464:356b-17": "klu bran rnams ni /",
    "K12D0499_H0464:356b-18": "steng sgo gsum nas zhugs nas lus kyi bcud za bar byed do //",
    "K12D0499_H0464:356b-19": "byang chub sems dpa' phyag na rdo rjes gsol pa /",
    "K12D0499_H0464:356b-20": "de rnams ji ltar 'dul bar bgyi //",
    "K12D0499_H0464:356b-21": "de nas bcom ldan 'das klu 'gugs par byed pa",
    "K12D0499_H0464:356b-22": "zhes bya ba'i ting nge 'dzin la snyoms par zhugs",
    "K12D0499_H0464:356b-23": "nas sngags 'di gsungs so //",
    "K12D0499_H0464:356b-24": "n'a ga bi d'a r'a n'a dza:/",
    "K12D0499_H0464:356b-25": "n'a ga aut s'a da na ya dza:/",
    "K12D0499_H0464:356b-26": "sbyor ba gsum la legs gnas pas //",
    "K12D0499_H0464:356b-27": "'jigs ba'i gzugs kyis 'gugs par 'gyur //",
    "K12D0499_H0464:357a-0": "de nas bcom ldan @357a *//",
    "K12D0499_H0464:357a-1": "'das kyis klu 'dul bar byed pa zhes bya ba'i ting nge 'dzin la snyoms par zhugs te /",
    "K12D0499_H0464:357a-2": "nyid kyi dbugs las sngags 'di rnams phyung ngo //",
    "K12D0499_H0464:357a-3": "tadya th'a /",
    "K12D0499_H0464:357a-4": "buddha buddha; bi buddha bi buddha /",
    "K12D0499_H0464:357a-5": "m'a ti kra ma tha /",
    "K12D0499_H0464:357a-6": "ha ra ha ra n'a g'a n'am/",
    "K12D0499_H0464:357a-7": "pra ha ra pra ha ra na g'a n'am/",
    "K12D0499_H0464:357a-8": "tshinda tshinda n'a ga hri da y'a ni /",
    "K12D0499_H0464:357a-9": "bhinda bhinda n'a ga marmma ni bi sh'iryantu n'a ga sha r'i r'a ni /",
    "K12D0499_H0464:357a-10": "bi spho ta ya n'a ga na ya ni /",
    "K12D0499_H0464:357a-11": "'jigs shing skrag ste brgyal bar 'gyur //",
    "K12D0499_H0464:357a-12": "snying gar yi ge h'um bsgoms pas //",
    "K12D0499_H0464:357a-13": "klu rnams thams cad bsregs gyur pas //",
    "K12D0499_H0464:357a-14": "bde ba can gyi gnas su skye //",
    "K12D0499_H0464:357a-15": "byang chub sems dpa' phyag na rdo rjes gsol pa /",
    "K12D0499_H0464:357a-16": "de la 'jug pa'i gnas du mchis //",
    "K12D0499_H0464:357a-17": "bcom ldan 'das kyis bka' stsal pa /",
    "K12D0499_H0464:357a-18": "rtsa bzhi dag nas zhugs gyur nas //",
    "K12D0499_H0464:357a-19": "rtsa rnams na zhing tsha ba dang //",
    "K12D0499_H0464:357a-20": "steng sgo mi bde rdul yang 'byung //",
    "K12D0499_H0464:357a-21": "rmugs dang gnyid kyi bdag nyid can //",
    "K12D0499_H0464:357a-22": "sha mdog lbu ba lta bu ste //",
    "K12D0499_H0464:357a-23": "rmi lam du ni chu 'od 'byung //",
    "K12D0499_H0464:357a-24": "de nas chags pa spyad par bya; ;dbang po gsum du zhugs gyur na //",
    "K12D0499_H0464:357a-25": "dbang po sbrid cing lus kyang 'dar //",
    "K12D0499_H0464:357a-26": "sha ni skam zhing rus pa na //",
    "K12D0499_H0464:357a-27": "de la chags pa mi spyad do //",
    "K12D0499_H0464:357a-28": "sa yi dbang po kun nas 'jug /",
    "K12D0499_H0464:357a-29": "ba spu'i khung bu dmar zhing 'gyur //",
    "K12D0499_H0464:357a-30": "phol dang sha bkra 'byung ba dang //",
    "K12D0499_H0464:357a-31": "rmi lam du ni byol song 'byung //",
    "K12D0499_H0464:357a-32": "rgyal po dang ni rtsa bzhir 'jug /",
    "K12D0499_H0464:357a-33": "tho rangs mi dga' mngon shes smra //",
    "K12D0499_H0464:357b-0": "gnyid @357b chung ba spu'i gshis kyang dkar //",
    "K12D0499_H0464:357b-1": "gu gul nag po bsten par bya //",
    "K12D0499_H0464:357b-2": "byang chub sems dpa' phyag na rdo rjes gsol pa /",
    "K12D0499_H0464:357b-3": "nad de 'tsho ba dang mi 'tsho ba'i rnam pa ji ltar lags /",
    "K12D0499_H0464:357b-4": "rdo rje 'dzin pas gsungs pa /",
    "K12D0499_H0464:357b-5": "bsnyen pa mtshan ma thob pa yis //",
    "K12D0499_H0464:357b-6": "bdud rtsi lnga dang gla rtsi dang //",
    "K12D0499_H0464:357b-7": "'bras bu gsum dang rma bya'i sha //",
    "K12D0499_H0464:357b-8": "ril bu byas la rgal tshigs gzhag /",
    "K12D0499_H0464:357b-9": "de yi bar du rma bya'i sgro //",
    "K12D0499_H0464:357b-10": "mdangs dang ldan na 'tsho bar nges //",
    "K12D0499_H0464:357b-11": "nag por gyur na mi 'tsho 'o //",
    "K12D0499_H0464:357b-12": "byang chub sems dpa' phyag na rdo rjes gsol pa /",
    "K12D0499_H0464:357b-13": "bcom ldan 'das /",
    "K12D0499_H0464:357b-14": "de la tshar gcod pa'i thabs du mchis //",
    "K12D0499_H0464:357b-15": "bcom ldan 'das kyis bka' stsal pa /",
    "K12D0499_H0464:357b-16": "sngags dang 'khrul 'khor sman dang sreg /",
    "K12D0499_H0464:357b-17": "thabs ni rnam pa bzhi yin te //",
    "K12D0499_H0464:357b-18": "byang chub rdo rje can gyis gsungs //",
    "K12D0499_H0464:357b-19": "dbang bskur dam tshig ldan pa dang //",
    "K12D0499_H0464:357b-20": "bsnyen pa brtan par gyur pa yis //",
    "K12D0499_H0464:357b-21": "dang por sngags kyis bzlog par bya //",
    "K12D0499_H0464:357b-22": "snying ga'i sngags kyi rgyal po yis //",
    "K12D0499_H0464:357b-23": "rlung dang 'grogs te 'byung bar 'gyur //",
    "K12D0499_H0464:357b-24": "nad kyi snying po h'um bsams te //",
    "K12D0499_H0464:357b-25": "rgyu rkyen tshogs pas bsreg par bya //",
    "K12D0499_H0464:357b-26": "de nas phyir bzlog mnan par bya //",
    "K12D0499_H0464:357b-27": "sbyin sreg rnam pa gsum du bshad //",
    "K12D0499_H0464:357b-28": "dang po zhi ba'i sbyin sreg ste //",
    "K12D0499_H0464:357b-29": "zlum po khru gang kha dog dkar //",
    "K12D0499_H0464:357b-30": "kha khyer sor bzhir rdo rjes mtshan //",
    "K12D0499_H0464:357b-31": "gru gsum sor bcu kha dog nag /",
    "K12D0499_H0464:357b-32": "kha khyer sor gsum rdo rjes mtshan //",
    "K12D0499_H0464:357b-33": "zla dbyibs zla ba dmar 'dra ba //",
    "K12D0499_H0464:357b-34": "khru do kha khyer de 'drar shes //",
    "K12D0499_H0464:358a-0": "zhi ba 'o ma can shing @358a *//",
    "K12D0499_H0464:358a-1": "gi /",
    "K12D0499_H0464:358a-2": "gtum pa 'bigs par byed de'o //",
    "K12D0499_H0464:358a-3": "dbang yang zhi ba dag dang mtshungs //",
    "K12D0499_H0464:358a-4": "rgyun bzhag me dang rigs ngan khyim //",
    "K12D0499_H0464:358a-5": "ram las thab dang me lha bskyed //",
    "K12D0499_H0464:358a-6": "zhi rgyas dbang la bdud rtsi lnga //",
    "K12D0499_H0464:358a-7": "gtum pa dmar dang khrag dag dang //",
    "K12D0499_H0464:358a-8": "dug dang gu gul nag po dang //",
    "K12D0499_H0464:358a-9": "gzugs brnyan dag gis mchod par bya //",
    "K12D0499_H0464:358a-10": "'jig rten dbang phyug tshangs pa mchog gi sras //",
    "K12D0499_H0464:358a-11": "me lha'i rgyal po takkis dbang bskur zhing //",
    "K12D0499_H0464:358a-12": "shes rab mchog gis nyon mongs thams cad sreg /",
    "K12D0499_H0464:358a-13": "'jigs byed me lha nyid la phyag 'tshal 'dud //",
    "K12D0499_H0464:358a-14": "gzi brjid chen po me yi lha //",
    "K12D0499_H0464:358a-15": "'dod pa thams cad rab stsol zhing //",
    "K12D0499_H0464:358a-16": "bdag gzhan phan sogs la zhugs pa //",
    "K12D0499_H0464:358a-17": "tshangs sras mchog la phyag 'tshal 'dud //",
    "K12D0499_H0464:358a-18": "me yi thugs kar drag po ni //",
    "K12D0499_H0464:358a-19": "cho ga bzhin du bskyed par bya //",
    "K12D0499_H0464:358a-20": "sbyin sreg de dag 'brel pa yis //",
    "K12D0499_H0464:358a-21": "nor rnams thams cad ster bar byed //",
    "K12D0499_H0464:358a-22": "de nas byang chub sems dpa' phyag na rdo rjes",
    "K12D0499_H0464:358a-23": "bcom ldan 'das rdo rje 'dzin pa la zhus pa",
    "K12D0499_H0464:358a-24": "/ drag po'i sngags rnams ji ltar lags /",
    "K12D0499_H0464:358a-25": "de nas rdo rje 'dzin pas lha srin thams cad 'dul ba'i sngags 'di gsungs so //",
    "K12D0499_H0464:358a-26": "tadya th'a /",
    "K12D0499_H0464:358a-27": "h'um phat/",
    "K12D0499_H0464:358a-28": "n'a ga bi dha ra n'a ya h'um phat/",
    "K12D0499_H0464:358a-29": "n'a ga aut sa da n'a ya h'um phat/",
    "K12D0499_H0464:358a-30": "n'i lam ba sa n'a ya h'um phat/",
    "K12D0499_H0464:358a-31": "aa pra ti ha ta ba la pa r'a kra m'a ya h'um phat/",
    "K12D0499_H0464:358a-32": "kri t'anta ya h'um phat/",
    "K12D0499_H0464:358a-33": "kri t'anta r'u p'a ya h'um phat/",
    "K12D0499_H0464:358a-34": "ro sha na ya h'um phat/",
    "K12D0499_H0464:358b-0": "@358b tr'a sa n'a ya h'um phat/",
    "K12D0499_H0464:358b-1": "kum bh'anda auta sa da n'a ya h'um phat/",
    "K12D0499_H0464:358b-2": "pre ta pi sh'a tsa bi n'a sha ka r'a ya h'um phat/",
    "K12D0499_H0464:358b-3": "yaksha aa pasm'a ra bi n'a sha ka r'a ya h'um phat/",
    "K12D0499_H0464:358b-4": "ha sa ha sa /",
    "K12D0499_H0464:358b-5": "dha ra dha ra /",
    "K12D0499_H0464:358b-6": "m'a ra ya m'a ra ya /",
    "K12D0499_H0464:358b-7": "n'a sha ya n'a sha ya /",
    "K12D0499_H0464:358b-8": "sarba bighna bi n'a sha ka r'a ya h'um phat/",
    "K12D0499_H0464:358b-9": "sarba sha tr'um sam barta bi n'a sha ka r'a ya h'um phat/",
    "K12D0499_H0464:358b-10": "n'i l'amba ra dha ra badzra p'a ni r'a dzny'a pa ya ti sv'ah'a /",
    "K12D0499_H0464:358b-11": "aom badzra aa na la ma h'a bhu ta dzva la bhasmam ku ru sv'ah'a /",
    "K12D0499_H0464:358b-12": "m'a ra ya h'um phat/",
    "K12D0499_H0464:358b-13": "pushti ku ru aom/",
    "K12D0499_H0464:358b-14": "sngags 'di gsungs pa tsam gyis ni //",
    "K12D0499_H0464:358b-15": "lha srin thams cad brgyal bar gyur //",
    "K12D0499_H0464:358b-16": "de nas byang chub sems dpa' phyag na rdo rjes ched du brjod pa /",
    "K12D0499_H0464:358b-17": "ae ma dus gsum sangs rgyas kyis //",
    "K12D0499_H0464:358b-18": "drag po 'dul bar dbang bskur nas //",
    "K12D0499_H0464:358b-19": "sngags rgyal gsungs pas skrag 'gyur ba //",
    "K12D0499_H0464:358b-20": "ngo mtshar 'di ni shin tu lhag //",
    "K12D0499_H0464:358b-21": "ces pa'o //",
    "K12D0499_H0464:358b-22": "de nas rang rang gi srog snying ston pa la phul nas bran gyi tshul du gnas so //",
    "K12D0499_H0464:358b-23": "rdo rje sa 'og gi rgyud las /",
    "K12D0499_H0464:358b-24": "bcos dka' ba'i nad zlog pa'i le'u ste gsum pa'o ////",
    "K12D0499_H0464:358b-25": "de nas byang chub sems dpa' phyag na rdo rjes",
    "K12D0499_H0464:358b-26": "rdo rje 'dzin pa la mchod pa dang phyag byas",
    "K12D0499_H0464:358b-27": "nas gsol ba btab pa /",
    "K12D0499_H0464:358b-28": "sku dang gsung dang thugs kyi mchog /",
    "K12D0499_H0464:358b-29": "dkyil 'khor dam pa bshad du gsol /",
    "K12D0499_H0464:358b-30": "de nas rdo rje 'chang rgyal pos; ;gsung ni 'di skad bka' stsal to //",
    "K12D0499_H0464:358b-31": "dkyil 'khor dag tu ma zhugs shing //",
    "K12D0499_H0464:358b-32": "dbang bskur ba yang ma thob na //",
    "K12D0499_H0464:358b-33": "bsgrubs kyang ci yang mi 'grub bo //",
    "K12D0499_H0464:358b-34": "de bas da ni bshad bya ba //",
    "K12D0499_H0464:359a-0": "gru @359a *//",
    "K12D0499_H0464:359a-1": "bzhir bgyi zhing sgo bzhir bgyi //",
    "K12D0499_H0464:359a-2": "thig bzhi dag dang ldan gyur pas //",
    "K12D0499_H0464:359a-3": "cha chen bzhi ru btab byas na //",
    "K12D0499_H0464:359a-4": "shar gyi cha chen dang por ni //",
    "K12D0499_H0464:359a-5": "bzhir bgos dang po lte ba dang //",
    "K12D0499_H0464:359a-6": "gnyis pa padma ral gri gnyis //",
    "K12D0499_H0464:359a-7": "gsum pa lha yi snam bu 'o //",
    "K12D0499_H0464:359a-8": "de nas tshon ni dgye bar bya //",
    "K12D0499_H0464:359a-9": "lte ba dkyil 'khor 'od dang bcas //",
    "K12D0499_H0464:359a-10": "padma sngon po ral gri sngon //",
    "K12D0499_H0464:359a-11": "lha snam nag la rdo rje'i sgo //",
    "K12D0499_H0464:359a-12": "bzhi ni dkar po bri bar bya //",
    "K12D0499_H0464:359a-13": "sgo yi phyi rol kha dog nag /",
    "K12D0499_H0464:359a-14": "me ri 'bar ba bri bar bya //",
    "K12D0499_H0464:359a-15": "de la rdo rje phreng bas bskor //",
    "K12D0499_H0464:359a-16": "mda' dang phur bu bcu drug la //",
    "K12D0499_H0464:359a-17": "tshon skud sngon po bri bar bya //",
    "K12D0499_H0464:359a-18": "dbus su bcom ldan 'das ma la //",
    "K12D0499_H0464:359a-19": "klu chen phyed gzugs sbrul mgo can //",
    "K12D0499_H0464:359a-20": "rdzogs par byas nas rnal 'byor ni //",
    "K12D0499_H0464:359a-21": "cho ga bzhin du gnyis ka yi //",
    "K12D0499_H0464:359a-22": "rgyud las gsungs pa bzhin du bskyed //",
    "K12D0499_H0464:359a-23": "dang po bla ma'i spyan sngar ni //",
    "K12D0499_H0464:359a-24": "phyag 'tshal la sogs bdun rnam dag /",
    "K12D0499_H0464:359a-25": "de nas ye shes sems dpa' la //",
    "K12D0499_H0464:359a-26": "me tog gtor zhing bstod pa bya //",
    "K12D0499_H0464:359a-27": "phyag 'tshal bskor ba bdun rnam dag /",
    "K12D0499_H0464:359a-28": "byas nas ye shes dbab par bya //",
    "K12D0499_H0464:359a-29": "gnas gsum ye ge gsum bsams la //",
    "K12D0499_H0464:359a-30": "sngags 'di yang ni brjod par bya //",
    "K12D0499_H0464:359a-31": "a'a be sha ya stambha ya r'a r'a ts'a la ya ts'a la ya h'um a'a aom dzee:/",
    "K12D0499_H0464:359a-32": "de nas dkyil 'khor bstan byas la //",
    "K12D0499_H0464:359a-33": "rig pa'i dbang ni cho ga bzhin //",
    "K12D0499_H0464:359a-34": "de nas sngags kyi rjes gnang sbyin //",
    "K12D0499_H0464:359b-0": "rnal 'byor snying ga'i sa bon @359b las; ;sngags kyi 'od kyis ye shes bskul //",
    "K12D0499_H0464:359b-1": "ye shes ljags las 'od byung las //",
    "K12D0499_H0464:359b-2": "snod gyur lce la thim par bsam //",
    "K12D0499_H0464:359b-3": "bsgrub pa'i rdzas kyi bkra shis brjod //",
    "K12D0499_H0464:359b-4": "rdo rje sa 'og gi rgyud las dkyil 'khor gyi le'u ste bzhi pa'o ////",
    "K12D0499_H0464:359b-5": "de nas byang chub sems dpa' phyag na rdo rjes",
    "K12D0499_H0464:359b-6": "rdo rje 'dzin pa la mchod cing phyag 'tshal nas",
    "K12D0499_H0464:359b-7": "gsol ba btab pa /",
    "K12D0499_H0464:359b-8": "snying po kun la phan gdags dang //",
    "K12D0499_H0464:359b-9": "sangs rgyas bstan la gzhug don du //",
    "K12D0499_H0464:359b-10": "gnod sbyin bsgrub par bya ba ni //",
    "K12D0499_H0464:359b-11": "rdo rje chen pos bshad du gsol //",
    "K12D0499_H0464:359b-12": "de nas ston pa rdo rje 'dzin //",
    "K12D0499_H0464:359b-13": "sems can kun la phan don du //",
    "K12D0499_H0464:359b-14": "gnod sbyin bsgrub par bya ba ni //",
    "K12D0499_H0464:359b-15": "gsung ni 'di skad bka' stsal to //",
    "K12D0499_H0464:359b-16": "rdo rje slob dpon smod pa dang //",
    "K12D0499_H0464:359b-17": "theg pa che la smod pa dang //",
    "K12D0499_H0464:359b-18": "de sgrub pa la snying nas brnyas //",
    "K12D0499_H0464:359b-19": "sgrub pa 'di ni brtsam par bya; ;de la ri",
    "K12D0499_H0464:359b-20": "rab kyi 'og na las kyi gnod sbyin gyi lus",
    "K12D0499_H0464:359b-21": "blangs la gdong bzhi lag pa bzhi yod pa /",
    "K12D0499_H0464:359b-22": "gdong dang po bcom ldan 'das kyi sngags zlos pa /",
    "K12D0499_H0464:359b-23": "gnyis pa rang gi srog snying bzla ba /",
    "K12D0499_H0464:359b-24": "gsum pa na me lce'i dbugs 'byung /",
    "K12D0499_H0464:359b-25": "bzhi pa na sha dang khrag za ba yong /",
    "K12D0499_H0464:359b-26": "de sgrub pa'i thabs bshad kyi /",
    "K12D0499_H0464:359b-27": "legs par nyon la yid la zungs shig /",
    "K12D0499_H0464:359b-28": "rdo rje 'dzin pa'i ting 'dzin gyis //",
    "K12D0499_H0464:359b-29": "sngags kyi rgyal po 'bum bzlas la //",
    "K12D0499_H0464:359b-30": "'byung [?] bzhi yi dkyil 'khor bri //",
    "K12D0499_H0464:359b-31": "de yi steng du khrag chen gyis //",
    "K12D0499_H0464:359b-32": "padma 'dab ma bcu drug pa //",
    "K12D0499_H0464:359b-33": "btson dong tshul du bri bar bya //",
    "K12D0499_H0464:360a-0": "@360a *// dar sngon de yi nang du bting //",
    "K12D0499_H0464:360a-1": "dbus su mi yi sha dang khrag /",
    "K12D0499_H0464:360a-2": "dang po khyi ste gnyis pa phag /",
    "K12D0499_H0464:360a-3": "gsum par rna can zangs gtsug phud //",
    "K12D0499_H0464:360a-4": "lnga par skad can drug par ra; ;bdun par skye gnyis brgyad par glang //",
    "K12D0499_H0464:360a-5": "g-yas kyi phyogs nas bskor ba 'o //",
    "K12D0499_H0464:360a-6": "ma he lug dang spre 'u dang //",
    "K12D0499_H0464:360a-7": "g-yon gyi phyogs nas bskor ba 'o //",
    "K12D0499_H0464:360a-8": "de ni dbul ba'i dam tshig go /",
    "K12D0499_H0464:360a-9": "khrag dang dug dang ske tshe yis //",
    "K12D0499_H0464:360a-10": "nam gyi phyed kyi dus dag tu //",
    "K12D0499_H0464:360a-11": "dur khrod ras la 'di ltar bri //",
    "K12D0499_H0464:360a-12": "zhal brgyad phyag stong yang na bcu //",
    "K12D0499_H0464:360a-13": "zhal bzhi dang po zhi ba ste //",
    "K12D0499_H0464:360a-14": "gnyis pa dmar po chu srin no //",
    "K12D0499_H0464:360a-15": "gsum pa khro nag yid dang khro //",
    "K12D0499_H0464:360a-16": "bzhi pa yi dvags mgo yin no //",
    "K12D0499_H0464:360a-17": "skra ni gyen brdzes zhal dang mtshungs //",
    "K12D0499_H0464:360a-18": "sprul pa bya rgod khra dang spyang //",
    "K12D0499_H0464:360a-19": "de yi mgo can bri bar bya; ;dgug gzhug dbang ni bskrad par bya'o //",
    "K12D0499_H0464:360a-20": "'di ni bsten pa'i dam tshig go /",
    "K12D0499_H0464:360a-21": "bsnyen pa'i dam tshig gnyis dag gis //",
    "K12D0499_H0464:360a-22": "gsum rgyal dag las shes par bya //",
    "K12D0499_H0464:360a-23": "aom yaksha ha sa ha sa da ra da ra h'um/",
    "K12D0499_H0464:360a-24": "khra dang spyang ki khyi la sogs //",
    "K12D0499_H0464:360a-25": "rmi lam du 'am dngos su 'byung //",
    "K12D0499_H0464:360a-26": "de nas mchod pa'i dam rdzas kun //",
    "K12D0499_H0464:360a-27": "bsgrub bya'i rdzas dang bsres byas la //",
    "K12D0499_H0464:360a-28": "gzugs brnyan byas la thod par gzhug /",
    "K12D0499_H0464:360a-29": "mar ngo gnod sbyin gzugs kyis mchod //",
    "K12D0499_H0464:360a-30": "aom yaksha m'a ra ya m'a ra ya /",
    "K12D0499_H0464:360a-31": "aa pra ti ha ba la ba r'a kra m'a ya phat/",
    "K12D0499_H0464:360a-32": "sarba sha tr'um sam gha bi n'a sha ka r'a",
    "K12D0499_H0464:360b-0": "ya @360b phat; n'i l'am ba ra dha ra badzra",
    "K12D0499_H0464:360b-1": "p'a ni r'a:dzny'a pa ya ti m'a ra ya tsitta",
    "K12D0499_H0464:360b-2": "la phat/ des kyang grub par ma gyur na //",
    "K12D0499_H0464:360b-3": "gzugs brnyan rdul la sbyin sreg bya //",
    "K12D0499_H0464:360b-4": "las skyes gzugs brnyan gong bur gzhug /",
    "K12D0499_H0464:360b-5": "des kyang grub par ma gyur na //",
    "K12D0499_H0464:360b-6": "aom yaksha m'a ra ya m'a ra ya /",
    "K12D0499_H0464:360b-7": "n'a sha ya n'a sha ya /",
    "K12D0499_H0464:360b-8": "tsitta la rbad rbad /",
    "K12D0499_H0464:360b-9": "phyag gi rdo rjes bsnun par bya //",
    "K12D0499_H0464:360b-10": "des kyang grub par ma gyur na //",
    "K12D0499_H0464:360b-11": "n'i l'am ba sa n'a ya phat/",
    "K12D0499_H0464:360b-12": "stong pa nyid du bsgom par bya //",
    "K12D0499_H0464:360b-13": "de nas byang chub sems dpa' phyag na rdo rjes ngo mtshar nas ched du brjod pa /",
    "K12D0499_H0464:360b-14": "zung du 'brel bar gnas gyur pa //",
    "K12D0499_H0464:360b-15": "yam las rlung ste pam las pad; ;'chi ba zhes bya'i rnam rtog 'di //",
    "K12D0499_H0464:360b-16": "bde ba can du 'gro bar 'gyur //",
    "K12D0499_H0464:360b-17": "rdo rjes 'og gi rgyud las /",
    "K12D0499_H0464:360b-18": "gnod sbyin sgrub pa'i le'u ste lnga pa'o ////",
    "K12D0499_H0464:360b-19": "de nas byang chub sems dpa' phyag na rdo rjes rdo rje 'chang la gsol ba btab pa /",
    "K12D0499_H0464:360b-20": "snying nas slob dpon smod pa la //",
    "K12D0499_H0464:360b-21": "klu gzhug pa ni ji ltar lags //",
    "K12D0499_H0464:360b-22": "rdo rje can gyis bshad du gsol //",
    "K12D0499_H0464:360b-23": "klu'i lag na nad bcu gcig yod de /",
    "K12D0499_H0464:360b-24": "mdze dang /",
    "K12D0499_H0464:360b-25": "mdza' to dang /",
    "K12D0499_H0464:360b-26": "ka ta ma dang /",
    "K12D0499_H0464:360b-27": "ka she dang /",
    "K12D0499_H0464:360b-28": "'bras dang /",
    "K12D0499_H0464:360b-29": "phol dang /",
    "K12D0499_H0464:360b-30": "shu ba dang /",
    "K12D0499_H0464:360b-31": "skem pa dang /",
    "K12D0499_H0464:360b-32": "g-yan pa dang /",
    "K12D0499_H0464:360b-33": "dmu chu dang /",
    "K12D0499_H0464:360b-34": "gag pa'o //",
    "K12D0499_H0464:360b-35": "klu'i gnas ni /",
    "K12D0499_H0464:360b-36": "sa 'og gi rim pa bdun no //",
    "K12D0499_H0464:360b-37": "klu bran ni /",
    "K12D0499_H0464:360b-38": "'dzam bu'i gling na yang yod do //",
    "K12D0499_H0464:360b-39": "'khor ni rnam pa bzhi dag gis //",
    "K12D0499_H0464:360b-40": "gtsang ma'i gos dag gyon nas ni //",
    "K12D0499_H0464:360b-41": "dkar gsum dag kyang bza' bar bya /",
    "K12D0499_H0464:361a-0": "@361a *// sngags rgyal nyis 'bum bzlas byas la //",
    "K12D0499_H0464:361a-1": "dkyil 'khor tsandan gur gum byug /",
    "K12D0499_H0464:361a-2": "padma 'dab brgyad bri bya ste //",
    "K12D0499_H0464:361a-3": "bdag nyid lag na rdo rje la //",
    "K12D0499_H0464:361a-4": "klu chen brgyad kyis bskor ba bri //",
    "K12D0499_H0464:361a-5": "de la sogs pa bshad zin to //",
    "K12D0499_H0464:361a-6": "dkyil 'khor gyi ni nub phyogs su //",
    "K12D0499_H0464:361a-7": "klu yi gzugs gcig brtsam bya ste //",
    "K12D0499_H0464:361a-8": "rin chen lnga 'am gla rtsi 'am //",
    "K12D0499_H0464:361a-9": "mchod pa'i rdzas ni 'o ma sogs //",
    "K12D0499_H0464:361a-10": "dang po 'das pa'i mchod pa bya //",
    "K12D0499_H0464:361a-11": "spyan drang mchod dang bstod pa ni //",
    "K12D0499_H0464:361a-12": "cho ga bzhin du bya ba 'o //",
    "K12D0499_H0464:361a-13": "klu yi snying gar h'um bsgoms la //",
    "K12D0499_H0464:361a-14": "'od zer rnam pa gsum dag gis /",
    "K12D0499_H0464:361a-15": "klu chen gnas nas dgug par bya //",
    "K12D0499_H0464:361a-16": "gzugs brnyan de la bstims byas la //",
    "K12D0499_H0464:361a-17": "mchod pa dag gis mchod par bya //",
    "K12D0499_H0464:361a-18": "gzugs brnyan g-yo ba 'byung ba na //",
    "K12D0499_H0464:361a-19": "sdang ba'i lus la gzhug bya ste //",
    "K12D0499_H0464:361a-20": "dbang po brgyad nas gzhug bya ste //",
    "K12D0499_H0464:361a-21": "brgyad cha tha ma'i dus dag tu //",
    "K12D0499_H0464:361a-22": "'o ma gla rtsi kha ra yis //",
    "K12D0499_H0464:361a-23": "lam ni drang por drangs byas la //",
    "K12D0499_H0464:361a-24": "gong bu dgug pa'i sbyor ba yis //",
    "K12D0499_H0464:361a-25": "de la klu chen gzhug par bya //",
    "K12D0499_H0464:361a-26": "sgrub pa po yis gu gul bsten //",
    "K12D0499_H0464:361a-27": "gzugs la phur bus gdab par bya //",
    "K12D0499_H0464:361a-28": "des kyang grub par ma gyur na //",
    "K12D0499_H0464:361a-29": "lha yi rnam pa nyid dag la //",
    "K12D0499_H0464:361a-30": "spogs pa dag gi cho ga bzhin //",
    "K12D0499_H0464:361a-31": "tadya th'a /",
    "K12D0499_H0464:361a-32": "h'um phat/",
    "K12D0499_H0464:361a-33": "n'a ga bi d'a ra n'a ya h'um/",
    "K12D0499_H0464:361a-34": "n'a ga bi d'a ra n'a ya /",
    "K12D0499_H0464:361a-35": "ha sa ha sa /",
    "K12D0499_H0464:361a-36": "dha ra dha ra /",
    "K12D0499_H0464:361a-37": "m'a ra ya m'a ra ya /",
    "K12D0499_H0464:361a-38": "sarba sha trum sam gha bi n'a sha ka r'a ya phat/",
    "K12D0499_H0464:361b-0": "n'i l'am ba ra dha ra @361b badzra p'a ni",
    "K12D0499_H0464:361b-1": "r'a dzny'a pa ya ti sha trum tsitta m'a ra",
    "K12D0499_H0464:361b-2": "ya phat/ aom n'a ga gha gha /",
    "K12D0499_H0464:361b-3": "gh'a ta ya gh'a ta ya /",
    "K12D0499_H0464:361b-4": "sarba dushtan phat/",
    "K12D0499_H0464:361b-5": "k'i l'a ya k'i l'a ya /",
    "K12D0499_H0464:361b-6": "h'um h'um h'um badzra k'i la ya /",
    "K12D0499_H0464:361b-7": "badzra damshtod a'a dzny'a pa ya ti n'a ga k'a ya b'aka tsi ta badzra k'i la ya phat/",
    "K12D0499_H0464:361b-8": "n'a ga bi d'a r'a ya phat/",
    "K12D0499_H0464:361b-9": "n'a ga aut s'a da n'a ya phat/",
    "K12D0499_H0464:361b-10": "n'i l'am ba sa n'a ya phat/",
    "K12D0499_H0464:361b-11": "sngags 'di gsungs pa tsam gyis khams gsum na gnas",
    "K12D0499_H0464:361b-12": "pa'i sems can rnams 'dar zhing brgyal bar gyur to",
    "K12D0499_H0464:361b-13": "// de nas bcom ldan 'das brgyal ba sel ba",
    "K12D0499_H0464:361b-14": "zhes bya ba'i ting nge 'dzin la snyoms par zhugs",
    "K12D0499_H0464:361b-15": "nas a'a be sha gsungs pas thams cad kyang dbugs",
    "K12D0499_H0464:361b-16": "dbyung zhing brgyal ba sangs nas 'dar zhing thal mo",
    "K12D0499_H0464:361b-17": "sbyar nas ched du brjod pa /",
    "K12D0499_H0464:361b-18": "sangs rgyas kun gyis dbang bskur zhing //",
    "K12D0499_H0464:361b-19": "gdug pa thams cad 'joms mdzad pa'i //",
    "K12D0499_H0464:361b-20": "sngags dang ting 'dzin nus pa yis //",
    "K12D0499_H0464:361b-21": "sangs rgyas kyis kyang gzhal mi nus //",
    "K12D0499_H0464:361b-22": "rdo rje sa 'og gi rgyud las /",
    "K12D0499_H0464:361b-23": "klu sgrub pa'i le'u ste drug pa'o ////",
    "K12D0499_H0464:361b-24": "de nas gtam rgyud bshad par bya ste /",
    "K12D0499_H0464:361b-25": "bcom ldan 'das rdo rje 'chang chen pos lha gnas",
    "K12D0499_H0464:361b-26": "rnam pa brgyad du rgyud thams cad bsdus nas ri",
    "K12D0499_H0464:361b-27": "rab kyi byang phyogs su 'jig rten gsum 'dul ba'i",
    "K12D0499_H0464:361b-28": "rgyud gsungs so // de nas zhal gsum pa phyag",
    "K12D0499_H0464:361b-29": "drug pa'i sngags gsungs pas lha dang lha ma yin",
    "K12D0499_H0464:361b-30": "gyi rna bar song ngo //",
    "K12D0499_H0464:361b-31": "rig sngags 'chang de rnams ngo mtshar nas bstod pa byas so //",
    "K12D0499_H0464:362a-0": "de nas gling gi snying por 'khor gyi snying po gnod @362a *//",
    "K12D0499_H0464:362a-1": "sbyin gyi cha 'dzin pa /",
    "K12D0499_H0464:362a-2": "byang chub sems dpa' phyag na rdo rje byon nas",
    "K12D0499_H0464:362a-3": "mar gyi snying po dang 'dra ba dam pa'i chos",
    "K12D0499_H0464:362a-4": "rgyud thams cad bsdus so //",
    "K12D0499_H0464:362a-5": "nyid kyi las gnyis kyi bdag nyid can rgyud sde stong phrag brgyad cu yang dag gsungs so //",
    "K12D0499_H0464:362a-6": "de nas 'jig rten du gnod sbyin rnams kyis mchod",
    "K12D0499_H0464:362a-7": "de sgron ma za ba rdo rjes mgo lus phral",
    "K12D0499_H0464:362a-8": "te nyams par byas so; ;de nas klu 'dul bar",
    "K12D0499_H0464:362a-9": "byed pa zhes bya ba'i ting nge 'dzin la snyoms",
    "K12D0499_H0464:362a-10": "par zhugs nas sa 'og rim pa bdun du byon",
    "K12D0499_H0464:362a-11": "nas rdo rje sa 'og gi rgyud gsungs so //",
    "K12D0499_H0464:362a-12": "rdo rje sa 'og gi rgyud las /",
    "K12D0499_H0464:362a-13": "gtam rgyud kyi le'u ste bdun pa'o ////",
    "K12D0499_H0464:362a-14": "rdo rje sa 'og gi rgyud rdzogs so ////",
    "K12D0499_H0464:362a-15": "rgya gar gyi mkhan po d'i pam ka ra dang /"
}