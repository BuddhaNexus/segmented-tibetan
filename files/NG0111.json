{
    "NG0111:1": "/@#// rgya gar skad du /",
    "NG0111:2": "sarba d+harma ma ha san+ti b+ho d+hi tsit+ta sam sa",
    "NG0111:3": "ra mu la ts+tshe da na rat+na sa manya dza",
    "NG0111:4": "tan+t+ra / bod skad du //",
    "NG0111:5": "chos thams cad byang chub kyi sems rdzogs pa chen",
    "NG0111:6": "po 'khor ba rtsad nas gcod pa rin po che",
    "NG0111:7": "dang mnyam pa skye ba med pa'i rgyud /",
    "NG0111:8": "bcom ldan 'das kun rig rgyal po la phyag 'tshal lo //",
    "NG0111:9": "'di skad bdag gis thos pa'i dus gcig na /",
    "NG0111:10": "bcom ldan 'das kun tu bzang po 'og min chos kyi dbyings kyi pho brang na //",
    "NG0111:11": "bcom ldan 'das rigs lnga'i sangs rgyas la sogs pa",
    "NG0111:12": "byang chub sems dpa' brgya stong du ma dang thabs",
    "NG0111:13": "cig tu bzhugs te /",
    "NG0111:14": "de'i tshe sangs rgyas rdo rje sems dpas gnyis med",
    "NG0111:15": "mchog gi mchod pa phul nas phyogs gcig tu 'khod",
    "NG0111:16": "de zhus pa'o // e ma ho bcom ldan kun tu",
    "NG0111:18": "[(]15[)]@#// bzang *//",
    "NG0111:19": "rang snang rig pa'i ye shes la //",
    "NG0111:20": "sna tshogs snang ba'i chos rnams kun //",
    "NG0111:21": "'di yi mtshan nyid ci ltar lags //",
    "NG0111:22": "bcom ldan 'das kyis bka' stsal pa //",
    "NG0111:23": "rang rig blo yi snang ba las //",
    "NG0111:24": "snang tshul bcu bdun snang ba 'di //",
    "NG0111:25": "'di yi mtshan nyid glo bur ba //",
    "NG0111:26": "rgyu rkyen dbang gis snang ba yin //",
    "NG0111:27": "dper na ga pur sman dug tshul //",
    "NG0111:28": "sems dpa' rdo rjes yang gsol pa //",
    "NG0111:29": "e ma bcom ldan kun rig lags //",
    "NG0111:30": "'khor ba 'khrul pa'i snang ba 'di //",
    "NG0111:31": "rtsad nas gcad na ci ltar gcad //",
    "NG0111:32": "bcom ldan 'das kyis bka' stsal pa //",
    "NG0111:33": "khams gsum 'khor ba'i 'khrul snang 'di //",
    "NG0111:34": "rmad byung bde 'byams nam mkha' nyid //",
    "NG0111:35": "rje btsun rtse mo kun 'dus la //",
    "NG0111:36": "srog dang myu gu rin po che //",
    "NG0111:37": "bde ba spyi gcod sems kyi tig /",
    "NG0111:38": "rin chen lta bu'i sgron ma yis //",
    "NG0111:39": "'khor ba rtsad nas gcad par bya //",
    "NG0111:40": "de skad gsungs pa'i tshig rjes la //",
    "NG0111:41": "sems dpa' rdo rjes yang zhus pa //",
    "NG0111:42": "e ma bcom ldan bde gshegs yab //",
    "NG0111:43": "'khor ba rtsad nas gcad pa'i phyir //",
    "NG0111:44": "rmad byung bcu gsum rin po che //",
    "NG0111:45": "yang dag rgyas par bshad du gsol //",
    "NG0111:46": "rin po che dang mnyam pa skye ba med pa'i rgyud las /",
    "NG0111:47": "gleng gzhi'i le'u ste dang po'o //",
    "NG0111:49": "// de nas bcom ldan bka' stsal pa //",
    "NG0111:50": "nga ni rmad byung rin chen mdzod //",
    "NG0111:51": "skye med thams cad nga las byung *//",
    "NG0111:52": "nga med pa yi sngon rol na //",
    "NG0111:53": "sangs rgyas sems can gnyis med de //",
    "NG0111:54": "gzugs nas thams cad mkhyen pa'i bar //",
    "NG0111:55": "thams cad nga las byung ba yin //",
    "NG0111:56": "'jam dpal ye shes rdo rje'i sku //",
    "NG0111:57": "nyon mongs drug po rnam thar sgo //",
    "NG0111:58": "pad+ma dkar po dri ma med //",
    "NG0111:59": "'di don rtog pa sems kyi dbang *//",
    "NG0111:60": "yang dag grub pa thig ler gcig /",
    "NG0111:61": "'di ni rnal 'byor bde ba'i mchog /",
    "NG0111:62": "gdod nas dri med bdud rtsi che //",
    "NG0111:63": "sdug bsngal nad kyi zug rngu 'jil //",
    "NG0111:64": "rmad byung rdo rjes zhe sdang 'joms //",
    "NG0111:65": "ye shes phur bus bdud bzhi bsgral //",
    "NG0111:66": "thams cad yum gyi b+ha ga'i klong *//",
    "NG0111:67": "nga las 'byung zhing nga ru zhi //",
    "NG0111:68": "nga ni srid las skyob pa'i sngags //",
    "NG0111:69": "nga nyid las su rung pas na //",
    "NG0111:70": "'jig rten gsum yang nga ru rdzogs //",
    "NG0111:71": "gtsug tor chen po rmad byung gtsug /",
    "NG0111:72": "theg pa sna tshogs ston pa po //",
    "NG0111:73": "bden pa bzhi ni ston pa po //",
    "NG0111:74": "yan lag bcu gnyis srid rtsa bton //",
    "NG0111:75": "rnam rig sna tshogs gzugs don can //",
    "NG0111:76": "bden pa gnyis kyi tshul la gnas //",
    "NG0111:77": "gsum rig gtsang ma dag pa ste //",
    "NG0111:78": "de nyid rnam pa bzhi yi tshul //",
    "NG0111:79": "sangs rgyas sku lnga'i bdag nyid can //",
    "NG0111:80": "bcu drug phyed phyed thig le can //",
    "NG0111:81": "chos dbyings dam pa zad mi shes //",
    "NG0111:82": "rnam par rtog med lhun gyis grub //",
    "NG0111:83": "rmad byung rdo rje 'di rtogs na //",
    "NG0111:84": "rdo rje sems dpa' nyid kyang ni //",
    "NG0111:85": "rdo rje'i gdan la yang sangs rgya //",
    "NG0111:86": "ngo mtshar rmad byung kun gyi gtsug /",
    "NG0111:87": "sku lnga ye shes thig le'i rdzong *//",
    "NG0111:88": "rmad byung thugs rjes 'gro @#//",
    "NG0111:89": "don rdzogs //",
    "NG0111:90": "rin po che dang mnyam pa skye ba med pa'i rgyud las /",
    "NG0111:91": "byang chub kyi sems rmad du byung ba'i le'u ste gnyis pa'o //",
    "NG0111:93": "// de nas bcom ldan bka' stsal pa //",
    "NG0111:94": "gnyis su med las bde ba che //",
    "NG0111:95": "dbyings su thim pas kun la byams //",
    "NG0111:96": "'bras bu med pas bde ba'i sku //",
    "NG0111:97": "ngang du grol bas bde ba'i klong *//",
    "NG0111:98": "mi dmigs rdzogs chen 'khor ba sgrol //",
    "NG0111:99": "skye 'gag med pas gdod nas dag /",
    "NG0111:100": "don la ma btsal dam pa bde //",
    "NG0111:101": "rdzaugs pa rdzogs phyir rang bzhin gnas //",
    "NG0111:102": "bde 'byams lta bu'i nam mkha' la //",
    "NG0111:103": "don dam nyid du spros dang bral //",
    "NG0111:104": "rang bzhin las ni gud na med //",
    "NG0111:105": "'gyur ba med pas bde chen rdzogs //",
    "NG0111:106": "rmongs pa'i mun pa sel ba'i don //",
    "NG0111:107": "sangs rgyas 'byung bas bde 'byams yin //",
    "NG0111:108": "thig le bde khyab rdzogs chen po //",
    "NG0111:109": "thig le rang byung don dam klong *//",
    "NG0111:110": "byang chub sems chen bde 'byams 'di //",
    "NG0111:111": "rig pa spros med rgyal por rdzogs //",
    "NG0111:112": "rig pa'i rgyal po bde chen po //",
    "NG0111:113": "mnyam pa'i ngang la thabs kyis rdzogs //",
    "NG0111:114": "rin po che dang mnyam pa skye ba med pa'i rgyud las /",
    "NG0111:115": "bde 'byams yangs pa'i le'u ste gsum pa'o //",
    "NG0111:117": "// de nas bcom ldan bka' stsal pa //",
    "NG0111:118": "'byung bzhi las rgyal nam mkha' bzhin //",
    "NG0111:119": "sangs rgyas kun rgyal snying po thugs //",
    "NG0111:120": "yongs pas rgyal ba'i blta chen ni //",
    "NG0111:121": "rdzogs pa'i don du bzhag pa yin //",
    "NG0111:122": "sems nyid nam mkha' chen po la //",
    "NG0111:123": "snying po 'khor ba las sgrol bas //",
    "NG0111:124": "nam mkha'i rgyal po yin par bya //",
    "NG0111:125": "rdzogs pa'i rdzaugs chen a ti ni //",
    "NG0111:126": "theg pa kun rdzogs nam mkha'i ngang *//",
    "NG0111:127": "'khor ba gcod pa'i rgyal po 'di //",
    "NG0111:128": "ma lus ye sangs rgyas par gsal //",
    "NG0111:129": "don la btsal med rgyal po yin //",
    "NG0111:130": "sems la dogs med kun gyi bla //",
    "NG0111:131": "rang byung gdod nas rnam par dag /",
    "NG0111:132": "'di rtogs mnyam pa'i rgyal po thob //",
    "NG0111:133": "dmigs dang bral bas bsgom pa yin //",
    "NG0111:134": "las las byung ba'i sems can de //",
    "NG0111:135": "dus la bab pa'i rnal 'byor pas //",
    "NG0111:136": "las nyid thugs rjer shes par bya //",
    "NG0111:137": "thugs rje chen po'i thabs kyis bsgral //",
    "NG0111:138": "ma btsal dbyings su thim pa yis //",
    "NG0111:139": "don dam spros bral nam mkha' de //",
    "NG0111:140": "gzhan las mi 'byung thabs kyis 'grub //",
    "NG0111:141": "thams cad dmigs med bde ba'i klung *//",
    "NG0111:142": "srid gsum non pas dug gsum chod //",
    "NG0111:143": "dbang po yul las 'phros pa rnams //",
    "NG0111:144": "thams cad gcig gi ngang du gsal //",
    "NG0111:145": "thams cad ye brdal chen po la //",
    "NG0111:146": "spro bsdu byed pas 'ching ba'i rgyu //",
    "NG0111:147": "bla med byang chub yongs la khyab //",
    "NG0111:148": "srid pa'i gdar sha bcad pa yis //",
    "NG0111:149": "'chi bdag bdud las rnam par thar //",
    "NG0111:150": "bdud bzhi bcom pas 'khor ba med //",
    "NG0111:151": "dngos nyid dag pa rang byung de //",
    "NG0111:152": "bde ba gzhan du mi 'tshol zhing *//",
    "NG0111:153": "rig pa gsal la gsal 'debs te //",
    "NG0111:154": "logs nas 'byung ba'i rgyu med do //",
    "NG0111:155": "gzhi rtsa med pa'i nam mkha' ni //",
    "NG0111:156": "gdags @#//",
    "NG0111:157": "dang bral bas spros med klong *//",
    "NG0111:158": "skye shi med pa'i byang chub sems //",
    "NG0111:159": "nam mkha'i rgyal por ye nas snang *//",
    "NG0111:160": "rgyu las ma byung 'bras bu dang *//",
    "NG0111:161": "lung las ma byung man ngag ste //",
    "NG0111:162": "sems las ma byung chos nyid ni //",
    "NG0111:163": "mi nub nam mkha'i rgyal por smra //",
    "NG0111:164": "snang srid kun khyab ma lus gnas //",
    "NG0111:165": "sangs rgyas kun rgyal kun gy-i yab //",
    "NG0111:166": "mi nub gter 'dzin dus gsum khyab //",
    "NG0111:167": "ngang dngas rang bzhin lhun gyis rdzogs //",
    "NG0111:168": "srid gsum ma lus nam mkhar rdzogs //",
    "NG0111:169": "skye 'gro sems kyi sprul par rdzogs //",
    "NG0111:170": "ci ltar snang ba bde ba nyid /",
    "NG0111:171": "rin po che dang mnyam pa skye ba med pa'i rgyud las /",
    "NG0111:172": "nam mkha'i rgyal po'i le'u ste bzhi pa'o //",
    "NG0111:174": "// de nas bcom ldan bka' stsal pa //",
    "NG0111:175": "byang chub sems mchog rje btsan dam //",
    "NG0111:176": "nga yi thugs nas bton te bshad //",
    "NG0111:177": "skyon gyi sgor med gdod nas dag /",
    "NG0111:178": "ma btsal bzhag na bsgom pa'i mchog /",
    "NG0111:179": "'gro kun gnas pa'i byang chub sems //",
    "NG0111:180": "mi 'gyur rje btsan chos kyi sku //",
    "NG0111:181": "ngang gnas mi nub rdo rje'o //",
    "NG0111:182": "snang dang mi snang gnyis med de //",
    "NG0111:183": "bde chen yongs rdzogs rje btsan sku //",
    "NG0111:184": "ya mtshan mkha' la rig pa'i thugs //",
    "NG0111:185": "smra bsam yul las shin tu 'das //",
    "NG0111:186": "dmigs med don rtogs chos kyi rje //",
    "NG0111:187": "snang ba'i yul la gang gnas kyang *//",
    "NG0111:188": "rje btsan sku las g.yos pa med //",
    "NG0111:189": "yi ge 'bru la rtog pa rnams //",
    "NG0111:190": "rje btsan don las nyams te dman //",
    "NG0111:191": "phyi nang gnyis ka bde chen po //",
    "NG0111:192": "rje btsan dam pa byang chub sems //",
    "NG0111:193": "'khor ba myang 'das gnyis med de //",
    "NG0111:194": "ji ltar bltas pas byang chub sems //",
    "NG0111:195": "ye sangs rgyas pas chos kyi sku //",
    "NG0111:196": "rin po che dang mnyam pa skye ba med pa'i rgyud las /",
    "NG0111:197": "rje btsan dam pa'i le'u ste lnga pa'o //",
    "NG0111:199": "// de nas bcom ldan bka' stsal pa //",
    "NG0111:200": "nam mkha' 'byung ba kun gyi rtse //",
    "NG0111:201": "kun bzang chos rnams kun gy-i rtse //",
    "NG0111:202": "skye 'gag med pas 'khor ba kun gyi rtse //",
    "NG0111:203": "dran rtog med pas bsgom pa'i rtse //",
    "NG0111:204": "thams cad yongs las rgyal ba ni //",
    "NG0111:205": "rtse mo byung rgyal zhes bshad do //",
    "NG0111:206": "de nyid byang chub sems yin te //",
    "NG0111:207": "'bras bu rang la rdzogs pa'i phyir //",
    "NG0111:208": "rtse mo byung rgyal ngang nyid smra //",
    "NG0111:209": "ma song gnas phyin lam gyi rtse //",
    "NG0111:210": "'du 'bral med pa'i ngang nyid las //",
    "NG0111:211": "dus gsum mi 'bral sa ru gnas //",
    "NG0111:212": "bsrung mtshams kun las rgyal bas na //",
    "NG0111:213": "dam tshig kun gyi rtse mor bshad //",
    "NG0111:214": "blang dor med pa'i spyod pa ni //",
    "NG0111:215": "rgyal chen gang yang ma spangs rtse //",
    "NG0111:216": "mi 'gyur lhun grub blta ba ni //",
    "NG0111:217": "rig pa spros bral mnyam pa'i rgyal //",
    "NG0111:218": "gang yang 'byed pa med pas na //",
    "NG0111:219": "gdags pa'i tha snyad kun las 'das //",
    "NG0111:220": "don la dbyer med blta ba'i rtse //",
    "NG0111:221": "snang srid gsal ba'i byang chub sems //",
    "NG0111:222": "'du 'bral med pas yongs su khyab //",
    "NG0111:223": "kun la gsal bas bkag pa med //",
    "NG0111:224": "snang srid ma 'gags ye shes rtse //",
    "NG0111:225": "rgyu 'bras gnyis med phye ba yis //",
    "NG0111:226": "tshogs mchog dam pa chen po @#//",
    "NG0111:227": "ste //",
    "NG0111:228": "bsod nams dam pa'i gzhir 'gyur ro //",
    "NG0111:229": "dus gsum rgyal ba thams cad kun //",
    "NG0111:230": "mnyam pa'i dbyings su bkod pas ni //",
    "NG0111:231": "'du 'bral med pa'i ngang la gnas //",
    "NG0111:232": "ma lus sangs rgyas sa ru brtags //",
    "NG0111:233": "rin po che dang mnyam pa skye ba med pa'i rgyud las /",
    "NG0111:234": "rtse mo byung rgyal gyi le'u ste drug pa'o //",
    "NG0111:236": "// de nas bcom ldan bka' stsal pa //",
    "NG0111:237": "sna tshogs gcig tu 'dus pa'i ngang *//",
    "NG0111:238": "'byung ba bzhi nyid nam mkhar 'dus //",
    "NG0111:239": "nam mkha' dpe bstan byang chub sems //",
    "NG0111:240": "rig pa rang la rdzogs pas na //",
    "NG0111:241": "kun 'dus rgyal po rang smra'o //",
    "NG0111:242": "lta ba'i klong chen a ti las //",
    "NG0111:243": "theg pa so so'i don brjod nas //",
    "NG0111:244": "grub pa gcig tu nges par 'dus //",
    "NG0111:245": "yid la ma yengs brjod med bzhag /",
    "NG0111:246": "ma lus sangs rgyas sems su 'dus //",
    "NG0111:247": "rtsa ba bral ba'i sems nyid de //",
    "NG0111:248": "sus kyang ma byas ye nas gnas //",
    "NG0111:249": "mi 'gyur lhun gyis grub pa yi //",
    "NG0111:250": "yang dag chos nyid dbyings kyi klong *//",
    "NG0111:251": "rgyu la rag ma lus pa'i sems //",
    "NG0111:252": "bde chen 'du 'bral med pa'i lam //",
    "NG0111:253": "'bras bu rang la rdzogs pas su //",
    "NG0111:254": "snang srid thams cad ye sangs rgyas //",
    "NG0111:255": "bdag dang bral bas 'khor ba chod //",
    "NG0111:256": "dpal ldan sku gsum rang byung bde //",
    "NG0111:257": "sangs rgyas ma lus dbyings su gcig /",
    "NG0111:258": "skye med don la thabs kyi 'dus //",
    "NG0111:259": "ma spros ngang du grol pas na //",
    "NG0111:260": "thams cad thugs rje'i thabs kyis btul //",
    "NG0111:261": "gcig las med pa'i rin chen 'di //",
    "NG0111:262": "gzung 'dzin spangs pa'i mnyam pa'i rgyal //",
    "NG0111:263": "ye shes rol pas gcig tu gsal //",
    "NG0111:264": "snying rje med par gsod pa dang *//",
    "NG0111:265": "blta ba med par za ba yis //",
    "NG0111:266": "'gro drug ye nas sangs rgyas te //",
    "NG0111:267": "thams cad lhag ma med par bsgral //",
    "NG0111:268": "ci ltar snang ba kun tu khyab //",
    "NG0111:269": "ye nas gcig gi ngang du 'dus //",
    "NG0111:270": "byas na 'ching ba'i lam yin la //",
    "NG0111:271": "ma bsgrubs 'du 'bral med par bstan //",
    "NG0111:272": "ye nas yin pas bde chen de //",
    "NG0111:273": "gnas la chags pa med pas na //",
    "NG0111:274": "'dus las ma byas snang ba ste //",
    "NG0111:275": "kun la khyab pas spro bsdu med //",
    "NG0111:276": "gang yang ma 'gags so sor gsal //",
    "NG0111:277": "ma lus 'dus pa'i rgyan du che //",
    "NG0111:278": "rag ma lus pa'i rgya mdud de //",
    "NG0111:279": "gzhan gyis bcos su med pa yis //",
    "NG0111:280": "sprul pa'i rgya mtsho thams cad kun //",
    "NG0111:281": "gzhi rtsa med pa'i ngang du bzhag /",
    "NG0111:282": "sus kyang ma byas nyid la 'dus //",
    "NG0111:283": "rin po che dang mnyam pa skye ba med pa'i rgyud las /",
    "NG0111:284": "kun 'dus rig pa'i le'u ste bdun pa'o //",
    "NG0111:286": "// de nas bcom ldan bka' stsal pa //",
    "NG0111:287": "ma bcos bde ba chen po'i don //",
    "NG0111:288": "'di la skye shi med pas srog /",
    "NG0111:289": "kun nas ma bsgribs byang chub sems //",
    "NG0111:290": "snang srid 'du 'bral med pas srog /",
    "NG0111:291": "dus gsum ma bsgribs byang chub sems //",
    "NG0111:292": "'pho 'gyur gnyis su med pa'i srog /",
    "NG0111:293": "srog gi 'khor lo srid gsum bskor //",
    "NG0111:294": "'byung lnga yum gyi b+ha ga'i klong *//",
    "NG0111:295": "'di ru snang srid rdzogs sangs rgyas //",
    "NG0111:296": "sangs rgyas nyid la skye shi @#//",
    "NG0111:297": "med //",
    "NG0111:298": "skye 'gag med pas srog ces bya //",
    "NG0111:299": "'gyur ba med pas a ti ru //",
    "NG0111:300": "'gro rnams skye shi med par bsgral //",
    "NG0111:301": "de phyir 'chi med srog ces bya //",
    "NG0111:302": "skye shi med pas sems nyid srog /",
    "NG0111:303": "srid gsum 'khor lo bskor bas na //",
    "NG0111:304": "srog gi 'khor lo zhes su grags //",
    "NG0111:305": "yul la nges pa med pas na //",
    "NG0111:306": "sems kyi re dogs rnam par med //",
    "NG0111:307": "'dzin chags med pas 'ching ba med //",
    "NG0111:308": "skye med de la srog ces bya //",
    "NG0111:309": "dus gsum rdo rje 'dus ma byas //",
    "NG0111:310": "snang srid ye sangs rgyas pas srog /",
    "NG0111:311": "'phags pa'i don la dbye ba med //",
    "NG0111:312": "dus gsum 'gyur ba med pas na //",
    "NG0111:313": "gar yang 'pho ba med pas srog /",
    "NG0111:314": "bsam du med pa'i chos nyid la //",
    "NG0111:315": "brjod du med pa'i rig pa bzhag /",
    "NG0111:316": "chags med 'du 'bral med pas srog /",
    "NG0111:317": "skye shi bral bas rang byung klong *//",
    "NG0111:318": "ma yengs gsal bas srog gi don //",
    "NG0111:319": "kun la khyab pas byang chub don //",
    "NG0111:320": "'gyur med lhun gyis grub pas na //",
    "NG0111:321": "smra bsam yul las 'das pa'o //",
    "NG0111:322": "gang la chags med byang chub lam //",
    "NG0111:323": "spros bral srog gi 'khor lo'o //",
    "NG0111:324": "rin po che dang mnyam pa skye ba med pa'i rgyud las /",
    "NG0111:325": "srog gi 'khor lo'i le'u ste brgyad pa'o //",
    "NG0111:327": "// de nas bcom ldan bka' stsal pa //",
    "NG0111:328": "rgyu rkyen tshogs pa'i sdong bu las //",
    "NG0111:329": "myu gu don gyis 'byung ba ltar //",
    "NG0111:330": "ma bcos ngang la rang bzhin gnas //",
    "NG0111:331": "gnas pas dmigs med myu gu 'byung *//",
    "NG0111:332": "spros med byang chub sems nyid las //",
    "NG0111:333": "rin chen sangs rgyas myu gu 'byung *//",
    "NG0111:334": "rgyu la ltos pa med pa'i phyir //",
    "NG0111:335": "rkyen gyis gzhig tu med pa'o //",
    "NG0111:336": "skye 'gag med pa'i myu gu de //",
    "NG0111:337": "yul la dmigs pa med pas na //",
    "NG0111:338": "sems la 'pho 'gyur ga la yod //",
    "NG0111:339": "yul sems 'du 'bral med pas na //",
    "NG0111:340": "sbyor ba'i myu gu 'byung bar nges //",
    "NG0111:341": "de la 'gog med sgrol bar brtag /",
    "NG0111:342": "dus gsum 'gyur med byang chub sems //",
    "NG0111:343": "ma bcos lhun grub ye sangs rgyas //",
    "NG0111:344": "bsrung med dam tshig chen po la //",
    "NG0111:345": "ye bsrungs gdeng chod myu gu 'byung *//",
    "NG0111:346": "bsgom med dmigs pa chen po la //",
    "NG0111:347": "ma yengs mnyam pa chen por bzhag /",
    "NG0111:348": "rtog med spros bral byang chub sems //",
    "NG0111:349": "gzung 'dzin med pa'i ngang nyid las //",
    "NG0111:350": "bla na med pa'i myu gu 'byung *//",
    "NG0111:351": "rgyu la rag med byang chub sems //",
    "NG0111:352": "rkyen bral yon tan myu gu 'byung *//",
    "NG0111:353": "'byung lnga ye sangs rgyas pa la //",
    "NG0111:354": "snang srid lha dal myu gu 'byung *//",
    "NG0111:355": "byang chub sems chen rgyal po 'di //",
    "NG0111:356": "thams cad ye sangs rgyas pa yis //",
    "NG0111:357": "rgyud drug gnas su rnam dag pas //",
    "NG0111:358": "btsal ba'i bsam pa bskyod pa med //",
    "NG0111:359": "lung la sgrib pa med pas na //",
    "NG0111:360": "zab mo don gyi myu gu 'dis //",
    "NG0111:361": "sems la dogs med kun gyi gzhi //",
    "NG0111:362": "dug gsum rtsad gcod byang chub sems //",
    "NG0111:363": "'khor ba thams cad bsgral ba'o //",
    "NG0111:364": "rin po che dang mnyam pa skye ba med pa'i rgyud las /",
    "NG0111:365": "byang chub sems myu gu'i le'u ste dgu pa'o //",
    "NG0111:367": "// de nas bcom ldan bka' stsal pa //",
    "NG0111:368": "khams gsum las @#//",
    "NG0111:369": "'das rin chen dag /",
    "NG0111:370": "bgrod med rnam grol lam ston pa //",
    "NG0111:371": "gzhan nas rnyed par mi 'gyur te //",
    "NG0111:372": "thig le chen po kun khyab gnas //",
    "NG0111:373": "rang byung ma bcos ye nas gsal //",
    "NG0111:374": "rtsol bas btsal med snying po'i don //",
    "NG0111:375": "rnam snang rtag par kun tu bzang *//",
    "NG0111:376": "gnyis med bde mchog lhun gyis grub //",
    "NG0111:377": "rtag chen bde la rtag spyod pa //",
    "NG0111:378": "bde chen longs spyod rdzogs pa ni //",
    "NG0111:379": "'di shes rnal 'byor spyod yul te //",
    "NG0111:380": "drang srong chen po rnams kyi ni //",
    "NG0111:381": "spyod yul yin zhes nges par gsungs //",
    "NG0111:382": "rin po che dang mnyam pa skye ba med pa'i rgyud las /",
    "NG0111:383": "yid bzhin nor bu'i le'u ste bcu pa'o //",
    "NG0111:385": "// de nas bcom ldan bka' stsal pa //",
    "NG0111:386": "bde ba chen po'i byang chub sems //",
    "NG0111:387": "'gro ba'i don du phra bkod pas //",
    "NG0111:388": "ma skyes bde ba'i byang chub la //",
    "NG0111:389": "nyon mongs skyon gyis ma gos te //",
    "NG0111:390": "tshogs rnams ma bsags skye med klong *//",
    "NG0111:391": "bde chen phra bkod lhun gyis rdzogs //",
    "NG0111:392": "nam mkha' bzhin du kun la khyab //",
    "NG0111:393": "sems la dmigs pa'i yul med pas //",
    "NG0111:394": "lta ba ting 'dzin gsang ba'i sngags //",
    "NG0111:395": "ngo bo nyid kyi phra bkod pas //",
    "NG0111:396": "dpal chen thugs rjes 'khor ba zung *//",
    "NG0111:397": "gzhal yas khang chen de dag gis //",
    "NG0111:398": "ye shes rang la 'od gsal te //",
    "NG0111:399": "skye 'gag gnyis med me dang 'dra //",
    "NG0111:400": "dag pa'i sangs rgyas lan thob pas //",
    "NG0111:401": "don du sangs rgyas nyid la gnas //",
    "NG0111:402": "nam mkha' lta bur chags pa med //",
    "NG0111:403": "bde ba nyid du yang dag pa //",
    "NG0111:404": "phung po lnga nyid mngon sangs rgyas //",
    "NG0111:405": "byang chub sems chen bde ba'i klong *//",
    "NG0111:406": "shin tu phra la rab sbyangs pas //",
    "NG0111:407": "bde chen don la bkod pa ste //",
    "NG0111:408": "yang dag don gyi bla ma yis //",
    "NG0111:409": "bde ba phra bkod thig le'i klong *//",
    "NG0111:410": "rin po che dang mnyam pa skye ba med pa'i rgyud las /",
    "NG0111:411": "bde ba phra bkod kyi le'u ste bcu gcig pa'o //",
    "NG0111:413": "// de nas bcom ldan bka' stsal pa //",
    "NG0111:414": "theg pa kun la khyab pa yis //",
    "NG0111:415": "spyi gcod rgyal po rdzogs pa'i mchog /",
    "NG0111:416": "'di la btsal du gdod nas med //",
    "NG0111:417": "gcan gzan yongs kyi khro bo ni //",
    "NG0111:418": "spyi gcod seng ge rgyal po ste //",
    "NG0111:419": "rtsal gsum rdzogs pa'i rgyal po ltar //",
    "NG0111:420": "rdzogs pa spyi gcod a ti ni //",
    "NG0111:421": "'khor ba rtsad gcod gzung 'dzin 'das //",
    "NG0111:422": "wa spre'u seng ger bcos kyang ni //",
    "NG0111:423": "kun nas mi mnyam spyi gcod che //",
    "NG0111:424": "yo ga rnam gsum theg 'og rnams //",
    "NG0111:425": "ci ltar de ltar bltas dpyad kyang *//",
    "NG0111:426": "rgyu las rtsol bar mi nus so //",
    "NG0111:427": "rdzogs pa spyi gcod a ti ni //",
    "NG0111:428": "nam mkha'i klong ltar yongs la khyab //",
    "NG0111:429": "rtsol zh-i+ing bsgrub pa'i yul med pas //",
    "NG0111:430": "bsgom par bya ba'i tshig dang bral //",
    "NG0111:431": "rin chen nor ltar dgos dgu 'byung *//",
    "NG0111:432": "byang chub sems brdal yangs pa'i klong *//",
    "NG0111:433": "rang sems mi nub rin chen gter //",
    "NG0111:434": "po zis 'phangs spyad span tshe kha //",
    "NG0111:435": "'og mas ji bzhin don brjaud kyang *//",
    "NG0111:436": "chos spyod bcu la zhen pa'i phyir //",
    "NG0111:437": "'bras bu'i don la ring bar @#//",
    "NG0111:438": "'gyur //",
    "NG0111:439": "seng ge gcig pur gnas pa bzhin //",
    "NG0111:440": "rdzogs pa spyi gcod yin par smra //",
    "NG0111:441": "don la mi gnas bsrung mtshams bral //",
    "NG0111:442": "ne tsos smras kyang don med ltar //",
    "NG0111:443": "rang gzhung smra theg brgyad po yang *//",
    "NG0111:444": "spyi gcod rdzogs chen ngang las 'gal //",
    "NG0111:445": "rin po che dang mnyam pa skye ba med pa'i rgyud las /",
    "NG0111:446": "theg pa spyi gcod kyi le'u ste bcu gnyis pa'o //",
    "NG0111:448": "// de nas bcom ldan bka' stsal pa //",
    "NG0111:449": "ma bcos rang bzhin gsal bas na //",
    "NG0111:450": "'gyur med lhun gyis grub pa'i tig /",
    "NG0111:451": "chos nyid bde chen klong yangs brdal //",
    "NG0111:452": "rang byung 'gyur med spros bral tig /",
    "NG0111:453": "byang chub sems chen kun tu bzang *//",
    "NG0111:454": "dus gsum gcig tu gnas pas tig /",
    "NG0111:455": "'khor ba yang bsgral a ti la //",
    "NG0111:456": "snang srid kun sangs rgyas pa'i tig /",
    "NG0111:457": "'khor ba kun rgyal byang sems mchog /",
    "NG0111:458": "dug gsum gnas tshol sku gsum tig /",
    "NG0111:459": "dug lnga ma bsgribs mya ngan 'das //",
    "NG0111:460": "ye shes lnga ru gsal ba'i tig /",
    "NG0111:461": "thugs la brtol ba bstan pa yis //",
    "NG0111:462": "byang chub sems mchog bde chen 'di //",
    "NG0111:463": "ma grol lung las ci bstan tig /",
    "NG0111:464": "theg kun gcig gsal a ti la //",
    "NG0111:465": "chos rnams dbyer med skye med tig /",
    "NG0111:466": "nyan thos mdo sde kri ya gsum //",
    "NG0111:467": "rgyu las 'bras bu tshol ba'i phyir //",
    "NG0111:468": "rtsol bral lung las gol bar bstan //",
    "NG0111:469": "yo ga rnam gsum rtsol bas spags //",
    "NG0111:470": "byis rtsed 'dra ste don las gol //",
    "NG0111:471": "dus gsum 'gyur med byang chub sems //",
    "NG0111:472": "sgrib pa kun med a ti ni //",
    "NG0111:473": "dus gsum rtsad gcod mnyam nyid tig /",
    "NG0111:474": "rin po che dang mnyam pa skye ba med pa'i rgyud las /",
    "NG0111:475": "skye med sems tig gi le'u ste bcu gsum pa'o //",
    "NG0111:477": "// de nas bcom ldan bka' stsal pa //",
    "NG0111:478": "khams gsum sgron ma rkyen dang bral //",
    "NG0111:479": "ma rig mun sel blas ma reg /",
    "NG0111:480": "gzhan nas btsal bas rnyed mi 'gyur //",
    "NG0111:481": "thig le brdal ba'i rang byung bde //",
    "NG0111:482": "rig pa rang shar bcos su med //",
    "NG0111:483": "lhun grub btsal du gdod nas med //",
    "NG0111:484": "snying po'i snying po gnyis med mchog /",
    "NG0111:485": "ye nas tha snyad kun dang bral //",
    "NG0111:486": "ji bzhin gsal la rtog med de //",
    "NG0111:487": "don dam spros med yang dag dbyings //",
    "NG0111:488": "btsal du med pas bsgom tshig 'das //",
    "NG0111:489": "ji bzhin klong du gyur pas na //",
    "NG0111:490": "rnam dag don la mkhas pa yin //",
    "NG0111:491": "gdod nas ma skyes brdal ba'i klong *//",
    "NG0111:492": "don dam rtog pas chos kyi sku //",
    "NG0111:493": "longs spyod bde chen rgyal po'i sku //",
    "NG0111:494": "ye shes rol pa sprul pa'i sprul //",
    "NG0111:495": "thugs rje byang chub sems dpa'i lam //",
    "NG0111:496": "ma g.yos rtog med chos kyi lam //",
    "NG0111:497": "rang bzhin gnas pas bde ba'i klong */",
    "NG0111:498": "khams gsum gsal byed sgron ma'i mchog /",
    "NG0111:499": "bde chen rang byung thugs rjer gsal //",
    "NG0111:500": "rin chen sgron mas thugs rje rdzogs //",
    "NG0111:501": "rin po che dang mnyam pa skye ba med pa'i rgyud las //",
    "NG0111:502": "khams gsum sgron ma'i le'u ste bcu bzhi pa'o //",
    "NG0111:504": "// de nas bcom ldan bka' stsal pa //",
    "NG0111:505": "e ma rdo rje @#//",
    "NG0111:506": "sems dpa' che //",
    "NG0111:507": "rmad byung bcu gsum skye med don //",
    "NG0111:508": "'khor ba rtsad nas gcod pa'i chos //",
    "NG0111:509": "'di ma shes pas ngal ba'i lam //",
    "NG0111:510": "'di don rtogs kyi rnal 'byor pa //",
    "NG0111:511": "gang ltar spyad kyang bde chen klong *//",
    "NG0111:512": "rdzogs chen a ti'i bstan pa ni //",
    "NG0111:513": "mi nub nub par mi 'gyur ro //",
    "NG0111:514": "don la 'gyur ba med pa'i phyir //",
    "NG0111:515": "yid bzhin nor bu'i rgyal mtshan rtse //",
    "NG0111:516": "rmad byung rin chen za ma tog /",
    "NG0111:517": "don dam skye ba med pa'i rgyud //",
    "NG0111:518": "rigs lnga bde gshegs byang chub sems //",
    "NG0111:519": "rdo rje sems dpa' mchog gi lam //",
    "NG0111:520": "kun bzang thugs kyi bcud tig pa //",
    "NG0111:521": "sems dpa' rdo rje khyod la gtad //",
    "NG0111:522": "blo yi pad+ma kha phyes la //",
    "NG0111:523": "snying gi dkyil du bsgom par gyis //",
    "NG0111:524": "de nas rdo rje sems dpa' dang *//",
    "NG0111:525": "rigs lnga'i sangs rgyas byang chub sems //",
    "NG0111:526": "mgon po'i tshogs dang bcas pa yis //",
    "NG0111:527": "ma skyes spros bral kun tu bzang *//",
    "NG0111:528": "rin chen sgron mas gti mug sel //",
    "NG0111:529": "rmad byung rgyal ba kun gyi yab //",
    "NG0111:530": "rdo rje 'chang chen rigs lnga'i gtso //",
    "NG0111:531": "kun rig rgyal po thams cad mkhyen //",
    "NG0111:532": "mnyam pa'i rgyal por phyag 'tshal bstod //",
    "NG0111:533": "de bzhin nyid la rtag tu 'dud //",
    "NG0111:534": "ye shes rgyal por mngon par bstod //",
    "NG0111:535": "chos thams cad rin po che dang mnyam pa skye ba med pa'i rgyud /",
    "NG0111:536": "bcom ldan 'das kun rig rgyal pos gsungs pa rdzogs so //",
    "NG0111:537": "rgya gar gyi mkhan po shri sid+ha dang */"
}