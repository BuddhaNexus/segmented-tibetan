{
    "T02D3064:119b-0": "@119b # // rgya gar skad du /",
    "T02D3064:119b-1": "shukla tsanda ma h'a ro sha na s'a dha nam /",
    "T02D3064:119b-2": "bod skad du /",
    "T02D3064:119b-3": "gtum po dkar po chen po'i sgrub thabs /",
    "T02D3064:119b-4": "gtum po khro bo chen po la phyag 'tshal lo //",
    "T02D3064:119b-5": "sngags pas re zhig thog mar stong pa nyid bsgoms te /",
    "T02D3064:119b-6": "de'i ngang las sna tshogs padma dang nyi ma'i steng",
    "T02D3064:119b-7": "du zhal gcig phyag gnyis pa sku mdog dkar po",
    "T02D3064:120a-0": "rin po che'i @120a * //",
    "T02D3064:120a-1": "rgyan sna tshogs kyis brgyan pa /",
    "T02D3064:120a-2": "rin po che'i cod pan can /",
    "T02D3064:120a-3": "phyag g-yas pa ral gri spyi bor 'phyar ba /",
    "T02D3064:120a-4": "g-yon pa sdigs mdzub dang bcas pa'i zhags pa snying gar 'dzin pa /",
    "T02D3064:120a-5": "zhabs g-yas pa tsog pur bzhugs shing /",
    "T02D3064:120a-6": "g-yon pa'i pus mo nyi ma'i dkyil 'khor la rab tu btsugs pa /",
    "T02D3064:120a-7": "lha'i na bza' gos su gyon pa /",
    "T02D3064:120a-8": "snying gar sna tshogs padma dang nyi ma'i dbus su",
    "T02D3064:120a-9": "yi ge h'um la yi ge dgus bskor ba dang",
    "T02D3064:120a-10": "bcas pa'i bcom ldan 'das bsgom par bya'o //",
    "T02D3064:120a-11": "de'i mdun du de dang kha sbyor zhing yang de",
    "T02D3064:120a-12": "kho na dang 'dra ba'i bcom ldan 'das gnyis pa",
    "T02D3064:120a-13": "bsgom bar bya'o // de'i rjes su rang gi snying",
    "T02D3064:120a-14": "ga'i sngags las 'phros pa'i sngags kyi phreng ba rang",
    "T02D3064:120a-15": "gi kha nas mdun gyi bcom ldan 'das kyi zhal",
    "T02D3064:120a-16": "du zhugs shing de'i lte ba nas rang gi lte",
    "T02D3064:120a-17": "bar zhugs shing yang rang gi snying gar 'thon nas",
    "T02D3064:120a-18": "de kho na bzhin 'khor bar bsgom par bya'o //",
    "T02D3064:120a-19": "bzlas pa'i tshe rang gi snying ga'i h'um gi 'od",
    "T02D3064:120a-20": "zer gyis sangs rgyas dang byang chub sems dpa'i ye",
    "T02D3064:120a-21": "shes kyi bdud rtsi dang /",
    "T02D3064:120a-22": "zla ba dang /",
    "T02D3064:120a-23": "skar ma dang /",
    "T02D3064:120a-24": "sman dang /",
    "T02D3064:120a-25": "sgyu rtsal drug cu rtsa bzhi'i nus pa dang /",
    "T02D3064:120a-26": "rig pa la sogs pa la mkhas pa'i yon tan dang /",
    "T02D3064:120a-27": "gzhan zil gyis gnon pa'i rtsod pa dang /",
    "T02D3064:120a-28": "snyan ngag la sogs pa'i yon tan ma lus pa",
    "T02D3064:120a-29": "bkug nas rang gi snying ga'i h'um la rab tu",
    "T02D3064:120a-30": "thim zhing / bdag nyid rig pa lnga la mkhas",
    "T02D3064:120a-31": "pa'i pandi ta yin no snyam pa'i nga rgyal dang",
    "T02D3064:120a-32": "ldan pa'i spobs pas sngags bzlas par bya'o //",
    "T02D3064:120a-33": "zhag nyi shu rtsa gcig bzlas pas snyan ngag mkhan chen por 'gyur ro //",
    "T02D3064:120a-34": "gtum po khro bo chen po'i shes rab blo 'phel gyi sgrub thabs rdzogs so /"
}