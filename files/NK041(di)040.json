{
    "NK041(di)040:1": "// rgyud lung man ngag gi bshags pa'i tshig don cung",
    "NK041(di)040:2": "zad bshad pa dri med shel gyi me long zhes",
    "NK041(di)040:3": "bya ba bzhugs so //",
    "NK041(di)040:4": "rgyud lung man ngag gi bshags pa'i tshig gi don",
    "NK041(di)040:5": "cung zad bshad pa dri med shel gyi me long",
    "NK041(di)040:6": "zhes bya ba / bla ma dang gnyis su med",
    "NK041(di)040:7": "pa dpal rdo rje sems dpa' la phyag 'tshal lo",
    "NK041(di)040:8": "zhes bya ba / // rig stong gnyug ma sems kyi rdo rje ni //",
    "NK041(di)040:9": "'khor 'das kun khyab rtag par bzhugs nyid la //",
    "NK041(di)040:10": "nges don 'jam dpal dpa' bo'i bdag nyid du //",
    "NK041(di)040:11": "mthong ba'i yid ches phyag gis rnam par 'dud //",
    "NK041(di)040:12": "dngos mtshan spros pa'i rnam pa kun bral yang //",
    "NK041(di)040:13": "'od gsal dbyings las sna tshogs sgyu ma'i gar //",
    "NK041(di)040:14": "phyogs dang dus kyi mu mthar spro mdzad pa //",
    "NK041(di)040:15": "khyod min rigs rnams kun gyi byed po su //",
    "NK041(di)040:16": "khyod ni rtag tu mnyam pa'i chos nyid la //",
    "NK041(di)040:17": "kun rtog las rlung 'pho ba'i ngang tshul dang //",
    "NK041(di)040:18": "grub mtha'i zhe 'dod d+r+wa bas yang dang yang //",
    "NK041(di)040:19": "bsgribs par gyur gang de ni bshags bagyi'o //",
    "NK041(di)040:20": "'dir dri med rgyal po bshags pa'i rgyud las bcom",
    "NK041(di)040:21": "ldan 'das longs spyod kyi bdag po chen po rnams",
    "NK041(di)040:22": "kyis rgyud lung man ngag gi bshags pa gsungs pa",
    "NK041(di)040:23": "'di 'chad par byed pa la /",
    "NK041(di)040:24": "spyir zhing dang dus gzhan du 'byung bar dka' ba",
    "NK041(di)040:25": "rdo rje'i theg pa rgya mtsho lta bu'i lam gyi",
    "NK041(di)040:26": "gnad ni smin byed kyi dbang bzhi dang rjes su",
    "NK041(di)040:27": "'brel ba'i lam rnam pa bzhi bsgom par 'du ste",
    "NK041(di)040:28": "/ de yang snang ba yul gyi blo can rnams",
    "NK041(di)040:29": "kyi ngor byas nas snang srid dkyil 'khor gsum du",
    "NK041(di)040:30": "lta bas shes shing sgom pas nyams su len pa",
    "NK041(di)040:31": "bskyed pa ma h+aa yo ga ni bum dbang dang",
    "NK041(di)040:32": "'brel ba'i lam snang stong zung 'jug nyid gtso bor",
    "NK041(di)040:33": "/ ston la / ji ltar phyi rol gyi chos",
    "NK041(di)040:34": "thams cad nang gi rtsa rlung thig le'i 'pho ba'i",
    "NK041(di)040:35": "dbang gis yin par shes pa'i blo can rnams la",
    "NK041(di)040:36": "snod bcud thams cad bde stong gnyis su med pa'i",
    "NK041(di)040:37": "sras bde ba chen po byang chub kyi sems su",
    "NK041(di)040:38": "sdom par byed pa rdzogs pa a nu yo ga",
    "NK041(di)040:39": "ni gsang sher gnyis dang rjes su 'brel ba'i lam",
    "NK041(di)040:40": "khyer gtso bor ston pa ste /",
    "NK041(di)040:41": "de yang gsang dbang gi lam gsal stong zung 'jug",
    "NK041(di)040:42": "ni a nu'i sngon 'gro rang lus thabs ldan dang",
    "NK041(di)040:43": "/ sher dbang gi lam bde stong zung 'jug ni a nu'i lam gyi dngos gazhi'o //",
    "NK041(di)040:44": "nang rtsa rlung gi byed pa sogs la ma ltos",
    "NK041(di)040:45": "par gnyug ma'i ye shes rjen par mthong nus pa'i",
    "NK041(di)040:46": "rig pa rang snang gi blo can rnams kyi ngor",
    "NK041(di)040:47": "/ 'khor 'das thams cad gzhir gnas gnyug ma'i ye",
    "NK041(di)040:48": "shes gcig pur la zlo ba rdzogs pa chen po",
    "NK041(di)040:49": "a ti yo ga ni dbang bzhi pa'i ye shes",
    "NK041(di)040:50": "rig stong zung 'jug nyid rtsal du 'don pa yin",
    "NK041(di)040:51": "pas ma h+aa dang a nu gnyis kyang rdzogs pa",
    "NK041(di)040:52": "chen por gzhol zhing 'bab pas theg pa thams cad",
    "NK041(di)040:53": "kyi skyel so ni rdzogs pa chen po kho nar",
    "NK041(di)040:54": "/ nges so // des na sngags bla med thams",
    "NK041(di)040:55": "cad don du rim pa gnyis kyi rnal 'byor la",
    "NK041(di)040:56": "brten nas gzhi 'bras dbyer med zung 'jug gi ye",
    "NK041(di)040:57": "shes nyid lam du byed par 'dra yang /",
    "NK041(di)040:58": "snod bcud dkyil 'khor gsum du bstan pa rdo rje",
    "NK041(di)040:59": "theg pa spyi gnad ston pa rgyud ma h+aa yo",
    "NK041(di)040:60": "ga dang / phyi bskyed rim sogs tshegs chen po la mi ltos par /",
    "NK041(di)040:61": "nang gi rtsa rlung thig le'i byed pa khyad par",
    "NK041(di)040:62": "can la brten nas 'bras bu bde blag tu byed",
    "NK041(di)040:63": "pas na rgyud don gsal bar phye ba lta bu'i",
    "NK041(di)040:64": "lung a nu yo ga dang /",
    "NK041(di)040:65": "rtsa rlung gi byed pa sogs la'ang mi ltos par",
    "NK041(di)040:66": "rig stong gi ye shes rjen par 'char ba'i zab",
    "NK041(di)040:67": "mo'i gnad mthar thug pa ston pa man ngag rdzogs",
    "NK041(di)040:68": "pa chen po ste /",
    "NK041(di)040:69": "gsum ka sangs rgyas kyi bka' yin par 'dra yang /",
    "NK041(di)040:70": "rgyud las rgyud don lung gi tshul gyis gsal por phye ba dang /",
    "NK041(di)040:71": "lung don man ngag gi gnad du brdeg pa lta",
    "NK041(di)040:72": "bu yin pas na rgyud lung man ngag gsum zhes",
    "NK041(di)040:73": "rnam par bzhag ste /",
    "NK041(di)040:74": "gzhi dngos po gshis kyi gnas tshul gtan la 'bebs",
    "NK041(di)040:75": "pa'i lam gyi gnad je bas je zab tu song",
    "NK041(di)040:76": "bas na / bden gnyis dbyer med kyi gnas lugs",
    "NK041(di)040:77": "la nges pa ji tsam rnyed pa de tsam du",
    "NK041(di)040:78": "lam gong ma gong ma la yid ches par 'gyur",
    "NK041(di)040:79": "bas na / ro // des na rdo rje theg",
    "NK041(di)040:80": "pa rgya mtsho lta bu'i spyi chings nang rgyud sde",
    "NK041(di)040:81": "gsum gyi dgongs pa dang bstun pa'i bshags tshul la",
    "NK041(di)040:82": "bas na / ro // gsum ste / rgyud ma h+aa ltar bshags pa /",
    "NK041(di)040:83": "lung a nu ltar bshags pa /",
    "NK041(di)040:84": "man ngag rdzogs chen ltar bshags pa gsum mo //",
    "NK041(di)040:85": "dang po la /",
    "NK041(di)040:86": "gzhi lam 'bras bu gsum las /",
    "NK041(di)040:87": "dang po /",
    "NK041(di)040:88": "chos thams cad kyi chos nyid snang stong zung du",
    "NK041(di)040:89": "'jug pa lhag pa'i bden pa dbyer med chos sku",
    "NK041(di)040:90": "chen po de la ni 'das sogs dus gsum gyi",
    "NK041(di)040:91": "mtshan ma'i spros pa thams cad med pa yin la",
    "NK041(di)040:92": "/ de lta bur phyogs dus kyi dngos po mtshan",
    "NK041(di)040:93": "ma'i chos gang gi yang rang bzhin du mi gnas",
    "NK041(di)040:94": "pa'i yul de la /",
    "NK041(di)040:95": "yun can dmigs gtad kyi 'dzin rtog gang yang med pa'i so so rang rig pa'i ye shes kyis /",
    "NK041(di)040:96": "yul med rang gsal rjen par mthong nas /",
    "NK041(di)040:97": "dbyings stong pa nyid dang rig pa ye shes gnyis",
    "NK041(di)040:98": "ye nas gnyis su med pa mnyam nyid chos sku",
    "NK041(di)040:99": "chen po nyid du gnas pa las /",
    "NK041(di)040:100": "ma rtogs gnyis chos kyi snang ba gzugs sogs phyi'i skye mched yul dang /",
    "NK041(di)040:101": "mig sogs nang gi dbang po gnyis gnyis su med par rtogs pas bshags so zhes /",
    "NK041(di)040:102": "gang gis bshags na chos nyid spros med rtogs pa so so rang rig pa'i ye shes kyis /",
    "NK041(di)040:103": "gang du bshags na dbyings dang ye shes ye nas gnyis su med pa'i ngang du /",
    "NK041(di)040:104": "gang bshags na dbang yul gzung 'dzin gnyis snang gi rtog pa dang /",
    "NK041(di)040:105": "de'i dbang gis byung ba'i nyams chag dang las nyon thams cad /",
    "NK041(di)040:106": "tshul ji ltar bshags na ma spangs rang dag gi",
    "NK041(di)040:107": "tshul du rtogs pa tsam gyis rang grol du bshags",
    "NK041(di)040:108": "pa'o // gnyis pa lam ni /",
    "NK041(di)040:109": "'di ltar phyi snod kyi 'byung ba chen po lnga",
    "NK041(di)040:110": "ni rang bzhin gyis yum chen mo lnga'i bdag nyid",
    "NK041(di)040:111": "du bzhugs pa can gyi b+ha ga gang zhig dbyings",
    "NK041(di)040:112": "der ni rgyal ba rab 'byams kyi tshogs rtag tu",
    "NK041(di)040:113": "zag med kyi bde bas dgyes par gyur pa'i pho",
    "NK041(di)040:114": "brang du / nang bcud kyi sems can gyi phung",
    "NK041(di)040:115": "po lnga ni yab rgyal ba rigs lngar gnas pa",
    "NK041(di)040:116": "nyid kyi thabs rdo rje bde ba'i bdag nyid ye",
    "NK041(di)040:117": "nas gnyis su med par rol pa bde chen byang",
    "NK041(di)040:118": "chub sems kyi rang bzhin du gnas pa ste /",
    "NK041(di)040:119": "de ltar na thabs dang shes rab ye nas 'du 'bral med par gyur pa la /",
    "NK041(di)040:120": "phya dang nang gi dngos po ltar snang ba'i snod",
    "NK041(di)040:121": "dang bcud kyi rnam pa 'di dag kyang don la",
    "NK041(di)040:122": "gnyis su med par gnas pa la de ltar rtogs",
    "NK041(di)040:123": "pa'i sgo nas bshags so zhes /",
    "NK041(di)040:124": "thabs shes gnyis med du rtogs pa'i lam gyis nyams chag ma spangs rang dag tu bshags pa'o //",
    "NK041(di)040:125": "gsum pa 'bras bu ni /",
    "NK041(di)040:126": "de ltar bden gnyis dbyer med du gnas pa de nyid gtan la phab nas /",
    "NK041(di)040:127": "dbyings stong cha gtso bor gtan la 'bebs pa'i rnal 'byor de bzhin nyid kyi ting 'dzin dang /",
    "NK041(di)040:128": "snang cha sku dang ye shes gtso bor lam du",
    "NK041(di)040:129": "byed pa kun snang dang rgyu'i ting 'dzin gnyis te",
    "NK041(di)040:130": "/ de yang gzhan don phrin las kyi rgyu snying rje chen po dang /",
    "NK041(di)040:131": "de las gang 'dod sgyu 'phrul d+r+wa ba'i bkod pa ston pa'i rgyu rgyu'i ting nge 'dzin te /",
    "NK041(di)040:132": "de ltar ting 'dzin rnam pa gsum gyis thog med",
    "NK041(di)040:133": "nas goms pa'i dngos zhen dang 'grogs pa rang rgyud",
    "NK041(di)040:134": "kyi blo yi gdar sha bcad de ji ltar 'khyags",
    "NK041(di)040:135": "rom chu bo la zhu ba bzhin du snod bcud",
    "NK041(di)040:136": "dkyil 'khor gsum du rtogs goms mthar dbyung nas /",
    "NK041(di)040:137": "phung po lnga rigs lnga /",
    "NK041(di)040:138": "'byung ba lnga yum lnga /",
    "NK041(di)040:139": "rnam shes dang yul dang dbang po rnams sems dpa' sems ma sogs te /",
    "NK041(di)040:140": "mdor na snang srid thams cad lha dang lha mo'i",
    "NK041(di)040:141": "dkyil 'khor du lta bas rtogs shing yin la yin",
    "NK041(di)040:142": "pa'i tshul du ting 'dzin gyis gsal ba rab kyi",
    "NK041(di)040:143": "mthar thug par bsgomas nas rnam par smin pa la",
    "NK041(di)040:144": "sogs pa'i rig 'dzin gyi go 'phang rim gyis bgrod",
    "NK041(di)040:145": "de / 'di ltar snang ba'i 'gro drug sems can",
    "NK041(di)040:146": "thams cad rang bzhin gyis rgyal ba'i dkyil 'khor du",
    "NK041(di)040:147": "de / / gnyis su med par ye nas lhun",
    "NK041(di)040:148": "gyis grub par gnas pa nyid rtsol ba'i dbang gis",
    "NK041(di)040:149": "ngan pa bzang por bsgyur ba lta bu min par",
    "NK041(di)040:150": "ye nas gnyis su med pa nyid mngon du gyur",
    "NK041(di)040:151": "par mdzod cig ces gzhi 'bras dbyer med du bstan",
    "NK041(di)040:152": "de / / pa'o // gnyis pa lung ltar bshags pa la'ang gzhi lam 'bras gsum las /",
    "NK041(di)040:153": "dang po phra ba'i lus ngag yid gsum du grags pa /",
    "NK041(di)040:154": "gtso mo gsum dang 'khor lo lnga la sogs pa'i",
    "NK041(di)040:155": "rtsa dang srog ste rtsa ba dang yan lag gi",
    "NK041(di)040:156": "rlung dang / tsit+ta ni snying po ste rtsa dang",
    "NK041(di)040:157": "rlung la brten nas sems kyi rten du gyur pa'i",
    "NK041(di)040:158": "rlung dang / thig le dang / de gsum gyi",
    "NK041(di)040:159": "byed pa la brten nas rags pa'i lus ngag yid",
    "NK041(di)040:160": "gsum po 'di dag ni /",
    "NK041(di)040:161": "gu h+ya gsang chen te /",
    "NK041(di)040:162": "gsang ba'i gsang ba chen po zhes 'jig rten phal",
    "NK041(di)040:163": "pa rnams lta ci nyan rang la sogs pas phyogs",
    "NK041(di)040:164": "tsam mi shes pa'i sku dang gsung dang thugs mi",
    "NK041(di)040:165": "zad pa rgyan gyi 'khor lo nyid kyi mdzod du",
    "NK041(di)040:166": "ye nas gnas pa ste /",
    "NK041(di)040:167": "'di ltar lus rtsa khams sku yi rdo rje yin te /",
    "NK041(di)040:168": "'di dag rang bzhin gyis snang stong gnyug ma'i de nyid du gnas pa'i phyir /",
    "NK041(di)040:169": "de bzhin du ngag rlung khams grags stong gsung gi rdo rje /",
    "NK041(di)040:170": "yid thig le gsal stong thugs kyi rdo rjer gnas",
    "NK041(di)040:171": "kyang de ltar mi shes pa'i sems can rnams kyi",
    "NK041(di)040:172": "ngor rang bzhin gyis gab cing sbas pa ltar gyur",
    "NK041(di)040:173": "pas na gsang ba'i gsang ba zhes so //",
    "NK041(di)040:174": "de ltar na phra rags kyi sgo gsum po gnyug",
    "NK041(di)040:175": "ma'i gsang ba gsum dang dbyer med par bzhugs pas",
    "NK041(di)040:176": "na / de dag gi snang cha bde ba kun tu bzang po dang /",
    "NK041(di)040:177": "stong cha dbyings kun tu bzang mo nyid gnyis su",
    "NK041(di)040:178": "med pa sras bde chen byang chub kyi sems ye",
    "NK041(di)040:179": "shes rdo rje'am rang byung gi ye shes gcig nyid",
    "NK041(di)040:180": "la ldog cha'i dbye bas ye shes lnga dang mtha'",
    "NK041(di)040:181": "grol ye shes la sogs pa bzhis phye bas mi",
    "NK041(di)040:182": "shigs pa rdo rje ye shes kyi klong dgu yi",
    "NK041(di)040:183": "rol pa dpal chen he ru ka dgur shar ba",
    "NK041(di)040:184": "dang / ma dag pa'i skabs na bsam gtan bzhi",
    "NK041(di)040:185": "gzugs med bzhi 'dod pa ste khamsa gsum gyi sa",
    "NK041(di)040:186": "dgu po gnyis gnyis su meda par bshags zhes /",
    "NK041(di)040:187": "'khor 'das dbyer med du lta bas bshags so //",
    "NK041(di)040:188": "gnyis pa lam ni /",
    "NK041(di)040:189": "sus kyang bcos bsgyur med par rang bzhin gyis ji",
    "NK041(di)040:190": "ltar snang ba thams cad lha yi dkyil 'khor du",
    "NK041(di)040:191": "gnas par shes shing /",
    "NK041(di)040:192": "lha'i snying po tsam zhig brjod pas sad par byas",
    "NK041(di)040:193": "te lha'i sku mchog yongs su rdzogs par gsal zhing",
    "NK041(di)040:194": "mnyam la ma 'dres pa'i tshul du byas te /",
    "NK041(di)040:195": "de yang bde stong dbyer med pa mnyam nyid ngo bo nyid kyi sku /",
    "NK041(di)040:196": "de nyid du rtogs goms rtsal rdzogs par byas pas",
    "NK041(di)040:197": "'khor 'das dbyer med du rtogs pas na ye nas",
    "NK041(di)040:198": "nyams chag gi sgrib pas gol par mi 'gyur ba'i",
    "NK041(di)040:199": "sngags kyi thabsa zab mo la mkhas pas srid zhi",
    "NK041(di)040:200": "gnyis su med par nyams grib thams cad ma spangs",
    "NK041(di)040:201": "rang dag gi tshul du bshags zhes so //",
    "NK041(di)040:202": "gsum pa 'bras bu phyi dang nang gi snod dang",
    "NK041(di)040:203": "bcud du snang ba rnams gnyis su med pa chos",
    "NK041(di)040:204": "kyi sku yi klong du /",
    "NK041(di)040:205": "sems can du 'dzin pa'i yul gang zag gi bdag gam nga dang /",
    "NK041(di)040:206": "de las gzhan pa'i chos sna tshogs kyi bdag gi",
    "NK041(di)040:207": "ngo bo nyid ma grub pas de gnyis rang bzhin",
    "NK041(di)040:208": "mnyam pa nyid du mnyam par gnas pa nyid rtogs",
    "NK041(di)040:209": "shing goms pas / rnal 'byor gyi lam lnga po",
    "NK041(di)040:210": "mthar phyin nas mtho ris dang ngan song gi 'khor",
    "NK041(di)040:211": "ba'i rgyu kun 'byung dang /",
    "NK041(di)040:212": "'bras bu sdug bsngal gyi chos rnam pa gnyis po",
    "NK041(di)040:213": "ste mdor na kun nyon 'khor bas bsdus pa thams",
    "NK041(di)040:214": "cad / gnyis meda bde ba chen po'i klong du",
    "NK041(di)040:215": "ma spangs rang sar dag ste 'bras bu mthar phyin",
    "NK041(di)040:216": "par shog ces so //",
    "NK041(di)040:217": "gsum pa man ngag ltar bshags pa la /",
    "NK041(di)040:218": "bshags pa dngos dang /",
    "NK041(di)040:219": "de ltar bshags pa'i phan yon bstan pa gnyis /",
    "NK041(di)040:220": "dang po la gzhi lam 'bras bu ltar bshags pa gsum las /",
    "NK041(di)040:221": "dang po snang zhing srid pas bsdus pa'i chos ji ltar snang ba 'di dag thams cad ni /",
    "NK041(di)040:222": "spyod yul thams cad du ma dag pa med pa'i",
    "NK041(di)040:223": "kun tu bzang po rnam par rtog pa'i 'gyur ba'i",
    "NK041(di)040:224": "zug rngu thams cad dang bral ba'i bde ba chen",
    "NK041(di)040:225": "po'i gnas nyid yin la /",
    "NK041(di)040:226": "de ni yod med rtag chad la sogs pa'i mtha'",
    "NK041(di)040:227": "'di dang 'di lta bu'o zhes yid kyis dmigs nas",
    "NK041(di)040:228": "mtshan ma'i spyod yul can gyi tshig gi lam las",
    "NK041(di)040:229": "'das pa'i rang bzhin du gnas na yang /",
    "NK041(di)040:230": "'di ltar rang bzhin gyis bcos bsgyur med par bzhugs",
    "NK041(di)040:231": "pa'i gnas lugs de lta bu ma rtogs nas 'khor",
    "NK041(di)040:232": "'das spang gnyen sogs su lta ba'i dbang gis byed",
    "NK041(di)040:233": "rtsol sna tshogs kyi g.yo bas chos nyid la sgrib",
    "NK041(di)040:234": "par gyur pa'i bdag nyid gang yin pa de nyid",
    "NK041(di)040:235": "/ rtog pas bcos shing gnyen po gzhan gyis spong ba lta bu min par /",
    "NK041(di)040:236": "ma spangs rang grol du rtogs pa'i klong du bshags zhes /",
    "NK041(di)040:237": "gnas tshul la spang gnyen 'dag grol med pa'i chos nyid mnyam pa chen por gnas pas na /",
    "NK041(di)040:238": "kun tu rtog pa'i blos spang bya dang gnyen po",
    "NK041(di)040:239": "sogs su lta ba'ang gnas lugs kyi don mthong ba",
    "NK041(di)040:240": "la sgrib pa yin par shes nas /",
    "NK041(di)040:241": "gnas lugs thob shor med par mnyam par bzhag pa",
    "NK041(di)040:242": "'di bshags pa thams cad kyi rgyal po yin te",
    "NK041(di)040:243": "/ gang zhig 'gyod tshangs byed 'dod na //",
    "NK041(di)040:244": "drang por 'dug la yang dag ltos //",
    "NK041(di)040:245": "'di la bsal bya ci yang med //",
    "NK041(di)040:246": "ces pa la sogs pa gsungs pa bzhin no //",
    "NK041(di)040:247": "gnyis pa /",
    "NK041(di)040:248": "chos nyid de ni dus gsum po kun tu'ang rang gi ngang tshul las mi g.yo bas na /",
    "NK041(di)040:249": "'pho zhing 'gyur ba med cing de ji lta ba",
    "NK041(di)040:250": "bzhin du mtshon par byed pa'i barda'am tha tshig btagsa",
    "NK041(di)040:251": "pa med pas na /",
    "NK041(di)040:252": "de'i rang bzhin ye nas de ltar yin pa la /",
    "NK041(di)040:253": "da blo yis de la rtsol ba med cing lam",
    "NK041(di)040:254": "gyis bsgrub tu med pas nam mkha'i ngang lta bu",
    "NK041(di)040:255": "nyid du gnas pa ste /",
    "NK041(di)040:256": "rang bzhin gyis 'khor 'das yongsa la khyab pas 'khor",
    "NK041(di)040:257": "'das kun gyis 'dod rgur bsgyur ba yin pa ni",
    "NK041(di)040:258": "'di ltar / rnam pa thams cad du ji byas",
    "NK041(di)040:259": "cir snang yang de'i ngang tshul las su yang mi",
    "NK041(di)040:260": "'da' bar gnas pa kho na yin pas /",
    "NK041(di)040:261": "da cung zad kyang sgrub cing rtsol ba mi dgos te /",
    "NK041(di)040:262": "thams cad nam mkha'i ngang du rol zhing rgyu ba bzhin no //",
    "NK041(di)040:263": "des na bdag tu 'dzin pa sogs phyin ci log",
    "NK041(di)040:264": "gi rtog pa thams cad kyang bcos bsgyur med par",
    "NK041(di)040:265": "rang bzhin gyis byang chub chen po nyid kyi lam",
    "NK041(di)040:266": "las gzhan min pa nyid du shes pas bshags zhes",
    "NK041(di)040:267": "pa ste / 'dir byang chub dang de'i lam zhes",
    "NK041(di)040:268": "rgyu 'bras tha dad du ston pa ma yin kyang",
    "NK041(di)040:269": "pa ste / / phyin ci log de dag gi",
    "NK041(di)040:270": "rang bzhin rtogs na phyin ci log nyid ma spangs",
    "NK041(di)040:271": "par rang grol bas na byang chub kyi lam zhes",
    "NK041(di)040:272": "gsungs te tshul 'di dang mtshungs par zab mo'i mdo",
    "NK041(di)040:273": "sde dag las kyang /",
    "NK041(di)040:274": "nyon mongs pa rnams ni byang chub rdo rje'i gzhi lags so //",
    "NK041(di)040:275": "zhes sogs gsungs so //",
    "NK041(di)040:276": "des na tshul 'dir bshags bya lam gyi mi mthun",
    "NK041(di)040:277": "phyogs dang bshags byed gnyen po tha dad du lta",
    "NK041(di)040:278": "ba ni / spang bya rang bzhin gyis ma grub",
    "NK041(di)040:279": "pa la der lta ba nam mkhas skrag pa bzhin",
    "NK041(di)040:280": "du blo dman pa'i snang tshul yin pas na 'dir",
    "NK041(di)040:281": "ma spangs ye dag tu rtogs pas /",
    "NK041(di)040:282": "lam dang lam min rang bzhin mnyam par shes pa",
    "NK041(di)040:283": "ni lam bya rtsol med pa'i rnal 'byor te ches",
    "NK041(di)040:284": "khyad par du 'phags pa'o //",
    "NK041(di)040:285": "gsum pa /",
    "NK041(di)040:286": "de ltar snang srid bde ba chen por gnas pa la rtsol sgrub cung zad mi dgos te /",
    "NK041(di)040:287": "gang rtsol bas bsgrub pa dang grub mtha' dman pa'i",
    "NK041(di)040:288": "zhe 'dod sna tshogs ni don la 'ching ba yin",
    "NK041(di)040:289": "te de ma zad bar du grol ba mthar thug",
    "NK041(di)040:290": "pa mi thob kyang rang gnas kyi chos sku rang",
    "NK041(di)040:291": "sor ngo 'phrod pa'am rtogsa par byed pa'i man ngag",
    "NK041(di)040:292": "dang rtogs bya'i don zung du mi ldan pa ste",
    "NK041(di)040:293": "gnad du mi 'byor bar /",
    "NK041(di)040:294": "gnas lugs bsam gyis mi khyab pa bsal bzhag med",
    "NK041(di)040:295": "pa'i don la rang nyid yid ches gdeng du ma",
    "NK041(di)040:296": "gyur na / tshig gis mtshon par byas nas rang bzhin gyis sangs rgyas so //",
    "NK041(di)040:297": "lam bsgrub tu med do zhes pa la sogs pa'i",
    "NK041(di)040:298": "tshul du sems kyi spyod yul la gnas pa'i grub",
    "NK041(di)040:299": "mtha'i zhe 'dod sna tshogs kyis dkris pas ni sems",
    "NK041(di)040:300": "las 'das pa'i ye shes la chos rnams kyi chos",
    "NK041(di)040:301": "nyid mngon du gyur pa'i byang chub chen po mi",
    "NK041(di)040:302": "'thob ste / de ltar na tshig tsam dang blos byas sems kyi rnyog pas ma bslad par /",
    "NK041(di)040:303": "rang sems ye nas bsal bzhag med pa'i sangs rgyas",
    "NK041(di)040:304": "yin par shes nas rtsol sgrub spang gnyen du grub",
    "NK041(di)040:305": "par 'dzin pa'i shes sgrib phra mo la lam du",
    "NK041(di)040:306": "mi rlom par / gzhir gnas gnyug ma'i don la rang babs su bzhag pas /",
    "NK041(di)040:307": "gzung 'dzin gyi spyod yul can gyi sems las 'das",
    "NK041(di)040:308": "pa'i rang byung ye shes chen po'i klong du lam",
    "NK041(di)040:309": "mthar phyin te zad sar 'khyol bar shog cig ces",
    "NK041(di)040:310": "gsungs te / zab mo'i mdo sde las kyang /",
    "NK041(di)040:311": "sems rtogs na ye shes yin pas sangs rgyas gzhan",
    "NK041(di)040:312": "du mi btsal ba'i 'du shes rab tu bsgom par",
    "NK041(di)040:313": "bya'o // zhes gsungs so //",
    "NK041(di)040:314": "gnyis pa tshul de ltar nyams grib thams cad ye",
    "NK041(di)040:315": "nas ma spangs rang dag tu rtogs pas bshags na",
    "NK041(di)040:316": "/ bshags pa thams cad kyi rgyal por gyur pa ste /",
    "NK041(di)040:317": "'dis ni 'khor gsum gyi rnam par rtog pa shes bya'i sgrib pa thams cad dang /",
    "NK041(di)040:318": "nyon mongs pa dang las ngan pa ste /",
    "NK041(di)040:319": "mdor na sgrib pa gnyis dang de'i dbang gis las",
    "NK041(di)040:320": "bsags pa thams cad ma spangs rang sar dag nas",
    "NK041(di)040:321": "'bras bu yang dag par rdzogs pa'i sangs rgyas 'thob",
    "NK041(di)040:322": "bo zhes 'khor gyi nang du mi 'jigs pa seng",
    "NK041(di)040:323": "ge'i sgra bsgrags pa'i tshul gyis /",
    "NK041(di)040:324": "bcom ldan 'das yon tan gyi chos kun la mnga'",
    "NK041(di)040:325": "dbang 'byor ba'i longs spyod kyi bdag po chen po",
    "NK041(di)040:326": "rnams kyis man ngag rdzogs pa'i rim pa'i rnal 'byor",
    "NK041(di)040:327": "ltar bshags pa yin no zhes so //",
    "NK041(di)040:328": "de ltar rgyud dang lung dang man ngag gi //",
    "NK041(di)040:329": "tshul dang mthun par bshags pa'i rim pa ni //",
    "NK041(di)040:330": "rdo rje'i tshig gi don zab rtogs dka' yang //",
    "NK041(di)040:331": "bla ma'i dka' yis cung zad phye ste bshad //",
    "NK041(di)040:332": "de yi dge bas mtha' yas 'gro ba kun //",
    "NK041(di)040:333": "dngos dang dngos med spros pa'i d+r+wa ba las //",
    "NK041(di)040:334": "rab 'das mkha' khyab mkha' yi rdo rje'i sku //",
    "NK041(di)040:335": "sgrib bral rdo rje sems dpa'i sku thob shog /",
    "NK041(di)040:336": "ces pa 'adi'ang bdag cag gi 'dren mchog mtshungs med",
    "NK041(di)040:337": "a b+ha ya d+harmen+d+ra'i zhal snga nas bkra shis pa'i",
    "NK041(di)040:338": "lha reg dang dngul dkar gyi me long bcas ched",
    "NK041(di)040:339": "du bskul ba'i gsung gnang ba de ma thag tu",
    "NK041(di)040:340": "tshig don la bka' 'dri zhus pa bzhin bshad lung",
    "NK041(di)040:341": "zhig kyang gnang ba'i bka' drin la brten nas a",
    "NK041(di)040:342": "dzi ta bi dzas rang blos gang dpog cung zad",
    "NK041(di)040:343": "rnam par bshad pa dge legs su gyur cig //"
}