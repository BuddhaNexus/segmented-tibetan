{
    "T02TD1839E:8a-0": "@8a * // rgya gar skad du /",
    "T02TD1839E:8a-1": "panytsa kra ma bi par na /",
    "T02TD1839E:8a-2": "bod skad du /",
    "T02TD1839E:8a-3": "rim pa lnga'i rnam par bshad pa /",
    "T02TD1839E:8a-4": "rje btsun 'phags pa spyan ras gzigs dbang phyug la phyag 'tshal lo //",
    "T02TD1839E:8a-5": "mtha' gnyis son par ldan pa'i ltung ba can gyi 'gro la sman slad du //",
    "T02TD1839E:8a-6": "gang zhig dbu ma'i blo yis rtogs nas bstan pa yin //",
    "T02TD1839E:8a-7": "de'i phyir rgyal ba las 'khrungs klu sgrub la btud nas //",
    "T02TD1839E:8a-8": "rim lnga rnam par mi gsal ba rnams gsal bar bya //",
    "T02TD1839E:8a-9": "'dir 'di la 'phags pa klu sgrub kyis dpal ldan 'dus pa rtogs nas /",
    "T02TD1839E:8a-10": "mdor byas pa zhes bya ba'i sgrub thabs bya bar bzhed nas /",
    "T02TD1839E:8a-11": "sku bzhi'i bdag nyid can gyi bcom ldan 'das la phyag 'tshal ba gsungs pa /",
    "T02TD1839E:8a-12": "khams gsum spyod pa las grol zhes bya ba la sogs pa gsungs te /",
    "T02TD1839E:8a-13": "rgyal ba rnams kyis ni bdud bzhi phas pham par byas pa rnams kyi sku lus la phyag 'tshal zhing 'dud do zhes bya bar sprel to //",
    "T02TD1839E:8a-14": "bde ba ni bde ba chen po'i rang bzhin zung 'jug gi sgrar brjod do //",
    "T02TD1839E:8a-15": "mnyam med mnyam ni mnyam med kyis thun mong ma yin pa'o //",
    "T02TD1839E:8a-16": "mnyam pa mtshungs pa'o //",
    "T02TD1839E:8a-17": "rtog med sku gcig zhes pa ni //",
    "T02TD1839E:8a-18": "rnam par rtog pa dang bral bas rtog pa med pa'o //",
    "T02TD1839E:8a-19": "gcig ni gnyis su med pa'o //",
    "T02TD1839E:8a-20": "sku ni mtshan sum bcu rtsa gnyis kyis brgyan pa gang la yod pa de'o //",
    "T02TD1839E:8a-21": "khams gsum spyod pa las grol zhes pa ni /",
    "T02TD1839E:8a-22": "de de lta bas na rnam par rtog pa dang bral ba'i phyir /",
    "T02TD1839E:8a-23": "'jig rten gsum ni 'jig rten gsum gyi skye bo gang zhig gi rnam par rtog pas kun nas slong nas tha snyad 'jug pa de yongs su spangs pa'o //",
    "T02TD1839E:8a-24": "mkha' dang mnyam rtog zhes pa ni //",
    "T02TD1839E:8a-25": "stong pa nyid tsam gyi yul nam mkha' dang mnyam par rtogs pa'i ye shes gang gi de'o //",
    "T02TD1839E:8a-26": "dngos kun ngo bo nyid ces pa ni /",
    "T02TD1839E:8a-27": "stong pa nyid kyi rang bzhin de las byung ba'i gzugs la sogs pa dngos po kun gyi rang bzhin no //",
    "T02TD1839E:8a-28": "dag cing ni sgrib pa rnam pa gnyis dang bral ba'i phyir ro //",
    "T02TD1839E:8a-29": "zhi ba ni zhi ba'i ro'i gtso bo yin pa'i phyir ro //",
    "T02TD1839E:8a-30": "rnam dben ni don dam pa ste stong pa nyid kyi ngo bo'i phyir ro //",
    "T02TD1839E:8a-31": "mchog zhing 'di ni zhes pa ni //",
    "T02TD1839E:8a-32": "dge ba rnams spyad pa'i phyir ro //",
    "T02TD1839E:8a-33": "rnal 'byor pa nyid yul zhes pa ni /",
    "T02TD1839E:8b-0": "gzhan gyis yid ches pa'i rig pa med @8b pa'i phyir ro //",
    "T02TD1839E:8b-1": "rtogs dka' ba ni 'jam dpal nas bzung ba rnams kyi mngon sum gyi tshad ma'i yul ma yin pa'i phyir ro //",
    "T02TD1839E:8b-2": "brtag par dka' la zhes pa ni //",
    "T02TD1839E:8b-3": "de rnams kyi rjes su dpag par bya ba ma yin pa'i phyir ro //",
    "T02TD1839E:8b-4": "bstan ma thag pa'i tshig gnyis po 'dis ni chos kyi sku'i tshul nyid bstan pa yin no //",
    "T02TD1839E:8b-5": "bdag gzhan rab phan zhes bya ba ni bdag dang gzhan gyi don phun sum tshogs pa'i phyir ro //",
    "T02TD1839E:8b-6": "'dis kyang longs spyod rdzogs pa'i sku dang sprul pa'i sku rtogs pa nyid yin no //",
    "T02TD1839E:8b-7": "khyab cing zhes pa ni thams cad du gdul bya'i skye bo'i rgyud rnams la so sor snang ba'i phyir ro //",
    "T02TD1839E:8b-8": "mtshan ma med pa zhes pa ni gsal bar spyad pa dang bcas pa de las lam la longs spyod pa gzhan gyis skad cig la 'od gsal rtogs pa yin no //",
    "T02TD1839E:8b-9": "da ni skabs su bab pa bstan par bya ba'i phyir gsungs pa /",
    "T02TD1839E:8b-10": "dpal ldan zhes bya ba la sogs pa ste /",
    "T02TD1839E:8b-11": "mtha' drug don ni rtogs byed pa //",
    "T02TD1839E:8b-12": "zhes pa ni dgongs pas bshad pa dang /",
    "T02TD1839E:8b-13": "dgongs pa ma yin pas bshad pa dang /",
    "T02TD1839E:8b-14": "sgra ji bzhin pa dang /",
    "T02TD1839E:8b-15": "sgra ji bzhin ba ma yin pa dang /",
    "T02TD1839E:8b-16": "nges pa dang drang ba'i don gyi mtshan nyid bshad pa'i khyad par yongs su shes pa zhes bya ba la sogs pa'i don to //",
    "T02TD1839E:8b-17": "mdor byas rim pa zhes pa ni //",
    "T02TD1839E:8b-18": "rgyud sna tshogs kyi tshigs su bcad pa nyung bar ril por gcig tu bsdus pa'i mdor byas pa'o //",
    "T02TD1839E:8b-19": "de'i rim pa ni bsgom pa'i khyad par gyi brgyud rim gang la yod pa de la de skad ces bya'o //",
    "T02TD1839E:8b-20": "'di'i dgongs pa gang yin zhe na gsungs pa /",
    "T02TD1839E:8b-21": "rnam rtog ces bya ba la sogs pa gsungs te /",
    "T02TD1839E:8b-22": "rnam rtog bag chags nyes pa yis //",
    "T02TD1839E:8b-23": "zhes ba ni rnam par rtog pa sna tshogs su sgro btags pa'i bag chags kyis bskyed pa'i nyes pa 'dod chags la sogs pa yin no //",
    "T02TD1839E:8b-24": "rnal 'byor rgyud kyi zhes pa ni //",
    "T02TD1839E:8b-25": "rnal 'byor rgyud las gsungs pa'i don gyi bsgom pa'i khyad par gyis so //",
    "T02TD1839E:8b-26": "'dod pa la ni zhes pa ni /",
    "T02TD1839E:8b-27": "gzugs dang sgra dang dri dang ro dang reg cas bya'o //",
    "T02TD1839E:8b-28": "rnal 'byor rgyud kyi rjes 'brangs la //",
    "T02TD1839E:8b-29": "zhes pa ni gang gis zhes pa tshig gi lhag ma'o //",
    "T02TD1839E:8b-30": "rgyud gang gis rnal 'byor gyi rgyud kyi rjes su 'brangs nas bde bas byang chub bsgrub par bya'o zhes dgongs pa'o //",
    "T02TD1839E:8b-31": "mi phyed ces pa ni /",
    "T02TD1839E:9a-0": "'di dag gi bsgom pa 'di ches mngon par @9a * //",
    "T02TD1839E:9a-1": "gsal bar gyur pas kyang dbye ba'i nus pa med do zhes bya ba'i don to //",
    "T02TD1839E:9a-2": "sku gsung thugs kyi rdo rje yis //",
    "T02TD1839E:9a-3": "zhes pa ni rdo rje sems dpa'i'o //",
    "T02TD1839E:9a-4": "bsgom pa'i gnas gsungs pa /",
    "T02TD1839E:9a-5": "dgon pa chen po'i sa phyogs ni //",
    "T02TD1839E:9a-6": "zhes bya ba la sogs pa ni 'dir gzhan yang rnam par dben pa'i phyogs so //",
    "T02TD1839E:9a-7": "dngos grub thams cad bsdus pa 'grub //",
    "T02TD1839E:9a-8": "zhes pa ni 'jig rten dang 'jig rten las 'das pa'i dngos grub kun ni 'dir bsdus shing bsdoms pa 'di la rdo rje sems pa'i sku ste dngos grub thams cad bsdus pa'o //",
    "T02TD1839E:9a-9": "bya bar 'os par bya ba'i phyir gsungs pa /",
    "T02TD1839E:9a-10": "'jam po'i stan la 'dug nas ni //",
    "T02TD1839E:9a-11": "zhes bya ba la sogs pa ste dang po kho nar yid dang rjes su mthun pa'i gnas su 'dug ste /",
    "T02TD1839E:9a-12": "bdag nyid kyi snying gar son pa'i sa bon las 'od zer spros pas bsgom par 'gyur ba'i bcom ldan 'das 'khor dang bcas pa spyan drangs te /",
    "T02TD1839E:9a-13": "de nas sa bon de nyid las phyung ba'i me tog dang bdug pa la sogs pa rnams kyis yang dag par mchod nas de'i mdun du sdig pa bshags pa la sogs pa bya ste /",
    "T02TD1839E:9a-14": "sems can thams cad la snying rje chen po'i sems bskyed par bya'o //",
    "T02TD1839E:9a-15": "de'i rjes thogs su zhe sdang rdo rje'i ting nge 'dzin gyis gnas bsrung ba rnams ni brtsam par bya ste /",
    "T02TD1839E:9a-16": "'dir 'di'i rim pa ni /",
    "T02TD1839E:9a-17": "yi ge pam las byung ba'i sna tshogs padma'i lte ba la /",
    "T02TD1839E:9a-18": "yi ge aa las byung ba'i nyi ma'i dkyil 'khor gyi steng du /",
    "T02TD1839E:9a-19": "yi ge bhru'm ser po yongs su gyur pa las 'khor lo rtsibs bcu pa rnam par bsgom par bya'o //",
    "T02TD1839E:9a-20": "de'i dbus su stong pa nyid du lhag par mos pas tha mal pa'i nga rgyal spangs te /",
    "T02TD1839E:9a-21": "skad cig gis bdag 'chad par 'gyur ba'i mdog dang mtshan ma la sogs pas khyad par du 'phags pa'i rdo rje sems dpa'i skur lhag par byas te /",
    "T02TD1839E:9a-22": "rang gi snying ga'i sa bon gyi 'od zer rnams kyis dkyil 'khor gyi 'khor lo spyan drangs te zhal nas zhugs pas khu bar gyur te /",
    "T02TD1839E:9a-23": "padma'i nang du lhung ba nyid las /",
    "T02TD1839E:9a-24": "khu ba yang thugs kyi bdag po'i srung ba'i 'khor lo'i sku yongs su gyur pa las /",
    "T02TD1839E:9b-0": "badzra dhramka ces pa'i sngags brjod pas bcom ldan 'das mi bskyod pa phyung ste mdun du bzhugs par rnam par bltas @9b te ;",
    "T02TD1839E:9b-1": "bdag nyid kyi lus la chu dang 'o ma 'dres pa bzhin du ro gcig tu gyur nas mdog dkar por 'gyur ba las /",
    "T02TD1839E:9b-2": "sku mdog nag por gyur pa'i zhe sdang rdo rje'i sku mngon du phyogs par bya'o //",
    "T02TD1839E:9b-3": "de'i rjes thogs su /",
    "T02TD1839E:9b-4": "yi ge h'um bcu las gshin rje mthar byed la sogs pa'i khro bo bcu phyung nas 'khor lo'i rtsibs rnams la g-yon brkyang pa'i zhabs kyis ni ma'i dkyil 'khor la bzhugs pa /",
    "T02TD1839E:9b-5": "'og nas 'chad par 'gyur ba'i mdog dang mtshan ma la sogs pa dang ldan pas bsgom par bya ba'i gnas bsrung bar bya'o zhes bya ba'i don te /",
    "T02TD1839E:9b-6": "bgegs kun rnam par gzhig pa'i phyir //",
    "T02TD1839E:9b-7": "zhes bya ba la sogs pa ni 'og gi khro bo'i rgyal po nges par gnod mdzes su mtshan gsol ba des gnod mdzes gnyis pa sprul te phyung la rang gi mdun du 'khod de ci bgyi bka' stsol cig ces bka' nod par bsams la /",
    "T02TD1839E:9b-8": "aom sumbha ni sumbha zhes bya ba la sogs pa'i sngags kyis bka' bsgo ba sbyin par bya'o zhes dgongs pa'o //",
    "T02TD1839E:9b-9": "khro bo'i gzugs can 'dis zhes bya ba la sogs pa ni /",
    "T02TD1839E:9b-10": "'dir bstan pa'i rjes thogs su gnod mdzes rgyal pos bka' gnang ba thob nas /",
    "T02TD1839E:9b-11": "phyogs bcur son par gyur pa'i bgegs kyi rgyal po rnams lcags kyus bkug ste /",
    "T02TD1839E:9b-12": "zhags pas ske la bcings la /",
    "T02TD1839E:9b-13": "khro bo bcu po rnams la gtad par bsam par bya'o //",
    "T02TD1839E:9b-14": "rdo rje bdud rtsi rgyal po che //",
    "T02TD1839E:9b-15": "zhes bya ba la sogs pa ni /",
    "T02TD1839E:9b-16": "byang phyogs kyi sgo ba gnyis pa sprul pa yang dag par bzhag nas /",
    "T02TD1839E:9b-17": "bdag nyid phur bu bcu'i rnam par mngon par sprul te /",
    "T02TD1839E:9b-18": "bgegs kyi bdag po rnams kyi spyi bor rnam par gdab par bsam par bya'o //",
    "T02TD1839E:9b-19": "de nas gnod mdzes rgyal po langs te rdo rje tho bas /",
    "T02TD1839E:9b-20": "aom gha gha zhes bya ba la sogs pa'i sngags brjod cing brdung bar bya'o zhes bya ba'i don to //",
    "T02TD1839E:9b-21": "steng 'og yang dag byin gyis brlab //",
    "T02TD1839E:9b-22": "ces pa ni /",
    "T02TD1839E:9b-23": "takki h'um dza: zhes bya ba'i yi ge bzhi rim pa ji lta ba bzhin du /",
    "T02TD1839E:9b-24": "lcags dang /",
    "T02TD1839E:9b-25": "chu dang /",
    "T02TD1839E:9b-26": "me dang /",
    "T02TD1839E:9b-27": "rlung rnams kyis phyi rol du ra ba bzhi'i rnam par bsam par bya'o //",
    "T02TD1839E:9b-28": "steng du yi ge bh'um gyis rdo rje gur mchod rten lta bu lcags kyi ra ba'i steng du rnam par dgod do //",
    "T02TD1839E:9b-29": "der yi ge gsum las go cha'o //",
    "T02TD1839E:10a-0": "@10a * // yi ge h'um las sna tshogs rdo rje'i char yang bsam par bya'o zhes pa'i don to //",
    "T02TD1839E:10a-1": "dngos po med pa sgom pa min //",
    "T02TD1839E:10a-2": "zhes pa ni brtan pa dang g-yo ba'i dngos po thams cad kyi yod pa dang med pa'i sgom pa mi srid de dgos pa med pa'i phyir dngos po med pa'i mo gsham gyi bu bsgoms pa las mngon sum du gyur pa med pa yin pa'i phyir ro //",
    "T02TD1839E:10a-3": "dngos po'ang bsgom par bya ba min //",
    "T02TD1839E:10a-4": "zhes pa ni gang yang mngon du gyur na sgom pa de mi srid par 'gyur ba'o //",
    "T02TD1839E:10a-5": "sgom pa dang bral ba nyid las de'i bsgom par bya ba mngon du gyur pa'i phyir ro //",
    "T02TD1839E:10a-6": "de bas dngos po dngos med pas /",
    "T02TD1839E:10a-7": "zhes pa ni de ltar dngos po dang dngos po med par gnas pa gnyis kyi bdag nyid kyang mi 'gyur te /",
    "T02TD1839E:10a-8": "skyon gnyis su thal bar 'gyur ba'i phyir ro //",
    "T02TD1839E:10a-9": "sgom pa dmigs su med pa'o //",
    "T02TD1839E:10a-10": "zhes pa ni rnam pa 'dis na thams cad du bsgom pa mi srid par 'gyur ba yin no //",
    "T02TD1839E:10a-11": "cho ga'i sbyor ba 'di yis ni //",
    "T02TD1839E:10a-12": "zhes pa ni 'chad par 'gyur ba'i cho ga'o //",
    "T02TD1839E:10a-13": "ye shes sa gzhi zhes pa ni rdo rje'i rang bzhin gyi sa gzhi'o //",
    "T02TD1839E:10a-14": "h'um gnyis sa bon yam las byung //",
    "T02TD1839E:10a-15": "zhes pa ni yi ge h'um gnyis kyi dbus su son pa'i yi ge yam yongs su gyur pa las so //",
    "T02TD1839E:10a-16": "rdo rje gnyis dang yang dag ldan //",
    "T02TD1839E:10a-17": "zhes pa ni logs gnyis su yi ge h'um gnyis kyis bskyed pa'i rdo rje gnyis kyis mtshan pa'o //",
    "T02TD1839E:10a-18": "de ltar dkyil 'khor gzhan gsum po la yang go bar bya'o //",
    "T02TD1839E:10a-19": "slar yang kha sbyang rnal 'byor gyis //",
    "T02TD1839E:10a-20": "zhes pa ni gnas ji lta ba bzhin du rim pas khongs su bsdu bar bya ba yin no //",
    "T02TD1839E:10a-21": "bsad na zhes pa ni stong pa nyid kyi phyir na rang bzhin med par byas pa'o //",
    "T02TD1839E:10a-22": "gzugs phung zhes bya ba la sogs pa ni gzugs kyi phung po'i rang bzhin rnam par snang mdzad de /",
    "T02TD1839E:10a-23": "bdag nyid kyi spyi bo'i khongs su gtogs par bya'o //",
    "T02TD1839E:10a-24": "gtogs pa me long dang zhes pa ni /",
    "T02TD1839E:10a-25": "gshin rje mthar byed me long lta bu'i ye shes kyi bdag nyid de lag pa g-yas su'o //",
    "T02TD1839E:10a-26": "sa khams ni spyan ma ste sa'i khams la'o //",
    "T02TD1839E:10a-27": "mig gi dbang po ni sa'i snying po ste mig dag la'o //",
    "T02TD1839E:10a-28": "gzugs kyang ni gzugs rdo rje ma ste lus la son pa'i gzugs kyi yul lo //",
    "T02TD1839E:10a-29": "khro bo byams pa yang dag ldan //",
    "T02TD1839E:10b-0": "zhes pa ni mi g-yo mgon @10b po rtsib logs g-yas su'o //",
    "T02TD1839E:10b-1": "byams pa mgo la'o //",
    "T02TD1839E:10b-2": "tshor ba'i phung po ni rin chen 'byung ldan te lte bar ro //",
    "T02TD1839E:10b-3": "mnyam nyid nam mkha'i snying po ste snal la'o //",
    "T02TD1839E:10b-4": "chu khams ni m'a ma k'i ste chu'i khams la'o //",
    "T02TD1839E:10b-5": "rna ba'i dbang po ni phyag na rdo rje ste rna ba dag la'o //",
    "T02TD1839E:10b-6": "sgra yang ni sgra rdo rje ma ste sgra'i yul la'o //",
    "T02TD1839E:10b-7": "khro bo gnyis dang yang dag ldan ni shes rab mthar byed ni lag pa g-yon pa la'o //",
    "T02TD1839E:10b-8": "'dod pa'i rgyal po ni rtsib logs g-yon du'o //",
    "T02TD1839E:10b-9": "'du shes ni snang ba mtha' yas te mgrin par ro //",
    "T02TD1839E:10b-10": "so sor rtog pa ni 'jam dpal te snying gar ro //",
    "T02TD1839E:10b-11": "byin za ni gos dkar mo ste me'i khams la'o //",
    "T02TD1839E:10b-12": "sna'i dbang po ni lce'i dbang po'i brdar dgongs pa ste /",
    "T02TD1839E:10b-13": "de yang 'jig rten dbang phyug ste de nyid la'o //",
    "T02TD1839E:10b-14": "dri yang ni rdo rje ma ste dri'i yul la'o //",
    "T02TD1839E:10b-15": "khro bo gnyis dang yang dag ldan //",
    "T02TD1839E:10b-16": "zhes pa ni padma mthar byed khar ro //",
    "T02TD1839E:10b-17": "dbyug pa sngon po pus mo g-yas su'o //",
    "T02TD1839E:10b-18": "'du byed ni don yod grub pa ste rkang pa gnyis la'o //",
    "T02TD1839E:10b-19": "bya ba grub pa ni kun du bzang po ste tshigs rnams su'o //",
    "T02TD1839E:10b-20": "rlung khams ni sgrol ma ste rlung gi khams la'o //",
    "T02TD1839E:10b-21": "ro'i dbang po dang zhes bya ba ni 'dir yang brda'i dbang gis reg bya'i dbang por dgongs pa ste de yang sgrib pa thams cad rnam par sel ba ste de nyid du'o//",
    "T02TD1839E:10b-22": "ro yang ni ro rdo rje ma ste ro'i yul la'o //",
    "T02TD1839E:10b-23": "khro bo gnyis dang yang dag ldan //",
    "T02TD1839E:10b-24": "zhes pa ni bgegs mthar byed rdo rje la'o //",
    "T02TD1839E:10b-25": "stobs po che pus mo g-yon pa la'o //",
    "T02TD1839E:10b-26": "steng 'og khro bo gnyis dang ldan //",
    "T02TD1839E:10b-27": "zhes pa ni gtsug tor la khor los sgyur ba spyi bor ro //",
    "T02TD1839E:10b-28": "gnod mdzes rgyal po rkang pa gnyis la'o //",
    "T02TD1839E:10b-29": "rang bzhin gyis snang ba nyid ces pa ni reg bya rdo rje la'o //",
    "T02TD1839E:10b-30": "rnam shes phung por gtogs pa ste //",
    "T02TD1839E:10b-31": "zhes pa ni bcom ldan 'das kyi sku'i khongs su gtogs pa yin no //",
    "T02TD1839E:10b-32": "rnam shes kyang ni 'od gsal ba'o //",
    "T02TD1839E:10b-33": "zhes pa ni bcom ldan 'das kyi sku yang spyi bo dang rkang pa dag nas //",
    "T02TD1839E:10b-34": "ji srid snying gar son gyi bar du rim pa 'dis stong pa nyid 'di la khongs su gtogs par 'gyur ba yin no //",
    "T02TD1839E:10b-35": "nam mkha'i khams zhes bya ba la sogs pa ni /",
    "T02TD1839E:10b-36": "yi ge h'um yongs su gyur pa las nyi ma'i dkyil 'khor la'o //",
    "T02TD1839E:10b-37": "aom yongs su gyur pa las zla ba'i dkyil 'khor la'o //",
    "T02TD1839E:11a-0": "yi ge a'a: yongs @11a * //",
    "T02TD1839E:11a-1": "su gyur pa las padma'o zhes bya ba ni man ngag go //",
    "T02TD1839E:11a-2": "de nas yi ge gsum las byung //",
    "T02TD1839E:11a-3": "zhes pa ni yi ge gsum las yang dag par byung ba'i rdo rje yongs su gyur pa las so //",
    "T02TD1839E:11a-4": "ji ste yang rnam par snang mdzad la sogs pa gtso bor gyur pa bsgom par 'dod pa de'i che de rnams kyi ji lta ba bzhin du rang gi mtshan ma yongs su gyur pa las rdzogs pa yin no //",
    "T02TD1839E:11a-5": "mi bskyod pa ni rjes zhus pas //",
    "T02TD1839E:11a-6": "zhes bya ba la sogs pa ni mdor bstan pa'o //",
    "T02TD1839E:11a-7": "'di'i rgyas par bshad pa ni phyis 'byung bar 'gyur ro //",
    "T02TD1839E:11a-8": "rlung sogs der ni rim pa bzhin //",
    "T02TD1839E:11a-9": "zhes pa ni 'di'i rjes thogs su dza:h'um bam ho:zhes bya ba'i yi ge bzhis rim pa ji lta bar gzugs rdo rje ma dang /",
    "T02TD1839E:11a-10": "sgra rdo rje ma dang /",
    "T02TD1839E:11a-11": "dri rdo rje ma dang /",
    "T02TD1839E:11a-12": "ro rdo rje ma rnams lus la gnas pa'i gzugs dang sgra dang dri dang ro rnams la dgod par blta bar bya ba yin no //",
    "T02TD1839E:11a-13": "rdo rje'i sku rnams mdzad du gsol //",
    "T02TD1839E:11a-14": "zhes pa ni dang po gcig gi tshig gi don ni mang po'i tshig go //",
    "T02TD1839E:11a-15": "de ltar gzhan gnyis po'i skabs su'ang rig par bya'o //",
    "T02TD1839E:11a-16": "spyan dang zhes bya ba la sogs pa ni gsol ba btab pa'i rjes su lha rnams kyi dgongs pa phan tshun du rjes su chags pa sngon du 'gro bas mchog tu dga' ba'i bde ba nyams su myong nas 'dir khu ba'i rang bzhin gyis rnam par snang mdzad sgo nas zhugs te /",
    "T02TD1839E:11a-17": "ye shes kyi sa thob nas lus mtha' dag gang zhing tshim par bsams nas /",
    "T02TD1839E:11a-18": "sangs rgyas kun gyi sku gang yin //",
    "T02TD1839E:11a-19": "zhes bya ba la sogs pas brtan par bya ba yin te spyi'i don to //",
    "T02TD1839E:11a-20": "gsung dang thugs byin gyis brlab pa dag la rim pa ji lta bar khu ba dmar po dang /",
    "T02TD1839E:11a-21": "nag po'i rang bzhin gyis gnas ji lta ba bzhin du zhugs par rig par bya'o //",
    "T02TD1839E:11a-22": "gsung zhes bya ba ni tshig go //",
    "T02TD1839E:11a-23": "nges pa'i tshig ces pa ni chos bstan pa'i sgra'i rang bzhin dag klu la sogs pas rtogs pa'o //",
    "T02TD1839E:11a-24": "ye shes sems dpa' zhes pa ni dmar po'o //",
    "T02TD1839E:11a-25": "yi ge h'um zhes pa ni gnag pa'o //",
    "T02TD1839E:11a-26": "bdag nyid can zhes pa ni bdag nyid la'o //",
    "T02TD1839E:11a-27": "btso blag ces pa ni chos kyi sbyin pas rang gi rigs rnams kyi byang chub sems dpa' rnams mi bskyod pas 'tsheng par byed de zhes bya ba'i don to //",
    "T02TD1839E:11b-0": "de nyid la ni zhes pa ni gzugs dang sgra la @11b sogs pa de rnams nyid la'o //",
    "T02TD1839E:11b-1": "sa snying la sogs rnams kyis ni //",
    "T02TD1839E:11b-2": "zhes pa ni mig la sogs pa rnams la gnas pas so //",
    "T02TD1839E:11b-3": "snyoms 'jug ni bzung ba'i dngos po'o //",
    "T02TD1839E:11b-4": "padma 'dab ma brgyad pa ni //",
    "T02TD1839E:11b-5": "zhes pa ni 'di ni nye bar mtshon pa tsam ste 'di nyid kyi sa bon yongs su gyur pa las ze'u 'bru yang yongs su bsgom par bya'o //",
    "T02TD1839E:11b-6": "de ni /",
    "T02TD1839E:11b-7": "phat kyi gsang sngags brjod par bya //",
    "T02TD1839E:11b-8": "zhes pa ni dang po nyid du rdo rje'i khar yi ge phat ser po bskyed la /",
    "T02TD1839E:11b-9": "kha nas kyang brjod par bya ba yin no zhes bya ba'i don to //",
    "T02TD1839E:11b-10": "rang sngags yi ge las byung ba //",
    "T02TD1839E:11b-11": "zhes bya ba la sogs pa ni /",
    "T02TD1839E:11b-12": "slar yang zhe sdang rdo rjer 'gyur //",
    "T02TD1839E:11b-13": "zhes pa'i mthar mdor bstan pa'i tshig yin no //",
    "T02TD1839E:11b-14": "padma'i dbus su bskyed nas ni //",
    "T02TD1839E:11b-15": "zhes pa ni padma'i nang du chud pa'i dkyil 'khor 'khor lo khu bar gyur nas yong pa'i khu ba cung zad kyis so //",
    "T02TD1839E:11b-16": "rgyas par bstan pa gsungs pa badzra dhri ka sngags las byung zhes bya ba la sogs pa ste /",
    "T02TD1839E:11b-17": "sngo nag dmar dang dkar ba'i zhal //",
    "T02TD1839E:11b-18": "zhes pa ni rtsa ba'i zhal sngon po //",
    "T02TD1839E:11b-19": "g-yon dmar ba g-yas dkar ba'o //",
    "T02TD1839E:11b-20": "thugs ka las 'byung zhes pa ni chos kyi 'byung gnas so //",
    "T02TD1839E:11b-21": "spyan snga ru ni 'dug par 'gyur //",
    "T02TD1839E:11b-22": "zhes pa ni rdo rje rtse mo lnga pa'i lte bar gnas pa'i nyi ma la'o //",
    "T02TD1839E:11b-23": "dkar dang dmar dang gnag pa'i zhal //",
    "T02TD1839E:11b-24": "zhes pa ni rtsa ba'i zhal dkar po //",
    "T02TD1839E:11b-25": "g-yas nag po g-yon dmar po //",
    "T02TD1839E:11b-26": "shar phyogs kyi ni zla bar bzhugs //",
    "T02TD1839E:11b-27": "zhes pa ni shar gyi 'khor lo dkar po rtsibs brgyad pa'i lte bar son pa'i zla ba'i dkyil 'khor ro //",
    "T02TD1839E:11b-28": "ser dang gnag dang dkar ba'i zhal //",
    "T02TD1839E:11b-29": "zhes pa ni rtsa ba'i zhal ser po //",
    "T02TD1839E:11b-30": "g-yas sngon po g-yon dkar po'o //",
    "T02TD1839E:11b-31": "rin chen snying por bzhugs par gyur //",
    "T02TD1839E:11b-32": "zhes pa ni rin po che ma rgad cha dgu pa'i lte ba la gnas pa'i nyi ma'i dkyil 'khor ro //",
    "T02TD1839E:11b-33": "dmar dang gnag dang dkar ba'i zhal //",
    "T02TD1839E:11b-34": "zhes pa ni zhal dang po dmar po g-yas nag po g-yon dkar ba'o //",
    "T02TD1839E:11b-35": "rgyab kyi padma la bzhugs gyur //",
    "T02TD1839E:11b-36": "zhes pa ni nub kyi phyogs kyi padma 'dab ma brgyad pa'i lte bar gnas pa'i nyi ma'i dkyil 'khor ro //",
    "T02TD1839E:11b-37": "ljang dang nag dang dmar pa'i zhal //",
    "T02TD1839E:11b-38": "zhes pa ni zhal gyi nges pa snga ma bzhin no //",
    "T02TD1839E:12a-0": "sna tshogs @12a * //",
    "T02TD1839E:12a-1": "rdo rje dag la bzhugs //",
    "T02TD1839E:12a-2": "zhes pa ni sna tshogs rdo rje'i lte ba la gnas pa'i nyi ma la'o //",
    "T02TD1839E:12a-3": "zhe sdang zhes pa la sogs pa ni zhe sdang ni mi bskyod pa'o //",
    "T02TD1839E:12a-4": "gti mug ni rnam par snang mdzad do //",
    "T02TD1839E:12a-5": "'dod chags ni 'od dpag med do //",
    "T02TD1839E:12a-6": "yid bzhin nor bu ni rin chen 'byung ldan no //",
    "T02TD1839E:12a-7": "dam tshig ste zhes pa ni don yod grub pa'o //",
    "T02TD1839E:12a-8": "rigs zhes bya ba ni rigs kyi gtso bo'o //",
    "T02TD1839E:12a-9": "'dod dang thar pa sgrub par byed //",
    "T02TD1839E:12a-10": "ces pa ni sgrub pa po'i 'dod pa 'di rnams grol bar sgrub par byed do zhes bya ba'i don to //",
    "T02TD1839E:12a-11": "dkar dang gnag dang dmar ba'i zhal //",
    "T02TD1839E:12a-12": "zhes pa ni rnam par snang mdzad bzhin no //",
    "T02TD1839E:12a-13": "zla dkyil du zhes pa ni 'khor lo la gnas pa'i zla ba'i dkyil 'khor ro //",
    "T02TD1839E:12a-14": "shar gyi mtshams su zhes pa ni me'i mtshams su'o //",
    "T02TD1839E:12a-15": "gnag dang dmar dang dkar ba'i zhal //",
    "T02TD1839E:12a-16": "zhes pa ni mi bskyod pa bzhin no //",
    "T02TD1839E:12a-17": "lho nub tu ni bzhugs par gyur //",
    "T02TD1839E:12a-18": "zhes pa ni bden bral gyi mtshams su rdo rje'i lte ba la gnas pa'i zla ba'i dkyil 'khor ro //",
    "T02TD1839E:12a-19": "zhal ni dmar dang nag dang dkar ba'i zhal //",
    "T02TD1839E:12a-20": "zhes pa ni 'od dpag tu med pa bzhin no //",
    "T02TD1839E:12a-21": "autpala sdong bu zhes pa ni padma dmar ba'i sdong bu'o //",
    "T02TD1839E:12a-22": "autpala zhes pa ni padma dmar po'o //",
    "T02TD1839E:12a-23": "padma'i dbus nyid du zhes pa ni padma dmar po'i ze'u 'bru'i steng gi zla ba la'o //",
    "T02TD1839E:12a-24": "ljang dang gnag dang dkar ba'i zhal //",
    "T02TD1839E:12a-25": "zhes pa ni don yod grub pa bzhin no //",
    "T02TD1839E:12a-26": "sna tshogs rdo rje'i stan la yang //",
    "T02TD1839E:12a-27": "zhes pa ni sna tshogs rdo rje'i lte ba'i steng gi zla ba la gnas pa'o //",
    "T02TD1839E:12a-28": "rdo rje gzugs la sogs pa dbyung //",
    "T02TD1839E:12a-29": "zhes pa ni dza:h'um bam ho: zhes bya ba'i sa bon ni lhag ma'o //",
    "T02TD1839E:12a-30": "dbu rgyan la ni rnga sgra bzhugs //",
    "T02TD1839E:12a-31": "zhes pa ni don yod grub pa'i dbu rgyan can no //",
    "T02TD1839E:12a-32": "'di la dbu rgyan rang gi mgon //",
    "T02TD1839E:12a-33": "zhes pa ni byams pa dang sa'i snying po'i dbu rgyan ni rnam par snang mdzad do //",
    "T02TD1839E:12a-34": "phyag na rdo rje la mi bskyod pa'o //",
    "T02TD1839E:12a-35": "nam mkha'i snying po'i ni rin chen 'byung ldan no //",
    "T02TD1839E:12a-36": "'jig rten dbang gi ni 'od dpag tu med pa'o //",
    "T02TD1839E:12a-37": "de bzhin du 'jam pa'i dbyangs kyi ni mi bskyod pa'o //",
    "T02TD1839E:12a-38": "sgrib pa thams cad rnam par sel ba'i ni don yod grub pa'o //",
    "T02TD1839E:12a-39": "kun du bzang po'i ni rdo rje sems dpa' yin no //",
    "T02TD1839E:12b-0": "skye mched rnams zhes pa ni skye mched la @12b sogs pa ste /",
    "T02TD1839E:12b-1": "lha'i mig la sogs pa rtsol ba yin no //",
    "T02TD1839E:12b-2": "lha'i rgyus pa dang /",
    "T02TD1839E:12b-3": "spyan dang /",
    "T02TD1839E:12b-4": "rna ba dang /",
    "T02TD1839E:12b-5": "sna dang /",
    "T02TD1839E:12b-6": "lce dang /",
    "T02TD1839E:12b-7": "lus dang /",
    "T02TD1839E:12b-8": "tshigs rnams ster bar byed do zhes bya ba'i don to //",
    "T02TD1839E:12b-9": "slar byon nas ni stan la bzhugs //",
    "T02TD1839E:12b-10": "zhes pa ni rang rang gi phyag mtshan gyi gtso bo'i steng na zla ba rnams la'o //",
    "T02TD1839E:12b-11": "ya m'anta krita ces bya ba la sogs pa ni /",
    "T02TD1839E:12b-12": "gnag dang dmar dang dkar ba'i zhal //",
    "T02TD1839E:12b-13": "zhes pa ni mi bskyod pa ltar nges pa yin no //",
    "T02TD1839E:12b-14": "padma nyi ma zhes pa ni padma'i lte ba'i steng gi rdo rje tho ba'i lte bar gnas pa'i nyi ma'i dkyil 'khor ro //",
    "T02TD1839E:12b-15": "dkar dang gnag dang dmar ba'i zhal //",
    "T02TD1839E:12b-16": "zhes pa ni rnam par snang mdzad ltar ro //",
    "T02TD1839E:12b-17": "padma'i nyi ma zhes pa ni /",
    "T02TD1839E:12b-18": "padma'i lte ba'i steng gi rdo rje rtse lnga pa'i lte bar gnas pa'i nyi ma'i dkyil 'khor ro //",
    "T02TD1839E:12b-19": "dmar dang gnag dang dkar ba'i zhal //",
    "T02TD1839E:12b-20": "zhes pa ni 'od dpag tu med pa bzhin no //",
    "T02TD1839E:12b-21": "padma nyi ma zhes pa ni sna tshogs padma'i lte bar gnas pa'i padma dmar po'i steng du nyi ma'o //",
    "T02TD1839E:12b-22": "zhal ni sngo dang dmar dang dkar //",
    "T02TD1839E:12b-23": "zhes pa ni mi bskyod pa bzhin no //",
    "T02TD1839E:12b-24": "padma'i nyi ma zhes pa ni sna chogs padma'i lte ba la gnas pa'i nyi ma'i dkyil 'khor ro //",
    "T02TD1839E:12b-25": "rang gi gsang sngags las byung ba //",
    "T02TD1839E:12b-26": "zhes pa ni yi ge h'um yongs su gyur pa las so ;",
    "T02TD1839E:12b-27": "/ de bzhin du gzhan lnga po rnams la yang rig par bya'o //",
    "T02TD1839E:12b-28": "zhal ni gnag dang dkar dang dmar //",
    "T02TD1839E:12b-29": "zhes pa ni mi bskyod pa bzhin no //",
    "T02TD1839E:12b-30": "padma nyi ma zhes pa ni padma'i steng gi ral gri'i yu ba la son pa'i nyi ma'i dkyil 'khor la bzhugs pa'o //",
    "T02TD1839E:12b-31": "zhal ni gnag dang dmar dang dkar //",
    "T02TD1839E:12b-32": "zhes pa ni sngon bzhin no //",
    "T02TD1839E:12b-33": "padma nyi mar bzhugs zhes pa ni rdo rje h'um mdzad kyi phyag rgya'i nang du son pa'i nyi ma'i dkyil 'khor la bzhugs pa'o //",
    "T02TD1839E:12b-34": "zhal ni gnag dang dmar dang dkar //",
    "T02TD1839E:12b-35": "zhes pa ni mi bskyod pa bzhin no //",
    "T02TD1839E:12b-36": "padma nyi ma zhes pa ni padma'i lte bar son pa'i dbyug pa sngon po la gnas pa'i nyi ma la'o //",
    "T02TD1839E:12b-37": "zhal ni gnag dang dmar dang dkar //",
    "T02TD1839E:12b-38": "zhes pa ni sngar bzhin no //",
    "T02TD1839E:12b-39": "padma nyi ma zhes pa ni /",
    "T02TD1839E:12b-40": "padmar gnas pa'i dbyug par son pa'i nyi ma'i dkyil 'khor ro //",
    "T02TD1839E:12b-41": "zhal ni gnag dang dmar dang dkar //",
    "T02TD1839E:12b-42": "zhes pa ni 'dir yang sngar gyi bzhin no //",
    "T02TD1839E:12b-43": "padma nyi ma zhes pa ni /",
    "T02TD1839E:13a-0": "padma'i steng gi gtsug @13a * //",
    "T02TD1839E:13a-1": "tor la son pa'i lag pa gnyis la gnas pa'i nyi ma la'o //",
    "T02TD1839E:13a-2": "zhal ni gnag dang dmar dang dkar //",
    "T02TD1839E:13a-3": "zhes pa ni sngar bzhin no //",
    "T02TD1839E:13a-4": "padma nyi ma zhes pa ni padmar son pa'i rdo rjer gnas pa'i nyi ma la'o //",
    "T02TD1839E:13a-5": "de ltar lha sum cu rtsa gnyis kyi bdag nyid can gyi dkyil 'khor mngon par sprul nas ;",
    "T02TD1839E:13a-6": "ye shes sems dpa' gzhug pa dang dbang bskur ba la sogs pa rnams bsgom par bya'o //",
    "T02TD1839E:13a-7": "'di'i rjes thogs su phra mo'i rnal 'byor bstan pa gsungs pa /",
    "T02TD1839E:13a-8": "sna'i rtse mor zhes bya ba la sogs pa ste /",
    "T02TD1839E:13a-9": "sna'i rtse mor zhes pa ni lha mo'i padma'i sna rtser ro //",
    "T02TD1839E:13a-10": "yungs kar zhes pa ni yungs kar gyi 'bras bu'i tshad tsam gyi byang chub sems kyi thig le'o //",
    "T02TD1839E:13a-11": "'gro dang mi 'gro zhes pa ni gzhal yas khang dang bcas pa lha'i tshogs so //",
    "T02TD1839E:13a-12": "ye shes mchog gi gnas zhes pa ni 'jig rten las 'das pa'i ye shes kyi rgyur gyur pa'o //",
    "T02TD1839E:13a-13": "ye shes kyis ni brtags pa yi //",
    "T02TD1839E:13a-14": "zhes pa ni ye shes tsam gyi rang bzhin no //",
    "T02TD1839E:13a-15": "slar yang bsgom pa gzhan bstan pa'i phyir gsungs pa /",
    "T02TD1839E:13a-16": "kha dog sna lnga pa zhes bya ba la sogs pa ste sna lnga pa zhes pa ni /",
    "T02TD1839E:13a-17": "rigs lnga so so'i sde tshan gyi phyir dkar po la sogs pa'i rigs so //",
    "T02TD1839E:13a-18": "rin chen zhes pa ni rin thang med pa'i phyir ro //",
    "T02TD1839E:13a-19": "rdo rje la sogs pa'i phyag mtshan no //",
    "T02TD1839E:13a-20": "rin chen brtan par gyur nas spro //",
    "T02TD1839E:13a-21": "zhes pa ni ji srid du rdo rje la sogs pa'i phyag mtshan la bsgom pa brtan par gyur pa yin no //",
    "T02TD1839E:13a-22": "de srid du bsgom pa brtan pa'i dbang gis bskyed pa'i don phyogs bcu rnams su spro bar bya'o //",
    "T02TD1839E:13a-23": "brtan par ma gyur zhes bya ba la sogs pas ni spro ba bkag pa yin no //",
    "T02TD1839E:13a-24": "rab mchog sprin ni spro bar bya //",
    "T02TD1839E:13a-25": "zhes pa ni dang po rdo rje spros pas brtan par gyur nas sangs rgyas kyi sprin yang spro bar bya'o //",
    "T02TD1839E:13a-26": "sangs rgyas 'bar ba'i 'od mnyam pas //",
    "T02TD1839E:13a-27": "zhes pa ni sangs rgyas gzhan dang /",
    "T02TD1839E:13a-28": "kha dog rnams ni dkar po la sogs pa'i kha dog dang ldan pa'o zhes bya ba'i don to //",
    "T02TD1839E:13a-29": "da ni rdo rje'i bzlas pa bstan pa'i phyir gsungs pa /",
    "T02TD1839E:13a-30": "slong mo dang tshul mi bzla ste /",
    "T02TD1839E:13a-31": "shin tu spos pa med pa'i spyod pa spyad pa'i rnal 'byor pa rnams kyis slong mo'i ched du slong mo stsol cig ces mngon par sbyor bar gzung bar mi bya'o //",
    "T02TD1839E:13b-0": "bslang @13b bar bya la yang chags mi bya //",
    "T02TD1839E:13b-1": "zhes pa ni zas la rab tu chags pas kyang 'dod par mi bya'o //",
    "T02TD1839E:13b-2": "ji srid du lus brtan par gyur pa de srid du chog shes par bya ba yin no //",
    "T02TD1839E:13b-3": "phyis ci zhig bya zhe na gsungs pa /",
    "T02TD1839E:13b-4": "gsang sngags bzla zhes pa ni yi ge gsum 'jug pa dang gnas pa dang 'byung ba'i bdag nyid du bsgom par bya'o //",
    "T02TD1839E:13b-5": "'di'i man ngag kyang rdo rje'i bzlas pa'i rim par bstan par bya ba nyid do //",
    "T02TD1839E:13b-6": "yan lag ma nyams zhes pa ni bdag nyid dang tha mi dad pa'i lha'i rnal 'byor dang zhes bya ba'i don to //",
    "T02TD1839E:13b-7": "ngag gi bzlas pa bstan par bya ba'i phyir gsungs pa /",
    "T02TD1839E:13b-8": "'phags nas zhes bya ba la sogs pa ste /",
    "T02TD1839E:13b-9": "'phags nas ni gdan rnams las langs nas so //",
    "T02TD1839E:13b-10": "spro ba ni bdag nyid kyi phung po la sogs pa'i rang bzhin la khongs su gtogs par bya'o //",
    "T02TD1839E:13b-11": "snyoms 'jug dag la rab bsdu bya //",
    "T02TD1839E:13b-12": "zhes pa ni de ltar gyur nas ye shes sems dpa' dang /",
    "T02TD1839E:13b-13": "ting nge 'dzin sems dpa' dag kyang gzhug par bya'o //",
    "T02TD1839E:13b-14": "'di ni sangs rgyas thams cad kyis //",
    "T02TD1839E:13b-15": "don dam pa yi bzlas par gsungs //",
    "T02TD1839E:13b-16": "zhes pa ni de ltar gcig gi bdag nyid kyi rnal 'byor pa dang /",
    "T02TD1839E:13b-17": "byed pa ni ngag gi bzlas pa ste /",
    "T02TD1839E:13b-18": "de ni sangs rgyas thams cad de kho na nyid yin par dgongs pa'o //",
    "T02TD1839E:13b-19": "de bzhin nyid la zhugs par bya //",
    "T02TD1839E:13b-20": "zhes pa ni gnas ji lta bar dkyil 'khor gyi lha rnams skad cig gis bkod la /",
    "T02TD1839E:13b-21": "bdag nyid stong nyid sngon du 'gro bas zhugs par bya'o //",
    "T02TD1839E:13b-22": "dga' ba yid 'ong don chen 'dod //",
    "T02TD1839E:13b-23": "ces pa ni dga' ba ni shin tu dga' ba'o //",
    "T02TD1839E:13b-24": "de'i rgyun gang zhig yid du 'ong ba'i don chen po 'dod pa bde ba chen po skyed par byed pa 'khyud pa dang 'o bya ba la sogs pa des de bzhin du gsungs so //",
    "T02TD1839E:13b-25": "g-yon par mchis bzhes na zhes pa ni bdag nyid gson par ro //",
    "T02TD1839E:13b-26": "sangs rgyas don du nga byang chub //",
    "T02TD1839E:13b-27": "don dam rjes su phan par gzigs //",
    "T02TD1839E:13b-28": "zhes pa ni sangs rgyas don du ni kun rdzob kyi bden pa'o //",
    "T02TD1839E:13b-29": "byang chub ni don dam pa'i bden pa'o //",
    "T02TD1839E:13b-30": "don dam pa ni yang dag par sbyor ba las byung ba'i sku'o //",
    "T02TD1839E:13b-31": "'di gsum rjes su phan par gzigs pa'i phyir zhes pa'i don to //",
    "T02TD1839E:13b-32": "sangs rgyas kyis bstod gsol zhes pa ni /",
    "T02TD1839E:13b-33": "sangs rgyas kyi mdzad par gyur pas bdag nyid bstod du bcug nas so //",
    "T02TD1839E:13b-34": "'khor lo rjes chags zhes pa ni //",
    "T02TD1839E:14a-0": "gsol @14a * //",
    "T02TD1839E:14a-1": "ba btab pa'i rjes thogs la lha mo'i 'khor lo mnyes par bya'o //",
    "T02TD1839E:14a-2": "mchog tu gsang bar ji bzhin don bshad nas //",
    "T02TD1839E:14a-3": "zhes pa ni lha mo de'i phyir yang 'khor lo la bsam pa'i rim pa gsang ba'i mchog bstan nas so //",
    "T02TD1839E:14a-4": "rang gi 'khor lo la ni 'khor lo gzhug / ces pa ni sngar gyi rim pas so //",
    "T02TD1839E:14a-5": "h'um gi snying por zhes pa ni /",
    "T02TD1839E:14a-6": "yi ge h'um gi rgyus so //",
    "T02TD1839E:14a-7": "de byung 'gro kun rdo rje sems dpa' zhes pa ni /",
    "T02TD1839E:14a-8": "yi ge h'um las byung ba'i rdo rje sems dpa'i rang bzhin no //",
    "T02TD1839E:14a-9": "bsam zhes pa ni yid des so //",
    "T02TD1839E:14a-10": "mtho gang tsam gyis zhes bya ba la sogs pas ni /",
    "T02TD1839E:14a-11": "spyi bo'i steng du mtho gang tsam gyi bar snang la zla ba'i dkyil 'khor bsgom par bya'o zhes pa'i don to //",
    "T02TD1839E:14a-12": "h'um gi zhes bya ba la sogs pas ni /",
    "T02TD1839E:14a-13": "bza' dang tshod la sogs pa'i dam tshig gi rdzas kyi gzugs kyis yongs su yi ge aa yis mtshan pa'i thod par son par bltas la /",
    "T02TD1839E:14a-14": "de'i steng du son pa'i yi ge h'um las byung ba'i mes zhu ba sngon du 'gro bas dri ma med par byas la yi ge aas kyang ye shes kyi bdud rtsir byas pa blta bar bya'o zhes dgongs pa'o //",
    "T02TD1839E:14a-15": "'brug gi sgra ni yi ge h'um ngo //",
    "T02TD1839E:14a-16": "de dag thams cad chu yis kyang //",
    "T02TD1839E:14a-17": "zhes pa ni zhu bar 'gyur ro zhes pa ni lhag ma'o //",
    "T02TD1839E:14a-18": "bza' ba zhes pa ni bza' bar bya'o //",
    "T02TD1839E:14a-19": "kha sbyor ba yi sbyor ba yis//",
    "T02TD1839E:14a-20": "zhes pa ni steng dang 'og dag gis mnan pa'i phyir ro //",
    "T02TD1839E:14a-21": "thal ba'i mthar zhes pa ni dri chen thug par bya'o //",
    "T02TD1839E:14a-22": "rnam par brtag ces pa ni bya ba'o //",
    "T02TD1839E:14a-23": "phan yon gsungs pa /",
    "T02TD1839E:14a-24": "rims nad med cing la sogs pa'o //",
    "T02TD1839E:14a-25": "mdor byas pa'i sgrub thabs kyi rnam par bshad pa rdzogs so//"
}