{
    "NG0125:1": "@#// rgya gar skad du /",
    "NG0125:2": "swasti shri bid+ya ko ki la /",
    "NG0125:3": "bod skad du /",
    "NG0125:4": "bkra shis pa'i dpal rig pa'i khu byug /",
    "NG0125:5": "bcom ldan 'das dpal kun tu bzang po la phyag 'tshal lo //",
    "NG0125:6": "'di skad bdag gis thos pa'i dus gcig na //",
    "NG0125:7": "dus gsum gyi de bzhin gshegs pa bcom ldan 'das thams cad kyi thugs //",
    "NG0125:8": "bcom ldan 'das chen po'i ye shes dang yang mi",
    "NG0125:9": "mnyam pa'i gsang sngags theg pa chen po'i yang theg",
    "NG0125:10": "pa chen po / dus gsum gyi de bzhin gshegs",
    "NG0125:11": "pa thams cad kyi sku gsung thugs rdo rje ltar",
    "NG0125:12": "dbyer mi phyed pa'i bdag nyid /",
    "NG0125:13": "gzhi rtsa med pa'i snying po chos thams cad rgyu yod pa dang med pa'i tshig zad pa /",
    "NG0125:14": "srid pa'i sa bon ma spangs par zad nas dag pa /",
    "NG0125:15": "kha dog dang dbyibs dang mtshan ma med par rigs rgyud dang bral ba /",
    "NG0125:16": "gang gi gnas su ma gyur cing thams cad kyi gzhir gyur pa /",
    "NG0125:17": "ming dang tshig gis rnam par dag cing */",
    "NG0125:18": "rnam pa'i spyod pa thams cad dngas shing bden pa gnyis mgo mnyam du dril pa /",
    "NG0125:19": "ye shes snying po che ba thams cad kyi bla /",
    "NG0125:20": "chos thams cad ni tshul bzhin gnas la /",
    "NG0125:21": "chos thams cad tshul bzhin du mi gnas pa'i mchog /",
    "NG0125:22": "gang bsam du med pa'i ngo bo nyid @#//",
    "NG0125:23": "med pa la /",
    "NG0125:24": "mi sems par sems shing mdun med par ldan pa /",
    "NG0125:25": "nang dang nang gi phyi rol med cing mi ldan pa med par tha dad pa /",
    "NG0125:26": "rdo rje chen po dgyes par kun sdud cing 'dus nas 'grub pa /",
    "NG0125:27": "bde ba chen po'i tshul mi brjod par thams cad thams cad dang gnyis su med par gyur pa /",
    "NG0125:28": "chos kyi sku ni 'du byed kyi chos ma yin pa /",
    "NG0125:29": "mtshan ma tha dad pa gang yang ma yin pa /",
    "NG0125:30": "chos thams cad kyi rang bzhin dang gzhir gyur pa'i",
    "NG0125:31": "phyir nam mkha' ji lta ba bzhin pas de ni",
    "NG0125:32": "rtag pa bzhin no bya'o //",
    "NG0125:33": "chos kyi de bzhin nyid dang */",
    "NG0125:34": "ye shes kyi de bzhin nyid de gnyis kyi de bzhin nyid ni gcig pa'ang ma yin /",
    "NG0125:35": "tha dad pa'ang ma yin pas /",
    "NG0125:36": "dbyibs dang kha dog las 'das pa'i chos kyi sku de ni ye shes rnam par dag pa dang */",
    "NG0125:37": "spang bar bya ba gnyis kyi phyir /",
    "NG0125:38": "lhan cig grub pa'i chos kyi sku ni /",
    "NG0125:39": "rnam par dag pa phun sum tshogs pa zhes bya'o //",
    "NG0125:40": "dus gsum gyi de bzhin nyid kyi de bzhin nyid dang */",
    "NG0125:41": "chos thams cad kyi de bzhin nyid de bzhin nyid dngos po med par ro gcig pa'i phyir dang */",
    "NG0125:42": "theg pa rmad du byung ba dang */",
    "NG0125:43": "rin po che tshad med pa sel ba dag ste /",
    "NG0125:44": "sangs rgyas thams cad la dgongs pa'o //",
    "NG0125:45": "dpa' bo rtag par dgongs pa yi //",
    "NG0125:46": "mtshan ma thams cad las 'das shing *//",
    "NG0125:47": "mtshan mas ma gos bsgor med pas //",
    "NG0125:48": "rnam par mi rtog chos kyi sku //",
    "NG0125:49": "rtag pa'ang ma yin chad pa'ang min //",
    "NG0125:50": "da ni dbu ma'i lam po che //",
    "NG0125:51": "sku gsum lhun grub de bzhin las //",
    "NG0125:52": "sangs rgyas tshad med grangs med pa'i //",
    "NG0125:53": "rgyal dang mgon rnams mngon byung gyur //",
    "NG0125:54": "yang dag par rdzogs pa'i rdzogs par longs spyod pa'i sku /",
    "NG0125:55": "thugs rje chen po de ni /",
    "NG0125:56": "rtag pa dang mi rtag pa gnyis 'dzin pa'i phyir na /",
    "NG0125:57": "rtag pa dang mi rtag pa chen po zhes bya ste /",
    "NG0125:58": "de ni sbyangs pas thob par bstan no //",
    "NG0125:59": "yang dag bstan te mngon par snang *//",
    "NG0125:60": "sangs rgyas rnams dang dgongs pa mthun //",
    "NG0125:61": "gcig la gnyis la spyod phyir gcig /",
    "NG0125:62": "de ni longs spyod mtshan dang ldan //",
    "NG0125:63": "smon lam ldan pa'i skal chen la //",
    "NG0125:64": "rgyu rkyen 'dus las gsal bar snang *//",
    "NG0125:65": "sprul pa'i sku ni mdzad pa'i don la sprul par mdzad cing */",
    "NG0125:66": "khro ba dang 'dzum pa dang */",
    "NG0125:67": "rgyan can dang */",
    "NG0125:68": "rgyan med par 'phrul pa'i phyir sprul pa'i sku'o //",
    "NG0125:69": "mi rtag rtag pa sprul ldan zhing *//",
    "NG0125:70": "sbyangs pa'i mchog gyur kun gsung 'gyur //",
    "NG0125:71": "mtshungs par spyod dang ston mang po //",
    "NG0125:72": "theg pa bzhi ni ston par 'gyur //",
    "NG0125:73": "rang bzhin ye shes ting nge 'dzin //",
    "NG0125:74": "dag pa sku gsum pi wang tshul //",
    "NG0125:75": "de gsum rnam par dag pa ni //",
    "NG0125:76": "de bzhin de bzhin de bzhin phyir //",
    "NG0125:77": "sangs rgyas rnam kun tha mi dad //",
    "NG0125:78": "de phyir sangs rgyas thams cad kyi //",
    "NG0125:79": "ye shes chen por rab gsal bas //",
    "NG0125:80": "yang dag dbyings la mnyam sbyar bas //",
    "NG0125:81": "chos rnams ngo bo nyid kyi zhing *//",
    "NG0125:82": "mi skye mi 'gag mi @#//",
    "NG0125:83": "dgongs phyir //",
    "NG0125:84": "de la rtag chad mthar mi chags //",
    "NG0125:85": "ye shes rig pas don rig pas //",
    "NG0125:86": "nyams su blang med rang rig nyid //",
    "NG0125:87": "ye shes rang rig 'di 'dra zhes //",
    "NG0125:88": "rdo rje sems dpas bstan du med //",
    "NG0125:89": "kun rdzob brjod yod ma rtogs pa //",
    "NG0125:90": "yang dag bden pa nyid du ni //",
    "NG0125:91": "'khor ba mya ngan 'das pa'i chos //",
    "NG0125:92": "rang bzhin med pas ye nas zhi //",
    "NG0125:93": "gcig pas du ma med par gyur //",
    "NG0125:94": "gcig las mnyam nyid phyogs bral bas //",
    "NG0125:95": "de dag rang bzhin mi dmigs phyir //",
    "NG0125:96": "thams cad de bzhin nyid du bzhag /",
    "NG0125:97": "rang byung rang zhi mnyam bzhag pas //",
    "NG0125:98": "mtshan ma'i 'gog par lhung mi srid //",
    "NG0125:99": "de ltar don la reg gyur na //",
    "NG0125:100": "ci la gnas shing gang la chags //",
    "NG0125:101": "gang zhig 'gag cing ci zhig blang *//",
    "NG0125:102": "ma spangs lhun grub kun tu bzang *//",
    "NG0125:103": "sku gsum ldan pas pho brang mchog /",
    "NG0125:104": "lhun grub bya yi dbyibs 'dra la //",
    "NG0125:105": "rtsi shing nags tshal sna tshogs ldan //",
    "NG0125:106": "gcan zan ri dwags sems can rnams //",
    "NG0125:107": "thams cad tha dad bsam gyis mi khyab nas //",
    "NG0125:108": "rdo rje 'khor lo 'dzin sogs kyi //",
    "NG0125:109": "bla med gnas sogs las kyi mthong *//",
    "NG0125:110": "rtogs nas rang skal ldan pas chos //",
    "NG0125:111": "so sor go ba bsam mi khyab /",
    "NG0125:112": "de nas dpal rdo rje sems dpas /",
    "NG0125:113": "bcom ldan 'das kun tu bzang po la zhal shin tu 'dzum pas bltas nas //",
    "NG0125:114": "e ma ho rab tu gsang ba'i mchog /",
    "NG0125:115": "gang las byung nas ci zhig byed //",
    "NG0125:116": "gang du 'gro ba su la 'tshal //",
    "NG0125:117": "yangs pa chen pos bshad du gsol //",
    "NG0125:118": "zhes ched du gleng ngo *//",
    "NG0125:119": "de nas bcom ldan 'das chen po dpal kun tu bzang pos bka' stsal pa /",
    "NG0125:120": "rnam dag pa dang mya ngan 'das //",
    "NG0125:121": "chos sku dngos yod rnam dag nyid //",
    "NG0125:122": "gzhan las ma byung rang la gnas //",
    "NG0125:123": "sna tshogs rang bzhin mi gnyis te //",
    "NG0125:124": "cha shas nyid du spros dang bral //",
    "NG0125:125": "theg pa sna tshogs yin par bshad //",
    "NG0125:126": "mchog gi dam pa snying po ni //",
    "NG0125:127": "lung gi dam pa byang chub sems //",
    "NG0125:128": "'gro ba kun la rang bzhin gnas //",
    "NG0125:129": "de nas bcom ldan 'das dpal kun tu bzang pos ched du gleng pa //",
    "NG0125:130": "so so skye bos mi shes pas //",
    "NG0125:131": "shes pa gsum po ma spangs phyir //",
    "NG0125:132": "sku gsum las ni ring du 'gyur //",
    "NG0125:133": "sku gsum ye shes che rten 'byung *//",
    "NG0125:134": "zin pas rtsol ba'i nad spangs te //",
    "NG0125:135": "lhun gyis gnas pas bzhag pa yin //",
    "NG0125:136": "de nas bcom ldan 'das dpal kun tu bzang pos /",
    "NG0125:137": "rab tu gsang ba'i chos bsam par bya ba la rab tu gleng ba /",
    "NG0125:138": "bsam pa bsam par mi bya ste //",
    "NG0125:139": "mi bsam pa'ang mi bsam mo //",
    "NG0125:140": "gang la'ang rnam par mi sems pa //",
    "NG0125:141": "de ni de bzhin mnyam nyid do //",
    "NG0125:142": "rnam mi rtog tu kun 'dus phyir //",
    "NG0125:143": "tshor bar bsgoms na ci zhig gnas //",
    "NG0125:144": "ji bzhin pa zhes bstan pa nyid //",
    "NG0125:145": "rang gi rig pa tshangs pa yin //",
    "NG0125:146": "bkra shis pa'i rig pa khu byug las dngos po gleng gzhi'i le'u ste dang po'o //",
    "NG0125:149": "//  de nas bcom ldan 'das dpal rdo rje @#//",
    "NG0125:150": "sems dpas mchod pa rnam gnyis mchod de /",
    "NG0125:151": "phyag btsal te shin tu 'dzum pa dang bcas pa'i ngag gis /",
    "NG0125:152": "bcom ldan 'das chen po bde bar gshegs pa chen po //",
    "NG0125:153": "mtha' dag dbus su blta ba ji ltar lags /",
    "NG0125:154": "phyi rol yul la ji ltar 'tshal /",
    "NG0125:155": "rdo rje sems dpa' 'gro ba dang chos thams cad kyi rang bzhin pa dang */",
    "NG0125:156": "rigs lnga ye shes lngar bstan pa ji ltar lags /",
    "NG0125:157": "gsang sngags rig sngags zhes bya ba ni gang */",
    "NG0125:158": "rdo rje theg pa chen po'i sgo nas 'jug pa dang */",
    "NG0125:159": "mdo sde'i sgo nas 'jug pa gnyis sems mnyam par 'jog pa'i dus na tshul ji ltar 'jog /",
    "NG0125:160": "de nas bcom ldan 'das dpal kun tu bzang pos bka' stsal pa /",
    "NG0125:161": "mtha' spang dbus rtogs pa la shes yul dbye //",
    "NG0125:162": "'gro ba'i yid du kun gcig rdo rje sems dpa'i ngang *//",
    "NG0125:163": "ye shes dbyings gsal skye med thabs chen gyis //",
    "NG0125:164": "byin brlabs khyad 'phags rgyal ba rigs lngar snang *//",
    "NG0125:165": "don dam gsang ba gsang sngags rgyal po che //",
    "NG0125:166": "rnam grol dag pa rig sngags bla med gsung *//",
    "NG0125:167": "'jug ldog mthar zad bla med lhun grub lam //",
    "NG0125:168": "stong smon mtshan 'dzin lam mchog bde ba sgrub //",
    "NG0125:169": "zhi dang gnas dang lhag mthong dag dang ni //",
    "NG0125:170": "kun gzhi rnam shes yod pa'i dngos nyid dang *//",
    "NG0125:171": "'jig rten blta ba rnam bzhi 'das pa'i blta //",
    "NG0125:172": "khams gsum las 'das nor bu rin po che //",
    "NG0125:173": "phung po lnga po mi g.yo byang chub lam //",
    "NG0125:174": "'dod chags zhe sdang gti mug phrag dog rgyal //",
    "NG0125:175": "bde ba bde la gnas pa'i bde ba mchog /",
    "NG0125:176": "rnal 'byor cig char 'jug pa'i lam 'di ni //",
    "NG0125:177": "'jug par mi rung zhes ni skur 'debs pa //",
    "NG0125:178": "dbang po rtul po ma rabs tha mal pa //",
    "NG0125:179": "gnas ngan len pa'i bag chags sbyang rung ste //",
    "NG0125:180": "gnyis med don dam kun rdzob bden gnyis gcig /",
    "NG0125:181": "gnyis su mi blta snying po byang chub nyid //",
    "NG0125:182": "zhi gnas lhag mthong stong pas brgyal bying la sogs bral //",
    "NG0125:183": "dben pa'i grong dang grong khyer ri sul dang *//",
    "NG0125:184": "dgon pa dben pa'i nags gseb dur khrod rnams //",
    "NG0125:185": "brten par byed cing bdag bstod gzhan smod cing *//",
    "NG0125:186": "brnyed dang bskur sti dag la gang chags pa //",
    "NG0125:187": "mkhas pa ma yin shin tu'ang dran pa nyams //",
    "NG0125:188": "chos lnga ldan pa'i byang chub thob par gsungs //",
    "NG0125:189": "skye ba dag la mos pa'i nyon mongs 'di //",
    "NG0125:190": "sems kyi tshul khrims nyams te zhig pa yin //",
    "NG0125:191": "de nas bcom ldan 'das dpal kun tu bzang po la /",
    "NG0125:192": "rdo rje sems dpas zhus pa /",
    "NG0125:193": "bcom ldan 'das thugs rje chen po'i bdag nyid dang ldan pa /",
    "NG0125:194": "the tshom gyi sgrib pa dag par bgyi ba'i slad du /",
    "NG0125:195": "zhu ba'i spobs pa bgyid pa'o //",
    "NG0125:196": "gzugs brnyan rang bzhin ting 'dzin dkyil 'khor gsum //",
    "NG0125:197": "gcig gam 'on te tha dad bstan pa dang *//",
    "NG0125:198": "lha yi dkyil 'khor nye bar bsgrub pa'i tshe //",
    "NG0125:199": "las gzhan phra mo brtsams pas bsgrib mi @#//",
    "NG0125:200": "bsgrib //",
    "NG0125:201": "zhi khro'i dkyil 'khor so sor mchis ma mchis //",
    "NG0125:202": "lha gcig bsgoms pas gzhan dbang 'gyur ram ci //",
    "NG0125:203": "rnal 'byor mi rtog ting 'dzin gsal gyur na //",
    "NG0125:204": "ting 'dzin gzhan la snyoms par 'jug mi 'jug /",
    "NG0125:205": "sngags la 'jug pa'i rnal 'byor dbang phyug gis //",
    "NG0125:206": "mdo sde bsgoms nas gtan tshigs bcal na ko /",
    "NG0125:207": "'phags pa dag dang mi mnyam skyon ci lags //",
    "NG0125:208": "bsgom du med par gzhag tu rung mi rung *//",
    "NG0125:209": "lung dang slob dpon mkhas pas sems bcos na //",
    "NG0125:210": "sngags kyi 'phro 'du med par don thob bam //",
    "NG0125:211": "dge ba gzhan gyi rnam smin phyi mar 'byung *//",
    "NG0125:212": "sngags spyod tshe 'dir 'grub bam ci las 'gyur //",
    "NG0125:213": "nges pa'i dbang ma thob pa'i slob dpon gyis //",
    "NG0125:214": "gzhan la dbang bskur dbang thob phan mi phan //",
    "NG0125:215": "zhes zhus pas /",
    "NG0125:216": "ched du gleng pa /",
    "NG0125:217": "ting nge 'dzin gyi goms pa'i mthur ldan na //",
    "NG0125:218": "rang bzhin gzugs brnyan bye brag cung zad med //",
    "NG0125:219": "thams cad sku gsung thugs su 'od gsal na //",
    "NG0125:220": "stobs ldan gud na med pas bsgrib mi nus //",
    "NG0125:221": "chos sku ro gcig 'gro don byed mnyam ste //",
    "NG0125:222": "mos pa'i blo la so so nyid du gsal //",
    "NG0125:223": "ye shes dbyings su phyag rgya kun gcig phyir //",
    "NG0125:224": "bde gshegs gcig bsgom rgyal ba kun gyi ngang *//",
    "NG0125:225": "ting 'dzin snying po mi rtog goms gyur na //",
    "NG0125:226": "ting 'dzin gzhan phra de la sbyar mi dgos //",
    "NG0125:227": "gcig car 'jug pa goms pa mngon gyur na //",
    "NG0125:228": "tshe 'dir 'grub pa gdon mi za bar rtogs //",
    "NG0125:229": "ma rig bdag tu bzung nas blta nyes pas //",
    "NG0125:230": "sangs rgyas sems can 'byed pa srid pa'i rtsa //",
    "NG0125:231": "don dam skye med dngos po med bden pas //",
    "NG0125:232": "bsgom du med par 'jog pa dam pa nyid //",
    "NG0125:233": "yang dag ma nor gdeng chen ldan pas gang *//",
    "NG0125:234": "blo yi gting du shin tu ngoms byas nas //",
    "NG0125:235": "btsal mi dgos pa'i nor bu rin po che //",
    "NG0125:236": "dge sdig gnyis kyi 'bras bu so sor smin //",
    "NG0125:237": "theg dman gnyis ka'i rgyu la bzhugs yod phyir //",
    "NG0125:238": "zhe sdang la sogs ngan song rgyu nyid da lta dag pa'i phyir //",
    "NG0125:239": "tshe 'di'i 'bras bu thob pa de nyid mod //",
    "NG0125:240": "dus gsum rgyal ba'i gsang chen nges pa'i dbang *//",
    "NG0125:241": "byin nam bstan nam mthong bar ma byas na //",
    "NG0125:242": "rdo rje rgyal po yon tan dbang med pas //",
    "NG0125:243": "nor bu rgyal sar bskos pa ji bzhin du //",
    "NG0125:244": "dbang bskur byas pas bdag gzhan brlag par 'gyur //",
    "NG0125:245": "bkra shis pa rig pa'i khu byug las /",
    "NG0125:246": "mdor bsdus pa mdo sde'i dgongs pa dang zhus pa'i lan dang bcas pa'i le'u ste gnyis pa'o //",
    "NG0125:249": "//  de nas bcom ldan 'das dpal kun tu bzang pos /",
    "NG0125:250": "btsal ba med pa'i ting nge 'dzin la snyoms par zhugs nas /",
    "NG0125:251": "ched du brjod pa 'di brjod do //",
    "NG0125:252": "rdo rje'i sems ni gsung bgrod sbyang ba ma lus de dbang bsgyur //",
    "NG0125:253": "rdo rje 'du 'bral med de bde ba la gnas rdo rje'i dbang *//",
    "NG0125:254": "rdo rje de ni skye dang 'gag pa med de yangs shing zab //",
    "NG0125:255": "de phyir @#//",
    "NG0125:256": "rdo rje zab mo yangs shing zab pa'i gting ni lta ba rdo rje yin //",
    "NG0125:257": "rdo rje nam mkha' lta bu de ni thams cad skyed pa'i rgyu ste gzhi ma yin pas che //",
    "NG0125:258": "de phyir rdo rje kun byung snying po ma btsal bzhag nas bsgom //",
    "NG0125:259": "sems kyi ngang nyid kha dog dngos med ji bzhin te //",
    "NG0125:260": "gang nas ma byon phyi rol nang rol gnyis ka min //",
    "NG0125:261": "shes rab tshogs kyi snying rje'i brlan dang ma bral thams cad slengs //",
    "NG0125:262": "log rtog mtshan ma'i 'du shes thams cad de las 'byung *//",
    "NG0125:263": "sbyin pa la sogs pha rol phyin pa bcu yang rang bzhin rdzogs //",
    "NG0125:264": "lam 'dus rim pa sa dang 'jug lta thams cad 'grub pa yin //",
    "NG0125:265": "spang len med par chos 'di sgyu mar gnas pas na //",
    "NG0125:266": "lus ngag yid gsum yang dag pa nyid ye nas shes pa yin //",
    "NG0125:267": "sangs rgyas chos la gus shing rnyed 'dod dran pa shes rab min //",
    "NG0125:268": "gtong ba tshul khrims chos sems pa la byang chub ring ste gnam sa bzhin //",
    "NG0125:269": "thams cad kun tu bzang po'i ngang du gcig par shes par bya //",
    "NG0125:270": "mtha' yas rab tu mtha' yas pa yi sems can thams cad kun //",
    "NG0125:271": "rang byung rnam dag sku gsung thugs kyi dkyil 'khor du //",
    "NG0125:272": "sangs rgyas la sogs phyag rgya 'bar ba nyid du don 'di snang bas min //",
    "NG0125:273": "snang srid lhun gyis rdzogs par shes pas thabs kyi thabs //",
    "NG0125:274": "med pa'i rgyu las yod pa'i dngos por 'od gsal ba //",
    "NG0125:275": "gdod nas dag pa'i dkyil 'khor la sogs pa yi tshogs //",
    "NG0125:276": "snang yang dngos po med pa'i tshul yin na //",
    "NG0125:277": "de la ji ltar brtags kyang dngos po ci zhig yod //",
    "NG0125:278": "dpe dang tshad ma gtan tshigs rjes su dpag pa yis //",
    "NG0125:279": "ya mtshan rmad kyi chos 'di rtogs par nus pa ma yin te //",
    "NG0125:280": "rtag par kun rdzob rnam par snang mdzad sku //",
    "NG0125:281": "yid bzhin nor ltar dgos dgu 'byung ba'i gzhi //",
    "NG0125:282": "de bas gsang sngags bdag nyid chen po 'di //",
    "NG0125:283": "dngos grub byin rlabs gtams pa'i thabs shes can //",
    "NG0125:284": "bsam yas gting dpag dka' ba rgyal po 'dra //",
    "NG0125:285": "khams gsum las 'das byang chub rin po che //",
    "NG0125:286": "stor bas btsal kyang rnyed par ga la 'gyur //",
    "NG0125:287": "thig le chen po kun tu chub gnas pa'i //",
    "NG0125:288": "thabs dang shes rab rnam ldan ye shes snying po nyid //",
    "NG0125:289": "zla gsang thig le skye 'gag bdag tu rdzogs //",
    "NG0125:290": "skyes chen thugs la rtag tu gsal ba'i sku //",
    "NG0125:291": "thams cad ye sangs rgyas pa'i rdzogs chen 'di //",
    "NG0125:292": "ma bkag ci bder gnas pa'i thabs po che //",
    "NG0125:293": "mi bsgrib gsal bar gnas pas pad+ma can //",
    "NG0125:294": "gnyis med thig ler 'dus shing brjod las 'das /",
    "NG0125:295": "bkra shis pa rig pa'i khu byug gi rgyud las /",
    "NG0125:296": "thabs dang shes rab gnyis su med pa'i le'u ste gsum pa'o //",
    "NG0125:299": "//  de nas bcom ldan 'das dpal kun tu bzang pos",
    "NG0125:300": "gsang ba khyad par du bstan pa ched du brjod",
    "NG0125:301": "de / phung po lnga ni de bzhin gshegs pa'i rgyal ba'i tshe //",
    "NG0125:302": "dkar @#//",
    "NG0125:303": "mthing ser po le brgan ljang gu'i mdog /",
    "NG0125:304": "gsal ba sra ba mnyen pa dro ba dang *//",
    "NG0125:305": "gnyis med 'khril ba gzhon tshul chags par bzhugs //",
    "NG0125:306": "mthong thos bsnams dang myangs pa dag pa'i dbang *//",
    "NG0125:307": "mthong bya mnyan bya bsnam bya myang bya rnams //",
    "NG0125:308": "mthong byed thos byed snom byed myong byed dang *//",
    "NG0125:309": "'das dang da ltar byung dang ma byon tshogs //",
    "NG0125:310": "gnyis med 'khril ba rgyal ba yab yum tshul //",
    "NG0125:311": "mthar byed reg dang reg byad reg shes dang *//",
    "NG0125:312": "rtag chad bdag dang mtshan mar ma yin rnams //",
    "NG0125:313": "gdod nas dag pa'i yab yum dkyil 'khor rdzogs //",
    "NG0125:314": "yang dag bden pa'i 'bras bu kun rdzob rgya //",
    "NG0125:315": "'jig rten pa dang 'jig rten 'das pa'i zhing *//",
    "NG0125:316": "dkyil 'khor spyod yul dkyil 'khor gsum du 'dus //",
    "NG0125:317": "'bras bu smin pa'i rgyu rkyen 'dus pa'i mthu //",
    "NG0125:318": "rdo rje sems dpa' klong chen lam gyi mchog /",
    "NG0125:319": "gdod nas mi skye mi 'chi dgongs pa dag /",
    "NG0125:320": "kun tu khyab gdal ye shes chen po'i sbubs //",
    "NG0125:321": "snying rje'i rtsal chen brtser med kun sangs rgyas //",
    "NG0125:322": "bde chen bdag rnams mtshan ma rnam par spang *//",
    "NG0125:323": "che ba'i yang che mtsho ltar zab pa'i phyir //",
    "NG0125:324": "ji bzhin mi bskyod bya med rnam par grol //",
    "NG0125:325": "rang byung ye shes 'byung ba 'byung ba'i mchog /",
    "NG0125:326": "gzhan nas ma yin 'gro ba kun la gnas //",
    "NG0125:327": "thun mong bde ba byang chub rnyed dka' ba //",
    "NG0125:328": "zhing dang spyod yul yongs su 'phrul pa min //",
    "NG0125:329": "snang med nam mkha' lta bur rab 'byor bas //",
    "NG0125:330": "de la mi btsal de bzhin rnam par gzhag /",
    "NG0125:331": "mchog gi mchog tu gyur pa'i theg pa'i mchog /",
    "NG0125:332": "thig le gcig tu zlum kyang brjod du med //",
    "NG0125:333": "de nas bcom ldan 'das bde ba chen po'i snying",
    "NG0125:334": "po 'byin pa zhes bya ba'i ting nge 'dzin la",
    "NG0125:335": "snyoms par zhugs nas /",
    "NG0125:336": "rigs lnga sku dang gsung dang thugs rdo rje las bton to //",
    "NG0125:337": "bton nas ye shes chen po 'od 'bar ba'i sku lngar gyur to //",
    "NG0125:338": "de nas bcom ldan 'das bdag po mnyes par byed",
    "NG0125:339": "pa zhes bya ba'i ting nge 'dzin la snyoms par",
    "NG0125:340": "zhugs nas / btsun mo'i tshogs 'di nyid kyi sku dang gsung dang thugs rdo rje las /",
    "NG0125:341": "d+h+wa dwi shwa ri /",
    "NG0125:342": "dwe sha ra ti /",
    "NG0125:343": "mo ha ra ti /",
    "NG0125:344": "ra ga ra ti /",
    "NG0125:345": "badzra ra ti rnams phyung nas mnyes pa chen po'i btsun mo lngar gyur to //",
    "NG0125:346": "de nas bcom ldan 'das rnam par 'joms pa zhes",
    "NG0125:347": "bya ba'i ting nge 'dzin la snyoms par zhugs nas",
    "NG0125:348": "/ ta kr-id bzhi sku dang gsung dang thugs rdo rje las phyung ngo *//",
    "NG0125:349": "de phyung ma thag tu sgo ba 'bar ba bzhir gyur te /",
    "NG0125:350": "de nas bcom ldan 'das kyis /",
    "NG0125:351": "de nyid mi snang bar bya ba'i phyir /",
    "NG0125:352": "bla med ye nas khyab pas mi 'dzin gtor //",
    "NG0125:353": "thig le rtsal thag chad pas las rnams rdzogs //",
    "NG0125:354": "mi rtog mnyam las 'das pas bgegs rnams zhi //",
    "NG0125:355": "mnyam rdzogs brjod du med pa snying po'i gtso //",
    "NG0125:356": "mkha' ltar mi g.yo rang bzhin btab pa'i rgya //",
    "NG0125:357": "cis kyang khyod nyid @#//",
    "NG0125:358": "ye shes gsal ba'i ngang *//",
    "NG0125:359": "mi 'dor tshig bral lhun rdzogs mnyam ma nyid //",
    "NG0125:360": "dkyil 'khor chen por rang bzhin gnas pa'i rgya //",
    "NG0125:361": "thams cad ye nas dag pa'i lhag ma med //",
    "NG0125:362": "mi 'gyur snying por gyur pas drang po'i mchog /",
    "NG0125:363": "mtha' las mkha' bzhin gnas pas mi mnyam med //",
    "NG0125:364": "btsal ba med pas gzhan la ltos ma yin //",
    "NG0125:365": "lhun gnas bde chen mtshungs pa'i rgyal po 'di //",
    "NG0125:366": "ming tsam tshig tu 'di zhes btags nas ni //",
    "NG0125:367": "bstan du rdo rje sems dpa' ngas ma bstan //",
    "NG0125:368": "thabs dang shes rab rnam pa ldan byas nas //",
    "NG0125:369": "snying rje sgyu ma'i phyag rgya 'dzin 'dong gang *//",
    "NG0125:370": "de la 'dzin pa yod phyir skyon yin te //",
    "NG0125:371": "snying po'i rang bzhin gcig tu ma nges pas //",
    "NG0125:372": "ji ltar 'dod pa dpung mi dgos par snang *//",
    "NG0125:373": "snang stong phyag rgyar rtsol bas bde 'dod pa //",
    "NG0125:374": "bla med theg pa'i sgrib shing skyon can yin //",
    "NG0125:375": "yig 'brus bskyed pa'i phyag rgya bzhi ldan sku //",
    "NG0125:376": "cha lugs gsal bar chu zla bzhin snang ste //",
    "NG0125:377": "snang stong ngo bo nyid du bsgoms gyur kyang *//",
    "NG0125:378": "bsgom pa nyid kyis spre'u'i spyod yul 'dra //",
    "NG0125:379": "dkyil 'khor chen po rnam gsum 'od 'bar bas //",
    "NG0125:380": "dbang po mngon du gsal bar gyur na yang *//",
    "NG0125:381": "theg mchog 'di la reg pa yod ma yin //",
    "NG0125:382": "bkra shis pa rig pa'i khu byug gi rgyud las /",
    "NG0125:383": "ma ha yo ga rdo rje theg pa chen po'i",
    "NG0125:384": "gol sa yin par bstan pa'i le'u ste bzhi pa'o",
    "NG0125:387": "// //  de nas bcom ldan 'das dpal kun tu bzang pos //",
    "NG0125:388": "ched du brjod pa 'di ched du brjod do //",
    "NG0125:389": "tshogs sbyor bsgom pa mthong ba mthar phyin lam //",
    "NG0125:390": "tshad med bzhis ni kun kyang skye bar nus pa yin //",
    "NG0125:391": "sku gsung thugs las bral bas tshogs rdzogs che ba'i mchog /",
    "NG0125:392": "lam med pas na lam la mi btsal bde ba'i lhun //",
    "NG0125:393": "rgyu 'bras mi phyed 'dus pa'i rdo rje yin //",
    "NG0125:394": "ma skyes ye nas gnas pas 'jig pa med //",
    "NG0125:395": "gdod nas byang chub snying po'i rang bzhin la //",
    "NG0125:396": "btsal ba'i bsam pa yod pas don mi rnyed //",
    "NG0125:397": "kun tu khyab pas rtag pa byams pa'i sku //",
    "NG0125:398": "phyag rgya'i 'byung 'jug med kyang nyams pa med //",
    "NG0125:399": "'gro ba'i sdug bsngal sems kyi 'byung 'jug yin //",
    "NG0125:400": "chos sku ye khyab kun khyab rnam par rol //",
    "NG0125:401": "bskyod med nam mkha'i dbyings ltar mnyam par gnas //",
    "NG0125:402": "khyad par cir yang mtshungs pa byams pa'i mchog /",
    "NG0125:403": "de nas de bzhin gshegs pa thams cad la //",
    "NG0125:404": "bcom ldan 'das kyis bka' stsal pa //",
    "NG0125:405": "spang du med pa'i lam lnga po //",
    "NG0125:406": "de bzhin gshegs pa kun gyi thar pa'i mdzod //",
    "NG0125:407": "spyod par bya ba rnam thar lnga nyid kyang *//",
    "NG0125:408": "de bzhin gshegs pa kun gyi sku yi gsos //",
    "NG0125:409": "'dod yon rnam lnga de bzhin gshegs pa'i rgyan //",
    "NG0125:410": "sangs rgyas dang ni slob dpon phyag rgya sngags //",
    "NG0125:411": "lcam dral tshul du blta rnams yan lag bsam //",
    "NG0125:412": "'di yang byang chub thob pa'i lam po che //",
    "NG0125:413": "ye shes kyi @#//",
    "NG0125:414": "ni tshogs chen bsgom pa yin //",
    "NG0125:415": "lam gyi mchog ste nye lam nye rdzogs lam //",
    "NG0125:416": "bsod nas tshogs kyang mi sbyor mi rung min //",
    "NG0125:417": "ye shes dam pa thob pa'i tshogs kyang rung *//",
    "NG0125:418": "bsam gtan rab tu gnas pa'i sangs rgyas nyid dang mtshungs //",
    "NG0125:419": "mang du thos pas byang chub la reg kyang *//",
    "NG0125:420": "mi dmigs mi gnas tshad med stong pa nyid //",
    "NG0125:421": "pha rol phyin drug lam gyi gter du gsungs //",
    "NG0125:422": "gdod 'jug rim gyis sbyong ba don thob ldan //",
    "NG0125:423": "dge bcu spyad med chos nyid dbyings kyi rgyan //",
    "NG0125:424": "bkra shis pa rig pa'i khu byug gi rgyud las /",
    "NG0125:425": "byang chub kyi lam mngon du bstan pa'i le'u ste lnga pa'o //",
    "NG0125:428": "//  de nas bcom ldan 'das dpal kun tu bzang pos /",
    "NG0125:429": "nyid kyis nga rgyal bskyed pa'i phyir //",
    "NG0125:430": "ched du brjod pa 'di brjod do //",
    "NG0125:431": "e ma'o //",
    "NG0125:432": "ye nas rnam par rgyal ba'i ye shes dbyings las 'das //",
    "NG0125:433": "ye shes rnam par dag pas gcig pa'i phyir //",
    "NG0125:434": "grol ba'i las kyi mtshan nyid yod pa min //",
    "NG0125:435": "gcig dang du ma'i mtha' las 'das pa na //",
    "NG0125:436": "chos kyi dbyings kyi mi mnyam rnam par spang *//",
    "NG0125:437": "gzugs kyi mtshan nyid gang yin sangs rgyas pa //",
    "NG0125:438": "thos bsam smon lam btab pas don mi rnyed //",
    "NG0125:439": "chos sku gcig pa'i dam pa ma mthong na //",
    "NG0125:440": "'ja' tshon sgyu mar 'phags pa'i skur dpyad pas //",
    "NG0125:441": "bsod nams rdzogs pa'i sangs rgyas mthong ba min //",
    "NG0125:442": "mtshan nyid med pa'i chos nyid chen po 'di //",
    "NG0125:443": "chos kyi dbyings las sgyu ma'i mtshan nyid med //",
    "NG0125:444": "chos kyi dbyings las sgyu mar gang bsgrubs kyang *//",
    "NG0125:445": "sgyu rtsal rgyal ba'i lam du yongs ma bsngags //",
    "NG0125:446": "mi gnas chos sku brjod med las 'das pa //",
    "NG0125:447": "dbu mar brjod du med de don dang bral //",
    "NG0125:448": "sgyu ma'i rang bzhin sbyang ba bral ba na //",
    "NG0125:449": "mkha' bzhin mtha' kun med de phyogs dang bral //",
    "NG0125:450": "zhi dang ma zhi med de chos rnams med //",
    "NG0125:451": "re dang dogs med mnyam pa'i rgyal po che //",
    "NG0125:452": "mtshan med dgongs pa dag pas bsgom mi dgos //",
    "NG0125:453": "byar med lam las 'das pa'i lam mi rtsal //",
    "NG0125:454": "rmad byung sku mchog nyid las skur mi bsgom //",
    "NG0125:455": "re dogs kun bral zhi bas rgyas btab pas //",
    "NG0125:456": "phyag rgya bzhi ni sku mchog nyid kyi nad //",
    "NG0125:457": "sku gsum rdzogs pa'i dkyil 'khor chen po ste //",
    "NG0125:458": "rang byung ye nas ldan pa'i chos kyi sku //",
    "NG0125:459": "'gyur med lhun gyis rdzogs pas bsod nams sku //",
    "NG0125:460": "'byung 'jug cir yang snang bas sprul pa'i sku //",
    "NG0125:461": "byed spyod kun rdzogs longs spyod rdzogasapa'i sku //",
    "NG0125:462": "btsal med snying po byang chub rdzogs pa'i sku //",
    "NG0125:463": "thams cad lhun gyi bdag nyid yin pas na //",
    "NG0125:464": "zin rtsol ngal bas byang chub mchog tshol ba //",
    "NG0125:465": "rnyed pa'i dus med srin las bal skyes tshul //",
    "NG0125:466": "rgyal bar rtag par bzhugs pa nga nyid pas //",
    "NG0125:467": "rtag tu bde 'gro thar pa'i lam 'dod na //",
    "NG0125:468": "grol ba'i lam chen nang la blta bar byos //",
    "NG0125:469": "grol ba'i lam zhugs drang por 'khor sa med //",
    "NG0125:470": "ma phyin 'gro @#//",
    "NG0125:471": "sar phyin pa nye lam mchog /",
    "NG0125:472": "rtag tu rgyal nyid mchod na rgyal ba mnyes //",
    "NG0125:473": "sangs rgyas zhing sbyong mi dgos thams cad rgyas //",
    "NG0125:474": "khyab sku ye nas brdal ba kun gyi lam //",
    "NG0125:475": "ye shes sna tshogs rgyan bkram sbyin btang bas //",
    "NG0125:476": "'khor lo'i bsgyur rgyal nor ltar mtsho thigs 'dra //",
    "NG0125:477": "ye shes chos dbyings brgyan pa'i sbyin pa ni //",
    "NG0125:478": "zad pa'i dus med nam mkha' chen po'i tshul //",
    "NG0125:479": "nor btang gling gcig byur bur btang gyur nas //",
    "NG0125:480": "rgyal la sogs pa kun la phul byas pa'ang *//",
    "NG0125:481": "chu thigs ltar gyis blangs bzhin zad par 'gyur //",
    "NG0125:482": "khu byug dus bsrung gzhan gyis mi 'gyur ltar //",
    "NG0125:483": "dbang phyug mnga' brnyes gzhan la rag mi lus //",
    "NG0125:484": "khu byug gis ni gzhan gyi yid sdud ltar //",
    "NG0125:485": "kun rdzogs mchog gi sku yis thams cad sdud //",
    "NG0125:486": "sangs rgyas kun gyi bdag nyid mes chen po //",
    "NG0125:487": "zhing khams dag pa'i sangs rgyas kun gy-i lha //",
    "NG0125:488": "dkyil 'khor chen po 'khor lo rdzogs pa'i sku //",
    "NG0125:489": "rgyal kun mchod par 'dod na bdag nyid mchod //",
    "NG0125:490": "dkon mchog gsum mchod 'du shes med pa bdag la gnas pa dbang lnga thob //",
    "NG0125:491": "rdo rje theg pa'i dam tshig mi 'dor ba //",
    "NG0125:492": "nyon mongs lnga po'i las kun spyod pa dang *//",
    "NG0125:493": "sems can kun la snying brtse med pa dang *//",
    "NG0125:494": "ma byin len dang mi tshangs spyod pa dang *//",
    "NG0125:495": "phyag rgyar mi rtsol gzhan la mi rtsol ba //",
    "NG0125:496": "rtag par rgyal ba mi 'da'i dam tshig mchog /",
    "NG0125:497": "rdo rje theg pa'i ting 'dzin bstan pa ni //",
    "NG0125:498": "de bzhin nyid kyi de bzhin dam pa nyid //",
    "NG0125:499": "nam mkha'i khams bzhin rang bzhin mnyam gnas pa //",
    "NG0125:500": "sems la dmigs pa'i bdag nyid med par bsam //",
    "NG0125:501": "lha yi phyag rgya gsal ba'i ting nge 'dzin //",
    "NG0125:502": "ngo bo nyid kyis dmigs su med pa yin //",
    "NG0125:503": "rdo rje theg pa'i spyod pa dag pa ni //",
    "NG0125:504": "dka' thub mi mnga' gtsang sbrar mi rtog cing *//",
    "NG0125:505": "brtul zhugs gsum ldan sems can thams cad gsod //",
    "NG0125:506": "zas mchog bshang gci za zhing rnal 'byor don la brtson //",
    "NG0125:507": "nyon mongs lnga spyod byang chub chen po 'chang *//",
    "NG0125:508": "mtshams med lnga spyod ye shes rol par rtogs //",
    "NG0125:509": "rdo rje theg pa'i lta ba'i ngo bo la blta ba //",
    "NG0125:510": "shes rab 'bar ba'i me chen 'od gsal bas //",
    "NG0125:511": "dbyings dang ye shes gnyis kyang me 'od bsregs //",
    "NG0125:512": "dkyil 'khor gsum du mi blta de bzhin nyid mi gdab //",
    "NG0125:513": "snang stong phyag rgyar mi 'dod mnyam nyid ting 'dzin 'das //",
    "NG0125:514": "gang la mi brten gang la'ang grub pa med //",
    "NG0125:515": "gdod nas mtha' dag de bzhin de bzhin nyid //",
    "NG0125:516": "de yi tshig 'das sangs rgyas ya sangs rgyas //",
    "NG0125:517": "rdo rje theg pa chen po'i 'bras bu bstan pa'o //",
    "NG0125:518": "ma btsal ma bsgrubs rang bzhin gnas pa'i sa //",
    "NG0125:519": "sa rdzogs pad+ma can dang kun tu 'od las 'das //",
    "NG0125:520": "'bras bu lhun grub ye nas dag pa'i sa //",
    "NG0125:521": "rdo rje theg pa'i lta ba dang */",
    "NG0125:522": "dam tshig dang */",
    "NG0125:523": "spyod pa dang */",
    "NG0125:524": "bsgom pa dang */",
    "NG0125:525": "rang bzhin dang */",
    "NG0125:526": "'bras bu @#//",
    "NG0125:527": "kun gcig yin par bstan //",
    "NG0125:528": "lta spyod ting 'dzin rgyu 'bras gcig gi ngang *//",
    "NG0125:529": "gang la spyad kyang 'jug lta 'bras bu rdzogs //",
    "NG0125:530": "rdo rje theg pa'i 'bras bu thob nas yon tan ci 'byung ba bstan pa /",
    "NG0125:531": "gab tshe'i nor ltar thams cad kun 'dus shing */",
    "NG0125:532": "nam mkha' bzhin du ma g.yos ngang gis 'char /",
    "NG0125:533": "bkra shis pa rig pa'i khu byug gi rgyud las /",
    "NG0125:534": "rdo rje theg pa'i nga rgyal bstan pa dang */",
    "NG0125:535": "rdo rje theg pa'i dbye ba bstan pa'i le'u ste drug pa'o //",
    "NG0125:538": "//  de nas bcom ldan 'das dpal rdo rje sems dpas /",
    "NG0125:539": "rgyud kyi bdag po la bstod pa /",
    "NG0125:540": "kye bcom ldan 'das /",
    "NG0125:541": "bcom ldan 'das /",
    "NG0125:542": "chen po'i chen po /",
    "NG0125:543": "mchog tu gyur pas /",
    "NG0125:544": "chen po khyod ni che ba'o //",
    "NG0125:545": "bzang po'i bzang po bdag med phyogs bral dam par gyur pa khyod ni lta ba'o //",
    "NG0125:546": "kun mkhyen kun gzigs kyi ye mkhyen rang rig nyid de sangs rgyas kun gyi thugs so //",
    "NG0125:547": "kun sdud kun rdzogs kun gyi 'bras bu khyod la mi 'bral rtag phyag 'tshal //",
    "NG0125:548": "sku yi sku ste sna tshogs 'dul ba yi sku //",
    "NG0125:549": "chos sku dpag med rtag phyag 'tshal //",
    "NG0125:550": "gsung gi gsung ste sna tshogs 'dus pa'i gsung *//",
    "NG0125:551": "gsung mchog kun tu grags pa khyod la'ang rtag phyag 'tshal //",
    "NG0125:552": "thugs kyi thugs te sna tshogs 'dus pa'i de bzhin nyid de de la'ang rtag tu bdag phyag 'tshal //",
    "NG0125:553": "mi 'da' 'da' bar mi mdzad dam tshig rdo rje can gyi sku khyod la'ang rtag phyag 'tshal //",
    "NG0125:554": "kun byas dbang phyug kun gyi sna tshogs kun gyi dpal //",
    "NG0125:555": "mgon khyod la'ang rtag tu bdag phyag 'tshal //",
    "NG0125:556": "dkyil 'khor snying po dkyil 'khor ldan pa'i dkyil 'khor chen po khyod la mchod pa 'bul //",
    "NG0125:557": "khyod kyi rang bzhin sbubs kyis ma g.yogs gang yang med pas khyod ni byams pa'i mchog /",
    "NG0125:558": "yangs pa chen po khyod kyi sgo nas 'jug pa'i dpa' bo 'jug mkhan de la'ang rtag phyag 'tshal //",
    "NG0125:559": "snying po'i snying por blta ba'i lta snying can de la'ang gzhan phyag 'tshal //",
    "NG0125:560": "kye bcom ldan 'das /",
    "NG0125:561": "bcom ldan 'das /",
    "NG0125:562": "re mdzes dbang phyug khyod ni gzhar mi gtong bar 'dod //",
    "NG0125:563": "rdo rje mchog 'dzin bdag gis gzhan phyag 'tshal //",
    "NG0125:564": "de bzhin sems dpa' rnams kyang phyag 'tshal bar shog /",
    "NG0125:565": "yang dam khyod la phyag 'tshal ba ni bkra shis mchog bkra shis /",
    "NG0125:566": "zhes rgyud kyi bdag po la bstod nas /",
    "NG0125:567": "mchog tu lan gsum phyag 'tshal nas /",
    "NG0125:568": "yang bstod pa /",
    "NG0125:569": "rgyud kyi rgyal po che mchog la /",
    "NG0125:570": "gdong du thal mo zung sbyar nas phyag 'tshal te /",
    "NG0125:571": "sems dpa' dag pas khyod la phyag 'tshal bstod //",
    "NG0125:572": "bstod pa'i rgyal po rab tu bstod pas bstod //",
    "NG0125:573": "de ltar bstod pas mchog khyod grags nas ni //",
    "NG0125:574": "sangs rgyas kun gyi bstod pa de ldan shog /",
    "NG0125:575": "ces rgyud kyi rgyal po la bstod pas /",
    "NG0125:576": "de nas bcom ldan 'das dpal kun tu bzang pos /",
    "NG0125:577": "rdo rje 'dzin pa la rgyud gtad pa //",
    "NG0125:578": "kye rdo rje sems dpa' rdo rje @#//",
    "NG0125:579": "'chang chen po //",
    "NG0125:580": "rgyal ba kun gyi thugs te thugs kyi bdag /",
    "NG0125:581": "rgyal bar bstod pa'i lha yi lha khyod la //",
    "NG0125:582": "thugs rje che ba'i thugs kyi gter chen mdzod //",
    "NG0125:583": "rdo rje theg pa theg pa'i blar gyur pa //",
    "NG0125:584": "bstan pa chen po rdo rje 'dzin la bstod //",
    "NG0125:585": "rdo rje 'dzin par khyod ni bsngags pa'i phyir //",
    "NG0125:586": "rgyud mchog rgyal po'i bstan pa gzung du gsol //",
    "NG0125:587": "skyes bu thabs la mkhas pa'i dpal ldan la //",
    "NG0125:588": "rgyal ba skye ba'i gsang mchog gtad do gtad //",
    "NG0125:589": "ces rdo rje 'dzin pa bos nas /",
    "NG0125:590": "rgyud kyi rgyal po chen po gtad do //",
    "NG0125:591": "de nas rdo rje 'dzin pa chen pos pus mo g.yas pa'i lha nga sa la btsugs nas /",
    "NG0125:592": "gdong du thal mo bzung nas /",
    "NG0125:593": "kye bcom ldan 'das legs so legs so //",
    "NG0125:594": "bde bar gshegs pa legs so legs so //",
    "NG0125:595": "yongs su gtad pa'i rgyud gyi rgyal po 'di //",
    "NG0125:596": "chud ma zos par gsang bar gtad pas na //",
    "NG0125:597": "legs par gzung la brten par bya ba yis //",
    "NG0125:598": "rdo rje 'chang ba min na gsang bar bgyi ba'am /",
    "NG0125:599": "rdo rje mchog 'dzin pa 'di su la gtad ces bcom ldan 'das chen po la zhus pas /",
    "NG0125:600": "bcom ldan 'das kyis bcom ldan 'das rdo rje khyod",
    "NG0125:601": "bzhin 'dzin cing gsang ba'i rdo rjes 'gro don 'dod",
    "NG0125:602": "la / khyod la gtad pa ji bzhin du //",
    "NG0125:603": "de bzhin de bzhin gtad par bya //",
    "NG0125:604": "rdo rje 'dzin pa ma yin yang *//",
    "NG0125:605": "skyes bu seng ge'i sems yod cing *//",
    "NG0125:606": "rab tu gces dang yid 'thad pa'i //",
    "NG0125:607": "nor gyi dbyig tu gang 'gyur dang *//",
    "NG0125:608": "rin chen nor bus gang bkang nas //",
    "NG0125:609": "rin chen nor bu'i theg pa 'di /",
    "NG0125:610": "chad dam /",
    "NG0125:611": "gang zhig rgyud 'di 'dzin par byed pa la //",
    "NG0125:612": "'phral du nor dbyig mi ster na //",
    "NG0125:613": "de la seng ge'i sems med pas //",
    "NG0125:614": "de ni sgyu mkhan dmyal sogs mkhan //",
    "NG0125:615": "'dis ni dngos grub nges mi thob //",
    "NG0125:616": "de la 'di yi dbang yang med //",
    "NG0125:617": "bdud kyis bslus pa'i mi de ni //",
    "NG0125:618": "kha gsags g.yo sgyus 'di bzung bas //",
    "NG0125:619": "rdo rje 'dzin min bdud kyi bu //",
    "NG0125:620": "'di la 'dod pa'i bar chad nas //",
    "NG0125:621": "tshe 'di'i bsam pa kun yal te //",
    "NG0125:622": "'di yi bag chags ci byas kyang *//",
    "NG0125:623": "sgyu mkhan yi dwags gnas su skye //",
    "NG0125:624": "de phyir rgyud mchog 'di gtad na //",
    "NG0125:625": "nga yis khyod la gtad pa bzhin //",
    "NG0125:626": "rim gyis de bzhin gtad par bya'o //",
    "NG0125:627": "dus ngan smin par gyur pa'ang *//",
    "NG0125:628": "'phral du nor dbyig mi ster na //",
    "NG0125:629": "ma rabs de la 'di snod med //",
    "NG0125:630": "gtod dang 'dzin pa gnyis ka ni //",
    "NG0125:631": "rul myags tshig nas dmyal bar 'gro //",
    "NG0125:632": "bkra shis pa rig pa'i khu byug gi rgyud las /",
    "NG0125:633": "rgyud kyi rgyal po la bstod pa dang */",
    "NG0125:634": "rgyud gtad pa dang */",
    "NG0125:635": "phyis ji ltar gtad par bstan pa'i le'u ste bdun pa'o //",
    "NG0125:638": "//  bkra shis pa'i rgyud rdzogs so //",
    "NG0125:639": "rgya gar gyi mkhan po shri sing+ha dang */"
}