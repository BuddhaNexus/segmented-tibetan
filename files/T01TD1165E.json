{
    "T01TD1165E:237b-0": "@237b # // rgya gar skad du /",
    "T01TD1165E:237b-1": "sapta ta th'a ga ta sto tra:/",
    "T01TD1165E:237b-2": "bod skad du /",
    "T01TD1165E:237b-3": "de bzhin gshegs pa bdun gyi bstod pa //",
    "T01TD1165E:237b-4": "'jam dpal gzhon nur gyur pa la phyag 'tshal lo //",
    "T01TD1165E:237b-5": "'gro ba'i bla ma lha mi 'jig rten phyir mchod cing //",
    "T01TD1165E:237b-6": "thugs rjes gsal zhing gzhan la phan pa'i thar pa ston //",
    "T01TD1165E:237b-7": "srid gsum chu chen mthar phyin bde 'gror son pa po //",
    "T01TD1165E:237b-8": "de bzhin gshegs pa rnam par gzigs la phyag 'tshal lo //",
    "T01TD1165E:237b-9": "srid pa'i rgya mtsho mtha' dang pha rol med pa 'di //",
    "T01TD1165E:237b-10": "'jig rten nub cing 'dug pa rab tu gzigs nas kyang //",
    "T01TD1165E:237b-11": "phan gdags phyir ni chos rnams ston pa gang yin pa //",
    "T01TD1165E:237b-12": "rgyal ba gtsug tor mnga' ba de la phyag 'tshal lo //",
    "T01TD1165E:237b-13": "nyi zla dag las 'das pa'i gzi brjid mnga' ba des //",
    "T01TD1165E:237b-14": "ye shes dang ni spyod pa'i ngang tshul rnams las kyang //",
    "T01TD1165E:238a-0": "rgya mtsho'i 'jing ltar gting dpag nus par @238a * //",
    "T01TD1165E:238a-1": "mi 'gyur ba'i //",
    "T01TD1165E:238a-2": "sangs rgyas thams cad skyob pa de la phyag 'tshal lo //",
    "T01TD1165E:238a-3": "gang gi grags pa zla ba'i 'od zer 'dra ba yis //",
    "T01TD1165E:238a-4": "sa stengs mtha' dag rab tu brgyan par snang ba dang //",
    "T01TD1165E:238a-5": "au du mb'a ra'i me tog bzhin du rmad byung ba //",
    "T01TD1165E:238a-6": "thub dbang chen po log dang sel la phyag 'tshal lo //",
    "T01TD1165E:238a-7": "dri ma med cing rtag tu phan par mdzad pa dang //",
    "T01TD1165E:238a-8": "chags pa med pa gang gi dri ma med pa'i thugs //",
    "T01TD1165E:238a-9": "rnam par 'phro bas mun pa'i thibs po rab bcom zhing //",
    "T01TD1165E:238a-10": "lha yis mchod pa'i gser thub de la phyag 'tshal lo //",
    "T01TD1165E:238a-11": "btso ma'i gser gyi phung po'i kha dog 'dra ba yi ;",
    "T01TD1165E:238a-12": "/ gzi brjid 'bar ba nyi ma stong pas lhag pa mnga' //",
    "T01TD1165E:238a-13": "skyi bo kun gyis phyag byas 'jig rten mchog gyur pa //",
    "T01TD1165E:238a-14": "'od srungs mtshan gsol gang yin de la phyag 'tshal lo //",
    "T01TD1165E:238a-15": "nyi ma'i 'od zer mang pos pad+ma'i tshal phye ltar //",
    "T01TD1165E:238a-16": "gsung gi 'od zer mang pos 'jig rten sad par mdzad //",
    "T01TD1165E:238a-17": "ston pa sh'akya thub pa thugs rje sgron ma can //",
    "T01TD1165E:238a-18": "mya ngan 'das ston gang yin de la phyag 'tshal lo //",
    "T01TD1165E:238a-19": "gang gi byang chub skye ba gcig gis thogs gyur cing //",
    "T01TD1165E:238a-20": "byams pa zhes bya dga' ldan gnam gyi gnas na bzhugs //",
    "T01TD1165E:238a-21": "sa stengs bde bar gshegs par 'gyur ba gang yin pa //",
    "T01TD1165E:238a-22": "de la bdag ni rtag tu dad pas phyag 'tshal lo //",
    "T01TD1165E:238a-23": "'das pa'i rgyal ba bdun po dang ni phyis gshegs pa //",
    "T01TD1165E:238a-24": "brgyad pa byang chub sems dpa' bdag gis bstod pa yis //",
    "T01TD1165E:238a-25": "bsod nams mtha' yas dpag med bdag gis gang thob pa //",
    "T01TD1165E:238a-26": "des ni sems can rnams kyang skyon dang bral gyur cig / de bzhin gshegs pa bdun gyi bstod pa rdzogs so /",
    "T01TD1165E:238a-28": "// / rgya gar gyi mkhan po pad+ma ka ra wa rma dang /",
    "T01TD1165E:238a-29": "zhu chen gyi lo ts'a ba dge slong rin chen bzang pos bsgyur cing zhus te gtan la phab pa//"
}