{
    "T02D3439:98b-0": "@98b # // rgya gar skad du /",
    "T02D3439:98b-1": "mukta ke na sthi ra tsakra s'a dha nam /",
    "T02D3439:98b-2": "bod skad du /",
    "T02D3439:98b-3": "tshig lhug pa'i brtan pa'i 'khor lo'i sgrub thabs /",
    "T02D3439:98b-4": "'phags pa 'jam dpal la phyag 'tshal lo //",
    "T02D3439:98b-5": "dpal ldan 'jam dpal rdo rje ste //",
    "T02D3439:98b-6": "skyob pa de la phyag 'tshal nas //",
    "T02D3439:98b-7": "byis pa rnams kyis rtogs bya'i phyir //",
    "T02D3439:98b-8": "'khor lo'i tshig 'di gsal bar bri //",
    "T02D3439:98b-9": "rnal 'byor pa stan bde ba la nye bar 'dug ste /",
    "T02D3439:98b-10": "bla ma dang /",
    "T02D3439:98b-11": "sangs rgyas dang /",
    "T02D3439:98b-12": "byang chub sems dpa' rnams nam mkha' la bzhugs par bsam ste /",
    "T02D3439:98b-13": "de rnams la yid kyi rang bzhin las byung ba'i",
    "T02D3439:98b-14": "rnam pa sna tshogs pa'i mchod pa byas nas sdig",
    "T02D3439:98b-15": "pa bshags pa la sogs pa bya'o //",
    "T02D3439:98b-16": "de nas sna tshogs pa'i gzung ba dang 'dzin pa",
    "T02D3439:98b-17": "sems tsam zhes spang bar byas nas rmi lam dang",
    "T02D3439:98b-18": "gzugs brnyan lta bur bdag nyid kyis nges par byas",
    "T02D3439:98b-19": "te / gur gum lta bur dmar ba'i mu:yig las",
    "T02D3439:98b-20": "skyes pa'i zla ba'i 'od zer dmar po las aa",
    "T02D3439:98b-21": "la sogs pa'i dbyangs yig 'bar ba blta bar bya'o",
    "T02D3439:99a-0": "te / // @99a * //",
    "T02D3439:99a-1": "de'i steng du mu:yig las skyes pa'i 'od zer dmar",
    "T02D3439:99a-2": "po can gyi zla ba'i dkyil 'khor la 'bar ba'i",
    "T02D3439:99a-3": "ka yig la sogs pa blta bar bya'o //",
    "T02D3439:99a-4": "de'i steng du mu:yig las skyes pa 'phro zhing dri",
    "T02D3439:99a-5": "ma med pa'i autpal de'i ze'u 'bru la mu:yig gis",
    "T02D3439:99a-6": "mtshan par bsams la /",
    "T02D3439:99a-7": "de yongs su gyur pa las gur gum lta bu'i",
    "T02D3439:99a-8": "gzhon nu zur phud lnga pa rgyan dang bcas shing",
    "T02D3439:99a-9": "/ sgeg pa'i nyams dang ldan pa /",
    "T02D3439:99a-10": "ral gri dang po ti bsnams pa'i ngag gi dbang",
    "T02D3439:99a-11": "phyug zla ba'i gdan la bdag nyid bsgom par bya'o",
    "T02D3439:99a-12": "// de'i thugs kar mu:yig las skyes pa'i brtan pa'i",
    "T02D3439:99a-13": "'khor lo rtsibs brgyad po 'od kyis rang bzhin can",
    "T02D3439:99a-14": "la 'bar ba'i aa la sogs pas bskor ba /",
    "T02D3439:99a-15": "phyi rol du 'bar ba'i ka la sogs pa'i phreng bas bskor ba ste /",
    "T02D3439:99a-16": "de'i lte ba la aa yig go //",
    "T02D3439:99a-17": "shar gyi rtsibs la ra yig go //",
    "T02D3439:99a-18": "lho'i rtsibs la pa yig go //",
    "T02D3439:99a-19": "nub kyi rtsibs la tsa yig go //",
    "T02D3439:99a-20": "byang gi rtsibs la na yig go //",
    "T02D3439:99a-21": "me la sogs pa'i mtshams rnams la yang ni //",
    "T02D3439:99a-22": "pra:panytsa zhes pa'i yi ge rnams gur gum lta bu'i rnam par bsams la /",
    "T02D3439:99a-23": "'khor lo de'i 'od kyi tshogs kyis lus kyi nang gsal bar byas nas /",
    "T02D3439:99a-24": "ba spu so so'i khung nas phyir byung ste /",
    "T02D3439:99a-25": "phyogs bcu'i 'jig rten gyi khams gsal bar byas nas",
    "T02D3439:99a-26": "slar yang de bzhin du de rnams ba spu'i khung",
    "T02D3439:99a-27": "bur phyi nas rab tu zhugs te lus kyi nang",
    "T02D3439:99a-28": "gsal bar byed par yun ring du rnam par bsam",
    "T02D3439:99a-29": "par bya ste / aom aa ra pa tsa na mu:zhes pa ni bzlas pa'i sngags so //",
    "T02D3439:99a-30": "brtan pa'i 'khor lo'i sgrub pa'i thabs //",
    "T02D3439:99a-31": "byas pa'i bsod nams gang bsags pa //",
    "T02D3439:99a-32": "de yis 'gro ba thams cad ni //"
}