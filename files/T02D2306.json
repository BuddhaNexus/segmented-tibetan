{
    "T02D2306:246b-0": "@246b * // mthu can la gdams pa bzhugs /",
    "T02D2306:246b-2": "# // gdug ba tshar gcod ye shes chen po'i klong //",
    "T02D2306:246b-3": "rab 'bar 'jigs byed he ru ka la 'dud //",
    "T02D2306:246b-4": "thabs dang ldan pa rnal 'byor chen po'i gzhung //",
    "T02D2306:246b-5": "ma lus rgyal pa'i rjes su 'jug par bya //",
    "T02D2306:246b-6": "sdang ba'i sems can zhi bas mi 'dul ba //",
    "T02D2306:246b-7": "gnyen pos tshar gcod phrin las chen po'i lugs //",
    "T02D2306:246b-8": "bla ma la smod bstan la sdang sogs la //",
    "T02D2306:246b-9": "rang gzhan grol phyir bsgral pa'i sbyor ba tsam //",
    "T02D2306:246b-10": "mnyam nyid rig pa'i rnal 'byor chos gun ni //",
    "T02D2306:246b-11": "ro gcig zhi bas sdug bsngal rgyu 'bras bcad //",
    "T02D2306:246b-12": "thabs ldan lcags kyus 'khor lo phung po dgug / thugs rje'i lcid mnan shes rab mtshon gyis dral //",
    "T02D2306:246b-13": "chu shing kha phye ma rig mun pa bsal //",
    "T02D2306:246b-14": "ye shes 'od kyis 'byung ba rim par sbyangs //",
    "T02D2306:247a-0": "de sems gsal ba nyi @247a * //",
    "T02D2306:247a-1": "zla'i gdan stengs su //",
    "T02D2306:247a-2": "aa h'um sbyor bas 'od kyi sems dpa'i tshul //",
    "T02D2306:247a-3": "'og min gnas su ya yis rab tu bskul //",
    "T02D2306:247a-4": "gnyis med rgyal ba'i sras gyur rdo rje sems //",
    "T02D2306:247a-5": "rig pa'i dbang bskur gzhan don mdzad pa can //",
    "T02D2306:247a-6": "ngo mtshar sgyu ma'i dpe byad rnams kyis sbas //",
    "T02D2306:247a-7": "phung po la sogs 'byung ba dbang po rnams //",
    "T02D2306:247a-8": "mchod pa'i sprin du phyogs bcu khyab par spro //",
    "T02D2306:247a-9": "mnyam du sbyor bas de nyid nges pa yi //",
    "T02D2306:247a-10": "aa yi rang bzhin thog mtha' med pa'i nang //",
    "T02D2306:247a-11": "ta la mngon mtshon bris pa'i gzugs la blta //",
    "T02D2306:247a-12": "h'um bltas phur bus btab bskor rtsad nas bcad //",
    "T02D2306:247a-13": "phyag rgya ri snying po bdag po dgu 'das pas //",
    "T02D2306:247a-14": "go 'phang ster byed chags pas sdig pa sgrol //",
    "T02D2306:247a-15": "thabs dang shes rab 'brel pa gsang ba'i thabs //",
    "T02D2306:247a-16": "dka' thub tshogs dang bral ba grub pa'i lam //",
    "T02D2306:247a-17": "nyi zla'i rtsi zin zhe sdang bde bar thim //",
    "T02D2306:247a-18": "nyon mongs dran rtog shes rab snang bar gsal //",
    "T02D2306:247a-19": "goms pa'i sbyor ba legs gzhag bstan pa yis //",
    "T02D2306:247a-20": "rten med 'dzin pa bral ba ye shes lha //",
    "T02D2306:247a-21": "mnyam par sbyor bas zag med bde ba che //",
    "T02D2306:247a-22": "gnyis 'dzin bud shing me ltar rang tshig 'gyur //",
    "T02D2306:247a-23": "de ltar shes pa'i skyes bu 'dzin pa dang //",
    "T02D2306:247a-24": "'phel 'grib zag pa yod med la sogs pa //",
    "T02D2306:247a-25": "'ching grol khang par sna tshogs snang ba kun //",
    "T02D2306:247a-26": "sgyu ma'i sbyor ba rgyal ba'i mdzad pas gnas //",
    "T02D2306:247a-27": "sbyor bas gdug pa ma lus bsgral bya zhing //",
    "T02D2306:247a-28": "bsgral bas skye med dbyings su nges par sbyor //",
    "T02D2306:247a-29": "dngos po dngos med 'jig rten 'jig rten 'das //",
    "T02D2306:247a-30": "spyod yul bral bas gsang ba'i lam mchog go //",
    "T02D2306:247a-31": "gnod sbyin srin po'i mthu rtsal ngan song lam //",
    "T02D2306:247a-32": "gnyis 'dzin zhen pas rang rgyud 'khor ba ste //",
    "T02D2306:247a-33": "de nyid med par grol ba srin po'i las //",
    "T02D2306:247a-34": "yang dag don la gnam sa lta bur 'gyur //",
    "T02D2306:247a-35": "thams cad rang byung byang chub sems yin pas //",
    "T02D2306:247a-36": "'di nyid ma skyes phyogs ris cha shas bral //",
    "T02D2306:247a-37": "ma dmigs mi dmigs dmigs su med pa yi //",
    "T02D2306:247a-38": "phrin las chen pos mi mthun dri ma sel //",
    "T02D2306:247a-39": "dgug dang bkug dang 'thab dang dgar ba dang //",
    "T02D2306:247a-40": "'dren dang 'dzin dang 'khyil bar bya ba ste //",
    "T02D2306:247b-0": "sbyangs dang spel ba'i las la legs brtsams @247b pas //",
    "T02D2306:247b-1": "rgyun chad med pa'i bde ba chen por 'gyur //",
    "T02D2306:247b-2": "gsang mchog theg la dbyings la rab tu rdzogs //",
    "T02D2306:247b-3": "phyi nang snod bcud ye shes chen po'i sku //",
    "T02D2306:247b-4": "gang gis dpag par mi nus bsam las 'das //",
    "T02D2306:247b-5": "rang byung mtha' dbus mad pa snying po'i gsang //",
    "T02D2306:247b-6": "dbang po dman dang rtog ge'i yul min zhing //",
    "T02D2306:247b-7": "gang du 'ching ba'i las la spyad pas kyang //",
    "T02D2306:247b-8": "de nyid grol ba'i mchog ster rgyal sras lam //",
    "T02D2306:247b-9": "'phro 'du med pa rgyal ba'i dkyil 'khor ro //",
    "T02D2306:247b-10": "rnal 'byor gyi dbang phyug tilli pas /",
    "T02D2306:247b-11": "gyad kyi nor bu'i grong du mthu can la gdams"
}