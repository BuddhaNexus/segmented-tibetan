{
    "T02D3223:224b-0": "@224b # // rgya gar skad du /",
    "T02D3223:224b-1": "sar sva ti sv'a dha nam /",
    "T02D3223:224b-2": "bod skad du /",
    "T02D3223:224b-3": "dbyangs can ma'i sgrub thabs /",
    "T02D3223:224b-4": "dbyangs can ma la phyag 'tshal lo //",
    "T02D3223:224b-5": "sngon du brjod pa'i rim pa dag gis ji srid",
    "T02D3223:224b-6": "du stong pa nyid mngon du byas shing byin gyis",
    "T02D3223:224b-7": "kyang brlabs la / padma dkar po khru bdun gyi tshad do //",
    "T02D3223:224b-8": "de'i steng du zla ba'i dkyil 'khor ro //",
    "T02D3223:224b-9": "de'i dbus su yi ge hr'i: dkar po ste /",
    "T02D3223:224b-10": "des padma dkar po rang gi sa bon gyi snying po can du bsgom par bya'o //",
    "T02D3223:224b-11": "de las kyang bcom ldan 'das ma dbyangs can ma chen mo rjes su bsam par bya ba'o //",
    "T02D3223:224b-12": "ston ka'i zla ba'i rnam pa ltar snang ba padma",
    "T02D3223:224b-13": "dkar po'i steng na zla ba'i dkyil 'khor la bzhugs",
    "T02D3223:224b-14": "pa / phyag g-yas pa mchog sbyin par mdzad cing /",
    "T02D3223:224b-15": "g-yon pas padma dkar po yu ba dang ldan pa bsnams pa /",
    "T02D3223:224b-16": "bzhin 'dzum pa dang ldan zhing /",
    "T02D3223:224b-17": "mchog tu thugs rje'i rang bzhin can //",
    "T02D3223:224b-18": "tsandan dang me tog dang na bza' dkar po dang ldan pa /",
    "T02D3223:224b-19": "mu tig gi ngo shal gyis thugs ka nas mdzes par gyur pa /",
    "T02D3223:224b-20": "rin po che sna tshogs kyi rgyan dang ldan pa /",
    "T02D3223:224b-21": "lo bcu gnyis mi'i tshad du gyur pa /",
    "T02D3223:224b-22": "rked pa'i skabs dga' bar gyur pa /",
    "T02D3223:224b-23": "yangs la mdzes pa'i brang lcong zhing phyal ba /",
    "T02D3223:224b-24": "'od zer gyi bkod pa mtha' yas pa spro bar",
    "T02D3223:224b-25": "mdzad pas 'jig rten gsum kun du snang bar mdzad",
    "T02D3223:224b-26": "pa / de nas de'i mdun du ni bcom ldan 'das shes rab ma'o //",
    "T02D3223:224b-27": "g-yas su ni yid gzhungs ma'o //",
    "T02D3223:224b-28": "rgyab tu ni blo gros ma'o //",
    "T02D3223:224b-29": "g-yon du ni dran pa ma'o //",
    "T02D3223:224b-30": "de dag rnams ni rang gi gtso mo dang kha dog la sogs pa mtshungs pa dang /",
    "T02D3223:224b-31": "mngon du blta bas gnas par bsam par bya ba'o //",
    "T02D3223:224b-32": "de nas rang gi lte ba'i yul phyogs su zla",
    "T02D3223:224b-33": "ba'i dkyil 'khor la yi ge aom dkar po bsgom",
    "T02D3223:224b-34": "par bya ba'o // de las lhag ma ma lus",
    "T02D3223:224b-35": "pa'i ngag gi rang bzhin gyi phreng ba nges par",
    "T02D3223:224b-36": "'phros par gyur pas rgyun mi 'chad par rab tu",
    "T02D3223:224b-37": "'byung bar bsam par bya zhing sngags bgrang bar bya",
    "T02D3223:224b-38": "par bya ba'o // ba'o // de la sngags ni 'di yin te /",
    "T02D3223:224b-39": "aom hr'i: ma h'a ma y'am ge ma h'a sa",
    "T02D3223:224b-40": "ra sva tye na ma: de ltar yang bsnyen gnas",
    "T02D3223:224b-41": "la gnas par gyur pa dang /",
    "T02D3223:224b-42": "ngag mi smra bar gnas pa dang /",
    "T02D3223:224b-43": "rtag par rgyun mi 'chad par lha'i nga rgyal gyis lhag par gnas pa dang /",
    "T02D3223:224b-44": "sngags rgyun du zlos pa dang /",
    "T02D3223:225a-0": "las gzhan la mi sems pas ni dbyangs can @225a * //",
    "T02D3223:225a-1": "ma'i gsung 'thob pa'o //",
    "T02D3223:225a-2": "zla ba gsum na tshangs pa yang 'grub par 'gyur ro //",
    "T02D3223:225a-3": "zla ba drug na dbyangs can ma dang mnyam par 'gyur ba yin no //",
    "T02D3223:225a-4": "de nas sman bshad par bya ste /",
    "T02D3223:225a-5": "ra 'o 'jigs med tsha gsum pa tha dang /",
    "T02D3223:225a-6": "shu dag si gu rgyam tsha rnams bsnyams la /",
    "T02D3223:225a-7": "lan bdun mngon par bsngags te mar sar dang /",
    "T02D3223:225a-8": "'thungs pas dbyangs can ma nyid 'grub pa yin //",
    "T02D3223:225a-9": "ra'o bzhi 'gyur dag tu bya ba yin //",
    "T02D3223:225a-10": "mar ni bskol ba srang gcig dag yin te //",
    "T02D3223:225a-11": "sman rnams srang re tsam du byas pas ni //",
    "T02D3223:225a-12": "dal gyis 'jam por ming ni blo gros bzang //",
    "T02D3223:225a-13": "zla ba tsam du rab tu sbyar byas pas //",
    "T02D3223:225a-14": "ngag gi dbang ni bla na med pa 'thob //",
    "T02D3223:225a-15": "zla ba drug tu nye bar sbyar byas pas //",
    "T02D3223:225a-16": "dngos su ngag gi dbang phyug nyid du 'gyur //",
    "T02D3223:225a-17": "mnyam med khu byug skad ni nges sgrogs pa'i //",
    "T02D3223:225a-18": "snyan pa'i dbyangs ni skye bar 'gyur ba yin //",
    "T02D3223:225a-19": "dngos rnams sna tshogs pa yi nus ldan phyir //",
    "T02D3223:225a-20": "'di la the tshom za bar bya ba min //",
    "T02D3223:225a-21": "zhes bya ba ni dbyangs can ma chen mo'i sgrub thabs so //"
}