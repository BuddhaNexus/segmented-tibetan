{
    "NG0607:1": "@#// rgya gar skad du /",
    "NG0607:2": "badzra krid+hi pad+ma nri t+ye shwa ra ya /",
    "NG0607:3": "bod skad du /",
    "NG0607:4": "dpal pad+ma gar gyi dbang phyug la phyag 'tshal lo //",
    "NG0607:5": "rdo rje khro mo gzi ldan ma la phyag 'tshal lo //",
    "NG0607:6": "de nas yang dag bshad bya ba //",
    "NG0607:7": "gar gyi dbang phyug bde chen po //",
    "NG0607:8": "rnal 'byor gsang ba zhes bya ba'i //",
    "NG0607:9": "rgyud ni rab tu bshad par bya //",
    "NG0607:10": "gang 'di thos pa tsam gyis ni //",
    "NG0607:11": "lha dang klu dang gnod sbyin dang *//",
    "NG0607:12": "dri za lha min gsang ba pa //",
    "NG0607:13": "srin po lto 'phye la sogs pa //",
    "NG0607:14": "gang 'di nyams su blangs gyur na //",
    "NG0607:15": "zhi dang rgyas pa'i las rnams 'grub //",
    "NG0607:16": "bsad dang bcings dang 'phang dang rgyal //",
    "NG0607:17": "dngos grub sbyor ba 'di yis 'grub //",
    "NG0607:18": "tshe rings yon tan phun sum tshogs //",
    "NG0607:19": "dam pa rgyal ba 'byung ba dang *//",
    "NG0607:20": "mnan cing spar dang gzhan du 'gro //",
    "NG0607:21": "ma lus 'di yis 'grub par byed //",
    "NG0607:22": "gang gis ring por mi thogs par //",
    "NG0607:23": "rdzogs sangs rgyas ni bde ba che //",
    "NG0607:24": "yon tan rgya mtsho mchog mnga' ba //",
    "NG0607:25": "'grub pa 'di las gzhan du min //",
    "NG0607:26": "gsang ba la ni dad pa dang *//",
    "NG0607:27": "mos dang shes rab snying rje che //",
    "NG0607:28": "zhi dang mchog la brtag dka' ba //",
    "NG0607:29": "'di ni dngos grub stsol byed 'gyur //",
    "NG0607:30": "sdom gnas yi rangs dbang bskur te //",
    "NG0607:31": "rang 'dod phyag rgya chen po bstan //",
    "NG0607:32": "ji ltar 'dod pa'i dngos grub kun //",
    "NG0607:33": "thogs pa med par 'byung bar 'gyur //",
    "NG0607:34": "theg pa chen po'i rigs can yang *//",
    "NG0607:35": "gang gis sdom pa ma byin pa dang *//",
    "NG0607:36": "dbang ma @#//",
    "NG0607:37": "bskur bar ni nam yang dngos grub mi 'gyur //",
    "NG0607:38": "bdag nyid cho ga rdzogs pa yis //",
    "NG0607:39": "slob ma la ni snying rje zung *//",
    "NG0607:40": "sdom pa gsum ni sbyin par bya //",
    "NG0607:41": "de nas gnang ba chen por 'gyur //",
    "NG0607:42": "dbang chen gar gyi dbang phyug gis //",
    "NG0607:43": "yum bcas dkyil 'khor chen por ni //",
    "NG0607:44": "mkhas pa cho ga rdzogs byas te //",
    "NG0607:45": "dbang bskur dngos grub snod du 'gyur //",
    "NG0607:46": "sa gzhi bzang po legs rnyed nas //",
    "NG0607:47": "gang gis rin gyis sbyor ba bya //",
    "NG0607:48": "bdag po la ni gtor ma sbyin //",
    "NG0607:49": "de la yongs su dag par 'gyur //",
    "NG0607:50": "dang po'i snod du ji bzhin 'gyur //",
    "NG0607:51": "de nas rang gi phyag rgya yis //",
    "NG0607:52": "kha dog sna tshogs rab ldan pa'i //",
    "NG0607:53": "rin chen 'bar ba rab tu 'phro //",
    "NG0607:54": "rab tu 'phro ba'i khang pa'i nang *//",
    "NG0607:55": "yongs su rdzogs pa'i phyag rgya che //",
    "NG0607:56": "rdo rje bskul ba dang bcas pa //",
    "NG0607:57": "bzang po'i steng na yang dag gnas //",
    "NG0607:58": "de tshe drag po'i 'khor gyis dbul //",
    "NG0607:59": "rab tu drag po'i phyag rgyar langs //",
    "NG0607:60": "phyogs kun tu ni lta bya ste //",
    "NG0607:61": "khro bo'i khang pa rtsom par 'gyur //",
    "NG0607:62": "ba su ta yi 'phreng ba ni //",
    "NG0607:63": "byin brlabs bdud rtsi lnga yis mtshan //",
    "NG0607:64": "rdo rje srad bu'i phyag rgya che //",
    "NG0607:65": "gsang ba'i dkyil 'khor byed pa po //",
    "NG0607:66": "badzra d+harma tsakra hu~m /",
    "NG0607:67": "rang gi dkyil 'khor chen po ni //",
    "NG0607:68": "thal ba mchog las byung ba'o //",
    "NG0607:69": "kha dog nyi shu rtsa lnga'am //",
    "NG0607:70": "lnga yis tshon gyis bri bar bya //",
    "NG0607:71": "gang gis dkyil 'khor chen po ru //",
    "NG0607:72": "yid 'ong cho ga rdzogs byas te //",
    "NG0607:73": "legs par brtag pa'i slob ma gzhug / dngos grub dam pa sbyor bar byed //",
    "NG0607:74": "gar gyi dkyil 'khor chen po der //",
    "NG0607:75": "dmar po yis ni bdug byas te //",
    "NG0607:76": "bum pa nag pos ma gos pas //",
    "NG0607:77": "spyi bor dbang bskur byin gyis brlabs //",
    "NG0607:78": "dbu rgyan rdo rje dril bu dang *//",
    "NG0607:79": "ming dang brtul zhugs la sogs pa //",
    "NG0607:80": "gang la dbang bskur tsam gyis kyang *//",
    "NG0607:81": "rab mchog dngos grub bsgrub par byed //",
    "NG0607:82": "mkha' 'gro rigs 'dzin mar ldan pa'i //",
    "NG0607:83": "sbyor ba dam pa 'di dag kyang *//",
    "NG0607:84": "bdag gzhan nyes pa bskyab pa'i phyir //",
    "NG0607:85": "rtag tu sbyin par bya ba yin //",
    "NG0607:86": "dbang chen rig pa 'dzin bcas pa //",
    "NG0607:87": "khro bo de bzhin nyid sbyor ba'i //",
    "NG0607:88": "dkyil 'khor chen po gsang ba'i dam //",
    "NG0607:89": "dngos grub dam pa kun gyi rgyu //",
    "NG0607:90": "phyag rgya gcig la 'khril ba'i tshul //",
    "NG0607:91": "gsang ba'i 'khor lo bde bar sbyor //",
    "NG0607:92": "gang gis zil gyis gnon pa yi //",
    "NG0607:93": "rab tu 'bar bas bsgom par bya //",
    "NG0607:94": "phyag rgya chen po'i bdag nyid kyis //",
    "NG0607:95": "kun tu yon tan ldan nas su //",
    "NG0607:96": "bum pa skyon dang bral bar ni //",
    "NG0607:97": "bdud rtsi tshe yi sgrub pa brtsam //",
    "NG0607:98": "sman dang 'bru dang rin po che //",
    "NG0607:99": "dkar gsum mngar ba gsum po dang *//",
    "NG0607:100": "de bzhin du ni snum por sbyar //",
    "NG0607:101": "legs par rgyas btab dbus su gnas //",
    "NG0607:102": "bdag nyid 'khor lo chen po yis //",
    "NG0607:103": "snying po las ni snying por bsam //",
    "NG0607:104": "de nyis gsang ba'i tshul 'chang bas //",
    "NG0607:105": "bdud rtsi bcud ni 'gugs par byed //",
    "NG0607:106": "om pad+ma",
    "NG0607:108": "[(]25[)]@#// ma ha shri he ru ka hri pad+ma krod+hi shwa ri dza dza /",
    "NG0607:109": "om hu lu hu lu hri hu~m phat //",
    "NG0607:110": "e a ra li hri dzi /",
    "NG0607:111": "a yu she hu~m //",
    "NG0607:112": "rang rang rtsa ba'i sngags rnams kyis //",
    "NG0607:113": "kun tu sgrub pa'i cho ga bya //",
    "NG0607:114": "gang gis rab tu sbyar byas nas //",
    "NG0607:115": "'dod pa rab tu 'grub par 'gyur //",
    "NG0607:116": "zhes pa 'di ni de bzhin gshegs pa thams cad dang *//",
    "NG0607:117": "de bzhin gshegs pa'i gsung rab tu sbyor ba zhes bya ba'i dam tshig chen po'o //",
    "NG0607:118": "'od dang du ba me 'bar ba //",
    "NG0607:119": "ji srid 'gul dang g.yo ba dang *//",
    "NG0607:120": "gang gis mtshan ma gzhan byung tshe //",
    "NG0607:121": "bdag nyid cho ga bzhin du bza' //",
    "NG0607:122": "pad+ma 'dab brgyad bcu drug ste //",
    "NG0607:123": "a las byung ba bcu drug bzhag / nang du thung ngu'i sde ba ste //",
    "NG0607:124": "phyir ni ring po nyid yin no //",
    "NG0607:125": "snod chen po legs mdzad pa //",
    "NG0607:126": "gang gis legs pa'i rtags ldan pa //",
    "NG0607:127": "rnyed pa cho ga bzhin du bstod //",
    "NG0607:128": "bdud rtsi lngas ni gang par bya //",
    "NG0607:129": "gang gis yongs su dag pa las //",
    "NG0607:130": "thod pa'i rten du bsam par bya //",
    "NG0607:131": "bdag nyid 'khor lo chen po la //",
    "NG0607:132": "ji ltar 'dod pa'i sa bon gzhug / 'di yis rnal 'byor gang 'dod pa'i //",
    "NG0607:133": "dpag med 'phel bar byed par 'gyur //",
    "NG0607:134": "zhes pa gsang ba chen po yongs su 'phel ba rdo rje zhes bya ba'i dam tshig chen pa'o //",
    "NG0607:135": "mtshan dang ldan pa'i legs mdzes pa'i //",
    "NG0607:136": "bu mo lnga'am nyi shu dang *//",
    "NG0607:137": "rtsa lnga 'das par bcas pa gnas //",
    "NG0607:138": "rnal 'byor ldan pas btsal bar bya //",
    "NG0607:139": "'dab bzhi pas ni legs mtshan pa'i //",
    "NG0607:140": "gdan ni re re'i gnas na gnas //",
    "NG0607:141": "dbus su dkyil 'khor chen po ste //",
    "NG0607:142": "dbang chen sku ni yang dag bzhugs //",
    "NG0607:143": "gang gis dus lngar legs par sbyar //",
    "NG0607:144": "gdan ni re re'i gnas na gnas //",
    "NG0607:145": "dbus su dkyil 'khor chen po ste //",
    "NG0607:146": "dbang chen sku ni yang dag bzhugs //",
    "NG0607:147": "gang gis dus lngar legs par sbyar //",
    "NG0607:148": "byang chub sems ni gnyis kar gdab //",
    "NG0607:149": "gang gis dus su de yi gnas //",
    "NG0607:150": "blug pa'i cho ga 'di dag bya //",
    "NG0607:151": "d+han da dkar po shu dag dang *//",
    "NG0607:152": "tsan dug lha tsher bdud rtsi lnga //",
    "NG0607:153": "bud med b+ha gar legs rten te //",
    "NG0607:154": "bsgrub nas rnal 'byor pa yis bza' //",
    "NG0607:155": "gang gis dus su sdom pa kun la gnas //",
    "NG0607:156": "rigs pa'i cho gas rjes 'brengs nas //",
    "NG0607:157": "brtul zhugs la ni rab gnas te //",
    "NG0607:158": "rtag tu sgrub pa'i thabs gsungs pa //",
    "NG0607:159": "bdag med pa la byung ba yi //",
    "NG0607:160": "bum pa bzang po rin chen snod //",
    "NG0607:161": "de nang kun 'dus byang chub sems //",
    "NG0607:162": "bkug ste bdag nyid bza' bar bya //",
    "NG0607:163": "zhes pa 'di gang gis rab tu gsang ba'i bcud",
    "NG0607:164": "'dod pa rgyas pa zhes bya ba'i dam tshig chen",
    "NG0607:165": "po'o // gdug cing gtum par gyur pa ste //",
    "NG0607:166": "zhi ba'i las kyis mi 'dul zhing *//",
    "NG0607:167": "thabs gzhan sbyor ba don med pa //",
    "NG0607:168": "om pad+ma ma ha shri he ru ja hri pad+ma krod+ha shwa ri dza dza /",
    "NG0607:169": "om hu lu hu lu hri hu~m phat //",
    "NG0607:170": "e a ra li hri dza /",
    "NG0607:171": "a yu she hu~m /",
    "NG0607:172": "rang rang rtsa ba'i sngags rnams kyis //",
    "NG0607:173": "kun tu sgrub pa'i cho ga @#//",
    "NG0607:174": "bya //",
    "NG0607:175": "gang gis rab tu sbyar byas na //",
    "NG0607:176": "'dod pa rab tu 'grub par 'gyur //",
    "NG0607:177": "zhes pa 'di ni de bzhin gshegs pa thams cad dang *//",
    "NG0607:178": "de bzhin gshegs pa'i gsung rab tu sbyor ba zhes bya ba'i dam tshig chen po'o //",
    "NG0607:179": "'od dang du ba med 'bar ba //",
    "NG0607:180": "ji srid 'gul dang g.yo ba dang *//",
    "NG0607:181": "gang gis mtshan ma gzhan byung tshe //",
    "NG0607:182": "bdag nyid cha ga bzhin du bza' //",
    "NG0607:183": "pad+ma 'dab brgyad bcu drug ste //",
    "NG0607:184": "a las byung ba bcu drug bzhag / nang du thung ngu'i sde ba ste //",
    "NG0607:185": "phyir ni ring po nyid yin no //",
    "NG0607:186": "snod chen po legs mdzad pa //",
    "NG0607:187": "gang gis legs pa'i rtags ldan pa //",
    "NG0607:188": "rnyed pa cho ga bzhin du bstod //",
    "NG0607:189": "bdud rtsi lngas ni dgang bar bya //",
    "NG0607:190": "gang gis yongs su dag pa las //",
    "NG0607:191": "thod pa'i rten du bsam par bya //",
    "NG0607:192": "bdag nyid 'khor lo chen po la //",
    "NG0607:193": "ji ltar 'dod pa'i sa bon gzhug / 'di yis rnal 'byor gang 'dod pa'i //",
    "NG0607:194": "dpag med 'phel bar byed par 'gyur //",
    "NG0607:195": "zhes pa gsang ba chen po yongs su 'phel ba rdo rje zhes bya ba'i dam tshig chen po'o //",
    "NG0607:196": "mtshan dang ldan pa'i legs mdzes pa'i //",
    "NG0607:197": "bu mo lnga'am nyi shu dang *//",
    "NG0607:198": "rtsa lnga 'das par bcad pa gnas //",
    "NG0607:199": "rnal 'byor nan tan gyis ni gsad par bya //",
    "NG0607:200": "gang tshe gsad par gyur pa na //",
    "NG0607:201": "bdag nyid la sogs phun sum tshogs //",
    "NG0607:202": "hom khung gru gsum gdengs pa la //",
    "NG0607:203": "rdo rje mda' gzhu ldan byas te //",
    "NG0607:204": "khrag dang dug gis byug nas ni //",
    "NG0607:205": "drag po'i mtshon cha dgram par bya //",
    "NG0607:206": "tsher ma can gyi shing dag dang *//",
    "NG0607:207": "rmongs pa'i bsad pa'i rdzas rnams la //",
    "NG0607:208": "gang gis rab tu 'bar ba yi //",
    "NG0607:209": "ral gri la sogs bzhug par bya //",
    "NG0607:210": "rkang rjes khrag dang dri chu dang *//",
    "NG0607:211": "sa la rab tu 'bad pa yis //",
    "NG0607:212": "zhags pa yis ni bsdam byas te //",
    "NG0607:213": "gan rkyal dag tu gzhag par bya //",
    "NG0607:214": "zhes pa 'di ni rdzas rab tu gsang ba zhes bya ba'i dam tshig chen po'o //",
    "NG0607:215": "de nas dgug par gyur pa ste //",
    "NG0607:216": "tsha ba'i shing la me sbar te //",
    "NG0607:217": "tsha ba'i rdzas kyi byug bya zhing *//",
    "NG0607:218": "me 'bar ba la bskam par bya //",
    "NG0607:219": "om dz+wa la dz+wa la ma ra ya hri dza /",
    "NG0607:220": "pa tsa pa tsa ma ra ya hri dza /",
    "NG0607:221": "da ra da ra ma ra ya hri dza /",
    "NG0607:222": "de nas drag po'i khang par gzhug / rab tu 'bar ba'i tho bas mnan //",
    "NG0607:223": "des kyang nus pa gzhan pa rnams //",
    "NG0607:224": "rab tu 'joms par 'gyur ba yin //",
    "NG0607:225": "ces pa 'di ni rab tu gsang ba'i sbyor ba",
    "NG0607:226": "chen po'i dam tshig go / 'khor ba chen po'i",
    "NG0607:227": "bdag nyid can // ting 'dzin gsang ba'i sbyor ba yis //",
    "NG0607:228": "rab tu gsang ba'i las rnams kun //",
    "NG0607:229": "thogs pa med par 'grub par 'gyur //",
    "NG0607:230": "las rnams rab tu sangs nas ni //",
    "NG0607:231": "'jug 'gyur 'khor lo bdag nyid che //",
    "NG0607:232": "bdag nyid cho ga bzhin rgyas pas //",
    "NG0607:233": "'dod pa rdo rje bzhin du 'grub //",
    "NG0607:234": "dbang chen sku ni gsang bar bya //",
    "NG0607:235": "gsung dang de bzhin thugs gsang na //",
    "NG0607:236": "bsad pa 'di'ang thogs pa med //",
    "NG0607:237": "ces pa 'di ni gsad pa'i @#//",
    "NG0607:238": "sbyor ba'i dam tshig chen po rab tu gsang ba'o //",
    "NG0607:239": "tsan dan ga bur shu dag dang *//",
    "NG0607:240": "tsan dug lha 'tsher bdud rtsi lnga //",
    "NG0607:241": "bud med b+ha gar legs rten te //",
    "NG0607:242": "bsgrub nas rnal 'byor pa yis bza' //",
    "NG0607:243": "gang gis sdom pa kun la gnas //",
    "NG0607:244": "reg pa'i cho ga rjes 'brangs nas //",
    "NG0607:245": "brtul zhugs la ni rab gnas te //",
    "NG0607:246": "rtag tu dpa' bo'i spyod pa bya //",
    "NG0607:247": "nyi ma zla ba gnas kyis bar //",
    "NG0607:248": "bdag nyid 'tsho bar the tshom med //",
    "NG0607:249": "rigs 'dzin rigs 'dzin ma rnams kyis //",
    "NG0607:250": "rtag tu srung bar byed par 'gyur //",
    "NG0607:251": "dmus long long ba rgyab sbrel yang //",
    "NG0607:252": "bstan pa'i don la gnas par byed //",
    "NG0607:253": "lhun rdzogs tshe yi dkyil 'khor la //",
    "NG0607:254": "gang gis gnas par gyur nas ni //",
    "NG0607:255": "rtag tu dngos grub chen po sgrub //",
    "NG0607:256": "dngos grub 'di la su gnas pa //",
    "NG0607:257": "dngos grub gzhan yang thogs pa med //",
    "NG0607:258": "yon tan dngos grub thams cad kun //",
    "NG0607:259": "thogs pa med par 'gyur ba med //",
    "NG0607:260": "gang gis rtag tu sbyor ba'i mchog / pad+ma 'di la rten gyur na //",
    "NG0607:261": "'jig rten mi bder gyur pa'am //",
    "NG0607:262": "bde bar gzhan du 'pho bar 'gyur //",
    "NG0607:263": "rig pa'i brtul zhugs chen po yis //",
    "NG0607:264": "sdom pa gang dang gang la gnas //",
    "NG0607:265": "rigs 'dzin mchog gi sa bon can //",
    "NG0607:266": "ci phyir rol mo rgya cher gnas //",
    "NG0607:267": "dbang chen gar gyi dbang phyug gis //",
    "NG0607:268": "dngos grub gsang ba ji snyed pa //",
    "NG0607:269": "ma lu 'di yin thob par 'gyur //",
    "NG0607:270": "gzhan 'gyur yon tan smos ci dgos //",
    "NG0607:271": "zhes pa 'di ni gsang ba'i tshe'i sbyor ba'i dam tshig chen po'o //",
    "NG0607:272": "de nas yang dag bshad bya ba //",
    "NG0607:273": "lan bdun legs par btsal ba yi //",
    "NG0607:274": "sa yi zhag ni yongs rdzogs pa //",
    "NG0607:275": "gang gis legs par rnyed pa dang *//",
    "NG0607:276": "mkhas pas grub pa chen po byas //",
    "NG0607:277": "zos nas 'dod pa de nyid grub //",
    "NG0607:278": "a ru ra ni bzang po pa //",
    "NG0607:279": "gang 'dir yongs su btsal gyur pa //",
    "NG0607:280": "he ru ka ni sbyor byas nas //",
    "NG0607:281": "bdag nyid cho ga rdzogs par 'gyur //",
    "NG0607:282": "yon tan rmad du gzhan yang 'byung *//",
    "NG0607:283": "zhes pa 'di ni sbyor ba tshe'i dam tshig chen mo yin pa'o //",
    "NG0607:284": "gar gyi dbang phyug chen po yis //",
    "NG0607:285": "'byung po bsgral ba'i cho ga ni //",
    "NG0607:286": "ri nag rtse mo gnam du mchong *//",
    "NG0607:287": "yid mi dga' zhing 'jigs pa dang *//",
    "NG0607:288": "ngam grog dang ni g.yangs sa dang *//",
    "NG0607:289": "lam gyi mdo 'am shing gcig drung *//",
    "NG0607:290": "rtsub pa'i sa ni tsha sgo can //",
    "NG0607:291": "srog chags thams cad 'chi ba dang *//",
    "NG0607:292": "ral gri lta bu rab tu 'bar //",
    "NG0607:293": "bsad pa'i gnas kyi dam pa ste //",
    "NG0607:294": "der ni nye bar 'dug nas ni //",
    "NG0607:295": "bar chad bzlog cing mnyes par bya //",
    "NG0607:296": "bar chad gang gis bzlog 'gyur pa //",
    "NG0607:297": "de ni nan tan chen po byas //",
    "NG0607:298": "gang zhig bdag dang gzhan rnams la //",
    "NG0607:299": "yon tan 'byung ba ci 'dod pa //",
    "NG0607:300": "des ni thogs pa med 'gyur ba //",
    "NG0607:301": "'grub phyir rab tu bsngags pa yin //",
    "NG0607:302": "om hu lu hu lu hu~m phat //",
    "NG0607:303": "e a ra li hri dza //",
    "NG0607:304": "che ge mo san ti ma ta ya dza //",
    "NG0607:305": "zhes pas 'di ni gang gis 'byung po rab tu bsad @#//",
    "NG0607:306": "pa'i dam tshig chen po'o //",
    "NG0607:307": "gang gis tho rangs dus dag tu //",
    "NG0607:308": "rab tu 'bar ba'i me btang ste //",
    "NG0607:309": "nag po sprin gyi sbyor bas ni //",
    "NG0607:310": "gang zhig byug pa 'grub par 'gyur //",
    "NG0607:311": "gzhan yang 'ug pa'i tsit+ta dang *//",
    "NG0607:312": "gong ma'i sbyor dang ldan pa yis //",
    "NG0607:313": "rtag tu sgrub pa'i cho ga bya //",
    "NG0607:314": "de ni bltas chen thob pa yin //",
    "NG0607:315": "gang gis rtag tu gcer bur 'dug / bdud rtsi lnga yi thod par gnas //",
    "NG0607:316": "gang 'di bsgrub pa tsam gyis ni //",
    "NG0607:317": "myur du 'grub par gdon mi za //",
    "NG0607:318": "bdag nyid cho ga kun rgyas pas //",
    "NG0607:319": "rig pa'i brtul zhugs chen po yis //",
    "NG0607:320": "gang la gnas nas rab 'grub pa //",
    "NG0607:321": "'di ni gsang ba chen po yin //",
    "NG0607:322": "bdag nyid cho ga kun rgyas pas //",
    "NG0607:323": "'dod pa kun gyi sbyor ba 'grub //",
    "NG0607:324": "gang la yid la byas pa yis //",
    "NG0607:325": "de nyid rab tu gsad pa yis //",
    "NG0607:326": "de nyid rab tu gsad pa yin //",
    "NG0607:327": "'dod pa kun ni gang yin pa //",
    "NG0607:328": "de tshe mkhas pas 'dod pa 'grub //",
    "NG0607:329": "'di ni brtul zhugs kyi dam tshig chen po rab tu grags pa'o //",
    "NG0607:330": "bdud rtsi lnga las byung ba'i las //",
    "NG0607:331": "dri zhim ril bu rab byas te //",
    "NG0607:332": "lcags gsum gyis rab tu dkris te //",
    "NG0607:333": "bsgrub pas rang gi rtags dang ldan //",
    "NG0607:334": "om tsun d+ha tsun d+ha hri dza /",
    "NG0607:335": "ban d+ha ban d+hi hri dza /",
    "NG0607:336": "pa ta pa ta hri dza /",
    "NG0607:337": "ha na ha na hri dza /",
    "NG0607:338": "da ha da ha hri dza /",
    "NG0607:339": "gardza gardza hri dza /",
    "NG0607:340": "ku ru ku ru hri dza //",
    "NG0607:341": "sngags 'di dag ni rab tu gsang ba'i ril bu",
    "NG0607:342": "sbyor ba'i dam tshig go / gang zhig rtag pa'i",
    "NG0607:343": "bdag nyid can // 'khor lo chen po rab sbyor bas //",
    "NG0607:344": "rab tu gsang ba'i sbyor ba 'di //",
    "NG0607:345": "rab tu bsgrub par bya ba yin //",
    "NG0607:346": "ces pa 'di ni 'dod pa kun 'byung bzhes bya ba'i dam tshig chen po'o //",
    "NG0607:347": "gang zhig mngon sum gsal gyur nas //",
    "NG0607:348": "gsang ba sbyor ba'i theg chen gyis //",
    "NG0607:349": "ro langs gsod pa'i sbyor ba las //",
    "NG0607:350": "bsad gcad las rnams rab tu bya //",
    "NG0607:351": "tsa kra om brum //",
    "NG0607:352": "tsakra hu~m brum //",
    "NG0607:353": "tsakra swa brum /",
    "NG0607:354": "tsakra ha brum //",
    "NG0607:355": "ha na ha na ma ra ya ma ra ya /",
    "NG0607:356": "na sha ya na sha ya hri dza dza /",
    "NG0607:357": "zhes pa 'di ni 'byung po gsad pa'i drag shul chen po'i sbyor ba'o //",
    "NG0607:358": "phur bu dmar po dbang dang ldan //",
    "NG0607:359": "'od chen rtags dang ldan 'gyur nas //",
    "NG0607:360": "gang gis dkar na mtshams su gdab //",
    "NG0607:361": "me dpung chen pos bsreg par byed //",
    "NG0607:362": "hri pad+ma shri he ru ka ki li ki la ya ma ra ya ma ra ya phat //",
    "NG0607:363": "ces pa 'di ni rab tu gsang ba'i phur ba'i",
    "NG0607:364": "dam tshig go / rab tu gnam lcags 'bar ba",
    "NG0607:365": "yi // ral gri yang ni bsam par bya //",
    "NG0607:366": "rkang pa nas ni mgo bo'i bar //",
    "NG0607:367": "de ni gtum po'i sbyor ba yin //",
    "NG0607:368": "gang zhig rab tu 'jigs pa yi //",
    "NG0607:369": "gar gyi dbang phyug chen po yis //",
    "NG0607:370": "gtum par gyur pa thams cad ni //",
    "NG0607:371": "lung gsum mdo ru sbas par bya //",
    "NG0607:372": "gang tshe gzhan pa'i gsang sngags kyis //",
    "NG0607:373": "sngags ni rab tu grub pa yin //",
    "NG0607:374": "ces pa 'di ni gnas pa'i las kyi dam tshig chen po'i de kho na nyid do //",
    "NG0607:375": "ra dug pa dang re'u lcag dang *//",
    "NG0607:376": "gang gis tsan ti pa ya dang */ @#//",
    "NG0607:377": "si ma du ni mnyam sbyar te //",
    "NG0607:378": "snga dro'i dus su brdeg par bya //",
    "NG0607:379": "ces pa 'di ni drag shul chen po'i rdzas kyis",
    "NG0607:380": "gdug pa can gsod par byed pa'i dam tshig chen",
    "NG0607:381": "po'o / gang gi thod pa nag po'i nang *//",
    "NG0607:382": "tsit+ta gsum dang mnyam sbyar te //",
    "NG0607:383": "gang gi gnas su bcug gyur na //",
    "NG0607:384": "myur du 'chi bar byed pa yin //",
    "NG0607:385": "ma me thod pa bzang po'i nang *//",
    "NG0607:386": "rims kyi khrag dang bcas te blugs //",
    "NG0607:387": "gang gis phyogs su gtor ba yis //",
    "NG0607:388": "smyos 'gros dag ni byed pa yin //",
    "NG0607:389": "mu kham ku ru b+han d+ha ya hri dza dza /",
    "NG0607:390": "zhes pa 'di ni thugs kyi dam tshig chen pa'o //",
    "NG0607:391": "gang gi rengs par bya ba ni /",
    "NG0607:392": "dri bo 'jigs pa'i gnas dag tu //",
    "NG0607:393": "gzugs ni gdug pa'i khrag gis byu ga / lho nub mtshams su bstan par bya //",
    "NG0607:394": "gang zhig thog pa med gyur ba'i //",
    "NG0607:395": "bdag nyid 'khor lo chen po ni //",
    "NG0607:396": "kun tu sbyor bar byed pa yin //",
    "NG0607:397": "lcags bzang rab tu 'bar ba'i snod //",
    "NG0607:398": "mkhas pa'i spyi nas rkang pa ra bzhag /",
    "NG0607:399": "phye ma gsum ni rab tu phreng *//",
    "NG0607:400": "de yi nang du blugs cing sgrub /",
    "NG0607:401": "ces pa 'di ni rab tu sgrub pa'i las kyi dam tshig chen po'o //",
    "NG0607:402": "gang gis ci 'dras ming nas bya //",
    "NG0607:403": "rab tu 'phro ba'i 'od zer gyis //",
    "NG0607:404": "stong gsum phyag rgya dgug par bya //",
    "NG0607:405": "phyag rgya yis ni rengs par gyur //",
    "NG0607:406": "zhes pa 'di ni rengs pa'i sbyor ba'i dam tshig chen pa'o //",
    "NG0607:407": "'dod par gyur pa'i yi dgas la //",
    "NG0607:408": "'bar ba'i rdo rje sbyor ba yis //",
    "NG0607:409": "rab tu gsang ba'i sbyor byas nas //",
    "NG0607:410": "rengs par 'gyur ba gdon mi za //",
    "NG0607:411": "rengs pa'i 'gyur ba'i sbyor ba ni /",
    "NG0607:412": "mkhas pa gang gis spyad gyur na //",
    "NG0607:413": "de ni rengs pa de yi las //",
    "NG0607:414": "thog pa med par 'gyur ba yin //",
    "NG0607:415": "gang gis zla ba dman pa la //",
    "NG0607:416": "phye ma gsum dang tsha ba gsum //",
    "NG0607:417": "ji ltar sbyor ba legs byas nas //",
    "NG0607:418": "de ni ma lus myur du 'grub //",
    "NG0607:419": "las kyi cho ga mthong ba yis //",
    "NG0607:420": "rnal 'byor dbang phyug phyag rgya che //",
    "NG0607:421": "gsang chen dam pa 'grub par 'gyur //",
    "NG0607:422": "phyag rgya gsang ba chen po yi //",
    "NG0607:423": "gzi ldan mngon 'gyur phyag rgya yis //",
    "NG0607:424": "gang la bsad pa brtsams byas nas //",
    "NG0607:425": "des ni bsod nams dman 'gyur zhing *//",
    "NG0607:426": "sdig pa chen po byed pa yin //",
    "NG0607:427": "mngon par 'grub pa chen po 'di //",
    "NG0607:428": "gang la byas pa tsam gyis ni //",
    "NG0607:429": "rtag tu de yi las rnams 'grub //",
    "NG0607:430": "ces pa 'di ni myur du sbyor ba'i dam tshig chen po'i sbyor ba'i gsang ba'o //",
    "NG0607:431": "gsal ba'i bdag gi sbyor ba yis //",
    "NG0607:432": "gang gis smra ba gtor byas nas //",
    "NG0607:433": "ri rab 'bar ba bsgom bya na //",
    "NG0607:434": "des ni smra ba nyams par 'gyur //",
    "NG0607:435": "zhes pa 'di ni ngag mnan pa'i dam tshig chen po'i gsang ba'o //",
    "NG0607:436": "spyod pa rdo rje sbyor ba'i mchog / lag pa g.yas pa'i sor mo la //",
    "NG0607:437": "hri zhes bya ba lnga gzhag bya //",
    "NG0607:438": "gang gis byams shing gzung byas na //",
    "NG0607:439": "de ni myur du nyams par 'gyur //",
    "NG0607:440": "de bas rab tu gsang bar bya //",
    "NG0607:441": "bya ba chen po zhes bya ba'i dam tshig chen po'o //",
    "NG0607:442": "gzhan yang gang gis ngag @#//",
    "NG0607:443": "ni mnan byas shing *//",
    "NG0607:444": "lus kyang mnan pa tsam gyis ni //",
    "NG0607:445": "ngag gis 'gum pa nyams pa dang *//",
    "NG0607:446": "rmongs par yang ni 'gyur ba yin //",
    "NG0607:447": "ces pa ni man ngag mnan pa'i dam tshig go //",
    "NG0607:448": "gang gis 'di ni byas pa yis //",
    "NG0607:449": "d+ha d+hu ra yi khu ba dang *//",
    "NG0607:450": "tsan dug ra dug la sogs pa //",
    "NG0607:451": "rtag tu sbyar la lus la byug / ces pa",
    "NG0607:452": "'di ni lkug par 'gyur ba'i las rab tu gsang",
    "NG0607:453": "ba'i dam tshig chen po'o //",
    "NG0607:454": "gang gis nyi ma yol nas ni //",
    "NG0607:455": "las 'di dag la 'jug par bya //",
    "NG0607:456": "bdag gis sbyor ba de yi ni //",
    "NG0607:457": "mtha' yas 'gug par 'gyur ba yin //",
    "NG0607:458": "gang zhig dgug pa 'di byas na //",
    "NG0607:459": "gang zhig 'jog par byed pa yin //",
    "NG0607:460": "snod med rnams la spel byed dang *//",
    "NG0607:461": "rtag tu som gnyis ldan pa dang *//",
    "NG0607:462": "med par 'dzin dang sgro 'dogs pas //",
    "NG0607:463": "bsgrub kyang 'grub par mi 'gyur te //",
    "NG0607:464": "rang gi sdom pa nyams pa'i phyir //",
    "NG0607:465": "gang gis yon tan phun sum tshogs //",
    "NG0607:466": "mtha' yas ring du sangs pa yin //",
    "NG0607:467": "rgyal ba'i byin brlabs chen po bral //",
    "NG0607:468": "bdag nyid 'dod pa med 'gyur zhing *//",
    "NG0607:469": "mi 'dod pa ni sna tshogs 'du //",
    "NG0607:470": "byang shar kha ltas khang pa ru //",
    "NG0607:471": "gang gis phyin par gyur nas ni //",
    "NG0607:472": "gcod pa'i bsgyings pa'i sbyor ba yis //",
    "NG0607:473": "'dod pa dag gis gzung bar bya //",
    "NG0607:474": "'di ni bdag nyid rab tu gsang ba sgrub pa",
    "NG0607:475": "dang drag po gzung ba'-i las kyi dam tshig chen",
    "NG0607:476": "po gsang ba'o // de nas byang shar mtshams su bstan //",
    "NG0607:477": "rnal 'byor cho gas bsrungs nas ni //",
    "NG0607:478": "rang gi rab tu sbyor ba yis //",
    "NG0607:479": "rtag tu 'dod pa bzhin du bya //",
    "NG0607:480": "zhes pa 'di ni mthu chen po yongs su sgrub",
    "NG0607:481": "pa'i dam tshig go / bdag las sprul pa'i khro",
    "NG0607:482": "bo'i tshogs // dpag med pa ni sprul byas te //",
    "NG0607:483": "gang gis de yi sprul pa dag / phye ste gzhan du bstan par bya //",
    "NG0607:484": "bdag nyid dang 'dra ba'i dpal chen po'o //",
    "NG0607:485": "snying po nang du zhugs nas ni //",
    "NG0607:486": "gang gis gang gi rjes su sbyor //",
    "NG0607:487": "de ni rab tu bsam par bya //",
    "NG0607:488": "om dza la pa ya //",
    "NG0607:489": "dza la pa ya /",
    "NG0607:490": "badzra dza la pa ma hri dza dza //",
    "NG0607:491": "tan+t+ra ya hi pad+ma shri pad+ma he ru ka krod+hi shwa ri dza dza /",
    "NG0607:492": "zhes pa ni rab tu 'byed par byed pa'i dam zhig chen po rab tu gsang ba'o //",
    "NG0607:493": "gang gis gsang sngags drag po yis //",
    "NG0607:494": "rab tu gsang ba'i las byed pa //",
    "NG0607:495": "bskrad 'gyur rdzas kyis grub pa ste //",
    "NG0607:496": "ni dang ya yi sbyor ba yis //",
    "NG0607:497": "bskrad pa'i sbyor ba 'di dag gis //",
    "NG0607:498": "gang du las rnams byas gyur na //",
    "NG0607:499": "de yi 'grub pa gdon mi za //",
    "NG0607:500": "gzhan 'gyur sbyor ba dam pa'am //",
    "NG0607:501": "gang zhig de yis na'agrub par 'gyur //",
    "NG0607:502": "bdag nyid chog 'di lta bus //",
    "NG0607:503": "yongs su bskrad pa'i sbyor byas na //",
    "NG0607:504": "gang zhig myur du \\u0f84bskrad par 'gyur //",
    "NG0607:505": "zhes pa 'di bskrad pa'i las kyi dam tshig chen po'o //",
    "NG0607:506": "gang zhig dbye bar bya ba ni //",
    "NG0607:507": "rta dang ma he'i sbyor ba la //",
    "NG0607:508": "gar gyi dbang phyug legs gnas te //",
    "NG0607:509": "rtag tu bskul zhing 'phang bar bya //",
    "NG0607:510": "gang 'di byas @#//",
    "NG0607:511": "par 'gyur pa yis //",
    "NG0607:512": "rtag tu bya rog 'ug pa la //",
    "NG0607:513": "gnas pa'i bdag nyid bsam byas te //",
    "NG0607:514": "khro bo 'phro ba'i sbyor byas na //",
    "NG0607:515": "de ni 'thab par 'gyur ba yin //",
    "NG0607:516": "kun tu 'thab 'gyur gsang sngags kyis //",
    "NG0607:517": "gang la bya ba'i gdul bya kun //",
    "NG0607:518": "'thab 'gyur cho ga 'di nyid de //",
    "NG0607:519": "rgyal ba sbas par gyur pa yin //",
    "NG0607:520": "'di ni 'thab pa'i las kyi dam tshig chen po'o //",
    "NG0607:521": "gang la gang gis gzugs byas te //",
    "NG0607:522": "nub phyogs su ni kha ltas nas //",
    "NG0607:523": "gang gis 'khor lo rtsom byed pa //",
    "NG0607:524": "drag po'i sbyor bas 'ong bar 'gyur //",
    "NG0607:525": "'dod pa kun kyang 'gug pa dang *//",
    "NG0607:526": "'chi ba dag kyang de bzhin te //",
    "NG0607:527": "de dag gsang ba dam pa yin //",
    "NG0607:528": "gzhan 'gyur sbyor ba smos ci dgos //",
    "NG0607:529": "'dod pa gsang ba 'gug pa'i las kyi dam tshig go / dur khrod dgug pa'i cho ga ni //",
    "NG0607:530": "steng nas khro bo bskul byas te //",
    "NG0607:531": "gang gis 'khor lo chen po yis //",
    "NG0607:532": "rab tu 'gug par byed pa yin //",
    "NG0607:533": "'di ni legs par gnas pa yin //",
    "NG0607:534": "bdag nyid cho ga kun rgyas te //",
    "NG0607:535": "gang gis dur khrod thams cad kun //",
    "NG0607:536": "rab tu 'gug par byed pa yin //",
    "NG0607:537": "ces bdun 'gro 'gug pa'i dam tshig chen po'o //",
    "NG0607:538": "gang zhig legs pa'i rdzas rnams la //",
    "NG0607:539": "'dod pa rnams ni legs par bcing *//",
    "NG0607:540": "gang gis rab tu 'dzin pa yi //",
    "NG0607:541": "phyag rgya 'di ni legs par bsam //",
    "NG0607:542": "'dod pa bsam pa mthu chen po //",
    "NG0607:543": "gang yang gsang 'dzin gang zhig gis //",
    "NG0607:544": "gang gis las rnams kun spyad la // 'bras bu sna tshogs 'grub par 'gyur //",
    "NG0607:545": "zhes pa 'di ni las kyi sbyor ba'i dam tshig",
    "NG0607:546": "go / glang zhig 'og gi bu mo dgug /",
    "NG0607:547": "mthun pa'i rdzas la gzung bar bya //",
    "NG0607:548": "dpal ldan rab tu sbyor ba yis //",
    "NG0607:549": "gsang ba de nyid rab tu gnas //",
    "NG0607:550": "om sarba ta tha ga ta ka ya baka tsit+ta badzra na na /",
    "NG0607:551": "pad+ma maha shri he ru ka pad+ma kro d+hi shwa ri hri /",
    "NG0607:552": "dza dza /",
    "NG0607:553": "dz+wa la dz+wa la /",
    "NG0607:554": "dz+wa la pa ya dz+wa la pa ya hri dza /",
    "NG0607:555": "da ha da ha badzra pad+ma da ri dza dza /",
    "NG0607:556": "pa tsa pa tsa ma ha pad+ma ban d+ha hri dza dza /",
    "NG0607:557": "ma ra ya ma ra ya /",
    "NG0607:558": "na sha ya na sha ya /",
    "NG0607:559": "hri pad+ma he ru ka hu~m /",
    "NG0607:560": "ki li ki la ya tshin d+ha tshin d+ha ma ra ya /",
    "NG0607:561": "pad+ma shri he ru ka hu~m /",
    "NG0607:562": "mum tig sna ma ra ya d+hi na ya tshin d+ha tshin d+ha hri ma ra ya dza /",
    "NG0607:563": "stam pa ya stam pa ya maha stam pa ya hri dza /",
    "NG0607:564": "u za te ya u tse ta ya pad+ma shri ma ha ra ga sha hri dza /",
    "NG0607:565": "a kar sha ya a kar sha ya /",
    "NG0607:566": "ku ru ku ru nag tsag hri /",
    "NG0607:567": "shab+ha na d+ha ku ru hri dza /",
    "NG0607:568": "ya ti ti sha b+han d+ha ru pi ni hri dza /",
    "NG0607:569": "u tsa ta ya u tsa ta yi pad+ma shri maha //",
    "NG0607:570": "om hu lu hu lu hu~m phat //",
    "NG0607:571": "e a ra la hri dza //",
    "NG0607:572": "om a be sha ya a be sha ya /",
    "NG0607:573": "pra be sha ya pra be sha ya /",
    "NG0607:574": "ku ru b+han d+ha gu ru b+han d+ha hri dza //",
    "NG0607:575": "om di pa ku ru b+han d+ha sho ri kha'i sho ri kha'i //",
    "NG0607:576": "tsa sha ya sha ya b+han d+ha dum bu sho na dza dza //",
    "NG0607:577": "om hri pad+ma b+han d+ha dza /",
    "NG0607:578": "mo ha ya mo ha ya /",
    "NG0607:579": "ku su ma ni ya sha na ga bi ra san ti na hri dza /",
    "NG0607:580": "pad+ma karma na ma ra ya hri dza /",
    "NG0607:581": "pad+ma pa na ga ma ra ya hri dza /",
    "NG0607:582": "pad+ma pa mo rta hri dza /",
    "NG0607:583": "tsan d+ha tsan d+ha u sa da na @#//",
    "NG0607:584": "du dza ya /",
    "NG0607:585": "na mo tra ta ma ya ma ra ya /",
    "NG0607:586": "na sha ya na sha ya /",
    "NG0607:587": "hri dza dza /",
    "NG0607:588": "sarba sha trum ku ru ma ra ya tshin d+ha tshin d+ha /",
    "NG0607:589": "hri dza dza /  om hri ha he pad+ma krod+ha ya hri dza /",
    "NG0607:590": "yak+sha a pa sma ra ya /",
    "NG0607:591": "ma ra ya ma ra ya sha hu~m dza dza /",
    "NG0607:592": "ku sha'i dam tshig chen po ni //",
    "NG0607:593": "gang gis mchog tu rab tu bshad //",
    "NG0607:594": "gsang ba'i don mchog 'di dag gis //",
    "NG0607:595": "bsrung bar rab tu 'grub pa yin //",
    "NG0607:596": "gang gis gang zhig gang dag gis //",
    "NG0607:597": "rab tu sbyor ba dam pa ni /",
    "NG0607:598": "'dod pa mchog gi byed pa yin //",
    "NG0607:599": "ces pa 'di ni bsrung ba'i dam tshig chen po'o //",
    "NG0607:600": "u dum ba ra'i shing dag la //",
    "NG0607:601": "rdo rje me yi cho ga yis //",
    "NG0607:602": "rab tu sbyang ba byas nas ni //",
    "NG0607:603": "'dod pa ma lus 'grub pa 'gyur //",
    "NG0607:604": "om ha bya ka bya ti pa na a ga na ye swaha /",
    "NG0607:605": "badzra ba ba pa pa na swaha /",
    "NG0607:606": "ku ru ku ru badzra /",
    "NG0607:607": "ma bi ya swaha /",
    "NG0607:608": "zhes pa ni bsrung ba'i dam tshig chen po'o //",
    "NG0607:609": "bdag nyid phyag rgya chen po yis //",
    "NG0607:610": "gang gis ma lus pa //",
    "NG0607:611": "gdug pa'i dug la sbyor byas na //",
    "NG0607:612": "'grub par 'gyur ba gdon mi za //",
    "NG0607:613": "gang gis 'di ni rab tu gsang *//",
    "NG0607:614": "ma gsad pa la dngos grub med //",
    "NG0607:615": "sbyor ba de ni rmad du byung *//",
    "NG0607:616": "'di ni rab tu gsang ba'o //",
    "NG0607:617": "dug chen po yi dam tshig go / gang zhig gsang ba 'dzin po de //",
    "NG0607:618": "bsam gyi mi kyang don dang ldan //",
    "NG0607:619": "gsang chen sbyor ba 'di nyid kyis //",
    "NG0607:620": "de ni ba yi khu ba yin //",
    "NG0607:621": "mkhas pas ral gri dag la sbyar //",
    "NG0607:622": "gang gis sbyor ba'i cho ga yis //",
    "NG0607:623": "nam mkha' la ni 'gro bar 'gyur //",
    "NG0607:624": "zhes pa 'di ni ral gri'i sbyor ba'i dam tshig chen po'o //",
    "NG0607:625": "gang gis mkha' lding gtso mo yi //",
    "NG0607:626": "snying po'i rta dang bcas pa yis //",
    "NG0607:627": "dag pa las kyis sbyor byas na //",
    "NG0607:628": "myur du dam pa 'grub par 'gyur //",
    "NG0607:629": "'di ni mkha' lding gtso mo'i sbyor ba'i dam tshig chen po'o //",
    "NG0607:630": "gang gis nam mkhar 'gro ba yi //",
    "NG0607:631": "sbyor ba 'di ni rtag tu bsam //",
    "NG0607:632": "mkhas pas cho ga bzhin gnas na //",
    "NG0607:633": "dam tshig gsang ba 'grub par 'gyur //",
    "NG0607:634": "bdag nyid phyag rgya dam pa che //",
    "NG0607:635": "gsang ba gang gis gang la gnas //",
    "NG0607:636": "'di ni bdag nyid phyag rgya che //",
    "NG0607:637": "'dod ba kun 'byung rdo rje bzhin //",
    "NG0607:638": "ces pa 'di ni nam mkha' la 'gro ba'i dam tshig chen po'o //",
    "NG0607:639": "gang gis sgrib par byed pa'i rdzas //",
    "NG0607:640": "gang zhig rnyid par gyur nas ni //",
    "NG0607:641": "khar teb+ha ra'i sbyor ba yis //",
    "NG0607:642": "rtag tu dam pa 'grub par byed //",
    "NG0607:643": "'di ni mi snang ba'i dam tshig go / bdag nyid bstan pa dam pa yis //",
    "NG0607:644": "yon tan dam pa 'di las 'byung *//",
    "NG0607:645": "zhes pa 'di ni sram gyi sha'i dam tshig go / pad+ma ku ru ku ru hri dza /",
    "NG0607:646": "pad+ma ha la ha la hri dza /",
    "NG0607:647": "pad+ma tsan d+ha tsan d+ha hri dza /",
    "NG0607:648": "gang gi 'ug ba'i sha khrag dag / dur khro gcig pa'i thod par stsal //",
    "NG0607:649": "bsgrub na dam pa gsang ba yi //",
    "NG0607:650": "dngos grub 'di ni 'byung bar 'gyur //",
    "NG0607:651": "pad+ma shri he ru ka ma ha tsan d+ha tsan",
    "NG0607:652": "d+ha sarba dush+tan ta ka ha na da ha pa",
    "NG0607:653": "tsa hu~m phat / ha na da ha pa tsa hu~m phat //",
    "NG0607:654": "hu lu hu lu ga rba hu lu hu lu hu~m @#//",
    "NG0607:655": "phat //",
    "NG0607:656": "'di dag ni 'ug pa'i dam tshig chen po'o //",
    "NG0607:657": "spyang mo mig rings sha dang khrag / mtshan ldan snod du gzhag nas ni //",
    "NG0607:658": "legs par byin gyis brlabs byas na //",
    "NG0607:659": "gang 'dod dngos grub 'byung bar 'gyur //",
    "NG0607:660": "sho na rag sha ku ru ban d+ha hri hri dza dza /",
    "NG0607:661": "gang gis dang por rang lha mchod //",
    "NG0607:662": "gnyis pa yis ni blangs pa'i lha //",
    "NG0607:663": "gsum pa me la gnas pa'i sde //",
    "NG0607:664": "bzhi pa kun tu rgyu ba'o //",
    "NG0607:665": "'di dag ni sbyang mo la sogs pa'i kun 'byung ba'i dam tshig chen po'o //",
    "NG0607:666": "de ni ram nye ba bal sogs pa rab tu",
    "NG0607:667": "gsang ba'i smin gyi sbyor ba bshad pa'i rgyal po",
    "NG0607:668": "bshad par byas te //",
    "NG0607:669": "ram nye ba yi dam tshig ni //",
    "NG0607:670": "yun ring gang 'dod 'grub 'gyur bas //",
    "NG0607:671": "'di ni dkar mo brten pa ste //",
    "NG0607:672": "gang la gnas nas 'dod pa 'byung *//",
    "NG0607:673": "om a mri ta ya a mri ta ya /",
    "NG0607:674": "ta sha ya ta sha ya hri dza /",
    "NG0607:675": "'di dag ni ram nye'i dam tshig chen po'o //",
    "NG0607:676": "nye'u shing dam tshig chen po ni //",
    "NG0607:677": "dkar mo dang ni rab sbyar te //",
    "NG0607:678": "zas med 'dod pa kun ru 'byung *//",
    "NG0607:679": "yon tan dam pa thob par 'gyur //",
    "NG0607:680": "om a mri ta ya a mr-i ta ya /",
    "NG0607:681": "be lo ka ya be lo ka ya //",
    "NG0607:682": "pad+ma gar b+ha hri dza /",
    "NG0607:683": "'di dag ni nye shing pa'i dam tshig go / gzhon nu ma yi legs mdzes pa //",
    "NG0607:684": "dus rnams kun tu bdag gis bcad //",
    "NG0607:685": "bzang po'i dmar dang lhan cig tu //",
    "NG0607:686": "bdag nyid phyag rgya chen pos bzang *//",
    "NG0607:687": "om a mr-i ta ya a mr-i ta ya /",
    "NG0607:688": "badzre na swaha /",
    "NG0607:689": "'di dag ni gzhon nu'i dam tshig chen po'o //",
    "NG0607:690": "lha min khrag gi sbyor pa ni //",
    "NG0607:691": "bzang po'i mar dang lhan cig bza' //",
    "NG0607:692": "gang gis rtag tu brtsams pa yi //",
    "NG0607:693": "lus ni g.yu yi mdog tu 'gyur //",
    "NG0607:694": "om a mri ta ya a mr-i ta ya /",
    "NG0607:695": "rag sha badzra swaha /",
    "NG0607:696": "'di dag ni lha min khrag 'thung gi sbyor ba'i dam tshig chen po'o //",
    "NG0607:697": "gang gis sa yi zhag dag ni //",
    "NG0607:698": "legs par brtul te sbyar byas nas //",
    "NG0607:699": "rtag tu zos na 'dod pa 'grub //",
    "NG0607:700": "om a mri ta ya -i mra ta ya tsin d+ha kam swaha /",
    "NG0607:701": "'di dag ni sa'i zhag gi dam tshig chen po'o //",
    "NG0607:702": "a ru ra dang san ti ka / dur ma ti ni rab sbyar te /",
    "NG0607:703": "gang gis rtag tu zos gyur na //",
    "NG0607:704": "de tshe lus ni gsang bar 'gyur //",
    "NG0607:705": "-i -i mr-i ta ya -i mr-i ta ya //",
    "NG0607:706": "gan d+ha ku ru b+h+yam swaha /",
    "NG0607:707": "'di dag a ru ra dang san te /",
    "NG0607:708": "sbyar ba'i dam tshig chen po'o //",
    "NG0607:709": "sbrang rtsi srang ni bdun btsal te //",
    "NG0607:710": "ti ya ba ti yi sbyar byas byas te //",
    "NG0607:711": "gang gis lag na gnas gyur pa //",
    "NG0607:712": "'dod pa rdo rje bzhin du 'gyur //",
    "NG0607:713": "om a mr-i ta ya i mr-i ta ya /",
    "NG0607:714": "tri ni sad+h+ye d+h+ye swaha /",
    "NG0607:715": "'di dag ni sbrang rtsi'i dam tshig chen po'o //",
    "NG0607:716": "tar ya'i khu ba'i srang gnyis ni //",
    "NG0607:717": "nyin re cho ga bzhin du btung *//",
    "NG0607:718": "bdag nyid gsang ba'i cho ga yis //",
    "NG0607:719": "rab tu sbyor ba dam pa 'grub //",
    "NG0607:720": "om a mr-i ta ya a mr-i ta ya /",
    "NG0607:721": "a tsi ta te sh+ye swaha /",
    "NG0607:722": "'di dag ni ltar ya'i dam tshig chen po'o //",
    "NG0607:723": "bdag ni gar gyi dbang phyug gi / phyag rgya che dang ldan gyur nas //",
    "NG0607:724": "gang 'dod rang gi gnas dag tu /",
    "NG0607:725": "kha dog cho @#//",
    "NG0607:726": "ga sbyar bar bya //",
    "NG0607:727": "om a mri ta ya a mri ta ya /",
    "NG0607:728": "gar+b+ha te du sh+tsa+e swaha /",
    "NG0607:729": "'di dag ni gar gyi dbang phyug gi dam tshig chen po'o //",
    "NG0607:730": "kun tu gar gyi dbang phyug sgrub //",
    "NG0607:731": "gtor ma chen po btang bar bya //",
    "NG0607:732": "om a mri ta ya /",
    "NG0607:733": "par sha ya par sha ya gar+b+ha sa ma ya hu~m swaha /",
    "NG0607:734": "'di dag ni gtor ma btang ba'i cho ga chen po'o //",
    "NG0607:735": "de nas bdag gi cho ga rdzogs //",
    "NG0607:736": "mda' 'gro'i dus su 'phang bar bya //",
    "NG0607:737": "gnyis byas gcig ni lha gnas te /",
    "NG0607:738": "gcig ni rab tu bsreg par bya //",
    "NG0607:739": "om gan d+he swaha /",
    "NG0607:740": "'di dag ni 'phang bar bya ba'i dam tshig chen po'o //",
    "NG0607:741": "gang zhig gang las gang dag gis //",
    "NG0607:742": "sbyor ba'i cho ga rab tu bya //",
    "NG0607:743": "gu lang rdzas ni mang du btsal //",
    "NG0607:744": "de ni rab tu bsgrub par bya //",
    "NG0607:745": "zhes pa 'di ni rab tu gsang ba'i sbyor ba chen po'o //",
    "NG0607:746": "'od kyi sbyor bas gang dag gis //",
    "NG0607:747": "rdzu 'phrul ldan pa'i byin brlabs kyis //",
    "NG0607:748": "bdag nyid cho ga rdzogs pa yis //",
    "NG0607:749": "rab tu 'bar ba'i sbyor ba bya //",
    "NG0607:750": "bdag nyid cho ga kun rdzogs nas //",
    "NG0607:751": "rgyal ba'i sbyor ba chen po yis //",
    "NG0607:752": "rdo rje gsang ba dam pa 'grub //",
    "NG0607:753": "de nas btsan gyi gnas su phyin nas ni //",
    "NG0607:754": "gang gis rme ba'i rdzas sreg ste / rdzas de dril zhing 'phang bar bya //",
    "NG0607:755": "mig ni rab tu 'dzum pa'i tshul //",
    "NG0607:756": "ces pa 'di ni sdigs 'dzub chen po'o //",
    "NG0607:757": "lo bdun pa ni shi ba yi //",
    "NG0607:758": "lag pa g.yas g.yon btsal bar bya //",
    "NG0607:759": "gnam lcags khro chu'i phye ma yi //",
    "NG0607:760": "khrag dang bcas pas 'phang bar bya //",
    "NG0607:761": "zhes pa 'di ni bum pa ro nye ba'i 'phreng ba'o //",
    "NG0607:762": "bdag nyid kun ru rab rdzogs nas //",
    "NG0607:763": "phyag rgya'i sbyor ba mkhas pas bya //",
    "NG0607:764": "ma byin pa yi bum pa la //",
    "NG0607:765": "nang 'ol ldang lding byung nas ni //",
    "NG0607:766": "gang gis legs pa'i snod du bzhag / phyis ni dril te gdab par bya //",
    "NG0607:767": "zhes pa 'di ni bdag nyid du nus pa'i sbyor ba'o //",
    "NG0607:768": "gang gis drag pos gnas chen du //",
    "NG0607:769": "lag pa'i dkyil du sbyor ba yis //",
    "NG0607:770": "gang gis bsreg na 'bab par 'gyur //",
    "NG0607:771": "zhes pa 'di ni bdag nyid drag po gsang ba'i las kyi dam tshig chen po'o //",
    "NG0607:772": "gang zhig zangs dang lcags bcas pa'i //",
    "NG0607:773": "ri lu lan tshwa dag dang bcas /",
    "NG0607:774": "kur ba na yi khu bar ldan /",
    "NG0607:775": "rab tu thor bas 'byung bar 'gyur //",
    "NG0607:776": "zhes pa 'di ni phye ma drag po'i las kyi cho ga'i dam tshig chen po'o //",
    "NG0607:777": "gang gis gang du rab 'grub pa'i //",
    "NG0607:778": "cho ga'i sbyor ba dam pa ste //",
    "NG0607:779": "rtag tu dam pa'i ma lus 'gyur ba ni //",
    "NG0607:780": "de ni bdag gis bshad par bya //",
    "NG0607:781": "gang gis bdag nyid gsang ba yi //",
    "NG0607:782": "'khor lo bskur ni rab tu 'gyur //",
    "NG0607:783": "de nas yang dag bshad bya ba //",
    "NG0607:784": "pho mo mtshon gyis phog pa yi //",
    "NG0607:785": "khrag ni nam mkha' snod du bzhag / de nas rang gi mtshon cha gdab //",
    "NG0607:786": "phyis na yang dag gnas par 'gyur *//",
    "NG0607:787": "zhes pa 'di ni gsang ba sbyor ba'i dam tshig tshen po'o //",
    "NG0607:788": "de nas yang dag bshad bya ba //",
    "NG0607:789": "byang lta'i chu mig lkugs pa ru //",
    "NG0607:790": "bcug nas ma phyung bar du 'bab //",
    "NG0607:791": "de ni @#//",
    "NG0607:792": "rigs min gnas min te //",
    "NG0607:793": "'gro ba dam pa gang zhig gis //",
    "NG0607:794": "bdag nyid cho ga rdzogs byas nas //",
    "NG0607:795": "gang 'dod las rnams 'grub par 'gyur //",
    "NG0607:796": "zhes pa 'di ni gnas pa'i sbyor ba'i dam tshig chen po'o //",
    "NG0607:797": "gang gis ji ltar gyur pa yis //",
    "NG0607:798": "gser ni mkhas pas blang bar bya //",
    "NG0607:799": "gang zhig cho ga phun sum tshogs //",
    "NG0607:800": "gser 'gyur gyi ni rtsir yang 'gyur //",
    "NG0607:801": "zhes pa 'di ni bdag nyid yon tan gsang ba'i dam tshig chen po'o //",
    "NG0607:802": "de nas rgyal po gsang ba'i bdag / gang zhig",
    "NG0607:803": "gsang ba'i don 'di dag / rnyed dka' rab tu",
    "NG0607:804": "bshad pa yin // ngas smras don 'di yid la zung *//",
    "NG0607:805": "gser ni sangs rgyas thams cad kyis //",
    "NG0607:806": "'da' bar dka' ba gsang ba'i bdag / 'di la rjes su yi rangs nas //",
    "NG0607:807": "bstod de 'khor rnams gnas su dengs //"
}