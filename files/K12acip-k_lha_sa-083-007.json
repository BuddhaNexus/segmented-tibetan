{
    "K12acip-k_lha_sa-083-007:202b-0": "@202b / /rgya gar skad du; badzra p'a ni n'i l'am wa ra bi dhi danda tantra /",
    "K12acip-k_lha_sa-083-007:202b-1": "bod skad du /",
    "K12acip-k_lha_sa-083-007:202b-2": "lag na rdo rje gos sngon po can gyi cho ga rdo rje be can gyi rgyud /",
    "K12acip-k_lha_sa-083-007:202b-3": "sangs rgyas dang byang chub sems dpa' thams cad la phyag 'tshal lo //",
    "K12acip-k_lha_sa-083-007:202b-4": "'di skad bdag gis thos pa dus gcig na /",
    "K12acip-k_lha_sa-083-007:202b-5": "gnod sbyin thams cad yongs su rgyu ba /",
    "K12acip-k_lha_sa-083-007:202b-6": "shin tu dben pa /",
    "K12acip-k_lha_sa-083-007:202b-7": "shin tu yongs su dag pa na gnod sbyin gyi sde dpon chen po lag na rdo rje gos sngon po can zhes bya ba /",
    "K12acip-k_lha_sa-083-007:202b-8": "dus gsum gyi de bzhin gshegs pa thams cad dkyil 'khor kyi khro bor dbang bskur ba /",
    "K12acip-k_lha_sa-083-007:202b-9": "mche ba gtsigs pa /",
    "K12acip-k_lha_sa-083-007:202b-10": "yid khros pa lta bu /",
    "K12acip-k_lha_sa-083-007:202b-11": "mig me mdag gi phung po 'dra ba /",
    "K12acip-k_lha_sa-083-007:202b-12": "dbugs me lce ltar 'bar ba /",
    "K12acip-k_lha_sa-083-007:202b-13": "'jigs pa'i nga ro can /",
    "K12acip-k_lha_sa-083-007:202b-14": "lag pa dang rkang pa klu nor rgyas kyi bus brgyan pa /",
    "K12acip-k_lha_sa-083-007:202b-15": "klu nag po se ral khar thogs ba /",
    "K12acip-k_lha_sa-083-007:202b-16": "klu dga' bo dang nye dga' bos snyan brgyan pa /",
    "K12acip-k_lha_sa-083-007:202b-17": "sbrul 'bar ba rin po che'i cod pan thogs pa /",
    "K12acip-k_lha_sa-083-007:202b-18": "sbrul gdug pa 'bar ba za ba /",
    "K12acip-k_lha_sa-083-007:202b-19": "bzhin rgyas pa /",
    "K12acip-k_lha_sa-083-007:202b-20": "smin ma dpral bar bsdus pa /",
    "K12acip-k_lha_sa-083-007:203a-0": "ya sos ma mchu @203a *//",
    "K12acip-k_lha_sa-083-007:203a-1": "mnan pa /",
    "K12acip-k_lha_sa-083-007:203a-2": "gshin rje'i cha byad can /",
    "K12acip-k_lha_sa-083-007:203a-3": "lce glog ltar 'gyur ba /",
    "K12acip-k_lha_sa-083-007:203a-4": "sbrul za ba /",
    "K12acip-k_lha_sa-083-007:203a-5": "gsus pa che ba /",
    "K12acip-k_lha_sa-083-007:203a-6": "lag pa brdabs pa'i sgras 'jigs par byed pa /",
    "K12acip-k_lha_sa-083-007:203a-7": "klu'i rgyal po 'dab bzang ska rags su bcings pa /",
    "K12acip-k_lha_sa-083-007:203a-8": "aa la la zhes sgrog par byed pa /",
    "K12acip-k_lha_sa-083-007:203a-9": "rgya mtsho'i zhabs su dpag tshad brgyad khri bzhi stong yod pas rkang pa'i pus mor phyin pa /",
    "K12acip-k_lha_sa-083-007:203a-10": "dbang po dang nyi ma phrag pa la rab tu khur ba /",
    "K12acip-k_lha_sa-083-007:203a-11": "klu thams cad brlag par byed pa'i gad rgyangs chen po dgod pas kun tu 'khrug par byed pa /",
    "K12acip-k_lha_sa-083-007:203a-12": "klu thams cad 'ching bar byed ba /",
    "K12acip-k_lha_sa-083-007:203a-13": "'byung po thams cad 'gugs shing 'ching bar mdzad pa /",
    "K12acip-k_lha_sa-083-007:203a-14": "sbyor ba thams cad gcod par mdzad pa /",
    "K12acip-k_lha_sa-083-007:203a-15": "sbyor ba thams cad zlog par mdzad pa /",
    "K12acip-k_lha_sa-083-007:203a-16": "sbyor ba thams cad gnon par mdzad pa /",
    "K12acip-k_lha_sa-083-007:203a-17": "yon tan thams cad ma lus pa'i bdag nyid de /",
    "K12acip-k_lha_sa-083-007:203a-18": "gnod sbyin gyi sde dpon chen po nyi shu rtsa brgyad dang /",
    "K12acip-k_lha_sa-083-007:203a-19": "gnod sbyin mthu bo che thams cad dang /",
    "K12acip-k_lha_sa-083-007:203a-20": "gnod sbyin drag po thams cad dang /",
    "K12acip-k_lha_sa-083-007:203a-21": "lha thams cad dang /",
    "K12acip-k_lha_sa-083-007:203a-22": "klu thams cad dang /",
    "K12acip-k_lha_sa-083-007:203a-23": "dri za thams cad dang /",
    "K12acip-k_lha_sa-083-007:203a-24": "lha ma yin thams cad dang /",
    "K12acip-k_lha_sa-083-007:203a-25": "nam mkha'i lding thams cad dang /",
    "K12acip-k_lha_sa-083-007:203a-26": "mi 'am ci thams cad dang /",
    "K12acip-k_lha_sa-083-007:203a-27": "lto 'phye chen po thams cad dang /",
    "K12acip-k_lha_sa-083-007:203a-28": "'byung po dang /",
    "K12acip-k_lha_sa-083-007:203a-29": "yi dvags dang /",
    "K12acip-k_lha_sa-083-007:203a-30": "brje byed la sogs pa dang thabs cig tu bzhugs te /",
    "K12acip-k_lha_sa-083-007:203a-31": "'di ltar nyi ma dang /",
    "K12acip-k_lha_sa-083-007:203a-32": "zla ba dang /",
    "K12acip-k_lha_sa-083-007:203a-33": "skar ma'i tshogs lta bur bzhugs so //",
    "K12acip-k_lha_sa-083-007:203b-0": "de'i tshe sa @203b yang cher g-yos so //",
    "K12acip-k_lha_sa-083-007:203b-1": "'brug gi sgra yang byung /",
    "K12acip-k_lha_sa-083-007:203b-2": "nyi ma dang skar ma yang mi snang bar gyur to //",
    "K12acip-k_lha_sa-083-007:203b-3": "de nas 'phags pa lag na rdo rje gos sngon po can la 'khor thams cad kyis gsol pa /",
    "K12acip-k_lha_sa-083-007:203b-4": "gos sngon po can khyod ci /",
    "K12acip-k_lha_sa-083-007:203b-5": "bde gshegs kun gyi sprul pa 'am //",
    "K12acip-k_lha_sa-083-007:203b-6": "gal te bsdus pa'i sku yin nam //",
    "K12acip-k_lha_sa-083-007:203b-7": "las kyi khro bor dbang bskur ram //",
    "K12acip-k_lha_sa-083-007:203b-8": "bdag cag 'khor dang bcas pa rnams //",
    "K12acip-k_lha_sa-083-007:203b-9": "ji lta bu yi dus gsum bka' nyan te //",
    "K12acip-k_lha_sa-083-007:203b-10": "las dang bya ba thams cad bka' stsal mdzod //",
    "K12acip-k_lha_sa-083-007:203b-11": "drag po'i ting nge 'dzin ni bstan du gsol //",
    "K12acip-k_lha_sa-083-007:203b-12": "zhes gsungs so //",
    "K12acip-k_lha_sa-083-007:203b-13": "gleng gzhi'i le'u ste dang po'o ////",
    "K12acip-k_lha_sa-083-007:203b-14": "de nas lag na rdo rje drag po zhes bya ba'i ting nge 'dzin tu zhugs te 'di skad ces gsungs so //",
    "K12acip-k_lha_sa-083-007:203b-15": "phyag rgya gsang sngags mthu sbyor las //",
    "K12acip-k_lha_sa-083-007:203b-16": "khro bo'i rgyal po bsam par bya //",
    "K12acip-k_lha_sa-083-007:203b-17": "khro bo rdo rje'i ting 'dzin gyis //",
    "K12acip-k_lha_sa-083-007:203b-18": "byin rlabs ya mtshan sna tshogs ldan //",
    "K12acip-k_lha_sa-083-007:203b-19": "ting 'dzin de la dbang thob nas //",
    "K12acip-k_lha_sa-083-007:203b-20": "las rnams sgrub la thogs pa med //",
    "K12acip-k_lha_sa-083-007:203b-21": "zhi rgyas dbang dang drag po dang //",
    "K12acip-k_lha_sa-083-007:203b-22": "bsad rmongs sna tshogs nges par 'grub //",
    "K12acip-k_lha_sa-083-007:203b-23": "de nyid 'grub par gdon mi za //",
    "K12acip-k_lha_sa-083-007:203b-24": "rang gzhan 'phags dang bla ma dang //",
    "K12acip-k_lha_sa-083-007:203b-25": "shin tu bla ma dam pa yang //",
    "K12acip-k_lha_sa-083-007:203b-26": "mchod gnas dngos grub myur du 'byung //",
    "K12acip-k_lha_sa-083-007:203b-27": "gal te gzhan la phan 'dogs na; ;sku de sna tshogs sku ru snang //",
    "K12acip-k_lha_sa-083-007:203b-28": "snang ba'i sgyu ma'i sku yin yang //",
    "K12acip-k_lha_sa-083-007:203b-29": "gdug pa 'dul phyir rags par snang //",
    "K12acip-k_lha_sa-083-007:203b-30": "sna tshogs de nyid bsam bral ba'i //",
    "K12acip-k_lha_sa-083-007:203b-31": "dngos gzhi yang dag thar pa gcig /",
    "K12acip-k_lha_sa-083-007:204a-0": "@204a *// le'u gnyis pa'o ////",
    "K12acip-k_lha_sa-083-007:204a-1": "gzhan yang gsang sngags sbyor ba ni //",
    "K12acip-k_lha_sa-083-007:204a-2": "da ha sreg sogs gsang sngags kyis //",
    "K12acip-k_lha_sa-083-007:204a-3": "thogs med las rnams grub pa yin //",
    "K12acip-k_lha_sa-083-007:204a-4": "gnyis kyi 'og mas gsum pa brgyan //",
    "K12acip-k_lha_sa-083-007:204a-5": "ra yi mtha' ni gsum pa'i mtha'//",
    "K12acip-k_lha_sa-083-007:204a-6": "de la gnyis kyi gong ldan pa //",
    "K12acip-k_lha_sa-083-007:204a-7": "zung dang rab zung ming dang ldan //",
    "K12acip-k_lha_sa-083-007:204a-8": "yang ming skal ldan bsam gtan ni //",
    "K12acip-k_lha_sa-083-007:204a-9": "lcags kyu'i sbyor ba rab tu bya //",
    "K12acip-k_lha_sa-083-007:204a-10": "aom badzra p'a ni ma h'a ya k'a n'i lam wa ra h'um phat/",
    "K12acip-k_lha_sa-083-007:204a-11": "mjug rdzogs gong dang gsum pa'i mtha'//",
    "K12acip-k_lha_sa-083-007:204a-12": "lan gnyis gong bzhin brdegs sngags shes //",
    "K12acip-k_lha_sa-083-007:204a-13": "gsum pa'i dang po gnyis pa dang //",
    "K12acip-k_lha_sa-083-007:204a-14": "drug pa'i dang po yi ge ni //",
    "K12acip-k_lha_sa-083-007:204a-15": "lan gnyis gong bzhin gtogs byed sngags //",
    "K12acip-k_lha_sa-083-007:204a-16": "gnyis kyi dang po lnga dang pos //",
    "K12acip-k_lha_sa-083-007:204a-17": "drag po dga' ba'i sa bon ldan //",
    "K12acip-k_lha_sa-083-007:204a-18": "lan gnyis ldan gyur las grub pa //",
    "K12acip-k_lha_sa-083-007:204a-19": "gong ma bzhin du mchod byed do //",
    "K12acip-k_lha_sa-083-007:204a-20": "le'u gsum pa'o ////",
    "K12acip-k_lha_sa-083-007:204a-21": "de nas 'phags pa lag na rdo rje gos sngon bo can sna tshogs mngon par grub pa'i ting nge 'dzin la snyoms par zhugs te 'di skad ces gsungs so //",
    "K12acip-k_lha_sa-083-007:204a-22": "aom badzra p'a ni ma h'a yaksha n'i l'am ba ra da ha ni badzra h'um phat/",
    "K12acip-k_lha_sa-083-007:204a-23": "gang zhig ting 'dzin rnal 'byor de //",
    "K12acip-k_lha_sa-083-007:204a-24": "nyes pa kun las rab tu thar; ;legs pa'i yon tan thams cad thob //",
    "K12acip-k_lha_sa-083-007:204a-25": "'bras bu yang dag mngon par 'grub //",
    "K12acip-k_lha_sa-083-007:204a-26": "sngags ni gang yin ming yin te //",
    "K12acip-k_lha_sa-083-007:204a-27": "gdul bya'i mtha' dang ldan ba la //",
    "K12acip-k_lha_sa-083-007:204b-0": "mtha' ma las sngags @204b mtha' dang ldan //",
    "K12acip-k_lha_sa-083-007:204b-1": "le'u bzhi pa'o ////",
    "K12acip-k_lha_sa-083-007:204b-2": "de nas gos sngon po can 'khor lo mngon par grub pa'i ting nge 'dzin la snyoms par zhugs te 'di skad ces gsungs so //",
    "K12acip-k_lha_sa-083-007:204b-3": "'byung bzhi'i sangs rgyas [?] b bsgoms nas //",
    "K12acip-k_lha_sa-083-007:204b-4": "so so las kyis bsgom pa ni //",
    "K12acip-k_lha_sa-083-007:204b-5": "me brgyad rlung gnyis ldan par bsam //",
    "K12acip-k_lha_sa-083-007:204b-6": "chu brgyad dngos po gnyis yin te //",
    "K12acip-k_lha_sa-083-007:204b-7": "de bzhin sa brgyad h'um 'bras ldan //",
    "K12acip-k_lha_sa-083-007:204b-8": "rlung brgyad me gnyis ldan pa ste //",
    "K12acip-k_lha_sa-083-007:204b-9": "'bras bu rim gyis gnod sbyin gtso //",
    "K12acip-k_lha_sa-083-007:204b-10": "sgrub pa sngags bzhin mngon par 'grub //",
    "K12acip-k_lha_sa-083-007:204b-11": "ae dang so so'i mtha' dang ldan //",
    "K12acip-k_lha_sa-083-007:204b-12": "ma la gong mas mngon par 'grub //",
    "K12acip-k_lha_sa-083-007:204b-13": "rgyun du rtsa ba'i gsang sngags bzlas //",
    "K12acip-k_lha_sa-083-007:204b-14": "le'u lnga pa'o ////",
    "K12acip-k_lha_sa-083-007:204b-15": "de nas 'phags pa gos sngon gyis //",
    "K12acip-k_lha_sa-083-007:204b-16": "las bcu mngon par sgrub pa ni //",
    "K12acip-k_lha_sa-083-007:204b-17": "ting nge 'dzin la snyoms zhugs nas //",
    "K12acip-k_lha_sa-083-007:204b-18": "las bcu' sbyin sreg 'di gsungs so //",
    "K12acip-k_lha_sa-083-007:204b-19": "zhi la sh'antim ku ru ste //",
    "K12acip-k_lha_sa-083-007:204b-20": "rgyas pa pushtim ku ru 'o //",
    "K12acip-k_lha_sa-083-007:204b-21": "dbang la ba sham ku ru 'o //",
    "K12acip-k_lha_sa-083-007:204b-22": "drag po m'a ra gsum par ldan //",
    "K12acip-k_lha_sa-083-007:204b-23": "thab khung dbyibs ni las bzhi ste //",
    "K12acip-k_lha_sa-083-007:204b-24": "shing ni rigs dang sbyar bar bya //",
    "K12acip-k_lha_sa-083-007:204b-25": "zhi la dkar po'i shing rnams te //",
    "K12acip-k_lha_sa-083-007:204b-26": "rgyas la gser shing la sogs pa'o //",
    "K12acip-k_lha_sa-083-007:204b-27": "dbang la seng ldeng shing bsreg ste //",
    "K12acip-k_lha_sa-083-007:204b-28": "drag po'i tsher ma can gyi shing //",
    "K12acip-k_lha_sa-083-007:204b-29": "gzhan gyi tsandan shing las bya //",
    "K12acip-k_lha_sa-083-007:204b-30": "thab khung 'dab rgyas dbyibs yin te /",
    "K12acip-k_lha_sa-083-007:204b-31": "bi dhvam sa ya /",
    "K12acip-k_lha_sa-083-007:204b-32": "autstsha ti ni /",
    "K12acip-k_lha_sa-083-007:204b-33": "mo ha ya mo ha ya /",
    "K12acip-k_lha_sa-083-007:204b-34": "stambha ya stambha ya /",
    "K12acip-k_lha_sa-083-007:204b-35": "aud man /",
    "K12acip-k_lha_sa-083-007:204b-36": "aud man /",
    "K12acip-k_lha_sa-083-007:204b-37": "a'a karsha ya a'a karsha ya /",
    "K12acip-k_lha_sa-083-007:205a-0": "ba shim ka ra @205a *//",
    "K12acip-k_lha_sa-083-007:205a-1": "ba shim ka ra /",
    "K12acip-k_lha_sa-083-007:205a-2": "raksha ya raksha ya /",
    "K12acip-k_lha_sa-083-007:205a-3": "mo ha bha ya /",
    "K12acip-k_lha_sa-083-007:205a-4": "sarba karma ku ru h'um phat/",
    "K12acip-k_lha_sa-083-007:205a-5": "le'u dug ba'o ////",
    "K12acip-k_lha_sa-083-007:205a-6": "de nas dpal ldan rdo rje 'dzin //",
    "K12acip-k_lha_sa-083-007:205a-7": "gdul dka' ba ni gdul ba'i mchog /",
    "K12acip-k_lha_sa-083-007:205a-8": "gsang ba'i bdag po gos sngon can //",
    "K12acip-k_lha_sa-083-007:205a-9": "drag po chen po rab 'bar ba'i //",
    "K12acip-k_lha_sa-083-007:205a-10": "ting nge 'dzin la snyoms zhugs nas //",
    "K12acip-k_lha_sa-083-007:205a-11": "'khor gyi klu tshogs dbang bsdus te //",
    "K12acip-k_lha_sa-083-007:205a-12": "nyen rnams zlog pa'i cho gar gsungs //",
    "K12acip-k_lha_sa-083-007:205a-13": "gnas khang rim pa gsum dag la //",
    "K12acip-k_lha_sa-083-007:205a-14": "phyi rol sme bsregs dpral bar bya //",
    "K12acip-k_lha_sa-083-007:205a-15": "bar du phyi nang khrus byas te //",
    "K12acip-k_lha_sa-083-007:205a-16": "mnyes pa'i las kyang ci nus bya //",
    "K12acip-k_lha_sa-083-007:205a-17": "nang du bum pa'i dbang bskur bas //",
    "K12acip-k_lha_sa-083-007:205a-18": "nyen rnams bzlog la the tshom med //",
    "K12acip-k_lha_sa-083-007:205a-19": "kye ho nyen rnams 'dul ba'i mchog /",
    "K12acip-k_lha_sa-083-007:205a-20": "ae ma gsang chen drag po che //",
    "K12acip-k_lha_sa-083-007:205a-21": "ae ma ma rungs 'jigs pa can //",
    "K12acip-k_lha_sa-083-007:205a-22": "ae ma gsang sngags rnal 'byor che //",
    "K12acip-k_lha_sa-083-007:205a-23": "phyag na rdo rje khyod phyag 'tshal //",
    "K12acip-k_lha_sa-083-007:205a-24": "phyogs bral khro bo khyod phyag 'tshal //",
    "K12acip-k_lha_sa-083-007:205a-25": "le'u bdun pa'o ////",
    "K12acip-k_lha_sa-083-007:205a-26": "de skad ces gsungs nas 'khor thams cad dga' ba'i rjes la 'di skad ces bka' stsal to //",
    "K12acip-k_lha_sa-083-007:205a-27": "thams cad ldan pa'i gtor ma la /",
    "K12acip-k_lha_sa-083-007:205a-28": "ram gyis sbyangs nas yam gyis bus //",
    "K12acip-k_lha_sa-083-007:205a-29": "kham gis bkrus te dag pa la //",
    "K12acip-k_lha_sa-083-007:205a-30": "bam las bdud rtsi chu rgyun bskyed //",
    "K12acip-k_lha_sa-083-007:205a-31": "yam ram dbab pa'i sbyor ba bya //",
    "K12acip-k_lha_sa-083-007:205a-32": "dza yis bkug ste gtor ma bstim //",
    "K12acip-k_lha_sa-083-007:205a-33": "bsam gtan lha mos mchod pa dbul //",
    "K12acip-k_lha_sa-083-007:205a-34": "de nas 'khor la 'di skad bsgo //",
    "K12acip-k_lha_sa-083-007:205b-0": "nga ni khro bo @205b gos sngon can //",
    "K12acip-k_lha_sa-083-007:205b-1": "sangs rgyas thams cad 'dus pa'i sku //",
    "K12acip-k_lha_sa-083-007:205b-2": "sangs rgyas kun gyis byin gyis brlabs //",
    "K12acip-k_lha_sa-083-007:205b-3": "dbang bskur mchog thob nga yi sku //",
    "K12acip-k_lha_sa-083-007:205b-4": "ci ste nga yi dam 'das na //",
    "K12acip-k_lha_sa-083-007:205b-5": "gtor ma dug gi rang bzhin gyis //",
    "K12acip-k_lha_sa-083-007:205b-6": "khyed rnams thal ba'i rdul du rlog /",
    "K12acip-k_lha_sa-083-007:205b-7": "gal te dam tshig ma 'das na //",
    "K12acip-k_lha_sa-083-007:205b-8": "gtor ma ye shes bdud rtsi yis //",
    "K12acip-k_lha_sa-083-007:205b-9": "khyed kyi sgo gsum sgrib sbyangs nas //",
    "K12acip-k_lha_sa-083-007:205b-10": "nges par legs pa'i yon tan 'thob //",
    "K12acip-k_lha_sa-083-007:205b-11": "aom aa k'a ro mu kham sarba dharm'a n'am/",
    "K12acip-k_lha_sa-083-007:205b-12": "a'adya nutpanan tvat aom a'a: h'um sv'ah'a /",
    "K12acip-k_lha_sa-083-007:205b-13": "le'u brgyad pa'o ////",
    "K12acip-k_lha_sa-083-007:205b-14": "de nas dpal ldan gos sngon can //",
    "K12acip-k_lha_sa-083-007:205b-15": "gdul dka' 'dul ba'i bdag po des; ;bsam gtan 'khor lo med pa la //",
    "K12acip-k_lha_sa-083-007:205b-16": "sngags kyi nges pa bshad par bya //",
    "K12acip-k_lha_sa-083-007:205b-17": "tadya th'a bho bho pan n'a ga aa dhi pa ta ye /",
    "K12acip-k_lha_sa-083-007:205b-18": "ai dam n'i l'am ba ra dha ra shar'i ram/",
    "K12acip-k_lha_sa-083-007:205b-19": "badzra p'a ni hr'i da yam/",
    "K12acip-k_lha_sa-083-007:205b-20": "ya: sa m'a ti kra ma th'a; ma ku la aut s'a da nam/",
    "K12acip-k_lha_sa-083-007:205b-21": "bha bishya ti /",
    "K12acip-k_lha_sa-083-007:205b-22": "las thams cad pa'i sngags so //",
    "K12acip-k_lha_sa-083-007:205b-23": "las so so la klu 'dul ba'i sngags /",
    "K12acip-k_lha_sa-083-007:205b-24": "tadya th'a /",
    "K12acip-k_lha_sa-083-007:205b-25": "buddha buddha /",
    "K12acip-k_lha_sa-083-007:205b-26": "bu bu ddha bi buddha ma ti kra m'a tha /",
    "K12acip-k_lha_sa-083-007:205b-27": "ha ra ha ra n'a g'a n'an /",
    "K12acip-k_lha_sa-083-007:205b-28": "bra ha ra pra ha ra n'a g'a n'a na /",
    "K12acip-k_lha_sa-083-007:205b-29": "tstshinda tstshinda /",
    "K12acip-k_lha_sa-083-007:205b-30": "n'a ga hri da y'a ni bhinda bhinda /",
    "K12acip-k_lha_sa-083-007:205b-31": "n'a ga marm'a ni bi shiryantu n'a ga sha ri r'a ni /",
    "K12acip-k_lha_sa-083-007:205b-32": "bi sphot ya /",
    "K12acip-k_lha_sa-083-007:205b-33": "n'a ga na ya ni /",
    "K12acip-k_lha_sa-083-007:205b-34": "tadya th'a /",
    "K12acip-k_lha_sa-083-007:205b-35": "h'um phat/",
    "K12acip-k_lha_sa-083-007:205b-36": "n'a ga bi d'a ra n'i ya h'um/",
    "K12acip-k_lha_sa-083-007:205b-37": "n'a ga au ta s'a da n'a ya h'um phat/",
    "K12acip-k_lha_sa-083-007:205b-38": "yi dvags thams cad zlog pa ni /",
    "K12acip-k_lha_sa-083-007:205b-39": "n'i l'am ba sa m'a ya h'um phat/",
    "K12acip-k_lha_sa-083-007:205b-40": "aom pra ti ha ta ba l'a pa r'a kram'a ya phat/",
    "K12acip-k_lha_sa-083-007:205b-41": "kri t'anta ya phat/",
    "K12acip-k_lha_sa-083-007:205b-42": "kri t'anta r'u p'a ya phat/",
    "K12acip-k_lha_sa-083-007:205b-43": "ro sha n'a ya phat/",
    "K12acip-k_lha_sa-083-007:206a-0": "tr'a san'a ya @206a *//",
    "K12acip-k_lha_sa-083-007:206a-1": "phat; kum bham dota s'a da n'a ya phat/",
    "K12acip-k_lha_sa-083-007:206a-2": "gshin rje zlog pa'o //",
    "K12acip-k_lha_sa-083-007:206a-3": "pre ta pi sh'a tsa bi n'a sha ka r'a ya phat/",
    "K12acip-k_lha_sa-083-007:206a-4": "yi dvags thams cad zlog pa'o //",
    "K12acip-k_lha_sa-083-007:206a-5": "yaksha aa ba sm'a ra bi n'a sha ka r'a ya phat; gnod sbyin la sogs pa zlog pa'o //",
    "K12acip-k_lha_sa-083-007:206a-6": "ha sa ha sa /",
    "K12acip-k_lha_sa-083-007:206a-7": "dha ra dha ra /",
    "K12acip-k_lha_sa-083-007:206a-8": "m'a ra ya m'a ra ya /",
    "K12acip-k_lha_sa-083-007:206a-9": "n'a sha ya n'a sha ya /",
    "K12acip-k_lha_sa-083-007:206a-10": "sarba bighnam ban'i sha ka r'a ya phat/",
    "K12acip-k_lha_sa-083-007:206a-11": "bgegs thams cad zlog pa'o //",
    "K12acip-k_lha_sa-083-007:206a-12": "sarba sha tr'um sam gha bi n'a sha ka r'a ya phat/",
    "K12acip-k_lha_sa-083-007:206a-13": "dge 'dun gyi dgra 'dul ba'o //",
    "K12acip-k_lha_sa-083-007:206a-14": "ni l'am ba ra dha ra badzra p'a ni r'a dzny'a pa ya ti sv'ah'a /",
    "K12acip-k_lha_sa-083-007:206a-15": "rdo rje con drag po che //",
    "K12acip-k_lha_sa-083-007:206a-16": "rdo rje 'jigs pa sngags kyi bdag /",
    "K12acip-k_lha_sa-083-007:206a-17": "rdo rje khro bo bgegs kyi gshed //",
    "K12acip-k_lha_sa-083-007:206a-18": "rdo rje mi thub 'jigs pa che //",
    "K12acip-k_lha_sa-083-007:206a-19": "rdo rje las kun grub pa che //",
    "K12acip-k_lha_sa-083-007:206a-20": "rdo rje lcags kyu rlung gi sbyor bas 'grub par 'gyur //",
    "K12acip-k_lha_sa-083-007:206a-21": "de bzhin me yis kyang ni 'dul ngo bo khyod phyag 'tshal //",
    "K12acip-k_lha_sa-083-007:206a-22": "le'u dgu pa'o ////",
    "K12acip-k_lha_sa-083-007:206a-23": "de nas klu dgug pa'i sngags bstan te //",
    "K12acip-k_lha_sa-083-007:206a-24": "rdo rje lcags kyu rlung gi sbyor bas 'grub par 'gyur //",
    "K12acip-k_lha_sa-083-007:206a-25": "de bzhin me yis kyang ni 'dul bar nus pa yin //",
    "K12acip-k_lha_sa-083-007:206a-26": "de ltar nus phyir dgug pa'i sngags ni bshad par bya //",
    "K12acip-k_lha_sa-083-007:206a-27": "badzra p'ani ma h'a yaksha n'i l'am ba ra n'a ga hr'i: grihna grihna h'um phat/",
    "K12acip-k_lha_sa-083-007:206a-28": "a'a karsha ya a'a karsha ya h'um phat/",
    "K12acip-k_lha_sa-083-007:206a-29": "bsam gtan drag pos bzlas pa bya //",
    "K12acip-k_lha_sa-083-007:206a-30": "bzlas pa 'di la rab 'bad bya //",
    "K12acip-k_lha_sa-083-007:206a-31": "klu rigs du ma thams cad kun //",
    "K12acip-k_lha_sa-083-007:206a-32": "'gugs 'gyur 'di la gzhan du min //",
    "K12acip-k_lha_sa-083-007:206b-0": "ji srid 'gugs pa'i ting @206b 'dzin gyis //",
    "K12acip-k_lha_sa-083-007:206b-1": "khugs par gyur ba'i klu rnams kun //",
    "K12acip-k_lha_sa-083-007:206b-2": "zangs gzhong nang du spyan drangs te //",
    "K12acip-k_lha_sa-083-007:206b-3": "khro bo'i che ba brjod nas ni //",
    "K12acip-k_lha_sa-083-007:206b-4": "dam tshig bsre zhing dug rnams gzhom //",
    "K12acip-k_lha_sa-083-007:206b-5": "sman gyi mchog gis gsos nas ni //",
    "K12acip-k_lha_sa-083-007:206b-6": "gang gnod phyogs su gshegs su gsol //",
    "K12acip-k_lha_sa-083-007:206b-7": "le'u bcu pa'o ////",
    "K12acip-k_lha_sa-083-007:206b-8": "de nas gzhan yang bshad bya ste //",
    "K12acip-k_lha_sa-083-007:206b-9": "zhi ba'i las kyis mi 'dul ba'i //",
    "K12acip-k_lha_sa-083-007:206b-10": "klu gzir drag sngags bstan par bya //",
    "K12acip-k_lha_sa-083-007:206b-11": "aom badzra p'a n'i ma h'a yaksha n'i l'am ba ra n'a ga ha na ha na h'um phat/",
    "K12acip-k_lha_sa-083-007:206b-12": "n'a ga da ha da ha h'um phat/",
    "K12acip-k_lha_sa-083-007:206b-13": "n'a ga sphot spho ta h'um phat/",
    "K12acip-k_lha_sa-083-007:206b-14": "n'a ga bi spho ta ya bi spho ta ya h'um phat/",
    "K12acip-k_lha_sa-083-007:206b-15": "n'a ga gardza gardza h'um phat/",
    "K12acip-k_lha_sa-083-007:206b-16": "n'a ga bhandi bhandi h'um phat/",
    "K12acip-k_lha_sa-083-007:206b-17": "bsam gtan rdo rje thogs pa yis //",
    "K12acip-k_lha_sa-083-007:206b-18": "gdul ba'i steng nas gdab par bya //",
    "K12acip-k_lha_sa-083-007:206b-19": "'og tu me yi 'khor lo bsam //",
    "K12acip-k_lha_sa-083-007:206b-20": "me phung chen po'i ting 'dzin gyis //",
    "K12acip-k_lha_sa-083-007:206b-21": "me 'bar glog chen dkyil du gzir //",
    "K12acip-k_lha_sa-083-007:206b-22": "yungs kar yungs nag ske tshe yis //",
    "K12acip-k_lha_sa-083-007:206b-23": "brdeg cing khro bo'i sprul pa spro //",
    "K12acip-k_lha_sa-083-007:206b-24": "khra spyang la sogs rtsa lnga'i gsob //",
    "K12acip-k_lha_sa-083-007:206b-25": "gcan gzan sna tshogs mche sder dang //",
    "K12acip-k_lha_sa-083-007:206b-26": "mchu sder dbab cing sprul pa spro //",
    "K12acip-k_lha_sa-083-007:206b-27": "myur du thar par gdon mi za //",
    "K12acip-k_lha_sa-083-007:206b-28": "le'u bcu gcig pa'o ////",
    "K12acip-k_lha_sa-083-007:206b-29": "de nas 'phags pa gos sngon po can gyis nyid la nyid kyis mchod pa phul ba; h'um rdo rje bdug pa ma /",
    "K12acip-k_lha_sa-083-007:206b-30": "bdag nyid dri yis rgyas mdzad ma //",
    "K12acip-k_lha_sa-083-007:206b-31": "badzra dhu pe p'u dzo me h'um/",
    "K12acip-k_lha_sa-083-007:206b-32": "h'um rdo rje me tog ma /",
    "K12acip-k_lha_sa-083-007:206b-33": "bdag nyid yongs su bkra mdzad ma //",
    "K12acip-k_lha_sa-083-007:206b-34": "badzra pushpa p'u dza me h'um/",
    "K12acip-k_lha_sa-083-007:206b-35": "h'um rdo rje dri chab ma /",
    "K12acip-k_lha_sa-083-007:207a-0": "@207a *// bdag nyid dngos po dag mdzad ma //",
    "K12acip-k_lha_sa-083-007:207a-1": "badzra gandhe p'u dza me h'um/",
    "K12acip-k_lha_sa-083-007:207a-2": "h'um rdo rje mar me ma /",
    "K12acip-k_lha_sa-083-007:207a-3": "bdag nyid dkyil 'khor gsal mdzad ma //",
    "K12acip-k_lha_sa-083-007:207a-4": "badzra a'a lo ke p'u dza me h'um/",
    "K12acip-k_lha_sa-083-007:207a-5": "ji srid thams cad mchod pa che //",
    "K12acip-k_lha_sa-083-007:207a-6": "ji srid mchod pa bde ba che //",
    "K12acip-k_lha_sa-083-007:207a-7": "ji srid mchod pa bla na med //",
    "K12acip-k_lha_sa-083-007:207a-8": "ji srid mchod pa yang dag che //",
    "K12acip-k_lha_sa-083-007:207a-9": "ae ma ho //",
    "K12acip-k_lha_sa-083-007:207a-10": "le'u bcu gnyis pa'o ////",
    "K12acip-k_lha_sa-083-007:207a-11": "de nas gzhan yang bshad bya ba //",
    "K12acip-k_lha_sa-083-007:207a-12": "bcom ldan gsang ba gos sngon can //",
    "K12acip-k_lha_sa-083-007:207a-13": "bsdu ba thabs kyi ting 'dzin gyis //",
    "K12acip-k_lha_sa-083-007:207a-14": "'khor gyi klu rnams sdud mdzad nas //",
    "K12acip-k_lha_sa-083-007:207a-15": "me yi 'khor lo snyoms bzhugs che //",
    "K12acip-k_lha_sa-083-007:207a-16": "gsang ba me yi sngags bzlas pas //",
    "K12acip-k_lha_sa-083-007:207a-17": "klu rnams ma lus tshig par mdzad //",
    "K12acip-k_lha_sa-083-007:207a-18": "bral nas dpag tshad gnas su bros //",
    "K12acip-k_lha_sa-083-007:207a-19": "slar bsdus bdud rtsi sman gyis gsos //",
    "K12acip-k_lha_sa-083-007:207a-20": "las bcol so so'i gnas su 'khod //",
    "K12acip-k_lha_sa-083-007:207a-21": "de nas khams gsum rnam par rgyal //",
    "K12acip-k_lha_sa-083-007:207a-22": "thal mo sbyar nas 'di skad gsol //",
    "K12acip-k_lha_sa-083-007:207a-23": "me brgyad 'khor lo'i bdag nyid che //",
    "K12acip-k_lha_sa-083-007:207a-24": "rtag tu me yi ting 'dzin la //",
    "K12acip-k_lha_sa-083-007:207a-25": "snyoms zhugs khyod ni rgyal gyur cig /",
    "K12acip-k_lha_sa-083-007:207a-26": "bde ba'i rol mo me klong du //",
    "K12acip-k_lha_sa-083-007:207a-27": "sreg mdzad me brgyad khyod phyag 'tshal //",
    "K12acip-k_lha_sa-083-007:207a-28": "rang bzhin rnam dag khyod phyag 'tshal //",
    "K12acip-k_lha_sa-083-007:207a-29": "chu yi ngang la gnas 'dod na //",
    "K12acip-k_lha_sa-083-007:207a-30": "chu brgyad ting 'dzin la gnas te /",
    "K12acip-k_lha_sa-083-007:207a-31": "de tshe 'khor gyis 'di skad bstod //",
    "K12acip-k_lha_sa-083-007:207a-32": "chu brgyad 'khor lo'i bdag nyid che //",
    "K12acip-k_lha_sa-083-007:207a-33": "rtags chu yi dkyil 'khor can //",
    "K12acip-k_lha_sa-083-007:207a-34": "'byung ba'i gtso bo'i chu yi bdag //",
    "K12acip-k_lha_sa-083-007:207b-0": "@207b chu brgyad mnga' bdag khyod phyag 'tshal //",
    "K12acip-k_lha_sa-083-007:207b-1": "rlung brgyad ting 'dzin la gnas na //",
    "K12acip-k_lha_sa-083-007:207b-2": "'thor zhing 'bud pa'i bdag nyid che //",
    "K12acip-k_lha_sa-083-007:207b-3": "rlung chen drag po rtsal shugs ldan //",
    "K12acip-k_lha_sa-083-007:207b-4": "rlung lha gos sngon khyod phyag 'tshal; ;sa yi ting 'dzin la gnas nas //",
    "K12acip-k_lha_sa-083-007:207b-5": "mi g-yo brtan pa'i las mdzad pa //",
    "K12acip-k_lha_sa-083-007:207b-6": "gser ldan rol mo sna tshogs ldan //",
    "K12acip-k_lha_sa-083-007:207b-7": "sa brgyad 'khor lo khyod phyag 'tshal //",
    "K12acip-k_lha_sa-083-007:207b-8": "le'u bcu gsum pa'o ////",
    "K12acip-k_lha_sa-083-007:207b-9": "de nas dpal ldan gos sngon can //",
    "K12acip-k_lha_sa-083-007:207b-10": "phra mo'i ting 'dzin la gnas nas //",
    "K12acip-k_lha_sa-083-007:207b-11": "'khor gyi gnod sbyin mang po kun //",
    "K12acip-k_lha_sa-083-007:207b-12": "shin tu yid dga' dad pas zhus //",
    "K12acip-k_lha_sa-083-007:207b-13": "phra mo'i thig le chen po yis //",
    "K12acip-k_lha_sa-083-007:207b-14": "tsir snang dngos po gcig tu 'dus //",
    "K12acip-k_lha_sa-083-007:207b-15": "de nyid mtha' 'das rang bzhin med //",
    "K12acip-k_lha_sa-083-007:207b-16": "de nas dpal ldan gos sngon can //",
    "K12acip-k_lha_sa-083-007:207b-17": "'dod chags ting 'dzin gnas pas //",
    "K12acip-k_lha_sa-083-007:207b-18": "'khor gyi gnod sbyin mang po kun //",
    "K12acip-k_lha_sa-083-007:207b-19": "sdangs dang dus dang brgyal ba las //",
    "K12acip-k_lha_sa-083-007:207b-20": "bslangs te bla med don bstan pas //",
    "K12acip-k_lha_sa-083-007:207b-21": "thams cad 'dod chags mngon sangs rgyas //",
    "K12acip-k_lha_sa-083-007:207b-22": "'khor gyi sku la mngon par bstod //",
    "K12acip-k_lha_sa-083-007:207b-23": "kye ho gsang bdag go sa sngon can /",
    "K12acip-k_lha_sa-083-007:207b-24": "bla med rdzogs pa'i klong dkyil na //",
    "K12acip-k_lha_sa-083-007:207b-25": "'dod chags dag pa'i blo ldan pas //",
    "K12acip-k_lha_sa-083-007:207b-26": "mngon par sangs rgyas khyod phyag 'tshal //",
    "K12acip-k_lha_sa-083-007:207b-27": "le'u bcu bzhi pa'o ////",
    "K12acip-k_lha_sa-083-007:207b-28": "de nas 'dus pa'i 'khor rnams kyis //",
    "K12acip-k_lha_sa-083-007:207b-29": "'khor gyi gtso la mngon par bstod //",
    "K12acip-k_lha_sa-083-007:207b-30": "lcang lo can gyi pho brang na //",
    "K12acip-k_lha_sa-083-007:207b-31": "gsang ba'i bdag po gos sngon can //",
    "K12acip-k_lha_sa-083-007:207b-32": "yon tan thams cad sku la rdzogs //",
    "K12acip-k_lha_sa-083-007:208a-0": "dngos med @208a *//",
    "K12acip-k_lha_sa-083-007:208a-1": "dag pa khyod phyag 'tshal //",
    "K12acip-k_lha_sa-083-007:208a-2": "'khor gyi klu tshogs 'dul ba'i phyir //",
    "K12acip-k_lha_sa-083-007:208a-3": "klu brgyad sku la rab brgyan nas //",
    "K12acip-k_lha_sa-083-007:208a-4": "klu tshogs zhal du gsol mdzad pa //",
    "K12acip-k_lha_sa-083-007:208a-5": "klu 'dul byams pa khyod phyag 'tshal //",
    "K12acip-k_lha_sa-083-007:208a-6": "sna tshogs dag pa'i sku mnga' zhing //",
    "K12acip-k_lha_sa-083-007:208a-7": "rigs drug sde brgyad 'dul bar mdzad //",
    "K12acip-k_lha_sa-083-007:208a-8": "skyon gyis ma gos rang sangs rgyas //",
    "K12acip-k_lha_sa-083-007:208a-9": "thog med kun dul phyag 'tshal bstod //",
    "K12acip-k_lha_sa-083-007:208a-10": "ji ltar bsam pa'i dngos po kun //",
    "K12acip-k_lha_sa-083-007:208a-11": "khyod las 'byung bas mi zad gter //",
    "K12acip-k_lha_sa-083-007:208a-12": "sna tshogs yid bzhin 'phul po che //",
    "K12acip-k_lha_sa-083-007:208a-13": "yid bzhin nor bu khyod phyag 'tshal //",
    "K12acip-k_lha_sa-083-007:208a-14": "nad dang rims kyi gshed po mdzad //",
    "K12acip-k_lha_sa-083-007:208a-15": "nor dang zas kyi bdag po mdzad //",
    "K12acip-k_lha_sa-083-007:208a-16": "'jigs pa kun las skyob par mdzad //",
    "K12acip-k_lha_sa-083-007:208a-17": "bla med skyob mdzad khyod phyag 'tshal //",
    "K12acip-k_lha_sa-083-007:208a-18": "zhes bstod na rjes su yi rang ngo //",
    "K12acip-k_lha_sa-083-007:208a-19": "lha dang /",
    "K12acip-k_lha_sa-083-007:208a-20": "klu dang //",
    "K12acip-k_lha_sa-083-007:208a-21": "gnod sbyin dang //",
    "K12acip-k_lha_sa-083-007:208a-22": "lha ma yin la sogs pa yang yid dga' ba'i mchod pas khyab par gyur to //",
    "K12acip-k_lha_sa-083-007:208a-23": "mi la sogs pa 'jigs pa'i nyen dang ldan pa thams cad bde ba la bkod do //",
    "K12acip-k_lha_sa-083-007:208a-24": "le'u bco lnga pa'o ////",
    "K12acip-k_lha_sa-083-007:208a-25": "'phags pa lag na rdo rje gos sngon po can gyi cho ga rdo rje be con gyi rgyud rdzogs so //"
}