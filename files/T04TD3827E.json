{
    "T04TD3827E:24a-0": "@24a * // rgya gar skad du /",
    "T04TD3827E:24a-1": "sh'unya t'a sapti k'a ri k'a n'a ma //",
    "T04TD3827E:24a-2": "bod skad du /",
    "T04TD3827E:24a-3": "stong pa nyid bdun cu pa'i tshig le'ur byas pa zhes bya ba /",
    "T04TD3827E:24a-4": "'jam dpal gzhon nur gyur pa la phyag 'tshal lo //",
    "T04TD3827E:24a-5": "gnas pa'am skye 'jig yod med dam //",
    "T04TD3827E:24a-6": "dman pa'am mnyam dang khyad par can //",
    "T04TD3827E:24a-7": "sangs rgyas 'jig rten snyad dbang gis //",
    "T04TD3827E:24a-8": "gsung gi yang dag dbang gis min //",
    "T04TD3827E:24a-9": "bdag med bdag med min bdag dang //",
    "T04TD3827E:24a-10": "bdag med min pas brjod 'ga' med //",
    "T04TD3827E:24a-11": "brjod bya mya ngan 'das dang mtshungs //",
    "T04TD3827E:24b-0": "dngos po kun gyi rang bzhin @24b stong ;",
    "T04TD3827E:24b-1": "/ gang phyir dngos rnams thams cad kyi //",
    "T04TD3827E:24b-2": "rang bzhin rgyu rkyen tshogs pa'am //",
    "T04TD3827E:24b-3": "so so dngos po thams cad la //",
    "T04TD3827E:24b-4": "yod min de phyir stong pa yin //",
    "T04TD3827E:24b-5": "yod phyir yod pa skye min te //",
    "T04TD3827E:24b-6": "med phyir med pa skye ma yin //",
    "T04TD3827E:24b-7": "chos mi mthun phyir yod med min //",
    "T04TD3827E:24b-8": "skye ba med pas gnas 'gag med //",
    "T04TD3827E:24b-9": "gang zhig skyes de bskyed bya min //",
    "T04TD3827E:24b-10": "ma skyes pa yang bskyed bya min //",
    "T04TD3827E:24b-11": "skyes pa dang ni ma skyes pa'i //",
    "T04TD3827E:24b-12": "skye bzhin pa yang bskyed bya min //",
    "T04TD3827E:24b-13": "'bras bu yod pas 'bras ldan rgyu //",
    "T04TD3827E:24b-14": "rgyu min dang mtshungs med pa yang //",
    "T04TD3827E:24b-15": "med de la yang rgyu min mtshungs //",
    "T04TD3827E:24b-16": "yod min med pa'ang min na 'gal //",
    "T04TD3827E:24b-17": "dus gsum rnams su 'thad ma yin //",
    "T04TD3827E:24b-18": "gcig med par ni mang po dang //",
    "T04TD3827E:24b-19": "mang po med par gcig mi 'jug / de phyir rten cing 'brel 'byung ba'i //",
    "T04TD3827E:24b-20": "dngos po mtshan ma med pa yin //",
    "T04TD3827E:24b-21": "rten 'byung yan lag bcu gnyis gang //",
    "T04TD3827E:24b-22": "sdug bsngal 'bras can de ma skyes //",
    "T04TD3827E:24b-23": "sems gcig la yang mi 'thad cing //",
    "T04TD3827E:24b-24": "du ma la yang 'thad ma yin //",
    "T04TD3827E:24b-25": "rtag min mi rtag min bdag dang //",
    "T04TD3827E:24b-26": "bdag min gtsang min mi gtsang min //",
    "T04TD3827E:24b-27": "bde min sdug bsngal ma yin te //",
    "T04TD3827E:24b-28": "de phyir phyin ci log rnams med //",
    "T04TD3827E:24b-29": "de med phyin ci log bzhi las //",
    "T04TD3827E:24b-30": "skyes pa'i ma rig min srid las //",
    "T04TD3827E:24b-31": "de med 'du byed mi 'byung zhing //",
    "T04TD3827E:24b-32": "lhag ma rnams kyang de bzhin no //",
    "T04TD3827E:24b-33": "ma rig 'du byed med mi 'byung //",
    "T04TD3827E:24b-34": "de med 'du byed mi 'byung zhing //",
    "T04TD3827E:24b-35": "phan tshun rgyu phyir de gnyis ni //",
    "T04TD3827E:24b-36": "rang bzhin gyis ni ma grub yin //",
    "T04TD3827E:24b-37": "gang zhig bdag nyid rang bzhin gyis //",
    "T04TD3827E:24b-38": "ma grub de gzhan ji ltar bskyed //",
    "T04TD3827E:24b-39": "de phyir gzhan las grub pa yis //",
    "T04TD3827E:24b-40": "rkyen gzhan dag ni skyed byed min //",
    "T04TD3827E:24b-41": "pha ni bu min bu pha min //",
    "T04TD3827E:24b-42": "de gnyis phan tshun med min la //",
    "T04TD3827E:24b-43": "de gnyis cig char yang min ltar //",
    "T04TD3827E:24b-44": "yan lag bcu gnyis de bzhin no //",
    "T04TD3827E:24b-45": "ji ltar rmi lam yul brten pa'i //",
    "T04TD3827E:24b-46": "bde sdug dang de'i yul med pa //",
    "T04TD3827E:24b-47": "de bzhin gang zhig la brten na //",
    "T04TD3827E:24b-48": "gang zhig rten 'byung dang 'di'ang med //",
    "T04TD3827E:24b-49": "gal te dngos rnams rang bzhin gyis //",
    "T04TD3827E:24b-50": "med na dman mnyam khyad 'phags dang //",
    "T04TD3827E:24b-51": "sna tshogs nyid ni mi 'grub cing //",
    "T04TD3827E:24b-52": "rgyu las kyang ni mngon 'grub min //",
    "T04TD3827E:24b-53": "rang bzhin grub na rten 'byung gi /",
    "T04TD3827E:25a-0": "@25a * // dngos po med 'gyur ma brten na //",
    "T04TD3827E:25a-1": "rang bzhin med par ga la gyur //",
    "T04TD3827E:25a-2": "dngos po yod dang dngos med kyang //",
    "T04TD3827E:25a-3": "med la rang dngos gzhan dngos sam //",
    "T04TD3827E:25a-4": "dngos med 'gyur ba ga la zhig / de na rang dngos gzhan dngos dang //",
    "T04TD3827E:25a-5": "dngos med phyin ci log pa yin //",
    "T04TD3827E:25a-6": "gal te dngos po stong yin na //",
    "T04TD3827E:25a-7": "'gag pa med cing skye mi 'gyur //",
    "T04TD3827E:25a-8": "ngo bo nyid kyis stong pa la //",
    "T04TD3827E:25a-9": "gang la 'gag cing gang la skye //",
    "T04TD3827E:25a-10": "dngos dang dngos med cig car med //",
    "T04TD3827E:25a-11": "dngos med med na dngos po med //",
    "T04TD3827E:25a-12": "rtag tu dngos po'ang dngos med 'gyur //",
    "T04TD3827E:25a-13": "dngos med med par dngos mi srid //",
    "T04TD3827E:25a-14": "dngos po med par dngos med min //",
    "T04TD3827E:25a-15": "rang las min zhing gzhan las min //",
    "T04TD3827E:25a-16": "de lta bas na de med na //",
    "T04TD3827E:25a-17": "dngos po med cing dngos med na //",
    "T04TD3827E:25a-18": "yod pa nyid na rtag nyid dang //",
    "T04TD3827E:25a-19": "med na nges par chad nyid yin //",
    "T04TD3827E:25a-20": "dngos po yod na de gnyis 'gyur //",
    "T04TD3827E:25a-21": "de phyir dngos po khas blangs min //",
    "T04TD3827E:25a-22": "rgyun gyis phyir na 'di med de //",
    "T04TD3827E:25a-23": "rgyu byin nas ni dngos po 'gag / sngar bzhin 'di yang ma grub cing //",
    "T04TD3827E:25a-24": "rgyun chad par yang thal bar 'gyur //",
    "T04TD3827E:25a-25": "skye 'jig bstan phyir sangs rgyas kyi //",
    "T04TD3827E:25a-26": "lam bstan ma yin stong nyid phyir //",
    "T04TD3827E:25a-27": "'di dag phan tshun bzlog pa ru //",
    "T04TD3827E:25a-28": "mthong ba phyin ci log las yin //",
    "T04TD3827E:25a-29": "gal nye skye 'gag med yin na //",
    "T04TD3827E:25a-30": "ci zhig 'gags pas mya ngan 'das //",
    "T04TD3827E:25a-31": "rang bzhin gyis ni skye med cing //",
    "T04TD3827E:25a-32": "'gag med gang de thar min nam //",
    "T04TD3827E:25a-33": "gal te 'gag las mya ngan chad //",
    "T04TD3827E:25a-34": "gal te cig shos ltar na rtag / de phyir dngos dang dngos med dag / mya ngan 'das par rung ma yin //",
    "T04TD3827E:25a-35": "gal te 'gog par 'ga' gnas na //",
    "T04TD3827E:25a-36": "dngos po las gzhan de yod 'gyur //",
    "T04TD3827E:25a-37": "dngos po med phyir 'di med la //",
    "T04TD3827E:25a-38": "dngos po med phyir de las med //",
    "T04TD3827E:25a-39": "mtshan gzhi las gzhan mtshan nyid las //",
    "T04TD3827E:25a-40": "mtshan gzhi grub par rang ma grub //",
    "T04TD3827E:25a-41": "phan tshun las kyang ma grub ste //",
    "T04TD3827E:25a-42": "ma grub ma grub sgrub byed min //",
    "T04TD3827E:25a-43": "'dis ni rgyu dang 'bras bu dang //",
    "T04TD3827E:25a-44": "tshor dang tshor ba po stsogs dang //",
    "T04TD3827E:25a-45": "lta po blta bu sogs ci'ang rung //",
    "T04TD3827E:25a-46": "de kun ma lus bshad pa yin //",
    "T04TD3827E:25a-47": "gnas med phan tshun las grub dang //",
    "T04TD3827E:25a-48": "'chol phyir rang nyid ma grub phyir //",
    "T04TD3827E:25a-49": "dngos po med phyir dus gsum ni //",
    "T04TD3827E:25a-50": "yod pa ma yin rtog pa tsam //",
    "T04TD3827E:25b-0": "gang @25b phyir skye dang gnas dang 'jig /'dus byas mtshan nyid 'di gsum med //",
    "T04TD3827E:25b-1": "de phyir 'dus byas nyid ma yin //",
    "T04TD3827E:25b-2": "'dus ma byas la'ang cung zad med //",
    "T04TD3827E:25b-3": "ma zhig mi 'jig zhig pa'ang min //",
    "T04TD3827E:25b-4": "gnas pa gnas pa ma yin te //",
    "T04TD3827E:25b-5": "mi gnas pa yang gnas ma yin //",
    "T04TD3827E:25b-6": "skyes pa mi skye ma skyes min //",
    "T04TD3827E:25b-7": "'dus byas dang ni 'dus ma byas //",
    "T04TD3827E:25b-8": "du ma ma yin gcig ma yin //",
    "T04TD3827E:25b-9": "yod min med min yod med min //",
    "T04TD3827E:25b-10": "mtshams 'dir sna tshogs thams cad 'dus //",
    "T04TD3827E:25b-11": "bcom ldan bla mas las gnas dang //",
    "T04TD3827E:25b-12": "las bdag las kyi 'bras bu dang //",
    "T04TD3827E:25b-13": "sems can rang gi las dang ni //",
    "T04TD3827E:25b-14": "las rnams chud mi za bar gsungs //",
    "T04TD3827E:25b-15": "las rnams rang bzhin med gsungs te //",
    "T04TD3827E:25b-16": "ma skyes gang de chud mi za //",
    "T04TD3827E:25b-17": "de las kyang ni bdag 'dzin skye //",
    "T04TD3827E:25b-18": "de bskyed 'dzin de'ang rnam rtog las //",
    "T04TD3827E:25b-19": "gal te las la rang bzhin yod //",
    "T04TD3827E:25b-20": "de skyes lus ni rtag par 'gyur //",
    "T04TD3827E:25b-21": "las kyang sdug bsngal rnam smin can //",
    "T04TD3827E:25b-22": "mi 'gyur de phyir bdag tu 'gyur //",
    "T04TD3827E:25b-23": "las ni rkyen skyes yod min zhing //",
    "T04TD3827E:25b-24": "rkyen min las skyes cung zad med //",
    "T04TD3827E:25b-25": "'du byed rnams ni sgyu ma dang //",
    "T04TD3827E:25b-26": "dri za'i grod khyer smig rgyu mtshungs //",
    "T04TD3827E:25b-27": "las ni nyon mongs rgyu mtshan can //",
    "T04TD3827E:25b-28": "nyon mongs 'du byed las bdag nyid //",
    "T04TD3827E:25b-29": "lus ni las kyi rgyu mtshan can //",
    "T04TD3827E:25b-30": "gsum ka'ang ngo bo nyid kyis stong //",
    "T04TD3827E:25b-31": "las med na ni byed po med //",
    "T04TD3827E:25b-32": "de gnyis med pas 'bras bu med //",
    "T04TD3827E:25b-33": "de med nye bar spyod pa med //",
    "T04TD3827E:25b-34": "de bas dngos po dben pa yin //",
    "T04TD3827E:25b-35": "las ni stong par yang dag pa'i //",
    "T04TD3827E:25b-36": "shes na de nyid mthong ba'i phyir //",
    "T04TD3827E:25b-37": "las ni 'byung ste de med na //",
    "T04TD3827E:25b-38": "las las 'byung gang mi 'byung ngo //",
    "T04TD3827E:25b-39": "ji ltar bcom ldan de bzhin gshegs //",
    "T04TD3827E:25b-40": "rdzu 'phrul gyis ni sprul pa sprul //",
    "T04TD3827E:25b-41": "sprul pa de yis slar yang ni //",
    "T04TD3827E:25b-42": "sprul pa gzhan zhig sprul gyur pa //",
    "T04TD3827E:25b-43": "de la de bzhin gshegs sprul stong //",
    "T04TD3827E:25b-44": "sprul pas sprul pa smos ci dgos //",
    "T04TD3827E:25b-45": "gnyis po ming tsam yod pa yang //",
    "T04TD3827E:25b-46": "gang ci'ang rung ste rtog pa tsam //",
    "T04TD3827E:25b-47": "de bzhin byed po sprul dang mtshungs //",
    "T04TD3827E:25b-48": "las ni sprul pas sprul dang mtshungs //",
    "T04TD3827E:25b-49": "rang bzhin gyis stong gang cung zad //",
    "T04TD3827E:25b-50": "yod pa de dag rtog pa tsam //",
    "T04TD3827E:25b-51": "gal te las kyi rang bzhin yod //",
    "T04TD3827E:26a-0": "myang @26a * //",
    "T04TD3827E:26a-1": "'das byed po las kyang med //",
    "T04TD3827E:26a-2": "gal te med na las bskyed pa //",
    "T04TD3827E:26a-3": "'bras bu sdug dang mi sdug med //",
    "T04TD3827E:26a-4": "yod ces pa yod med ces yod //",
    "T04TD3827E:26a-5": "yod dang med ces de yang yod //",
    "T04TD3827E:26a-6": "sangs rgyas rnams kyi dgongs pa yis //",
    "T04TD3827E:26a-7": "gsungs pa rtogs par sla ma yin //",
    "T04TD3827E:26a-8": "gal te gzugs ni rang 'byung bzhin //",
    "T04TD3827E:26a-9": "gzugs de 'byung las 'byung ma yin //",
    "T04TD3827E:26a-10": "rang las byung min ma yin nam //",
    "T04TD3827E:26a-11": "gzhan las kyang min de med phyir //",
    "T04TD3827E:26a-12": "gcig la bzhi nyid yod min cing //",
    "T04TD3827E:26a-13": "bzhi la'ang gcig nyid yod min pas //",
    "T04TD3827E:26a-14": "gzugs ni 'byung ba chen po bzhi //",
    "T04TD3827E:26a-15": "rgyur byas nas grub ji ltar yod //",
    "T04TD3827E:26a-16": "shin tu mi 'dzin phyir de med //",
    "T04TD3827E:26a-17": "rtags las she na rtags de'ang med //",
    "T04TD3827E:26a-18": "rgyu dang rkyen las skyes pa'i phyir //",
    "T04TD3827E:26a-19": "rtags med par yang mi rigs so //",
    "T04TD3827E:26a-20": "gal te blo des gzugs 'dzin na //",
    "T04TD3827E:26a-21": "rang gi rang bzhin la 'dzin 'gyur //",
    "T04TD3827E:26a-22": "rkyen las skyes pas yod min pas //",
    "T04TD3827E:26a-23": "yang dag gzugs med ji ltar 'dzin //",
    "T04TD3827E:26a-24": "ji skad bshad gzugs skyes pa'i blo'i //",
    "T04TD3827E:26a-25": "skad cig skad cig gis mi 'dzin //",
    "T04TD3827E:26a-26": "'das dang ma 'ongs gzugs kyi ni //",
    "T04TD3827E:26a-27": "de yis ji ltar rtogs par 'gyur //",
    "T04TD3827E:26a-28": "gang tshe nam yang kha dog dang //",
    "T04TD3827E:26a-29": "dbyibs dag tha dad nyid med pas //",
    "T04TD3827E:26a-30": "de dag tha dad 'dzin yod min //",
    "T04TD3827E:26a-31": "gzugs de gcig tu'ang grags pa min //",
    "T04TD3827E:26a-32": "mig blo mig la yod min te //",
    "T04TD3827E:26a-33": "gzugs la yod min par na med //",
    "T04TD3827E:26a-34": "gzugs dang mig la brten nas de //",
    "T04TD3827E:26a-35": "yongs su rtog pa log pa yin //",
    "T04TD3827E:26a-36": "gal te mig bdag mig mthong na //",
    "T04TD3827E:26a-37": "de gzugs mthong bar ji ltar 'gyur //",
    "T04TD3827E:26a-38": "de phyir mig dang gzugs bdag med //",
    "T04TD3827E:26a-39": "skye mched lhag ma'ang de bzhin no //",
    "T04TD3827E:26a-40": "mig ni rang bdag nyid kyis stong //",
    "T04TD3827E:26a-41": "de ni gzhan bdag gis kyang stong //",
    "T04TD3827E:26a-42": "gzugs kyang de bzhin stong pa ste //",
    "T04TD3827E:26a-43": "skye mched lhag ma'ang de bzhin no //",
    "T04TD3827E:26a-44": "gang tshe gcig reg lhan cig 'gyur //",
    "T04TD3827E:26a-45": "de tshe gzhan rnams stong pa nyid //",
    "T04TD3827E:26a-46": "stong pa'am mi stong mi ston la //",
    "T04TD3827E:26a-47": "mi stong pa yang rten mi brten //",
    "T04TD3827E:26a-48": "ngo bo mi gnas yod min pas //",
    "T04TD3827E:26a-49": "gsum 'dus pa yod ma yin no //",
    "T04TD3827E:26a-50": "de bdag nyid kyis reg med pas ;",
    "T04TD3827E:26a-51": "/ de tshe tshor ba yod ma yin //",
    "T04TD3827E:26a-52": "nang dang phyi yi skye mched la //",
    "T04TD3827E:26a-53": "brten nas rnam par shes pa 'byung //",
    "T04TD3827E:26a-54": "de lta bas na rnam shes ni //",
    "T04TD3827E:26a-55": "smig rgyu sgyu ma bzhin du stong //",
    "T04TD3827E:26a-56": "rnam shes shes bya la brten nas //",
    "T04TD3827E:26a-57": "'byung la shes bya yod ma yin //",
    "T04TD3827E:26a-58": "shes bya shes pa med pa'i phyir //",
    "T04TD3827E:26a-59": "de phyir shes pa po nyid med //",
    "T04TD3827E:26b-0": "thams cad @26b mi rtag yang na ni //",
    "T04TD3827E:26b-1": "mi rtag pa yang rtag pa med //",
    "T04TD3827E:26b-2": "dngos po rtag dang mi rtag nyid //",
    "T04TD3827E:26b-3": "'gyur na de lta ga la yod //",
    "T04TD3827E:26b-4": "sdug dang mi sdug phyin ci log / rkyen las chags sdang gti mug dngos //",
    "T04TD3827E:26b-5": "'byung phyir chags sdang gti mug dang //",
    "T04TD3827E:26b-6": "rang bzhin gyis ni yod ma yin //",
    "T04TD3827E:26b-7": "gang phyir de nyid la chags shing //",
    "T04TD3827E:26b-8": "de la zhe sdang de la rmongs //",
    "T04TD3827E:26b-9": "de phyir rnam par rtog pas bskyed //",
    "T04TD3827E:26b-10": "rtog de'ang yang dag nyid du med //",
    "T04TD3827E:26b-11": "brtag bya gang de yod ma yin //",
    "T04TD3827E:26b-12": "brtag bya med rtog ga la yod //",
    "T04TD3827E:26b-13": "de phyir brtag bya rtog pa dag / rkyen las skyes phyir stong pa nyid //",
    "T04TD3827E:26b-14": "de nyid rtogs pas phyin ci log / bzhi las byung ba'i ma rig med //",
    "T04TD3827E:26b-15": "de med na ni 'du byed rnams /",
    "T04TD3827E:26b-16": "mi 'byung lhag ma'ang de bzhin no //",
    "T04TD3827E:26b-17": "gang gang la brten skye ba'i dngos //",
    "T04TD3827E:26b-18": "de de med pas de mi skye //",
    "T04TD3827E:26b-19": "dngos dang dngos med 'dus byas dang //",
    "T04TD3827E:26b-20": "'dus ma byas 'di mya ngan 'das //",
    "T04TD3827E:26b-21": "rgyu rkyen las skyes dngos po rnams //",
    "T04TD3827E:26b-22": "yang dag nyid du rtog pa gang //",
    "T04TD3827E:26b-23": "de ni ston pas ma rig gsungs //",
    "T04TD3827E:26b-24": "de las yan lag bcu gnyis 'byung //",
    "T04TD3827E:26b-25": "dngos po stong par de rtogs nas //",
    "T04TD3827E:26b-26": "yang dag mthong phyir rmongs mi 'gyur //",
    "T04TD3827E:26b-27": "de ni ma rig 'gog pa yin //",
    "T04TD3827E:26b-28": "de las yan lag bcu gnyis 'gag /'du byed dri za'i grong khyer dang //",
    "T04TD3827E:26b-29": "sgyu ma smig rgyu skra shad dang //",
    "T04TD3827E:26b-30": "dbu ba chu bur sprul pa dang //",
    "T04TD3827E:26b-31": "rmi lam mgal me'i 'khor lo mtshungs //",
    "T04TD3827E:26b-32": "dngos kun rang bzhin stong bas na //",
    "T04TD3827E:26b-33": "de bzhin gshegs pa mtshungs med pas //",
    "T04TD3827E:26b-34": "rten cing 'brel par 'byung ba 'di //",
    "T04TD3827E:26b-35": "dngos po rnams su nye bar bstan //",
    "T04TD3827E:26b-36": "dam pa'i don ni der zad de //",
    "T04TD3827E:26b-37": "'jig rten dor byas tha snyad dag / sna tshogs thams cad rdzogs sangs rgyas //",
    "T04TD3827E:26b-38": "bcom ldan 'das kyis brten brtag mdzad //",
    "T04TD3827E:26b-39": "'jig rten pa yi chos bstan mi 'jig cing //",
    "T04TD3827E:26b-40": "yang dag nyid du nam yang chos bsten med //",
    "T04TD3827E:26b-41": "de bzhin gshegs pas gsungs pa ma rig pas //",
    "T04TD3827E:26b-42": "de las dri med brjod pa 'di las skrag /'di la brten nas 'di 'byung zhes //",
    "T04TD3827E:26b-43": "'jig rten tshul 'di mi 'gog cing //",
    "T04TD3827E:26b-44": "gang brten rang bzhin med pas de //",
    "T04TD3827E:26b-45": "ji ltar yod 'gyur de nyid nges //",
    "T04TD3827E:26b-46": "dad ldan de nyid chos la brtson //",
    "T04TD3827E:26b-47": "tshul 'di rigs pas rjes dpogs gang //",
    "T04TD3827E:26b-48": "brten med chos 'gal brtan pa yi //",
    "T04TD3827E:26b-49": "srid dang srid min spangs nas zhi //",
    "T04TD3827E:26b-50": "'di dag rkyen 'di las rigs nas //",
    "T04TD3827E:26b-51": "lta ngan dra ba kun ldog des //",
    "T04TD3827E:26b-52": "chags rmongs khong khro spangs pa'i phyir //",
    "T04TD3827E:27a-0": "ma gos mya ngan 'das pa thog / stong nyid bdun cu pa'i tshig le'ur @27a * //",
    "T04TD3827E:27a-1": "byas pa zhes bya ba /",
    "T04TD3827E:27a-2": "slob dpon 'phags pa klu sgrub kyis mdzad pa rdzogs so /",
    "T04TD3827E:27a-4": "// / lo tstsha ba gzhon nu mchog dang /",
    "T04TD3827E:27a-5": "snyan dar ma grags dang khu'i 'gyur dag las don dang tshig bzang du bris pa'o//"
}