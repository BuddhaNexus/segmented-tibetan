{
    "K12acip-k_lha_sa-099-008:306a-0": "@306a rgya gar skad du; pra dzny'a bha ga w'a na ma h'a r'a dz'a /",
    "K12acip-k_lha_sa-099-008:306a-1": "bod skad du /",
    "K12acip-k_lha_sa-099-008:306a-2": "bcom ldan 'das gnyis med kyi rgyal po chen po la phyag 'tshal lo //",
    "K12acip-k_lha_sa-099-008:306a-3": "de nas spyod pa bstan te /",
    "K12acip-k_lha_sa-099-008:306a-4": "lung aa nu yog pa rdzogs pa'i rnal 'byor du bstan te; lta ba dang ni spyod pa dang //",
    "K12acip-k_lha_sa-099-008:306a-5": "gzungs kyi mtshan nyid 'di gsungs so //",
    "K12acip-k_lha_sa-099-008:306a-6": "de bzhin dam tshig chen po'ang bstan //",
    "K12acip-k_lha_sa-099-008:306a-7": "las 'di lung gis bsgrub bya na //",
    "K12acip-k_lha_sa-099-008:306a-8": "mi spong ba ni dang du blang //",
    "K12acip-k_lha_sa-099-008:306a-9": "spyod pa dam tshig bco lnga bsrung //",
    "K12acip-k_lha_sa-099-008:306a-10": "shes pa lnga dang srung ba gsum //",
    "K12acip-k_lha_sa-099-008:306a-11": "stong rtsa brgyad du bsrungs pas ni //",
    "K12acip-k_lha_sa-099-008:306a-12": "rtsa brgyad stong zhes de la bya'o //",
    "K12acip-k_lha_sa-099-008:306a-13": "de yang ma h'a sa ma ya //",
    "K12acip-k_lha_sa-099-008:306a-14": "bzhi po rdzogs na kun tu bzang //",
    "K12acip-k_lha_sa-099-008:306a-15": "zhi rgyas dbang dang mngon spyod dang //",
    "K12acip-k_lha_sa-099-008:306a-16": "mnan zlog drug ni gcig tu'o //",
    "K12acip-k_lha_sa-099-008:306a-17": "dang la ga na'i lung bshad de //",
    "K12acip-k_lha_sa-099-008:306a-18": "khru tshad bzhi dang ldan pa ni //",
    "K12acip-k_lha_sa-099-008:306a-19": "yon tan bcu gcig dang yang ldan //",
    "K12acip-k_lha_sa-099-008:306a-20": "bzhin bzang mig gi dkyus ring ba //",
    "K12acip-k_lha_sa-099-008:306a-21": "stod smad phye la rked pa phra //",
    "K12acip-k_lha_sa-099-008:306a-22": "tshigs pa zlum la sor mo ring //",
    "K12acip-k_lha_sa-099-008:306a-23": "yon tan 'od can bcu gcig lo //",
    "K12acip-k_lha_sa-099-008:306a-24": "ye shes rigs can yin par bshad //",
    "K12acip-k_lha_sa-099-008:306a-25": "bcu gsum rdo rje rigs su 'grub //",
    "K12acip-k_lha_sa-099-008:306b-0": "bcu drug sngags pas 'grub @306b nges pa'o //",
    "K12acip-k_lha_sa-099-008:306b-1": "rin chen rigs mchog yin par bstan //",
    "K12acip-k_lha_sa-099-008:306b-2": "nyi shu gcig pa padma'i rigs //",
    "K12acip-k_lha_sa-099-008:306b-3": "spyan ras gzigs dbang rta mchog 'grub //",
    "K12acip-k_lha_sa-099-008:306b-4": "nyi shu rtsa lnga lon pas ni //",
    "K12acip-k_lha_sa-099-008:306b-5": "thogs med byang chub sems kyang 'dren //",
    "K12acip-k_lha_sa-099-008:306b-6": "thams cad las kyi rigs mchog 'grub //",
    "K12acip-k_lha_sa-099-008:306b-7": "sum cu rtsa gcig phan chad kyis //",
    "K12acip-k_lha_sa-099-008:306b-8": "sems phebs tshun chad kun tu dge'o //",
    "K12acip-k_lha_sa-099-008:306b-9": "yid du 'ong ba dam pa yin //",
    "K12acip-k_lha_sa-099-008:306b-10": "bder gshegs rigs su 'grub par bshad //",
    "K12acip-k_lha_sa-099-008:306b-11": "bde chen 'du 'bral med pa'i gzungs //",
    "K12acip-k_lha_sa-099-008:306b-12": "de dag ma lus gang rnyed pa //",
    "K12acip-k_lha_sa-099-008:306b-13": "lus kyang khrus byas gtsang mar bya'o //",
    "K12acip-k_lha_sa-099-008:306b-14": "dri zhim tsandan go ban dang //",
    "K12acip-k_lha_sa-099-008:306b-15": "dz'a ti pha la ku ru tshe //",
    "K12acip-k_lha_sa-099-008:306b-16": "ka ko la dang ga bur dang //",
    "K12acip-k_lha_sa-099-008:306b-17": "aa ka ru dang du ru ska //",
    "K12acip-k_lha_sa-099-008:306b-18": "ghi bam glang bo'i spos rnams kyis //",
    "K12acip-k_lha_sa-099-008:306b-19": "byugs nas rgyan dang phreng ba gdags //",
    "K12acip-k_lha_sa-099-008:306b-20": "dar dang ras bal 'jam po dang //",
    "K12acip-k_lha_sa-099-008:306b-21": "gos rgyan chas klubs bskon nas ni //",
    "K12acip-k_lha_sa-099-008:306b-22": "gser gyi rna cha gdub dkor dang //",
    "K12acip-k_lha_sa-099-008:306b-23": "do shal dpung rgyan se mo do; ;rin chen sna tshogs rgyan du gdags //",
    "K12acip-k_lha_sa-099-008:306b-24": "ji bzhin bde ba'i stan dag la //",
    "K12acip-k_lha_sa-099-008:306b-25": "g-yon phyogs su ni gzhag par bya //",
    "K12acip-k_lha_sa-099-008:306b-26": "bsnyen pa dang ni nye bsnyen dang //",
    "K12acip-k_lha_sa-099-008:306b-27": "sgrub dang sgrub chen bya ba ni //",
    "K12acip-k_lha_sa-099-008:306b-28": "dkyil 'khor 'dom gang gru bzhi pa; ;'phang du sor bzhi'i tshad du bya //",
    "K12acip-k_lha_sa-099-008:306b-29": "rdo rje dri chus mandal byugs //",
    "K12acip-k_lha_sa-099-008:306b-30": "sha chen gu gul pog gis bdug /",
    "K12acip-k_lha_sa-099-008:306b-31": "dkyil 'khor de la bskor te bdug /",
    "K12acip-k_lha_sa-099-008:306b-32": "g-yon du de byi bzhag nas ni //",
    "K12acip-k_lha_sa-099-008:306b-33": "bha ga da nyid byin gyis brlab //",
    "K12acip-k_lha_sa-099-008:306b-34": "spyi bor aom dkar 'od ldan pa //",
    "K12acip-k_lha_sa-099-008:306b-35": "lce la aa dmar dam pa bsam //",
    "K12acip-k_lha_sa-099-008:306b-36": "snying gar zla dkyil h'um mthing ga /",
    "K12acip-k_lha_sa-099-008:306b-37": "lte bar sva sngon 'od ldan pa //",
    "K12acip-k_lha_sa-099-008:306b-38": "rkang par ha ljang 'od ldan pa //",
    "K12acip-k_lha_sa-099-008:306b-39": "ba las padma'i dbyings su yang //",
    "K12acip-k_lha_sa-099-008:307a-0": "@307a *// gru gsum me 'od 'bar ba bsam //",
    "K12acip-k_lha_sa-099-008:307a-1": "nyon mongs lnga rnams sbyang ba dang //",
    "K12acip-k_lha_sa-099-008:307a-2": "sdug bsngal lnga ni tshar bcang phyir //",
    "K12acip-k_lha_sa-099-008:307a-3": "lag g-yas gzhan gyis mi thub ma //",
    "K12acip-k_lha_sa-099-008:307a-4": "g-yon pa ro langs chen mo ste //",
    "K12acip-k_lha_sa-099-008:307a-5": "de yi kha la khro gnyer ma //",
    "K12acip-k_lha_sa-099-008:307a-6": "ral pa gcig ma padma la'o //",
    "K12acip-k_lha_sa-099-008:307a-7": "gsang yum lnga dang khro mo bzhi //",
    "K12acip-k_lha_sa-099-008:307a-8": "byin gyis brlabs te sngags bzlas pa //",
    "K12acip-k_lha_sa-099-008:307a-9": "aom a'a: h'um sv'ah'a /",
    "K12acip-k_lha_sa-099-008:307a-10": "bha ga w'a na ni nyid kyi bka'//",
    "K12acip-k_lha_sa-099-008:307a-11": "phyag rgya bzhi ru bdag gyur pas //",
    "K12acip-k_lha_sa-099-008:307a-12": "gnyis su med par mnyam sbyar nas //",
    "K12acip-k_lha_sa-099-008:307a-13": "lha yi bdud dang phung po'i bdud //",
    "K12acip-k_lha_sa-099-008:307a-14": "nyon mongs bdud dang 'chi bdag bcom; ;phyag rgya chen po bzhi dang ldan //",
    "K12acip-k_lha_sa-099-008:307a-15": "mkha' la sems phebs 'phros pa'i tshe //",
    "K12acip-k_lha_sa-099-008:307a-16": "byang chub 'khor ba mya ngan 'das //",
    "K12acip-k_lha_sa-099-008:307a-17": "gnyis su med pa'i sar phyin no //",
    "K12acip-k_lha_sa-099-008:307a-18": "bcom ldan 'das kyis bka' stsal to //",
    "K12acip-k_lha_sa-099-008:307a-19": "sangs rgyas sems can thams cad dang //",
    "K12acip-k_lha_sa-099-008:307a-20": "mtshan mar btags pa thams cad kun //",
    "K12acip-k_lha_sa-099-008:307a-21": "bde chen nyid las gzhan ma yin //",
    "K12acip-k_lha_sa-099-008:307a-22": "bde chen nyid las gzhan pa'i chos //",
    "K12acip-k_lha_sa-099-008:307a-23": "sangs rgyas nyid kyis ni mkhyen to //",
    "K12acip-k_lha_sa-099-008:307a-24": "phyi nang ma lus snod bcud kyang //",
    "K12acip-k_lha_sa-099-008:307a-25": "byang chub sems su rnam dag pas //",
    "K12acip-k_lha_sa-099-008:307a-26": "skye med ye shes yum gyi dbyings //",
    "K12acip-k_lha_sa-099-008:307a-27": "gnyis med bdud rtsi chen po ste //",
    "K12acip-k_lha_sa-099-008:307a-28": "yab yum bde ba'i ngang du gsal //",
    "K12acip-k_lha_sa-099-008:307a-29": "'di ni snying po byang chub sems //",
    "K12acip-k_lha_sa-099-008:307a-30": "bdar gshegs kun gyis bka' stsal to //",
    "K12acip-k_lha_sa-099-008:307a-31": "lus kun yongs su 'khyud pa yis //",
    "K12acip-k_lha_sa-099-008:307a-32": "rdo rje padmar ldan byas nas //",
    "K12acip-k_lha_sa-099-008:307b-0": "rang byung rnams ni bde @307b mchog sems //",
    "K12acip-k_lha_sa-099-008:307b-1": "phul bas myur du grub pa'o //",
    "K12acip-k_lha_sa-099-008:307b-2": "aom ra ga p'u dza ho //",
    "K12acip-k_lha_sa-099-008:307b-3": "dngos grub blang zhing 'di brjod do //",
    "K12acip-k_lha_sa-099-008:307b-4": "byang chub sems kyis dbang bskur to //",
    "K12acip-k_lha_sa-099-008:307b-5": "dngos grub sgrub pa la gzung ngo //",
    "K12acip-k_lha_sa-099-008:307b-6": "bdud rtsi chen po mchog gi lung gi nang nas /",
    "K12acip-k_lha_sa-099-008:307b-7": "sgrub pa chen po'i lung dang /",
    "K12acip-k_lha_sa-099-008:307b-8": "gzugs kyi mtshan nyid dang /",
    "K12acip-k_lha_sa-099-008:307b-9": "sbyor ba'i man ngag dang /",
    "K12acip-k_lha_sa-099-008:307b-10": "gla na sgrub pa'i lung dang /",
    "K12acip-k_lha_sa-099-008:307b-11": "byang chub kyi sems kyi yon tan dang //",
    "K12acip-k_lha_sa-099-008:307b-12": "aa mri ta sgrub pa'i lung ste bam po chen po gsum pa'o ////"
}