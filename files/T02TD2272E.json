{
    "T02TD2272E:117a-0": "@117a # // rgya gar skad du /",
    "T02TD2272E:117a-1": "k'a ya b'ak tsitta aa ma na si ka ra n'a ma /",
    "T02TD2272E:117a-2": "bod skad du /",
    "T02TD2272E:117a-3": "sku gsung thugs yid la mi byed pa zhes bya ba /",
    "T02TD2272E:117a-4": "mtshan ma rab tu mi gnas pa la phyag 'tshal lo //",
    "T02TD2272E:117a-5": "rdo rje 'dzin pa la phyag 'tshal lo //",
    "T02TD2272E:117a-6": "gang zhig sku yi khyad par bdud bzhi rab tu 'joms mdzad cing //",
    "T02TD2272E:117a-7": "rnal 'byor rnam par grol bas mdzad pa gang gis ni //",
    "T02TD2272E:117a-8": "'dod pa'i don ni yang dag sbyin par gang 'gyur ba //",
    "T02TD2272E:117a-9": "'gro la byams pa'i cha lugs mchog gi don ston pa //",
    "T02TD2272E:117a-10": "don dam rab tu mi gnas dgongs pa rgyal ba'i thugs //",
    "T02TD2272E:117a-11": "gang gi sems la 'di kun bsam du med do kye //",
    "T02TD2272E:117a-12": "khyod ni phrin las yan lag mang po ston mdzad cing //",
    "T02TD2272E:117a-13": "dgyes shing nam mkha'i khams kun thams cad 'gengs par byed //",
    "T02TD2272E:117a-14": "gsung mchog yan lag drug cu sgra skad sna tshogs sgrogs //",
    "T02TD2272E:117a-15": "thugs kyi khyad par dgongs pa dbyings las mi bskyod kyang//",
    "T02TD2272E:117a-16": "thams cad tshim zhing mgu nas rab tu bstod par byed //",
    "T02TD2272E:117a-17": "byams dang snying rje'i gdugs kyi dkyil 'khor gsal bar ston //",
    "T02TD2272E:117a-18": "ma h'a de ba au ma de ba rab tu 'joms par byed //",
    "T02TD2272E:117a-19": "phyogs bcu dus gsum sangs rgyas kun gyi bdag nyid de //",
    "T02TD2272E:117a-20": "thar pa'i sgo ni rnal 'byor rnams kyi lam 'di nyid //",
    "T02TD2272E:117a-21": "gang yang gtso mchog ldan pa'i sbyor ba dag gis rab tu mi dbye bar //",
    "T02TD2272E:117a-22": "rnal 'byor chen po tha mi dad pa yin //",
    "T02TD2272E:117a-23": "gang gis de ni mi shes pa'i //",
    "T02TD2272E:117a-24": "dri ma'i tshul gyis gang yang mthong ba med //",
    "T02TD2272E:117a-25": "gang gis de kun 'chang bar byed pa de yis ni //",
    "T02TD2272E:117b-0": "gzi mdangs @117b gnyis las brten te las kun ston par byed //",
    "T02TD2272E:117b-1": "bdag med ro gcig khyab par byed pa'i gzugs ldan ni //",
    "T02TD2272E:117b-2": "'di na mi gnas kun kyang 'gro bar byed //",
    "T02TD2272E:117b-3": "sngags dang mdo sde kun gyi rgyal por dbang bskur bas //",
    "T02TD2272E:117b-4": "'di dag kun gyi rtsa ba yid la mi byed par //",
    "T02TD2272E:117b-5": "khyed kyis gcig dang gnyis la ma sems kye //",
    "T02TD2272E:117b-6": "kun rdzob dran pa'i cho 'phrul sna tshogs par ston pa //",
    "T02TD2272E:117b-7": "don dam mi dmigs pa yi dbyings su ro gcig nyid //",
    "T02TD2272E:117b-8": "dug lnga la sogs nad kyis nyen pa'i mun pa sel //",
    "T02TD2272E:117b-9": "thog ma'i mtha' dang tha ma'i dngos gzhi ma mthong bar //",
    "T02TD2272E:117b-10": "'dus ma byas la yid kyi dmigs su med do kye //",
    "T02TD2272E:117b-11": "gzung 'dzin gnyis kyi bar na ming dang bral 'dug pa //",
    "T02TD2272E:117b-12": "yan lag log na gcig gi ngo bo nyid //",
    "T02TD2272E:117b-13": "shes par bya dang bya'o cog gi tha snyad kun //",
    "T02TD2272E:117b-14": "'di las gzhan du lta ba mtshan mas myong bar 'gyur //",
    "T02TD2272E:117b-15": "sgra gcan zin gyis zla bzos pa ji bzhin te //",
    "T02TD2272E:117b-16": "ma mthong ba nyid byis dang bar nas shor bar 'gyur //",
    "T02TD2272E:117b-17": "yengs dang gnas pa'i bar na ngo bo 'di zhes med //",
    "T02TD2272E:117b-18": "rgyu med rkyen bral skye ba med pa gnyis bar na //",
    "T02TD2272E:117b-19": "log par lta ba'i tshogs kyis 'di la gzhol du med //",
    "T02TD2272E:117b-20": "gi wang gur gum tsandan thig le bris pa bzhin //",
    "T02TD2272E:117b-21": "zla ba bzang po rgyu skar 'od kyis 'gebs pa nyid //",
    "T02TD2272E:117b-22": "snying po'i 'od kyis yan lag zil gyis gnon par 'gyur //",
    "T02TD2272E:117b-23": "'di nas 'di ru zad ces 'di byung ba rtag dka' nyid //",
    "T02TD2272E:117b-24": "gang gis nam mkha' dag la longs spyod pa'i //",
    "T02TD2272E:117b-25": "'dod pa'i yon tan 'di la 'phel 'grib med par 'byung //",
    "T02TD2272E:117b-26": "gang zhig nor bu dri ma med pa 'chang ba yi //",
    "T02TD2272E:117b-27": "sems kyi yon tan gter chen 'di las 'byung 'gyur te //",
    "T02TD2272E:117b-28": "mthong ba med pa'i tshul gyis rtag tu blta ba nyid //",
    "T02TD2272E:117b-29": "chos nyid mtshon pa'i ngo bo 'di zhes 'das 'gyur ba //",
    "T02TD2272E:117b-30": "blo mchog rnams kyis kyang ni phigs par nus ma yin //",
    "T02TD2272E:117b-31": "gnyis med tshul gyis de bzhin gshegs gang nyid //",
    "T02TD2272E:117b-32": "'di nas song ba gang yang med par shes pa de //",
    "T02TD2272E:117b-33": "'di ni mi gnas gang na'ang gnas pa med //",
    "T02TD2272E:117b-34": "yul med 'di la rtag tu lta ba dang bral nyid //",
    "T02TD2272E:118a-0": "'di nas gang du 'gro ba'i phyogs mtshams @118a * //",
    "T02TD2272E:118a-1": "de kun na //",
    "T02TD2272E:118a-2": "'jigs par byed pa'i sgra yis ma khyer bar //",
    "T02TD2272E:118a-3": "ci bde ba dang lhan cig dag tu byos //",
    "T02TD2272E:118a-4": "kye ho grogs dag 'di la sems gnyis yod de med kyi brtag pa kun //",
    "T02TD2272E:118a-5": "rnam rtog rlung gis bskyod de smyon pa'i tshig tu 'gyur //",
    "T02TD2272E:118a-6": "smyo bar gyur nas rgya mtsho lhung ba nyid //",
    "T02TD2272E:118a-7": "tshangs pa rdul dang mtshan ma'i mun pa dag dang ma bral ba //",
    "T02TD2272E:118a-8": "de nyid gnyis bral rtogs par 'dod pa dang //",
    "T02TD2272E:118a-9": "rgya mtsho sa dang gshag mar nor bu 'gyur mthong nyid //",
    "T02TD2272E:118a-10": "brtul zhugs mya ngan 'da' ba'i spyod pa gang byed pa //",
    "T02TD2272E:118a-11": "'di ni mi shes de 'drar ston par byed ;",
    "T02TD2272E:118a-12": "/ bden pa gnyis bral sgro skur med pa'i gnyug ma gang //",
    "T02TD2272E:118a-13": "gang du mthong ba med pa de yin te //",
    "T02TD2272E:118a-14": "nges par grub cing 'di la rang bzhin med par 'gyur //",
    "T02TD2272E:118a-15": "gang gis ma mthong ba las de ni rgyal bar 'gyur //",
    "T02TD2272E:118a-16": "theg pa gsum gyis mya ngan 'das ston pa //",
    "T02TD2272E:118a-17": "'di ru ma shes de nyid mthong ba med //",
    "T02TD2272E:118a-18": "rnam grol lam ston bye brag gang du'ang phye ba med pa de //",
    "T02TD2272E:118a-19": "byis pa rnams kyis shes par 'gyur ma yin //",
    "T02TD2272E:118a-20": "gang zhig 'dod chags bral ba rtogs par 'dod pa de //",
    "T02TD2272E:118a-21": "sdug bsngal gsum mam brgyad la sogs pa kun spangs nyid //",
    "T02TD2272E:118a-22": "bden pa gnyis las mi 'da' thabs tshul sna tshogs kyis //",
    "T02TD2272E:118a-23": "'gro ba'i don mdzad 'od zer g-yas g-yon rab tu 'gyed //",
    "T02TD2272E:118a-24": "bum ril kha sbub ma dag pa nyid dag ston pa //",
    "T02TD2272E:118a-25": "tshang tshing 'brel ba'i yul drug la sogs rab tu 'joms //",
    "T02TD2272E:118a-26": "thams cad mkhyen ldan sus kyang mthong ba med pa de ;",
    "T02TD2272E:118a-27": "; grags pa la sogs kun gyis bstod dang bskyod pa med //",
    "T02TD2272E:118a-28": "kye ho 'di ltar gnas na kun gyis shes 'gyur te //",
    "T02TD2272E:118a-29": "thog mtha' med nas srid pa'i rgya mtsho g-yengs 'gyur ba //",
    "T02TD2272E:118a-30": "sdug bsngal nyid kyi rtsa ba 'di ru byas //",
    "T02TD2272E:118a-31": "'di la shes dang nyon mongs la sogs pa'i //",
    "T02TD2272E:118a-32": "dri mas ma gos 'dam gyi padma bzhin //",
    "T02TD2272E:118a-33": "kha dog ma 'dres yul la so sor snang //",
    "T02TD2272E:118a-34": "sgyu mar rtogs tsam gar mkhan mig 'phrul bzhin //",
    "T02TD2272E:118a-35": "'du byed sna tshogs gang la bsags pa de //",
    "T02TD2272E:118a-36": "glo bur rten 'brel dag las goms pa'i stobs //",
    "T02TD2272E:118b-0": "'di goms gang yang shes par mi @118b 'gyur te //",
    "T02TD2272E:118b-1": "ma goms pas na thams cad shes par 'gyur //",
    "T02TD2272E:118b-2": "'dres pa'i chos ni gang yang gnas par mi byed do //",
    "T02TD2272E:118b-3": "sku gsung thugs dang phyag rgya la sogs rim pa kun //",
    "T02TD2272E:118b-4": "'di la skad cig tsam du rtogs par ma byed cig /'jig rten bstan bcos dag dang glags bam gyis ;",
    "T02TD2272E:118b-5": "/ gsung gi bdag nyid brjod par bya ba min //",
    "T02TD2272E:118b-6": "nyi ma zla ba gnyis su gnas 'gyur ba //",
    "T02TD2272E:118b-7": "de dang gcig tu 'dres par gyur nas ni //",
    "T02TD2272E:118b-8": "gang gis gang spyod de yis rab tu brgyan //",
    "T02TD2272E:118b-9": "skye ba med pa'i rnam par nges brjod pa'i //",
    "T02TD2272E:118b-10": "dbus su brjod pas mtha' rnams rab tu spangs //",
    "T02TD2272E:118b-11": "ji ltar bstan pas go bar mi 'gyur ba'i //",
    "T02TD2272E:118b-12": "'jig rten khams su gtan 'khyams rigs chad de //",
    "T02TD2272E:118b-13": "bag chags las kyis mnar ba ma tshor bas //",
    "T02TD2272E:118b-14": "chos nyid dri ma med pa'i don mi mthong //",
    "T02TD2272E:118b-15": "gang yang 'di dang bral ba med pa de //",
    "T02TD2272E:118b-16": "dran 'dzin lus las myur du skad cig grol //",
    "T02TD2272E:118b-17": "rdo rje'i sems ni yongs su brtag dka' ba //",
    "T02TD2272E:118b-18": "sems la sems su ma mthong ro snyoms nas //",
    "T02TD2272E:118b-19": "phyi nang bsam gtan rtse mos brtags pas stong //",
    "T02TD2272E:118b-20": "rnal ma'i don la gnas pa'i rnal 'byor ni //",
    "T02TD2272E:118b-21": "ye shes shes rab gsang ba'i dbyings la rdzogs //",
    "T02TD2272E:118b-22": "rang gis ma mthong mtshan nyid kun ldan pa //",
    "T02TD2272E:118b-23": "zhas ni bsngags pa brjod 'gyur ba'i //",
    "T02TD2272E:118b-24": "dran med mnyam pa'i dbyings la skur gsal mos pa med par spyod //",
    "T02TD2272E:118b-25": "thugs rjes mi gzigs sku gsung thugs kyis ma gos pa //",
    "T02TD2272E:118b-26": "gnyis su ma mthong gsum gyi dri ma bral //",
    "T02TD2272E:118b-27": "sna tshogs par snang gang la ngos gzung med pa ste //",
    "T02TD2272E:118b-28": "lus ngag yid gsum 'bad pa'i rtsol bas gdung bar ma byed cig / ngas ni rdo rje'i glu dang long gtam rgyob sod dang //",
    "T02TD2272E:118b-29": "'gro ba kun gyis shes pa dag dang gar bder spyod //",
    "T02TD2272E:118b-30": "mi sgrim mi lta mi spyod 'di dang 'bral ma myong //",
    "T02TD2272E:118b-31": "ye nas ma bcos thams cad 'byung 'jug go 'phang yang //",
    "T02TD2272E:118b-32": "kye ho sna tshogs gang yang rung ba 'di la bsam pa'i sems bral bas //",
    "T02TD2272E:118b-33": "yid kyi rtog pa sna tshogs 'di ni dran pa'i sems yin te //",
    "T02TD2272E:118b-34": "gang yang gzugs dang rtsa ba med pa dag las skyes pa yin //",
    "T02TD2272E:119a-0": "tha mal shes pa ma bzung bde chen rgyal po @119a * //",
    "T02TD2272E:119a-1": "nyid ;",
    "T02TD2272E:119a-2": "/ mtshan nyid cir yang ma mthong phyogs cha kun dang bral //",
    "T02TD2272E:119a-3": "'khrul pas brtags pa'i bsam brjod 'di ni glo bur te //",
    "T02TD2272E:119a-4": "blo las byung phyir blo yis bsgom du ga la yod //",
    "T02TD2272E:119a-5": "gang la yan lag med pa de nyid kun gyi khyim du ltung bar 'gyur //",
    "T02TD2272E:119a-6": "go ba'i tshe na ci yang med pa ste //",
    "T02TD2272E:119a-7": "dngos kun ci yang gsal ba mthong ba med //",
    "T02TD2272E:119a-8": "gang la mya ngan 'das dang srid pa kha sbyor ba //",
    "T02TD2272E:119a-9": "gnyis su snang ba khyod la rten dang 'byung bar 'gyur ba yin //",
    "T02TD2272E:119a-10": "rgyal ba la sogs kun du sprul pa sna tshogs ston mdzad pa //",
    "T02TD2272E:119a-11": "dag pa'i rigs rnams kun la khyod kyis spyod //",
    "T02TD2272E:119a-12": "mi bsam thugs rje rang 'byung sprul pa ni //",
    "T02TD2272E:119a-13": "nor bu rin chen lta bur 'phel 'grib med par 'byung //",
    "T02TD2272E:119a-14": "dngos po med pas nams kyang rtogs min pas //",
    "T02TD2272E:119a-15": "btang gzhag med cing rang bzhin rnam par grol //",
    "T02TD2272E:119a-16": "'dzin med yid la bya med rnal 'byor bsam gtan nyid //",
    "T02TD2272E:119a-17": "gang la mi bsgom gang du'ang btsal ba med pa de //",
    "T02TD2272E:119a-18": "bsam du med pas yid la mi byed ro snyoms kye //",
    "T02TD2272E:119a-19": "ye shes mkha' 'dra bsam bral ma bcos snying po'i don //",
    "T02TD2272E:119a-20": "'di la blo yis bsam zhing brjod du med do kye //",
    "T02TD2272E:119a-21": "ye btang rang yan tshogs drug lhug pa'i spyod pa 'di //",
    "T02TD2272E:119a-22": "tshogs drug rjes su sbyor ba'i mkhas pas btang gzhag med //",
    "T02TD2272E:119a-23": "kho na nyid kyi rnal 'byor lhag pa'i bsam bral bas ;",
    "T02TD2272E:119a-24": "; de bzhin nyid la mi gnas gang la rang bzhin med par grol //",
    "T02TD2272E:119a-25": "'od gsal rdzogs dang thim dang 'gags par 'gyur ba gang //",
    "T02TD2272E:119a-26": "ji ltar bsgoms dang chags par 'gyur pa mtshan ma ste //",
    "T02TD2272E:119a-27": "phung po khams dang skye mched yan lag thams cad kun //",
    "T02TD2272E:119a-28": "gcig gi dbyings na mi mngon phra ba'i tshul du gnas//",
    "T02TD2272E:119a-29": "rgya mtsho'i dbyings nas nor bu rin chen rnyed 'gyur ba //",
    "T02TD2272E:119a-30": "chu srin dung dang gdug pa can gyis mthong mi 'gyur //",
    "T02TD2272E:119a-31": "phrag dog srid pa'i nyon mongs la sogs pa'i //",
    "T02TD2272E:119a-32": "mtshan ma'i dbyings nas ngos bzung med par mthong //",
    "T02TD2272E:119a-33": "gsum la sogs pa'i sgo nas 'jug par byed pa ni //",
    "T02TD2272E:119a-34": "rnam rig bden pa gnyis kyi sgo nas rtsol bar byed //",
    "T02TD2272E:119a-35": "ji ltar snang bzhin 'jig rten tha snyad lam //",
    "T02TD2272E:119a-36": "rnam thar sgo gsum bslab pa rnam pa gsum //",
    "T02TD2272E:119a-37": "mtshan mo'i yid la byed pa'i rnal 'byor te //",
    "T02TD2272E:119a-38": "rnal 'byor chen po 'di la gnas mi byed //",
    "T02TD2272E:119a-39": "gang zhig shel sgong dag pa lta bur ni //",
    "T02TD2272E:119a-40": "dri ma gnyis bral srid dang 'das grol te //",
    "T02TD2272E:119b-0": "rin @119b po cha ltar dgos 'dod thams cad 'byung //",
    "T02TD2272E:119b-1": "yongs su zad pa zad phyir mtshan nyid med //",
    "T02TD2272E:119b-2": "dngos med bden pa gnyis bral gcig gi dngos po stong //",
    "T02TD2272E:119b-3": "mtshan ma thams cad ye nas med pa'i phyir //",
    "T02TD2272E:119b-4": "mthong thos la sogs mtha' yi rtog pa med //",
    "T02TD2272E:119b-5": "med la med par 'dzin pa tha snyad de //",
    "T02TD2272E:119b-6": "'di ni tshor bar nus pa ma yin no //",
    "T02TD2272E:119b-7": "'di ni rtsa ba kun gyi rjes su rtog par ma byed cig /'di la gang tshe rtog par byed pa dang //",
    "T02TD2272E:119b-8": "bskal par bgrangs kyang de nyid rnyed pa min //",
    "T02TD2272E:119b-9": "mgal me gtsub shing lta bur me mched 'bar ba bzhin //",
    "T02TD2272E:119b-10": "'di kun mched nas thams cad sreg par byed //",
    "T02TD2272E:119b-11": "kye ho grogs dag rgya mtsho nor bu lta bu'i sems ni 'di nyid yin te kye //",
    "T02TD2272E:119b-12": "ma he rva rur seng ge'i 'o ma gang blugs pa //",
    "T02TD2272E:119b-13": "nor bu rin chen 'bar ba de yis thob bar 'gyur //",
    "T02TD2272E:119b-14": "nyon mongs pa rnams nyi mas rab tu skams pa'i 'od zer 'di //",
    "T02TD2272E:119b-15": "ngan 'gro la sogs log par lta bas 'jigs pa med pa de //",
    "T02TD2272E:119b-16": "gang dag rnyed pa de dag gzhal gyis mi lang ngo //",
    "T02TD2272E:119b-17": "ji ltar chos kyi dbyings su snang ba de srid du //",
    "T02TD2272E:119b-18": "zag pa med gang thams cad de yis spyad pa yin //",
    "T02TD2272E:119b-19": "dug sbrul phag rgod glang chen seng ges zos pa bzhin //",
    "T02TD2272E:119b-20": "de bzhin srid dang mya ngan 'das pa khyur mi 'das //",
    "T02TD2272E:119b-21": "bskal pa brjod du med pa brgya stong du ma ru //",
    "T02TD2272E:119b-22": "nyon mongs la sogs bsags pa'i sa bon ni //",
    "T02TD2272E:119b-23": "sems gcig snang bar 'gyur bas 'bras bu gcig tu log par 'gyur //",
    "T02TD2272E:119b-24": "sgron me khang bur nor bu gnas gyur pa'i //",
    "T02TD2272E:119b-25": "'od kyis thams cad zil gyis mnan par 'gyur //",
    "T02TD2272E:119b-26": "dman pa'i lta spyod nyan thos la sogs pa'i //",
    "T02TD2272E:119b-27": "sems de yang dag blangs nas 'jug par gyur pa de //",
    "T02TD2272E:119b-28": "rdzogs pa'i sangs rgyas dka' bar 'gyur ba ma yin no //",
    "T02TD2272E:119b-29": "sems kyi skad cig 'di la mtha' yas mu med de //",
    "T02TD2272E:119b-30": "yan lag thams cad skad cig 'di la log par 'gyur //",
    "T02TD2272E:119b-31": "chos rnams thams cad kho na nyid la rdzogs par 'gyur ba yi ;",
    "T02TD2272E:119b-32": "/ gzhan med gang zhig gang nas 'ongs par 'gyur ba ma yin no //",
    "T02TD2272E:119b-33": "zla ba'i snying po mun pa'i g-yul las rgyal bar 'gyur ba gang //",
    "T02TD2272E:119b-34": "'jig rten rmi lam lta bu 'di la yang dag rnyed par 'gyur //",
    "T02TD2272E:119b-35": "brdzun pa gang yin 'di la yang dag sus mthong ba //",
    "T02TD2272E:120a-0": "bltar med de la gzugs su mthong bar @120a * //",
    "T02TD2272E:120a-1": "ga la 'gyur //",
    "T02TD2272E:120a-2": "don dam par ni gang yang yod par 'gyur ba ma yin na //",
    "T02TD2272E:120a-3": "pha rol gzhan du mthong nas 'gro bar 'dod pa'i gang zag de //",
    "T02TD2272E:120a-4": "'di las gzhan du 'gro ba'i khyad par bse dri can bzhin no //",
    "T02TD2272E:120a-5": "'di ni pha rol brtol bas gang du ma bor bar //",
    "T02TD2272E:120a-6": "gcig kyang phyin pa med par 'dis brtol lo //",
    "T02TD2272E:120a-7": "kye ho gang 'di tha snyad lam 'dis btsal ma yin //",
    "T02TD2272E:120a-8": "thar pa rtag tu byi la lta bu'i mchongs pas nags su ltung bar 'gyur //",
    "T02TD2272E:120a-9": "gal te stag dang wa mo lta bu'i stobs ni go bzlog na //",
    "T02TD2272E:120a-10": "de nyid yod pas de la ci zhig phan par mi 'gyur ro //",
    "T02TD2272E:120a-11": "de nyid shes na mi bsam mi rtog par //",
    "T02TD2272E:120a-12": "gzugs mthong cir yang snang ba'i yul ni de ru stong par 'gyur //",
    "T02TD2272E:120a-13": "'di la yengs nas de la gnas par 'gyur ba ma tshor ro //",
    "T02TD2272E:120a-14": "dran dang shes bzhin gnyis ni bar gyi de la gang yang ma mthong ste //",
    "T02TD2272E:120a-15": "chos kun stor na 'di yi khong nas gnas par 'gyur ba yin //",
    "T02TD2272E:120a-16": "'di la dngos po med cing bsam du med pa de //",
    "T02TD2272E:120a-17": "khyod kyis rtsva mchog tsam du gnyis ka med par byos //",
    "T02TD2272E:120a-18": "kye ho sangs rgyas kun gyi yan lag bzhi pa 'di kun gsum du ston par ni //",
    "T02TD2272E:120a-19": "khyod kyis yang nas yang du bsams pas mthong ba gang yang med mod kye //",
    "T02TD2272E:120a-20": "'khor ba'i dran pas rten 'brel dag las 'byung ba ni //",
    "T02TD2272E:120a-21": "sna tshogs bar snang rang gi ngo bo ma skyes phyir //",
    "T02TD2272E:120a-22": "mi 'gyur bde ba chen po'i rang bzhin dag dang lhan cig skyes //",
    "T02TD2272E:120a-23": "sems kyi don dang de bzhin gshegs pa thams cad kyi //",
    "T02TD2272E:120a-24": "rang bzhin rnam par dag pa'i yon tan nyid //",
    "T02TD2272E:120a-25": "chos rnams thams cad gnyis su gdod nas ma byung ste //",
    "T02TD2272E:120a-26": "gnyis dang gcig gi dran pas du ma dag dang 'bral bar 'gyur //",
    "T02TD2272E:120a-27": "gang yang brjod par bya ba'i dngos po gang zhig rang gis stong pa ste //",
    "T02TD2272E:120a-28": "blo las 'das phyir mtshan ma rab tu 'joms //",
    "T02TD2272E:120a-29": "de med pa de gang yin gang na gnas par mi 'gyur ro //",
    "T02TD2272E:120a-30": "rgyun mi 'chad pa'i bsam gtan gang tshe thob par 'gyur ba la //",
    "T02TD2272E:120a-31": "bral bas 'di las gzhan du song bas ma mthong ngo //",
    "T02TD2272E:120a-32": "gsang sngags 'di kun rtsab de las bskyed par ni //",
    "T02TD2272E:120a-33": "de med pa las 'byung bar 'gyur ba gang yang yod pa ma yin kye //",
    "T02TD2272E:120a-34": "su zhig 'di la rtog par byed pa'i blun po de //",
    "T02TD2272E:120a-35": "bskal pa brgyar yang mchog gi don mi mthong //",
    "T02TD2272E:120b-0": "gang zhig yid la @120b byed pa'i mtshan mas brgyal ba kun //",
    "T02TD2272E:120b-1": "btang gzhag bral dang thob par mi 'gyur rgyal srid bzhin //",
    "T02TD2272E:120b-2": "cung zad drod thob byang chub sems dpa' dag / gang du g-yos pa med pa mtshor ro //",
    "T02TD2272E:120b-3": "rnam par rtog can lam du zhugs pa'i phyir //",
    "T02TD2272E:120b-4": "byang chub sems kyi thig le rlung la gang bskyon pa //",
    "T02TD2272E:120b-5": "sa bon des ni 'khor ba 'di ru zags par 'gyur //",
    "T02TD2272E:120b-6": "yang dag pa yi de nyid thob par mi 'gyur zhing //",
    "T02TD2272E:120b-7": "tshang tshing dra ba'i gseb tu 'brel bar 'gyur //",
    "T02TD2272E:120b-8": "shes rab mig gis log par tshar bcad na //",
    "T02TD2272E:120b-9": "gzhan gyi log par lta ba rang gi de ru grol //",
    "T02TD2272E:120b-10": "dka' thub la sogs gzhan du 'bad pa med //",
    "T02TD2272E:120b-11": "bdag med par ni rang byung gang yang rnam pa sna tshogs nyid //",
    "T02TD2272E:120b-12": "rgyu rkyen la sogs 'brel pa 'di ru stong par byos //",
    "T02TD2272E:120b-13": "rnal 'byor 'di la bdag gi gnas su 'dug ba ma mthong ngo //",
    "T02TD2272E:120b-14": "sa dang pha rol phyin pa'i long ba gang 'chal 'dis //",
    "T02TD2272E:120b-15": "srid pa'i dra ba khur nas rgya mtshor mchong bar byed //",
    "T02TD2272E:120b-16": "de la gru med rgya mtsho'i zabs su zag par 'gyur //",
    "T02TD2272E:120b-17": "thog mtha' med pa'i phyag rgya chen po 'di //",
    "T02TD2272E:120b-18": "srid dang mya ngan 'das grol nyon mongs rgya mtsho skems par 'gyur //",
    "T02TD2272E:120b-19": "de la sems rgyun 'chad do snyam du sems shing stong par yid la ma byed cig / gang la don gyi brtul zhugs chen po 'di nyid ma thob par //",
    "T02TD2272E:120b-20": "brtul zhugs spyod pa'i dbang gis de la ma reg kye //",
    "T02TD2272E:120b-21": "byin gyis brlabs dang brlab bya med pas ngo mtshar che ba nyid //",
    "T02TD2272E:120b-22": "gnyis med sgro skur bral ba 'di la gnas pa gang //",
    "T02TD2272E:120b-23": "rten dang bral ba'i tshul gyis gnas par 'gyur //",
    "T02TD2272E:120b-24": "'gro ba kun gyis de ltar shes par 'gyur gang ni //",
    "T02TD2272E:120b-25": "srid dang mya ngan 'das pa kun gyi don shes 'gyur //",
    "T02TD2272E:120b-26": "srid dang mya ngan 'das pa'i chos rnams rang gi sems yin par //",
    "T02TD2272E:120b-27": "gzhan du blta ba med par thag chod bsam med blo 'das nyid //",
    "T02TD2272E:120b-28": "de la bsgoms dang ma bsgoms rnam par rtog pa dang //",
    "T02TD2272E:120b-29": "mtshan ma dgag dang sbang bar bya ba mi dgos te //",
    "T02TD2272E:120b-30": "de la ci bya gang yang ma byas de nyid gsal bar 'gyur //",
    "T02TD2272E:120b-31": "ji ltar rnam rtog ma bkag ma spangs par //",
    "T02TD2272E:120b-32": "gzhan du ma mthong de nyid gsal 'gyur na //",
    "T02TD2272E:120b-33": "de ni gang la gnas kyang gzhan du mthong bar 'gyur ba ma yin no //",
    "T02TD2272E:121a-0": "ma bsgoms ched du ma byas 'bral ba @121a * //",
    "T02TD2272E:121a-1": "med pa'i rang bzhin te //",
    "T02TD2272E:121a-2": "dus rnams kun du 'di don shes pa'i mtshan ma 'di la rtog par ma byed cig / rang la lhan cig gsal ba'i snang srid 'di la rtog med cing //",
    "T02TD2272E:121a-3": "de las gzhan du rtogs pa'i blo can 'dis ni rgya mtsho nang gi nor bu rnyed mi 'gyur //",
    "T02TD2272E:121a-4": "gang nas byung zhing gang du gnas pa'i 'dzin pa 'di ni skye ba med 'gyur na //",
    "T02TD2272E:121a-5": "rgyun du 'gag pa med pas gzung 'dzin de ma skyes pas ye shes nyid //",
    "T02TD2272E:121a-6": "ngo bo de la dri ma ma spangs de nyid ma bsgoms par //",
    "T02TD2272E:121a-7": "nags khrod dag na gnas pa'i glang po yan par khye //",
    "T02TD2272E:121a-8": "mtshan ma'i yul gyi rnam g-yeng rtog pa bsam gyis mi khyab pas //",
    "T02TD2272E:121a-9": "gnod cing de la g-yeng bar mi 'gyur te //",
    "T02TD2272E:121a-10": "mtshon cha bral ba'i chom rkun dag gis gsad bcad ma yin no //",
    "T02TD2272E:121a-11": "mtshan ma de nyid snying po med 'gyur ba //",
    "T02TD2272E:121a-12": "sgyu ma'i dpe brgyad lta bur rang bzhin med par byos //",
    "T02TD2272E:121a-13": "gang mthong sems yin de la dngos po med 'gyur bas //",
    "T02TD2272E:121a-14": "dran med blo la mi gnas chos rnams thams cad ni //",
    "T02TD2272E:121a-15": "de las byung zhing de ru snang nas de nyid 'das 'gyur bas //",
    "T02TD2272E:121a-16": "'di la gzhan du g-yo ba gang yang med pa nyid //",
    "T02TD2272E:121a-17": "de la de nyid tsam du mkhyen gyis yid la ma byed kye //",
    "T02TD2272E:121a-18": "kye ho grogs dag blo la ci skyes sems de ni //",
    "T02TD2272E:121a-19": "dus rnams kun du gsal ba ma yin no //",
    "T02TD2272E:121a-20": "de la gsal rgyu ci yang med pa ste //",
    "T02TD2272E:121a-21": "brtsad pa kun dang bral bar ni //",
    "T02TD2272E:121a-22": "rang gnas pas ni grol bar 'gyur //",
    "T02TD2272E:121a-23": "ji ltar tshul 'chos byas pa'i sangs rgyas 'di kun ni //",
    "T02TD2272E:121a-24": "dge slong ma yin rgya mtsho'i nang du ltung //",
    "T02TD2272E:121a-25": "'di nyid las ni gzhan dag tu ;",
    "T02TD2272E:121a-26": "/ gcig kyang lta bar mi byed pa //",
    "T02TD2272E:121a-27": "des ni thams cad mthong ba'i dge slong yin //",
    "T02TD2272E:121a-28": "gang zhig brdzun la goms pa'i gnas brtan des //",
    "T02TD2272E:121a-29": "srid pa nyam thag 'di las 'byung bar nus ma yin //",
    "T02TD2272E:121a-30": "gang gis srid pa'i chu bo 'di brdzun par //",
    "T02TD2272E:121a-31": "shes pa de ni gnas brtan mchog thob 'gyur //",
    "T02TD2272E:121a-32": "rnal 'byor de yi spyod yul ni //",
    "T02TD2272E:121a-33": "lha dang sngags dang phyag rgya'i yan lag kun //",
    "T02TD2272E:121a-34": "'di kun shes na dbab tu yod pa ma yin no //",
    "T02TD2272E:121a-35": "de nyid shes pa de la de kun mthong ba med //",
    "T02TD2272E:121a-36": "de ltar 'di las ma gtogs pa'i //",
    "T02TD2272E:121a-37": "'du shes yul gzhan dag las ni //",
    "T02TD2272E:121a-38": "skye bar 'gyur ba yod ma yin //",
    "T02TD2272E:121b-0": "@121b yul can gang gi phyogs dag tu //",
    "T02TD2272E:121b-1": "gnyis su mthong ba med par 'gyur ba da //",
    "T02TD2272E:121b-2": "rnam pa sna tshogs de nyid grol ba yin //",
    "T02TD2272E:121b-3": "gang zhig phyogs su lta bar gyur pa de //",
    "T02TD2272E:121b-4": "mtshan ma'i dran rig pra rags goms pa yin //",
    "T02TD2272E:121b-5": "gang zhig 'di las goms 'gyur bas //",
    "T02TD2272E:121b-6": "spyod pa ji ltar byas pa kun ;",
    "T02TD2272E:121b-7": "/ don dang ldan par 'gyur ba ma yin te //",
    "T02TD2272E:121b-8": "nyam thag mtshan mas myur du 'ching bar 'gyur //",
    "T02TD2272E:121b-9": "gang zhig 'di dang phyogs su ni //",
    "T02TD2272E:121b-10": "gtad la goms su yod ma yin //",
    "T02TD2272E:121b-11": "bsam med yid la goms su med //",
    "T02TD2272E:121b-12": "kye ho grogs dag rig pa'i ye shes gnyis su med pa ni //",
    "T02TD2272E:121b-13": "ye shes bla na med pa'i dbang bskur chen po ste //",
    "T02TD2272E:121b-14": "rdzogs ldan dpal ldan bla ma dag gis ni //",
    "T02TD2272E:121b-15": "bskur du med pa'i tshul gyis thob par byed pa ni //",
    "T02TD2272E:121b-16": "mchog gi rnal 'byor rnams kyis dbang bskur te //",
    "T02TD2272E:121b-17": "thob bya med pa'i tshul gyis thams cad rdzogs //",
    "T02TD2272E:121b-18": "de nyid ma shes log sred can gyi dbang rnams ne //",
    "T02TD2272E:121b-19": "mtshan ma'i rtog pa dag gis gsum du zag par 'gyur //",
    "T02TD2272E:121b-20": "'di la nyon mongs shes bya'i sgrib pa las bsags kun //",
    "T02TD2272E:121b-21": "shes rab ting 'dzin mi dgos rnam par grol bar 'gyur //",
    "T02TD2272E:121b-22": "khro gnyer med pas zug rngu thams cad 'joms par ni //",
    "T02TD2272E:121b-23": "ma skyes pa yi tshul gyis 'dzin par mi byed do //",
    "T02TD2272E:121b-24": "snang ba 'gag pa 'di la gsal ba'i rtog pas yid la ma byed cig / phyin ci log dang rnam par rtog pa thams cad ni //",
    "T02TD2272E:121b-25": "nyon mongs lnga yi gnas su thams cad zags par 'gyur ba yin //",
    "T02TD2272E:121b-26": "gzhan dag 'di nyid shes bas 'khor ba'i dra ba dag gis stong pa nyid //",
    "T02TD2272E:121b-27": "au dum w'a ra lta bur dkon 'gyur ba'i //",
    "T02TD2272E:121b-28": "rmongs pa'i mun sel snying po gsang ba'i don //",
    "T02TD2272E:121b-29": "sus kyang shes pa med par kun la gsal 'gyur ba //",
    "T02TD2272E:121b-30": "snying gar gnas pa'i don la dri ma med 'gyur te //",
    "T02TD2272E:121b-31": "brtul zhugs spyod pas gang de mthong ba ma yin no //",
    "T02TD2272E:121b-32": "'di rnams rdzogs la sbyor bar nus pa de //",
    "T02TD2272E:121b-33": "yan lag thim nas stong pa nyid du gnas //",
    "T02TD2272E:121b-34": "kye ho grogs dag gyad dang rje rigs ji bzhin du //",
    "T02TD2272E:121b-35": "gang gis khengs par myur du thob par 'gyur //",
    "T02TD2272E:121b-36": "rim par sbyang ba gang yang yod pa ma yin no //",
    "T02TD2272E:121b-37": "chos rnams thams cad stong pa nyid du ro gcig dang //",
    "T02TD2272E:122a-0": "khyod kyis rdzogs par @122a * //",
    "T02TD2272E:122a-1": "'gyur bas thob pa ma yin no //",
    "T02TD2272E:122a-2": "gang tshe 'di la rtsa ba med par rtogs pa ni //",
    "T02TD2272E:122a-3": "da lta nyid du gnyis med nges par 'gyur ba yin //",
    "T02TD2272E:122a-4": "ji ltar srin bu spyod pas bcings par gang 'gyur ba //",
    "T02TD2272E:122a-5": "'di rnams ro la chags pas 'ching bar 'gyur ba ste //",
    "T02TD2272E:122a-6": "tshang tshing 'di la za bar nus pa gang gis ni //",
    "T02TD2272E:122a-7": "'khor lo thams cad rgyun du bskor bar 'gyur ba yin //",
    "T02TD2272E:122a-8": "sangs rgyas rnams kyi sku gsung thugs gsal ba //",
    "T02TD2272E:122a-9": "'di kun gang gis yid la ma byas par //",
    "T02TD2272E:122a-10": "ston pa'i bla ma rdo rje 'dzin la 'dud //",
    "T02TD2272E:122a-11": "sku gsung thugs yid la mi byed pa'i phyag rgya chen po zhes bya ba sangs rgyas gnyis pa ltar grags pa /",
    "T02TD2272E:122a-12": "rnal 'byor gyi dbang phyug chen po dpal sa ra ha pa'i zhal snga nas gsungs pa rdzogs so /",
    "T02TD2272E:122a-14": "// / bla ma nag pos rang 'gyur du gnang ba'o //",
    "T02TD2272E:122a-15": "gu ya sa ma pa ta mi thi//"
}