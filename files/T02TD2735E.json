{
    "T02TD2735E:113b-0": "@113b # // rgya gar skad du /",
    "T02TD2735E:113b-1": "shr'i a'ary'a ba lo ke te shva ra sya stu ti n'a ma /",
    "T02TD2735E:113b-2": "bod skad du /",
    "T02TD2735E:113b-3": "dpal 'phags pa spyan ras gzigs dbang phyug la bstod pa zhes bya ba /",
    "T02TD2735E:113b-4": "'jig rten mgon po la phyag 'tshal lo //",
    "T02TD2735E:113b-5": "'jig rten bla ma srid pa gsum gyis phyag byas pa //",
    "T02TD2735E:113b-6": "tshangs pa mchog dang 'chi med bdag pos bsngags pa ste //",
    "T02TD2735E:113b-7": "bstod pas grub par mdzad pa thub pa'i rgyal po mchog / spyan ras gzigs pa'i dbang phyug mgon po mchog gyur pa //",
    "T02TD2735E:113b-8": "gzugs mdzes bde bar gshegs pa'i sras po'i tshul 'dzin cing //",
    "T02TD2735E:113b-9": "sku yi mchog ni mtshan gyis me tog gis brgyan pa //",
    "T02TD2735E:113b-10": "bde bar gshegs pa 'dod dpag med pa'i dbu rgyan 'dzin //",
    "T02TD2735E:113b-11": "g-yon pa'i phyag ni gser gyi padmas rnam par brgyan //",
    "T02TD2735E:113b-12": "g-yas pas yi dags bkres pa'i gdung ba sel bar mdzad //",
    "T02TD2735E:113b-13": "dri med dmar ser ral ba gya gyu dub 'dra//",
    "T02TD2735E:114a-0": "@114a * // zla ba'i gzugs brnyan yang dag rgyas shing gang 'dra'i zhal //",
    "T02TD2735E:114a-1": "mchog tu mdzes pa'i spyan ni padma lta bur yangs //",
    "T02TD2735E:114a-2": "kha ba dung ltar rnam par dkar ba'i 'gram dogs can //",
    "T02TD2735E:114a-3": "lte ba'i gnas ni chu skyes dkar po dang mtshungs shing //",
    "T02TD2735E:114a-4": "sku dang phyag mthil padma'i 'dab ltar shin tu mnyen /",
    "T02TD2735E:114a-5": "gzhon nu'i na tshod chags pa'i tshon gyis ma gos pa //",
    "T02TD2735E:114a-6": "me tog phreng ba mang po'i sbyor bas rnam par brgyan //",
    "T02TD2735E:114a-7": "zhal gyi sbu bas nas ri dags rgyal po'i nga ro dang //",
    "T02TD2735E:114a-8": "ston ka'i chu 'dzin 'brug gi sprin sgra sgrogs pa bzhin //",
    "T02TD2735E:114a-9": "nu ma g-yon du ri dags pags pas nges par bkab //",
    "T02TD2735E:114a-10": "nor bus spras pa'i ska rags sku la 'chang ba ste //",
    "T02TD2735E:114a-11": "sta zur rnam par dkris pa'i ras kyi gos bzangs 'dzin //",
    "T02TD2735E:114a-12": "nor bu'i rkang gdub mdzes par brgyus pa zung gi zhabs //",
    "T02TD2735E:114a-13": "glang po rnam par rtsen pa dag dang ngang pa'i 'gros //",
    "T02TD2735E:114a-14": "yid bzhin nor bu dpag bsam shing 'dra ngo mtshar gzugs //",
    "T02TD2735E:114a-15": "dpal ldan po ta la yi gnas su nges bzhugs te //",
    "T02TD2735E:114a-16": "bsam gtan bzhi la mnyam par gzhag pa'i spyan mnga' zhing //",
    "T02TD2735E:114a-17": "dga' dang snying rje'i rang bzhin g-yo zhing mdzes par gzigs //",
    "T02TD2735E:114a-18": "der gnas don gyi phyag gis rims dang nad 'phrog byed //",
    "T02TD2735E:114a-19": "dge zhing zhi byed bde ba mang por mdzad pa'i phyag / bsod nams mang po nye bar bsags pa'i phyag mthil can //",
    "T02TD2735E:114a-20": "srid gsum mthar byed sa dang nam mkhar spyod rnams kyis //",
    "T02TD2735E:114a-21": "bsngags pa'i sku ni rnam pa sna tshogs mi 'khrugs shing //",
    "T02TD2735E:114a-22": "'o ma'i chu gter rgya mtsho lta bur rtag tu gnas //",
    "T02TD2735E:114a-23": "rgyal ba'i ye shes rgya mtshon chen po'i pha mthar son //",
    "T02TD2735E:114a-24": "pha rol phyin bcu bdud kyi stobs las nges par rgyal //",
    "T02TD2735E:114a-25": "tshangs pa'i gnas bzhis dben par spyod mdzad dam pa'i don //",
    "T02TD2735E:114a-26": "gnyis med ye shes de bzhin nyid du rnam sangs rgyas //",
    "T02TD2735E:114a-27": "bcom ldan 'phags pa spyan ras gzigs dbang bstod phyag 'tshal //",
    "T02TD2735E:114a-28": "dge slong ma zla mdzes kyis bstod pa mdzad pa rdzogs so /",
    "T02TD2735E:114a-31": "// / 'di ni rgya gar shar phyogs kyi btsun pa tsandra shr'i'i ngag la 'byung ba dang rgya dpe la bstun nas /",
    "T02TD2735E:114a-32": "dge slong bsod nams rnam rgyal gyis bsgyur ba'o//"
}