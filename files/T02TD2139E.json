{
    "T02TD2139E:199a-0": "@199a # // rgya gar skad du //",
    "T02TD2139E:199a-1": "shr'i ma h'a k'a ru ni ka aa bhi she ka pra ka ra na au pa de sha n'a ma /",
    "T02TD2139E:199a-2": "bod skad du /",
    "T02TD2139E:199a-3": "dpal thugs rje chen po'i dbang bskur ba'i man ngag gi rab tu byed pa zhes bya ba /",
    "T02TD2139E:199a-4": "bcom ldan 'das dpal padma'i snang ba chen po rab tu rgyas pa la phyag 'tshal lo //",
    "T02TD2139E:199a-5": "dang po re zhig rnal 'byor gyi dbang phyug gang zhig / padma rab tu zab pa'i dkyil 'khor ram /",
    "T02TD2139E:199a-6": "padma rgyal po gang yang rung ba'i dbang dang gnang ba thob pas //",
    "T02TD2139E:199a-7": "rtsa ba'i snga gsal bsnyen pa 'bum phrag gsum song nas /",
    "T02TD2139E:199a-8": "slob ma rjes su gzung bar 'dod na /",
    "T02TD2139E:199a-9": "gnas dben zhing nyams dga' ba'i sar /",
    "T02TD2139E:199a-10": "slob ma ni dang pa dang snying rje dang shes rab che ba /",
    "T02TD2139E:199a-11": "'khor ba la skyon du mi lta zhing /",
    "T02TD2139E:199a-12": "mang du thos pa bla ma la gus shing /",
    "T02TD2139E:199a-13": "the pa chen po'i chos la the tshom med pa /",
    "T02TD2139E:199b-0": "khyad @199b bar du nges pa'i don dang /",
    "T02TD2139E:199b-1": "spyan ras gzigs la mos shing /",
    "T02TD2139E:199b-2": "dbang po rno ba'i gang zag des /",
    "T02TD2139E:199b-3": "bla ma la gsol ba 'debs pa ni //",
    "T02TD2139E:199b-4": "sangs rgyas snang ba mtha' yas kyi //",
    "T02TD2139E:199b-5": "padma'i rigs kyi dam tshig dang //",
    "T02TD2139E:199b-6": "padma'i dkyil 'khor chen po ru //",
    "T02TD2139E:199b-7": "padma'i dbang bskur zhu bar bgyi //",
    "T02TD2139E:199b-8": "de nas bla mas gnang ba sbyin ba ni ;",
    "T02TD2139E:199b-9": "bcom ldan 'das kyi dkyil 'khor 'dir //",
    "T02TD2139E:199b-10": "mi mkhas pa ni 'ching bar 'gyur //",
    "T02TD2139E:199b-11": "mkhas pa rnams ni grol bar 'gyur //",
    "T02TD2139E:199b-12": "sems can dang can smin par byed //",
    "T02TD2139E:199b-13": "dus gsum sangs rgyas thams cad kyang //",
    "T02TD2139E:199b-14": "srid ba'i 'dam las 'di yis brgal //",
    "T02TD2139E:199b-15": "padma'i rigs kyi dkyil 'khor 'dir //",
    "T02TD2139E:199b-16": "ra yas 'bod kyi ying gnyis spongs //",
    "T02TD2139E:199b-17": "zhes brjod cing slob ma gzung bar bya'o //",
    "T02TD2139E:199b-18": "de nas slob dpon gyis dkyil 'khor bri ba ni /",
    "T02TD2139E:199b-19": "padma zab pa dang /",
    "T02TD2139E:199b-20": "padma rgyal po gang gis byed kyang rung ste /",
    "T02TD2139E:199b-21": "de la dang pos brtag pa dang /",
    "T02TD2139E:199b-22": "sa bslang ba dang /",
    "T02TD2139E:199b-23": "sa sbyang bar bya ba ni /",
    "T02TD2139E:199b-24": "lto 'phye'i lto ba nas ba rkos te /",
    "T02TD2139E:199b-25": "sa bslangs nas /",
    "T02TD2139E:199b-26": "gnas khang dang 'tsham par sa stegs gru bzhi pa byas la /",
    "T02TD2139E:199b-27": "sa'i lha mo la gtor ma phul te /",
    "T02TD2139E:199b-28": "sa byin gyis brlab po //",
    "T02TD2139E:199b-29": "de nas ba'i rnam lnga dang /",
    "T02TD2139E:199b-30": "dri bzang gi chus byugs la /",
    "T02TD2139E:199b-31": "thig gi cho ga lag len bzhin du gdab bo //",
    "T02TD2139E:199b-32": "tshon gyis bri ba ni /",
    "T02TD2139E:199b-33": "tshon kha dog lnga ye shes lngar byin gyis brlabs la /",
    "T02TD2139E:199b-34": "padma zab pa'i dkyil 'khor la dbus kyi lte ba dang phyogs bzhir padma 'dab bzhi dmar po la /",
    "T02TD2139E:199b-35": "mtshams kyi 'dab ma dang gong ras mdzes tshon /",
    "T02TD2139E:199b-36": "mu khyud la padma'i phreng ba bri'o //",
    "T02TD2139E:199b-37": "padma rgyal po'i dkyil 'khor ni /",
    "T02TD2139E:199b-38": "lte ba dmar po la ze'u 'bru dang gong ras ci mdzes 'dab brgyad kyi phyogs bzhi dmar po mtshams bzhi dang mu khyud rnams mdzes tshon du bya'o //",
    "T02TD2139E:199b-39": "de'i rgya ba tu padma 'dab brgyad phyogs bzhi phyogs tshon la /",
    "T02TD2139E:199b-40": "mtshams mdzes tshon du bya'o //",
    "T02TD2139E:199b-41": "de'i phyir rol yang padma 'dab ma bcu dmar po 'am ser por bya ba'am /",
    "T02TD2139E:199b-42": "lha snam dmar po'am /",
    "T02TD2139E:199b-43": "yang na khyams phyin chad sbyi dang 'dra bar bris la /",
    "T02TD2139E:199b-44": "rgyan dgram pa ni /",
    "T02TD2139E:199b-45": "bla re dang ;",
    "T02TD2139E:199b-46": "yol ba bre /",
    "T02TD2139E:199b-47": "rten dgram mo //",
    "T02TD2139E:199b-48": "mchod pa lnga dang /",
    "T02TD2139E:199b-49": "gtor ma lnga la sogs pas mtha' ma legs par bskor /",
    "T02TD2139E:199b-50": "gzhan yang dgos pa rnams gzhung bzhin bsham mo //",
    "T02TD2139E:199b-51": "bum pa gtsang ma la bgegs bskrad pa ni /",
    "T02TD2139E:199b-52": "gu gul gyis bdug cing khro bo'i sngags bzlas te /",
    "T02TD2139E:200a-0": "nang du bcud @200a * //",
    "T02TD2139E:200a-1": "chu gtsang ma dang /",
    "T02TD2139E:200a-2": "sman dang dri lnga dang /",
    "T02TD2139E:200a-3": "'bru lnga dang /",
    "T02TD2139E:200a-4": "snying po lnga dang /",
    "T02TD2139E:200a-5": "ratna lnga /",
    "T02TD2139E:200a-6": "'o ma la sogs pa blugs la /",
    "T02TD2139E:200a-7": "dar ram /",
    "T02TD2139E:200a-8": "ras kyis mgul chings dang gzungs thag btags te /",
    "T02TD2139E:200a-9": "'bras bu can gyi shing lo rlon pas brgyan pa'i bum pa gnyis la rnam rgyal gyi bum pa dang las thams cad ba'i bum pa dang /",
    "T02TD2139E:200a-10": "dbang gi bum pa la sogs ci 'byor bshams /",
    "T02TD2139E:200a-11": "nang du lha bskyed la /",
    "T02TD2139E:200a-12": "mchod pa phul nas /",
    "T02TD2139E:200a-13": "dbang gi bsnyen pa bya'o //",
    "T02TD2139E:200a-14": "rnam rgyal gyi bum pa dkyil 'khor gyi dbus su gzhag go //",
    "T02TD2139E:200a-15": "las bum gang bder dgod /",
    "T02TD2139E:200a-16": "de nas rang stan bde ba la 'dug nas /",
    "T02TD2139E:200a-17": "bris pa'i dkyil 'khor dang /",
    "T02TD2139E:200a-18": "bum ba'i nang du dkyil 'khor rgyas pa bsgom /",
    "T02TD2139E:200a-19": "las bum nang du rta mgrin bsgom pa ni /",
    "T02TD2139E:200a-20": "hr'i: las rta mgrin dmar po zhal gsum phyag drug pa /",
    "T02TD2139E:200a-21": "zhal dbus dmar ba /",
    "T02TD2139E:200a-22": "g-yas dkar /",
    "T02TD2139E:200a-23": "g-yon sngo /",
    "T02TD2139E:200a-24": "dbu skra dmar ser gyen du 'bar ba /",
    "T02TD2139E:200a-25": "rta mgo ljang zhur rngog ma dmar ba /",
    "T02TD2139E:200a-26": "rta skad sgrogs pa /",
    "T02TD2139E:200a-27": "phyag g-yas khatv'am ga rtse gsum bsnams pa /",
    "T02TD2139E:200a-28": "g-yon na rde'u chung 'khrol ba /",
    "T02TD2139E:200a-29": "bar ma gnyis kyis lha srin sde brgyad kyi tsitta'i phreng ba bsnams pa /",
    "T02TD2139E:200a-30": "g-yas 'og mas zhid dgyug / g-yon gyi 'og mas thod pa lcang lo can lha srin sde brgyad kyi khrag gis bkang ba zhal du gsol ba /",
    "T02TD2139E:200a-31": "zhabs g-yas bskum /",
    "T02TD2139E:200a-32": "g-yon brkyang bas bzhugs pa /",
    "T02TD2139E:200a-33": "sku smad stag gi pags pa'i sham thabs byas pa /",
    "T02TD2139E:200a-34": "sku stod zhing lpags kyi g-yang gzhi man bas pa /",
    "T02TD2139E:200a-35": "sbrul rigs bzhis dbu dang yan lag brgyan pa /",
    "T02TD2139E:200a-36": "me dpung gi dbus su bzhugs par bsam /",
    "T02TD2139E:200a-37": "sngags ni /",
    "T02TD2139E:200a-38": "aom hr'i: ha ya gr'i wa padma nta kri ta badzra kro dha ha ya gr'i wa hu lu hu lu sarba p'a pam shuddhe shuddhe ye h'um phat sv'a h'a /",
    "T02TD2139E:200a-39": "zhes brjod pas /",
    "T02TD2139E:200a-40": "khro bo'i sku gsung thugs kyi bdud rtsi'i chus gang bar gsam /",
    "T02TD2139E:200a-41": "de nas slob ma rnams la /",
    "T02TD2139E:200a-42": "las bum gyis phyir khrus byas te /",
    "T02TD2139E:200a-43": "nang du btang la mandal phul nas gral la rim par gzhag go //",
    "T02TD2139E:200a-44": "de nas gdong g-yogs bcings la /",
    "T02TD2139E:200a-45": "lag tu me tog bzung la gsol ba gdab bo //",
    "T02TD2139E:200a-46": "de nas bdag nyid dang /",
    "T02TD2139E:200a-47": "dkyil 'khor dang /",
    "T02TD2139E:200a-48": "bum pa gsum ga mi dmigs pa'i dang las /",
    "T02TD2139E:200a-49": "bsod nams kyi sbrin kha dog lnga lnga las 'og phyogs kyi 'jig rten khams thams cad khyab /",
    "T02TD2139E:200b-0": "de'i steng du rnam par shes pa yi ge hr'i: dkar po thig le @200b gnyis ga dang bcas pa bsgom //",
    "T02TD2139E:200b-1": "de las yig 'bru kha dog sna tshogs pa sbrin gyi thog tu 'phros pa las de bzhin gshegs pa thams cad kyi sku gsung thugs kyi 'od zer las grub pa'i gzhal yas khang chen po /",
    "T02TD2139E:200b-2": "shar shel dkar po /",
    "T02TD2139E:200b-3": "lho bee d'u ru /",
    "T02TD2139E:200b-4": "nub padma r'a ga / byang aindra n'i la las grub pa /",
    "T02TD2139E:200b-5": "gru bzhi pa /",
    "T02TD2139E:200b-6": "sgo bzhi pa /",
    "T02TD2139E:200b-7": "ka ba dang rta babs bzhis mdzes pa /",
    "T02TD2139E:200b-8": "rin po che'i pha gu dang /",
    "T02TD2139E:200b-9": "dra ba dra phyed kyis brgyan pa /",
    "T02TD2139E:200b-10": "ri dags /",
    "T02TD2139E:200b-11": "gdugs /",
    "T02TD2139E:200b-12": "chos 'khor dang bcas pa mtho ba /",
    "T02TD2139E:200b-13": "'dod yon gyi snam bu dmar po la /",
    "T02TD2139E:200b-14": "mchod pa'i lha mos bskor ba'i nang du //",
    "T02TD2139E:200b-15": "padma rim pa gnyis pa'i gdan gyi dbus su yi ge hr'i: las padma dang nyi ma zla ba'i gdan gyi dbus su /",
    "T02TD2139E:200b-16": "rang nyid thugs rje chen po sku mdog dkar ba /",
    "T02TD2139E:200b-17": "zhal bcu gcig pa /",
    "T02TD2139E:200b-18": "rtsa ba'i zhal dkar po /",
    "T02TD2139E:200b-19": "g-yas ljang ba /",
    "T02TD2139E:200b-20": "g-yon dmar ba /",
    "T02TD2139E:200b-21": "de'i steng ma dbus ljang gu /",
    "T02TD2139E:200b-22": "g-yas dmar /",
    "T02TD2139E:200b-23": "g-yon dkar /",
    "T02TD2139E:200b-24": "de'i steng ma dbus dmar ba /",
    "T02TD2139E:200b-25": "g-yas dkar ba /",
    "T02TD2139E:200b-26": "g-yon ljang gu /",
    "T02TD2139E:200b-27": "zhal de rnams ni /",
    "T02TD2139E:200b-28": "kun nas zhi ba /",
    "T02TD2139E:200b-29": "bzhad pa 'dzum pa /",
    "T02TD2139E:200b-30": "sbyan gsum gsum zhi bas gzigs pa /",
    "T02TD2139E:200b-31": "de'i steng du khro bo'i zhal nag po /",
    "T02TD2139E:200b-32": "mche ba gtsigs pa /",
    "T02TD2139E:200b-33": "spyan gsum pa /",
    "T02TD2139E:200b-34": "dbu skra dmar ser me ltar 'bar ba'o //",
    "T02TD2139E:200b-35": "zhal dgu po ni /",
    "T02TD2139E:200b-36": "dbus kra nag po la rin po ches brgyan pa'o //",
    "T02TD2139E:200b-37": "zhal nag po'i sted na 'od dpag med kyi zhal dmar po mgrin pa yan chad phyung ba /",
    "T02TD2139E:200b-38": "spyan gsum pa /",
    "T02TD2139E:200b-39": "gtsug tor dang bcas pa'o //",
    "T02TD2139E:200b-40": "phyag brgyad kyi dang po gnyis kyis yum la 'khyud pa /",
    "T02TD2139E:200b-41": "thal mo sbyar ba'o //",
    "T02TD2139E:200b-42": "g-yas 'og mas mu tig ge phreng ba /",
    "T02TD2139E:200b-43": "g-yon 'og mas padma dmar po /",
    "T02TD2139E:200b-44": "g-yas gsum pas mchog sbyin /",
    "T02TD2139E:200b-45": "g-yon gsum pas spyi blugs /",
    "T02TD2139E:200b-46": "g-yas bzhi pas chos kyi 'khor lo /",
    "T02TD2139E:200b-47": "g-yon bzhi bas padma'i mda' gzhu'o //",
    "T02TD2139E:200b-48": "sku dang yan lag thams cad la rin po ches brgyan pa'o //",
    "T02TD2139E:200b-49": "yum rdo rje rnal 'byor ma sku mdog dmar mo //",
    "T02TD2139E:200b-50": "zhal gcig phyag gnyis ma /",
    "T02TD2139E:200b-51": "spyan gsum pa /",
    "T02TD2139E:200b-52": "g-yas kyis zangs gri bsnams pa /",
    "T02TD2139E:200b-53": "g-yon thod khrag bsnams pas yab la 'khyud pa /",
    "T02TD2139E:200b-54": "skra grol ba rus pa'i rgyan gyis brgyan pa /",
    "T02TD2139E:200b-55": "zhabs g-yon yab dang spyan nas brkyang pa /",
    "T02TD2139E:200b-56": "g-yas kyi yab kyi dar sham grol ba la 'khyud pa'o //",
    "T02TD2139E:200b-57": "yab kyi phyag dgu brgya dgu bcu rtsa gnyis /",
    "T02TD2139E:201a-0": "@201a * // mchog sbyin pa'i phyag mthil la mdzes par gzigs pa'i spyan stong mnga' ba /",
    "T02TD2139E:201a-1": "sku'i phyag stong dang spyan stong las 'od zer kha dog sna lngas 'jig rten gyi khams ma lus pa khyab par bsam mo //",
    "T02TD2139E:201a-2": "mdun gyi padma la rdo rje phag mo dmar mo zhal gnyis ma'i spyi bor phag zhal /",
    "T02TD2139E:201a-3": "g-yas gri gug / g-yon thong ba /",
    "T02TD2139E:201a-4": "mchan khung na khatv'am ga bsnams pa /",
    "T02TD2139E:201a-5": "rus pa'i rgyan gyis brgyan pa'o //",
    "T02TD2139E:201a-6": "g-yas su yum chen mo ser mo zhal gcig phyag bzhi ma /",
    "T02TD2139E:201a-7": "g-yas thugs kar rdo rje 'dzin pa /",
    "T02TD2139E:201a-8": "g-yon pa autpa la'i steng na po ti bsnams pa /",
    "T02TD2139E:201a-9": "'og ma gnyis mnyam gzhag mdzad pa'o //",
    "T02TD2139E:201a-10": "rgyab phyogs su sgrol ma ljang gu /",
    "T02TD2139E:201a-11": "zhal gcig phyag bzhi ma /",
    "T02TD2139E:201a-12": "phyag dang po gnyis thugs kar thal mo sbyar ba /",
    "T02TD2139E:201a-13": "g-yas skyab sbyin /",
    "T02TD2139E:201a-14": "g-yon 'og mas autpal 'dzin pa'o //",
    "T02TD2139E:201a-15": "g-yon phyogs su yum yi ge drug ma dkar mo zhal gcig phyag bzhi'i /",
    "T02TD2139E:201a-16": "dang po gnyis thugs kar thal mo sbyor ba /",
    "T02TD2139E:201a-17": "g-yas 'og mas mu tig gi phreng ba 'dzin pa /",
    "T02TD2139E:201a-18": "g-yon 'og mas padma bsnams pa'o //",
    "T02TD2139E:201a-19": "mtshams bzhir bum pa bdud rtsis bkang pa'i steng du ka p'a la re re gnas par bsam mo //",
    "T02TD2139E:201a-20": "lha mo bzhi po dar gyi sham thabs can /",
    "T02TD2139E:201a-21": "rin po che'i rgyan dang bcas pa'o //",
    "T02TD2139E:201a-22": "de'i phyi'i padma'i gdan la /",
    "T02TD2139E:201a-23": "shar phyogs su mi bskyod pa sku mdog sngon po //",
    "T02TD2139E:201a-24": "zhal gcig phyag bzhi pa /",
    "T02TD2139E:201a-25": "dang po gnyis kyis yum m'a ma k'i la 'khyud pas thal mo sbyar ba /",
    "T02TD2139E:201a-26": "g-yas 'og mas rdo rje /",
    "T02TD2139E:201a-27": "g-yon 'og mas padma 'dzin pa /",
    "T02TD2139E:201a-28": "zhabs g-yas brkyang ba /",
    "T02TD2139E:201a-29": "m'a ma k'i sngon mo gri gug dang thod pa 'dzin pas 'khyud ba'o //",
    "T02TD2139E:201a-30": "lho phyogs su rin chen 'byung ldan ser bo zhal gcig phyag bzhi ba /",
    "T02TD2139E:201a-31": "dang po gnyis kyis yum sangs rgyas spyan ma ser mo gri gug dang thod pa 'dzin pas yab la 'khyud pa'i rgyab tu thal mo sbyor ba /",
    "T02TD2139E:201a-32": "g-yas 'og ma rin po che /",
    "T02TD2139E:201a-33": "g-yon 'og mas padma 'dzin pa'o //",
    "T02TD2139E:201a-34": "rgyab phyogs su rnam par snang mjad dkar po zhal gcig phyag bzhi pa /",
    "T02TD2139E:201a-35": "dang po gnyis kyis yum gos dkar mo me tog dkar dmar gnyis bsnams pa la 'khyud pas thal mo sbyor ba /",
    "T02TD2139E:201a-36": "g-yas 'og mas 'khor lo /",
    "T02TD2139E:201a-37": "g-yon 'og mas padma bsnams pa'o //",
    "T02TD2139E:201a-38": "byang phyogs su don yod grub pa ljang gu /",
    "T02TD2139E:201b-0": "zhal gcig phyag bzhi'i dang po gnyis kyis yum @201b dam tshig sgrol ma sku mdog ljang ser autpal dang padma bsnams pa la 'khyud pas /",
    "T02TD2139E:201b-1": "thal mo sbyor ba /",
    "T02TD2139E:201b-2": "g-yas 'og mas ral gri /",
    "T02TD2139E:201b-3": "g-yon 'og mas autpal la bsnams pa'o //",
    "T02TD2139E:201b-4": "zhabs g-yas brkyang g-yon bskum pa'o //",
    "T02TD2139E:201b-5": "dar sham dang rin po ches brgyan ba'o //",
    "T02TD2139E:201b-6": "yum gnyis ni /",
    "T02TD2139E:201b-7": "zhal gcig phyag gnyis kyis gri gug dang thod pa 'dzin pas yab la 'khyud pa /",
    "T02TD2139E:201b-8": "rus pa'i rgyan can sku mdog yab dang mthun pa /",
    "T02TD2139E:201b-9": "zhabs gnyis kyis yab kyi dar sham cud zad grol ba la 'khyud par bsgom /",
    "T02TD2139E:201b-10": "yab gyi g-yon gyi gnyis pa ni padma 'dzin pa'o //",
    "T02TD2139E:201b-11": "mtshams bzhir ni /",
    "T02TD2139E:201b-12": "mkha' 'gro ma bzhi zhal gcig phyag dang po gnyis thugs kar thal mo sbyor ba /",
    "T02TD2139E:201b-13": "g-yas gri gug g-yon thod khrag bsnams pa /",
    "T02TD2139E:201b-14": "sku mdog ni dkar mo dang /",
    "T02TD2139E:201b-15": "ser mo dang /",
    "T02TD2139E:201b-16": "dmar mo dang ljang gu'o //",
    "T02TD2139E:201b-17": "zhabs g-yas brkyang ba /",
    "T02TD2139E:201b-18": "g-yon bskum pa'o /",
    "T02TD2139E:201b-19": "m/ e'i phyi'i rgyab pad 'dab bcu'i gdan la /",
    "T02TD2139E:201b-20": "phyogs bcu'i padma rigs kyis ngas rgyas bcu po ni /",
    "T02TD2139E:201b-21": "gser gyi mdog can /",
    "T02TD2139E:201b-22": "chos gos dmar ser gsol ba /",
    "T02TD2139E:201b-23": "phyag na padma stong dang ldan pa re re bsnams pa /",
    "T02TD2139E:201b-24": "dbu reg zhabs rjen no //",
    "T02TD2139E:201b-25": "grva bzhi la lha snam gyi mtshams bzhir /",
    "T02TD2139E:201b-26": "byang du /",
    "T02TD2139E:201b-27": "'jam dpal dmar ser /",
    "T02TD2139E:201b-28": "g-yas ral gri /",
    "T02TD2139E:201b-29": "g-yon autpal la'i steng du po ti bsnams pa'o //",
    "T02TD2139E:201b-30": "shar lhor phyag na rdo rje ljang gu /",
    "T02TD2139E:201b-31": "g-yas rdo rje /",
    "T02TD2139E:201b-32": "g-yon autpa la'o //",
    "T02TD2139E:201b-33": "lho nub tu byams pa dmar ser /",
    "T02TD2139E:201b-34": "g-yas klu shing /",
    "T02TD2139E:201b-35": "g-yon autpa la'i sted na bu ma pa'o //",
    "T02TD2139E:201b-36": "nub byang du sgrib pa rnam par sel ba ser skya /",
    "T02TD2139E:201b-37": "g-yas nor bu /",
    "T02TD2139E:201b-38": "g-yon gyis autpa la'o //",
    "T02TD2139E:201b-39": "zhabs gnyis bzhengs pa /",
    "T02TD2139E:201b-40": "rin po che dang ;",
    "T02TD2139E:201b-41": "dar gyis brgyan pa'o //",
    "T02TD2139E:201b-42": "shar sgor 'dod pa'i rgyal po dkar po zhal gcig pa /",
    "T02TD2139E:201b-43": "g-yas 'khor lo /",
    "T02TD2139E:201b-44": "g-yon sdigs mdzub mdzad pa'o //",
    "T02TD2139E:201b-45": "lho sgor gshin rje gshed ser nag / zhal gcig pa /",
    "T02TD2139E:201b-46": "g-yas be con /",
    "T02TD2139E:201b-47": "g-yon sdigs mdzub /",
    "T02TD2139E:201b-48": "nub sgor rta mgrin dmar po /",
    "T02TD2139E:201b-49": "rta mgo ljang gu /",
    "T02TD2139E:201b-50": "phyag g-yas padma'i dbyug pa /",
    "T02TD2139E:201b-51": "g-yon sdigs mdzub mdzad pa'o //",
    "T02TD2139E:201b-52": "byang sgor bdud rtsi 'khyil pa ljang nag / zhal gcig phyag g-yas ral gri /",
    "T02TD2139E:201b-53": "g-yon sdigs mdzub mdzad pa /",
    "T02TD2139E:201b-54": "dbu skra dmar ser 'bar ba /",
    "T02TD2139E:201b-55": "sprul rigs bzhis brgyan pa /",
    "T02TD2139E:202a-0": "sku smad stag gi sham thabs @202a * //",
    "T02TD2139E:202a-1": "can ;",
    "T02TD2139E:202a-2": "/ zhabs g-yas brkyang g-yon ba skum gyis bzhugs pa'o //",
    "T02TD2139E:202a-3": "phyi rol du lha mo me tog ma dkar mo /",
    "T02TD2139E:202a-4": "bdug sbos ma ser mo //",
    "T02TD2139E:202a-5": "mar me ma dmar mo /",
    "T02TD2139E:202a-6": "dri chang ma ljang gu /",
    "T02TD2139E:202a-7": "zhal zas ma ser mo /",
    "T02TD2139E:202a-8": "sil snyan ma zla ba'i mdog can ma rnams kyis mchod par bsam mo //",
    "T02TD2139E:202a-9": "sgo khang du tshad med pa'i lha mo bzhi /",
    "T02TD2139E:202a-10": "byams pa tshad med pa'i lha mo dngul gyi me long blta ba /",
    "T02TD2139E:202a-11": "snying rje'i lha mo ser mo gser gyi me long blta ba /",
    "T02TD2139E:202a-12": "dga' ba'i lha mo dmar mo zangs kyi me long blta ba /",
    "T02TD2139E:202a-13": "btang snyoms kyi lha mo sngon mo g-yu'i me long blta ba'o //",
    "T02TD2139E:202a-14": "de'i phyi rol du rgyal po chen po bzhi ni /",
    "T02TD2139E:202a-15": "byang phyogs su rnam thos sras ser po /",
    "T02TD2139E:202a-16": "g-yas me tog au dumw'a ra gtso bo la 'bul ba /",
    "T02TD2139E:202a-17": "g-yon ne'u le'i rkyal pa 'dzin pa'o //",
    "T02TD2139E:202a-18": "shar phyogs su yul 'khor srung dkar po /",
    "T02TD2139E:202a-19": "g-yas me tog / g-yon bi wang 'dzin pa'o //",
    "T02TD2139E:202a-20": "lho phyogs su 'phyags skyes po sngon po /",
    "T02TD2139E:202a-21": "g-yas me tog / g-yon ral gri 'dzin pa'o //",
    "T02TD2139E:202a-22": "nub phyogs su spyan mi bzang dmar po /",
    "T02TD2139E:202a-23": "g-yas me tog / g-yon sbrul zhags 'dzin pa'o //",
    "T02TD2139E:202a-24": "de'i phyi rol du ye shes lnga'i 'od kha dog lnga rdo rje'i gur du bsam mo //",
    "T02TD2139E:202a-25": "'od kyi nang du yi ge drug pa'i gsung gi sgra rang bzhin gyis bsgrag par bsam mo //",
    "T02TD2139E:202a-26": "de nas thugs ka'i hr'i: las 'od zer kha dog lnga 'phros nas /",
    "T02TD2139E:202a-27": "'og min gyi gnas nas /",
    "T02TD2139E:202a-28": "ye shes sems dpa' rang gis bsgoms pa dang 'dra ba spyan drangs la mdun gyi nam mkhar bzhugs pa la /",
    "T02TD2139E:202a-29": "dpal ldan sangs rgyas sku 'chad pa //",
    "T02TD2139E:202a-30": "zhes pa'i tshigs su bcad pa brjod cing ye shes pa dgug gzhug bya ste /",
    "T02TD2139E:202a-31": "sku gsung thugs byin gyis brlab bar bya'o //",
    "T02TD2139E:202a-32": "de nas lha thams cad gsal btab la bsnyen pa bya ba ni /",
    "T02TD2139E:202a-33": "thugs ka'i hra'i: la /",
    "T02TD2139E:202a-34": "aom a'a: h'um hra'i: aom ma ni padme h'um phat sv'a h'a /",
    "T02TD2139E:202a-35": "aom bdzra b'a r'a h'i /",
    "T02TD2139E:202a-36": "aom sarba buddha d'a ki n'i ye /",
    "T02TD2139E:202a-37": "bdzra warnna n'i ye /",
    "T02TD2139E:202a-38": "bdzra bi ro tsa n'i ye h'um phat /",
    "T02TD2139E:202a-39": "ha ri ni sa h'um phat sv'a h'a /",
    "T02TD2139E:202a-40": "zhes pa'i sngags kyis bskor ba la dmigs nas bzlas pa bya ba dang ;",
    "T02TD2139E:202a-41": "'od zer gyis phyogs bcu'i de bzhin gshegs pa thams cad la mchod pa phul te /",
    "T02TD2139E:202a-42": "de rnams kyi byin brlabs rang gi zugs ka'i hr'i: la bsdu'o //",
    "T02TD2139E:202a-43": "bum pa'i nang du de bzhin gshegs pa rnams bsams la /",
    "T02TD2139E:202a-44": "de dag zhu bas bdud rtsi'i chur bsam zhing bsnyen pa bya'o //",
    "T02TD2139E:202a-45": "padma zab pa byed na ni /",
    "T02TD2139E:202b-0": "sgrub @202b thabs las byung ba bzhin du /",
    "T02TD2139E:202b-1": "bsgom zhing bzlas par bya'o //",
    "T02TD2139E:202b-2": "cho ga gzhan dag rnams ni 'dra bas thun mong du shes par bya'o //",
    "T02TD2139E:202b-3": "de nas slob ma la skyabs su 'gro ba thun mong ba byin la /",
    "T02TD2139E:202b-4": "sems bskyed pa ni /",
    "T02TD2139E:202b-5": "sgrol ma'i rgyud nas gsungs pa /",
    "T02TD2139E:202b-6": "dkon mchog gsum la skyabs su 'chi //",
    "T02TD2139E:202b-7": "sdig pa mi dge so sor bshags //",
    "T02TD2139E:202b-8": "'gro ba'i dge la rjes yi rang //",
    "T02TD2139E:202b-9": "sangs rgyas byang chub yid kyis gzung //",
    "T02TD2139E:202b-10": "sems can rnams la phan slad du //",
    "T02TD2139E:202b-11": "byang chub mchog tu sems bskyed do //",
    "T02TD2139E:202b-12": "de ltar skyabs su 'gro ba dang /",
    "T02TD2139E:202b-13": "sems bskyed la /",
    "T02TD2139E:202b-14": "yang dam tshig dang sdom pa byin pa ni /",
    "T02TD2139E:202b-15": "sangs rgyas chos dang dge 'dun la //",
    "T02TD2139E:202b-16": "rtag tu bdag ni skyabs su mchi //",
    "T02TD2139E:202b-17": "sangs rgyas padma rnam rgyal dang //",
    "T02TD2139E:202b-18": "gsang sngags rgyal ba mkha' 'gro ma //",
    "T02TD2139E:202b-19": "bdag ni rtag tu skyabs su mchi //",
    "T02TD2139E:202b-20": "byang chub sems dpa' bdag nyid che //",
    "T02TD2139E:202b-21": "khyad par du yang slob dpon la //",
    "T02TD2139E:202b-22": "rtag par bdag ni skyabs su mchi //",
    "T02TD2139E:202b-23": "mgon po spyan ras gzigs dbang po //",
    "T02TD2139E:202b-24": "rnal 'byor ma dang snang mdzad tshogs //",
    "T02TD2139E:202b-25": "thams cad bdag la dgongs su gsol //",
    "T02TD2139E:202b-26": "bdag ni dus 'di nas bzung ste //",
    "T02TD2139E:202b-27": "ji srid gnyis med la gnas par //",
    "T02TD2139E:202b-28": "de yi tshangs spyod gnyis med pa //",
    "T02TD2139E:202b-29": "nyi shu rtsa gnyis legs par bsrung //",
    "T02TD2139E:202b-30": "zhes khas blang ngo //",
    "T02TD2139E:202b-31": "de nas zab pa dang rgya che ba'i chos bshad de des shes bskyed pa ni /",
    "T02TD2139E:202b-32": "rnam snang mngon byang nas gsungs te /",
    "T02TD2139E:202b-33": "'jig rten du ni kun mkhyen nyid /",
    "T02TD2139E:202b-34": "au dumw'a ra'i me tog bzhin //",
    "T02TD2139E:202b-35": "brgya lam na ni re 'ga' zhig /'byung 'gyur yang ni mi 'byung ngo //",
    "T02TD2139E:202b-36": "gsang sngags spyod pa'i tshul 'byung ba //",
    "T02TD2139E:202b-37": "de bas kyang ni dkon pa ste //",
    "T02TD2139E:202b-38": "gang gi sems can mnyam med don //",
    "T02TD2139E:202b-39": "mya ngan mi 'da' byed par nus //",
    "T02TD2139E:202b-40": "bskal ba bye ba du ma ru //",
    "T02TD2139E:202b-41": "sngon chad sdig pa bgyis pa gang //",
    "T02TD2139E:202b-42": "de kun dkyil 'khor 'di 'dra ba //",
    "T02TD2139E:202b-43": "mthong bas byang bar 'gyur bas na //",
    "T02TD2139E:202b-44": "grags pa mtha' yas sngags spyod pa'i //",
    "T02TD2139E:202b-45": "tshul la gnas na smos ci dgos //",
    "T02TD2139E:202b-46": "skyob pa'i gsang sngags bzlas nas ni //",
    "T02TD2139E:202b-47": "go 'phang bla na med par 'gro //",
    "T02TD2139E:202b-48": "gang dag spyod pa mchog 'di la //",
    "T02TD2139E:202b-49": "blo gros shin tu mi g-yo ba //",
    "T02TD2139E:202b-50": "de dag gis ni ngan 'gro'i rgyu //",
    "T02TD2139E:202b-51": "sdug bsngal kun 'byung rab tu bshad //",
    "T02TD2139E:202b-52": "bdag nyid chen po khyed rnams kyi //",
    "T02TD2139E:202b-53": "rnyed pa mnyam med de ring rnyed //",
    "T02TD2139E:202b-54": "gang phyir rgyal ba sras bcas pa //",
    "T02TD2139E:203a-0": "bdag nyid chen po kun gyi @203a * //",
    "T02TD2139E:203a-1": "ni ;",
    "T02TD2139E:203a-2": "/ bstan pa 'di la khyed rnams kun //",
    "T02TD2139E:203a-3": "yongs su bzung la skye bzhin par //",
    "T02TD2139E:203a-4": "de phyir khyed rnams theg chen la //",
    "T02TD2139E:203a-5": "dbang bskur ba ru skye bar 'gyur //",
    "T02TD2139E:203a-6": "theg pa chen po cher 'byung ba //",
    "T02TD2139E:203a-7": "lam mchog 'di ni dpal dang ldan //",
    "T02TD2139E:203a-8": "khyed rnams lam 'dir 'gro ba na //",
    "T02TD2139E:203a-9": "de bzhin gshegs pa rnams su 'gyur //",
    "T02TD2139E:203a-10": "zhes brjod /",
    "T02TD2139E:203a-11": "de nas slob ma'i mgo bor rdo rje bzung la /",
    "T02TD2139E:203a-12": "khyod kyis padma rgyal po dang /",
    "T02TD2139E:203a-13": "padma zab pa'i dkyil 'khor chen po 'di /",
    "T02TD2139E:203a-14": "snod min pa la bstan na /",
    "T02TD2139E:203a-15": "dam tshig nyams par 'gyur pa'i phyir /",
    "T02TD2139E:203a-16": "sngon dkyil 'khor ma mthong ba dang /",
    "T02TD2139E:203a-17": "'di la ma dad pa'i snod la /",
    "T02TD2139E:203a-18": "'di lta bu 'di khyod kyis yang su rung rung la smra zhing brjod par mi bya'o //",
    "T02TD2139E:203a-19": "de nas ka p'a la'i nang gi bdud rtsi byin la /",
    "T02TD2139E:203a-20": "'di ni rdo rje bdud rtsi'i chu //",
    "T02TD2139E:203a-21": "ma bsrungs sreg par byed pa'i dug bsrungs na dngos grub thob pa ni //",
    "T02TD2139E:203a-22": "bdud rtsi lnga yi chus grub po //",
    "T02TD2139E:203a-23": "aom panytsa aa mri ta au dka tha tha /",
    "T02TD2139E:203a-24": "de nas slob ma'i snying gar rdo rje bzhag ste /",
    "T02TD2139E:203a-25": "spyan ras gzigs dbang rdo rje phag mo ded //",
    "T02TD2139E:203a-26": "khyod kyi snying la yang dag zhugs par gyur //",
    "T02TD2139E:203a-27": "gal te tshul 'di gzhan la smra mi bya //",
    "T02TD2139E:203a-28": "smras na de ma thag tu dral te gshegs //",
    "T02TD2139E:203a-29": "yang spyi por rdo rje bzhag la de ring khyod dpa' bo dang rnal 'byor ma rnams kyi rigs su zhugs kyi /",
    "T02TD2139E:203a-30": "ngas khyod la sangs rgyas padma rnam rgyas spyan ras gzigs kyi ye shes bskyed par bya ste /",
    "T02TD2139E:203a-31": "ye shes gang gis khyod de bzhin gshegs pa thams cad dang /",
    "T02TD2139E:203a-32": "spyan ras gzigs dang /",
    "T02TD2139E:203a-33": "dpa' bo dang rnal 'byor ma thams cad kyi dngos grub kyang thob par 'gyur na /",
    "T02TD2139E:203a-34": "dngos grub gzhan lta ci zhig smos /",
    "T02TD2139E:203a-35": "khyod kyis dkyil 'khor ma mthong ba rnams kyi mdun du brjod par mi bya ste /",
    "T02TD2139E:203a-36": "dam tshig nyams par gyur te re /",
    "T02TD2139E:203a-37": "yang rdo rje spyi bor gzhag / deng phyin chad khyod kyi spyan ras gzigs nga yin gyi /",
    "T02TD2139E:203a-38": "gang ngas padma'i rgyal po spyan ras gzigs kyi dkyil 'khor chen po sgoms shig ces bsgo bde khyod kyis bya'o //",
    "T02TD2139E:203a-39": "khyod kyis nga la brnyas bar mi bya ste /",
    "T02TD2139E:203a-40": "khyod mi bde ba ma spangs par tshe'i dus byas nas /",
    "T02TD2139E:203a-41": "dmyal bar lhung bar gyur te re zhes brjod do //",
    "T02TD2139E:203a-42": "ye shes kyi dkyil 'khor du gzhug pa ni /",
    "T02TD2139E:203a-43": "bdag nyid kyi dkyil 'khor gsal bar bsgoms nas /",
    "T02TD2139E:203b-0": "slob ma rnams spyan ras @203b gzigs su gsal bar bskyed la /",
    "T02TD2139E:203b-1": "'og min gyi gnas gtsang ma'i gzhal yas nas /",
    "T02TD2139E:203b-2": "sangs rgyas padma'i rgyal po dang /",
    "T02TD2139E:203b-3": "spyan ras gzigs kyi dkyil 'khor gyi lha tshogs thams cad spyan drangs la /",
    "T02TD2139E:203b-4": "bdag nyid dang slob ma rnams la gzhug go //",
    "T02TD2139E:203b-5": "spos la sogs pa'i mchod pa'i bye brag rnams kyang dbul /",
    "T02TD2139E:203b-6": "dag tu /",
    "T02TD2139E:203b-7": "dpal ldan sangs rgyas sku 'chad ba //",
    "T02TD2139E:203b-8": "rdo rje mi phyed gsum gyi sku //",
    "T02TD2139E:203b-9": "bdag la byin gyis brlab tu gsol //",
    "T02TD2139E:203b-10": "phyogs bcur bzhugs pa'i sangs rgyas kun //",
    "T02TD2139E:203b-11": "rdo rje mi phyed gsum bsgom pas //",
    "T02TD2139E:203b-12": "sku yi byin gyis brlab tu gsol /",
    "T02TD2139E:203b-13": "aom dpal ldan sangs rgyas gsung 'chad ba ;",
    "T02TD2139E:203b-14": "/ zhis tshig bsgyur la shes par bya'o //",
    "T02TD2139E:203b-15": "a'a: zhes pa dang /",
    "T02TD2139E:203b-16": "dpal ldan sangs rgyas thugs 'chang ba /",
    "T02TD2139E:203b-17": "h'um zhes pa dang /",
    "T02TD2139E:203b-18": "aom a'a: h'um hr'i: aom ma ni padme h'um /",
    "T02TD2139E:203b-19": "aom badzra b'a r'a h'i /",
    "T02TD2139E:203b-20": "sarba buddha d'a kyi n'i ye /",
    "T02TD2139E:203b-21": "badzra warna n'i ye /",
    "T02TD2139E:203b-22": "bdzra bee ro tsa n'i ye /",
    "T02TD2139E:203b-23": "ha ri ni sa /",
    "T02TD2139E:203b-24": "a'a be sha ya y'a be sha ya /",
    "T02TD2139E:203b-25": "sarba ta th'a ga ta aa bhishi nytsa h'um a'a: zhes brjod cing ye shes pa gzhug go //",
    "T02TD2139E:203b-26": "ye shes pa zhugs pa'i rtags sems bde gsal mi rtog pa la sogs pa byung ba dang /",
    "T02TD2139E:203b-27": "lha la dbang bskur bar gsol ba gdab pa ni /",
    "T02TD2139E:203b-28": "sangs rgyas padma rnam rgyas dkyil 'khor du //",
    "T02TD2139E:203b-29": "'od dpag med pa'i rgyal sras spyan ras gzigs //",
    "T02TD2139E:203b-30": "padma'i rigs kyi mchog gyur chen po yi //",
    "T02TD2139E:203b-31": "skal ldan rnams la dbang bzhi bskur du gsol //",
    "T02TD2139E:203b-32": "zhes mandal dbul la sogs ba gdab po //",
    "T02TD2139E:203b-33": "de nas bum dbang bskur ba ni /",
    "T02TD2139E:203b-34": "bdag dkyil 'khor gtso bor gsal ba'i thugs ka nas /",
    "T02TD2139E:203b-35": "rdo rje rnal 'byor ma dang /",
    "T02TD2139E:203b-36": "mkha' 'gro ma bzhi dang lnga spros te /",
    "T02TD2139E:203b-37": "bum pa thogs nas ;",
    "T02TD2139E:203b-38": "/ slob ma'i spyi bor dbang bskur bar bsam zhing /",
    "T02TD2139E:203b-39": "bkra shis brjod pa dang /",
    "T02TD2139E:203b-40": "yid la spyan ras gzigs kyi dkyil 'khor du bum pa'i chus dbang bskur bar bsam zhing /",
    "T02TD2139E:203b-41": "dngos su rnam rgyal bum pa slob ma'i spyi bor bzung nas /",
    "T02TD2139E:203b-42": "ji ltar sangs rgyas padma rnams rgyas kyi /",
    "T02TD2139E:203b-43": "'od dpag med pa'i rgyal sras spyan ras gzigs //",
    "T02TD2139E:203b-44": "chos kyi rgyal srid chen por dbang bskur ltar //",
    "T02TD2139E:203b-45": "de bzhin bdag gis khyod la dbang bskur ro //",
    "T02TD2139E:203b-46": "ji ltar bltams pa tsam gyis ni //",
    "T02TD2139E:203b-47": "de bzhin gshegs la khrus gsol ltar /",
    "T02TD2139E:203b-48": "lha yi chu ni dag pa yis //",
    "T02TD2139E:203b-49": "spyan ras gzigs dbang dbang thob po //",
    "T02TD2139E:204a-0": "aom a'a: h'um hr'i: @204a * //",
    "T02TD2139E:204a-1": "aom ma ni padme h'um /",
    "T02TD2139E:204a-2": "aom badzra b'a r'a h'i /",
    "T02TD2139E:204a-3": "aom sarba buddha d'a ki n'i ye /",
    "T02TD2139E:204a-4": "bdzra warnna n'i ye /",
    "T02TD2139E:204a-5": "bdzra bee ro tsa n'i ye /",
    "T02TD2139E:204a-6": "ha ri ni sa /",
    "T02TD2139E:204a-7": "aom sarba ta th'a ga ta aa bhi shi nytsa m'am /",
    "T02TD2139E:204a-8": "zhes brjod de /",
    "T02TD2139E:204a-9": "slob ma mgon po padma'i snang ba rab tu rgyas pa'i dkyil 'khor du byin gyis brlabs te /",
    "T02TD2139E:204a-10": "bskyed rim rgyas par bsgom pa la dbang bum chu yar 'khyil ba las 'od dpag med pas dbu brgyan par bsgom /",
    "T02TD2139E:204a-11": "des lus dag pa ye shes lnga'i ngo bo /",
    "T02TD2139E:204a-12": "mgon po spyan ras gzigs kyi sku'i dkyil 'khor du dbang thob pa yin no //",
    "T02TD2139E:204a-13": "slob ma la mchod pa rnam lnga dbul lo //",
    "T02TD2139E:204a-14": "de nas gsang ba'i dbang ni /",
    "T02TD2139E:204a-15": "ka p'a la bdud rtsis bkang ba lag tu bzung la /",
    "T02TD2139E:204a-16": "de'i dbus su /",
    "T02TD2139E:204a-17": "sangs rgyas padma rnam rgyal yab yum gyi sbyor mtshams nas bdud rtsi babs par bsams la /",
    "T02TD2139E:204a-18": "de'i 'od zer yi ge drug pa'i gra dang bcas pa phyogs bcur 'phros pas /",
    "T02TD2139E:204a-19": "phyogs bcu'i de bzhin gshegs pa dang /",
    "T02TD2139E:204a-20": "bdag gis gsang ba'i dbang bskur bar bas ma zhing /",
    "T02TD2139E:204a-21": "'od dpag med pa spyan ras gzigs dbang gsung gi mdzod //",
    "T02TD2139E:204a-22": "yi ge drug pa phyogs bcur chos 'khor bskor ba'i gsung //",
    "T02TD2139E:204a-23": "rgyal pa'i gsung dbyangs yan lag drug cu'i dbang thob pas //",
    "T02TD2139E:204a-24": "brgyad khri bzhi stong gsang ba'i chos kyi dbang bskur ro //",
    "T02TD2139E:204a-25": "sngags gong ma dang /",
    "T02TD2139E:204a-26": "sarba ta th'a ga tag aa bhi shinytsa h'um /",
    "T02TD2139E:204a-27": "zhes brjod do //",
    "T02TD2139E:204a-28": "des ngag gi sgrib pa dag nas /",
    "T02TD2139E:204a-29": "skye ba med pa'i gsung chos kyi 'khor lo bskor ba gsang ba'i dbang bskur ba thob pa yen no //",
    "T02TD2139E:204a-30": "de nas shes rab ye shes kyi dbang ni /",
    "T02TD2139E:204a-31": "me long g-y'a dag pa la /",
    "T02TD2139E:204a-32": "rdo rje phag mo'i gzugs brnyan 'char du bcug la /",
    "T02TD2139E:204a-33": "de la spyan ras gzigs kyi yum mar me las mar me chad pa bzhin du chad nas de dang gnyis su med par zhugs te /",
    "T02TD2139E:204a-34": "thugs ka nas 'od zer gyi phreng ba kha dog sna lnga 'phros /",
    "T02TD2139E:204a-35": "phyogs bcu'i de bzhin gshegs pa rnams kyi yum rnams bskul nas /",
    "T02TD2139E:204a-36": "de dag rnal 'byor ma la thim /",
    "T02TD2139E:204a-37": "de mthong ba tsam gyis zag med kyi bde ba ster nus pa'i lha mo me long nang gi gzugs brnyan lta bu /",
    "T02TD2139E:204a-38": "bdag dang /",
    "T02TD2139E:204a-39": "dkyil 'khor gyi lha tshogs de yang /",
    "T02TD2139E:204a-40": "me long nang gi gzugs brnyan lta bu /",
    "T02TD2139E:204a-41": "me long nang gi lha mo lag pa g-yon pas gtad la /",
    "T02TD2139E:204a-42": "dus gsum byang chub sems dpa' rnams //",
    "T02TD2139E:204a-43": "shes rab rdo rje rnal 'byor ma //",
    "T02TD2139E:204a-44": "bde chen nyid du rnam sbyar bas //",
    "T02TD2139E:204b-0": "nyon mongs @204b shes bya'i sgrib pa spangs //",
    "T02TD2139E:204b-1": "shes rab nam mkha' lta bu yi //",
    "T02TD2139E:204b-2": "rnal 'byor ma dang 'bral mi bya //",
    "T02TD2139E:204b-3": "gong gi sngags dang /",
    "T02TD2139E:204b-4": "citta pradzny'a sarba ta th'a ga ta n'a ma aa bhi shinytsa m'am /",
    "T02TD2139E:204b-5": "des shes rab ye shes kyi dbang thob pa yin no //",
    "T02TD2139E:204b-6": "da ni tshig dbang rin po che bskyur pa na //",
    "T02TD2139E:204b-7": "bzhir mi dmigs pa ye shes kyi /",
    "T02TD2139E:204b-8": "'gro ba drug gi snang ba'i yul med de //",
    "T02TD2139E:204b-9": "snang med ye shes nam mkha' dang mnyam pas //",
    "T02TD2139E:204b-10": "chos kyi sku las longs spyod rdzogs sku dang //",
    "T02TD2139E:204b-11": "sprul ba'i sku ni ye shes dpag med che //",
    "T02TD2139E:204b-12": "mkha' dang mnyam la bdag med don mdzad do //",
    "T02TD2139E:204b-13": "zhes brjod do //",
    "T02TD2139E:204b-14": "rjes la slob ma lhar gyur ba la mchod pa lnga 'bul /",
    "T02TD2139E:204b-15": "bkra shis kyi tshig rnams brjod do //",
    "T02TD2139E:204b-16": "de ni tshig dbang do //",
    "T02TD2139E:204b-17": "de nas tshogs kyi 'khor lo cho ga bzhin du bskor bar bya'o //",
    "T02TD2139E:204b-18": "gtor ma rnams rgyas par bsngos la btang ba dang /",
    "T02TD2139E:204b-19": "rjes kyi cho ga rnams byas la /",
    "T02TD2139E:204b-20": "slob dpon la me tog dbul ba dang /",
    "T02TD2139E:204b-21": "dge ba'i rtsa ba bsngos te /",
    "T02TD2139E:204b-22": "dkyil 'khor mi dmigs par bya'o //",
    "T02TD2139E:204b-23": "spyin sreg bya bar 'dod na /",
    "T02TD2139E:204b-24": "nang gi sbyin sreg rtsa gsum 'dus mdor /",
    "T02TD2139E:204b-25": "ma las thob pa'i nyi ma byang chub kyi sems me 'byung ba bzhi'i rlung gis sbar nas /",
    "T02TD2139E:204b-26": "gzung 'dzin gyi rtog ba skye ba med par bsreg pa'i med dbu ma nas snying gar phyin pas /",
    "T02TD2139E:204b-27": "pha las thob pa'i zla ba byang chub kyi sems dang snying gar 'dzom pas lus sems mi dmigs pa'i bde gsal chen po ni /",
    "T02TD2139E:204b-28": "spyin sreg rnams kyi mchog go zhes spyan ras gzigs kyi rgyud nas gsungs so //",
    "T02TD2139E:204b-29": "phyi'i sbyin sreg ni /",
    "T02TD2139E:204b-30": "sa khru gang la mdzub gang bar brus /",
    "T02TD2139E:204b-31": "kha khyer mdzub gang phyir bskyed /",
    "T02TD2139E:204b-32": "dbus su padma dmar po 'dab ma brgyad pa bya /",
    "T02TD2139E:204b-33": "mu khyud padma'i phreng bas bskor //",
    "T02TD2139E:204b-34": "de'i nang du tsandan gyis zla gam du brtsigs /",
    "T02TD2139E:204b-35": "dbang gi sreg rdzas dang /",
    "T02TD2139E:204b-36": "dgang blugs dang /",
    "T02TD2139E:204b-37": "gtor ma dang de rnams g-yas g-yon dang mdun du bzhag la /",
    "T02TD2139E:204b-38": "rgyan dang /",
    "T02TD2139E:204b-39": "gos dang /",
    "T02TD2139E:204b-40": "lta stangs rnams las dang mthun par byas te /",
    "T02TD2139E:204b-41": "me lha bskyed la mchod pa dang sreg rdzas dbul /",
    "T02TD2139E:204b-42": "bstod pa bya'o //",
    "T02TD2139E:204b-43": "de nas me lha med gyur pa'i dbus su /",
    "T02TD2139E:204b-44": "spyan ras gzigs kyi dkyil 'khor rgyas bsdus gang rung bskyed /",
    "T02TD2139E:204b-45": "sreg rdzas rnams byin gyis brlabs te /",
    "T02TD2139E:204b-46": "dbul ba ni rgyal po'i rim pa can nam /",
    "T02TD2139E:204b-47": "rgyal po'i rim pa dang /",
    "T02TD2139E:204b-48": "bram ze'i rim pa med de /",
    "T02TD2139E:205a-0": "gang 'thad @205a * //",
    "T02TD2139E:205a-1": "kyis dbul lo //",
    "T02TD2139E:205a-2": "gsol ba gdab pa dang /",
    "T02TD2139E:205a-3": "sngags kyi 'od zer ni zhi ba dang /",
    "T02TD2139E:205a-4": "dbang rgyas dang /",
    "T02TD2139E:205a-5": "drag po rnams gang byed kyang /",
    "T02TD2139E:205a-6": "rtsa ba'i sngags kyi gsham du las bzhi'i sngags btags pas dngos grub bsgrub pa'o //",
    "T02TD2139E:205a-7": "spyin sreg gi rim pa'o //",
    "T02TD2139E:205a-8": "spyan ras gzigs kyi rgyud pa padma zab pa dang /",
    "T02TD2139E:205a-9": "padma rgyal po'i dkyil 'khor du dbang bskur pa'i rab tu byed pa 'di //",
    "T02TD2139E:205a-10": "dpal dza' landha ra pas mdzad pa'o //",
    "T02TD2139E:205a-11": "mnga' bdag mee tri pa'i phyag dpe las /",
    "T02TD2139E:205a-12": "rgya gar phyag na'i zhal snga nas dang /",
    "T02TD2139E:205a-13": "bod kyi lo ts'a ba pradzny'a k'i rtis bsgyur zhing zhus te gtan la phab pa'o /"
}