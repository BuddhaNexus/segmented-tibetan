{
    "T02TD1756E:234b-0": "@234b # // rgya gar skad du /",
    "T02TD1756E:234b-1": "ma h'a k'a la aa bhi sa ma ya /",
    "T02TD1756E:234b-2": "bod skad du /",
    "T02TD1756E:234b-3": "nag po chen po'i mngon par rtogs pa /",
    "T02TD1756E:234b-4": "dpal nag po chen po la phyag 'tshal lo //",
    "T02TD1756E:234b-5": "dang po dka' thub la gnas pas /",
    "T02TD1756E:234b-6": "dur khrod la sogs pa'i gnas su /",
    "T02TD1756E:234b-7": "gcig tu dben par gnas pas /",
    "T02TD1756E:234b-8": "lus yongs su dag par byas la /",
    "T02TD1756E:234b-9": "sngags 'di brjod par bya'o //",
    "T02TD1756E:234b-10": "aom ma h'a k'a la p'urba aindra bandha /",
    "T02TD1756E:234b-11": "dakshi na ya mo bandha /",
    "T02TD1756E:234b-12": "pashci ma ba ru na bandha /",
    "T02TD1756E:234b-13": "be ra aa dhi pa ti bandha /",
    "T02TD1756E:234b-14": "a'i sha na bh'u ta aa dhi pa ti bandha /",
    "T02TD1756E:234b-15": "aa gni pee shva ra na /",
    "T02TD1756E:234b-16": "nee rri tye raksha sa bandha /",
    "T02TD1756E:234b-17": "b'a ya be b'a yu de ba ta /",
    "T02TD1756E:234b-18": "aurdhe si ta ma ho bandha /",
    "T02TD1756E:234b-19": "aadhva pri thw'i n'a gendra /",
    "T02TD1756E:234b-20": "tsandra s'urya de ba gra ha /",
    "T02TD1756E:234b-21": "m'a tri dzra mi ka bh'u ta /",
    "T02TD1756E:234b-22": "ka ta p'u ta na shtsa dz'aksh'ashtar gha te /",
    "T02TD1756E:234b-23": "ye ka tsi ta dusht'a na /",
    "T02TD1756E:234b-24": "sarban /",
    "T02TD1756E:234b-25": "bandha /",
    "T02TD1756E:234b-26": "bandha /",
    "T02TD1756E:234b-27": "k'i la ya k'i la ya /",
    "T02TD1756E:234b-28": "badzra mung+ga re na ka ha ka ha shapta pa ta la /",
    "T02TD1756E:234b-29": "a'a ko ta ya a'a ko ta ya h'um phat phat sv'a h'a /",
    "T02TD1756E:234b-30": "'dis bgegs bsal bar byas la /",
    "T02TD1756E:234b-31": "de nas sngags bsgrub pa la sngags pas 'bad par bya ste /",
    "T02TD1756E:234b-32": "rang gi lus kyi snying gar yi ge ra yongs su gyur pa las /",
    "T02TD1756E:234b-33": "nyi ma'i dkyil 'khor gyi dbus su h'um sngon po las 'od zer 'phros pas /",
    "T02TD1756E:234b-34": "bla ma dang sangs rgyas byang chub sems dpa'i tshogs spyan drangs la /",
    "T02TD1756E:234b-35": "glang po che'i lta stangs tsam gyi nam mkha' la bzhugs su gsol te /",
    "T02TD1756E:234b-36": "thugs ka'i sa bon las /",
    "T02TD1756E:234b-37": "me tog ma dang bdug spos ma sogs mchod pa'i lha mo rnams kyis mchod la /",
    "T02TD1756E:234b-38": "sdig pa yang bshags te /",
    "T02TD1756E:234b-39": "'khor ba thog ma med pa nas //",
    "T02TD1756E:234b-40": "skye ba'i brgyud pa thams cad du //",
    "T02TD1756E:234b-41": "ji ltar byas pa'i sdig pa'i tshogs //",
    "T02TD1756E:234b-42": "byas dang rjes su yi rang ba //",
    "T02TD1756E:234b-43": "thams cad so sor bshags par bgyi //",
    "T02TD1756E:234b-44": "phyin chad bdag ni mi bgyid do //",
    "T02TD1756E:234b-45": "dkon mchog gsum la skyabs su mchi //",
    "T02TD1756E:234b-46": "mngon du thams cad so sor bshags //",
    "T02TD1756E:234b-47": "bsod nams kun la rjes yi rang //",
    "T02TD1756E:234b-48": "sangs rgyas byang chub yid kyis gzung //",
    "T02TD1756E:235a-0": "tshangs pa'i gnas rnams @235a * //",
    "T02TD1756E:235a-1": "bsgom pa yis //",
    "T02TD1756E:235a-2": "thog ma med pa'i 'khor ba nas //",
    "T02TD1756E:235a-3": "bdag gi ma dang /",
    "T02TD1756E:235a-4": "pha dang /",
    "T02TD1756E:235a-5": "spun zla dang /",
    "T02TD1756E:235a-6": "sring mo la sogs pas gtso byas pa'i sems can thams cad la ma bu gcig pa ltar byams pa'i sems ltar du gnas pas /",
    "T02TD1756E:235a-7": "'khor ba'i pha rol tu bsgral bar bgyi'o //",
    "T02TD1756E:235a-8": "de ltar byams pa chen po'i sems dang ldan la /",
    "T02TD1756E:235a-9": "'khor ba'i nags khrod nyam nga ba'am /",
    "T02TD1756E:235a-10": "sdug bsngal gyis gdungs pa'i sems can rnams yongs su bsgral ba'i blo bskyed la /",
    "T02TD1756E:235a-11": "sdug bsngal gyi rang bzhin la bsam ste /",
    "T02TD1756E:235a-12": "snying rje chen po bskyed la /",
    "T02TD1756E:235a-13": "dga' ba chen po'i sems kyis thams cad bde ba chen po'i sems dang ldan pas /",
    "T02TD1756E:235a-14": "kun la snyoms shing khyab par bya ste /",
    "T02TD1756E:235a-15": "de nas grub pa'i dpal nag po chen po'i gzugs rnyed pa dang ldan par bsams la /",
    "T02TD1756E:235a-16": "'jig rten gyi chos brgyad rnam par spangs te /",
    "T02TD1756E:235a-17": "btang snyoms chen po'i sems su gnas par bya'o //",
    "T02TD1756E:235a-18": "de ltar tshangs pa'i gnas bzhi rab tu gnas par bya'o //",
    "T02TD1756E:235a-19": "de'i nang du rang gi lus kyi kun du spyod pa'i rang bzhin du blta bar bya ba dang /",
    "T02TD1756E:235a-20": "aom sv'a bh'a ba shuddha:sarba dharm'a:sv'a bh'a ba shuddhonyaham /",
    "T02TD1756E:235a-21": "aom sh'u n+ya t'a dzny'a na badzra sv'a bh'a ba a'atma konyaham /",
    "T02TD1756E:235a-22": "skad cig gis nam mkha'i dkyil du /",
    "T02TD1756E:235a-23": "sna tshogs padma'i lte ba la /",
    "T02TD1756E:235a-24": "yi ge ram las byung ba'i nyi ma dang h'um nag po yongs su rdzogs pa'i nag po chen po /",
    "T02TD1756E:235a-25": "bzang po'i dbang phyug phyag gnyis pa /",
    "T02TD1756E:235a-26": "zhal gcig pa /",
    "T02TD1756E:235a-27": "rab tu gang pa /",
    "T02TD1756E:235a-28": "spyan gsum pa /",
    "T02TD1756E:235a-29": "mgo bo'i phreng bas brgyan pa /",
    "T02TD1756E:235a-30": "dbu skra dmar ser gyen du langs pa /",
    "T02TD1756E:235a-31": "ro'i gdan la gnas pa /",
    "T02TD1756E:235a-32": "mche ba rab tu gtsigs pa /",
    "T02TD1756E:235a-33": "'jigs pa'i tshogs rnams kyang rab tu 'jigs par mdzad pa /",
    "T02TD1756E:235a-34": "klu brgyad kyis rnam par brgyan pa /",
    "T02TD1756E:235a-35": "mi'u thung gi gzugs can /",
    "T02TD1756E:235a-36": "gzi brjid dang ldan pa /",
    "T02TD1756E:235a-37": "mi bskyod bas rgyas btab pa /",
    "T02TD1756E:235a-38": "g-yas na gri gug 'dzin pa /",
    "T02TD1756E:235a-39": "g-yon pa thod pa dang mchan khung na kha tv'am ga 'dzin pa /",
    "T02TD1756E:235a-40": "rab tu rngam pas khrag gsol zhing 'bo ba'i zhal can /",
    "T02TD1756E:235a-41": "ljags rnam par rol zhing bsgyur ba /",
    "T02TD1756E:235a-42": "mche ba rab tu gtsigs par rang nga nyid blta bar bya'o //",
    "T02TD1756E:235b-0": "ras ris la byas pa'i sku rnams kyi rang bzhin @235b yang de ltar yongs su rdzogs par bya'o //",
    "T02TD1756E:235b-1": "de dag mdun du 'dug pas kyang myur du 'grub pa yin te /",
    "T02TD1756E:235b-2": "dug dang /",
    "T02TD1756E:235b-3": "khrag dang sgog pa dang /",
    "T02TD1756E:235b-4": "yungs kar dkar po rnams gcig tu bsres te /",
    "T02TD1756E:235b-5": "btags pa'i sbos kyis bdug par bya ste /",
    "T02TD1756E:235b-6": "lugs ma dang thang sku la sogs pa yang bdug par bya'o //",
    "T02TD1756E:235b-7": "sran ma dang lhan cig btsos pa'i 'bras dang /",
    "T02TD1756E:235b-8": "chad dang me tog dang /",
    "T02TD1756E:235b-9": "bdug pa dang /",
    "T02TD1756E:235b-10": "byug pa dang /",
    "T02TD1756E:235b-11": "sha lnga dang /",
    "T02TD1756E:235b-12": "bdud rtsi lnga dang /",
    "T02TD1756E:235b-13": "de rnams kyis nag po chen po la gtor ma sbyin par bya'o //",
    "T02TD1756E:235b-14": "de rnams yongs su rdzogs nas /",
    "T02TD1756E:235b-15": "sngags bzlas par bya ste /",
    "T02TD1756E:235b-16": "aom ma h'a k'a l'a ya h'um h'um phat phat sv'a h'a /",
    "T02TD1756E:235b-17": "'di ni sngags kyi rgyal po dpag bsam gyi ljon shing ngam /",
    "T02TD1756E:235b-18": "yid bzhin gyi nor bu rin po che lta bu'o //",
    "T02TD1756E:235b-19": "snying ga dang kha nas mngon par 'thon te /",
    "T02TD1756E:235b-20": "lte ba'i padma la babs par bsam par bya'o //",
    "T02TD1756E:235b-21": "de yang myur ba ma yin cing bul ba yang ma yin la /",
    "T02TD1756E:235b-22": "yi ge 'bru yang ma lus par ma yengs par bzlas par bya'o //",
    "T02TD1756E:235b-23": "de ltar sngags pas bya'o //",
    "T02TD1756E:235b-24": "de ltar sngags kyi skyon thams cad spangs pa'o //",
    "T02TD1756E:235b-25": "mtshan mo'i thun gsum la gtor ma byin te /",
    "T02TD1756E:235b-26": "srod dang gung dang tho rangs kyi snang ba spangs pa'o //",
    "T02TD1756E:235b-27": "brtan pa'i sems kyis bzlas pas zla ba drug gis 'grub po //",
    "T02TD1756E:235b-28": "grub pa rnams kyang rab tu star zhing /",
    "T02TD1756E:235b-29": "grub pa rnams gang zhe na /",
    "T02TD1756E:235b-30": "dbang dang dgug pa dang por 'byung ngo //",
    "T02TD1756E:235b-31": "gnyis pa la rengs pa dang bskrad pa'o //",
    "T02TD1756E:235b-32": "gsum pa la dbye ba dang bsad pa /",
    "T02TD1756E:235b-33": "zhi ba dang rgyas pa /",
    "T02TD1756E:235b-34": "lnga pa la don thams cad 'grub po //",
    "T02TD1756E:235b-35": "de ltar grub pa brgyad grub nas /",
    "T02TD1756E:235b-36": "ji ltar chu klung gi rgyun 'gro zhing sgra sgrogs pa ltar /",
    "T02TD1756E:235b-37": "rtag tu nag po chen po sgrub pa'i rnal 'byor la brtson par bya'o //",
    "T02TD1756E:235b-38": "sems ma yangs par bsgrubs pas the tshom med par 'grub po //",
    "T02TD1756E:235b-39": "sems mi g-yo bas ni sangs rgyas kyi grub pa yang ster ro //",
    "T02TD1756E:235b-40": "de / nas gzhan brjod par bya ba /",
    "T02TD1756E:235b-41": "brtson 'grus kyis sngags pa'i 'bras bu brjod par bya ste /",
    "T02TD1756E:235b-42": "zla ba drug la rtsol ba byas te 'bum phrag gsum bzlas pas /",
    "T02TD1756E:235b-43": "blo gros rab tu rno bar 'gyur zhing /",
    "T02TD1756E:236a-0": "dri ma med cing kun du @236a * //",
    "T02TD1756E:236a-1": "rno ba'i shes rab dang ldan par 'gyur ro //",
    "T02TD1756E:236a-2": "'bum phrag drug bzlas pas /",
    "T02TD1756E:236a-3": "lha rnams kyang dbang du 'gyur na /",
    "T02TD1756E:236a-4": "dman pa'i mi rnams smos ci dgos te /",
    "T02TD1756E:236a-5": "ji ltar byas pa bzhin du dbang du 'gyur ro //",
    "T02TD1756E:236a-6": "'bum phrag dgu bzlas pas dug thams cad kyang dbang du 'gyur zhing /",
    "T02TD1756E:236a-7": "bsod nams dang grags pa chen po dang ldan par 'gyur ro //",
    "T02TD1756E:236a-8": "bye ba'i bar du bzlas na 'jig rten gsum dbang du 'gyur ro //",
    "T02TD1756E:236a-9": "bye ba gnyis bzlas na grub pa chen po dang ldan par 'gyur ro //",
    "T02TD1756E:236a-10": "ji ltar yid la bsams pa'i lha thams cad 'grub par 'gyur ro //",
    "T02TD1756E:236a-11": "sa brgyad kyi rnal 'byor kyang 'grub na /",
    "T02TD1756E:236a-12": "gzhan mang du brjod pas ci bya /",
    "T02TD1756E:236a-13": "chos dang rdzas dang /",
    "T02TD1756E:236a-14": "don dang 'dod pa dang /",
    "T02TD1756E:236a-15": "rnam par grol ba'i sngags kyi rgyal bo 'di brjod pa'i mod la sdig pa thams cad kyang zad par byed la /",
    "T02TD1756E:236a-16": "rtag tu brgya phrag re bzlas pas kyang grub pa ster ro //",
    "T02TD1756E:236a-17": "khri phrag gcig gis bud med dbang du 'gyur zhing /",
    "T02TD1756E:236a-18": "'bum phrag gcig gis rgyal po dbang du 'gyur la /",
    "T02TD1756E:236a-19": "'bum phrag lngas lha dang gnod sbyin rnams nges par 'grub na /",
    "T02TD1756E:236a-20": "mi'i dpa' mo lta ci smos dbang gi sngags so //",
    "T02TD1756E:236a-21": "de nas las kyi rab tu dbye ba brjod par bya ste /",
    "T02TD1756E:236a-22": "las thams cad kyi 'bras bu ster ba ji ltar shes pa'i mod la myur du grub par 'gyur ro //",
    "T02TD1756E:236a-23": "aom kshi ha bu ha aa mu ka tsa ta ya h'um phat /",
    "T02TD1756E:236a-24": "khri phrag gcig bzlas pas dur khrod kyi rus pa la ling+ga byas nas dgra bo'i sgor sbas na zhag bdun gyis nges par skrod par 'gyur ro //",
    "T02TD1756E:236a-25": "aom mam dzham ksha aa mu kam stvam bha ya h'um phat /",
    "T02TD1756E:236a-26": "brgya phrag bzlas pas dgra bo rengs par 'gyur ro //",
    "T02TD1756E:236a-27": "aom dzra h'um ha stam stam bha ya h'um phat /",
    "T02TD1756E:236a-28": "byi ba'i rnga ma la lan bdun btab ste brgyab pas glang po che rengs par 'gyur ro //",
    "T02TD1756E:236a-29": "aom kha ha phat /",
    "T02TD1756E:236a-30": "ba glang gi sha la btab ste brgyab na rta rengs par byed do //",
    "T02TD1756E:236a-31": "aom mu ham sarba shu na stvam bha ya mo ha ya h'um phat /",
    "T02TD1756E:236a-32": "stag gi pags pa la lan bdun bsngags te brgyab na /",
    "T02TD1756E:236a-33": "stag la sogs pa'i phyugs thams cad rengs par byed do //",
    "T02TD1756E:236a-34": "'di la the tshom med do //",
    "T02TD1756E:236a-35": "aom ma h'a nan ta h'um gtor ma la lan bdun bzlas te brgyab na sbrul rengs par byed do//",
    "T02TD1756E:236b-0": "@236b mi'i ngag bcing bar byed na /",
    "T02TD1756E:236b-1": "aom mu kha stvam bha ya aa mu ka sha bham phat /",
    "T02TD1756E:236b-2": "mi'i ngag 'ching bar byed do //",
    "T02TD1756E:236b-3": "de nas gtor ma'i sngags ni /",
    "T02TD1756E:236b-4": "aom hra ka ha ka ha ma li ni mu khri pra sha tha ya pra sha tha ya /",
    "T02TD1756E:236b-5": "ma h'a k'a la bh'u ta aa dzra pra ho to shi m'a ra ya k'a ra ya k'a ra ya /",
    "T02TD1756E:236b-6": "sarba dushta pra dushta na grih na grihna /",
    "T02TD1756E:236b-7": "m'a ra m'a ra /",
    "T02TD1756E:236b-8": "kha kha /",
    "T02TD1756E:236b-9": "kh'a hi kh'a hi /",
    "T02TD1756E:236b-10": "sh'i ghram da ha da ha /",
    "T02TD1756E:236b-11": "pa tsa pa tsa /",
    "T02TD1756E:236b-12": "hu lu hu u /",
    "T02TD1756E:236b-13": "mam ram h'um phat /",
    "T02TD1756E:236b-14": "ai dam ba lim grihna grihna shi:sv'a h'a /",
    "T02TD1756E:236b-15": "sangs rgyas kyi bstan pa la gnod par byed pa dang /",
    "T02TD1756E:236b-16": "rtsod pa dang rab tu rtsod par byed pa rnams /",
    "T02TD1756E:236b-17": "mi'i thod pa'i nang du gtor ma khrag gis btab la sha'am sha chen pos brgyan pa nag po'i brgyad la sbyin par bya'o //",
    "T02TD1756E:236b-18": "de ma thag tu dgra bo 'khor dang bcas pa nyams par 'gyur ro //",
    "T02TD1756E:236b-19": "gzhan yang mig long ba dang /",
    "T02TD1756E:236b-20": "rims kyis 'debs pa'am /",
    "T02TD1756E:236b-21": "mgo chag pa'am /",
    "T02TD1756E:236b-22": "gnod pa chen po'i gtor ma'i cho ga'o //",
    "T02TD1756E:236b-23": "de nas sha za'i sgrub thabs brjod par bya ste /",
    "T02TD1756E:236b-24": "na mo ratna tra y'a ya /",
    "T02TD1756E:236b-25": "aom ma h'a k'a la pi sh'a ts'i ni s'a dha ya h'um h'um phat phat sv'a h'a /",
    "T02TD1756E:236b-26": "khri phrag gcig bzlas pas sngon du bsnyen par 'gyur ro //",
    "T02TD1756E:236b-27": "de nas sgrub thabs la 'jug par bya ste /",
    "T02TD1756E:236b-28": "aom kha ra mu khi ma h'a pi sh'a ts'i ni de hi da d'a bhya:sv'a h'a /",
    "T02TD1756E:236b-29": "sngags 'di nyi shu rtsa gcig gis lha la mngon par bsngags te /",
    "T02TD1756E:236b-30": "zla ba gcig gi bar du gtor ma'i snod du byin na /",
    "T02TD1756E:236b-31": "'gron bu pa ni nyi shu rtsa gcig rtag tu ster bar 'gyur ro //",
    "T02TD1756E:236b-32": "nyin re bzhin du thos pa rtag tu spyad par bya ste /",
    "T02TD1756E:236b-33": "'gron bu gcig lus na'ang phyis mi thob par 'gyur ro//",
    "T02TD1756E:236b-34": "de nas yang /",
    "T02TD1756E:236b-35": "aom aa na le kunda le grihna pinda pi sh'a ts'i ni sv'a h'a /",
    "T02TD1756E:236b-36": "lhag ma la lan bdun mngon par bsngags la /",
    "T02TD1756E:236b-37": "zhag bdun gyi bar du byin na /",
    "T02TD1756E:236b-38": "zla ba gsum gsum nas gos zung re ster bar 'gyur ro //",
    "T02TD1756E:236b-39": "de nas yang /",
    "T02TD1756E:236b-40": "aom aa la ghu sa ti grihnam pinda pi sh'a ts'i sv'a h'a /",
    "T02TD1756E:236b-41": "sngags 'di lan brgyad mngon par bsngags pas lhag ma zla ba gcig tu byin na /",
    "T02TD1756E:236b-42": "rtag tu gser ti na re ster bar 'gyur ro //",
    "T02TD1756E:236b-43": "rtag tu zad par spyad par bya'o //",
    "T02TD1756E:236b-44": "de nas dpa' mo la bya ba brjod par bya ste /",
    "T02TD1756E:236b-45": "aom ma h'a k'a la hrim hrim hrim ha sngags 'di brgya rtsa brgyad bzlas pas /",
    "T02TD1756E:237a-0": "@237a * // sngon du bsnyen par 'gyur ro //",
    "T02TD1756E:237a-1": "aom tsa le tsa le tsi te tse do manytsa pa ya sv'a h'a /",
    "T02TD1756E:237a-2": "brgya phrag brgyad bzlas pas /",
    "T02TD1756E:237a-3": "reg pa'i mod la bud med kyi khu ba 'pho zhing chags pa rab tu rgyas par 'gyur ro //",
    "T02TD1756E:237a-4": "da du ra dang /",
    "T02TD1756E:237a-5": "ba bla dang /",
    "T02TD1756E:237a-6": "shing thog bi dza p'u ra dang /",
    "T02TD1756E:237a-7": "bya pho'i rtug pa dang /",
    "T02TD1756E:237a-8": "de ltar rdzas bzhi mnyam par btags la /",
    "T02TD1756E:237a-9": "nag po chen po la spos kyis bdug par bya'o //",
    "T02TD1756E:237a-10": "aom ma h'a k'a la aa mu kam mun ma dam ku ru dza:dgra bo smyo zhing myos par 'gyur ro //",
    "T02TD1756E:237a-11": "skra bzhar na grol bar 'gyur ro //",
    "T02TD1756E:237a-12": "de nas rkang pas 'gugs pa /",
    "T02TD1756E:237a-13": "na ma:sarba bh'u te bhyo ga mi ni bha ma dzi l'a ya sv'a h'a /",
    "T02TD1756E:237a-14": "sngags 'di rgyab pa'i thal bas brgyab na dbang du 'gyur ro //",
    "T02TD1756E:237a-15": "thal ba bkrus pas ni grol bar 'gyur ro //",
    "T02TD1756E:237a-16": "de nas mi snang ba'i las la /",
    "T02TD1756E:237a-17": "na mo bo dhi sa tve bhya h'um shi gi ni sv'a h'a /",
    "T02TD1756E:237a-18": "de'i rjes la brgya phrag re bzlas pas /",
    "T02TD1756E:237a-19": "rgyal po thams cad kyi thig byas pas mgo rmongs par 'gyur ro //",
    "T02TD1756E:237a-20": "de'i tshe dbang gi rang bzhin du'ang 'gyur ro //",
    "T02TD1756E:237a-21": "sngags 'di brgya phrag bdun /",
    "T02TD1756E:237a-22": "yungs kar la mngon par bsngags te brgya rtsa brgyad kyi bzlas pa sgo la btab na sgo bye bar 'gyur ro //",
    "T02TD1756E:237a-23": "de nas rengs pa'i las la /",
    "T02TD1756E:237a-24": "na mo buddhe bhya:ta ta stvam bha ya dzam bha ya mo ha ya sv'a h'a /",
    "T02TD1756E:237a-25": "de'i rjes su khyo po dang bcas pa'i bram ze mo shi ba'i thal ba blangs te /",
    "T02TD1756E:237a-26": "brgya phrag gcig gis thal ba la bsngags te sangs rgyas gang la gtor ba de /",
    "T02TD1756E:237a-27": "sangs rgyas rengs par byed na bsod nams dman pa'i mi rnams la lta ci smos /",
    "T02TD1756E:237a-28": "sngags 'di brjod pa tsam gyis g-yul du zhugs pa'i mtshon cha thams cad kyang rengs par byed do //",
    "T02TD1756E:237a-29": "de nas me bsil bar bya ba'i las la /",
    "T02TD1756E:237a-30": "na mo aarhante bhyo /",
    "T02TD1756E:237a-31": "ru ha ya sa tsa ru ha dza mi dzva la ni /",
    "T02TD1756E:237a-32": "pra be shi ma /",
    "T02TD1756E:237a-33": "si ta lo mo bha ba tu sv'a h'a /",
    "T02TD1756E:237a-34": "de'i rjes su ma he'i mar blangs la /",
    "T02TD1756E:237a-35": "nags kyi spo ba rtsi sngo blangs la gcig tu btags te /",
    "T02TD1756E:237a-36": "rang gi lus po la byugs la sngags kyis mngon par btab ste /",
    "T02TD1756E:237a-37": "me'i nang du phyin yang lus po mi 'tshig par 'gyur ro //",
    "T02TD1756E:237a-38": "de nas rgyal po rengs pa'i las la /",
    "T02TD1756E:237a-39": "na mo ratna tra y'a ya /",
    "T02TD1756E:237a-40": "dza ya dza ya stam bha ni sv'a h'a /",
    "T02TD1756E:237b-0": "@237b sman tri sha ga ti'i rtsa ba blangs la brgya phrag gcig gis mngon par bsngags te /",
    "T02TD1756E:237b-1": "rgyal po rengs par byed do //",
    "T02TD1756E:237b-2": "de nas chu bcing bar byed pa'i cho ga la /",
    "T02TD1756E:237b-3": "na mo bha ga wa te /",
    "T02TD1756E:237b-4": "bighn'an dre dza lam pra bi sha me sv'a h'a /",
    "T02TD1756E:237b-5": "chu la 'dug ste bzlas pas /",
    "T02TD1756E:237b-6": "nya 'ud 'ud pa'i kha ru rin po che bcug la /",
    "T02TD1756E:237b-7": "rang gi lag par blangs te /",
    "T02TD1756E:237b-8": "chu'i steng du phyin pas chu bcing bar 'gyur ro //",
    "T02TD1756E:237b-9": "de nas bskrad par bya ba ni bya rog gi sgro blangs te /",
    "T02TD1756E:237b-10": "brgya bzlas nas /",
    "T02TD1756E:237b-11": "gang gi sgo ru sbas pas skrod par 'gyur ro //",
    "T02TD1756E:237b-12": "de bton na zhi bar 'gyur ro //",
    "T02TD1756E:237b-13": "de'i sngags la /",
    "T02TD1756E:237b-14": "na mo ratna tra y'a ya /",
    "T02TD1756E:237b-15": "tsa la pra tsa la sh'i ghram bha mi ni sv'a h'a /",
    "T02TD1756E:237b-16": "de nas zhes dang bas /",
    "T02TD1756E:237b-17": "na mo ratna tra y'a ya /",
    "T02TD1756E:237b-18": "de ba ya ma h'a pre sha ka ma h'a bi lam su tu sv'a h'a /",
    "T02TD1756E:237b-19": "bram ze mo dang dge tshul dang /",
    "T02TD1756E:237b-20": "byi ba'i skra blangs la /",
    "T02TD1756E:237b-21": "gcig tu btags te /",
    "T02TD1756E:237b-22": "gang gi ming nas bzung te sa la sbas pa de thams cad dang 'khon par 'gyur ro //",
    "T02TD1756E:237b-23": "bton na ni grol bar 'gyur ro //",
    "T02TD1756E:237b-24": "de nas sbyin sreg gi las spyad par bya ste /",
    "T02TD1756E:237b-25": "ba glang gi sha chang gis bsres la thun gsum du bsregs pas /",
    "T02TD1756E:237b-26": "zla ba gcig gi nang du sangs rgyas kyang dbang du 'gyur na /",
    "T02TD1756E:237b-27": "mi'i dpa' mo lta ci smos /",
    "T02TD1756E:237b-28": "wa'i sha la bsngags te /",
    "T02TD1756E:237b-29": "lan brgya'i bar du bsregs na ;",
    "T02TD1756E:237b-30": "/ zla ba gsum gyis rags dang rgyud du bcas pa'i phongs pa spong bar 'gyur ro //",
    "T02TD1756E:237b-31": "bya rog gi sgro'i sbyin sreg la /",
    "T02TD1756E:237b-32": "mar khu chen po'i zhag la snag tsha byas la /",
    "T02TD1756E:237b-33": "aom ma h'a k'a la siddhi aanytsa dzny'a na s'a dh'a ya sv'a h'a /",
    "T02TD1756E:237b-34": "khri phrag gcig bzlas la /",
    "T02TD1756E:237b-35": "rtag tu mig la bskus nas mig sman du byas na /",
    "T02TD1756E:237b-36": "lkog tu gyur pa'i gter la sogs pa mthong bar 'gyur ro //",
    "T02TD1756E:237b-37": "de nas ral gri'i sgrub pa brjod de /",
    "T02TD1756E:237b-38": "'od dang ldan pa'i lcags las gri brdungs la /",
    "T02TD1756E:237b-39": "lag pa g-yas pas bzung ste /",
    "T02TD1756E:237b-40": "nam mkha' la spyod pa'i mig gis dpral bar thig byas la /",
    "T02TD1756E:237b-41": "bram ze dkar po'i shing 'dab ma blangs la /",
    "T02TD1756E:237b-42": "sngon du mchod pa rgya chen po dbul bar bya'o //",
    "T02TD1756E:237b-43": "shing gi thig las lha ma byas la /",
    "T02TD1756E:237b-44": "ba glang gi ko bas sgregs te /",
    "T02TD1756E:237b-45": "khri phrag gcig bzlas pas /",
    "T02TD1756E:237b-46": "de'i tshe thig grub par 'gyur ro //",
    "T02TD1756E:237b-47": "aom ma h'a k'a la siddha da da du ka s'a dha ya sv'a h'a /",
    "T02TD1756E:238a-0": "de la sogs te @238a * //",
    "T02TD1756E:238a-1": "'jig rten gsum gyi grub pa thams cad 'grub par 'gyur ro //",
    "T02TD1756E:238a-2": "nag po chen po'i rnal 'byor dang ldan pas so //",
    "T02TD1756E:238a-3": "'bad pa dang rtsol ba chen pos mi sbyin cing sba bar bya'o //",
    "T02TD1756E:238a-4": "sbas shing mi sbyin par rtsol ba chen pos 'grub par 'gyur ro //",
    "T02TD1756E:238a-5": "smras shing byin na mi 'grub par 'gyur ro //",
    "T02TD1756E:238a-6": "dam tshig nyams pas mi 'grub par 'gyur ro //",
    "T02TD1756E:238a-7": "thams cad rab tu mi sbyin sba //",
    "T02TD1756E:238a-8": "sbyin bya rdo rje theg pa can //",
    "T02TD1756E:238a-9": "byed par ldan pa la sbyin zhing //",
    "T02TD1756E:238a-10": "de la sogs pa'i las rnams ni //",
    "T02TD1756E:238a-11": "rgyud kyi nang nas 'byung ba bzhin //",
    "T02TD1756E:238a-12": "de yi rang bzhin rnal 'byor pas //",
    "T02TD1756E:238a-13": "rnam grol 'grub ldan rnal 'byor pa //",
    "T02TD1756E:238a-14": "shes rab nag mo la ni 'khyud //",
    "T02TD1756E:238a-15": "legs pas mthun byed bdag la gus //",
    "T02TD1756E:238a-16": "rdo rje padma rab sbyor bas //",
    "T02TD1756E:238a-17": "'jig rten gsum po stong par lta //",
    "T02TD1756E:238a-18": "stong nyid ngo bo nyid stong pas //",
    "T02TD1756E:238a-19": "stong pa chen po thams cad stong //",
    "T02TD1756E:238a-20": "'jig rten gsum po bdag med pas //",
    "T02TD1756E:238a-21": "bde ba chen po bya ba yin //",
    "T02TD1756E:238a-22": "rtsol bas sangs rgyas thob par 'gyur //",
    "T02TD1756E:238a-23": "rang bzhin med pas sgrib kun spangs //",
    "T02TD1756E:238a-24": "ye shes sku ste spro bsdu ba //",
    "T02TD1756E:238a-25": "'gro ba pha rol yid dang sbyor //",
    "T02TD1756E:238a-26": "de nas las thams cad 'grub pa'i gtor ma sbyin te /",
    "T02TD1756E:238a-27": "de'i sngags la /",
    "T02TD1756E:238a-28": "aom shri kshi h'um phat /",
    "T02TD1756E:238a-29": "ma ta ma ya /",
    "T02TD1756E:238a-30": "pushpa /",
    "T02TD1756E:238a-31": "dh'u pa /",
    "T02TD1756E:238a-32": "ma le p'a t'a le /",
    "T02TD1756E:238a-33": "aashta n'a ga de ba dza ksha r'a ksha sa /",
    "T02TD1756E:238a-34": "grihna grihna /",
    "T02TD1756E:238a-35": "ai dam ba lim /",
    "T02TD1756E:238a-36": "ha ha ha h'um /",
    "T02TD1756E:238a-37": "kh'a hi kh'a hi /",
    "T02TD1756E:238a-38": "kha kha /",
    "T02TD1756E:238a-39": "h'um h'um dzha /",
    "T02TD1756E:238a-40": "phum phem ma h'atta h'a sa /",
    "T02TD1756E:238a-41": "gha dza gha dzha krishna bha sna ya phrem phrem sv'a h'a /",
    "T02TD1756E:238a-42": "rtag tu sha dang /",
    "T02TD1756E:238a-43": "sran ma bsres pa'i thug pa dang /",
    "T02TD1756E:238a-44": "sran ma dang /",
    "T02TD1756E:238a-45": "khrag dang /",
    "T02TD1756E:238a-46": "zan gyis snod rab tu gang bar byas te /",
    "T02TD1756E:238a-47": "de ltar gtor ma byin pas zhag nyi shu rtsa gcig na legs pa dang nyes pa ston par 'gyur ro //",
    "T02TD1756E:238a-48": "zla ba gcig tu byin na don thams cad 'grub par 'gyur ro //",
    "T02TD1756E:238a-49": "lo gcig gi bar du byin pas /",
    "T02TD1756E:238a-50": "ji ltar yid la bsams pa 'grub par 'gyur ro //",
    "T02TD1756E:238a-51": "aom ka r'a la bi ka r'a la /",
    "T02TD1756E:238a-52": "hu lu hu lu /",
    "T02TD1756E:238a-53": "ki li ki li /",
    "T02TD1756E:238a-54": "ma h'a k'a la /",
    "T02TD1756E:238a-55": "ha la /",
    "T02TD1756E:238a-56": "kshim shrim tsanda tsanda mam ham h'um /",
    "T02TD1756E:238a-57": "ma h'a nandve shva r'a ya sv'a h'a /",
    "T02TD1756E:238a-58": "sngags 'di lan bdun gyi bar du chu la btab ste gdong bkru bar bya'o //",
    "T02TD1756E:238a-59": "mi thams cad mthun par 'gyur ro //",
    "T02TD1756E:238a-60": "dgra bo thams cad rmongs par 'gyur ro //",
    "T02TD1756E:238b-0": "aom ma h'a @238b k'a la hrim hrim hrim phat sv'a h'a /",
    "T02TD1756E:238b-1": "thams cad 'grub par byed pa'i sngags so //",
    "T02TD1756E:238b-2": "ma byung 'byung bar mi 'gyur ro //",
    "T02TD1756E:238b-3": "de nas rang ris bri ba'i cho ga brjod par bya'o //",
    "T02TD1756E:238b-4": "rigs lnga'i bud med kyi zla mtshan blang la mar khu chen po dang bsres te /",
    "T02TD1756E:238b-5": "ro bsregs pa'i shul du bzhag la /",
    "T02TD1756E:238b-6": "nag po'i brgyad kyi nang du thun gnyis pa'i gung la ri mo byed pa dbang bskur dang ldan pas /",
    "T02TD1756E:238b-7": "chang 'thungs na mig dmar por gyur pas /",
    "T02TD1756E:238b-8": "dam tshig gi rdzas ci 'byor pa'i mchod pa bshams te /",
    "T02TD1756E:238b-9": "ro sol gyis bsres la /",
    "T02TD1756E:238b-10": "sngon du brjod pa ltar nag po chen po bri bar bya'o //",
    "T02TD1756E:238b-11": "nag po'i phyogs kyi mtshams bcu bzhi la bri bar bya'o //",
    "T02TD1756E:238b-12": "rtsi la dngul gyis kyang bsres te /",
    "T02TD1756E:238b-13": "thun gnyis pa la mig la bskus la /",
    "T02TD1756E:238b-14": "rab tu gnas pa yang de nyid la'o //",
    "T02TD1756E:238b-15": "ji ltar 'byor pa'i stobs kyis bla ma mchod la /",
    "T02TD1756E:238b-16": "gus pas sgrub thabs bstan par bya'o //",
    "T02TD1756E:238b-17": "thang sku bkram la /",
    "T02TD1756E:238b-18": "gtor ma la sogs pa'i yo byad dang ldan pas /",
    "T02TD1756E:238b-19": "sngon du bsnyen pa 'bum phrag gsum bya'o //",
    "T02TD1756E:238b-20": "de nas 'bum phrag gcig bzlas pas 'grub par 'gyur ro //",
    "T02TD1756E:238b-21": "thams cad kyi bya ba byed par 'gyur ro //",
    "T02TD1756E:238b-22": "sems can thams cad kyi don byed pa'i sangs rgyas su 'gyur ro //",
    "T02TD1756E:238b-23": "nag po chen po'i sgrub thabs rdzogs so /",
    "T02TD1756E:238b-25": "// / phyag rgya chen po mchog gi dngos grub thob pa'i dpal lhan cig skyes pa'i zhabs kyis mdzad pa'o //",
    "T02TD1756E:238b-26": "rgya gar gyi mkhan po shr'i na rendra bha dra dang /",
    "T02TD1756E:238b-27": "bod kyi lo ts'a ba au rgyan pa rin chen dpal gyis /",
    "T02TD1756E:238b-28": "ri bo chen po spu tra'i mgul du bsgyur ba'o//"
}