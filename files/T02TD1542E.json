{
    "T02TD1542E:181a-0": "@181a # // rgya gar skad du /",
    "T02TD1542E:181a-1": "badzra b'a r'a h'i s'a dha nam /",
    "T02TD1542E:181a-2": "bod skad du /",
    "T02TD1542E:181a-3": "rdo rje phag mo sgrub pa'i thabs //",
    "T02TD1542E:181a-4": "rdo rje phag mo la phyag 'tshal lo //",
    "T02TD1542E:181a-5": "gzhan yang phyogs kyi mkha' 'gro ma //",
    "T02TD1542E:181a-6": "byis pa bud med bde ster ba //",
    "T02TD1542E:181a-7": "de yi sgrub thabs bstan par bya //",
    "T02TD1542E:181a-8": "rnal 'byor pas nang par snga bar langs te gdong dag pa la sogs pa byas te //",
    "T02TD1542E:181a-9": "dam tshig gi ril bu khar bcug la /",
    "T02TD1542E:181a-10": "ri bo 'am tshang tshing la sogs pa yis du 'od pa'i gnas su /",
    "T02TD1542E:181a-11": "sna tshogs gdan la gnas te /",
    "T02TD1542E:181a-12": "a'a li k'a li lan gsum gyi bar du brjod de /",
    "T02TD1542E:181a-13": "rdo rje phag mo'i nga rgyal du gyur pas /",
    "T02TD1542E:181a-14": "de'i rnam par dag pa thams cad byas te nges par byas la rang gi snying gar rdo rje dang nyi ma la bam dmar po blta bar bya'o //",
    "T02TD1542E:181a-15": "de'i 'od zer rnams dmar po bskal ba 'jig pa'i dus kyi me lta bur 'og min gyi bar du 'phros pas rdo rje phag mo 'chad par 'gyur ba'i phyag dang mtshon cha dang /",
    "T02TD1542E:181a-16": "bla ma dang /",
    "T02TD1542E:181a-17": "sangs rgyas dang byang chub sems dpa' rnams bkug ste /",
    "T02TD1542E:181a-18": "mdun gyi nam mkha' la yang dag par bzhugs te de nas 'od zer rnams byung ste /",
    "T02TD1542E:181a-19": "de dag gi mdun du mchod nas sdig pa bshags pa dang /",
    "T02TD1542E:181a-20": "sdig pa slar bsdam pa dang /",
    "T02TD1542E:181a-21": "bsod nams la rjes su yi rang ba dang /",
    "T02TD1542E:181a-22": "bsod nams yongs su bsngo ba dang /",
    "T02TD1542E:181a-23": "gsum la skyabs su 'gro ba dang /",
    "T02TD1542E:181a-24": "byang chub tu sems bskyed pa la sogs pa byas te /",
    "T02TD1542E:181a-25": "tshangs pa'i gnas bzhi bsgom par bya'o //",
    "T02TD1542E:181a-26": "de nas aom sh'u n+ya d'a dzny'ana badzra sva bh'a ba a'atma ko&amp; ham /",
    "T02TD1542E:181a-27": "zhes bya ba'i sngags kyis mngon du byas te //",
    "T02TD1542E:181a-28": "yung tsam gyis rab tu mi gnas pa'i ngo bor gnas pa la sngon gyi smon lam gyi dbang gis nam mkha'i dkyil 'khor du langs te /",
    "T02TD1542E:181a-29": "am ram bam lam rnams yongs su gyur ba las gzhu dang /",
    "T02TD1542E:181a-30": "gru gsum pa dang /",
    "T02TD1542E:181a-31": "zlum po dang gru bzhi pa rnams ni sngon po dang /",
    "T02TD1542E:181a-32": "dmar po dang /",
    "T02TD1542E:181a-33": "dkar po dang /",
    "T02TD1542E:181a-34": "ser po rnams 'byung ba chen po bzhi'i dkyil 'khor steng nas steng du blta'o //",
    "T02TD1542E:181a-35": "de'i steng du sum las yang dag par byung ba'i ri rab gru bzhi pa rin po che sna bzhi las byung ba'i rva brgyad kyis nye bar mdzes pa /",
    "T02TD1542E:181b-0": "de'i steng du @181b aom me di n'i badzr'i bh'a ba badzra bandha h'um bam h'um /",
    "T02TD1542E:181b-1": "aom badzra pra k'a ra h'um bam h'um /",
    "T02TD1542E:181b-2": "aom badzra panytsa ra h'um bam h'um /",
    "T02TD1542E:181b-3": "aom a'a: badzra bi d'a na h'um kham h'um /",
    "T02TD1542E:181b-4": "aom badzra sha ra dz'a la tram sam tram /",
    "T02TD1542E:181b-5": "aom badzra dzva la aa na l'a rka h'um h'um h'um /",
    "T02TD1542E:181b-6": "sngags de dag gis rdo rje'i sa gzhi la sogs pa drug rnam par bsgom par bya'o //",
    "T02TD1542E:181b-7": "de'i nang du gru bzhi pa la sogs pa mtshan nyid thams cad dang yang dag par ldan pa'i khang pa la sogs pa rnam par bsams te /",
    "T02TD1542E:181b-8": "de'i steng du padma 'dab ma brgyad pa'o //",
    "T02TD1542E:181b-9": "de las a'a li l'a li yongs su gyur pa las zla ba dang nyi ma kha spyor gyi nang du rdo rje dmar po'i nang du chud pa'i bam dmar po rang bzhin gyis 'od gsal ba blta'o //",
    "T02TD1542E:181b-10": "de dag thams cad yongs su gyur pa las bdag nyid bcom ldan 'das ma rdo rje phag mo bal bo'i se'u shing gi me tog dang mtshungs pa phyag gnyis pa /",
    "T02TD1542E:181b-11": "zhal gcig pa /",
    "T02TD1542E:181b-12": "spyan gsum pa /",
    "T02TD1542E:181b-13": "skra grol ba /",
    "T02TD1542E:181b-14": "phyag rgya drug gis rgyas btab pa //",
    "T02TD1542E:181b-15": "nam mkha'i gos can /",
    "T02TD1542E:181b-16": "ye shes lnga'i bdag nyid //",
    "T02TD1542E:181b-17": "lhan cig skyes pa'i rang bzhin phyag g-yas kyis rdo rje dang sdigs mdzub mdzad pa //",
    "T02TD1542E:181b-18": "g-yon gyis thod pa dang kha tv'am ga bsnams pa /",
    "T02TD1542E:181b-19": "g-yon brkyang ba'i zhabs kyis 'jigs byed dang dus mtshan mnan pa /",
    "T02TD1542E:181b-20": "brgya phyed kyi phreng bas sku la brgyan pa //",
    "T02TD1542E:181b-21": "khrag 'dzag pa zhal du gsol bar bsgom mo //",
    "T02TD1542E:181b-22": "de nas shar phyogs la sogs pa'i 'dab ma bzhi la go rims ji lta bar g-yon skor gyis mkha' 'gro ma dang /",
    "T02TD1542E:181b-23": "l'a ma dang /",
    "T02TD1542E:181b-24": "dum skyes ma dang /",
    "T02TD1542E:181b-25": "gzugs can ma rnams nag mo dang /",
    "T02TD1542E:181b-26": "sdo ba sangs ma dang /",
    "T02TD1542E:181b-27": "dmar mo dang /",
    "T02TD1542E:181b-28": "dkar mo rnams zhal gcig ma /",
    "T02TD1542E:181b-29": "phyag g-yon gyis kha tv'am ga dang thod pa bsnams pa g-yas kyis da ma ru dang /",
    "T02TD1542E:181b-30": "gri gug go //",
    "T02TD1542E:181b-31": "spyan gsum pa /",
    "T02TD1542E:181b-32": "skra grol ba /",
    "T02TD1542E:181b-33": "gcer bu /",
    "T02TD1542E:181b-34": "g-yon brkyang bas yang dag par gnas pa /",
    "T02TD1542E:181b-35": "phyag rgya lnga yis rnam par brgyan pa bsgom par bya'o //",
    "T02TD1542E:181b-36": "mtshams kyi 'dab ma bzhi la byang chub kyi sems la sogs pas gang ba'i thod pa bsam par bya'o //",
    "T02TD1542E:181b-37": "de'i rjes su bcom ldan 'das ma'i snying ga'i sa bon las rnam par byung ba'i 'od zer dang /",
    "T02TD1542E:181b-38": "dza'i yi ges ye shes kyi 'khor lo dgug pa dang /",
    "T02TD1542E:182a-0": "h'um gi yi ges dam tshig gi 'khor lo tshul bzhin du gzhug pa @182a * //",
    "T02TD1542E:182a-1": "dang ;",
    "T02TD1542E:182a-2": "bam gyi yi ges bcings pa dang /",
    "T02TD1542E:182a-3": "ho:'i yi ges dgyes par bya'o //",
    "T02TD1542E:182a-4": "de nas bhr'am h'um kham aam ham h'om gis yi ges rnam par sbyang bar bya'o //",
    "T02TD1542E:182a-5": "lha mo drug gi sngags kyis bcom ldan 'das ma'i go bgo'o //",
    "T02TD1542E:182a-6": "aom bam ni lte bar ro //",
    "T02TD1542E:182a-7": "ham yom ni snying gar ro //",
    "T02TD1542E:182a-8": "grim mom ni kha la'o //",
    "T02TD1542E:182a-9": "hrem hrim ni mgo la'o //",
    "T02TD1542E:182a-10": "h'um h'um ni spyi gtsug tu'o //",
    "T02TD1542E:182a-11": "phat phat ni yan lag thams cad la mtshon cha'o //",
    "T02TD1542E:182a-12": "de nas bcom ldan 'das ma'i sku dang gsung dang thugs kyi gnas rnams su aom a'a: h'um dgod par bya'o //",
    "T02TD1542E:182a-13": "bsgom pas dub na sngags bzla'o //",
    "T02TD1542E:182a-14": "de nas sngags aom badzra bee ro tsa n'i ye h'um h'um phat sv'a h'a /",
    "T02TD1542E:182a-15": "thun gsum du gtor ma sngon du 'gro bas bcom ldan 'das ma bsgom par bya'o //",
    "T02TD1542E:182a-16": "de la 'di'i gtor ma'i rim pa ni dam tshig gi ril bu khar bcug pa'i rnal 'byor pas g-yon brkyang ba'i zhabs kyis mnan te /",
    "T02TD1542E:182a-17": "mtho ba'i gnas la brten pas kha lhor bltas te skra grol zhing gcer bus mtshan phyed na rkang pa mnan cing gyen du bltas pa'i steng du phem gi sgra sgrogs pas rdo rje thal mo gyen du kha phye ste /",
    "T02TD1542E:182a-18": "de'i rjes su dran pa'i phyag rgya bcings te bskor zhing bskor bar dpa' bo dang rnal 'byor ma rnams dgug go //",
    "T02TD1542E:182a-19": "aom aa ralli ho dza: h'um bam ho: badzra d'a ki n'i sa ma ya stvam dri shya ho //",
    "T02TD1542E:182a-20": "de ltar lan gsum lan bzhi lan lnga'i bar du brjod de bsngags so //",
    "T02TD1542E:182a-21": "de'i rjes su bdud rtsi myang ba'i cho gas rdzogs pa de'i gtor ma sngags 'dis sbyin no //",
    "T02TD1542E:182a-22": "aom kha kha kh'a hi kh'a hi sarbba yaksha r'aksha sarba bh'u ta pre ta pi sh'a tsoo na m'a da aa pa sm'a ra d'a ki n+ya ai mam ba lim gri hna tu sa ma ya raksha na tu ma ma sarba siddhim mme pra ya tstshan tu ya thee bam ya the shtam bhu nydza tha po ba la /",
    "T02TD1542E:182a-23": "m'a ti kra ma tha ma ma sarbba karta ya sadsu kham po bri ddha ye sa h'a yi k'a bha ban tu h'um h'um phat phat sv'a h'a /",
    "T02TD1542E:182a-24": "de nas gnas pa na bcom ldan 'das ma'i gzugs su gnas so //",
    "T02TD1542E:182a-25": "rdo rje phag mo sgrub pa'i thabs rdzogs so /",
    "T02TD1542E:182a-27": "// / mkhas pa chen po aa ba dh'u t'i pa gnyis su med pa'i rdo rjes mdzad pa'o /",
    "T02TD1542E:182a-29": "// / rgya gar gyi mkhan po badzra p'ni'i zhal snga nas dang /",
    "T02TD1542E:182a-30": "lo ts'a ba mtshur ston dbang nges bsgyur ba'o//"
}