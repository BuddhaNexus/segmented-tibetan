{
    "K10D0177_H0178:376b-0": "@376b / /rgya gar skad du /",
    "K10D0177_H0178:376b-1": "a'arya manydzu shr'i nir de sha n'a ma mah'a ya na s'u tra /",
    "K10D0177_H0178:376b-2": "bod skad du /",
    "K10D0177_H0178:376b-3": "'phags pa 'jam dpal gyis bstan pa zhes bya ba theg pa chen po'i mdo /",
    "K10D0177_H0178:376b-4": "sangs rgyas dang /",
    "K10D0177_H0178:376b-5": "byang chub sems dpa' thams cad la phyag 'tshal lo //",
    "K10D0177_H0178:376b-6": "'di skad bdag gis thos pa dus gcig na /",
    "K10D0177_H0178:376b-7": "bcom ldan 'das mnyan yod na rgyal bu rgyal byed",
    "K10D0177_H0178:376b-8": "kyi tshal mgon med zas sbyin gyi kun dga' ra",
    "K10D0177_H0178:376b-9": "ba na / dge slong stong nyis brgya lnga bcu'i dge slong gi dge 'dun chen po dang /",
    "K10D0177_H0178:376b-10": "byang chub sems dpa' lnga stong tham pa dang thabs gcig tu bzhugs te /",
    "K10D0177_H0178:376b-11": "de'i tshe bcom ldan 'das 'khor 'bum phrag du mas yongs su bskor cing /",
    "K10D0177_H0178:376b-12": "mdun gyis bltas nas chos ston to //",
    "K10D0177_H0178:376b-13": "de nas 'jam dpal gzhon nur gyur pa rin po",
    "K10D0177_H0178:376b-14": "che'i gdugs dpag tshad bcus 'khor ba tsam thogs nas",
    "K10D0177_H0178:377a-0": "/ bcom ldan 'das kyi dbu'i gtsug gi steng @377a *//",
    "K10D0177_H0178:377a-1": "gi drang thad na 'dzin cing 'dug go /",
    "K10D0177_H0178:377a-2": "de nas yongs su dga' ldan ris kyi lha'i bu",
    "K10D0177_H0178:377a-3": "mtshams bzang zhes bya ba bla na med pa yang",
    "K10D0177_H0178:377a-4": "dag par rdzogs pa'i byang chub las phyir mi ldog",
    "K10D0177_H0178:377a-5": "pa 'khor dang bcas te /",
    "K10D0177_H0178:377a-6": "'khor de nyid du 'dus par gyur nas 'dug pa stan las langs te /",
    "K10D0177_H0178:377a-7": "'jam dpal gzhon nur gyur pa ga la ba der song nas phyin pa dang /",
    "K10D0177_H0178:377a-8": "'jam dpal gzhon nur gyur pa la 'di skad ces smras so //",
    "K10D0177_H0178:377a-9": "'jam dpal /",
    "K10D0177_H0178:377a-10": "khyod bcom ldan 'das la mchod pa mdzad pas da dung thugs mtshim lags sam /",
    "K10D0177_H0178:377a-11": "'jam dpal gyis smras pa /",
    "K10D0177_H0178:377a-12": "lha'i bu /",
    "K10D0177_H0178:377a-13": "'di ji snyam du sems /",
    "K10D0177_H0178:377a-14": "rgya mtsho chen po chu zad pas chog par 'dzin par 'gyur snyam mam /",
    "K10D0177_H0178:377a-15": "lha'i bus smras pa /",
    "K10D0177_H0178:377a-16": "'jam dpal //",
    "K10D0177_H0178:377a-17": "de ni ma lags so //",
    "K10D0177_H0178:377a-18": "'jam dpal gyis smras pa /",
    "K10D0177_H0178:377a-19": "lha'i bu /",
    "K10D0177_H0178:377a-20": "de bzhin du thams cad mkhyen pa'i ye shes rgya",
    "K10D0177_H0178:377a-21": "mtsho chen po lta bu zab cing gting dpag dga'",
    "K10D0177_H0178:377a-22": "la / dpag tu med pa yongs su tshol bar",
    "K10D0177_H0178:377a-23": "'dod pa'i byang chub sems dpa' sems dpa' chen pos",
    "K10D0177_H0178:377a-24": "de bzhin gshegs pa la mchod pa bya bar 'dod",
    "K10D0177_H0178:377a-25": "pas gzhar yang chog par 'dzin par mi bya'o //",
    "K10D0177_H0178:377a-26": "lha'i bus smras pa /",
    "K10D0177_H0178:377a-27": "'jam dpal /",
    "K10D0177_H0178:377a-28": "ci la dmigs nas /",
    "K10D0177_H0178:377a-29": "de bzhin gshegs pa la mchod par bgyi /",
    "K10D0177_H0178:377a-30": "'jam dpal gyis smras pa /",
    "K10D0177_H0178:377a-31": "lha'i bu /",
    "K10D0177_H0178:377b-0": "dmigs pa @377b bzhis de bzhin gshegs pa la mchod par bya'o //",
    "K10D0177_H0178:377b-1": "bzhi gang zhe na /",
    "K10D0177_H0178:377b-2": "'di lta ste /",
    "K10D0177_H0178:377b-3": "byang chub kyi sems la dmigs pa dang /",
    "K10D0177_H0178:377b-4": "sems can thams cad rab tu thar par bya ba la dmigs pa dang /",
    "K10D0177_H0178:377b-5": "dkon mchog gsum gyi gdung rgyun mi 'chad par bya ba la dmigs pa dang /",
    "K10D0177_H0178:377b-6": "sangs rgyas kyi zhing thams cad yongs su dag par bya ba la dmigs pa ste /",
    "K10D0177_H0178:377b-7": "lha'i bu /",
    "K10D0177_H0178:377b-8": "dmigs pa bzhi po de dag gis de bzhin gshegs pal mchod par bya'o //",
    "K10D0177_H0178:377b-9": "'jam dpal gyis de skad ces smras nas /",
    "K10D0177_H0178:377b-10": "lha'i bu mtshams bzang dang /",
    "K10D0177_H0178:377b-11": "dge slong de dag dang /",
    "K10D0177_H0178:377b-12": "dge slong ma de dag dang /",
    "K10D0177_H0178:377b-13": "byang chub sems dpa' de dag dang /",
    "K10D0177_H0178:377b-14": "thams cad dang ldan pa'i 'khor de dang /",
    "K10D0177_H0178:377b-15": "lha dang /",
    "K10D0177_H0178:377b-16": "mi dang /",
    "K10D0177_H0178:377b-17": "lha ma yin dang /",
    "K10D0177_H0178:377b-18": "dri zar bcas pa'i 'jig rten yi rangs te /",
    "K10D0177_H0178:377b-19": "'jam dpal gzhon nur gyur pas smras pa la mngon par bstod do //",
    "K10D0177_H0178:377b-20": "'phags pa 'jam dpal gyis bstan pa zhes bya ba theg pa chen po'i mdo rdzogs so ////",
    "K10D0177_H0178:377b-21": "rgya gar gyi mkhan po su rendra po dhi dang /"
}