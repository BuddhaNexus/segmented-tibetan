{
    "T02D1711:72a-0": "@72a # // rgya gar skad du /",
    "T02D1711:72a-1": "ao dyan ka ma t'a re de b'i s'a dha nam n'a ma /",
    "T02D1711:72a-2": "bod skad du /",
    "T02D1711:72a-3": "au rgyan gyi rim pa'i sgrol ma'i sgrub thabs zhes bya ba /",
    "T02D1711:72a-4": "bcom ldan 'das ma lha mo 'phags ma sgrol ma",
    "T02D1711:72a-5": "gnas chen gyi dbang phyug ma la phyag 'tshal lo",
    "T02D1711:72a-6": "// gsang ba'i rgyud du rdo rje'i tshig 'di gsungs //",
    "T02D1711:72a-7": "de kho na nyid rtogs dka' man ngag 'di //",
    "T02D1711:72a-8": "spros pa dang bral rnam par rtog med las //",
    "T02D1711:72a-9": "dang po nyid rjes langs te bshad par bya //",
    "T02D1711:72a-10": "nyam nga spangs pa'i sems kyis sa gzhir bris //",
    "T02D1711:72a-11": "mandala byas te bdud rtsi lngas gang ba'i //",
    "T02D1711:72a-12": "thod pha rlung mes dag bsgom bdud rtsi 'bar ba yis //",
    "T02D1711:72a-13": "lus la khyab byugs phyi nang dag byas nas //",
    "T02D1711:72a-14": "'bol ba'i stan la rdo rje skyil krung dang //",
    "T02D1711:72a-15": "ye shes phyag rgyas brtan pas rab 'dug nas //",
    "T02D1711:72a-16": "stong kyang snang ba'i 'gro gsum thams cad la //",
    "T02D1711:72a-17": "rmi lam sgyu ma dri za'i grong 'drar blta //",
    "T02D1711:72a-18": "snying nang mkha' dbus ye shes dri bral ba'i //",
    "T02D1711:72a-19": "zla ba'i steng du t'am yig 'od zer lnga //",
    "T02D1711:72a-20": "'bar ba 'phros te phyogs bcu'i sangs rgyas dang //",
    "T02D1711:72a-21": "sgrol ma dang bcas thams cad grub pa rnams //",
    "T02D1711:72a-22": "kun nas ye shes sku can dran par bya //",
    "T02D1711:72a-23": "ye shes 'od zer dag gi phyogs bcu yi //",
    "T02D1711:72a-24": "sems can thams cad bla med byang chub ni //",
    "T02D1711:72a-25": "sangs rgyas la rab bkod mkha' dbyings dang //",
    "T02D1711:72a-26": "'gro ba thams cad sgrol mar rab bltas te //",
    "T02D1711:72a-27": "ye shes mchod pas sna tshogs gnyis med mchod //",
    "T02D1711:72a-28": "dkon mchog gsum la skyabs su mchi ba dang //",
    "T02D1711:72a-29": "sems can kun gyi don byas gsum po yis //",
    "T02D1711:72a-30": "dbye bas mi shes dang bcas sdig pa bshags //",
    "T02D1711:72a-31": "sdig las rnam grol myur du sangs rgyas shog / bdag nyid 'gro ba sangs rgyas sgrol ma dang //",
    "T02D1711:72a-32": "snang ba'i yul rnams thams cad sgrol mar bya //",
    "T02D1711:72a-33": "rnam par rtog pa ma lus bcom pa yis //",
    "T02D1711:72a-34": "chos rnams rang bzhin stong zhing bdag med do //",
    "T02D1711:72a-35": "aom sh'u n+ya t'a dzny'a na badzra sv'a bh'a ba a'atma konyaham /",
    "T02D1711:72a-36": "nam mkha'i khams su zla ba'i dbus gnas pa'i //",
    "T02D1711:72a-37": "de la stong pa'i ye shes kyis mnan pa //",
    "T02D1711:72a-38": "zla pa'i dbus su t'am gi yi ge las //",
    "T02D1711:72b-0": "@72b rdo rje rlung me g-yo ba'i rnam dag pa'i //",
    "T02D1711:72b-1": "ye shes byin brlabs sangs rgyas kun zhing gi / rnal 'byor rnal 'byor ma dang de bzhin gshegs //",
    "T02D1711:72b-2": "byang sems mgon po kun nas g-yo ba yi //",
    "T02D1711:72b-3": "ye shes rlung gi gnyis med yi ge la //",
    "T02D1711:72b-4": "thim pas ye shes ma lus thams cad mkhyen //",
    "T02D1711:72b-5": "de khengs 'dres las gyur pas bdag nyid dang //",
    "T02D1711:72b-6": "'gro ba mtha' dag sgrol ma'i skur bskyed de //",
    "T02D1711:72b-7": "dmar dang sngon po ljang gu cung zad khro //",
    "T02D1711:72b-8": "dpa' bo zhi ba ser po steng gi zhal //",
    "T02D1711:72b-9": "thod pa'i phreng bas dbu brgyan ye shes lnga //",
    "T02D1711:72b-10": "rgyan rnams ma lus thams cad brgyan pa yi ;",
    "T02D1711:72b-11": "/ rdo rje ral gri autpala rin po che //",
    "T02D1711:72b-12": "thod pa kha tv'am dril bu da ma ru //",
    "T02D1711:72b-13": "'dzin cing bde ba'i ye shes 'bras bu 'byung //",
    "T02D1711:72b-14": "stag lpags sham thabs phyed krung gar gyis gnas //",
    "T02D1711:72b-15": "sna tshogs pad zla'i dkyil brtan snying rje khros //",
    "T02D1711:72b-16": "spyan gsum dmar pas kun la gzigs g-yon du //",
    "T02D1711:72b-17": "blta zhing rlung gi dkyil 'khor la gnas pa //",
    "T02D1711:72b-18": "zhing du spros pa mchog gi rnal 'byor ma tshogs dbus //",
    "T02D1711:72b-19": "'jug cing bde ba thams cad rab ster bzhugs //",
    "T02D1711:72b-20": "pu dz'a ao aa go r'a de m'a k'a ao",
    "T02D1711:72b-21": "tri ko ka la k'a hi pre gri soo su",
    "T02D1711:72b-22": "n'a sim ku / yi ge nyi shu rtsa bzhi 'di dag kyang //",
    "T02D1711:72b-23": "rnal 'byor ma gnas 'khor lo lus la dgod //",
    "T02D1711:72b-24": "rnal 'byor ma yi dbang phyug rab tu bsgrub //",
    "T02D1711:72b-25": "spyi bo spyi gtsug rna g-yon ltag khung du //",
    "T02D1711:72b-26": "rna g-yas smin mtshams mig dang lag gnyis la //",
    "T02D1711:72b-27": "de bzhin mchan khung gnyis gnas nu ma gnyis //",
    "T02D1711:72b-28": "lte ba sna rtse kha mgrin snying ga rnams //",
    "T02D1711:72b-29": "pho kha gsang gnas bshang lam de bzhin bral //",
    "T02D1711:72b-30": "rje ngar bo la gong rkang mthil rkang sor dang //",
    "T02D1711:72b-31": "pus mo rim bzhin 'di dag lus la dgod //",
    "T02D1711:72b-32": "de nas lha yi rim pa dgod par bya //",
    "T02D1711:72b-33": "dang po lha mo su ra te shva ri /",
    "T02D1711:72b-34": "gnyis pa su ra ta santo ri /",
    "T02D1711:72b-35": "gsum pa su ra ta tsandra /",
    "T02D1711:72b-36": "bzhi pa su ra ta ma li ni /",
    "T02D1711:72b-37": "lnga pa su ra ta bhakshi dang /",
    "T02D1711:72b-38": "drug pa su ra ta ka mi ni /",
    "T02D1711:72b-39": "bdun pa su ra ta au gra dang /",
    "T02D1711:72b-40": "brgyad pa su ra ta autta ma //",
    "T02D1711:72b-41": "gnas dang nye ba'i gnas nas lha mo bsgom //",
    "T02D1711:72b-42": "rnal 'byor ma yi dbang phyug rab tu bde //",
    "T02D1711:72b-43": "dkar po ljang gu sdo ser kha dog bzhi //",
    "T02D1711:73a-0": "@73a * // ser dkar dmar sngo kha dog de brgyad do //",
    "T02D1711:73a-1": "thod pa kha tv'am dril bu da ma ru //",
    "T02D1711:73a-2": "phyogs 'dzin brgyad po thod pa'i phreng ba dang //",
    "T02D1711:73a-3": "rgyan rnams thams cad kyis brgyan khro bo yi //",
    "T02D1711:73a-4": "shi kshe bhi ma shi khand'i dang bcas //",
    "T02D1711:73a-5": "ke r'a li dza tra l'i de bzhin du //",
    "T02D1711:73a-6": "au dra dzo tr'i de bzhin tsandri dang //",
    "T02D1711:73a-7": "moondi bi ka ta autka ste bcas //",
    "T02D1711:73a-8": "ki ri ti na rta ki kam pu dz'i //",
    "T02D1711:73a-9": "pukka s'i dombi n'i ma tam ge ni //",
    "T02D1711:73a-10": "yongs bskor 'di dag zhing dang nye ba'i zhing //",
    "T02D1711:73a-11": "tshando nye ba'i tshando 'du ba nye 'du ba //",
    "T02D1711:73a-12": "dur khrod nye ba'i dur khrod lha mo ni //",
    "T02D1711:73a-13": "bcu gnyis phyed dmar phyed ljang thod phreng gis ;",
    "T02D1711:73a-14": "/ dbu rgyan sna tshogs rgyan ldan skra grol ba //",
    "T02D1711:73a-15": "cung zad bsgyings shing cod pan rnam snang ldan //",
    "T02D1711:73a-16": "thod pa kha tv'am 'khor lo rdo rje bsnams //",
    "T02D1711:73a-17": "sgo skyong bzhi ni sna tshogs mdog can la //",
    "T02D1711:73a-18": "mche ba gtsigs shing g-yas brkyang g-yon bskum bzhugs //",
    "T02D1711:73a-19": "sna tshogs padma nyi ma'i steng dbus na //",
    "T02D1711:73a-20": "mi bskyod pa yi dam tshig thor tshugs brgyan //",
    "T02D1711:73a-21": "thod pa kha tv'am gri gug mi mgo 'dzin //",
    "T02D1711:73a-22": "sbrul gyi rgyan can bdud bzhi'i steng gnas pa //",
    "T02D1711:73a-23": "thams cad phyogs kyi gos can snying rje yis //",
    "T02D1711:73a-24": "dag pa bde ldan rin chen ye shes kyis //",
    "T02D1711:73a-25": "bdag pos spyi bor spras pa rnam par brgyan //",
    "T02D1711:73a-26": "bde chen dbang phyug lte ba'i dbus bzhugs pa'i //",
    "T02D1711:73a-27": "bzang zhing che ba'i sgrol ma rnal 'byor ma //",
    "T02D1711:73a-28": "dga' bde'i dbang phyug ma kun 'dab ma la //",
    "T02D1711:73a-29": "g-yon skor g-yas skor dbyings kyi dbang phyug ma'i //",
    "T02D1711:73a-30": "'gro ba'i bdag mo'i 'khor lo mang ngo ni //",
    "T02D1711:73a-31": "shi kshe nas bzung tsandra mtha' ma ni //",
    "T02D1711:73a-32": "nirti rkang stabs gar gyis bskor ba'o //",
    "T02D1711:73a-33": "sgo bzhi kam bu la sogs g-yon skor gnas //",
    "T02D1711:73a-34": "spyi bo snying ga lte ba gsang ba brla //",
    "T02D1711:73a-35": "pus mo'i rim bzhin rang gi mtshan ma'i dbus //",
    "T02D1711:73a-36": "shin tu bzang ba ye shes lnga yi rigs//",
    "T02D1711:73a-37": "lus la dgod pa brum h'um a'am tr'am kham //",
    "T02D1711:73a-38": "rdo rje padma 'khor lo la sogs dbus //",
    "T02D1711:73a-39": "sems la sogs pa'i mtshan nyid bkod nas ni //",
    "T02D1711:73a-40": "ye shes 'od zer gyis ni 'khor lo dgug / mnyam pa'i sems kyis mchod yon la sogs dang //",
    "T02D1711:73a-41": "ye shes bdud rtsi lnga yi mchod yon gyis //",
    "T02D1711:73b-0": "@73b mchod cing bstod nas ye shes bdag la zhugs //",
    "T02D1711:73b-1": "rang gi spros nas ye shes chu rgyun gyis //",
    "T02D1711:73b-2": "dbang bskur shin tu spros shing ye shes kyis //",
    "T02D1711:73b-3": "mchod pa spros nas sangs rgyas rnal 'byor pa //",
    "T02D1711:73b-4": "sems can mtha' dag sgrol ma'i gzugs su mthong //",
    "T02D1711:73b-5": "bsgom par bya ba'i rnal 'byor ma yi bsgom pa yi //",
    "T02D1711:73b-6": "ngo bo mchog gi de nyid zhing rnams rim pa ltar //",
    "T02D1711:73b-7": "rnal 'byor ma yi man ngag dam tshig rim //",
    "T02D1711:73b-8": "bla ma'i rjes 'brangs bdag gis thob pa'o //",
    "T02D1711:73b-9": "bla ma'i zhabs kyi bka' drin las rtogs pa //",
    "T02D1711:73b-10": "ye shes rtogs pa'i bdag nyid ngo bos rtogs //",
    "T02D1711:73b-11": "ye shes rtogs pa'i dri bral ye shes med //",
    "T02D1711:73b-12": "rtog med chos kyi bdag med mnyam pa nyid //",
    "T02D1711:73b-13": "kha dog dbyibs dang yi ge rang bzhin med //",
    "T02D1711:73b-14": "ring med chos rnams kun gyi de kho na //",
    "T02D1711:73b-15": "mchog gi dkyil 'khor rnal 'byor ye shes gnas //",
    "T02D1711:73b-16": "de kho na yi bzlas pa mchog gi mchog / de ni rnal 'byor dbang phyug rab tu bsgrub //",
    "T02D1711:73b-17": "bdag gi de nyid bzang po rab grub pa'i //",
    "T02D1711:73b-18": "rnal 'byor ma yi dkyil 'khor 'di dag gi / ming gi yi ge dbus gnas thams cad la //",
    "T02D1711:73b-19": "dang po'i sa bon dang sbyar mtha' ma ru //",
    "T02D1711:73b-20": "h'um phat sbyar bas sgo bzhi'i lha mo bsdus //",
    "T02D1711:73b-21": "de steng dza:h'um bam ho:sbyar ba yis //",
    "T02D1711:73b-22": "dus rnams kun tu rnal 'byor bya ba'o //",
    "T02D1711:73b-23": "phyugs dag bsad nas g-yos byas lha bshos bzhin //",
    "T02D1711:73b-24": "rnal 'byor ma grogs bzang dang sgom pa po //",
    "T02D1711:73b-25": "rtag tu bza' dang bza' min de bzhin du //",
    "T02D1711:73b-26": "btung dang btung min bgrod bya bgrod min spyod //",
    "T02D1711:73b-27": "rnal 'byor ma tshogs dkyil 'khor 'di dag ni //",
    "T02D1711:73b-28": "sdig pas ma gos mnyam nyid brtan pa'i chos //",
    "T02D1711:73b-29": "rnal 'byor gong ma rnal 'byor ster gsang ba //",
    "T02D1711:73b-30": "shin tu gsang ba 'og ma'i gong ma 'di //",
    "T02D1711:73b-31": "sba zhing mi brjod skye ba 'di la 'grub //",
    "T02D1711:73b-32": "dge ba bcu dang tshangs pa'i gnas bzhi ldan //",
    "T02D1711:73b-33": "sbyin sogs mang po gtong ba'i snying stobs can //",
    "T02D1711:73b-34": "mchog dang mchog min gong du bsgom //",
    "T02D1711:73b-35": "ji ltar rigs kyi rim par son pa yi //",
    "T02D1711:73b-36": "gang la mos pa sna tshogs rnal 'byor ma //",
    "T02D1711:73b-37": "ri dags gdan can sna tshogs pad nyi la //",
    "T02D1711:74a-0": "bdag nyid rje btsun sgrol ma'i @74a * //",
    "T02D1711:74a-1": "gzugs 'dzin ma //",
    "T02D1711:74a-2": "sna tshogs mdog can zhabs bzhi ba rkyang bskum du //",
    "T02D1711:74a-3": "yang dag brtan bzhugs ljang gu ser po dang //",
    "T02D1711:74a-4": "dmar po steng zhal g-yon dkar mche gtsigs zhal //",
    "T02D1711:74a-5": "thod pa zhal gyi steng gnas don grub kyi //",
    "T02D1711:74a-6": "dbu rgyan mi rus rgyan 'dzin skra grol ba //",
    "T02D1711:74a-7": "spyan gsum dmar bas mdzes pa'i gzugs can la //",
    "T02D1711:74a-8": "ral gri rdo rje gsor ba 'khor lo dang //",
    "T02D1711:74a-9": "lcags kyu dril bu snying gar sdigs mdzub 'chang //",
    "T02D1711:74a-10": "gri gug mi mgo mchog tu autpala thod //",
    "T02D1711:74a-11": "khatv'am ga 'dzin tshangs pa'i pags steng g-yogs //",
    "T02D1711:74a-12": "dbang phyug chen po khyab 'dug gi steng du //",
    "T02D1711:74a-13": "zhabs kyi padmar bzhugs shing thugs 'khrug pa //",
    "T02D1711:74a-14": "sngon du brjod pa'i dkyil 'khor dbus na bzhugs //",
    "T02D1711:74a-15": "rnal 'byor ma tshogs thams cad sna tshogs mdog / phyogs kyi gos 'dzin gsang ba sbas pa yis //",
    "T02D1711:74a-16": "gang gi dpal ldan rnal 'byor byang phyogs kyi //",
    "T02D1711:74a-17": "rim pa'i rim pa gong ma'i rnal 'byor mchog / brgyud pa'i rim pa thams cad bla na med //",
    "T02D1711:74a-18": "bsam gtan rnal 'byor ma snying bla na med //",
    "T02D1711:74a-19": "'dis ni bzang po'i las rnams thams cad byed //",
    "T02D1711:74a-20": "sbyangs pas sdig spyod spros med bsgom par bya ;",
    "T02D1711:74a-21": "/ gang zhig rnal 'byor gang gis sa 'og dang //",
    "T02D1711:74a-22": "sa steng sa bla ma lus phyi nang kun //",
    "T02D1711:74a-23": "lus kyi zhing gi ngo bo'i bdag nyid ni //",
    "T02D1711:74a-24": "gnas su ji ltar bde bar snying gar h'um //",
    "T02D1711:74a-25": "dpral steng aom dang spyi bor ham mig tu //",
    "T02D1711:74a-26": "h'um dgod lus kun ham phat yan lag kun //",
    "T02D1711:74a-27": "lus kyi zhing gi ngo bo'i bdag nyid ni //",
    "T02D1711:74a-28": "mda' spro he ho hi ham phat //",
    "T02D1711:74a-29": "snying ga dpral ba spyi bo mig lus kun //",
    "T02D1711:74a-30": "yan lag thams cad yan lag drug lus la //",
    "T02D1711:74a-31": "cho ga rim bzhin 'gro ba'i rim par dgod //",
    "T02D1711:74a-32": "yi dam lha yi ngo bo'i bdag nyid du //",
    "T02D1711:74a-33": "'gro ba thams cad bltas te srid pa las //",
    "T02D1711:74a-34": "sgrol ba'i sgrol ma'i bzlas bsgom de mchog yin //",
    "T02D1711:74a-35": "dur khrod shing gcig ri khrod gnas gzhi phug / mchod rten mtha' 'khob rnal 'byor ma yi gnas //",
    "T02D1711:74a-36": "smad 'tshong ma gnas lam dang rgyal po'i grong //",
    "T02D1711:74a-37": "chu 'gram chen po'i drung dang rtags gcig pa //",
    "T02D1711:74b-0": "dbang @74b phyug che gnas rdzing bu lteng ka'am //",
    "T02D1711:74b-1": "'jig rten mkha' 'gro ma yi gnas sam gang rung du //",
    "T02D1711:74b-2": "brtson pas gcig tu grogs med ngo bo'i bdag nyid du //",
    "T02D1711:74b-3": "yid dga' rnal 'byor brgyud pa zhing brgyud rigs brgyud pa'i //",
    "T02D1711:74b-4": "rnal 'byor ma yi bdag mo shin tu za //",
    "T02D1711:74b-5": "'khor lo brgyud pa ye shes brgyud pa bsgom //",
    "T02D1711:74b-6": "rim par brgyud pa bla ma'i rim brgyud pa //",
    "T02D1711:74b-7": "mi phyed byang sems ngo bo brtan pa 'di //",
    "T02D1711:74b-8": "legs par mi phyed nges pa'i shes pa yi //",
    "T02D1711:74b-9": "mi bden yul chos rnam par rtog pa spangs //",
    "T02D1711:74b-10": "lus ngag yid kyi rgyud las bsgom 'grub pa //",
    "T02D1711:74b-11": "spyi bo'i steng du zla ba'i dkyil 'khor gyi //",
    "T02D1711:74b-12": "steng na bdud rtsi lnga 'bab yang dag 'phro //",
    "T02D1711:74b-13": "gang zhig brtan pas aom yig bsgom par bya //",
    "T02D1711:74b-14": "mi phyed byas pa ji ltar rnal 'byor gyis //",
    "T02D1711:74b-15": "steng nas 'bab pa 'byung bar byed pa yi //",
    "T02D1711:74b-16": "'di yi rnal 'byor ma yi rnal 'byor gyis //",
    "T02D1711:74b-17": "rang gi ngo bo gzi brjid bcas pa dang ;",
    "T02D1711:74b-18": "/ kun nas sdug bsngal thams cad rnam spangs shing //",
    "T02D1711:74b-19": "mchod gnas chen po rje btsun sgrol ma'i sku //",
    "T02D1711:74b-20": "bsam gtan de kho na nyid don phyug pa'i //",
    "T02D1711:74b-21": "dpal ldan rdo rje sems dpas gang gsungs pa'i //",
    "T02D1711:74b-22": "mchu la bam yig dag gi lam gyi lce la aa bzhag ste //",
    "T02D1711:74b-23": "yid bzhin nor bu 'di mchog sdug bsngal thams cad 'phrog cing zhi //",
    "T02D1711:74b-24": "ye shes de nyid rang bzhin mthong ba 'di //",
    "T02D1711:74b-25": "gang zhig 'di bsgom rnal 'byor byang chub sems dpa' yi //",
    "T02D1711:74b-26": "grags pa chen pos zhi gsum 'grub par shog / lha mo sgrol ma'i rang bzhin rnal 'byor ldan //",
    "T02D1711:74b-27": "rdo rje gsang ba'i rgyud du sgrol ma yi //",
    "T02D1711:74b-28": "sgrub thabs gong du bris pa rdo rje'i tshig / sems can ye shes thob byed gang yin 'di //",
    "T02D1711:74b-29": "ma dad pa'am ma sbyin bya ba ngan pa dang //",
    "T02D1711:74b-30": "chags can khro ba can min slob min bu la min //",
    "T02D1711:74b-31": "sdug bsngal blo can la min slob dpon gyis ;",
    "T02D1711:74b-32": "/ gzhan la sgrub thabs 'di sbyin byang phyogs kyi //",
    "T02D1711:74b-33": "au rgyan nas 'ong bram ze'i gnas kyi nang //",
    "T02D1711:74b-34": "zhing gi bu ma'i rnal 'byor ma tshogs rdo rje'i tshig de grub //",
    "T02D1711:74b-35": "bcom ldan 'das ma lha mo sgrol ma au rgyan gyi rim pa'i sgrub thabs rdzogs so /",
    "T02D1711:75a-0": "// / @75a * // mkha' 'gro ma rdo rje ldan mas gsungs pa'o //",
    "T02D1711:75a-1": "mah'a a'a tsarya ratna shr'i'i slob ma pandi ta pa ra he ta dang /"
}