{
    "T02D1681:300a-0": "@300a # // rgya gar skad du /",
    "T02D1681:300a-1": "bha ga b'an shr'i mah'a su kha badzra satva s'a dha nam /",
    "T02D1681:300a-2": "bod skad du /",
    "T02D1681:300a-3": "bcom ldan 'das dpal bde ba chen po rdo rje sems dpa'i sgrub pa'i thabs /",
    "T02D1681:300a-4": "dpal rdo rje sems dpa' la phyag 'tshal lo //",
    "T02D1681:300a-5": "bde ba kun gyi mchog rig mnyam med ye shes gzugs //",
    "T02D1681:300a-6": "'dod chags zhe sdang gti mug nga rgyal phrag dog min //",
    "T02D1681:300a-7": "bdag nyid kun du rtag gnas srid gsum mchog gsum gzugs //",
    "T02D1681:300a-8": "dpal ldan tshad med bde ba'i rgya mtsho mi 'gyur pa //",
    "T02D1681:300a-9": "bde chen bde skyed rdo rje sems dpa' mgon po la //",
    "T02D1681:300a-10": "'gro ba gsum gyi gnyen gyur phyogs pas phyag byas te //",
    "T02D1681:300a-11": "sems can dus ngan rnyog pas nyen cing dge ster ba //",
    "T02D1681:300a-12": "yul la chags pa'i nyon mongs mun nag chen po rnams //",
    "T02D1681:300a-13": "bla ma'i lung gis ser sna'i tha ba 'joms 'gyur ba //",
    "T02D1681:300a-14": "bde byed byang chub bla med bde ba thob pa'i phyir //",
    "T02D1681:300a-15": "'di yi sgrub pa chog cung zad bshad par bya //",
    "T02D1681:300a-16": "'jig rten mgon po rdo rje sems //",
    "T02D1681:300a-17": "skyob pa pos ni rnam gsum pa //",
    "T02D1681:300a-18": "rnal 'byor rgyud ni thams cad las //",
    "T02D1681:300a-19": "bde bas thams cad lha nyid do //",
    "T02D1681:300a-20": "rdo rje byang chub sems 'di ni //",
    "T02D1681:300a-21": "sangs rgyas kun gyi ngo bo ste //",
    "T02D1681:300a-22": "de bas bdag nyid kun sbyor bas //",
    "T02D1681:300a-23": "sangs rgyas thams cad 'grub par 'gyur //",
    "T02D1681:300a-24": "sangs rgyas thams cad bdag nyid de //",
    "T02D1681:300a-25": "de bzhin dpa' bo thams cad pas //",
    "T02D1681:300a-26": "rang gi lha yi sbyor ba yis //",
    "T02D1681:300a-27": "de bas bdag nyid bsgrub par bya //",
    "T02D1681:300a-28": "rdo rje byin rlabs tshul gyis su //",
    "T02D1681:300b-0": "ting nge 'dzin ni bdag dbang @300b bskur //",
    "T02D1681:300b-1": "snying po'i phyag rgya sngags rig gis //",
    "T02D1681:300b-2": "gsang ba'i mchod pa mchog gis bskul //",
    "T02D1681:300b-3": "sbyor dang rab sbyor sbyor che ba //",
    "T02D1681:300b-4": "rnal 'byor thams cad bsgrub par bya //",
    "T02D1681:300b-5": "de nyid bcu la sogs tshul gyis //",
    "T02D1681:300b-6": "thams cad skye 'gyur bsgrub par bya //",
    "T02D1681:300b-7": "'di yis sangs rgyas thams cad dang //",
    "T02D1681:300b-8": "de bzhin dpa' bo thams cad dag / ci bder yul la longs spyod pas //",
    "T02D1681:300b-9": "tshe 'di nyid la thos par 'gyur //",
    "T02D1681:300b-10": "de nas bcom ldan 'das dpal bde ba chen po",
    "T02D1681:300b-11": "rdo rje sems dpa' bsgrub par 'dod pas thog mar",
    "T02D1681:300b-12": "rdo rje sems dpa' bsgrub par 'dod pas thog mar",
    "T02D1681:300b-13": "rdo rje slob dpon la bsnyen bkur ji lta ba",
    "T02D1681:300b-14": "bzhin du byas nas //",
    "T02D1681:300b-15": "dam tshig gi sdom pa'i dbang la sogs pa mnos te /",
    "T02D1681:300b-16": "ji lta ba'i gnas sam /",
    "T02D1681:300b-17": "theg pa'am /",
    "T02D1681:300b-18": "khyim mam /",
    "T02D1681:300b-19": "gzhal med khang ngam /",
    "T02D1681:300b-20": "skyed mos tshal gyi gnas la sogs par //",
    "T02D1681:300b-21": "rang gi stan 'jam zhing reg na bde ba padma",
    "T02D1681:300b-22": "sna tshogs kyi 'dab mas g-yogs pa de ni gdan",
    "T02D1681:300b-23": "thams cad kyi nang na bsngags pa ste /",
    "T02D1681:300b-24": "dpal rdo rje sems dpa' gang du rnam par rol",
    "T02D1681:300b-25": "pa sangs rgyas thams cad dang mnyam par sbyor ba",
    "T02D1681:300b-26": "mkha' 'gro ma sgyu ma'i bde blangs te /",
    "T02D1681:300b-27": "aom badzra padma aa san ma h'a yo ga pi ta h'um zhes byin gyis brlabs nas /",
    "T02D1681:300b-28": "stan bde ba la sbyor ba'i dbang phyug rnam par",
    "T02D1681:300b-29": "gnas te ji ltar byin gyis brlabs bde bzhin du",
    "T02D1681:300b-30": "thams cad kyi stan dang sbyar ro //",
    "T02D1681:300b-31": "mnyam par gzhag nas rgyal ba kun //",
    "T02D1681:300b-32": "nye bar nam mkha' thams cad la //",
    "T02D1681:300b-33": "rdo rje se gol bcibs pa yis //",
    "T02D1681:300b-34": "rdo rje gtogs pas bsdu bar bya //",
    "T02D1681:300b-35": "dza:h'um bam ho:sangs rgyas kun //",
    "T02D1681:300b-36": "rab tu sbyor bas yang dag brjod //",
    "T02D1681:300b-37": "thal mo gsum gyi sbyor ba yis //",
    "T02D1681:300b-38": "zhi ba'i thal mos mnyes par bya //",
    "T02D1681:300b-39": "cho ga bzhin du phyag byas te //",
    "T02D1681:300b-40": "ci rigs mchod pa rnams byas la //",
    "T02D1681:300b-41": "'dod pa lnga yi yon tan rnams //",
    "T02D1681:300b-42": "dbang po kun nas spro bar bya //",
    "T02D1681:300b-43": "dngos grub thams cad sgrub byed pa //",
    "T02D1681:300b-44": "zhi ba'i thal mo'i sbyor ba yis //",
    "T02D1681:300b-45": "sha rdza gandar tshul gyis su //",
    "T02D1681:300b-46": "rdo rje dbyangs kyis bstod par bya //",
    "T02D1681:300b-47": "mnyam nyid mi g-yo mnyam nyid mchog gi chos nyid can //",
    "T02D1681:300b-48": "thugs rje'i bdag nyid 'gro ba'i sdug bsngal sel bar mdzad //",
    "T02D1681:301a-0": "yon tan mtha' yas dngos grub thams cad sbyin @301a * //",
    "T02D1681:301a-1": "mdzad pa //",
    "T02D1681:301a-2": "dri med mi g-yo mnyam med dam pa'i chos mchog can //",
    "T02D1681:301a-3": "yon tan shin tu phra ba'i cha la'ang tshad med de //",
    "T02D1681:301a-4": "dpe ni nam mkha' dang yang bskrun du yod ma yin //",
    "T02D1681:301a-5": "dngos grub mtha' yas mnyam med dpe dang bral ba rnams //",
    "T02D1681:301a-6": "sems can khams la dngos grub mchog rnams nges par stsol //",
    "T02D1681:301a-7": "rtag tu dri ma med pa'i thugs rje'i shugs las byung //",
    "T02D1681:301a-8": "smin lam grub pa 'gag pa med pa'i chos nyid can //",
    "T02D1681:301a-9": "'gro ba'i don bsgrub rab tu brtson pa mtha' yas pa //",
    "T02D1681:301a-10": "thugs rje chen po bdag nyid rtag tu rnam par snang //",
    "T02D1681:301a-11": "tshad med tshad dang bral ba shin tu rdzogs pa yis //",
    "T02D1681:301a-12": "bde bar gshegs pa'i go 'phang dam pa brnyes gyur kyang //",
    "T02D1681:301a-13": "khams gsum rnams la dngos grub mtshog stsol mdzad pa yi //",
    "T02D1681:301a-14": "thugs rje'i spyod pa mi g-yo 'gag pa yongs mi 'gyur //",
    "T02D1681:301a-15": "ae ma'o shin tu bzang po'i chos nyid mchog dang ldan //",
    "T02D1681:301a-16": "mchog sbyin rnams kyi nang na go 'phang mchog brnyes pas ;",
    "T02D1681:301a-17": "/ khams gsum kun la rtag tu dngos grub mchog stsol mdzad //",
    "T02D1681:301a-18": "mgon po dus gsum sgrib pa med par rab mkhyen pa //",
    "T02D1681:301a-19": "dam tshig mchog gsum dngos grub dam pa bdag la stsol //",
    "T02D1681:301a-20": "de nas sngon tshe gang byas pa'i //",
    "T02D1681:301a-21": "sdig pa rnams ni bshags par bya //",
    "T02D1681:301a-22": "rgyal ba rnams ni dge mdzad la //",
    "T02D1681:301a-23": "ma lus rjes su yi rang bya //",
    "T02D1681:301a-24": "de rnams gsol gdab par bya ba //",
    "T02D1681:301a-25": "skad cig skad cig sems par bya //",
    "T02D1681:301a-26": "ma lus pa yi dge ba rnams //",
    "T02D1681:301a-27": "sems can rnams la bsngo bar bya //",
    "T02D1681:301a-28": "de nas brtson 'grus chen po'i go bgos pa //",
    "T02D1681:301a-29": "snying rje chen pos brlan pa'i sems gzhan la phan",
    "T02D1681:301a-30": "pa gcig pu mthar gyur pa'i mchog ma lus lus",
    "T02D1681:301a-31": "pa med pa'i 'jig rten na gnas pa'i 'gro ba",
    "T02D1681:301a-32": "thams cad bdag gis sdug bsngal gyi rgya mtsho las",
    "T02D1681:301a-33": "bsgral bar bya'o snyam du bsams te /",
    "T02D1681:301a-34": "de bzhin gshegs pas thams cad kyi sku dang gsung",
    "T02D1681:301a-35": "dang thugs rdo rje'i bdag po bde ba chen po",
    "T02D1681:301a-36": "dpal rdo rje sems dpa'i ting nge 'dzin mngon du",
    "T02D1681:301a-37": "byas nas padma'i lag pa g-yas g-yon gyi mthil la",
    "T02D1681:301a-38": "ma ta yi ge gnyis las nyi ma dang zla",
    "T02D1681:301a-39": "ba'i dkyil 'khor gyi cha thams cad kyis rnam par",
    "T02D1681:301a-40": "mdzes par mngon du brtags te /",
    "T02D1681:301a-41": "de'i steng du 'dis rdo rje dang padmor bsam par bya ste /",
    "T02D1681:301b-0": "aom @301b ma h'a su kha sa manta bha dra",
    "T02D1681:301b-1": "h'um aa zhes brjod nas rdo rje'i tshig las mngon",
    "T02D1681:301b-2": "du bsdu ba dang /",
    "T02D1681:301b-3": "spro ba bya ba ni 'od zer gyi rgyan sna",
    "T02D1681:301b-4": "tshogs kyi phreng bas spro ba dang bsdu ba bya",
    "T02D1681:301b-5": "ste / g-yon pa'i sor mo thams cad du yi ge sa bon lnga las gzugs mar bsam /",
    "T02D1681:301b-6": "g-yas kyi rnams la gtso bo rnams tshul 'di bsam mo //",
    "T02D1681:301b-7": "aam aa aam aa aam /",
    "T02D1681:301b-8": "h'um h'um tr'am hr'i:aa /",
    "T02D1681:301b-9": "de nas snying po 'dis rdo rje thal mo bcing bar bya'o //",
    "T02D1681:301b-10": "aom badzra aanydza li aom //",
    "T02D1681:301b-11": "rdo rje khu tshur bsdams pa'i snying po ni /",
    "T02D1681:301b-12": "aom badzra bandha h'um /",
    "T02D1681:301b-13": "de yang snying po 'di lan gnyis sam gsum du brjod de dbab par byin gyis brlab po //",
    "T02D1681:301b-14": "aom badzra padma sam yo ga a'a be sha a'a be sha ma h'a su kha /",
    "T02D1681:301b-15": "aom badzra satva h'um aa /",
    "T02D1681:301b-16": "su ra ta stam /",
    "T02D1681:301b-17": "dza:h'um bam ho:bcings pa de 'bab par gyur gyi bar",
    "T02D1681:301b-18": "du brjod nas de nas snying gar dgrol bar bya'o",
    "T02D1681:301b-19": "// aom badzra bandha ma h'a kro dha ha na da ha pa tsa ga ta ya /",
    "T02D1681:301b-20": "sarba dushta pra dushtam /",
    "T02D1681:301b-21": "me ma na sid tsa /",
    "T02D1681:301b-22": "dzny'a na mah'a ta monta ka ra bi ti tsi gi ra bi ki ra h'um /",
    "T02D1681:301b-23": "trad ta trad te ta trad te /",
    "T02D1681:301b-24": "de nas rang gi lus mi shes pa'i dri ma",
    "T02D1681:301b-25": "dang bral nas zla ba lta bur yongs su dag",
    "T02D1681:301b-26": "par bsgoms te / aom sarbba bi shuddhi dharm'a ta sa ma ya h'um zhes yid la brjod do //",
    "T02D1681:301b-27": "de nas bcings pa de slar gnyis su bcings nas",
    "T02D1681:301b-28": "mdzub mo gnyis brkyang ba las lcags kyu ltar bcus",
    "T02D1681:301b-29": "te / de bzhin du rang gi snying gar sngags 'dis grol bar bya'o //",
    "T02D1681:301b-30": "aom badzra bandha aam gu sha mah'a kro dha dza:h'um bam ho: //",
    "T02D1681:301b-31": "h'um h'um phat phat /",
    "T02D1681:301b-32": "de nas bdag nyid shin tu rnam par dag par bsams te /",
    "T02D1681:301b-33": "ye shes yongs su dag pa tsam la dmigs nas",
    "T02D1681:301b-34": "sangs rgyas bcom ldan 'das de dag gis bdag la",
    "T02D1681:301b-35": "'dis bskul bar bsam mo //",
    "T02D1681:301b-36": "stong pa yod med shin tu rnal 'byor mthus //",
    "T02D1681:301b-37": "nam mkha' bzhin du dam tshig nye bar gshegs //",
    "T02D1681:301b-38": "bde gshegs bde bar gshegs pa bzhengs su gsol //",
    "T02D1681:301b-39": "rdo rje sems dpa'i skal bzang dpal khyod bdag /",
    "T02D1681:301b-40": "de nas de bdag gis bdag la bskul bar rig",
    "T02D1681:301b-41": "nas bdag nyid bde ba chen po rim pa 'di",
    "T02D1681:301b-42": "ltar bskyed bar bya'o //",
    "T02D1681:301b-43": "h'um gis phyag rgya dang bcas par byin gyis brlab par bya ste /",
    "T02D1681:301b-44": "de la phyag rgya ni rdo rje bcings pa las brkyang ste /",
    "T02D1681:301b-45": "mthe'u chung dang srin lag gi dbus su mthe bong rtse sbyar nas /",
    "T02D1681:301b-46": "dbab pa byas la /",
    "T02D1681:301b-47": "snying gar dbu ma rtse mo can du byas te /",
    "T02D1681:302a-0": "@302a * // aa'i padma'i steng du gzhag go //",
    "T02D1681:302a-1": "aom mah'a su kha sa manta pa tra aa bhi",
    "T02D1681:302a-2": "shinytsa h'um aa zhes brjod nas dbab pa'i phyag rgya",
    "T02D1681:302a-3": "bskyod do // yang na aa las zla ba'i dkyil 'khor du brtags te /",
    "T02D1681:302a-4": "sa bon rgyal po rdo rje sems dpa'i kun gzhi rnam par shes pa bzhin bsams te /",
    "T02D1681:302a-5": "h'um gdan la aa la sogs pas kyang 'od zer",
    "T02D1681:302a-6": "gyi chas brgyan pa ltar bsams nas sa bon h'um",
    "T02D1681:302a-7": "de las rdo rje rtse lnga par bsam mo //",
    "T02D1681:302a-8": "h'um h'um h'um h'um h'um zhes brjod pa 'dis rdo rje rtse lnga pa 'dir mngon du 'grub ste /",
    "T02D1681:302a-9": "rdo rje'i ye shes de las ye shes rnam lngar gzugs dang kha dog sna tshogs su byung nas //",
    "T02D1681:302a-10": "de bzhin gshegs pa thams cad kyi dkyil 'khor chen",
    "T02D1681:302a-11": "po la sogs par kun du snang bar byed par",
    "T02D1681:302a-12": "bsams te / de bdag nyid rdo rje la slar",
    "T02D1681:302a-13": "'dus pas phyag rgya chen po'i tshul du gyur par",
    "T02D1681:302a-14": "bsams te / bsams la / thams cad bde byed dkar ba'i phyir //",
    "T02D1681:302a-15": "thams cad dag la rnam dag ste //",
    "T02D1681:302a-16": "zla ba gang ba dkar pa'i sku //",
    "T02D1681:302a-17": "rdo rje sems dpa' mchog tu bde //",
    "T02D1681:302a-18": "rdo rje sems dpa'i phyag rgya ni //",
    "T02D1681:302a-19": "dmar po sna tshogs 'bar ba'i 'od //",
    "T02D1681:302a-20": "g-yas kyis 'dud pa'i snying ga ru //",
    "T02D1681:302a-21": "'dzum bcas rdo rje gsor bar mdzad //",
    "T02D1681:302a-22": "sems dpa'i skyil krung dbyibs su gnas //",
    "T02D1681:302a-23": "chu skyes spyan yang yid tsam rgyas //",
    "T02D1681:302a-24": "sangs rgyas rin chen dbu rgyan rnams //",
    "T02D1681:302a-25": "sna tshogs rgyan gyis rnam par bklubs //",
    "T02D1681:302a-26": "rgyab tu 'od dang 'dra ba yi //",
    "T02D1681:302a-27": "zla ba'i dkyil 'khor 'od kyi mchog / aa las yang dag bskyed byas te //",
    "T02D1681:302a-28": "de nas kun du spro bar bya //",
    "T02D1681:302a-29": "sangs rgyas rin chen khams gsum ni //",
    "T02D1681:302a-30": "rin chen gzhan dang mtshungs pa med //",
    "T02D1681:302a-31": "sangs rgyas kun gyi rin po che //",
    "T02D1681:302a-32": "de bas dbu rgyan mchog ces bya //",
    "T02D1681:302a-33": "bdag gi gzhan gyis mi 'phrogs te //",
    "T02D1681:302a-34": "dag cing dang ba'i chu 'dra ba //",
    "T02D1681:302a-35": "ngo bo nyid kyi mthar gyur pas //",
    "T02D1681:302a-36": "rang bzhin gyi ni dngos grub 'grub //",
    "T02D1681:302a-37": "de nas byin rlabs tshul gyis su //",
    "T02D1681:302a-38": "snying ga smin mtshams mgrin spyi bor //",
    "T02D1681:302a-39": "gar bcas lag pa 'dud pa yis //",
    "T02D1681:302a-40": "rdo rje phyag rgya bcing bar bya //",
    "T02D1681:302a-41": "byin rlabs phyag rgya 'di yin te //",
    "T02D1681:302a-42": "rdo rje khu tshur bcings byas te //",
    "T02D1681:302a-43": "mdzub mo mthe bo'i mtshan nyid du //",
    "T02D1681:302a-44": "g-yas pa'i mthe bo dbang po yis //",
    "T02D1681:302b-0": "kha ru bcug nas bsdam par @302b bya ;",
    "T02D1681:302b-1": "/'di yis byin gyis brlabs pa yis //",
    "T02D1681:302b-2": "rdo rje dga' chen thob par 'gyur //",
    "T02D1681:302b-3": "bde ba chen po bde byed che //",
    "T02D1681:302b-4": "phyi yi gsang ba rnam sdud yid //",
    "T02D1681:302b-5": "rdo rje dga' ba rab bcings nas //",
    "T02D1681:302b-6": "dbu ma bcings ba nang du gzhug / mthe bo mthe'u chung mnyam bsnol ba'i //",
    "T02D1681:302b-7": "rdo rje'i phyag rgya bsgrub par bya ;",
    "T02D1681:302b-8": "/ bcing ba de yis byin brlabs na //",
    "T02D1681:302b-9": "rdo rje 'dzin pa mchog tu 'gyur //",
    "T02D1681:302b-10": "'di yis ji ltar rigs pa yis //",
    "T02D1681:302b-11": "blo dang ldan pas dbang bskur bya //",
    "T02D1681:302b-12": "dar gyi bcing bas bcing bya ste //",
    "T02D1681:302b-13": "'gying dang bcas pas mtha' dgrol bya //",
    "T02D1681:302b-14": "dar dpyangs 'dra ba'i tshul nyid kyis //",
    "T02D1681:302b-15": "thal mo yis ni bstan par bya //",
    "T02D1681:302b-16": "sngags shes pa yis sngags 'di yis //",
    "T02D1681:302b-17": "h'um aa bhi shinytsa mam //",
    "T02D1681:302b-18": "'di ni rang gi rigs kyi dbang bskur ba'i byin gyis brlab pa'i rim pa'o //",
    "T02D1681:302b-19": "mthe bo sems dpa'i skyil krung las //",
    "T02D1681:302b-20": "mdzub mo rtse mo dgug par bya //",
    "T02D1681:302b-21": "gung mo mchog gnyis mnyam sbyor mnyam //",
    "T02D1681:302b-22": "lhag ma rdo rje thal mo 'od //",
    "T02D1681:302b-23": "sangs rgyas rin chen dbang bskur rgya //",
    "T02D1681:302b-24": "rang byung ba yis dbang bskur bas //",
    "T02D1681:302b-25": "rgyal srid mchog gi dngos grub kun //",
    "T02D1681:302b-26": "ma lus lus pa med par 'grub //",
    "T02D1681:302b-27": "spyi bo dang ni dpral ba gnyis //",
    "T02D1681:302b-28": "glo dang de bzhin rgyab nyid du //",
    "T02D1681:302b-29": "byas nas dar dpyangs tshul du bya //",
    "T02D1681:302b-30": "aom buddha aa bhi she ke ru ru sphu ru",
    "T02D1681:302b-31": "dzva la tishtha buddha lo tsa sarbba aartha s'a dha",
    "T02D1681:302b-32": "na aa bhi shi nytsa mam sv'a h'a /",
    "T02D1681:302b-33": "sangs rgyas kun gyis dbang bskur ba'o //",
    "T02D1681:302b-34": "rdo rje rab tu dga' ba'i phyag rgyas snga ma bzhin dbang bskur ro //",
    "T02D1681:302b-35": "aom badzra ratna aam bhi she ka hi ri mi",
    "T02D1681:302b-36": "ti ri ni shr'i ya aa bhi shinytsa mam sv'a",
    "T02D1681:302b-37": "h'a / rdo rje rin chen gyis dbang bskur ba'o //",
    "T02D1681:302b-38": "aom padma aa bhi she ka t'a re tu re tutt'a re ai bhi shi nytsa mam sv'a h'a //",
    "T02D1681:302b-39": "de'i phyag rgya ni sangs rgyas rin chen gyis dbang",
    "T02D1681:302b-40": "bskur bas dbu ma'i rtse mo phab pa ni padma",
    "T02D1681:302b-41": "rin chen gyi phyag rgya ste /",
    "T02D1681:302b-42": "'dis snga ma bzhin du dbang bskur ro //",
    "T02D1681:302b-43": "rdo rje thal mo rab sbyar te //",
    "T02D1681:302b-44": "gnyis kyis rin chen 'dzin pa ltar //",
    "T02D1681:302b-45": "ji ltar rigs pas mnyam par bya //",
    "T02D1681:302b-46": "mthe bo'i rtse mo gdong bzhi yis //",
    "T02D1681:302b-47": "phyag rgya de nas rab bsgyur te //",
    "T02D1681:302b-48": "g-yas pa nyid du gzhag par bya //",
    "T02D1681:302b-49": "blo dang ldan pa'i sngags 'di yis //",
    "T02D1681:302b-50": "sngags rigs de bzhin dbang bskur bya //",
    "T02D1681:302b-51": "aom ratna ratna aa bhi she ke tram tram /",
    "T02D1681:302b-52": "bha bha ta ta tra tra tra tra aa bhi shinytsa mam sv'a h'a /",
    "T02D1681:303a-0": "@303a * // rin chen rigs kyi dbang bskur ba'o //",
    "T02D1681:303a-1": "rdo rje thal mo gdab pa ste //",
    "T02D1681:303a-2": "mdzub mo'i rtse mo yud tsam dgug / mthe bo dpa' bo'i skyil krung du //",
    "T02D1681:303a-3": "lhag ma rnams ni 'od bzhin btang //",
    "T02D1681:303a-4": "sngon bzhin yang ni spyang bar bya //",
    "T02D1681:303a-5": "las kyi rin chen dbang bskur ba'o //",
    "T02D1681:303a-6": "aom badzra karmma ratna aa bhi she ke hi hi hi hi /",
    "T02D1681:303a-7": "shr'i padma ba da mu she aa bhi shinytsa mam sv'a h'a /",
    "T02D1681:303a-8": "rig sngags spyis bdag la dbang bskur bar bstan te",
    "T02D1681:303a-9": "rang gi rigs kyi thog ma nyid du dbang bskur",
    "T02D1681:303a-10": "ro // de ltar bdag nyid dbang bskur bar byas nas //",
    "T02D1681:303a-11": "ge bgo bar ste /",
    "T02D1681:303a-12": "rdo rje khu tshur brkyang ba las mgrin par bzhag ste /",
    "T02D1681:303a-13": "aom badzra ka ba tsa y'a mam ham bam yam /",
    "T02D1681:303a-14": "zhes bya ba'i snying po brjod nas bcings pa de las mdzub mo brkyang ste /",
    "T02D1681:303a-15": "so so nas gdod sprad pa mdud pa'i tshul gyis snying gnas brtsams te /",
    "T02D1681:303a-16": "spyi bo'i gtsug gi bar du sngags 'dis aom tum ka ba tsa yam mam h'um /",
    "T02D1681:303a-17": "lan gsum du byas na lus la cis kyang mi phyed par 'gyur ro //",
    "T02D1681:303a-18": "de nas aa las bcom ldan 'das ma rdo rje",
    "T02D1681:303a-19": "shin tu dga' ba ma'am rdo rje sems ma bskyed",
    "T02D1681:303a-20": "de / bcom ldan 'das kyi cha lugs dang /",
    "T02D1681:303a-21": "kha dog dbyibs su ldan pa g-yas g-yon gyi padmo'i",
    "T02D1681:303a-22": "dbyibs can du shes rab kyi pha rol tu phyin",
    "T02D1681:303a-23": "pa la snga ma bzhin du byin gyis brlab pa",
    "T02D1681:303a-24": "la sogs pa bya ste /",
    "T02D1681:303a-25": "gnyis su med pa'i ting nge 'dzin kyis brtsam par bya ba ni lung ngo //",
    "T02D1681:303a-26": "dza:h'um bam ho:zhes brjod cing bcing ba ni nang gi",
    "T02D1681:303a-27": "dbu ma'i lcags kyu rang gi snying gar lcags kyus",
    "T02D1681:303a-28": "drang bar bya / de nyid gdong reg pa ni zhags pa'o //",
    "T02D1681:303a-29": "de nyid lu gu rgyud ltar byas pa ni bcing ba'o //",
    "T02D1681:303a-30": "de nyid rtse mo bsdams pa ni dgyes pa'o //",
    "T02D1681:303a-31": "'di ni gsang ba'i phyag rgya ste /",
    "T02D1681:303a-32": "phyi'i phyag rgya rnams kyis kyang sbyar bar bya'o //",
    "T02D1681:303a-33": "de la de rnams kyi phyag rgya ni 'di lta ste /",
    "T02D1681:303a-34": "rdo rje bcing ba gnyis su bya ste /",
    "T02D1681:303a-35": "g-yon pa'i steng du g-yas pa bzhag nas mthe'u chung",
    "T02D1681:303a-36": "bsnol ba la g-yon gyi mdzub mo bsgreng ba'i tshigs",
    "T02D1681:303a-37": "nas g-yas kyi mdzub mo dgug pa ni rdo rje",
    "T02D1681:303a-38": "'dod pa'i phyag rgya ste /",
    "T02D1681:303a-39": "aom badzra k'a ma aam ku sha ka ta ka",
    "T02D1681:303a-40": "ta h'um dza:zhes pa'i snying po dang bcas pas drang",
    "T02D1681:303a-41": "bar bya'o // de nyid las phan tshun du mdzub mo gnyis zhags pa ltar bcings te /",
    "T02D1681:303a-42": "aom badzra pra be sha ya phra be sha ya sv'a h'a /",
    "T02D1681:303b-0": "@303b zhes bya ba'i snying po dang bcas pas gzhug go //",
    "T02D1681:303b-1": "de nyid las phan tshun shin tu bskums te /",
    "T02D1681:303b-2": "aom badzra k'a ma bandha bandha bam /",
    "T02D1681:303b-3": "zhes pas bcing bar bya'o //",
    "T02D1681:303b-4": "de nyid las mthe'u chung gnyis lu gu rgyud ltar",
    "T02D1681:303b-5": "gzung ste rgyab sbyar ba 'di ni rdo rje dgyes",
    "T02D1681:303b-6": "pa'o // aom badzra dushti k'a ma su ke sho ta ya ho //",
    "T02D1681:303b-7": "zhes brjod nas phyag rgya des dgyes par bya ste /",
    "T02D1681:303b-8": "bde ba'i thal mo 'am /",
    "T02D1681:303b-9": "zhi ba'i thal mo gsum gyis dgyes pa bskyed nas",
    "T02D1681:303b-10": "mdun du rdo rje shin tu dga' ba la sogs",
    "T02D1681:303b-11": "pa mngon du blta bar bya ba'i phyir dbyangs kyis",
    "T02D1681:303b-12": "bskul bar bya'o // rdo rje sems dpa' bde chen",
    "T02D1681:303b-13": "skal bzang khyod bdag lags so sgrub la rtogs par",
    "T02D1681:303b-14": "bskul bar bya'o // mdzad du gsol // de bzhin",
    "T02D1681:303b-15": "gshegs pa kun gyi bdag nyid bde ba mkha' 'gro",
    "T02D1681:303b-16": "sgyu ma sna tshogs bde ba'i mchog /'gro ba'i rgyud",
    "T02D1681:303b-17": "rnams rnam pa sna tshogs 'dul mchog grub pa bdag",
    "T02D1681:303b-18": "la grub par mdzad du gsol //",
    "T02D1681:303b-19": "aa la la ho //",
    "T02D1681:303b-20": "de bzhin gshegs pa'i sbyor ba rnam pa sna tshogs gar rnams bstan du gsol //",
    "T02D1681:303b-21": "dza:h'um bam ho:kye ma bde mchog bde bas gzung ba rnam par sprul pa snang bar mdzad du gsol /",
    "T02D1681:303b-22": "aa la la la la ho //",
    "T02D1681:303b-23": "de bzhin gshegs pa kun gyi sna tshogs sgyu ma mkha' 'gro slob mas gzung du gsol //",
    "T02D1681:303b-24": "de nas 'jug pa de langs te /",
    "T02D1681:303b-25": "ma dang ta las gyur pa'i mig gis nam mkha'i",
    "T02D1681:303b-26": "ngos la bde bar gshags pa rnams kyis til 'bru",
    "T02D1681:303b-27": "bzhin btags te rdo rje lcags kyu bcings nas dza:h'um",
    "T02D1681:303b-28": "bam ho:zhes brjod cing rang gi lha la mchod pa'i",
    "T02D1681:303b-29": "phyir de rnams kyi snying gar gzhug par bya'o //",
    "T02D1681:303b-30": "yang na rang bzhin gyis grub pa'i phyag rgya stsal te /",
    "T02D1681:303b-31": "cho ga ji lta ba bzhin du byin gyis brlabs la /",
    "T02D1681:303b-32": "dbang bskur ba la sogs pa byas //",
    "T02D1681:303b-33": "mchod pa brtsam par bya'o //",
    "T02D1681:303b-34": "mdun du zla ba'i kha dog can //",
    "T02D1681:303b-35": "chu skyes zhal ni 'dzum dang bcas //",
    "T02D1681:303b-36": "phyag rgya mda' ltang 'dren pa 'dzin //",
    "T02D1681:303b-37": "sangs rgyas rin chen rnams kyis brgyan //",
    "T02D1681:303b-38": "rgyab tu lha mo chu srin gyi //",
    "T02D1681:303b-39": "padma dmar po 'od dang ldan //",
    "T02D1681:303b-40": "dpal byed dran pa sna tshogs kyi //",
    "T02D1681:303b-41": "sangs rgyas dbu rgyan mchog 'dzin ma //",
    "T02D1681:303b-42": "sngo mthing mchog gi phyag gnyis kyis //",
    "T02D1681:303b-43": "phyag rgya rang gis 'khyud pa yi //",
    "T02D1681:303b-44": "sangs rgyas dbu rgyan phreng ba la //",
    "T02D1681:303b-45": "sna tshogs rgyan gyis rnam par bklubs //",
    "T02D1681:303b-46": "'dud bcas g-yon nas sngo bsangs te //",
    "T02D1681:304a-0": "sangs rgyas gtsug gis rnam @304a * //",
    "T02D1681:304a-1": "bar spras //",
    "T02D1681:304a-2": "rnal 'byor 'byor ldan bsam bya ba //",
    "T02D1681:304a-3": "rang gi snying po rdzogs par bya //",
    "T02D1681:304a-4": "bzhi po de rnams ni phyag rgya phyi mo'i tshogs",
    "T02D1681:304a-5": "su bstan te gzugs dang sgra dang dri dang ro'i",
    "T02D1681:304a-6": "lha mo rnams phyogs bzhir rang gi stan la padmo'i",
    "T02D1681:304a-7": "lo ma la gnas par bsam mo //",
    "T02D1681:304a-8": "padmo'i phyi mtshams su sgeg mo dang /",
    "T02D1681:304a-9": "phreng ba ma dang /",
    "T02D1681:304a-10": "dbyangs can ma dang /",
    "T02D1681:304a-11": "gar ma la sogs pa grva bzhir gzhag go / de bzhin du me tog ma dang /",
    "T02D1681:304a-12": "bdug pa ma dang /",
    "T02D1681:304a-13": "mar me ma dang /",
    "T02D1681:304a-14": "sna tshogs kyi dri la sogs pa yang phyogs mtshams su gzhag go //",
    "T02D1681:304a-15": "gling bu dang /",
    "T02D1681:304a-16": "pi wang dang /",
    "T02D1681:304a-17": "cang te'u dang /",
    "T02D1681:304a-18": "rdza rnga dang /",
    "T02D1681:304a-19": "cha lang dang /",
    "T02D1681:304a-20": "dar dir dang /",
    "T02D1681:304a-21": "pa ta ha brdung ba la sogs pa yang phyogs phyogs su gzhag go //",
    "T02D1681:304a-22": "shar gyi sgo ru bsam pa ni /",
    "T02D1681:304a-23": "rdo rje lcags kyu 'dod pa mchog / g-yon du rdo rje zhags pa ste //",
    "T02D1681:304a-24": "nub tu rdo rje lcags kyu rgyud //",
    "T02D1681:304a-25": "byang du dril bu bshad pa ste //",
    "T02D1681:304a-26": "de rnams rang gi las la brtson //",
    "T02D1681:304a-27": "kun kyang gzugs kyi mchog ldan pa //",
    "T02D1681:304a-28": "rang gi lha la rjes mthun pa'i //",
    "T02D1681:304a-29": "rang gi phyag mtshan 'dzin ldan par //",
    "T02D1681:304a-30": "sngags shes pas ni dgod par bya //",
    "T02D1681:304a-31": "rang gi lha yi sbyor ldan pas //",
    "T02D1681:304a-32": "ci rigs mnyam par gzhag bya ste //",
    "T02D1681:304a-33": "mnyam par gzhag pa'i ting 'dzin nyid //",
    "T02D1681:304a-34": "rdo rje 'dzin du nye bar 'gyur //",
    "T02D1681:304a-35": "de nas ji ltar sbyor ba yi //",
    "T02D1681:304a-36": "sbyor dgyes pa yis rol byas te //",
    "T02D1681:304a-37": "sbyor ba bzhi yi tshul gyis su //",
    "T02D1681:304a-38": "mnyam par gzhag nas rab tu bya //",
    "T02D1681:304a-39": "mchod pa thams cad ma 'byor na //",
    "T02D1681:304a-40": "phyag rgya bcing zhing mchod bya ba //",
    "T02D1681:304a-41": "rang nyid lha yi ngo bo la //",
    "T02D1681:304a-42": "de dag gis mchod dmigs par bya //",
    "T02D1681:304a-43": "brdung dang gar du bcas pa yis //",
    "T02D1681:304a-44": "ste ga bcas dga' bas bde ba yi //",
    "T02D1681:304a-45": "glu la sogs pa'i ro ldan pas //",
    "T02D1681:304a-46": "h'um aa /",
    "T02D1681:304a-47": "bde ba chen po skal bzang khyod //",
    "T02D1681:304a-48": "thams cad 'dod pa bzhin du 'dod chags pas //",
    "T02D1681:304a-49": "bcom ldan 'das la bdag bzhes shig / mchod pa",
    "T02D1681:304a-50": "thams cad kyi cho ga la sogs pa sbyor ba",
    "T02D1681:304a-51": "dang ldan pas dbul bar bya'o //",
    "T02D1681:304a-52": "dza:h'um bam ho:ru ta ma ta sma ra tra /",
    "T02D1681:304a-53": "hu lu hu lu /",
    "T02D1681:304a-54": "pra si ta /",
    "T02D1681:304a-55": "ta ki h'um /",
    "T02D1681:304a-56": "tru ta ki ni /",
    "T02D1681:304a-57": "h'um dza dza /",
    "T02D1681:304a-58": "hu lu hu lu /",
    "T02D1681:304a-59": "aa la la ho //",
    "T02D1681:304a-60": "shuddha /",
    "T02D1681:304a-61": "siddha ya /",
    "T02D1681:304a-62": "da ri sha ya /",
    "T02D1681:304a-63": "sarba ka te ta ghe ta ghe ta ghe /",
    "T02D1681:304a-64": "ta ta ghe ta ghe /",
    "T02D1681:304a-65": "ghe ghe ta /",
    "T02D1681:304b-0": "@304b ghe te ghe ta /",
    "T02D1681:304b-1": "ghe na to //",
    "T02D1681:304b-2": "taki h'um dza dza /",
    "T02D1681:304b-3": "hu lu hu lu hu lu /",
    "T02D1681:304b-4": "aa la la la ho ru ta ma ta /",
    "T02D1681:304b-5": "thal mo myur ba ste /",
    "T02D1681:304b-6": "bcom ldan 'das dpal chen rdo rje sems dpa' bde",
    "T02D1681:304b-7": "ba chen po la 'dis mchod pa thams cad dbul",
    "T02D1681:304b-8": "bar bya'o // te ghe ta ghe /",
    "T02D1681:304b-9": "ta ghe ghe /",
    "T02D1681:304b-10": "ta ghe ghe /",
    "T02D1681:304b-11": "ghe ghe ta /",
    "T02D1681:304b-12": "rgyun gyi brdung ba'o //",
    "T02D1681:304b-13": "aam aam aam /",
    "T02D1681:304b-14": "ham ham ham /",
    "T02D1681:304b-15": "bam bam bam /",
    "T02D1681:304b-16": "dam dam dam /",
    "T02D1681:304b-17": "dam tshig gsum gyi brdung ba ste /",
    "T02D1681:304b-18": "'dis ni bcom ldan 'das sku gsung thugs bskul ba'i dam tshig gsum gyi gsang ba'i sbyor ba ste /",
    "T02D1681:304b-19": "de rnams kyi brdung ba dbyangs su blang zhing sha",
    "T02D1681:304b-20": "rdza dang de ba ti dbyangs 'dis kyang sbyor ba'i",
    "T02D1681:304b-21": "bdag nyid kyis h'um la sogs pa'i dbyangs kyis bskul",
    "T02D1681:304b-22": "bar bya'o // rjes su chags pa'i rnam mang dga' ba'i padmo rnam dag pa'i //",
    "T02D1681:304b-23": "mchod pa gsal bas rjes su mchod byas mchog /",
    "T02D1681:304b-24": "rtag pa'i rnal 'byor bde bas bde ba grub par",
    "T02D1681:304b-25": "mdzod // kye mchog bde ba'i dam mchog rang gi ngo bo nyid //",
    "T02D1681:304b-26": "mchog tu bde ba'i rnal 'byor shin tu skal bzang sa chog brnyes pa //",
    "T02D1681:304b-27": "rang gi dam tshig skyon med rtag la rol cig rol cig ho //",
    "T02D1681:304b-28": "kye mchog tu gsang ba'i bdag po rang gi dam tshig yin pa'i phyir //",
    "T02D1681:304b-29": "rab tu gsang ba'i lha mo mchog rnams so //",
    "T02D1681:304b-30": "'gro ba'i rgyud ni rnam pa sna tshogs 'dul ba gsal bar mkhyen //",
    "T02D1681:304b-31": "dam tshig thams cad dngos po brtan g-yo kun gyi ngo bor gyur //",
    "T02D1681:304b-32": "rgyal ba kun gyi bdag nyid rnal 'byor bde ba sgyu ma mkha' 'gro ho //",
    "T02D1681:304b-33": "kye dam pa rtag pa'i dngos grub chen po rab tu bsgrubs la ston /",
    "T02D1681:304b-34": "dza:h'um bam ho:kye ma ho bde mchog bde bas drongs //",
    "T02D1681:304b-35": "rnam par sprul pa snang bar mdzod //",
    "T02D1681:304b-36": "aa la la la ho //",
    "T02D1681:304b-37": "de bzhin gshegs pa thams cad kyi //",
    "T02D1681:304b-38": "mkha' 'gro sgyu ma sna tshogs kyi //",
    "T02D1681:304b-39": "slob ma dag ni gsung du gsol //",
    "T02D1681:304b-40": "'di ni bcom ldan 'das kyi sku dang gsung dang thugs bde bas bskul ba'o //",
    "T02D1681:304b-41": "g-yas dang g-yon gyi lag pa yis //",
    "T02D1681:304b-42": "'gying ba'i tshul gyis gar byas te //",
    "T02D1681:304b-43": "g-yon gyi mthe bo srin lag sbyar //",
    "T02D1681:304b-44": "g-yas gyi ba dan gsum pa yis //",
    "T02D1681:304b-45": "phyag rgya 'di yis btab pa ni //",
    "T02D1681:304b-46": "sangs rgyas kun dang yang dag 'grogs //",
    "T02D1681:304b-47": "thams cad mchog gi dngos grub che //",
    "T02D1681:304b-48": "dbang phyug chen po rab tu 'grub //",
    "T02D1681:305a-0": "@305a * // de nyid dor ba'i tshul gyis su //",
    "T02D1681:305a-1": "slad du brdzun pa cher byas te //",
    "T02D1681:305a-2": "bsgyur nas g-yas kyi 'gram pa dang //",
    "T02D1681:305a-3": "spyi gtsug mtshams su bzhag pa las //",
    "T02D1681:305a-4": "slad du gar gyi dbab tshul gyi //",
    "T02D1681:305a-5": "cha lugs kun gyis rab bsgyur cing //",
    "T02D1681:305a-6": "skal bzang h'um gam dbyangs ldan pas ;",
    "T02D1681:305a-7": "/ mchod pa thams cad dbul bar bya //",
    "T02D1681:305a-8": "la lar zla ba dri med dkyil 'khor stong pas mdzes pa'i gzugs su snang bar snang //",
    "T02D1681:305a-9": "la lar rab tu 'jigs pa'i nyi ma bye ba phrag dgu'i 'od zer mchog pas 'jigs //",
    "T02D1681:305a-10": "la lar mdangs bzangs gzi chen zhe bar ldan pa rgyal ba'i gzugs su snang //",
    "T02D1681:305a-11": "la lar 'gro ba thams cad mnyam par 'jog pa'i gzugs ldan gsung mchog ldan par ston //",
    "T02D1681:305a-12": "rdo rje sems dpa' grub phyir 'dul mkhas ma lus bde ba'i mchog rnams las //",
    "T02D1681:305a-13": "aa ral thams cad mnyam sbyor grub par mdzod //",
    "T02D1681:305a-14": "ru ta ta ma te aa la la la ho //",
    "T02D1681:305a-15": "rnam pa mang po 'dul bar mdzad pa'i tshul la gar mkhan mchog gis gar mdzad pa //",
    "T02D1681:305a-16": "dam tshig gar gyi dbang phyug sangs rgyas gar mkhan gar mdzod aa la la la ho //",
    "T02D1681:305a-17": "rnam mang bde mchog rab tu gar mdzad pa yis thar pa'i bde ba'ang thob par mdzod //",
    "T02D1681:305a-18": "'di yis ba dan gsum dang ldan par gar du bya'o //",
    "T02D1681:305a-19": "rab tu dga' dang rjes su chags par dga' ba'i mda' gzhu rab tu phra bas rgyas btab pas //",
    "T02D1681:305a-20": "rab tu dga' bar sbyor ba'i bde bas myos pa bde ba thams cad bdag la grub par mdzod //",
    "T02D1681:305a-21": "rab tu bde ba'i rnam pa sna tshogs rnam par rgyal ba'i rgyal mtshan bsgrang ba'i longs spyod dang //",
    "T02D1681:305a-22": "rab tu dga' ba'i dbang phyug mchog tu grub pas de bzhin gshegs pa bzhugs //",
    "T02D1681:305a-23": "ho rta mchog ho //",
    "T02D1681:305a-24": "kye ma ho rab tu bde ba'i rnam pa sna tshogs rol cig ho //",
    "T02D1681:305a-25": "de bas slong rnam par rol //",
    "T02D1681:305a-26": "h'um snang bar mdzod //",
    "T02D1681:305a-27": "aa la la la ho //",
    "T02D1681:305a-28": "de bzhin gshegs pa kun gyi mkha' 'gro sgyu ma",
    "T02D1681:305a-29": "rnam pa sna tshogs kyi slob ma gzung du gsol",
    "T02D1681:305a-30": "// kye bde ba'i mchog grub par mdzod //",
    "T02D1681:305a-31": "kye ma ho bad bas bde ba stsol //",
    "T02D1681:305b-0": "dam pa rab tu zhugs par @305b mdzod //",
    "T02D1681:305b-1": "bdag la rab tu bde bar gyur //",
    "T02D1681:305b-2": "aa la la la ho //",
    "T02D1681:305b-3": "kye ma ho shi shi bzhugs shig mkha' 'gro bde ba'i mchog / yongs su skor //",
    "T02D1681:305b-4": "kun du zhugs /",
    "T02D1681:305b-5": "de nas gar dang ldan pa yis //",
    "T02D1681:305b-6": "dbyangs 'di rnams kyis glur blangs shing //",
    "T02D1681:305b-7": "dpal ldan g-yon du 'dud pa yis //",
    "T02D1681:305b-8": "g-yas kyi ba dan gsum du bya //",
    "T02D1681:305b-9": "de ltar g-yas dang g-yon tshul gyis //",
    "T02D1681:305b-10": "sems dpa'i skyil krung bsnyems byas te //",
    "T02D1681:305b-11": "steng du dor dang 'og tu dor //",
    "T02D1681:305b-12": "bskor dang de bzhin byug byas te //",
    "T02D1681:305b-13": "me tog bdug pa mar me mchog / dri yi mchod pa bskor ba yis //",
    "T02D1681:305b-14": "lhag ma gar gyi tshul gyis su //",
    "T02D1681:305b-15": "gling bu pi wang rdza rnga mchog / de bzhin cang te'u rnams dag kyang //",
    "T02D1681:305b-16": "g-yon gyi khu tshur rab bsdams te //",
    "T02D1681:305b-17": "lag pa g-yas pas brdung bya ste //",
    "T02D1681:305b-18": "rang gi ming gis bskul bcas pas //",
    "T02D1681:305b-19": "sngags pas mchod pa dbul bar bya //",
    "T02D1681:305b-20": "zhi ba'i thal mo bde mchog gis //",
    "T02D1681:305b-21": "thal mo'i sbyor bas dgyes ba bskyed //",
    "T02D1681:305b-22": "g-yon du 'dod pas phyag bya zhing //",
    "T02D1681:305b-23": "'dzum dang bcas pas lta ba'i mig / smin ma mig dang mchu gdon pa //",
    "T02D1681:305b-24": "kha dang lus kyi gdon pa yis //",
    "T02D1681:305b-25": "cha lugs ji bzhin gar bya ste /",
    "T02D1681:305b-27": "// phyag rgya thams cad dbul bar bya //",
    "T02D1681:305b-28": "na mo stu sarbba buddhe bhya: / zhes pas phyag rgya rab gnas te //",
    "T02D1681:305b-29": "mchod pa mchog gi dngos grub rnams //",
    "T02D1681:305b-30": "ma lus lus pa med par 'grub //",
    "T02D1681:305b-31": "phyag rgya 'di rnams kyis btab na //",
    "T02D1681:305b-32": "bdag nyid dang ni yang na gzhan //",
    "T02D1681:305b-33": "sgrub pa po ni myur 'grub ste //",
    "T02D1681:305b-34": "rdo rje sems dpa' mchog 'drar 'gyur //",
    "T02D1681:305b-35": "langs pa'i tshe yang de bzhin du dbang bskur ba dang /",
    "T02D1681:305b-36": "srung ba la sogs pa byas te //",
    "T02D1681:305b-37": "bde ba'i thal mos dgyes pa bskyed nas ci dga' bar gnas par bya'o //",
    "T02D1681:305b-38": "aom rdo rje sems dpa' sdud pa dang //",
    "T02D1681:305b-39": "rdo rje rin chen bla med pa //",
    "T02D1681:305b-40": "rdo rje chos ni gsung ba dang //",
    "T02D1681:305b-41": "rdo rje las ni byed par 'gyur //",
    "T02D1681:305b-42": "aa ho su kha zhes pa'i ming //",
    "T02D1681:305b-43": "rdo rje sems gang gang klog pa //",
    "T02D1681:305b-44": "sdig pa kun las grol 'gyur zhing //",
    "T02D1681:305b-45": "bsod nams rnams ni byin brlabs 'gyur //"
}