{
    "NK082(zu)017:0": "lta ba'i sgron ma bzhugs so //",
    "NK082(zu)017:1": "gdod nas ma skyes rnam dag byang chub sems //",
    "NK082(zu)017:2": "rgyal ba rgya mtsho'i thugs dang ye nas mnyam //",
    "NK082(zu)017:3": "rig dang gti mug sgyu ma'i khyad par las //",
    "NK082(zu)017:4": "srid dang rnam grol rgyu dang 'bras bur snang //",
    "NK082(zu)017:5": "dngos po med phyir dngos por rtog pa'ang med //",
    "NK082(zu)017:6": "chos can mi dmigs chos nyid yod ma yin //",
    "NK082(zu)017:7": "zhes pa bzlog phyir rkyen bshad ma gtogs pa //",
    "NK082(zu)017:8": "chos kyi ngang la tshig med brjod du med //",
    "NK082(zu)017:9": "snang ba nyid na med pa'i smig rgyu la //",
    "NK082(zu)017:10": "shes ldan rnams ni med pa'i blo mi 'byung //",
    "NK082(zu)017:11": "chos rnams rang bzhin ma skyes rtog pa yis //",
    "NK082(zu)017:12": "mkhas pas skye med stong par sgro mi 'dogs //",
    "NK082(zu)017:13": "ji bzhin ma skyes gdod nas zhi ba yi //",
    "NK082(zu)017:14": "gnyis med spros bral rang rig blo ldan pa //",
    "NK082(zu)017:15": "brjod med ngang tsam du yang mi gnas na //",
    "NK082(zu)017:16": "dngos dang tha snyad 'dzin par ga la 'gyur //",
    "NK082(zu)017:17": "bdag med chos sku byang chub snying po las //",
    "NK082(zu)017:18": "gzhan nas btsal zhing thob pa ma yin yang //",
    "NK082(zu)017:19": "rmi lam sad nas gzugs dang bral ba bzhin //",
    "NK082(zu)017:20": "sgrib spangs byang chub thob ces rgyal bas gsungs //",
    "NK082(zu)017:21": "rmi lam skyes bus dug 'thungs ji bzhin du //",
    "NK082(zu)017:22": "srid rgyu nyon mongs las rnams de ltar shes //",
    "NK082(zu)017:23": "rmi lam dug nad sdug bsngal bzod dka' ba //",
    "NK082(zu)017:24": "skye rga na 'chi 'khor ba'i sdug bsngal yin //",
    "NK082(zu)017:25": "rmi lam nad sel sman dang 'dra ba ni //",
    "NK082(zu)017:26": "'phags lam rnam thar mang por rig par bya //",
    "NK082(zu)017:27": "sdug bsngal khad kyis 'byang ba'i skad cig ma //",
    "NK082(zu)017:28": "shes rab ting 'dzin khyad par skye ba'i tshul //",
    "NK082(zu)017:29": "rmi lam nad bsal sos pa'i bde rnyed pa //",
    "NK082(zu)017:30": "sems kyi rang bzhin byang chub thob pa'i dpe //",
    "NK082(zu)017:31": "rmi lam nyid na rgyu 'bras mi bslu bzhin //",
    "NK082(zu)017:32": "ma rig gnyid log rnams la de ltar nges //",
    "NK082(zu)017:33": "rmongs pa'i gnyid sad shes rab ldan pa dang //",
    "NK082(zu)017:34": "'khor ba rmi lam lta bu'i dbang tsam du //",
    "NK082(zu)017:35": "'phags lam don brtson 'bras bu rig par gsal //",
    "NK082(zu)017:36": "rang bzhin mi 'gyur thob pa'i rlom sems med //",
    "NK082(zu)017:37": "mnyam pa'i don nyid blo dang ma mnyam na //",
    "NK082(zu)017:38": "tshig gi mnyam pas rtog pa'i klung mi zlog /dmyal sogs 'khor bas mnyam las ma g.yos kyang //",
    "NK082(zu)017:39": "sdug bsngal mi bzad srid las 'khyams par snang //",
    "NK082(zu)017:40": "ye nas rnam dag thob pa med rig nas //",
    "NK082(zu)017:41": "shes rab thabs kyi rnal 'byor rab brtson zhing //",
    "NK082(zu)017:42": "sku gsung che na'i yon tan kun bsdus pas //",
    "NK082(zu)017:43": "mtshan ma'i nyes dang ldan pa ga la yin //",
    "NK082(zu)017:44": "shes rab mchog gis log rtog sems sbyangs nas //",
    "NK082(zu)017:45": "ye shes tshogs chen rgyal ba chos kyi sku //",
    "NK082(zu)017:46": "dpe byad mtshan gyi ting 'dzin dbang thob nas //",
    "NK082(zu)017:47": "bsod nams tshogs chen rgyal ba gzugs kyi sku //",
    "NK082(zu)017:48": "rnam smin tshul gyis grub par mi blta zhing //",
    "NK082(zu)017:49": "ye shes gzhan nas thob par mi byed de //",
    "NK082(zu)017:50": "sku gsum ji bzhin sbyor bas 'bras bu'i mchog /rtsol byas sgrub pa'i dbang gis rgyu yang yin //",
    "NK082(zu)017:51": "rang sems rnal 'byor shes rab ting 'dzin yin //",
    "NK082(zu)017:52": "sems can nyid na bde gshegs yul la 'jug /dag pa'i zhing du smin par mi byed de //",
    "NK082(zu)017:53": "snyigs ma lnga nyid bde ldan gnas su bsgom //",
    "NK082(zu)017:54": "shes rab gnas med chags pa'i rdul bral yang //",
    "NK082(zu)017:55": "snying rje sems can khams la skye ba med //",
    "NK082(zu)017:56": "sgyu ma'i mtshan nyid ma 'gags mngon sum ste //",
    "NK082(zu)017:57": "mtshan med ro gcig don dam dbyings su rtogs //"
}