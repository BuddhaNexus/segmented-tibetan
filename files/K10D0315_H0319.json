{
    "K10D0315_H0319:260b-0": "@260b rgya gar skad du /",
    "K10D0315_H0319:260b-1": "pi tri m'a tr'i s'u tra /",
    "K10D0315_H0319:260b-2": "bod skad du /",
    "K10D0315_H0319:260b-3": "pha ma'i mdo /",
    "K10D0315_H0319:260b-4": "sangs rgyas dang /",
    "K10D0315_H0319:260b-5": "byang chub sems dpa' thams cad la phyag 'tshal lo //",
    "K10D0315_H0319:260b-6": "'di skad bdag gis thos pa dus gcig na; bcom",
    "K10D0315_H0319:260b-7": "ldan 'das nyan thos kyi dge 'dun dang bcas pa",
    "K10D0315_H0319:260b-8": "mnyan du yod pa na rgyal bu rgyal byed kyi",
    "K10D0315_H0319:260b-9": "tshal khyim bdag mgon med zas sbyin gyi kun dga'",
    "K10D0315_H0319:260b-10": "ra ba na bzhugs so //",
    "K10D0315_H0319:260b-11": "der bcom ldan 'das kyis bka' stsal pa /",
    "K10D0315_H0319:260b-12": "dge slong dag /",
    "K10D0315_H0319:260b-13": "khyim gang dag na /",
    "K10D0315_H0319:260b-14": "pha ma gnyis la legs par ri mo byed pa dang /",
    "K10D0315_H0319:260b-15": "legs par g-yog byed pa'i khyim de dag ni tshangs pa dang ldan pa yin no //",
    "K10D0315_H0319:260b-16": "de ci'i phyir zhe na /",
    "K10D0315_H0319:260b-17": "dge slong dag /",
    "K10D0315_H0319:260b-18": "rigs kyi bu'i pha ma gnyis ni rigs pa'i sgo nas tshangs pa dang 'dra ba'i phyir ro //",
    "K10D0315_H0319:260b-19": "dge slong dag /",
    "K10D0315_H0319:260b-20": "khyim gang dag na pha ma gnyis la legs par ri mo byed pa dang /",
    "K10D0315_H0319:260b-21": "legs par mchod pa byed pa dang /",
    "K10D0315_H0319:260b-22": "legs par g-yog byed pa'i khyim de dag ni slob dpon dang ldan pa yin no //",
    "K10D0315_H0319:260b-23": "de ci'i phyir zhe na /",
    "K10D0315_H0319:261a-0": "@261a *// dge slong dag /",
    "K10D0315_H0319:261a-1": "rigs kyi bu'i pha ma gnyis ni rigs pa'i sgo",
    "K10D0315_H0319:261a-2": "nas slob dpon dang 'dra ba yin pa'i phyir ro",
    "K10D0315_H0319:261a-3": "// dge slong dag /",
    "K10D0315_H0319:261a-4": "khyim gang dag na pha ma gnyis la legs par ri mor byed pa dang /",
    "K10D0315_H0319:261a-5": "legs par mchod pa byed pa dang /",
    "K10D0315_H0319:261a-6": "legs par g-yog byed pa'i khyim de dag ni kun",
    "K10D0315_H0319:261a-7": "tu sbyin pa'i 'os su gyur pa dang ldan pa",
    "K10D0315_H0319:261a-8": "yin no // de ci'i phyir zhe na /",
    "K10D0315_H0319:261a-9": "dge slong dag /",
    "K10D0315_H0319:261a-10": "rigs kyi bu'i pha ma gnyis ni rigs pa'i sgo",
    "K10D0315_H0319:261a-11": "nas kun tu sbyin pa'i 'os su gyur pa yin",
    "K10D0315_H0319:261a-12": "pa'i phyir ro // dge slong dag /",
    "K10D0315_H0319:261a-13": "khyim gang dag na pha ma gnyis la legs par ri mo byed pa dang /",
    "K10D0315_H0319:261a-14": "legs par mchod pa byed pa dang /",
    "K10D0315_H0319:261a-15": "legs par g-yog byed pa'i khyim de dag ni mi dang ldan pa yin no //",
    "K10D0315_H0319:261a-16": "de ci'i phyir zhe na /",
    "K10D0315_H0319:261a-17": "dge slong dag /",
    "K10D0315_H0319:261a-18": "rigs kyi bu'i pha ma gnyis ni rigs pa'i sgo nas mi dang 'dra ba'i phyir ro //",
    "K10D0315_H0319:261a-19": "dge slong dag /",
    "K10D0315_H0319:261a-20": "khyim gang dag na pha ma gnyis la legs par ri mo byed pa dang /",
    "K10D0315_H0319:261a-21": "legs par mchod pa byed pa dang /",
    "K10D0315_H0319:261a-22": "legs par g-yog byed pa'i khyim de dag ni lha dang ldan pa yin no //",
    "K10D0315_H0319:261a-23": "de ci'i phyir zhe na /",
    "K10D0315_H0319:261a-24": "dge slong dag /",
    "K10D0315_H0319:261a-25": "rigs kyi bu'i pha ma gnyis ni rigs pa'i sgo nas lha dang 'dra ba'i phyir ro //",
    "K10D0315_H0319:261a-26": "bcom ldan 'das kyis de skad ces bka' stsal te /",
    "K10D0315_H0319:261b-0": "bde bar gshegs pas de skad gsungs nas ston pas gzhan yang 'di skad ces @261b bka' stsal to //",
    "K10D0315_H0319:261b-1": "pha ma gnyis ni tshangs pa ste //",
    "K10D0315_H0319:261b-2": "de bzhin dang po slob dpon yin //",
    "K10D0315_H0319:261b-3": "bu yi kun sbyin 'os gyur pa //",
    "K10D0315_H0319:261b-4": "mi yang yin la lha yang yin //",
    "K10D0315_H0319:261b-5": "de phyir de gnyis phyag gi gnas //",
    "K10D0315_H0319:261b-6": "dril ba dang ni khrus rnams dang //",
    "K10D0315_H0319:261b-7": "rkang pa dag kyang bsku ba dang //",
    "K10D0315_H0319:261b-8": "yang na zas dang skom rnams dang //",
    "K10D0315_H0319:261b-9": "gos dang mal cha stan rnams kyis //",
    "K10D0315_H0319:261b-10": "mkhas pa dag gis bkur sti bya //",
    "K10D0315_H0319:261b-11": "pha ma dag la bkur byas pa //",
    "K10D0315_H0319:261b-12": "des na mkhas pa de dag ni //",
    "K10D0315_H0319:261b-13": "'dir yang smad pa med 'gyur la //",
    "K10D0315_H0319:261b-14": "shi na'ang mtho ris 'gro bar 'gyur /",
    "K10D0315_H0319:261b-15": "bcom ldan 'das kyis de skad ces bka' stsal nas /",
    "K10D0315_H0319:261b-16": "dge slong de dag yi rangs te bcom ldan 'das kyis gsungs pa la mngon par bstod do [?]//"
}