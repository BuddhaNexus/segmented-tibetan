{
    "T02D1997:193b-0": "@193b # // rgya gar skad du /",
    "T02D1997:193b-1": "ma h'a badzra bhee ra ba ho ma bi dhi n'a ma /",
    "T02D1997:193b-2": "bod skad du /",
    "T02D1997:193b-3": "rdo rje 'jigs byed chen po'i sbyin sreg gi cho ga zhes bya ba /",
    "T02D1997:193b-4": "dpal rdo rje 'jigs byed la phyag 'tshal lo //",
    "T02D1997:193b-5": "bgegs rnams ma lus 'joms mdzad pa'i //",
    "T02D1997:193b-6": "dpal ldan rdo rje 'jigs byed la //",
    "T02D1997:193b-7": "kun nas dang bas phyag 'tshal te //",
    "T02D1997:193b-8": "de yi sbyin sreg cho ga bshad //",
    "T02D1997:193b-9": "gang yang rgyud rnams thams cad du //",
    "T02D1997:193b-10": "sbyin sreg cho ga med pa la //",
    "T02D1997:193b-11": "dngos grub 'byung bar mi 'gyur te //",
    "T02D1997:193b-12": "de bas sbyin sreg la 'jug bya ;",
    "T02D1997:193b-13": "/ de la sbyin sreg gi rim pa ni slob dpon dbang bskur ba dang ldan pa //",
    "T02D1997:193b-14": "snying rje che ba /",
    "T02D1997:193b-15": "brtson 'grus dang ldan pa /",
    "T02D1997:193b-16": "bla ma la gus pa des dur khrod la sogs",
    "T02D1997:193b-17": "pa rgyud las gsungs pa'i gnas yid du 'ong bar",
    "T02D1997:193b-18": "lha'i nga rgyal gyis gnas la sngags kyi bzlas pa",
    "T02D1997:194a-0": "bya ste / sngon du bsten @194a * //",
    "T02D1997:194a-1": "pa bya'o //",
    "T02D1997:194a-2": "thab kyi tshul ni gnyis te /",
    "T02D1997:194a-3": "ro bsregs pa'i sa'am /",
    "T02D1997:194a-4": "yang na khyim gyi phyogs gcig tu thab bya'o //",
    "T02D1997:194a-5": "khyim du thab bya ba ni gru gsum pa rgyar",
    "T02D1997:194a-6": "khru gang dpangs su de'i phyed la kha khyer sor",
    "T02D1997:194a-7": "gsum pas kun nas bskor ba /",
    "T02D1997:194a-8": "ro bsregs pa'i thal ba dang /",
    "T02D1997:194a-9": "sol bas kha dog nag por byas la /",
    "T02D1997:194a-10": "khro bo'i rdo rjes mtshan pa /",
    "T02D1997:194a-11": "dri chen dang bong bu dang /",
    "T02D1997:194a-12": "rnga mo'i rtug pas byugs pas bsad pa la sogs pa'i las bsgrub par bya'o //",
    "T02D1997:194a-13": "thab kyi dbang du byas pa'o //",
    "T02D1997:194a-14": "ro bsregs pa'i sa'am /",
    "T02D1997:194a-15": "thab khang du rdzas gzhag pa ni mchod pa'i rdzas me tog nag po dri mi zhim pa dang /",
    "T02D1997:194a-16": "sha'am /",
    "T02D1997:194a-17": "khrag gi dri spos dang /",
    "T02D1997:194a-18": "me mar chen po'i mar me dang /",
    "T02D1997:194a-19": "dri chu'i dri chab dang /",
    "T02D1997:194a-20": "mi la sogs sha'i lha bshos dang /",
    "T02D1997:194a-21": "khrag dang /",
    "T02D1997:194a-22": "zhag dang /",
    "T02D1997:194a-23": "tshil dang bcas pa'i mchod yon la sogs pa'i chu",
    "T02D1997:194a-24": "snod rnams ni rang gi g-yon du gzhag par bya'o",
    "T02D1997:194a-25": "// mi'i rus pa dang /",
    "T02D1997:194a-26": "dri chen dang /",
    "T02D1997:194a-27": "bong bu dang /",
    "T02D1997:194a-28": "rnga mo'i rtug pa dang shing tsher ma can dang /",
    "T02D1997:194a-29": "dur khrod kyi yam shing dang /",
    "T02D1997:194a-30": "tsha ba'i mar nag dang /",
    "T02D1997:194a-31": "skra dang sen mo la sogs pa'i sreg rdzas rnams ni g-yas phyogs su gzhag par bya'o //",
    "T02D1997:194a-32": "rdzas dgram pa'i rim pa'o //",
    "T02D1997:194a-33": "de nas sgrub thabs las gsungs pa'i rim pas rang lha'i rnal 'byor byas la mchod rdzas dang /",
    "T02D1997:194a-34": "sreg rdzas thams cad byin gyis brlab par bya ste //",
    "T02D1997:194a-35": "aom hr'i: shtri: aa zhes pas mchod yon lan gsum",
    "T02D1997:194a-36": "mam bdun gyi bar du mngon par bzlas la gzhug",
    "T02D1997:194a-37": "par bya'o // de bzhin du aom h'um h'um phat phat ces bya bas bsang gtor bya ba dang ;",
    "T02D1997:194a-38": "aom ku m'a ra r'u pi ni dza dza zhes bya bas me tog dang /",
    "T02D1997:194a-39": "aom hr'i: ha ha he phat phat /",
    "T02D1997:194a-40": "ces bya bas bdug spos dang /",
    "T02D1997:194a-41": "aom d'ipta lo tsa ni wi kri t'a na na",
    "T02D1997:194a-42": "ma h'a aatta ha sa ni d'ipta d'ipt'a ya sv'a",
    "T02D1997:194a-43": "h'a / zhes bya bas mar me dang /",
    "T02D1997:194a-44": "aom wi kri t'a na na dushta sa tva d'a ma ka ga: ga: dri'o //",
    "T02D1997:194a-45": "aom k'a la r'u pa sarba satva da ma ka",
    "T02D1997:194a-46": "ma h'a bh'u ta ba ti ai dam ba lim",
    "T02D1997:194a-47": "grihna grihn'a pa ya sv'a h'a /",
    "T02D1997:194a-48": "zhes bya bas lha bshos kyi ste /",
    "T02D1997:194a-49": "de kho na nyid kyis gtor ma la yang mngon par bsngags la /",
    "T02D1997:194a-50": "gong du gsungs pa'i bsang gtor gyis rdzas thams cad dang /",
    "T02D1997:194a-51": "thab khung la sgos pa la bsang gtor bya'o //",
    "T02D1997:194a-52": "rdzas byin gyis brlab pa'i rim pa'o //",
    "T02D1997:194b-0": "@194b de nas bud shing dang me blang bar bya ste /",
    "T02D1997:194b-1": "bud shing ni ro bsregs pa'i mgal dum mam /",
    "T02D1997:194b-2": "shing tsher ma can gyi rtsa ba'i cha las byung ba'o //",
    "T02D1997:194b-3": "shing tsher ma can ni /",
    "T02D1997:194b-4": "nim pa dang /",
    "T02D1997:194b-5": "seng ldeng dang /",
    "T02D1997:194b-6": "ko bi da ra dang /",
    "T02D1997:194b-7": "ba la da ka la sogs pa'o //",
    "T02D1997:194b-8": "de la me yang ro bsregs pa'i sa'am /",
    "T02D1997:194b-9": "gdol pa'am /",
    "T02D1997:194b-10": "sme sha can nam /",
    "T02D1997:194b-11": "rdo las byung ba yang rung ste /",
    "T02D1997:194b-12": "rab tu sbar bar bya'o //",
    "T02D1997:194b-13": "bud shing dang me gnyer ba'i dbang du byas pa'o //",
    "T02D1997:194b-14": "de nas ji lta ba bzhin du bsang gtor byas nas me sbar bar bya ste /",
    "T02D1997:194b-15": "aom dzva la dzva la h'um h'um phat phat ces pas mngon par bsngags la /",
    "T02D1997:194b-16": "'og tu yang yi ge yam yongs su gyur pa",
    "T02D1997:194b-17": "las gzhu lta bus spor bar byed par bsam mo",
    "T02D1997:194b-18": "// me sbar ba'o //",
    "T02D1997:194b-19": "de nas h'um gis thab khung bskyed la /",
    "T02D1997:194b-20": "dam tshig gi me lha 'di ltar bskyed par bya ste /",
    "T02D1997:194b-21": "dza las nyi ma'i dkyil 'khor /",
    "T02D1997:194b-22": "de'i steng du ram yongs su gyur pa las me'i dkyil 'khor gru gsum pa /",
    "T02D1997:194b-23": "aom a'a: h'um gis 'khor lo dang /",
    "T02D1997:194b-24": "padma dang /",
    "T02D1997:194b-25": "rdo rjes mtshan pa'o //",
    "T02D1997:194b-26": "de yongs su gyur pa las /",
    "T02D1997:194b-27": "khro bo'i me lha shin tu drag cing khro bar byed pa /",
    "T02D1997:194b-28": "'jigs pa dag kyang shin tu 'jigs par byed pa'o //",
    "T02D1997:194b-29": "skra kham pa gyen du 'bar ba 'od zer brgya stong du mas brgyan pa zhal gsum pa /",
    "T02D1997:194b-30": "phyag drug dang ldan pa ;",
    "T02D1997:194b-31": "rtsa ba'i zhal nag po /",
    "T02D1997:194b-32": "g-yas pa dkar ba /",
    "T02D1997:194b-33": "g-yon pa dmar ba /",
    "T02D1997:194b-34": "phyag g-yas na rdo rje dang /",
    "T02D1997:194b-35": "spyi blugs dang /",
    "T02D1997:194b-36": "skyabs sbyin no //",
    "T02D1997:194b-37": "phyag g-yon pa rnams la dril bu dang /",
    "T02D1997:194b-38": "dbyug pa dang /",
    "T02D1997:194b-39": "bgrang phreng rnams 'dzin par bsgom par bya'o //",
    "T02D1997:194b-40": "sngags 'dis gnyug mar gnas pa'i me lhe spyan drang bar bya ste /",
    "T02D1997:194b-41": "aom ae hye hi ma h'a bha'u ta de wa",
    "T02D1997:194b-42": "ri shi satva ma aa hu ti ra smin sanni",
    "T02D1997:194b-43": "hi to bha wa kro dha aagne ma ma sha",
    "T02D1997:194b-44": "tr'um m'a ra ya phat phat ces pas thab kyi",
    "T02D1997:194b-45": "g-yas phyogs su bzhag la dgug pa dang /",
    "T02D1997:194b-46": "gzhug pa dang /",
    "T02D1997:194b-47": "bcing ba dang /",
    "T02D1997:194b-48": "dbang du bya ba dang /",
    "T02D1997:194b-49": "khris kyi cho gas khrus byas te ;",
    "T02D1997:194b-50": "thab kyi dbus su bsam par bya'o //",
    "T02D1997:194b-51": "me lha'i dbang du byas pa'o //",
    "T02D1997:194b-52": "de nas mchod yon la sogs pa'i mchod pa rnams dbul bar bya ste /",
    "T02D1997:194b-53": "gong nas gsungs pa'i rim pas mchod pa thams cad kyis yang dag par mchod nas /",
    "T02D1997:195a-0": "dgang blugs gsum mam bdun yungs @195a * //",
    "T02D1997:195a-1": "mar dang bcas pas zhal shin tu gdangs par dbul bar bya'o //",
    "T02D1997:195a-2": "de'i sngags ni 'di yin ta /",
    "T02D1997:195a-3": "aom aa na la ma h'a bh'u ta dzva la",
    "T02D1997:195a-4": "ya sarba bhasmim ku ru sarba dushta ma na che",
    "T02D1997:195a-5": "ge mo m'a ra ya h'um phat ces bya bas",
    "T02D1997:195a-6": "dbul bar bya'o // de nas sreg blugs dbul bar bya ste /",
    "T02D1997:195a-7": "shing tsher ma can gyi yam shing sor drug pa",
    "T02D1997:195a-8": "kha dog nag po dang yungs mar la sogs pa'i",
    "T02D1997:195a-9": "rdzas rnams la sngags 'di bzlas te gsad pa'i las",
    "T02D1997:195a-10": "bya'o // aom hr'i: shtri: wi kri tr'a na na",
    "T02D1997:195a-11": "ma ma sha tr'um m'a ra ya h'um phat ces",
    "T02D1997:195a-12": "bya'o // gsad par bya'o // bhi de sha ya zhes pa ni dgar ba'o //",
    "T02D1997:195a-13": "autstsha ta ya zhes pa ni bskrad pa'o //",
    "T02D1997:195a-14": "mo ha na zhes pa ni rmongs pa'o //",
    "T02D1997:195a-15": "stam bha ya zhes pa ni rengs pa'o //",
    "T02D1997:195a-16": "aunma na da zhes pa ni smyo ba'o //",
    "T02D1997:195a-17": "a'a karsha ya dza: zhes pa ni dgug pa'o //",
    "T02D1997:195a-18": "rashta pa da sha ya zhes pa ni grong khyer dkrug pa'o //",
    "T02D1997:195a-19": "wa shim ku ru zhes pa ni dbang du bya ba'o //",
    "T02D1997:195a-20": "de dag rtsa ba'i sngags sam /",
    "T02D1997:195a-21": "snying po'am /",
    "T02D1997:195a-22": "nye ba'i snying po'am /",
    "T02D1997:195a-23": "gang yang rung bar bsngags la ming spel la /",
    "T02D1997:195a-24": "las thams cad bsgrub par bya zhing tha ma yang dgang blugs gsum mam /",
    "T02D1997:195a-25": "yang na bdun phul la mchod pa ni me lha mchod pa'i cho ga ste /",
    "T02D1997:195a-26": "'jig rten pa'i me lha mchod pa'i rim pa'o //",
    "T02D1997:195a-27": "de nas me lha de'i snying gar yang rung ste ;",
    "T02D1997:195a-28": "bcom ldan 'das rdo rje 'jigs byed ji skad du",
    "T02D1997:195a-29": "bshad pa'i sku mdog dang phyag mtshan du ldan pa",
    "T02D1997:195a-30": "bsgom pa ni nyi ma'i dkyil 'khor la gnas pa'i",
    "T02D1997:195a-31": "yi ge h'um yongs su gyur pa las zhal dgu",
    "T02D1997:195a-32": "pa / zhabs bcu drug pa /",
    "T02D1997:195a-33": "phyag sum cu rtsa bzhi dang ldan pa'o //",
    "T02D1997:195a-34": "rtsa ba'i zhal ma he'i gdong can no //",
    "T02D1997:195a-35": "rva g-yas pa'i phyogs kyi zhal gsum ni sngon po dang /",
    "T02D1997:195a-36": "dmar po dang ser po shin tu khros par bya'o //",
    "T02D1997:195a-37": "rva g-yon pa'i phyogs kyi zhal gsum ni dkar po dang /",
    "T02D1997:195a-38": "nag po dang /",
    "T02D1997:195a-39": "dud ka'o //",
    "T02D1997:195a-40": "rva gnyis kyi bar gyi zhal ni dmar po /",
    "T02D1997:195a-41": "de'i steng gi zhal ni ser ba cung zad tsam khro ba dang bcas par bsam par bya'o //",
    "T02D1997:195a-42": "phyag g-yas pa rnams la gri gug dang /",
    "T02D1997:195a-43": "thag mdung dang /",
    "T02D1997:195a-44": "gtun shing dang /",
    "T02D1997:195a-45": "gtub mtshon dang /",
    "T02D1997:195a-46": "rdo rje rtse gcig pa dang /",
    "T02D1997:195a-47": "sta re dang /",
    "T02D1997:195a-48": "mda' dang /",
    "T02D1997:195a-49": "lcags kyu dang /",
    "T02D1997:195a-50": "dbyug to dang /",
    "T02D1997:195a-51": "kha tv'am ga dang /",
    "T02D1997:195a-52": "'khor lo dang /",
    "T02D1997:195a-53": "rdo rje tho ba dang /",
    "T02D1997:195b-0": "@195b ral gri dang /",
    "T02D1997:195b-1": "cang te'u bsnams pa'o //",
    "T02D1997:195b-2": "phyag g-yon pa rnams la ni thod pa dang /",
    "T02D1997:195b-3": "aa ko tse dang /",
    "T02D1997:195b-4": "phub dang /",
    "T02D1997:195b-5": "rkang pa dang /",
    "T02D1997:195b-6": "zhags pa dang /",
    "T02D1997:195b-7": "gzhu dang /",
    "T02D1997:195b-8": "rgyu ma dang /",
    "T02D1997:195b-9": "dril bu dang /",
    "T02D1997:195b-10": "lag pa dang /",
    "T02D1997:195b-11": "dur khrod kyi ras dang /",
    "T02D1997:195b-12": "gsal shing dang /",
    "T02D1997:195b-13": "me thab dang /",
    "T02D1997:195b-14": "tshod tshal dang /",
    "T02D1997:195b-15": "sdigs mdzub dang ;",
    "T02D1997:195b-16": "'phan rtse gsum dang /",
    "T02D1997:195b-17": "rlung gi ras rnams so //",
    "T02D1997:195b-18": "phyag dang po gnyis kyis ni glang po che'i pags pa 'dzin pa bsam par bya'o //",
    "T02D1997:195b-19": "zhabs g-yas pa rnams kyis ni mi dang /",
    "T02D1997:195b-20": "ma he dang /",
    "T02D1997:195b-21": "bong bu dang /",
    "T02D1997:195b-22": "rnga mo dang /",
    "T02D1997:195b-23": "glang dang /",
    "T02D1997:195b-24": "khyi dang /",
    "T02D1997:195b-25": "lug dang /",
    "T02D1997:195b-26": "wa rnams mnan pa'o //",
    "T02D1997:195b-27": "zhabs g-yon pa rnams kyis ni bya rgod dang /",
    "T02D1997:195b-28": "'ug pa dang /",
    "T02D1997:195b-29": "bya rog dang /",
    "T02D1997:195b-30": "seng ge dang /",
    "T02D1997:195b-31": "khra dang /",
    "T02D1997:195b-32": "bye chen dang /",
    "T02D1997:195b-33": "srin bya dang /",
    "T02D1997:195b-34": "khrung khrung rnams mnan par bsgom par bya'o //",
    "T02D1997:195b-35": "de nas sngags 'dis ye shes sems dpa' spyan drangs par bya ste /",
    "T02D1997:195b-36": "aom hr'i: bho bho ma h'a kro dha a'a gtstsha",
    "T02D1997:195b-37": "ya a'a gtstsha y'a sma da p'u dza pra ti",
    "T02D1997:195b-38": "grihna pra s'a dha me dhi man ku ru sha",
    "T02D1997:195b-39": "tr'um m'a ra ya h'um phat /",
    "T02D1997:195b-40": "de nas gsang gtor byas la dgug pa dang /",
    "T02D1997:195b-41": "gzhug pa dang /",
    "T02D1997:195b-42": "bcing ba dang /",
    "T02D1997:195b-43": "gnyis su med par bya ste /",
    "T02D1997:195b-44": "'jig rten las 'das pa'i me lha bskyed pa'i cho ga'o //",
    "T02D1997:195b-45": "de nas gong ma bzhin du mchod yon la sogs pa'i mchod pa bya ste /",
    "T02D1997:195b-46": "dgang blugs dbul bar bya'o //",
    "T02D1997:195b-47": "de nas yam shing la sogs pa 'bar ba'i rdzas",
    "T02D1997:195b-48": "rnams ni bsgrub bya'i rus pa yin par bsams ta",
    "T02D1997:195b-49": "/ 'od 'bar ba la bsreg par bsam par bya'o //",
    "T02D1997:195b-50": "mar la sogs pa zhu ba'i rdzas ni bsgrub bya'i",
    "T02D1997:195b-51": "khrag yin par bsams te zhal du dbul bar bya'o",
    "T02D1997:195b-52": "// dri chen la sogs pa'i rdzas ni sha chen yin par bsams te phyag tu dbul bar bya'o //",
    "T02D1997:195b-53": "de'i rim pa ni 'di yin te /",
    "T02D1997:195b-54": "thog mar dug dang /",
    "T02D1997:195b-55": "khrag dang /",
    "T02D1997:195b-56": "ske tshe dang /",
    "T02D1997:195b-57": "lan tshva dang /",
    "T02D1997:195b-58": "ni ma pa dang /",
    "T02D1997:195b-59": "da du ra dang bcas pa'i yungs mar gyi dgang blugs so //",
    "T02D1997:195b-60": "de nas sreg blugs kyi rim pa ni yam shing dang /",
    "T02D1997:195b-61": "mar nag dang /",
    "T02D1997:195b-62": "khrag dang /",
    "T02D1997:195b-63": "dri chen dang /",
    "T02D1997:195b-64": "dri chu dang /",
    "T02D1997:195b-65": "mi rus kyi phye ma dang /",
    "T02D1997:195b-66": "dug dang /",
    "T02D1997:195b-67": "ske tshe dang /",
    "T02D1997:195b-68": "lan tshva dang /",
    "T02D1997:195b-69": "bong bu dang /",
    "T02D1997:195b-70": "rnga mo'i sbangs la sogs pa rnams las ling+ga byas la /",
    "T02D1997:195b-71": "de la bsgrub bya bsgoms la gri gug gis gtub",
    "T02D1997:195b-72": "te dpal rdo rje 'jigs byed la dbul bar bya'o",
    "T02D1997:196a-0": "// de nas dgang blugs @196a * //",
    "T02D1997:196a-1": "gsum ma ma bdun phul la mchod pa lngas yang dag par mchod de /",
    "T02D1997:196a-2": "dgang blugs kyi dus su ni gang 'dod pa'i dngos",
    "T02D1997:196a-3": "grub blang zhing me tog nag po las bsgrub par",
    "T02D1997:196a-4": "bya'o // 'jig rten las 'das pa'i me lha mchod pa'o //",
    "T02D1997:196a-5": "de nas de kho na nyid las bsgrub par bya ste /",
    "T02D1997:196a-6": "bsad pa la ni dug dang /",
    "T02D1997:196a-7": "khrag dang /",
    "T02D1997:196a-8": "ske tshe dang /",
    "T02D1997:196a-9": "lan tshva dang /",
    "T02D1997:196a-10": "nim pa dang /",
    "T02D1997:196a-11": "da du ra rnams bsres la sngags dang spel nas bsreg pa'o //",
    "T02D1997:196a-12": "dpral ba ni bya rog dang /",
    "T02D1997:196a-13": "'ug pa dang /",
    "T02D1997:196a-14": "yang sbrul dang /",
    "T02D1997:196a-15": "sre mong gi sha'am /",
    "T02D1997:196a-16": "pags pas so //",
    "T02D1997:196a-17": "bskrad pa la ni bya rog gi sha'am /",
    "T02D1997:196a-18": "rnga mo'i spangs dang /",
    "T02D1997:196a-19": "chang rnams lhan cig bsres pa'o //",
    "T02D1997:196a-20": "rmongs pa ni ldongs ros dang /",
    "T02D1997:196a-21": "yung ba dang /",
    "T02D1997:196a-22": "ldong ros dmar po dang /",
    "T02D1997:196a-23": "go ro tsa na rnams sbyar bar bya'o //",
    "T02D1997:196a-24": "rengs pa la ba bla dang /",
    "T02D1997:196a-25": "yung ba dang /",
    "T02D1997:196a-26": "ldong ros dang /",
    "T02D1997:196a-27": "gi wang dang bcas pas bya'o //",
    "T02D1997:196a-28": "smyo bar bya ba la ni srin bya'i tshang dang /",
    "T02D1997:196a-29": "sha chen dang gnyis kyis bya'o //",
    "T02D1997:196a-30": "grong khyer dkrug pa la ni khyi dang /",
    "T02D1997:196a-31": "sbal pa dang /",
    "T02D1997:196a-32": "rus sbal gyi sha dang /",
    "T02D1997:196a-33": "rnga mo mo gsham gyi spangs dang /",
    "T02D1997:196a-34": "byi la'i khrag rnams cha bsnyams te sbyar ba'i ri",
    "T02D1997:196a-35": "lu byas la yi ge bcu pa'i sngags bzlas pas",
    "T02D1997:196a-36": "so // rgyal po dbang du bya ba la ni",
    "T02D1997:196a-37": "rta'i sha dri chen dang gnyis mnyam por sbyar bas",
    "T02D1997:196a-38": "so // so // tha mal pa dbang du bya",
    "T02D1997:196a-39": "ba la ni glang po che'i sha byang chub kyi",
    "T02D1997:196a-40": "sems dang bcas pas so //",
    "T02D1997:196a-41": "bud med dbang du bya ba la ni nya'i sha dang chang rnams bsres pas so //",
    "T02D1997:196a-42": "dgug pa la ni bdud rtsi rnam pa lngas so //",
    "T02D1997:196a-43": "las rnams so sor bsgrub pa'o //",
    "T02D1997:196a-44": "de ltar las rnams bsgrubs zin nas ni dgang blugs",
    "T02D1997:196a-45": "phul la mchod pa rnams kyis mchod de sngags 'dis",
    "T02D1997:196a-46": "gshegs su gsol bar bya ste /",
    "T02D1997:196a-47": "aom dza ya dza ya su dza ya bi shva r'u pa dha ri gtstsha gtstsha svasth'a /",
    "T02D1997:196a-48": "nam kri ta te ta th'a ga ta na ma:/",
    "T02D1997:196a-49": "sarba bh'u ta bi sardza ya ma ma karyam ku ru sv'a h'a /",
    "T02D1997:196a-50": "gshegs su gsol ba'i sngags so //",
    "T02D1997:196a-51": "ye shes kyi lha gshegs su gsol ba'o //",
    "T02D1997:196a-52": "de nas rdzas lhag ma rnams me lha la phul",
    "T02D1997:196a-53": "la gnyug mar gnas pa'i me lha 'dir gshegs su",
    "T02D1997:196a-54": "gsol bar bya ste /",
    "T02D1997:196a-55": "aom khyod kyis 'gro ba'i don kun mdzad //",
    "T02D1997:196b-0": "dngos grub ji bzhin @196b stsal lags kyis //",
    "T02D1997:196b-1": "sangs rgyas yul du gshegs su gsol //",
    "T02D1997:196b-2": "slar yang gshegs par mdzad du gsol //",
    "T02D1997:196b-3": "zhes brjod par bya'o //",
    "T02D1997:196b-4": "'jig rten pa'i me lha gshegs su gsol ba'o //",
    "T02D1997:196b-5": "dam tshig bsdus te de nas nya dang sha rnam",
    "T02D1997:196b-6": "pa sna tshogs dang bcas pa'i gtor ma dpal gshin",
    "T02D1997:196b-7": "rje gshed 'khor dang bcas pa la byin nas g-yon",
    "T02D1997:196b-8": "phyogs nas lan gsum bskor ba byas te gnas par",
    "T02D1997:196b-9": "bya'o // de ltar de rnams byas las byung ba yi //",
    "T02D1997:196b-10": "dge ba gang des 'gro ba thams cad kun //",
    "T02D1997:196b-11": "sdig dang bral zhing dge ba rab 'phel nas //",
    "T02D1997:196b-12": "dpal ldan 'jigs byed de dang 'dra bar shog /",
    "T02D1997:196b-13": "dpal rdo rje 'jigs byed kyi drag po'i sbyin sreg",
    "T02D1997:196b-14": "gi cho ga aa mo gha badzra sa mdzad pa",
    "T02D1997:196b-15": "rdzogs so / //"
}