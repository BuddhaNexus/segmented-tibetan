{
    "T02TD1678E:276a-0": "@276a # // rgya gar skad du /",
    "T02TD1678E:276a-1": "sam siddhi mah'a shr'i he ru ka no pi ka n'a ma /",
    "T02TD1678E:276a-2": "bod skad du //",
    "T02TD1678E:276a-3": "dpal khrag 'thung chen po'i sgrub thabs yang dag par grub pa zhes bya ba /",
    "T02TD1678E:276a-4": "bcom ldan 'das khrag 'thung chen po la phyag 'tshal lo //",
    "T02TD1678E:276a-5": "yang dag grub pa gcig pu nyid //",
    "T02TD1678E:276a-6": "sangs rgyas bde chen kun 'dus pa //",
    "T02TD1678E:276a-7": "rnal 'byor zab mo sku gsum rdzogs //",
    "T02TD1678E:276a-8": "mkha' 'gro sgyu ma bde mchog de'i //",
    "T02TD1678E:276a-9": "shes rab kyi ni blo phye nas //",
    "T02TD1678E:276a-10": "nges par rtogs pa'i sa gzhi las //",
    "T02TD1678E:276a-11": "bla mas nges pa'i lung 'di bstan //",
    "T02TD1678E:276a-12": "snum pa yi ni dam tshig dang //",
    "T02TD1678E:276a-13": "gtsang dang 'jigs pa'i brtul zhugs can //",
    "T02TD1678E:276a-14": "de dag goms nas nyams su blang //",
    "T02TD1678E:276a-15": "blo zhan shes rab chung bas ni //",
    "T02TD1678E:276a-16": "bsgrubs kyang 'grub par mi 'gyur te //",
    "T02TD1678E:276a-17": "phung byed gnyis ka bsregs pas na //",
    "T02TD1678E:276b-0": "de bas gzhan du @276b bstan pa min //",
    "T02TD1678E:276b-1": "phun sum tshogs pa bzhi ldan nas //",
    "T02TD1678E:276b-2": "rdzas dang sa gzhi brtag pa ni /",
    "T02TD1678E:276b-3": "cir yang 'gyur ba'i yig 'bru bsam //",
    "T02TD1678E:276b-4": "'od zer tshul du 'phros nas kyang //",
    "T02TD1678E:276b-5": "ma lus khyab pas mnyes byas te //",
    "T02TD1678E:276b-6": "re dang dam pa'i tshul zhes dgongs //",
    "T02TD1678E:276b-7": "'od zer de dag bsdus nas kyang ;",
    "T02TD1678E:276b-8": "/ dur khrod sa ru brtag par bya //",
    "T02TD1678E:276b-9": "'byung po'i gtor ma btang nas kyang //",
    "T02TD1678E:276b-10": "gsang ba'i don gyi las rnams bya //",
    "T02TD1678E:276b-11": "dkyil 'khor nub phyogs de bzhin gzhi //",
    "T02TD1678E:276b-12": "kham phor ri mo bris pa dgu //",
    "T02TD1678E:276b-13": "snang ba'i 'od dang bcas par dgram //",
    "T02TD1678E:276b-14": "rdzas kyis mdzes par 'khor bar bzhag / mig gi rten yang mngon par bya //",
    "T02TD1678E:276b-15": "de nas dur khrod bdag po dag / phyag rgya che dang ldan pa yis //",
    "T02TD1678E:276b-16": "ci rigs su ni las rnams bya //",
    "T02TD1678E:276b-17": "mi dmigs chos la blo brtags shing //",
    "T02TD1678E:276b-18": "ye shes can gyi byin stobs kyis //",
    "T02TD1678E:276b-19": "thams cad tshul bzhin byin brlabs nas //",
    "T02TD1678E:276b-20": "rtogs pa'i blo can de dag gis //",
    "T02TD1678E:276b-21": "srog lus man chad rdzas kyi rnams //",
    "T02TD1678E:276b-22": "bla ma mnyes par bya phyir dbul //",
    "T02TD1678E:276b-23": "dngos grub 'dod pas gsol ba gdab //",
    "T02TD1678E:276b-24": "slob dpon ji bzhin stan bder gnas //",
    "T02TD1678E:276b-25": "rdo rje'i tshul du dbang can sbyin //",
    "T02TD1678E:276b-26": "g-yog phyogs gnas la tshul bzhin du //",
    "T02TD1678E:276b-27": "ji ltar 'dod pa bzhin du sbyar //",
    "T02TD1678E:276b-28": "gar mkhan tshul 'dra sgyu ma'i rgya //",
    "T02TD1678E:276b-29": "de la 'ja' tshon bzhin du gsal //",
    "T02TD1678E:276b-30": "'dod chags ye shes gsal ba'i phyir //",
    "T02TD1678E:276b-31": "'bar ba sna tshogs 'khrigs pa'i 'od //",
    "T02TD1678E:276b-32": "thim pas rgyal mor byin gyis brlabs //",
    "T02TD1678E:276b-33": "ye shes dam tshig chen po yis //",
    "T02TD1678E:276b-34": "bde mchog sgyu ma'i brdas mtshon te //",
    "T02TD1678E:276b-35": "padmo rin chen ldan byas nas /",
    "T02TD1678E:276b-36": "dbyings kyi bde chen 'byung bya ste //",
    "T02TD1678E:276b-37": "rang rig ye shes de la 'od //",
    "T02TD1678E:276b-38": "ji bzhin mkha' la gsal ba dag / dri med nyi ma'i 'od pas 'tsher //",
    "T02TD1678E:276b-39": "byang chub sems de kun du dag / khams gsum rab tu 'das nas kyang //",
    "T02TD1678E:276b-40": "ma lus snying rjes khyab byas te //",
    "T02TD1678E:276b-41": "'dod par bya ba rab tu mnyes //",
    "T02TD1678E:276b-42": "'od 'dus thog ma'i gzugs la bzung //",
    "T02TD1678E:276b-43": "de dag dngos grub chen po bas //",
    "T02TD1678E:276b-44": "ji ltar 'dod par nan tan bya //",
    "T02TD1678E:276b-45": "dbang thob mdzes pa de dag gis //",
    "T02TD1678E:277a-0": "dul ba'i sems su @277a * //",
    "T02TD1678E:277a-1": "bzhag nas kyang //",
    "T02TD1678E:277a-2": "dam tshig chen pos bde bar gnas //",
    "T02TD1678E:277a-3": "bsnyen par gnang ba'i dbang thob nas //",
    "T02TD1678E:277a-4": "sgom dbyangs yi ge 'bru brgyad bstan //",
    "T02TD1678E:277a-5": "ston pas bstan pa'i lung bzhin du //",
    "T02TD1678E:277a-6": "sgom rgyud gsal bar ci nus bya //",
    "T02TD1678E:277a-7": "lhag pa'i rtag skyis kun mtshon nas ;",
    "T02TD1678E:277a-8": "/ grub rdzas de dag byin gyis brlab //",
    "T02TD1678E:277a-9": "dmigs med rtogs pa'i gdeng can gyis //",
    "T02TD1678E:277a-10": "sku mchog 'bar ba'i tshul du bsam //",
    "T02TD1678E:277a-11": "khams gsum khrag tu dmigs nas ni //",
    "T02TD1678E:277a-12": "dur khrod kun du khyab par bsam //",
    "T02TD1678E:277a-13": "dngos ni aa ru byin brlabs nas //",
    "T02TD1678E:277a-14": "rin chen gsal bar shar ba dang //",
    "T02TD1678E:277a-15": "byang chub sems ni 'od zer spro //",
    "T02TD1678E:277a-16": "mos pa'i thugs la mnyes bsams nas //",
    "T02TD1678E:277a-17": "'od 'dus thog ma'i gzugs la gzung //",
    "T02TD1678E:277a-18": "phyag mtshan snying po pho mo dag / bstan par red nas mkha' la gzhag / bskul ba'i rang bzhin kun 'dus pas //",
    "T02TD1678E:277a-19": "des kyang spro ba'i las rnams byed //",
    "T02TD1678E:277a-20": "dngos kyang mchod pa'i rdzas su bsngo //",
    "T02TD1678E:277a-21": "sangs rgyas tshe 'dis bsgrub pa'i phyir //",
    "T02TD1678E:277a-22": "sku gsum sa la goms par bya //",
    "T02TD1678E:277a-23": "dang por chos kyi dbyings nyid la //",
    "T02TD1678E:277a-24": "dmigs pa med pa'i don gyis bsgom //",
    "T02TD1678E:277a-25": "chos kyi dbyings kyi ye shes kyis //",
    "T02TD1678E:277a-26": "thams cad du yang khyab par bya //",
    "T02TD1678E:277a-27": "rdo rje sems dpa' la sogs pa //",
    "T02TD1678E:277a-28": "dkyil 'khor lnga la sogs pa'i 'khor //",
    "T02TD1678E:277a-29": "zhi ba'i mchod pas mnyes pa dag / bsnyen pa'i don du de dag byung //",
    "T02TD1678E:277a-30": "sgrub pas bstan pa'i lung bzhin du //",
    "T02TD1678E:277a-31": "sku mdog so so'i phyag mtshan dang //",
    "T02TD1678E:277a-32": "rgyan dang cha lugs gsal ba dang //",
    "T02TD1678E:277a-33": "bskyed rdzogs grub pa'i lha dag bsgom //",
    "T02TD1678E:277a-34": "dngos grub dam pa blang ba'i phyir //",
    "T02TD1678E:277a-35": "snga ma las ni gnas bsgyur te //",
    "T02TD1678E:277a-36": "bskal ba'i med dpung 'khrig pa bzhin //",
    "T02TD1678E:277a-37": "'bar ba'i tshogs ni rnam par bsam //",
    "T02TD1678E:277a-38": "ye shes dkyil 'khor spyan drangs te //",
    "T02TD1678E:277a-39": "bzhugs dang rten dang mi g-yo ba //",
    "T02TD1678E:277a-40": "dam tshig zil gnon phyag byed dang //",
    "T02TD1678E:277a-41": "mchod dang bstod dang bz'a ba dang //",
    "T02TD1678E:277a-42": "tshul rigs goms pa'i blo dag gis //",
    "T02TD1678E:277a-43": "ci rigs su ni brtan par bya //",
    "T02TD1678E:277a-44": "dam tshig mchog gi mchod pa dang //",
    "T02TD1678E:277a-45": "bskul tshig dbyangs kyis de dag mnyes //",
    "T02TD1678E:277b-0": "'khor bcas mchod @277b pa rdzogs nas ni //",
    "T02TD1678E:277b-1": "bsnyen pa'i lung bzhin brtson par 'bad //",
    "T02TD1678E:277b-2": "zhag grangs dus ni brtags pa'o //",
    "T02TD1678E:277b-3": "mtshan ma brtan po byung ba na //",
    "T02TD1678E:277b-4": "sgrub pa chen po brtsam par bya //",
    "T02TD1678E:277b-5": "bar chad byed pa'i bgegs chen yang //",
    "T02TD1678E:277b-6": "'jigs pa med pa'i sems kyis bzlog / dngos grub sbyin pa'i gzugs can yang //",
    "T02TD1678E:277b-7": "re dang dogs pa la sogs pa //",
    "T02TD1678E:277b-8": "ngan pa'i don gyi sems mi 'byung //",
    "T02TD1678E:277b-9": "phan gnod byed pa rnam gnyis po //",
    "T02TD1678E:277b-10": "gzugs dang sgra dang dri dag ni /",
    "T02TD1678E:277b-11": "rnam pa gsum po byung ba ni /",
    "T02TD1678E:277b-12": "dogs dang chags pa'i sems spangs te //",
    "T02TD1678E:277b-13": "bye brag tu ni shes par bya //",
    "T02TD1678E:277b-14": "nyams kyi phyag rgyas rang don spyad //",
    "T02TD1678E:277b-15": "gal te 'byung po mnan par bya //",
    "T02TD1678E:277b-16": "kun kyang sems can don du bsngo //",
    "T02TD1678E:277b-17": "sgrub pa chen po yang dag grub pa zhes bya ba /",
    "T02TD1678E:277b-18": "grub pa'i slob dpon chen po badzra h'um ka ra'i zhal snga nas mdzad pa rdzogs so /",
    "T02TD1678E:277b-21": "// / bod kyi lha btsan po khri srong lde btsan gyi bka' lung gis dpal na lendra'i gtsug lag kyang du /",
    "T02TD1678E:277b-22": "rgya gar gyi mkhan po h'um ka ra de nyid dang /",
    "T02TD1678E:277b-23": "zhu chen gyi lo ts'a ba bandhe gnubs nam mkha'i snying pos bsgyur cing zhus te gtan la pa'o//"
}