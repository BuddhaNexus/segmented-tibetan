{
    "T02TD2325E:266b-0": "@266b # // rgya gar skad du /",
    "T02TD2325E:266b-1": "ma h'a mu dra tattva n'aksha ro pa de sha //",
    "T02TD2325E:266b-2": "bod skad du /",
    "T02TD2325E:266b-3": "de kho na nyid phyag rgya chen po yi ge med pa'i man ngag /'jam dpal smra ba'i seng ge la phyag 'tshal lo //",
    "T02TD2325E:266b-4": "grub thob dam pa brgyad cu rtsa bzhi las //",
    "T02TD2325E:266b-5": "skyes bu khyad par rig 'dzin lnga yi gzhung //",
    "T02TD2325E:266b-6": "mchog gyur rnams kyi zhabs kyi rdul la reg / de phyir dpe bral phyag rgya chen po bshad //",
    "T02TD2325E:266b-7": "rnam gcod dang ni yongs gcod dang //",
    "T02TD2325E:266b-8": "phung po gsum bo sel ba dang //",
    "T02TD2325E:266b-9": "don dam mjal ba'i tshad ma yis //",
    "T02TD2325E:266b-10": "yang dag yid la lta ba bya //",
    "T02TD2325E:266b-11": "yang dag don la yi ge med //",
    "T02TD2325E:266b-12": "gang gis yi ge med shes pa //",
    "T02TD2325E:266b-13": "de yis yi ge thams cad shes //",
    "T02TD2325E:266b-14": "yi ge aa nas ksha la rdzogs //",
    "T02TD2325E:266b-15": "sde tshan brgyad kyi sgra sbyor ni //",
    "T02TD2325E:266b-16": "a'a li k'a lir shes par bya //",
    "T02TD2325E:266b-17": "ma skyes pa dang ma 'gag pa //",
    "T02TD2325E:266b-18": "zung 'jug mtha' bzhi bral ba yi //",
    "T02TD2325E:266b-19": "bde ba chen po rgyun chags su //",
    "T02TD2325E:266b-20": "bla ma'i brda yis mtshon par bya //",
    "T02TD2325E:266b-21": "kha dog mar me me long rgya //",
    "T02TD2325E:266b-22": "me shel sa bon skyur dang sgra //",
    "T02TD2325E:266b-23": "brgyad pa 'di ru don bsdus pa //",
    "T02TD2325E:266b-24": "go ba cig shos skye bar 'gyur //",
    "T02TD2325E:266b-25": "aindra bh'u ti bdag med ma //",
    "T02TD2325E:266b-26": "lhan cig skyes sbyor 'dod yon grol //",
    "T02TD2325E:266b-27": "'khor ba dang ni mya ngan 'das //",
    "T02TD2325E:266b-28": "bden don rtogs pa 'phags pa lha //",
    "T02TD2325E:266b-29": "sngog dang rtsol ba n'a ga pa //",
    "T02TD2325E:266b-30": "phyi nang rlung gsum tshangs par 'dren //",
    "T02TD2325E:266b-31": "kha sbyor thig le padmar 'byung //",
    "T02TD2325E:266b-32": "bde bas rgyas pa'i za ma tog / sku gsum mnyam gzhag mda' bsnun na //",
    "T02TD2325E:266b-33": "dran med skye med blo las 'das //",
    "T02TD2325E:266b-34": "mnyam gzhag dang ni rjes thob dang //",
    "T02TD2325E:266b-35": "rmi lam dang ni bar do la //",
    "T02TD2325E:266b-36": "zin dang brtan dang bogs 'byin pa //",
    "T02TD2325E:266b-37": "rgyas gdab pa dang rnam pa bzhi //",
    "T02TD2325E:266b-38": "dang po dus bzhi mnyam sbyar la //",
    "T02TD2325E:266b-39": "gnad gsum gzer bzhi gdab par bya //",
    "T02TD2325E:266b-40": "lus kyi gnad dang dmigs pa'i gnad//",
    "T02TD2325E:267a-0": "@267a * // rlung gi gnad ni shes par bya //",
    "T02TD2325E:267a-1": "rig pa gcur la gdab pa dang //",
    "T02TD2325E:267a-2": "shes pa srang du gzhug pa dang //",
    "T02TD2325E:267a-3": "sems ni rung dmigs 'dren pa dang //",
    "T02TD2325E:267a-4": "rten dang dbral zhing bsgom pa gces //",
    "T02TD2325E:267a-5": "ae wam brgyan pa'i bde ba la //",
    "T02TD2325E:267a-6": "bde bas byang chub lam du kyer //",
    "T02TD2325E:267a-7": "snang srid brda ru slob pa dang //",
    "T02TD2325E:267a-8": "gang mthong phyag rgya chen por shar //",
    "T02TD2325E:267a-9": "thams cad ro mnyam de bzhin nyid //",
    "T02TD2325E:267a-10": "gcig zos pa yis gzhan kun grol //",
    "T02TD2325E:267a-11": "ji ltar chu bo'i rgyun bzhin du //",
    "T02TD2325E:267a-12": "rnal 'byor ma yengs rgyun du bsgom //",
    "T02TD2325E:267a-13": "gzung ba dang ni sbyang ba dang //",
    "T02TD2325E:267a-14": "sgyu ma dang ni kho na nyid //",
    "T02TD2325E:267a-15": "nyal dang log pa'i khyad par las//",
    "T02TD2325E:267a-16": "rmi lam man dag shes par bya //",
    "T02TD2325E:267a-17": "da lta 'chi kha bar do la //",
    "T02TD2325E:267a-18": "rten dang 'ong dang thig le sems //",
    "T02TD2325E:267a-19": "grong 'pho'i man ngag shes pa yis //",
    "T02TD2325E:267a-20": "bde ba can du de 'gro'o //",
    "T02TD2325E:267a-21": "don mthong pa yis sgro 'dogs chod //",
    "T02TD2325E:267a-22": "nyams su blangs na byin rlabs 'byung //",
    "T02TD2325E:267a-23": "drod rtags nus pa tshod zin pas //",
    "T02TD2325E:267a-24": "yid bzhin nor bu lta bu'o //",
    "T02TD2325E:267a-25": "rlung mkhris bad kan 'dus pa'i nad //",
    "T02TD2325E:267a-26": "mtshon dang mche ba 'byung ba 'khrugs //",
    "T02TD2325E:267a-27": "dal yams 'brum po chu ser la //",
    "T02TD2325E:267a-28": "ting 'dzin me btsa' skyugs kyis zhi //",
    "T02TD2325E:267a-29": "bdud dang mu stegs tshe 'phrul gtong //",
    "T02TD2325E:267a-30": "gdon dang 'byung bo bshugs pa 'dren //",
    "T02TD2325E:267a-31": "gnod sbyin 'khu ldog byed pa'i tshe //",
    "T02TD2325E:267a-32": "mi g-yo rgya mtsho lta bu gzhag / me dang chu dang dug sbrul dang //",
    "T02TD2325E:267a-33": "bse dang chom rkun rgyal po'i chad //",
    "T02TD2325E:267a-34": "stag dang dred mo gcan gzan khro //",
    "T02TD2325E:267a-35": "de tshong yis 'dod pa yin //",
    "T02TD2325E:267a-36": "dgod dang rtsed mo byed pa dang //",
    "T02TD2325E:267a-37": "dal dang drag dang shin tu drag / zang zing longs spyod mang po la //",
    "T02TD2325E:267a-38": "sbyor ba 'di yis khyab na bde //",
    "T02TD2325E:267a-39": "ro snyoms gtum mo mkha' spyod dang //",
    "T02TD2325E:267a-40": "sman dang bcud len bdud rtsi bsten //",
    "T02TD2325E:267a-41": "ro langs mkha' 'gro dngos grub ster //",
    "T02TD2325E:267a-42": "blang dor med pa'i sems kyis 'bad //",
    "T02TD2325E:267a-43": "mtha' rgyas gnyis kyis shan phye la //",
    "T02TD2325E:267a-44": "khar phog car phog thog babs su //",
    "T02TD2325E:267a-45": "thun dang bcud kyis rtsal sbyangs te //",
    "T02TD2325E:267a-46": "snang gsum sbyor ba bskyed pa'i phyir //",
    "T02TD2325E:267a-47": "dbang po gsum gyis dam mi 'da' //",
    "T02TD2325E:267a-48": "ma 'khrul gsum gyis so thub ste //",
    "T02TD2325E:267a-49": "srog 'dzin gsum gyis brtan pa thob //",
    "T02TD2325E:267a-50": "grol lugs gsum gyis tshad bstan no //",
    "T02TD2325E:267b-0": "lo zla gsum @267b gyis zad sar bskyal //",
    "T02TD2325E:267b-1": "'gro ba sdug bsngal 'khor bar bying ba la //",
    "T02TD2325E:267b-2": "ma rig mig 'byed zhi byed 'di bkod pas //",
    "T02TD2325E:267b-3": "phyi nang gsang ba kho na nyid rtogs te //",
    "T02TD2325E:267b-4": "kun gyis phyag rgya chen po thob par shog / de kho na nyid phyag rgya chen po yi ge med pa'i man ngag rnal 'byor gyi dbang phyug chen po ka ma la sh'i las mdzad pa rdzogs so /",
    "T02TD2325E:267b-6": "// / rgya gar gyi mkhan po dzny'a na gu hya dang /",
    "T02TD2325E:267b-7": "zhu chen gyi lo ts'a ba bla ma lo btsun chung gis bsgyur cing zhus te gtan la phab pa//"
}