{
    "T02TD2745E:129a-0": "@129a * // thugs rje chen po rgyal ba lnga la phyag 'tshal lo //",
    "T02TD2745E:129a-1": "shin tu rnam dag dang ba'i mtshor //",
    "T02TD2745E:129a-2": "rab mdzes sdong bu lnga ldan steng //",
    "T02TD2745E:129a-3": "rnam snang rdo rje sems dpa' dang //",
    "T02TD2745E:129a-4": "rin 'byung 'od dpag med don grub //",
    "T02TD2745E:129a-5": "lnga rig rnam dag sna tshogs gzugs //",
    "T02TD2745E:129a-6": "dngos gcig rgyal ba lnga la 'dud //",
    "T02TD2745E:129a-7": "byang chub sems dpa'i pa'i spyod pa khyad par can la gnas pas snying rje chen po mdun du byas la //",
    "T02TD2745E:129a-8": "thog ma kho nar chod thams cad stong pa nyid du rab tu bsgom par bya'o //",
    "T02TD2745E:129a-9": "gdong nas ma skyes 'od gsal ba //",
    "T02TD2745E:129a-10": "gang shar nyid na ngo bo med //",
    "T02TD2745E:129a-11": "chos rnams kun gyis mtshan nyid de //",
    "T02TD2745E:129a-12": "bla ma'i drin gyis rtogs par 'gyur //",
    "T02TD2745E:129a-13": "gang 'di ltar ngo bo med pa'i chos 'di dag ni zab pa'i phyir rtogs dka' bas mi shes pa'i 'gro ba lnga po ni nges par sdug bsngal ba'o zhes brtags nas dmigs pa med pa'i thugs rje chen pos rlung gi dkyil 'khor mngon par bskyod pas /",
    "T02TD2745E:129a-14": "skye bo nyon mongs sgrib tshogs sprin gyi phung po shin tu mthug bo gtibs gyur la //",
    "T02TD2745E:129a-15": "tsham tshom med par drag po'i shugs kyis kun du rab tu dral zhing yongs su gtor //",
    "T02TD2745E:129a-16": "de yi thabs gyur thugs rje'i dbyings kyi sna tshogs mdzad pas dbyer med cig car bsgrub pa yi //",
    "T02TD2745E:129a-17": "mgon po dam pa rigs kyi lha lnga bsgrub cing stobs lnga sogs //",
    "T02TD2745E:129a-18": "de la dbus sogs sdong 'dab bcas //",
    "T02TD2745E:129a-19": "zla ba'i 'khor lo gsal ba la //",
    "T02TD2745E:129a-20": "me long gzugs ltar 'bru lnga bsam / phrin las sbyar skur bskyed do //",
    "T02TD2745E:129b-0": "rnam par snang mdzad ni kha ba'i mdog can ji skad 'byung ba'i phyag rgya can hr'i:'i snying po can 'khor los mtshan @129b pa'o //",
    "T02TD2745E:129b-1": "rdo rje sems dpa' ni nam mkha'i mdog can ji skad 'byung ba'i phyag rgya can h'um gi snying po can rdo rjes mtshan pa'o //",
    "T02TD2745E:129b-2": "rin chen 'byung ldan ni gser btso ma'i mdog can ji skad 'byung ba'i phyag rgya can tr'am gi snying po can rin po ches mtshan pa'o //",
    "T02TD2745E:129b-3": "'od dpag med ni me lce 'bar ba'i mdog can ji skad 'byung ba'i phyag rgya can hr'i:'i snying po can padmos mtshan pa'o //",
    "T02TD2745E:129b-4": "don yod grub pa s'a lu ljang ba'i mdog can ji skad 'byung ba'i phyag rgya can aa:'i snying po can ral gris mtshan pa'o //",
    "T02TD2745E:129b-5": "'di dag dbus bcas phyogs rnams su //",
    "T02TD2745E:129b-6": "rim bzhin las lnga mdzad pa la //",
    "T02TD2745E:129b-7": "brtson pas ting nge 'dzin bzhengs pa //",
    "T02TD2745E:129b-8": "bdag sbyang ba dang gzhan sbyang ba gnyis /",
    "T02TD2745E:129b-9": "aom a'a sva p'a r'artha dzny'a na sva bh'a ba shuddha pra k'a sv'a h'a /",
    "T02TD2745E:129b-10": "'khor lo lta bu'i sngags so //",
    "T02TD2745E:129b-11": "thugs rje chen po lha lnga'i sgrub thabs rdzogs so//"
}