{
    "NG0122:1": "da lta'i bde bas bde bsgrub pa //",
    "NG0122:2": "de bzhin dus kun mnyam pa'i ngang *//",
    "NG0122:3": "las kyi stobs kun rdzogs pa'i mthus //",
    "NG0122:4": "de dag sngon 'dzin phyag rgya nyid //",
    "NG0122:5": "'di ltar rgyu dang rkyen bcas pa'i //",
    "NG0122:6": "'bras bu nye ba'i don bsgrubs pas //",
    "NG0122:7": "de dag gnas skabs dmigs pas 'chings //",
    "NG0122:8": "de nyid phyag rgya'i grogs gnyis te //",
    "NG0122:9": "'di dang phyi ma ched 'dzin pas //",
    "NG0122:10": "rnam pa'i mtha' bcas skyon chen nyid //",
    "NG0122:11": "kun nas zhen cing lhag pa'i blos //",
    "NG0122:12": "de dag 'bras bu de bzhin nyid //",
    "NG0122:13": "theg pa kun las rnam grol ba'i //",
    "NG0122:14": "don mchog gsang ba'i rgyud chen te //",
    "NG0122:15": "dus gsum gcig pa'i rang bzhin du //",
    "NG0122:16": "sangs rgyas kun gyis gnas mdzad cing *//",
    "NG0122:17": "phyag rgya gsang chen gnas rdzogs pa //",
    "NG0122:18": "sku gsung gnyis su med pa'i dngos //",
    "NG0122:19": "'di ltar kun nas ma 'gags pa'o //",
    "NG0122:20": "rnal 'byor chen po'i rang bzhin la //",
    "NG0122:21": "khyad par bsgrub pa'i gnas med cing *//",
    "NG0122:22": "don mthun rang gi stobs kyis rdzogs //",
    "NG0122:23": "'dod pa'i mtha' bral lhun grub cing *//",
    "NG0122:24": "de dag gnas kyi cha rgyas pa //",
    "NG0122:25": "tha dad med las kun tu snang *//",
    "NG0122:26": "rgyu 'bras gnyis med theg pa yi //",
    "NG0122:27": "'gro ba rnams kyi las kun gyis //",
    "NG0122:28": "bder bcas gnas kun spyod byed cing *//",
    "NG0122:29": "thabs kyi bya ba kun 'phrul pas //",
    "NG0122:30": "srid gsum ye nas rnam par dag /",
    "NG0122:31": "rang bzhin sbyor bar 'dod pa'i blos //",
    "NG0122:32": "mi 'gyur med pa'i chos spyod cing *//",
    "NG0122:33": "tha snyad gsang tshig lhur len pas //",
    "NG0122:34": "snang ba'i spyod pa tshad med pa'o //",
    "NG0122:35": "'di ltar khams rnams dag pa'o //",
    "NG0122:36": "sangs rgyas dkyil 'khor kun rdzogs pas //",
    "NG0122:37": "thugs rje snang ba rgya chen po //",
    "NG0122:38": "byin rlabs yul kun bstan pa yin //",
    "NG0122:39": "gdod nas rnam dag byang chub sems //",
    "NG0122:40": "dus gsum khyad par gsal ba yi //",
    "NG0122:41": "chos rnams rang bzhin snang ba'i mthus //",
    "NG0122:42": "byin rlabs gzugs sku la sogs pa'o //",
    "NG0122:43": "'di ltar rtsol bas mngon 'dzin cing *//",
    "NG0122:44": "dmigs pa'i nad chen sdug bsngal gyis //",
    "NG0122:45": "de las de dag gzhan du spyod //",
    "NG0122:46": "bltas pa'i don kun 'ching ba nyid //",
    "NG0122:47": "rnal 'byor dus la mngon brjod cing *//",
    "NG0122:48": "phyogs bcas rnam pa'i mtha' bsgrub gang *//",
    "NG0122:49": "rang bzhin ye shes gnas bral te //",
    "NG0122:50": "ji bzhin nyid kyi don la spyod //",
    "NG0122:51": "de dag 'dzin pas 'byung ba'i sgo //",
    "NG0122:52": "rab tu 'khrul pas 'gag 'gyur te //",
    "NG0122:53": "nam mkha'i chos kyis gzhan bsgrub bzhin //",
    "NG0122:54": "nges pa'i lung kun gtsor byed pa //",
    "NG0122:55": "de dag phyag rgya'i gnas 'jug pas //",
    "NG0122:56": "nam mkha'i bya lam ji lta bar //",
    "NG0122:57": "don gyi snying po ma g.yos pa'o //",
    "NG0122:58": "theg pa'i mtha' rnams brtags pa yis //",
    "NG0122:59": "sgro skur rtog pa'i gnas 'jug cing *//",
    "NG0122:60": "yang dag don gyi snying po nyid //",
    "NG0122:61": "gzhan pa'i gnas kun 'gyur mi srid //",
    "NG0122:62": "kun tu yul dang bral ba yi //",
    "NG0122:63": "phyi nang yul rnams ye shes de //",
    "NG0122:64": "zab mo cha shas ji bzhin du //",
    "NG0122:65": "gtan tshigs rtogs yul gnas bcas la //",
    "NG0122:66": "de dag rang @#//",
    "NG0122:67": "bzhin ngo bos stong *//",
    "NG0122:68": "gdod nas rnam dag dngos med pa'o //",
    "NG0122:69": "thams cad ming tsam mtshon byed pa'i //",
    "NG0122:70": "tha snyad log pa'i stobs rgyas pas //",
    "NG0122:71": "ting 'dzin mnyam pa'i yul kun dang *//",
    "NG0122:72": "rab tu zung 'jug sgrub byed pa'o //",
    "NG0122:73": "phyogs rnams kun nas chos mthun pa'o //",
    "NG0122:74": "dbang bskur byin rlabs gsang sngags dang *//",
    "NG0122:75": "phyag rgya ye shes gsang ba nyid //",
    "NG0122:76": "de dag goms pa'i mthu mtshungs pas //",
    "NG0122:77": "gsang ba'i sku gsung thugs mchog grub //",
    "NG0122:78": "yul dang yul can ltos pa'i gzhi //",
    "NG0122:79": "tha snyad ming las don kun gyi //",
    "NG0122:80": "de dang der ni rnam brtags pas //",
    "NG0122:81": "de dag kun 'byung zag pa med //",
    "NG0122:82": "phyi rol de bzhin nang de bzhin //",
    "NG0122:83": "de dag gnyis med ye shes nyid //",
    "NG0122:84": "phung po khams dang skye mched dang *//",
    "NG0122:85": "tha snyad kun tu brtags pas stong *//",
    "NG0122:86": "gcig dang du ma'i rang bzhin du //",
    "NG0122:87": "thams cad mkhyen pas kun gsal mdzad //",
    "NG0122:88": "mi shes 'khrul pa gcod byed cing *//",
    "NG0122:89": "bde chen rang bzhin kun gyi gnas //",
    "NG0122:90": "kun tu 'di dag mnyam rdzogs pa'i //",
    "NG0122:93": "khyab bya'i rdzas rnams dkyil 'khor dang *//",
    "NG0122:0": "[(]9[)]@#// gsal 'gyur //",
    "NG0122:91": "sku gsung ye shes chen por sbyor //",
    "NG0122:92": "mnyam nyid ye shes khyab byed pa'i //",
    "NG0122:94": "mi shigs gsang ba'i sngags brjod pas //",
    "NG0122:95": "sgra yi brjod pa'i rgyun bzhin 'jug /",
    "NG0122:96": "mi g.yo bas ni snang ba yi //",
    "NG0122:97": "rnam 'phrul dkyil 'khor rgyan gyis mdzes //",
    "NG0122:98": "phyag rgya'i 'khor tshogs mnyam sbyor zhing *//",
    "NG0122:99": "kun tu bskyed med ye shes kyis //",
    "NG0122:100": "zab mo sngags rnams brjod par 'gyur //",
    "NG0122:101": "snying po dam pa ye shes de //",
    "NG0122:102": "kun nas len cing 'dzin bral bas //",
    "NG0122:103": "mtha' bzhi las grol dbu ma nyid //",
    "NG0122:104": "gang dang gang du lta byed cing *//",
    "NG0122:105": "spyod pas yul kun longs spyod rgyan //",
    "NG0122:106": "mi shigs thig le mnyam rdzogs pa'i //",
    "NG0122:107": "sa gsum rab tu gnon mdzad cing *//",
    "NG0122:108": "phyag rgya chen po che ba nyid //",
    "NG0122:109": "tha snyad gang gis ston byed pa'i //",
    "NG0122:110": "'bras bu'i dkyil 'khor mngon rdzogs pa'i //",
    "NG0122:111": "de dag kun nas brtags pa'i yul //",
    "NG0122:112": "ming tshogs sgra yis mtshon byed pa'i //",
    "NG0122:113": "'bras bu mnyam rdzogs ji bzhin du //",
    "NG0122:114": "gang dag gang gnas mngon zhen cing *//",
    "NG0122:115": "gang gis gang la mnyam sbyor ba //",
    "NG0122:116": "yul kun rnam par sbyor byed pa'i //",
    "NG0122:117": "de dag gang du mi gnas pa'o //",
    "NG0122:118": "kun nas las kyis 'khor ba yi //",
    "NG0122:119": "chos kyi tha snyad tha dad kun //",
    "NG0122:120": "ma skyes mi g.yo mnyam pa'i rgyan //",
    "NG0122:121": "rab tu brtags pa'i spyod bral chos //",
    "NG0122:122": "cho 'phrul chen po rnam 'char zhing *//",
    "NG0122:123": "rang bzhin mi gnyis rtogs pa'i mthus //",
    "NG0122:124": "de dag gnas rnams sangs rgyas zhing *//",
    "NG0122:125": "rten gyi dkyil 'khor kun spyod pa'o //",
    "NG0122:126": "brtul zhugs phyag rgya'i bsam gtan dang *//",
    "NG0122:127": "drag shul gnas kun phrin las kyis //",
    "NG0122:128": "kun nas mngon par sgrub byed pa'i //",
    "NG0122:129": "gnas su bya ba'i ming med cing *//",
    "NG0122:130": "byang chub 'khor ba mya ngan 'das //",
    "NG0122:131": "sgyu ma bde chen lhun gyis grub //",
    "NG0122:132": "de dag yon tan ma 'gags pa'i //",
    "NG0122:133": "gtan tshigs tshad @#//",
    "NG0122:134": "mas kun brgyan cing *//",
    "NG0122:135": "tha dad rnam rtog yul dag pa'i //",
    "NG0122:136": "sgyu ma chen po'i dkyil 'khor rdzogs //",
    "NG0122:137": "rang bzhin gcig tu ma nges pas //",
    "NG0122:138": "khams gsum sa las grol byed pa'i //",
    "NG0122:139": "don mthun theg pa bsam yas pa //",
    "NG0122:140": "de dag bya ba'i sgo rnams kyis //",
    "NG0122:141": "'bras bu'i phyag rgya gsal mdzad cing *//",
    "NG0122:142": "nyon mongs sgrib tshogs spangs pa'i mthus //",
    "NG0122:143": "theg chen ye shes sgrib med pa'i //",
    "NG0122:144": "snod 'di rnam par gsal bar 'gyur //",
    "NG0122:145": "sangs rgyas kun gyi bstan pa'i sgo //",
    "NG0122:146": "rdzogs chen byang chub sems kyi mchog /",
    "NG0122:147": "de dag kun nas ston byed cing *//",
    "NG0122:148": "ji ltar dmigs pa'i rtags snang 'di //",
    "NG0122:149": "rang bzhin mnyam nyid gnas la ste //",
    "NG0122:150": "byin gyis rlabs kyis kun ston pa'o //",
    "NG0122:151": "kun 'byung re rtsol sgrib chen gyis //",
    "NG0122:152": "nyon mongs gnas kun bskyed byed cing *//",
    "NG0122:153": "phung po khams dang bcas tshogs brgyad //",
    "NG0122:154": "de dag kun nas chags pa'i yul //",
    "NG0122:155": "mi gnyis don kun rtogs pa yi //",
    "NG0122:156": "bya ba chen po'i mthu rdzogs pas //",
    "NG0122:157": "snang 'dod rtsol chen kun 'dzin pas //",
    "NG0122:158": "don kun gnyis med theg pa'i mtshan //",
    "NG0122:159": "de dag rang bzhin rnam snang zhing *//",
    "NG0122:160": "mi rtog lhun grub bde chen nyid //",
    "NG0122:161": "'di ltar kun nas brtags pa yi //",
    "NG0122:162": "sgrib pa'i skyon chen goms pa'i mthus //",
    "NG0122:163": "yul kun mtshan mar skyed byed cing *//",
    "NG0122:164": "de dag gnas kyis rmongs par 'gyur //",
    "NG0122:165": "byang chub yan lag brgyad dang bcas //",
    "NG0122:166": "mtshan bzang dpe byad kun rdzogs shing *//",
    "NG0122:167": "thams cad gnas kun rdzogs longs spyod //",
    "NG0122:168": "rgyan dang cha lugs sna tshogs pas //",
    "NG0122:169": "dkyil 'khor gsang ba'i lha rnams kun //",
    "NG0122:170": "mi gnyis longs spyod bde rdzogs shing *//",
    "NG0122:171": "sprul bcas 'jig rten rnam par dag /",
    "NG0122:172": "thabs dang shes rab rdzogs pa yi //",
    "NG0122:173": "yang dag sbyor bas kun 'jug cing *//",
    "NG0122:174": "de dag cha lugs rnam mtha' yas //",
    "NG0122:175": "zhing khams chen por kun sbyor zhing *//",
    "NG0122:178": "kun tu bzang po che gnas mdzad //",
    "NG0122:179": "de dag ji bzhin don kun gyis //",
    "NG0122:180": "rang bzhin rdzogs chen bstan par byed //",
    "NG0122:181": "kun nas mngon par zhen pa'i shugs //",
    "NG0122:182": "bsgom chags yul gyis 'ching 'gyur zhing *//",
    "NG0122:183": "ji snyed chos rnams rang bzhin las //",
    "NG0122:184": "rtags pa'i gzugs brnyan skye bar 'gyur //",
    "NG0122:185": "zhes gsungs so //",
    "NG0122:186": "rdzogs pa chen po chos nyid byang chub kyi sems",
    "NG0122:187": "rin chen bkod pa rnam par dbye ba'i rgyud las",
    "NG0122:188": "/ mtha' thams cad rnam par dag pa'i le'u ste lnga pa'o //",
    "NG0122:189": "mi skye mi 'gag cir mi dgongs //",
    "NG0122:190": "byams pas don nyid rnam sbyang phyir //",
    "NG0122:191": "//  rdzogs pa chen po chos nyid byang chub kyi sems",
    "NG0122:192": "rin chen bkod pa rnam par dbye ba'i rgyud ces",
    "NG0122:193": "bya ba rdzogs so //",
    "NG0122:194": "rgya gar gyi mkhan po shi len+d+ra mi tra dang */"
}