{
    "T02TD1483E:130a-0": "@130a # // rgya gar skad du /",
    "T02TD1483E:130a-1": "sapta aa ksha ra s'a dha na /",
    "T02TD1483E:130a-2": "bod skad du /",
    "T02TD1483E:130a-3": "yi ge bdun pa'i sgrub thabs /",
    "T02TD1483E:130a-4": "dpal rdo rje mkha' 'gro la phyag 'tshal lo //",
    "T02TD1483E:130b-0": "kun du rtog pa yongs su spangs pa'i chos skur @130b gang gsungs dang //",
    "T02TD1483E:130b-1": "dpe med bde ba rtsal gyis mdzes pa longs spyod rdzogs sku dang //",
    "T02TD1483E:130b-2": "gang gi gnas la phan par mdzad pa las ni sprul pa'i sku //",
    "T02TD1483E:130b-3": "bcom ldan rdo rje sems dpa' de yis khyed la bde legs shog / gang gi phyag na kha tv'am ga dang da ma rus ni cher sgrogs pa yis gar mdzad gang //",
    "T02TD1483E:130b-4": "'jig rten gsum pa 'gul bzhin pa yis ri yi rtse mo bskyod pas chu yi phung po 'khrugs //",
    "T02TD1483E:130b-5": "mdzes pa'i spyan dang zhal rnams mnga' bas zhabs mnan rgya mtsho nang gi sa ni dmar gyur pa //",
    "T02TD1483E:130b-6": "rnal 'byor ma yi tshogs ldan dpal ldan khrag 'thung 'di de sa stengs rtag tu rgyal gyur cig / zhal gsum phyag drug sngon po la //",
    "T02TD1483E:130b-7": "rang snang shes rab lus 'jar ba //",
    "T02TD1483E:130b-8": "h'um skyes lha mo drug gi mgon //",
    "T02TD1483E:130b-9": "btud nas sgrub thabs bri bar bya //",
    "T02TD1483E:130b-10": "rnal 'byor pa snga bar langs la /",
    "T02TD1483E:130b-11": "dam tshig gi ril bu khar bcug nas /",
    "T02TD1483E:130b-12": "ri bo dang tshang tshing la sogs nyams dga' ba'i gnas su sna tshogs rdo rje'i gdan la 'dug ste /",
    "T02TD1483E:130b-13": "snying gar nyi ma la gnas pa'i yi ge h'um sngon po bltas la yi ge h'um de las 'od zer rnam pa lnga nam mkha'i khongs su khams gsum pa mngon par khyab par kun nas spros te /",
    "T02TD1483E:130b-14": "'od zer de rnams kyis 'og min gyi gnas na bzhugs pa'i bcom ldan 'das 'chad bzhin pa'i mdog dang phyag dang mtshon cha dang /",
    "T02TD1483E:130b-15": "rnal 'byor ma dang sangs rgyas dang byang chub sems dpa' thams cad til gyi gang bu lta bu spyan drangs nas /",
    "T02TD1483E:130b-16": "nam mkha'i phyogs su mdun du yang dag par bzhugs su gsol la /",
    "T02TD1483E:130b-17": "'od zer de rnams kyang rang gi sa bon la bsdu'o //",
    "T02TD1483E:130b-18": "de nas rang gi sa bon las yang dag par spros pa'i phyi dang /",
    "T02TD1483E:130b-19": "nang dang /",
    "T02TD1483E:130b-20": "gsang ba dang /",
    "T02TD1483E:130b-21": "de nyid mchod pa'i khyad par rnams kyis /",
    "T02TD1483E:130b-22": "bcom ldan 'das dang rnal 'byor ma dang /",
    "T02TD1483E:130b-23": "bla ma dang sangs rgyas dang byang chub sems dpa' rnams cho ga ji lta bar mchod par bya zhing phyag 'tshal lo //",
    "T02TD1483E:130b-24": "de nas de rnams kyi spyan sngar sdig pa bshags pa dang /",
    "T02TD1483E:130b-25": "sdig pa mi bya ba'i phyir bsdam pa dang /",
    "T02TD1483E:130b-26": "bsod nams la rjes su yi rang ba dang /",
    "T02TD1483E:130b-27": "bsod nams yongs su bsngo ba dang /",
    "T02TD1483E:131a-0": "gsum la skyabs su @131a * //",
    "T02TD1483E:131a-1": "'gro ba dang /",
    "T02TD1483E:131a-2": "byang chub tu sems bskyed pa dang /",
    "T02TD1483E:131a-3": "bdag gis dngos po dbul ba dang /",
    "T02TD1483E:131a-4": "bskul ba dang /",
    "T02TD1483E:131a-5": "gsol ba gdab ba byas nas /",
    "T02TD1483E:131a-6": "de'i 'og tu tshangs pa'i gnas bzhi bsgom mo //",
    "T02TD1483E:131a-7": "de nas chos thams cad ni stong pa nyid kyi ye shes kyi rdo rje'i bdag nyid de /",
    "T02TD1483E:131a-8": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD1483E:131a-9": "zhes bya ba dngos po ma lus pa'i de kho na nyid sdud par byed pa'i sngags kyi de kho na mngon du byed cing /",
    "T02TD1483E:131a-10": "de ma skyes ma 'gags pa 'od gsal ba'i ting nge 'dzin la yud tsam rab tu mi gnas pa'i ngo bor yang dag par gnas par bya'o //",
    "T02TD1483E:131a-11": "de nas sngar gyi smon lam gyi shugs kyis nus pas 'od gsal ba'i gnas las langs la /",
    "T02TD1483E:131a-12": "rmi lam dang sgyu ma lta bu sna tshogs la blta zhing /",
    "T02TD1483E:131a-13": "'gro ba'i don du bdag nyid dpal he ru ka nyid du rnam par bsgom par bya'o //",
    "T02TD1483E:131a-14": "yam ram bam lam yongs su gyur pa las gzhu dang zur gsum pa dang zlum po dang gru bzhi pa sngon po dang dmar po dang dkar po dang ser po 'byung ba bzhi'i dkyil 'khor gong nas gong du blta'o //",
    "T02TD1483E:131a-15": "de'i steng du yi ge sum las byung ba'i ri rab gru bzhi pa rin po che sna bdun gyi rang bzhin rtse mo brgyad kyis nye bar mdzes pa'o //",
    "T02TD1483E:131a-16": "de'i steng du aom me di n'i badzr'i bha ba badzra bandha h'um /",
    "T02TD1483E:131a-17": "aom badzra br'a k'a ra h'um bam h'um /",
    "T02TD1483E:131a-18": "aom badzra pa nydza ra h'um bam h'um /",
    "T02TD1483E:131a-19": "aom badzra bi t'a na h'um kham h'um /",
    "T02TD1483E:131a-20": "aom badzra sa ra dz'a la tram sam tram /",
    "T02TD1483E:131a-21": "aom badzra dzva la aa na l'a aa na l'a rka h'um h'um h'um /",
    "T02TD1483E:131a-22": "sngags kyi tshig de dag gis rdo rje'i sa gzhi la sogs pa rnam pa drug byas la /",
    "T02TD1483E:131a-23": "de'i nang grub bzhi la sogs pa'i khang pa brtsegs ma rnam par bsgom par bya'o //",
    "T02TD1483E:131a-24": "de'i dbus su sna tshogs padma la gnas pa'i 'khor lo rtsibs drug pa rdo rje dang padma 'khor lo'i phreng bas yongs su bskor bar bsam mo //",
    "T02TD1483E:131a-25": "de'i nang du padma'i lte ba la gnas pa /",
    "T02TD1483E:131a-26": "ram las byung ba'i nyi ma'i dkyil 'khor la /",
    "T02TD1483E:131a-27": "aa tshar dang ka tshar yongs su gyur pa las zla ba dang nyi ma kha sbyar ba'i dbus na gnas pa'i yi ge h'um sngon po rdo rje sems dpa'i rang gi ngo bo nyid bsgom mo //",
    "T02TD1483E:131a-28": "de dag thams cad yongs su gyur ba las bcom ldan 'das rdo rje mkha' 'gro h'um las byung ba phag mo la 'khyud pa bde ba chen po man ngag ji lta ba bzhin du me long lta bu la sogs pa ye shes lnga'i bdag nyid /",
    "T02TD1483E:131b-0": "phyag drug pa zhal @131b gsum pa /",
    "T02TD1483E:131b-1": "rtsa ba dang g-yas dang g-yon po ser po dang ljang gu /",
    "T02TD1483E:131b-2": "spyan gsum pa khyab bdag mtshan sum cu rtsa gnyis dang dpe byad brgyad cu'i bdag nyid can 'khyud pa'i phyag dag gis rdo rje dang dril bu 'dzin pa /",
    "T02TD1483E:131b-3": "phyag cig shos dag gis steng nas mi'i pags pa 'phyang ba /",
    "T02TD1483E:131b-4": "phyag g-yon na kha tv'am ga brten pa dang thod pa khrag gis gang ba can /",
    "T02TD1483E:131b-5": "g-yas pas mdung rtse gsum pa 'dzin pa /",
    "T02TD1483E:131b-6": "thod pa'i rgyan 'bar ba /",
    "T02TD1483E:131b-7": "phyag rgya drug gis rnam par klubs pa /",
    "T02TD1483E:131b-8": "rked par stag gi pags pa'i na bza' gsol ba /",
    "T02TD1483E:131b-9": "ral pa'i tshogs sna tshogs rdo rje dang zla ba phyed pas brgyan pa ste /",
    "T02TD1483E:131b-10": "sna tshogs padma dang nyi ma'i dbus na gnas pa'i srid pa dang mya ngan las 'das pa'i rang bzhin 'jigs byed dang /",
    "T02TD1483E:131b-11": "dus mtshan mo'i mgo bo'i rna ba g-yon pa dang nu ma g-yas brkyang ba'i zhabs kyis mnan par bsgom mo //",
    "T02TD1483E:131b-12": "mgon po ji lta ba de bzhin du rdo rje phag mo'i mdog dang phyag la sogs pa yin no //",
    "T02TD1483E:131b-13": "'on kyang mi'i pags pa spangs nas phyag de dag gis mda' dang zhu 'chang bas te /",
    "T02TD1483E:131b-14": "lha mo ni bcom ldan 'das la bus mo gnyis kun nas 'khyud de mchog tu dga' bas myos par bsam mo //",
    "T02TD1483E:131b-15": "de nas rtsibs drug po dag la yang g-yon skor du lha mo drug blta'o //",
    "T02TD1483E:131b-16": "de la shar gyi rtsibs la yi ge phat las byung ba dang po lha mo dpal khrag 'thung ma mdog sngon mo /",
    "T02TD1483E:131b-17": "rtsibs gzhan la yi ge h'um las byung ba gnyis pa rdo rje 'jigs byed ma mdog ser mo /",
    "T02TD1483E:131b-18": "rtsibs gzhan la yi ge ha las skyes pa gsum pa gtum drag mo mdog dmar ba /",
    "T02TD1483E:131b-19": "rtsibs gzhan la yi ge ha las byung ba rdo rje sna phyed ma ljang gu ;",
    "T02TD1483E:131b-20": "rtsibs gzhan la yi ge hri: las yang dag par skyes pa lnga pa rdo rje drag mo du ba'i mdog / rtsibs gzhan la yi ge aom las grub pa drug pa rdo rje mkha' 'gro ma mdog dkar mo'o //",
    "T02TD1483E:131b-21": "lha mo de dag zhal gcig ma phyag bzhi ma gnyis kyi sa da ma ru dang dril bu sgra sgrogs shing 'dzin pa /",
    "T02TD1483E:131b-22": "de las gzhan pa dag gis mi'i pags pa steng nas 'dzin pa /",
    "T02TD1483E:131b-23": "thams cad drag mo chen mo spyan gsum ma /",
    "T02TD1483E:131b-24": "skra bshig ma /",
    "T02TD1483E:131b-25": "phyogs kyi gos can yi dags dang nyi ma'i steng na gnas pa /",
    "T02TD1483E:131b-26": "thod pa'i phreng ba'i cod pan can /",
    "T02TD1483E:131b-27": "g-yon brkyang bas gdan la bzhugs pa /",
    "T02TD1483E:132a-0": "phyag @132a * //",
    "T02TD1483E:132a-1": "rgya lnga 'chang ba /",
    "T02TD1483E:132a-2": "dngos grub nye bar mdzad ma rnams bsam mo //",
    "T02TD1483E:132a-3": "de'i rjes la bcom ldan 'das kyi snying ga'i sa bon las rnam par byung ba'i 'od zer rnams dang /",
    "T02TD1483E:132a-4": "yi ge dza: yis ye shes kyi 'khor lo dgug cing /",
    "T02TD1483E:132a-5": "yi ge h'um gis dam tshig gi 'khor lor chu la chu bzhin du gzhug ste /",
    "T02TD1483E:132a-6": "yi ge bam gyis 'ching ba dang /",
    "T02TD1483E:132a-7": "yi ge ho: yis mnyes par bya'o //",
    "T02TD1483E:132a-8": "ye shes sems dpa'i thugs ka'i sa bon bsams nas /",
    "T02TD1483E:132a-9": "lam mam bam tam kham zhes bya ba rnams kyis khams lnga byin gyis brlab bo //",
    "T02TD1483E:132a-10": "yi ge aom a'am hri ho h'um hi rnams kyis gzugs la sogs pa'i phung po rnams kyang ngo //",
    "T02TD1483E:132a-11": "yi ge bh'um h'um kham aa ham he rnams kyis skye mched rnams sbyang ngo //",
    "T02TD1483E:132a-12": "de nas lha drug gi bdag nyid kyi go cha rnams kyis bdag nyid bgo ste //",
    "T02TD1483E:132a-13": "aom ha snying gar /",
    "T02TD1483E:132a-14": "na ma hi mgo bo la /",
    "T02TD1483E:132a-15": "sv'a h'a tu spyi gtsug tu /",
    "T02TD1483E:132a-16": "boo shata he phrag pa gnyis la /",
    "T02TD1483E:132a-17": "h'um h'um ho mig dag la /",
    "T02TD1483E:132a-18": "phat ham yan lag thams cad la mtshon cha'o //",
    "T02TD1483E:132a-19": "lha mo drug gi dag pa'i sngags kyi tshig rnams kyis bcom ldan 'das ma go bgo ste /",
    "T02TD1483E:132a-20": "aom bam lte bar /",
    "T02TD1483E:132a-21": "ham yom snying gar /",
    "T02TD1483E:132a-22": "hrim mom kha la /",
    "T02TD1483E:132a-23": "hrem hrim spyi bor /",
    "T02TD1483E:132a-24": "h'um h'um spyi gtsug tu /",
    "T02TD1483E:132a-25": "phat phat yan lag thams cad la mtshon cha'o //",
    "T02TD1483E:132a-26": "de'i rjes la bcom ldan 'das ma'i sku dang gsung dang thugs kyi lam dag la aom a'a: h'um dgod do //",
    "T02TD1483E:132a-27": "de nas rang gi snying ga'i sa bon las rnam par byung ba'i 'od zer rnams kyis bskul te de bzhin gshegs pa thams cad bkug la /",
    "T02TD1483E:132a-28": "dbang bskur bar gsol ba btab ste /",
    "T02TD1483E:132a-29": "bcom ldan 'das de bzhin gshegs pa thams cad bdag la dbang bskur ba stsal du gsol zhes so //",
    "T02TD1483E:132a-30": "de bzhin gshegs pa sangs rgyas rnams kyi sprul pa'i gzugs du ma la sogs pas bdud rtsi ldas bkang pa'i bum pa lag na thogs pa dbang bskur pa'i tshul du byed pas /",
    "T02TD1483E:132a-31": "dbang bskur rdo rje chen po ni //",
    "T02TD1483E:132a-32": "khams gsum pa yis phyag byas pa //",
    "T02TD1483E:132a-33": "sangs rgyas rnams ni thams cad kyi //",
    "T02TD1483E:132a-34": "gsang gsum gnas las byung ba sbyin //",
    "T02TD1483E:132a-35": "aom sarbba ta th'a ga ta aa bhi she ka sa ma ya shri ye h'um zhes brjod nas dbang bskur ba na sems kyi dbang bdag cod pan du gyur par bya'o //",
    "T02TD1483E:132a-36": "zhe sdang dang phra ma dang phrag dog dang 'dod chags dang gti mug dang chos kyi dbyings kyi cod pan rnams lha mo rnams la rim pa ji lta bar 'khrung ba zhes bsam mo //",
    "T02TD1483E:132b-0": "yi ge h'um las @132b skyes pa'i rdo rje dang /",
    "T02TD1483E:132b-1": "lha mo la yi ge ae las skyes pa'i padma 'dab ma gsum par /",
    "T02TD1483E:132b-2": "aa las skyes pa'i snying po /",
    "T02TD1483E:132b-3": "aom las skyes pa'i ze'u 'bru bsgom mo //",
    "T02TD1483E:132b-4": "rdo rje lcags kyu'i rnam pa'i 'od zer gyis drangs pa'i padma'i sna rtser myos byed shin tu myos par rjes su chags par bya ste /",
    "T02TD1483E:132b-5": "aom sarbba ta th'a ga ta aa nu r'a ga na badzra sva bh'a ba a'atma ko&amp; ham /",
    "T02TD1483E:132b-6": "zhes bya ba'i sgra rnams kyis bskul la de bzhin gshegs pa thams cad zhugs te rjes su chags par byas nas snying gar zhu bar byas la /",
    "T02TD1483E:132b-7": "rdo rje'i lam nas padma'i lte bar spro bar bya'o //",
    "T02TD1483E:132b-8": "mchod pa'i lha mo bcu drug pa ba spu'i khung bu'i rtse mo'i mtshams rnams kun nas spros la /",
    "T02TD1483E:132b-9": "cho ga bzhin du mchod yon dang zhabs bsil la sogs pa dbul lo //",
    "T02TD1483E:132b-10": "aom shr'i he ru ka aa rgham pra t'i tstsha sv'a h'a /",
    "T02TD1483E:132b-11": "aom shr'i he ru ka p'a dyam pra t'i tstsha sv'a h'a /",
    "T02TD1483E:132b-12": "aom shr'i he ru ka aa nytsha ma nam pra t'i tstsha sv'a h'a /",
    "T02TD1483E:132b-13": "phyi nas mkha' 'gro ma rnams kyis dri rnams dang me tog rnams kyis mchod par bya zhing bstod par bya'o //",
    "T02TD1483E:132b-14": "de nas bdud rtsi myang ba bsam par bya ste /",
    "T02TD1483E:132b-15": "yi ge yam yongs su gyur ba las rlung gi dkyil 'khor /",
    "T02TD1483E:132b-16": "de'i steng du ram yongs su gyur pa las me'i dkyil 'khor /",
    "T02TD1483E:132b-17": "de'i steng du mgo po gsum la gnas pa yi ge aa dmar po las skyes pa padma'i snod /",
    "T02TD1483E:132b-18": "de'i dbus su hr'um tr'am dzr'im kham h'um lam mam bam tam de dag yongs su gyur bas bdud rtsi lnga dang sgron ma lnga rang rang gis bon gyis mtshan pa de'i kha chod kyi ge aom de'i steng du yi ge a'a: las skyes pa'i ri bong can /",
    "T02TD1483E:132b-19": "de la h'um las byung ba'i rdo rje bon des mtshan pa'i //",
    "T02TD1483E:132b-20": "rlung gis me sbar te skyes pas dag pa dang /",
    "T02TD1483E:132b-21": "de bzhin gshegs pa thams cad dang yi ge aom dang zla ba dang rdo rje rnams zhu bar gyur nas thod pa der lhung ba dang /",
    "T02TD1483E:132b-22": "de las aom a'a: h'um zhes brjod la /",
    "T02TD1483E:132b-23": "lha thams cad kyi bdud rtsi bkug nas de nyid du gzhug go //",
    "T02TD1483E:132b-24": "'di nyid kyis byin gyis brlabs la lce'i rtse mor h'um las byung ba nas kyi 'bras bu'i tshad rdo rje dkar po ste ;",
    "T02TD1483E:132b-25": "rdo rje'i sbu gus bdud rtsi de myang bar bya'o //",
    "T02TD1483E:132b-26": "bcom ldan 'das dang lha mo'i tshogs la zhal du sbyin par bya'o //",
    "T02TD1483E:132b-27": "de nas bsam gtan gyis skyon bde mchog gi nga rgyal 'chang zhing sngags bzlas te /",
    "T02TD1483E:132b-28": "de la 'di ni sngags te /",
    "T02TD1483E:132b-29": "aom hr'i: ha ha h'um h'um phat /",
    "T02TD1483E:132b-30": "bzlas pas skyon dag pa dran par bya /",
    "T02TD1483E:133a-0": "dran @133a * //",
    "T02TD1483E:133a-1": "pa yang dag byang chub kyi yan lag ni dpal he ru ka'o //",
    "T02TD1483E:133a-2": "chos rab tu rnam par 'byed pa yang dag byang chub kyi yan lag ni dpal khrag 'thung ma'o //",
    "T02TD1483E:133a-3": "brtson 'grus yang dag byang chub kyi yan lag ni dpal rdo rje 'jigs byed ma'o //",
    "T02TD1483E:133a-4": "shin tu sbyangs pa yang dag byang chub kyi yan lag ni rdo rje snang byed ma'o //",
    "T02TD1483E:133a-5": "ting nge 'dzin yang dag byang chub kyi yan lag ni rdo rje drag mo'o //",
    "T02TD1483E:133a-6": "btang snyoms yang dag byang chub kyi yan lag ni rdo rje mkha' 'gro ma'o //",
    "T02TD1483E:133a-7": "mgul chu dang gdu gu dang dpung rgyan dang gdub kor dang thal ba dang skud pa rnams ni pha rol tu phyin pa drug rnams par dag par rtogs par bya'o //",
    "T02TD1483E:133a-8": "gtor ma nye bar sbyor ba sngon du 'gro bar thun gsum du bcom ldan 'das bsam par bya'o //",
    "T02TD1483E:133a-9": "de la 'di ni gtor ma'i rim pa yin te /",
    "T02TD1483E:133a-10": "rnal 'byor g-yas brkyang pa'i zhabs kyis gnas pa /",
    "T02TD1483E:133a-11": "gnas mthon po la brten zhing kha ltor bltas pa gcer bu skra bshig pas nam phyed na rkang pa mnan cing gyen du blta ba /",
    "T02TD1483E:133a-12": "gyen du phem zhes sgrogs pas 'bar ba'i phyag rgya byas nas bskor zhing bskor bas dpa' bo dang rnal 'byor ma bkug la /",
    "T02TD1483E:133a-13": "de'i rjes la rdo rje thal mo kha gyen du phye ba byas nas /",
    "T02TD1483E:133a-14": "aom a'a: badzra aa ra lli ho dza: h'um bam ho: badzra d'a ki n'i sa ma ya stvam dri shya ya ho: de ltar lan gcig gnyis gsum bzhi lngar brjod la sngags bzla'o //",
    "T02TD1483E:133a-15": "de'i rjes la /",
    "T02TD1483E:133a-16": "aom kha kha kh'a hi kh'a hi sarba yaksha r'a ksha sam bh'u ta pre ta pi sh'a tsa aunm'a da /",
    "T02TD1483E:133a-17": "aa pa sma ra d'a ki n+ya da ya /",
    "T02TD1483E:133a-18": "ai mam ba mim gri hnam tu /",
    "T02TD1483E:133a-19": "sa ma ya ra kshantu /",
    "T02TD1483E:133a-20": "ma ma sarba siddhi mme //",
    "T02TD1483E:133a-21": "pra ya tstshantu /",
    "T02TD1483E:133a-22": "ya thee bam /",
    "T02TD1483E:133a-23": "aa theshtam /",
    "T02TD1483E:133a-24": "pi ba tha /",
    "T02TD1483E:133a-25": "dzi ghra tha m'a ti kra ma tha /",
    "T02TD1483E:133a-26": "ma ma sarbba k'a rta ya /",
    "T02TD1483E:133a-27": "satshu kham bi shuddha ye /",
    "T02TD1483E:133a-28": "sa ha yi k'a bha bantu h'um h'um phat sv'a h'a /",
    "T02TD1483E:133a-29": "zhes bya ba 'dis gtor ma sbyin no //",
    "T02TD1483E:133a-30": "gtor ma byin nas ngag ji lta ba bzhin du bsdu ba byas nas /",
    "T02TD1483E:133a-31": "rnal 'byor pas dpal 'khor lo bde mchog gi / gzugs kyi dbang po'i spyod yul du snang ba'i rnam pa ma bzlog par 'gro ba sgyu ma lta bur mos shing ci ltar bde bar gnas par bya'o //",
    "T02TD1483E:133a-32": "yi ge bdun pa'i sgrub thabs gang //",
    "T02TD1483E:133a-33": "gnyis med gnyis su med pas byas //",
    "T02TD1483E:133a-34": "dge ba thob pa gang yin des //",
    "T02TD1483E:133a-35": "'jig rten 'khor lo sdom par shog / yi ge bdun pa'i sgrub thabs pandi ta gnyis su med pa'i rdo rje mdzad pa rdzogs so /",
    "T02TD1483E:133b-0": "// / bod kyi lo ts'a ba @133b mkhas pa mar pa chos kyi dbang phyug gis bsgyur cing zhus te gtan la phab pa'o//"
}