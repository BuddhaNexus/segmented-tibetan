{
    "T02TD1257E:280a-0": "@280a # // rgya gar skad du /",
    "T02TD1257E:280a-1": "pra ti shtha bi dhi n'a ma /",
    "T02TD1257E:280a-2": "bod skad du /",
    "T02TD1257E:280a-3": "rab gnas kyi cho ga'i tshul zhes bya ba /",
    "T02TD1257E:280a-4": "sangs rgyas dang byang chub sems dpa' thams cad la phyag 'tshal lo //",
    "T02TD1257E:280a-5": "nges pa'i tshig dang rnam par dbye ba dang /",
    "T02TD1257E:280a-6": "cho ga rim par phye ste rab gnas bshad //",
    "T02TD1257E:280a-7": "de la dang por nges pa'i tshig ni pra ka sha na n'a di pra ti shtha zhes bya ba ste /",
    "T02TD1257E:280a-8": "mchog tu gnas pas rab gnas zhes bya'o //",
    "T02TD1257E:280a-9": "de yang yun ring bas mchog dang //",
    "T02TD1257E:280a-10": "khyad par du gyur pas mchog go //",
    "T02TD1257E:280a-11": "de la yun ring ba ni mchog thams cad do //",
    "T02TD1257E:280a-12": "khyad par du gyur pa ni mchog gnas thams cad de /",
    "T02TD1257E:280a-13": "ye shes sems dpa'i rang bzhin du byas pa'i phyir ro //",
    "T02TD1257E:280a-14": "rnam par dbye ba la gnyis te /",
    "T02TD1257E:280a-15": "gzhis rnam par dbye ba dang /",
    "T02TD1257E:280a-16": "cho ga rnam par dbye ba'o //",
    "T02TD1257E:280a-17": "de la gzhis rnam par dbye ba la gsum ste /",
    "T02TD1257E:280a-18": "sku'i bdag nyid du rab gnas bya ba dang /",
    "T02TD1257E:280a-19": "gsung gi bdag nyid du rab gnas bya ba dang /",
    "T02TD1257E:280a-20": "thugs kyi bdag nyid du rab gnas bya ba'o //",
    "T02TD1257E:280a-21": "de la sku'i bdag nyid du rab gnas bya ba ni mchod rten dang /",
    "T02TD1257E:280a-22": "gtsug lag khang dang /",
    "T02TD1257E:280b-0": "@280b rdo rings dang /",
    "T02TD1257E:280b-1": "shing ljon pa dang /",
    "T02TD1257E:280b-2": "khron pa dang /",
    "T02TD1257E:280b-3": "chu mig dang /",
    "T02TD1257E:280b-4": "lteng ka dang /",
    "T02TD1257E:280b-5": "rta babs dang /",
    "T02TD1257E:280b-6": "shing rings rnams so //",
    "T02TD1257E:280b-7": "gsung gi bdag nyid du rab gnas bya ba ni phreng ba dang /",
    "T02TD1257E:280b-8": "'jig rten pa'i glegs bam dang /",
    "T02TD1257E:280b-9": "'jig rten las 'das pa'i glegs bam rnams so //",
    "T02TD1257E:280b-10": "rigs so so'i bdag nyid du rab gnas bya ba ni sku gzugs rnams rang rang gi sku gang yin pa de nyid du rab gnas bya'o //",
    "T02TD1257E:280b-11": "cho ga rnam par dbye ba ni cho ga rgyas pa dang /",
    "T02TD1257E:280b-12": "mdor bsdus pa nyid do //",
    "T02TD1257E:280b-13": "da ni cho ga rim par phye ste bshad par bya'o //",
    "T02TD1257E:280b-14": "de la rab gnas byed pa'i slob dpon gyis //",
    "T02TD1257E:280b-15": "zla ba dang /",
    "T02TD1257E:280b-16": "tshes grangs dang /",
    "T02TD1257E:280b-17": "gza' dang /",
    "T02TD1257E:280b-18": "rgyu skar shis pa la bya ste /",
    "T02TD1257E:280b-19": "de yang /",
    "T02TD1257E:280b-20": "zla ba drug dang gza' bzhi dang //",
    "T02TD1257E:280b-21": "rgyu skar bcu bzhi gang yin dang //",
    "T02TD1257E:280b-22": "tshes grangs bdun gyi grangs nyid la //",
    "T02TD1257E:280b-23": "rgyal ba'i rab gnas la sogs nyid //",
    "T02TD1257E:280b-24": "ces pas so //",
    "T02TD1257E:280b-25": "dus de dag la gnas yid du 'ong bar //",
    "T02TD1257E:280b-26": "bla re dang yol ba dang 'phan la sogs pas brgyan cing me tog bkram ste /",
    "T02TD1257E:280b-27": "dri zhim por byas la /",
    "T02TD1257E:280b-28": "gnas der stegs bu khru do ba /",
    "T02TD1257E:280b-29": "rgyar khru bzhi pa /",
    "T02TD1257E:280b-30": "gru bzhi lham pa mdzes pa /",
    "T02TD1257E:280b-31": "'jam pa zur bzhi ya yo med pa gcig byas te /",
    "T02TD1257E:280b-32": "de yang rdo'am /",
    "T02TD1257E:280b-33": "so phag dang /",
    "T02TD1257E:280b-34": "phag gu las byas pa /",
    "T02TD1257E:280b-35": "rdo thal gyis dkar por byug go //",
    "T02TD1257E:280b-36": "stegs bu de'i steng du rab gnas bya ba'i lha la khrus gsol ba dang /",
    "T02TD1257E:280b-37": "mchod pa la sogs pa bya'o //",
    "T02TD1257E:280b-38": "de la cho ga'i rim pa ni dang por stegs bu'i steng du sku gzugs zhal shar du bltas pa bzhugs pa la /",
    "T02TD1257E:280b-39": "ras ser po sku la gsol te /",
    "T02TD1257E:280b-40": "aom badzra wasta h'um zhes pa'i sngags kyis so //",
    "T02TD1257E:280b-41": "de nas h'um zhes bzlas pa'i yungs kar chu'i shis pa de /",
    "T02TD1257E:280b-42": "lan gsum du g-yas g-yon nas bskor te /",
    "T02TD1257E:280b-43": "me ru dor te nges par sbyang ngo //",
    "T02TD1257E:280b-44": "de nas ba'i rnam lnga dang /",
    "T02TD1257E:280b-45": "bdud rtsi lnga dang bcas pa'i kham phor bzhag la /",
    "T02TD1257E:280b-46": "d'ur ba'i pir gyis blang zhing sngags 'dis bkru'o //",
    "T02TD1257E:280b-47": "aom sarba ta th'a ga ta k'a ya bi sho dha ni sv'a h'a /",
    "T02TD1257E:280b-48": "de nas dag par gyur pa na /",
    "T02TD1257E:280b-49": "til mar dri zhim pos bsgos pa khar ba'i snod du bzhag la /",
    "T02TD1257E:280b-50": "d'ur ba'i pir gyis blang zhing /",
    "T02TD1257E:281a-0": "sngags @281a * //",
    "T02TD1257E:281a-1": "bzlas pas sku khyab par legs par byugs te /",
    "T02TD1257E:281a-2": "aom h'um tram hr'i: kham zhes pas so //",
    "T02TD1257E:281a-3": "de nas til mar bsal ba'i phyir /",
    "T02TD1257E:281a-4": "shun lpags lnga po'i phye ma dang sbyar ba'i chus bkru'o //",
    "T02TD1257E:281a-5": "de nas yang aa ma ka la sogs pa'i 'dag chal gyi lde gus byugs la /",
    "T02TD1257E:281a-6": "bum pa chu gtsang ma bdud rtsi lnga dang sbyar bas dbang bskur ba'i khrus gsol te /",
    "T02TD1257E:281a-7": "bkra shis kyi tshigs su bcad pa brjod cing dril bu gsil te /",
    "T02TD1257E:281a-8": "glu gar dang rol mo sil snyan du ma sgrogs shing chu bum pas blugs so //",
    "T02TD1257E:281a-9": "de'i tshe slob dpon gyis nam mkha' la sangs rgyas dang byang chub sems dpa' dang /",
    "T02TD1257E:281a-10": "grub pa'i rig 'dzin dang /",
    "T02TD1257E:281a-11": "lha dang lha mo mang pos kyang bdud rtsi'i chu blugs par bsams la /",
    "T02TD1257E:281a-12": "tshigs su bcad pa dang bcas pas sngags 'di brjod cing dbang bskur te khrus bya'o //",
    "T02TD1257E:281a-13": "ji ltar blta mas pa tsam gyis kyang //",
    "T02TD1257E:281a-14": "de bzhin gshegs kun khrus gsol ba //",
    "T02TD1257E:281a-15": "lha yi chu ni dag pa yis //",
    "T02TD1257E:281a-16": "de ltar bdag gis khrus gsol lo //",
    "T02TD1257E:281a-17": "aom sarba ta th'a ga ta aa bhi she ka sa ma ya shr'i h'um /",
    "T02TD1257E:281a-18": "a'a: sv'a h'a /",
    "T02TD1257E:281a-19": "de nas ras dmar pos sku la chags pa'i chu legs par phyis te /",
    "T02TD1257E:281a-20": "'di ni khrus kyi cho ga'o //",
    "T02TD1257E:281a-21": "de nas tsandan gnyis dang gur kum dang la gu dang skran de ka te /",
    "T02TD1257E:281a-22": "dri'i lde gus lha'i thugs kar byugs te /",
    "T02TD1257E:281a-23": "sngags 'di brjod do //",
    "T02TD1257E:281a-24": "aom badzra gandhe a'a: sv'a h'a /",
    "T02TD1257E:281a-25": "de nas me tog dang spos dang /",
    "T02TD1257E:281a-26": "mar me dang dri chab dang /",
    "T02TD1257E:281a-27": "lha bshos rnams rang rang gi sngags kyis phul la /",
    "T02TD1257E:281a-28": "thugs ka dang mgur dang spyi bo dang /",
    "T02TD1257E:281a-29": "phrag pa rnams su rdo rje dang bcas pa'i lag pas lan gsum du reg la lag par bdug spos thogs la /",
    "T02TD1257E:281a-30": "pus mo g-yas pa'i lha nga sa la btsugs te /",
    "T02TD1257E:281a-31": "lce h'um las rdo rjer byas te /",
    "T02TD1257E:281a-32": "sta gon la gnas par bya ba'i phyir /",
    "T02TD1257E:281a-33": "'di skad ces lan gsum brjod par bya'o //",
    "T02TD1257E:281a-34": "bcom ldan rdo rje che ge mo //",
    "T02TD1257E:281a-35": "rig pa'i rgyal po phyag 'tshal bstod //",
    "T02TD1257E:281a-36": "slob ma rnams la brtse ba dang //",
    "T02TD1257E:281a-37": "khyed rnams la ni mchod pa'i phyir //",
    "T02TD1257E:281a-38": "mgon po thugs rje'i bdag nyid can //",
    "T02TD1257E:281a-39": "sang ni rab gnas bgyid pa lags //",
    "T02TD1257E:281b-0": "gus pas bdag @281b dang dam la ni //",
    "T02TD1257E:281b-1": "bcom ldan bka' drin mdzad par rigs //",
    "T02TD1257E:281b-2": "'gro la 'khor lo'i mdzad don sbyin //",
    "T02TD1257E:281b-3": "sangs rgyas rnams ni bdag la dgongs //",
    "T02TD1257E:281b-4": "dgra bcom byang chub sems dpa' rnams //",
    "T02TD1257E:281b-5": "gang yang sngags kyi lha gzhan dang //",
    "T02TD1257E:281b-6": "lha dang 'jig rten skyong ba dang /",
    "T02TD1257E:281b-7": "bstan pa la ni mngon dga' zhing //",
    "T02TD1257E:281b-8": "byang chub sems la rten 'byung la //",
    "T02TD1257E:281b-9": "rdo rje'i spyan ldan sems can gzhan //",
    "T02TD1257E:281b-10": "rdo rje 'chang chen cho ga bdag / rig pa'i rgyal po 'di yi ni //",
    "T02TD1257E:281b-11": "ji ltar nus pa'i mchod pa dang //",
    "T02TD1257E:281b-12": "'gro ba zhi phyir rab gnas bgyid //",
    "T02TD1257E:281b-13": "slob ma mchog dang bdag la ni //",
    "T02TD1257E:281b-14": "khyod kyis thugs brtses nyer bzung nas //",
    "T02TD1257E:281b-15": "rab gnas 'di la thams cad kyis //",
    "T02TD1257E:281b-16": "thugs brtser ldan pas gnang par mdzod //",
    "T02TD1257E:281b-17": "de skad ces brjod pas phyogs bcu'i sangs rgyas la sogs pa thams cad rab gnas kyi gnas de'i nam mkha' la byon par bsam mo ;",
    "T02TD1257E:281b-18": "/ de nas rab gnas bya ba'i gzhi ste /",
    "T02TD1257E:281b-19": "stong pa nyid du bsgoms la padma dang zla ba la sogs pa'i rim pas rigs kyis sam /",
    "T02TD1257E:281b-20": "yang na yig 'bru las yud tsam gyis lhar bskyed do //",
    "T02TD1257E:281b-21": "de nas rang gi snying gar 'od zer byung bas //",
    "T02TD1257E:281b-22": "ye shes sems dpa' bkug ste //",
    "T02TD1257E:281b-23": "mdun du byon par bsams la /",
    "T02TD1257E:281b-24": "aom pra t'i tstsha aa rgham h'um zhes pas yon chab dbul te /",
    "T02TD1257E:281b-25": "aom ni ri ti h'um kham zhes pas zhal bsil dbul lo //",
    "T02TD1257E:281b-26": "aom sarbba sam sho dha ni h'um phat ces pas zhabs bsil dbul lo //",
    "T02TD1257E:281b-27": "yang me tog dang /",
    "T02TD1257E:281b-28": "spos dang mar me dang /",
    "T02TD1257E:281b-29": "dri dang bshos dang /",
    "T02TD1257E:281b-30": "dril bu'i sgra dag phul la /",
    "T02TD1257E:281b-31": "dza: h'um bam ho: //",
    "T02TD1257E:281b-32": "zhes pas dam tshig sems dpa' la bstims te dbang bskur la rgyas gdab ste /",
    "T02TD1257E:281b-33": "yang me tog dang /",
    "T02TD1257E:281b-34": "spos dang /",
    "T02TD1257E:281b-35": "mar me dang /",
    "T02TD1257E:281b-36": "dri dang bshos dang sil snyan rnams phul la /",
    "T02TD1257E:281b-37": "lha de'i sngags mang du bzlas te /",
    "T02TD1257E:281b-38": "de nas yi ge brgya pa mu: dang bcas pas gshegs su gsol lo //",
    "T02TD1257E:281b-39": "'di ni sta gon la gnas pa'i cho ga'o //",
    "T02TD1257E:281b-40": "de nas nang par stegs bu'i gnas der mchod pa ci 'byor pa dang /",
    "T02TD1257E:281b-41": "gser gyi thur ma aa nydza na dang bcas pa bshams la rab tu gnas par bya ste /",
    "T02TD1257E:282a-0": "de yang dang por slob dpon gyi lag @282a * //",
    "T02TD1257E:282a-1": "du spos thogs la /",
    "T02TD1257E:282a-2": "pus mo g-yas pa'i lha ngas la btsugs te /",
    "T02TD1257E:282a-3": "lce h'um las rdo rjer byas te /",
    "T02TD1257E:282a-4": "bcom ldan zhes pa nas /",
    "T02TD1257E:282a-5": "thugs brtser ldan zhes pa nas /",
    "T02TD1257E:282a-6": "gnang bar mdzod ces pa'i bar du brjod pas lha rnams bskul te /",
    "T02TD1257E:282a-7": "de yang sang ni zhes pa'i skabs su de ring zhes pa sbyar la /",
    "T02TD1257E:282a-8": "de nas ye shes sems dpa' spyan drangs la /",
    "T02TD1257E:282a-9": "yon chab dang zhabs bsil la sogs pa'i mchod pa'i tshogs phul la lha thams cad kyi sku gzugs la bstims te /",
    "T02TD1257E:282a-10": "yang mchod pa byas la /",
    "T02TD1257E:282a-11": "aom badzra a'a bha ra na wa pu sha ne sv'a h'a /",
    "T02TD1257E:282a-12": "zhes pas rgyan ci 'byor pa yang 'bul lo //",
    "T02TD1257E:282a-13": "de nas bstod pa yang bya ste /",
    "T02TD1257E:282a-14": "gser gyi thur ma aa nydza na byugs pas spyan phye ste /",
    "T02TD1257E:282a-15": "sngags 'dis so //",
    "T02TD1257E:282a-16": "aom tsa kshu sa manta tsa kshu bi sho dha ni badzra sv'a h'a /",
    "T02TD1257E:282a-17": "zhes zlos shing /",
    "T02TD1257E:282a-18": "de nas di bya aa gne sa m'a dhi dhya na pra na ni sv'a h'a /",
    "T02TD1257E:282a-19": "zhes brjod cing /",
    "T02TD1257E:282a-20": "bza' ba bzang po cung zad cig zangs bur sku la gsol //",
    "T02TD1257E:282a-21": "de nas bdud rtsi 'khyil pa'i sngags bzlas shing /",
    "T02TD1257E:282a-22": "sku'i zhabs dang /",
    "T02TD1257E:282a-23": "rked pa dang dbu la /",
    "T02TD1257E:282a-24": "lag pa g-yas pa gcus pas rdo rje lan gsum du bskor te brtan par byas la /",
    "T02TD1257E:282a-25": "stegs bu'i steng du sku'i cha gsum pa'i khri la /",
    "T02TD1257E:282a-26": "ha cang yang ma 'dud pa dang /",
    "T02TD1257E:282a-27": "ma gyed pa dang /",
    "T02TD1257E:282a-28": "ma yo bar ci mdzes su pra ti shtha badzra sv'a h'a /",
    "T02TD1257E:282a-29": "zhes brjod la bzhag go //",
    "T02TD1257E:282a-30": "de nas slob ma brjod pa ni //",
    "T02TD1257E:282a-31": "khyod kyis nga la gsol btab pa'i //",
    "T02TD1257E:282a-32": "sku gzugs dag ni khyad par du //",
    "T02TD1257E:282a-33": "ji skad gsungs bzhin rab gnas pa'i //",
    "T02TD1257E:282a-34": "de ni ngas kyang byas gyur te //",
    "T02TD1257E:282a-35": "khyod kyis de ni rab rdzogs pas //",
    "T02TD1257E:282a-36": "ci bde bar ni mchod par gyis //",
    "T02TD1257E:282a-37": "slob mas kyang sku la ci 'byor ba phul la bstod par yang bya ste /",
    "T02TD1257E:282a-38": "lan du mar bskor ba bya ba'o //",
    "T02TD1257E:282a-39": "de nas slob dpon gyis gtor ma byin la /",
    "T02TD1257E:282a-40": "sku gzugs byin che zhing bkra shis pa dang /",
    "T02TD1257E:282a-41": "yun ring du bzhugs pa'i phyir chos skyong ba'i srung ma la gsol ba gdab po //",
    "T02TD1257E:282a-42": "'byor pa de yod na zangs bur zas phul ba'i rjes la rgyas pa'i sbyin sreg bya'o //",
    "T02TD1257E:282a-43": "'di ni rab gnas rgyas pa'o /",
    "T02TD1257E:282b-0": "// / rab gnas mdor bsdus pa ni sta gon la gnas pa mi bya @282b bar nyin gcig la khrus la sogs pa sngar smos pa bzhin du rdzogs par bya'o //",
    "T02TD1257E:282b-1": "de la glegs bam dang /",
    "T02TD1257E:282b-2": "bris sku dang /",
    "T02TD1257E:282b-3": "lder so la sogs pa la ni me long la khrus bya'o //",
    "T02TD1257E:282b-4": "lugs ma la sogs pa ni dngos su khrus bya'o //",
    "T02TD1257E:282b-5": "lha khang ni lha'i sku ji snyed pa de snyed la khrus bya'o //",
    "T02TD1257E:282b-6": "spyir dril te bya ba ma yin no //",
    "T02TD1257E:282b-7": "mchod rten dang /",
    "T02TD1257E:282b-8": "rdo rings dang /",
    "T02TD1257E:282b-9": "rta babs dang /",
    "T02TD1257E:282b-10": "shing ljon pa dang /",
    "T02TD1257E:282b-11": "gtsug lag khang ni rnam par snang mdzad du bsgrub bo //",
    "T02TD1257E:282b-12": "chu mig dang khron pa la sogs pa ni rnam par snang mdzad du rab gnas byas la /",
    "T02TD1257E:282b-13": "mjug de gyur pa las chu mig la sogs par rab tu gnas par bya'o //",
    "T02TD1257E:282b-14": "bzlas pa'i phreng ba dang /",
    "T02TD1257E:282b-15": "glegs bam dag ni 'od dpag med du bya'o //",
    "T02TD1257E:282b-16": "rab gnas kyi ched du dkyil 'khor 'dri na rab gnas gang byed pa'i lha de gtso bor bya'o //",
    "T02TD1257E:282b-17": "lha khang ngam sku mang du bzhugs pa ni rnam par snang mdzad gtso bor gyur pa'i dkyil 'khor bri bar bya'o //",
    "T02TD1257E:282b-18": "gal te rab tu gnas pa ma byas par gyur na nyes pa cir 'gyur zhe na /",
    "T02TD1257E:282b-19": "sku gzugs rab gnas ma byas pas //",
    "T02TD1257E:282b-20": "phyag 'tshal ba dang mchod byed pa //",
    "T02TD1257E:282b-21": "sngags med pas ni thal ba la //",
    "T02TD1257E:282b-22": "sbyin sreg byas bzhin 'bras bu med //",
    "T02TD1257E:282b-23": "ces pa ste ma byas pa'i nyes pa'o //",
    "T02TD1257E:282b-24": "rab tu gnas pa'i cho ga'i tshul zab mo //",
    "T02TD1257E:282b-25": "pandi ta chen po nag po'i zhal snga nas mdzad pa rdzogs so//"
}