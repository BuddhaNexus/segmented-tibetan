{
    "T02TD1634E:252b-0": "@252b # // rgya gar skad du /",
    "T02TD1634E:252b-1": "m'a h'a m'a y'a s'a dha nam /",
    "T02TD1634E:252b-2": "bod skad du /",
    "T02TD1634E:252b-3": "sgyu 'phrul chen mo'i sgrub thabs /",
    "T02TD1634E:252b-4": "dpal rdo rje sems dpa' la phyag 'tshal lo //",
    "T02TD1634E:252b-5": "sgyu ma chen mo rnam sgeg pas //",
    "T02TD1634E:252b-6": "sna tshogs sgyu ma bzhad gad ltar //",
    "T02TD1634E:252b-7": "thugs rje'i stobs can dga' ba can //",
    "T02TD1634E:252b-8": "sgyu mas rnam rgyal phyag 'tshal lo //",
    "T02TD1634E:252b-9": "sdug bsngal gsum gdungs bdag nyid khams gsum pa /",
    "T02TD1634E:253a-0": "@253a * // gang las byung ba'i bde ba chen po yod //",
    "T02TD1634E:253a-1": "thugs rje chen po'i rig pa rtog chen po'i //",
    "T02TD1634E:253a-2": "de nyid rnam brgyan bla ma bzang la 'dud //",
    "T02TD1634E:253a-3": "sgyu ma chen mo'i rjes 'brangs nas //",
    "T02TD1634E:253a-4": "snying rje'i stobs can rdo rje yi //",
    "T02TD1634E:253a-5": "gang zhig bsgrub par 'dod pa yis //",
    "T02TD1634E:253a-6": "bdag gis sgrub thabs 'di brtsams so //",
    "T02TD1634E:253a-7": "snying ga'i nang du zla ba la //",
    "T02TD1634E:253a-8": "zla dkyil rang gi sa bon bsam //",
    "T02TD1634E:253a-9": "de yi 'od kyis lus reg pas //",
    "T02TD1634E:253a-10": "lus kyi dran pa nyer gzhag pa //",
    "T02TD1634E:253a-11": "de gyur pa las lus rnams dang //",
    "T02TD1634E:253a-12": "'jig rten srid pa snang ba la //",
    "T02TD1634E:253a-13": "mdun na lha dang sangs rgyas rnams //",
    "T02TD1634E:253a-14": "gus pas ma lus mchod par bya'o //",
    "T02TD1634E:253a-15": "dkon mchog gsum la sogs pa yi //",
    "T02TD1634E:253a-16": "tshigs bcad gsum ni bsgrag par bya //",
    "T02TD1634E:253a-17": "tshangs pa'i gnas bzhi bsgom byas la //",
    "T02TD1634E:253a-18": "stong pa nyid ni bsgom byas nas //",
    "T02TD1634E:253a-19": "gsang sngags kyang ni brjod par bya //",
    "T02TD1634E:253a-20": "bsrung ba'i sngags kyang dran byas la //",
    "T02TD1634E:253a-21": "rdo rje ra sogs rnam par bsam //",
    "T02TD1634E:253a-22": "chos kyi dbyings su chud pa yi //",
    "T02TD1634E:253a-23": "de nang 'byung ba bsam par bya //",
    "T02TD1634E:253a-24": "steng du ri rab bsgom byas te //",
    "T02TD1634E:253a-25": "'byung ba'i ri rab gyur pa las //",
    "T02TD1634E:253a-26": "gzhal yas khang pa bsam byas te //",
    "T02TD1634E:253a-27": "zur bzhi dang ni ldan pas gnas //",
    "T02TD1634E:253a-28": "rgyud rnams kun nas 'byung ba bzhin//",
    "T02TD1634E:253a-29": "phyi yi phyogs dang mtshams rnams su //",
    "T02TD1634E:253a-30": "dur khrod kyis ni rnam par brgyan //",
    "T02TD1634E:253a-31": "de yi ming dang mtshan nyid ni //",
    "T02TD1634E:253a-32": "ji bzhin lung gis bshad par bya //",
    "T02TD1634E:253a-33": "gtum drag gcig ste dbyibs can ni //",
    "T02TD1634E:253a-34": "gnyis pa tshang tshing gsum pa yin //",
    "T02TD1634E:253a-35": "'bar ba zhes bya bzhi pa yin //",
    "T02TD1634E:253a-36": "mi thod ces bya lnga pa yin ;",
    "T02TD1634E:253a-37": "/ mi bzad pa dang ha har dgod //",
    "T02TD1634E:253a-38": "brgyad pa g-yeng ka can du 'dod //",
    "T02TD1634E:253a-39": "dang po tshig pa zhes bya ste //",
    "T02TD1634E:253a-40": "gnyis pa yang ni ma tshig pa //",
    "T02TD1634E:253a-41": "gsum pa dum bur gyur pa ste //",
    "T02TD1634E:253a-42": "bzhi pa dum bur ma gyur pa //",
    "T02TD1634E:253a-43": "lnga pa 'jigs pa zhes bshad de //",
    "T02TD1634E:253a-44": "drug pa 'jigs par byed pa yin//",
    "T02TD1634E:253a-45": "bdun pa mdung rtse bskyon pa ste //",
    "T02TD1634E:253a-46": "brkyang pa sgeg pa zhes bya'o //",
    "T02TD1634E:253a-47": "khra dang ce sbyang 'ug pa dang //",
    "T02TD1634E:253a-48": "gtum po'i khyi dang srin po phag / ro langs khro ba dregs khro ma //",
    "T02TD1634E:253a-49": "brgyad kyis gtso bo yang dag bskor //",
    "T02TD1634E:253a-50": "gzhal yas khang pa'i dbus su ni //",
    "T02TD1634E:253a-51": "padma dmar po bsam bya ste //",
    "T02TD1634E:253b-0": "de yi dbus @253b su zla ba yi //",
    "T02TD1634E:253b-1": "dkyil 'khor chen po nges 'byung ba'i //",
    "T02TD1634E:253b-2": "de yi dbus su sa bon ni //",
    "T02TD1634E:253b-3": "rnam pa lnga ni rim bsgoms pas //",
    "T02TD1634E:253b-4": "de las spros dang bsdu ba dag / byas nas snying rje'i stobs chen sogs //",
    "T02TD1634E:253b-5": "sa bon lnga las bdag nyid lnga //",
    "T02TD1634E:253b-6": "ye shes lnga ldan khyab bdag nyid //",
    "T02TD1634E:253b-7": "zhal bzhi pa la phyag bzhi pa //",
    "T02TD1634E:253b-8": "spyan gsum sku mdog nag po ljang //",
    "T02TD1634E:253b-9": "skyil krung phyed pa'i gar gyis bzhugs //",
    "T02TD1634E:253b-10": "lha mo'i tshogs kyis rnam par brgyan //",
    "T02TD1634E:253b-11": "phyag rgya drug dang yang dag ldan //",
    "T02TD1634E:253b-12": "yan lag thal pa'i rdul gyis byug / dum bu'i rgyan gyi ska rags can //",
    "T02TD1634E:253b-13": "thod rlon phreng bas brgyan pa ste //",
    "T02TD1634E:253b-14": "sngo dang ser dang dkar dang ljang //",
    "T02TD1634E:253b-15": "zhal bzhi po dang ldan pa la //",
    "T02TD1634E:253b-16": "thod pa kha tva'm 'chang ba dang //",
    "T02TD1634E:253b-17": "de bzhin mda' dang gzhu 'dzin pa //",
    "T02TD1634E:253b-18": "lugs 'byung lugs las bzlog pa yi //",
    "T02TD1634E:253b-19": "sgeg pa la sogs nyams dang ldan //",
    "T02TD1634E:253b-20": "zhal bzhi'i mdog can lha mo bzhi //",
    "T02TD1634E:253b-21": "'dab ma bzhi la rnam par bsam//",
    "T02TD1634E:253b-22": "zhal bzhi pa la phyag bzhi pa //",
    "T02TD1634E:253b-23": "spyan gsum gtso bo'i zhal dang mtshungs //",
    "T02TD1634E:253b-24": "shar gyi zhal ni thams cad kyang //",
    "T02TD1634E:253b-25": "rigs kyi gtso bo dang mthun pa //",
    "T02TD1634E:253b-26": "g-yon pa dril du kha tv'am ga / slar yang lha mo g-yas pa la //",
    "T02TD1634E:253b-27": "rdo rje dang ni thod pa bsnams //",
    "T02TD1634E:253b-28": "gnyis pa lho yi 'dab ma la //",
    "T02TD1634E:253b-29": "ser mo zhal gyi kha dog ni //",
    "T02TD1634E:253b-30": "ser dang sngo dang dkar dang ljang //",
    "T02TD1634E:253b-31": "kha dog ldan pas rnam par bzhugs //",
    "T02TD1634E:253b-32": "phyag ni g-yon pa steng dag na //",
    "T02TD1634E:253b-33": "thod dang ce spyang bsnams pa ste //",
    "T02TD1634E:253b-34": "g-yas na rin chen mdung dag dang //",
    "T02TD1634E:253b-35": "chu khams rin chen mkha' 'gro ma //",
    "T02TD1634E:253b-36": "gsum pa nub kyi 'dab ma la //",
    "T02TD1634E:253b-37": "me yi khams kyi rang bzhin can //",
    "T02TD1634E:253b-38": "dkar dmar mdangs kyi 'od gsal ba //",
    "T02TD1634E:253b-39": "rnal 'byor padma'i mkha' 'gro ma'i //",
    "T02TD1634E:253b-40": "dkar dang sngo dang shin tu ser //",
    "T02TD1634E:253b-41": "ljang gu'i mdog ste zhal bzhi pa //",
    "T02TD1634E:253b-42": "sna tshogs padma mda' dang bcas //",
    "T02TD1634E:253b-43": "g-yon ba thod pa gzhu 'dzin ma'o //",
    "T02TD1634E:253b-44": "byang gi phyogs kyi 'dab ma la //",
    "T02TD1634E:253b-45": "rnal 'byor sna tshogs mkha' 'gro ma //",
    "T02TD1634E:253b-46": "ljang sngon de bzhin ser po dang //",
    "T02TD1634E:253b-47": "dkar po'i zhal can phyag bzhi pa //",
    "T02TD1634E:253b-48": "ral gri dang ni cang te'u dag / g-yas na rtag tu 'dzin pa dang //",
    "T02TD1634E:253b-49": "g-yon na thod pa zhags pa bsnams //",
    "T02TD1634E:253b-50": "rlung gi khams kye mkha' 'gro ma //",
    "T02TD1634E:253b-51": "de ltar rnam par bsgom par bya //",
    "T02TD1634E:254a-0": "rang @254a * //",
    "T02TD1634E:254a-1": "rang sa bon gang yin dgod //",
    "T02TD1634E:254a-2": "sngags kyis skur ni bsgom byas la //",
    "T02TD1634E:254a-3": "ye shes dkyil 'khor chen po ni //",
    "T02TD1634E:254a-4": "dbang bskur chen po bsam par bya //",
    "T02TD1634E:254a-5": "gtso bo'i dbul mi bskyod pa //",
    "T02TD1634E:254a-6": "mchod cing bstod la bdud rtsi myang //",
    "T02TD1634E:254a-7": "byas nas bzlas dang brtul zhugs spyad //",
    "T02TD1634E:254a-8": "sgra med bzlas pa bya ba dang //",
    "T02TD1634E:254a-9": "hra'i: yi yi ge bzlas pa'i gzugs //",
    "T02TD1634E:254a-10": "aam sogs rnal 'byor ma sogs la //",
    "T02TD1634E:254a-11": "dbugs rngub pa yis rgyun du ni //",
    "T02TD1634E:254a-12": "brgyad pa'i mtha' dang yang dag ldan //",
    "T02TD1634E:254a-13": "drug pa dang ni thig ler bcas //",
    "T02TD1634E:254a-14": "dbugs dbyung ba yang rnal 'byor pas //",
    "T02TD1634E:254a-15": "bsgom dang bsgom min rnam par spang //",
    "T02TD1634E:254a-16": "sngags dang dbyibs dang chos bdag nyid //",
    "T02TD1634E:254a-17": "rnal 'byor 'gro ma'i gtso bor 'gyur //",
    "T02TD1634E:254a-18": "gzhan yang rdo rje bzlas pa dang //",
    "T02TD1634E:254a-19": "bzlas dang rdo rje 'chang ba bsgom //",
    "T02TD1634E:254a-20": "bzlas pa gnyis pa byas nas ni //",
    "T02TD1634E:254a-21": "grangs med mnyam par gzhag pa yis //",
    "T02TD1634E:254a-22": "mthar yang yi ge gsum gyis ni //",
    "T02TD1634E:254a-23": "brgyad pa'i mtha' las rnam par gnas //",
    "T02TD1634E:254a-24": "au yi yi ge thung ngur bcas //",
    "T02TD1634E:254a-25": "yi ge mchog ni dam pa ste //",
    "T02TD1634E:254a-26": "aa sogs yi ge rnal 'byor ma //",
    "T02TD1634E:254a-27": "hr'i: yi yi ger yang dag sbyor //",
    "T02TD1634E:254a-28": "aa yi mtha' dang yang dag ldan //",
    "T02TD1634E:254a-29": "sa bon lnga yis dgos par bcas //",
    "T02TD1634E:254a-30": "padma kha bye byas nas ni //",
    "T02TD1634E:254a-31": "yi ge rnams ni bsgom par bya //",
    "T02TD1634E:254a-32": "de ltar rnal 'byor rtog byas nas //",
    "T02TD1634E:254a-33": "'dod pa'i don grub rdo rje can //",
    "T02TD1634E:254a-34": "sngags kyis byin brlabs de nas ni //",
    "T02TD1634E:254a-35": "rnal 'byor chen po de mnyam gzhag / rang bzhin shes rab yan lag gi //",
    "T02TD1634E:254a-36": "gsang ba'i ze'u 'bru'i spyod yul du //",
    "T02TD1634E:254a-37": "lte bar gnas pa'i ri mo la //",
    "T02TD1634E:254a-38": "de la gnas par sbyar bar bya //",
    "T02TD1634E:254a-39": "a'a le k'a li mnyam byas nas //",
    "T02TD1634E:254a-40": "'bar ba la sogs sngags pa yi //",
    "T02TD1634E:254a-41": "seng ge'i rnal 'byor phyag rgya ni //",
    "T02TD1634E:254a-42": "bcings te gtum mo gzhug par bya //",
    "T02TD1634E:254a-43": "gzugs med lha yi rnal 'byor byas //",
    "T02TD1634E:254a-44": "rtog pas yang dag bsgyur nas ni //",
    "T02TD1634E:254a-45": "brgyad pa'i mthar ni thig ler bcas //",
    "T02TD1634E:254a-46": "bde ba chen po 'dzag par 'gyur //",
    "T02TD1634E:254a-47": "lan gnyis lan gsum goms byas te //",
    "T02TD1634E:254a-48": "bde ba chen po 'dzag pa na //",
    "T02TD1634E:254a-49": "rnal 'byor ngal bos gnas bya'o //",
    "T02TD1634E:254a-50": "gzhan yang rnal 'byor la bos nas //",
    "T02TD1634E:254a-51": "rnal 'byor ma yis slong bar byed //",
    "T02TD1634E:254a-52": "kye ma mnyam mchog rdo rje yi //",
    "T02TD1634E:254a-53": "'od kyi padma kha bye zhig / aa la la la la ha //",
    "T02TD1634E:254b-0": "bde ba chen po @254b rab tu dgyes pa'i gar mdzod cig / nyi ma'i 'od kyis padma kha rab 'byed pa bzhin //",
    "T02TD1634E:254b-1": "bde ba chen po rab tu dgyes pa'i gar mdzod cig / de ltar thugs ni dgyes gyur nas //",
    "T02TD1634E:254b-2": "sgeg pa chen po rnam par bsgyings //",
    "T02TD1634E:254b-3": "lha mo'i tshogs kyi dbus na ni //",
    "T02TD1634E:254b-4": "dgyes pa'i dga' bas rnam par rol //",
    "T02TD1634E:254b-5": "bdag gis sgrub thabs 'di byas pa'i //",
    "T02TD1634E:254b-6": "bsod nams 'di yis 'gro ba kun //",
    "T02TD1634E:254b-7": "sgyu 'phrul chen mo khyab bdag gi / gtso bo'i bdag nyid thob par shog / slob dpon chen po dpal rin chen rdo rje'i zhal snga nas mdzad pa'i sgyu 'phrul chen mo'i sgrub thabs rdzogs so /",
    "T02TD1634E:254b-9": "// / rgya gar gyi mkhan po mkhas pa chen po dzny'a na shr'i bha dra dang /",
    "T02TD1634E:254b-10": "bod kyi lo ts'a ba dge slong 'phags pa shes rab kyis bsgyur ba'o//"
}