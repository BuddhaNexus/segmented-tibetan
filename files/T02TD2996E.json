{
    "T02TD2996E:58a-0": "@58a * // bcom ldan 'das rdo rje rnam par 'joms pa la phyag 'tshal lo //",
    "T02TD2996E:58a-1": "rig sngags kyi las chud mi za bar byed pa'i sgrub pa po dam tshig dang ldan pas bum pa gcig pa'i dkyil 'khor bzhengs la /",
    "T02TD2996E:58a-2": "de la ci 'dod pa'i dbang bskur blangs la bdag nyid kyis sangs rgyas thams cad la thugs gnyis su med pa'i ye shes rnams bdag la bltas te /",
    "T02TD2996E:58a-3": "sku dang gsung dang thugs kyi dbyibs rnams bdag la bstims la /",
    "T02TD2996E:58a-4": "de nas rang 'dod pa'i lhar dmigs la bsnyen pa 'bum phrag gcig bsgrub pa la 'bum phrag gnyis byas la mchod pa bdag nyid kyis bdag la mchod pa dang /",
    "T02TD2996E:58a-5": "de bzhin du bstod pa dang /",
    "T02TD2996E:58a-6": "gsol ba gdab pa dang /",
    "T02TD2996E:58a-7": "bskul ba dang /",
    "T02TD2996E:58a-8": "rjes su yi rang ba dang /",
    "T02TD2996E:58a-9": "bdag dang sems can gyi don rjes su gzung ba rnams bya ste /",
    "T02TD2996E:58a-10": "bum pa'i nang nas kyang mchod pa'i lha mo grangs med pa rnams spros la bdag la mchod pa dang /",
    "T02TD2996E:58a-11": "sangs rgyas dang byang chub sems dpa' dpag tu med pa mdun gyi nam mkha' la spyan drangs la bdag la rjes su yi rangs shing bstod pa dang /",
    "T02TD2996E:58a-12": "'jig rten las 'das pa'i gzugs 'dzin pa'i mkha' 'gro ma grangs med pa rnams kyis kyang bdag gi zhabs spyi gtsug tu len cing /",
    "T02TD2996E:58b-0": "rab tu bstod pa dang 'jig rten la gnas shing @58b 'jig rten skyong ba'i lha dang klu dang gnod sbyin dang /",
    "T02TD2996E:58b-1": "tshangs pa la sogs pa rnams kyis kyang bdag la mthu dang gzi brjid dang /",
    "T02TD2996E:58b-2": "dpal 'jug pa dang /",
    "T02TD2996E:58b-3": "nyan thos dang rang sangs rgyas rnams kyis kyang sprul pa'i gzugs grangs med pa sprul te /",
    "T02TD2996E:58b-4": "rdzu 'phrul byin cing ngo mtshar gyi tshogs bshad pa mang por brjod par dmigs la /",
    "T02TD2996E:58b-5": "khams gsum na ji ltar dmigs pa'i mthu rtsal dang /",
    "T02TD2996E:58b-6": "longs spyod pa dang /",
    "T02TD2996E:58b-7": "dpal dang /",
    "T02TD2996E:58b-8": "dge ba dang /",
    "T02TD2996E:58b-9": "stobs dang /",
    "T02TD2996E:58b-10": "gzi brjid dang /",
    "T02TD2996E:58b-11": "dbang phyug la sogs pa dang bdag ldan par dmigs pa dang /",
    "T02TD2996E:58b-12": "'das pa'i ye shes dang thams cad mkhyen pa dang de bzhin nyid dang zag pa med pa'i chos nyid thams cad bdag nyid yin par dmigs so //",
    "T02TD2996E:58b-13": "de ltar dmigs pa la rgyud rdzogs par klag pa tshar re zhing rang gi 'dod pa'i gtso bo'i dngos grub lan re blangs te /",
    "T02TD2996E:58b-14": "khams gsum gyi bcud bsdus 'das pa'i dpal bsdu'o //",
    "T02TD2996E:58b-15": "de lta bu lan brgya rtsa brgyad byas pas rig sngags sam /",
    "T02TD2996E:58b-16": "gsang sngags kyi 'dod pa'i don gcig 'grub pas lhag ma ma lus par 'grub cing de nyid la zag pa med par longs spyod par nges so //",
    "T02TD2996E:58b-17": "gzungs sngags kyi las grub pa rnams chud mi za bar byed pa rin po che'i gter sgrub ces bya ba /",
    "T02TD2996E:58b-18": "slob dpon ye shes rdo rjes mdzad pa rdzogs so//"
}