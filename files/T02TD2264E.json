{
    "T02TD2264E:28b-0": "@28b # // rgya gar skad du /",
    "T02TD2264E:28b-1": "do ha ko sha au pa de sha g'i ti n'a ma /",
    "T02TD2264E:28b-2": "bod skad du /",
    "T02TD2264E:28b-3": "mi zad pa'i gter mdzod man ngag gi glu zhes bya ba /",
    "T02TD2264E:28b-4": "'jam dpal gzhon nur gyur pa la phyag 'tshal lo //",
    "T02TD2264E:28b-5": "ae ma mkha' 'gro gsang ba'i skad //",
    "T02TD2264E:28b-6": "gnyis med rang bzhin phyag rgya chen po'i gnas //",
    "T02TD2264E:28b-7": "sangs rgyas chos dang dge 'dun de rang bzhin //",
    "T02TD2264E:29a-0": "@29a * // byang chub sems dpa' bde ba'i mgon po la //",
    "T02TD2264E:29a-1": "phyag bzang po yis btud de bshad par bya //",
    "T02TD2264E:29a-2": "skye bo srid pa'i 'khri shing lta bus bkris pa rnams //",
    "T02TD2264E:29a-3": "bdag tu 'dzin pa'i mya ngan thang la rab tu skams //",
    "T02TD2264E:29a-4": "rgyal bu gzhon nu srid med pha dang bral ba bzhin //",
    "T02TD2264E:29a-5": "bde ba'i go skabs med pas sems la zug rdur gyur //",
    "T02TD2264E:29a-6": "dpyad pas ma 'ongs de bzhin nyid kyi ye shes ni //",
    "T02TD2264E:29a-7": "byas pa rnams dang bral zhing bsags pa'i las min zhes //",
    "T02TD2264E:29a-8": "rang nyid shes pa'i mda' bsnun gyis ni de skad smras //",
    "T02TD2264E:29a-9": "mkhas pa thams cad snying la dug gis khyab par gyur //",
    "T02TD2264E:29a-10": "sems nyid rnal ma'i don ni kun gyis rtogs dka' ba //",
    "T02TD2264E:29a-11": "mtha' yis ma gos dri ma med pa'i snying po ni //",
    "T02TD2264E:29a-12": "rang bzhin gdod nas rnam pa kun gyi dpyad bya min //",
    "T02TD2264E:29a-13": "gal te dpyad na dug sbrul gtses pa kho nar zad //",
    "T02TD2264E:29a-14": "blo yis gzhag pa'i chos 'di thams cad rang gis stong //",
    "T02TD2264E:29a-15": "rkyen dang bral phyir brtag pa thams cad yod ma yin //",
    "T02TD2264E:29a-16": "rang bzhin gnas su grol ba'i de bzhin nyid shes na //",
    "T02TD2264E:29a-17": "mthong thos la sogs med cing de yis mi mthun bral //",
    "T02TD2264E:29a-18": "dngos por rtog pa thams cad phyugs dang 'dra bar brjod //",
    "T02TD2264E:29a-19": "dngos med rtog pa de bas shin du blun 'gyur zhes //",
    "T02TD2264E:29a-20": "mar me 'bar dang bsad pa'i dpe yis brjod pa dag / gnyis med rang bzhin phyag rgya chen por gnas //",
    "T02TD2264E:29a-21": "dngos por skyes pa dngos po med par rab zhi zhing //",
    "T02TD2264E:29a-22": "de yi phyogs dang bral ba mkhas pa de nyid ni //",
    "T02TD2264E:29a-23": "blun po rnams kyi blo la rang gis dpyad byas na //",
    "T02TD2264E:29a-24": "skad cig grol ba de la chos kyi sku zhes bya //",
    "T02TD2264E:29a-25": "grol ba de las gzhan pa'i bde chen sa yod ces //",
    "T02TD2264E:29a-26": "byis pa rnams kyis smras kyang smig rgyu'i chu dang mtshungs //",
    "T02TD2264E:29a-27": "sa dang lam dang sangs rgyas thams cad go gcig pa'i //",
    "T02TD2264E:29a-28": "gnyug ma'i ye shes 'di nyid yin gyi yid la dris ;",
    "T02TD2264E:29a-29": "/ da ltar rtogs pa'i mi de la ni 'ching ba med //",
    "T02TD2264E:29a-30": "rdul ma spangs shing rdul gyis cung zad gos pa med //",
    "T02TD2264E:29a-31": "nyon mongs gnyen po gnyis su 'byed pa ga la yod //",
    "T02TD2264E:29a-32": "de ltar brtson pa'i skyes bu de ni 'khor bar 'ching //",
    "T02TD2264E:29a-33": "sa dang chu dang me dang rlung dang nam mkha' rnams //",
    "T02TD2264E:29b-0": "lhan @29b cig skyes pa'i ro gcig las ni gzhan yod min //",
    "T02TD2264E:29b-1": "srid dang mya ngan 'das pa gnyis su mi rtogs pa //",
    "T02TD2264E:29b-2": "'di ni chos kyi dbyings kyi gnas lugs yin par bshad //",
    "T02TD2264E:29b-3": "ae ma mkha' 'gro gsang ba'i skad //",
    "T02TD2264E:29b-4": "kye ma rang la rang gis de nyid mtshon te ltos //",
    "T02TD2264E:29b-5": "ma yengs pa yi sems kyis lta dang bral gyur na //",
    "T02TD2264E:29b-6": "yengs pa'i sems kyis de nyid rtogs par mi 'gyur te //",
    "T02TD2264E:29b-7": "dngos po'i tshang tshing gseb tu de nyid nor bu stor //",
    "T02TD2264E:29b-8": "kye ma 'dod pa'i dngos po gang la'ang khyod nyid chags ma byed //",
    "T02TD2264E:29b-9": "gal te chags par bya ba'i yul la yid chags na //",
    "T02TD2264E:29b-10": "'di ni bde chen sems mchog gzir ba'i nad rab ste //",
    "T02TD2264E:29b-11": "dri ma med pa'i sems la 'dod pa'i mtshon gyis btab //",
    "T02TD2264E:29b-12": "kye ma rgyu dang 'bras bu gnyis su ma lta cig / dngos por skye ba'i rgyu dang 'bras bu yod min te //",
    "T02TD2264E:29b-13": "re dang dogs pa'i dug gis rnal 'byor sems myos na //",
    "T02TD2264E:29b-14": "lhan cig skyes pa'i ye shes gnas de 'ching bar 'gyur //",
    "T02TD2264E:29b-15": "kye ma rang bzhin bral ba'i de nyid bsgom du yod ma zer //",
    "T02TD2264E:29b-16": "gal te bsgom par bya dang sgom byed gnyis rtogs na //",
    "T02TD2264E:29b-17": "gnyis su 'dzin pa'i yid kyis byang chub sems spangs te //",
    "T02TD2264E:29b-18": "skyes bu de yis rang gis rang la sdig pa byas //",
    "T02TD2264E:29b-19": "kye ma bla ma'i zhal gyi bdud rtsi'i thigs pa ji snyed pa //",
    "T02TD2264E:29b-20": "nges shes sngon 'gro pa yis rab tu blang bar bya //",
    "T02TD2264E:29b-21": "dus dang thabs la mkhas pas dus su ma bsten na //",
    "T02TD2264E:29b-22": "long bas rgyal po'i bang mdzod rku dang 'dra bar 'gyur //",
    "T02TD2264E:29b-23": "kye ma rin chen dbang dang bral pa'i skyes bu ni //",
    "T02TD2264E:29b-24": "gdol pa dman pa zhig gis rgyal por re smon bzhin //",
    "T02TD2264E:29b-25": "rig pa 'dzin pa'i rgyud rnams der bslus pas //",
    "T02TD2264E:29b-26": "mkha' 'gros chad pa bcad nas rdo rje'i dmyal bar ltung //",
    "T02TD2264E:29b-27": "kye ma dge ba'i bshes gnyen dag las mchog gi don blangs nas //",
    "T02TD2264E:29b-28": "dam par mi 'dzin dman pa'i sems kyis yongs spong ba //",
    "T02TD2264E:29b-29": "skye bo rab rib gzeb kyis khyer bar gyur pa na //",
    "T02TD2264E:29b-30": "bskal pa chen por rang la sdug bsngal byas par zad //",
    "T02TD2264E:29b-31": "kye ma brtan pa'i sa la phyin nas dam tshig mi ldan na //",
    "T02TD2264E:29b-32": "rgyal pos chad pa gcod pa'i mi ni bzung ba ltar //",
    "T02TD2264E:30a-0": "rnam @30a* //",
    "T02TD2264E:30a-1": "smin lcags kyus srog gi rlung gi bzung byas nas //",
    "T02TD2264E:30a-2": "khro chu khol ma khar blugs pa ni bzod par dka' //",
    "T02TD2264E:30a-3": "kye ma gnas lugs rtogs kyang dman pa'i spyod pa nyid byed na //",
    "T02TD2264E:30a-4": "rgyal po khri las bab nas phyag dar byed pa bzhin //",
    "T02TD2264E:30a-5": "zad mi shes pa'i bde ba chen po nyid spangs nas //",
    "T02TD2264E:30a-6": "'khor ba'i bde ba dag la reg pa nyid kyis 'ching //",
    "T02TD2264E:30a-7": "kye ma spros pa rnams dang bral ba'i rang gi sems mthong nas //",
    "T02TD2264E:30a-8": "spros pa rnams la ched du 'bad pa'i rnal 'byor ni //",
    "T02TD2264E:30a-9": "nor bu rin chen rnyed nas 'ching bu tshol ba bzhin //",
    "T02TD2264E:30a-10": "'bad pa byas kyang snying po'i sa ni nam yang min //",
    "T02TD2264E:30a-11": "ae ma mkha' 'gro gsang ba'i skad //",
    "T02TD2264E:30a-12": "byang chub sems zin pa dang byang chub sems rtogs dang //",
    "T02TD2264E:30a-13": "'bad pa dang bcas 'bad pa bral ba'i ye shes ni //",
    "T02TD2264E:30a-14": "dam pa rnams kyi zhal gyi bdud rtsi las byung ba //",
    "T02TD2264E:30a-15": "nyi ma zla ba gnyis kyi dbus su gsal bar byed //",
    "T02TD2264E:30a-16": "tshad dang ldan pa'i skyes bu'i sna rtse las byung zhing //",
    "T02TD2264E:30a-17": "mtshan dang ldan pa'i phyag rgya las ni de sems gcig / gzugs sogs dngos po'i chos rnams de yis mdog bsgyur nas //",
    "T02TD2264E:30a-18": "zhi ba dang bcas man ngag gis ni shes par bya //",
    "T02TD2264E:30a-19": "'od gsal ba yi chos nyid de ni nges mthong nas ;",
    "T02TD2264E:30a-20": "/ bla ma'i dus thabs bsten pa de ni cher rtogs la //",
    "T02TD2264E:30a-21": "shes rab pha rol phyin dang mdo gzhan las rnyed cing //",
    "T02TD2264E:30a-22": "kun la sbyar ba'i sems ni rab tu bsgom par bya //",
    "T02TD2264E:30a-23": "phyi dang nang du blta ba med pa'i sems de ni //",
    "T02TD2264E:30a-24": "gang gis mi bsam gang la yang ni sems ma yin //",
    "T02TD2264E:30a-25": "rang bzhin gnas pa rdo rje rtse mor glu blangs pa //",
    "T02TD2264E:30a-26": "bde chen gzab gtad bral ba chu bo lta bur bsgom //",
    "T02TD2264E:30a-27": "'dus pa'i tshogs su spros pa kun gyis g-yengs pa'i sems //",
    "T02TD2264E:30a-28": "'pho dang 'jug pa med pa'i rang bzhin brtan pa nyid //",
    "T02TD2264E:30a-29": "sems kyi snying po rang dga' bar ni legs btang ste //",
    "T02TD2264E:30a-30": "smyon pa lta bu'i sems ni bya ba dang bral ba //",
    "T02TD2264E:30a-31": "mtha' yis ma gos ye shes de ni bsgom par bya //",
    "T02TD2264E:30a-32": "sgom dang bsgom bya med pa'i sems ni rang bzhin bral //",
    "T02TD2264E:30a-33": "re dogs med pa'i mthar thug pa ni rdo rje'i sems //",
    "T02TD2264E:30a-34": "dmyal bar song srid na yang de la sdug bsngal med //",
    "T02TD2264E:30b-0": "srid dang 'bras @30b bu mchog la gnas kyang lhag pa rnyed min pas //",
    "T02TD2264E:30b-1": "bde dang sdug bsngal gnyis kyis phan dang gnod spangs nas //",
    "T02TD2264E:30b-2": "bzang dang ngan pa'i spyod pas de la 'phel 'grib med //",
    "T02TD2264E:30b-3": "rtog pa'i ye shes gnyis bral 'di las ma gtogs pa //",
    "T02TD2264E:30b-4": "sangs rgyas che bar 'dod na rmongs par shes par bya //",
    "T02TD2264E:30b-5": "bya ba med pa'i yid kyis gang yang ma btsal na //",
    "T02TD2264E:30b-6": "yon tan btsal mi dgos shing de yi mi mthun bral //",
    "T02TD2264E:30b-7": "rgyu dang bstan bcos kun las de nyid rnyed min pas //",
    "T02TD2264E:30b-8": "zhe 'dod med pa'i sems la rgyu yi dri ma bral //",
    "T02TD2264E:30b-9": "gang du'ang ma lta ye shes chen po nyid myong ba //",
    "T02TD2264E:30b-10": "'khor ba'i dug rnams zhi bar nus pa'i rnal 'byor pas //",
    "T02TD2264E:30b-11": "dge slong gzhu 'dra rgyal srid kun la dbang sgyur byed //",
    "T02TD2264E:30b-12": "mig ni mi 'dzums bsgom du med pa'i rnal 'byor pa //",
    "T02TD2264E:30b-13": "dben pa'i gnas dang gnas mal med pa'i gnas nyid du //",
    "T02TD2264E:30b-14": "chags dang sdang ba spangs pa'i dri ma med pa'i yid //",
    "T02TD2264E:30b-15": "don dam sems kyi ngo bo de ni bsgom par bya //",
    "T02TD2264E:30b-16": "ae ma mkha' 'gro gsang ba'i skad //",
    "T02TD2264E:30b-17": "dkyil 'khor ba dang sbyin sreg pas stong zhing //",
    "T02TD2264E:30b-18": "sngangs dang phyag rgya rab gnas la sogs rnam bral ba //",
    "T02TD2264E:30b-19": "rgyud dang bstan bcos kun gyi bsgrub par mi nus pa'i //",
    "T02TD2264E:30b-20": "rdo rje ye shes 'di ni rang bzhin gnas na mdzes //",
    "T02TD2264E:30b-21": "gcig gis go bar nus pa rin chen brda yi mchog / sbrul gyi gzeb ltar gzhan la mdzes pa yod ma yin //",
    "T02TD2264E:30b-22": "snying pos snying po mtshon pa bla ma mchog dag las //",
    "T02TD2264E:30b-23": "rtogs pas gzhan la mtshon te de nyid rang la mtshon//",
    "T02TD2264E:30b-24": "nam mkha' nor bu nyi ma lta bu'i mthu mnga' ba //",
    "T02TD2264E:30b-25": "thig le gsum dang yid dran pa dang dran med dang //",
    "T02TD2264E:30b-26": "sbyor ba'i sgra sogs gang la'ang spyod par nus rud pa'i //",
    "T02TD2264E:30b-27": "gser 'gyur rtsi ltar chos rnams thams cad ro mnyam 'gyur //",
    "T02TD2264E:30b-28": "lam sbyang ba la gnyug mi'i ye shes gcig pu gcig /",
    "T02TD2264E:30b-29": "lam nyid brdas ston pa ni bla ma mchog dag la //",
    "T02TD2264E:30b-30": "gzugs sgra dri ro reg dang chos la brten par bya //",
    "T02TD2264E:30b-31": "chos rnams thams cad rkyen med par ni skye ma yin //",
    "T02TD2264E:30b-32": "ma skyes pa la mkhas pa'i skal ldan de dag gis //",
    "T02TD2264E:30b-33": "skyes pa thams cad la ni shugs kyis mkhas par 'gyur //",
    "T02TD2264E:31a-0": "@31a * // tha mi dad pa'i ye shes kho na gcig pu nyid //",
    "T02TD2264E:31a-1": "rang bzhin gzhag pa'i sems kyis rang la khyab par 'gyur //",
    "T02TD2264E:31a-2": "bdag dang gzhan du snang ba'i rang bzhin gcig shes shing //",
    "T02TD2264E:31a-3": "de nyid kho na ma yengs pa yis yongs bzung ste //",
    "T02TD2264E:31a-4": "de nyid sems kyi zug rdu yin phyir btang nas kyang //",
    "T02TD2264E:31a-5": "gang la'ang zhan pa med pas bde ba len par byed //",
    "T02TD2264E:31a-6": "sems la gnod pa'i las ni thams cad kyis stong zhing //",
    "T02TD2264E:31a-7": "rnyed dang len pa'i bya ba gang gis gos pa med //",
    "T02TD2264E:31a-8": "rtsol dang bral zhing gnas skabs glo bur rkyen med par //",
    "T02TD2264E:31a-9": "snang ba sna tshogs phyag rgya 'di ni gzigs mor che //",
    "T02TD2264E:31a-10": "thams cad thams cad dam pa'i dus su nyer mthong nas //",
    "T02TD2264E:31a-11": "bla mar ma gyur chos ni gang yang yod ma yin //",
    "T02TD2264E:31a-12": "bar snang mdzub mos mtshon pas bar snang mthong ba med //",
    "T02TD2264E:31a-13": "bla mas mtshon pa'i bla ma de yang de bzhin no //",
    "T02TD2264E:31a-14": "brtul zhugs spyod pa'i rnal 'byor pa ni grong khyer sems //",
    "T02TD2264E:31a-15": "rgyal po'i pho brang 'jug cing bu mo dang rtse yang //",
    "T02TD2264E:31a-16": "skyur ba sngar zos pa yis skyur ba mthong ba bzhin //",
    "T02TD2264E:31a-17": "yul rnams thams cad de bzhin nyid du rig / tshogs kyi 'khor lo nye bar brgyan pa'i gnas nyid du //",
    "T02TD2264E:31a-18": "kun du ru yi skabs su bde ba che mthong nas /",
    "T02TD2264E:31a-19": "brda dang dam tshig ldan pa'i rnal 'byor rnams kyis ni //",
    "T02TD2264E:31a-20": "srid dang zhi ba mnyam pa nyid legs phyag rgya che //",
    "T02TD2264E:31a-21": "ae ma mkha' 'gro gsang ba'i skad //",
    "T02TD2264E:31a-22": "ye shes skyes pa'i rnal 'byor gang la'ang dogs med pas //",
    "T02TD2264E:31a-23": "dbang phyug thabs dang ldan pas mthar skyes btsal bar bya //",
    "T02TD2264E:31a-24": "dman pa'i grong khyer zhugs nas gang dang mthun pa la //",
    "T02TD2264E:31a-25": "chung ngu chung dus brid cing chen po de la sbyin //",
    "T02TD2264E:31a-26": "de yis bsnyen bskur byas pa'i rdzas ni ji snyed pa //",
    "T02TD2264E:31a-27": "bdag gir med pa'i sems kyis de la gtad par bya //",
    "T02TD2264E:31a-28": "kun du 'khyam zhing mtshan ma rab tu brtag bya ste//",
    "T02TD2264E:31a-29": "regs dang kha dog mtshan ma'i tshogs kyis rim shes bya //",
    "T02TD2264E:31a-30": "rang gi bu mo ma dang sring mo tsha mo dang //",
    "T02TD2264E:31a-31": "g-yung mo tshos ma smad 'tshong gso ras kyis 'tsho ba //",
    "T02TD2264E:31a-32": "sngo bsangs dang ni dkar sham dmar ser smug nag ma //",
    "T02TD2264E:31a-33": "sme ba can la rgyud sbyar sla ba'i phyag rgya ni //",
    "T02TD2264E:31b-0": "bcu drug lo lon @31b rab tu mdzes pa skra ser li //",
    "T02TD2264E:31b-1": "autpala la yi dris khyab nu ma sra mkhregs rked pa phra //",
    "T02TD2264E:31b-2": "smad kyi zheng rgyas bha ga rub cing chags pa'i mdangs //",
    "T02TD2264E:31b-3": "rkyang ma dang bcas gsang thub gus pas rab tu gzhol //",
    "T02TD2264E:31b-4": "dad pa rab tu brtan zhing rtog pa chung gyur pa //",
    "T02TD2264E:31b-5": "rtags gsum ldan pa'i phyag rgya dbang gis smin par bya //",
    "T02TD2264E:31b-6": "yon tan bzung na rang gis rig pa'i ye shes sbyin //",
    "T02TD2264E:31b-7": "skabs su ro snyoms gnyug ma'i ye shes phyag rgya bzung //",
    "T02TD2264E:31b-8": "btsun mo'i shu kra dgug pa'i phyag rgya chen mo ni //",
    "T02TD2264E:31b-9": "dus kyis bsdu ba byas nas rtog med mkha' la bstim //",
    "T02TD2264E:31b-10": "res 'ga' tshong dus gnas na ji ltar 'dug /",
    "T02TD2264E:31b-11": "don gyis don la bltas nas don nyid gar dgar btang //",
    "T02TD2264E:31b-12": "res 'ga' dur khrod zhugs nas sgron ma dag la spyod //",
    "T02TD2264E:31b-13": "nyam nga med pa'i sems kyis yi dags gnas su nyal //",
    "T02TD2264E:31b-14": "gdol pa rnams dang 'grogs te ro yi 'khor lo drang //",
    "T02TD2264E:31b-15": "'di bya med pa'i spyod pa tshad du gzung mi bya //",
    "T02TD2264E:31b-16": "glu gar gling bu rtsed 'jo rol mo'i tshogs su 'jug / he ru ka yi gar dang drug la skyes sogs glus //",
    "T02TD2264E:31b-17": "sems la gzengs bstod cung zad skyo bar mi bya'o //",
    "T02TD2264E:31b-18": "rgyab tu la ba bgo zhing yan lag zangs mas spras //",
    "T02TD2264E:31b-19": "'khor lo ldan pa'i thor tshugs spyi gtsug dag tu gzung //",
    "T02TD2264E:31b-20": "rus pa'i dum bus yan lag kun la brgyan byas nas //",
    "T02TD2264E:31b-21": "glang chen stag gi pags pas stod dang smad dkris te //",
    "T02TD2264E:31b-22": "kha tv'am dril bur ldan pa lag tu thogs par bya //",
    "T02TD2264E:31b-23": "glang chen smyon pa'i spyod pa lkugs pa byas nas ni //",
    "T02TD2264E:31b-24": "bya med mi bya med pa'i spyod pa rang shugs kyis //",
    "T02TD2264E:31b-25": "glang chen mtsho ru zhugs 'dra rtag tu smyon sems kyis /",
    "T02TD2264E:31b-26": "dman pa'i chos rnams spyad na grol bar mda' bsnun smra //",
    "T02TD2264E:31b-27": "ae ma mkha' 'gro gsang ba'i skad //",
    "T02TD2264E:31b-28": "sna tshogs chos rnams thams cad ro gcig par //",
    "T02TD2264E:31b-29": "ston par byed pa bla ma dam pa nyid yin te //",
    "T02TD2264E:31b-30": "ngang pa'i mchu dang mtshungs pa'i rje btsun mchog de ni //",
    "T02TD2264E:31b-31": "gus pa'i sems kyis gtsang ma'i spyi bor blang bar bya //",
    "T02TD2264E:31b-32": "gcig tu bsdus pa'i sems ni mtshon byed bla ma ste //",
    "T02TD2264E:31b-33": "mtshon par bya ba'i gzhi ni slob ma'i snying nyid do //",
    "T02TD2264E:32a-0": "de rtogs pa @32a * //",
    "T02TD2264E:32a-1": "yis sdug bsngal thams cad skad cig la //",
    "T02TD2264E:32a-2": "'joms par byed pa'i dpa' bo de ni drin can pas //",
    "T02TD2264E:32a-3": "don la bltas nas byas pa drin du gzo ba'i phyir //",
    "T02TD2264E:32a-4": "sman pa'i rgyal po de ni rtag tu gzung bar bya //",
    "T02TD2264E:32a-5": "'khor ba'i rgya mtsho zab cing rgya che las //",
    "T02TD2264E:32a-6": "sgrol ba'i gru mchog de ni gzhan med de //",
    "T02TD2264E:32a-7": "dam pa'i grul brten nas bde chen rnyed gyur pa'i //",
    "T02TD2264E:32a-8": "stobs chen gnyen pa de ni g-yo med kun gyis bkur //",
    "T02TD2264E:32a-9": "ye shes nyi ma lta bu'i 'od zer dag pa yis //",
    "T02TD2264E:32a-10": "ma rig rig par byed pa'i skyes bu mchog de ni //",
    "T02TD2264E:32a-11": "gser 'gyur rtsi ltar chos rnams thams cad bde bar sgyur mdzad pa'i //",
    "T02TD2264E:32a-12": "thabs la mkhas pa 'khor los sgyur rgyal rtag tu bsten //",
    "T02TD2264E:32a-13": "chu bo lta bu'i sems kyis gnyis lta zil gnon cing //",
    "T02TD2264E:32a-14": "gang yang ma spangs gos pa med pa'i ye shes ldan //",
    "T02TD2264E:32a-15": "blo ma bcos shing blo yi rnam pa gnas gyur pa //",
    "T02TD2264E:32a-16": "bla ma dam pa'i zhal gyi bdud rtsi las ni byung //",
    "T02TD2264E:32a-17": "sems dang sems las byung zhes tha snyad pa rnams kyis //",
    "T02TD2264E:32a-18": "brtag pa 'di ni rnal 'byor pa yi grogs rnams su //",
    "T02TD2264E:32a-19": "sgyur bar byed pa bla ma'i zhal gyi padmo ste //",
    "T02TD2264E:32a-20": "thams cad dge ba'i bshes su bsgyur ba de las byung //",
    "T02TD2264E:32a-21": "rgyud rnams kun du spras shing tha snyad kyis dben pa //",
    "T02TD2264E:32a-22": "sangs rgyas rnams kyi gsang ba sus kyang shes mi 'gyur //",
    "T02TD2264E:32a-23": "man ngag mig gis mthong zhing dbang ba'i ros khyab pa //",
    "T02TD2264E:32a-24": "zhabs kyi rdul la reg na ye shes rig par 'gyur //",
    "T02TD2264E:32a-25": "sna tshogs dngos po'i chos la stong pa'i mda' 'phen dang //",
    "T02TD2264E:32a-26": "stong ba snang ba'i thabs kyis myong bar 'gyur byed pa //",
    "T02TD2264E:32a-27": "shes rab shes pas snang ba gzhal byar mthong ba ste //",
    "T02TD2264E:32a-28": "shes rab de ni bla med slob dpon dag las 'byung //",
    "T02TD2264E:32a-29": "nyon mongs thams cad thabs kyis mchog tu sgyur byed dang //",
    "T02TD2264E:32a-30": "rtog pa'i zug rdu gang gis sgyur bar mi nus pa //",
    "T02TD2264E:32a-31": "'di ni man ngag snying po las ni nges 'byung dang //",
    "T02TD2264E:32a-32": "de yang rje btsun mthu las nges par rnyed par 'gyur //",
    "T02TD2264E:32a-33": "de phyir rgyud par ldan pa'i byin rlabs gang ldan pa //",
    "T02TD2264E:32b-0": "dus @32b thabs bsten pa mkhas pas rtag tu bsten par bya //",
    "T02TD2264E:32b-1": "ae ma mkha' 'gro gsang ba'i skad //",
    "T02TD2264E:32b-2": "thabs dang shes rab rang bzhin mnyam pa nyid rtogs nas //",
    "T02TD2264E:32b-3": "'od gsal las ni lhan cig skyes pa rnyed par 'gyur //",
    "T02TD2264E:32b-4": "zla ba rgyas 'dra ba ni goms pa las byung ste //",
    "T02TD2264E:32b-5": "gsal bar byed pa s'a lu nyi zla'i 'od 'drar spyod //",
    "T02TD2264E:32b-6": "dngos grub kun gyi rtsa ba rdo rje slob dpon yin //",
    "T02TD2264E:32b-7": "legs par sbyangs pa rgyu nyid 'bras bu kun gyi lus //",
    "T02TD2264E:32b-8": "bde bar gshegs pa'i bka' dang mthun par bya ba'i phyir //",
    "T02TD2264E:32b-9": "byang chub sems dpa' bde ba'i mgon pos legs gsungs pa //",
    "T02TD2264E:32b-10": "chos kyi sku dang longs spyod rdzogs dang sprul pa'i sku //",
    "T02TD2264E:32b-11": "ngo bo nyid kyi sku ni rgyu 'bras rab shes bya //",
    "T02TD2264E:32b-12": "sgro skur gnyis kyis stong pa gnyis med chos yin te //",
    "T02TD2264E:32b-13": "ngo bo nyid kyi bde ba de ni longs spyod che //",
    "T02TD2264E:32b-14": "sna tshogs pa yis 'gro ba thams cad sprul pa las //",
    "T02TD2264E:32b-15": "dbyer med ye shes nyid ni kun gyi bdag //",
    "T02TD2264E:32b-16": "skyed par bya dang byed pa'i rang bzhin mi dmigs kyang //",
    "T02TD2264E:32b-17": "goms pa'i mthu yis dogs pa thams cad zil mnan nas //",
    "T02TD2264E:32b-18": "'bras bu gnyis ni rang dang gzhan don phun tshogs yin //",
    "T02TD2264E:32b-19": "rgyu dang 'bras bur btags kyang ngo bo de dbyer med //",
    "T02TD2264E:32b-20": "smon lam snying rje'i stobs kyis gzugs sku rnam gnyis 'byung //",
    "T02TD2264E:32b-21": "bum pa bzang dang dpag bsam shing dang nor bu rin chen ltar //",
    "T02TD2264E:32b-22": "gang gis bzung ba med pa'i sku ni rab tu mdzes //",
    "T02TD2264E:32b-23": "gdul bya rnams la sna tshogs pa yi gzugs shar bas //",
    "T02TD2264E:32b-24": "de dag thams cad bsam mi khyab pa'i sprul pa ste //",
    "T02TD2264E:32b-25": "bsam du med pa'i ye shes rang byung gang bsgom pa //",
    "T02TD2264E:32b-26": "der ni 'bras bu ma lus bsgom par 'gyur ba yin //",
    "T02TD2264E:32b-27": "theg pa chen po bla med snying po'i lam 'di ni //",
    "T02TD2264E:32b-28": "'bras bu lam du khyer nas gdod nas 'bras bur gnas //",
    "T02TD2264E:32b-29": "gzhan don phun sum tshogs pa 'bras bu'i mchog yin te //",
    "T02TD2264E:32b-30": "sbyangs pa gtso bor gyur pa sogs las de ni 'byung //",
    "T02TD2264E:32b-31": "grol ba chen po las sbyangs re ba med pa'i sems //",
    "T02TD2264E:32b-32": "rgyun mi 'chad pa'i mthu las nges pa rnyed par 'gyur //",
    "T02TD2264E:33a-0": "skyes bu ra ni @33a * //",
    "T02TD2264E:33a-1": "chen gang la lha rdzas 'di skyes pas //",
    "T02TD2264E:33a-2": "gdug pa ma lus thams cad skad cig nyer zhi thim //",
    "T02TD2264E:33a-3": "seng+ge glang chen smyon dang stag dang dred mo dang //",
    "T02TD2264E:33a-4": "gcan zan khro bo dug sbrul me dang g-yang sa dang //",
    "T02TD2264E:33a-5": "rgyal po'i chad pa dug dang thog dang lce 'bab pa//",
    "T02TD2264E:33a-6": "thams cad ngo bo de nyid yin phyir gnod pa med //",
    "T02TD2264E:33a-7": "rnam rtog dgra chen choms pas dgra 'di thams cad choms //",
    "T02TD2264E:33a-8": "bdag lta'i gdug pa thul bas gdug pa thams cad thul //",
    "T02TD2264E:33a-9": "de phyir sems kyi nor bu 'di ni dam par byos //",
    "T02TD2264E:33a-10": "ae ma mkha' 'gro gsang ba'i skad //",
    "T02TD2264E:33a-11": "sku dang gsung dang thugs kyi gsang ba gang rig pa //",
    "T02TD2264E:33a-12": "skyes bu de la gdug pa'i lkugs pa yod ma yin //",
    "T02TD2264E:33a-13": "las rnams gang la'ang dge dang sdig pa gnyis rtogs pa //",
    "T02TD2264E:33a-14": "gang zhig rtsol ba de ni gdug pa'i sbyor bar bshad //",
    "T02TD2264E:33a-15": "gang zag gis spyod de ni rang gis rang bcings pa'o //",
    "T02TD2264E:33a-16": "mos pa rgyun chags pa yi nad kyis 'khor bar ltung //",
    "T02TD2264E:33a-17": "rtog ges dgos pa med cing snga mas chog par zad //",
    "T02TD2264E:33a-18": "gang la dmigs kyang dmigs pa de yis thar pa sgrib //",
    "T02TD2264E:33a-19": "bzang por rtogs kyang de yi nad kyis 'khor bar ltung //",
    "T02TD2264E:33a-20": "dman pa'i las la brtag na rnam smin rgyun mi 'chad //",
    "T02TD2264E:33a-21": "brtag pa med pa'i sems ni nam mkha' lta bur gnas //",
    "T02TD2264E:33a-22": "nam mkha' gnas pa med pa de nyid tha snyad bral //",
    "T02TD2264E:33a-23": "bral ba'i sems la brtag dang dpyad pa mi dgos kyi //",
    "T02TD2264E:33a-24": "rang bzhin gzhag pa ji lta bu nyid de lta nyid //",
    "T02TD2264E:33a-25": "'bras bu thogs pa med pa gdod nas rang la gnas //",
    "T02TD2264E:33a-26": "de phyir re dang dogs pa'i gnyen pos 'ching mi dgos //",
    "T02TD2264E:33a-27": "brda dang tha snyad btags pa kun kyang de bzhin te //",
    "T02TD2264E:33a-28": "yang dag ma yin yin pa mkhas pa kun gyi yul //",
    "T02TD2264E:33a-29": "rgyu dang 'bras bu dbyer med 'di ni snying po'i sems //",
    "T02TD2264E:33a-30": "de myong ba yi 'bad pas kun las btsal mi dgos //",
    "T02TD2264E:33a-31": "dam pa bsten dang nyen dang thos pa lhur len dang //",
    "T02TD2264E:33a-32": "yon tan dbang las 'byung zhes byin rlabs nod pa dang //",
    "T02TD2264E:33a-33": "ting 'dzin blor gzhag nas ni sbyor dang sgom pa dang //",
    "T02TD2264E:33b-0": "phan nges sngon du song nas brtul zhugs @33b gang spyod pa //",
    "T02TD2264E:33b-1": "de dag thams cad log rtog bcos ma la spyod yin //",
    "T02TD2264E:33b-2": "snying po'i sems ni skyon dang yon tan rnams dang bral //",
    "T02TD2264E:33b-3": "don de nyid ni bya ba gang yang mi dgos kyi //",
    "T02TD2264E:33b-4": "bya ba btang ba'i sems ni bde ba che mchog nyid //",
    "T02TD2264E:33b-5": "lnga rig la sogs zhe 'dod gdon gyis zin ;",
    "T02TD2264E:33b-6": "/ dngos por 'dzin pa'i dug gis rang gi sems la khyab //",
    "T02TD2264E:33b-7": "phyi rol spangs pa'i sems ni nang du 'jog pa can //",
    "T02TD2264E:33b-8": "snying po la spyod rnams kyis 'di nyid bsam par rigs //",
    "T02TD2264E:33b-9": "rtog ge spros pa'i sbun pa phyir bsal nas //",
    "T02TD2264E:33b-10": "gnyug ma'i dbang po dag las skyes pa yi ;",
    "T02TD2264E:33b-11": "/ don gyi snying po bla na med pa 'di //",
    "T02TD2264E:33b-12": "rtogs pas bcu bzhi'i sa la gnas par 'gyur //",
    "T02TD2264E:33b-13": "rnal 'byor ye shes chen po gang 'dod pa //",
    "T02TD2264E:33b-14": "rim dang cig car 'jug pa'i rim chos kyis //",
    "T02TD2264E:33b-15": "ye shes mchog gi go 'phang snying po rnams //",
    "T02TD2264E:33b-16": "bkod pas 'gro rnams phyag rgya che thob shog / snying po bla na med pa gtan la dbab pa do ha mdzod ces bya ba //",
    "T02TD2264E:33b-17": "rnal 'byor gyi dbang phyug dpal sa ra ha pas mdzad pa rdzogs so /",
    "T02TD2264E:33b-19": "// / rgya gar gyi mkhan po badzra p'a ni dang /",
    "T02TD2264E:33b-20": "bla ma aa sus zhus//"
}