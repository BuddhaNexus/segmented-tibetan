{
    "NK099(te)007:1": "// a ro'i rdzogs chen skor las bsngo ba'i cho ga don bzhi pa bzhugs so //",
    "NK099(te)007:2": "dgos 'dod 'byung ba'i rin chen sku //",
    "NK099(te)007:3": "ma rig mun sel nyi ma'i gsung //",
    "NK099(te)007:4": "kun khyab mnyam nyid nam mkha'i thugs //",
    "NK099(te)007:5": "bla ma lha dang bcas la 'dud //",
    "NK099(te)007:6": "dge ba gang byas don yod pa'i //",
    "NK099(te)007:7": "mi zad 'phel dang bcas pa'i phyir //",
    "NK099(te)007:8": "sprul sku nyid kyi gsung bzhin du //",
    "NK099(te)007:9": "theg chen bsngo ba'i rim pa bshad //",
    "NK099(te)007:10": "'di la don bzhi ste /",
    "NK099(te)007:11": "yon spyad pa dang /",
    "NK099(te)007:12": "yon sbyang pa dang /",
    "NK099(te)007:13": "yon bshad pa dang /",
    "NK099(te)007:14": "yon bsngo ba'o //",
    "NK099(te)007:15": "dang po yon gyi spyad thabs ni /",
    "NK099(te)007:16": "spyad thabs legs dgos te /",
    "NK099(te)007:17": "de yang ma legs na mdo las /",
    "NK099(te)007:18": "gzhan yang dad pa can gyi nor blangs nas //",
    "NK099(te)007:19": "dge ba ma spyad mi chos nor du spyad //",
    "NK099(te)007:20": "'khor ba'i bu tsha khyim thab byed //",
    "NK099(te)007:21": "'bras bu bdag ni rnga mo'i lus su skye //",
    "NK099(te)007:22": "de'i nor la bdag longs byed //",
    "NK099(te)007:23": "ces pas /",
    "NK099(te)007:24": "dad pa can la nor blangs nas dge phyogs su",
    "NK099(te)007:25": "ma btang par bu'i phog dang bu mo'i rdzong dang",
    "NK099(te)007:26": "/ rang gi dpag nor dang /",
    "NK099(te)007:27": "dmag zan dmag chu dang /",
    "NK099(te)007:28": "mda' rin med rin dang /",
    "NK099(te)007:29": "bya zas byi zas la sogs su mi gtang ste dge ba gang 'phel du gtong ngo //",
    "NK099(te)007:30": "rang gis za ba de yang jo bo rje'i zhal nas zas la cha bzhir bsgo byas te /",
    "NK099(te)007:31": "dang po lha la bshos gtsang dbul //",
    "NK099(te)007:32": "de rjes chos skyong bsrungs ma la//",
    "NK099(te)007:33": "gtor ma shin tu rgya chen btang //",
    "NK099(te)007:34": "rang gis zos shing mthungs pa yi //",
    "NK099(te)007:35": "lhag ma 'byung po kun la sbyin //",
    "NK099(te)007:36": "zhes pas /",
    "NK099(te)007:37": "dang po lha la bshos gtsang dbul lo //",
    "NK099(te)007:38": "de'i rjes la chos skyong la gtor ma gtong /",
    "NK099(te)007:39": "lhag ma u tsi ta'i sngags kyis 'byung po la sbyin no //",
    "NK099(te)007:40": "yang dag sngags nang pa rnams zan rdog gcig la yang /",
    "NK099(te)007:41": "lta ba byin brlabs bskyed pa dang /",
    "NK099(te)007:42": "spyan drang mchod dang rol ba dang //",
    "NK099(te)007:43": "lhag ma'i las dang bsngo ba brgyad //",
    "NK099(te)007:44": "ces pas don brgyad dang ldan par spyad do //",
    "NK099(te)007:45": "de ni yon gyi spyad thabs so //",
    "NK099(te)007:46": "gnyis pa yon sbyang ba ni /",
    "NK099(te)007:47": "dad pa can gyi rdzas de 'ju dka' ste /",
    "NK099(te)007:48": "mdo las /",
    "NK099(te)007:49": "lcags rdo dngul rdo bzhu ru btub pa ste //",
    "NK099(te)007:50": "dad pa can gyi nor ni bzhur mi btub //",
    "NK099(te)007:51": "ces pas /",
    "NK099(te)007:52": "lcags kyi rdo dang dngul gyi rdo yang sol ba'i me la bzhu na 'ju ste /",
    "NK099(te)007:53": "dad pa can gyi nor rdzas 'jur mi btub bo //",
    "NK099(te)007:54": "'o na sus 'ju zhe na /",
    "NK099(te)007:55": "de nyid las /",
    "NK099(te)007:56": "rtogs nas klong du gyur pa'i drod ldan dang //",
    "NK099(te)007:57": "zhes pas /",
    "NK099(te)007:58": "lta ba rtogs pa'i drod /",
    "NK099(te)007:59": "zhen pa grol ba gcig gis 'aju'o //",
    "NK099(te)007:60": "'o na de nyung pas de bas kyang dka' bar song snyam na /",
    "NK099(te)007:61": "yang de nyid las /",
    "NK099(te)007:62": "chags med dge ba spyod pa'i gang zag gis //",
    "NK099(te)007:63": "ma sbyin blangs nas spyad mi sgrib bo //",
    "NK099(te)007:64": "zhes pas /",
    "NK099(te)007:65": "rang gi zas nor la chags pa med cing gzhan du dge ba gang 'phel du spyad na /",
    "NK099(te)007:66": "rku 'phrog las sogs pa ma byin par blangs nas spyad kyang mi bsgrib /",
    "NK099(te)007:67": "ste 'aju'o //",
    "NK099(te)007:68": "da lta yang dad rdzas de 'ju bar byed la /",
    "NK099(te)007:69": "dad rdzas de zos pa'i rjes la dge sbyar re byed pa yin te /",
    "NK099(te)007:70": "ja sun re mthu pa pa'i rjes la yang mdo tshar re 'don pa'am dge sbyor re byed pa'o //",
    "NK099(te)007:71": "yang yon yongs su dag pa'i gzungs bya ba bzhugs",
    "NK099(te)007:72": "pa des ri rab tsam gyi bsod nams kyang 'dag",
    "NK099(te)007:73": "par gsungs pas da gdon no //",
    "NK099(te)007:74": "de ni yon gyi sbyangs thabs so //",
    "NK099(te)007:75": "gsum pa yon bshad thabs la gnyis te /",
    "NK099(te)007:76": "dge ba yar 'phel /",
    "NK099(te)007:77": "mar 'phel lo //",
    "NK099(te)007:78": "dang po la gsum ste /",
    "NK099(te)007:79": "yar 'phel gyi lus dang /",
    "NK099(te)007:80": "rigs pa dang /",
    "NK099(te)007:81": "dpe' 'o //",
    "NK099(te)007:82": "lung ni tshogs gnyis khyad par can gyi mdo las /",
    "NK099(te)007:83": "dud 'gro phal pa stong phrag brgya //",
    "NK099(te)007:84": "so sor skye bo gcig la sbyar //",
    "NK099(te)007:85": "so sor skye bo stong phrag brgya //",
    "NK099(te)007:86": "lam du bzhugs pa gcig la sbyar //",
    "NK099(te)007:87": "lam du zhugs pa stong phrag brgya //",
    "NK099(te)007:88": "dge slong khrims ldan gcig la sbyar //",
    "NK099(te)007:89": "dge slong khrims ldan stong phrag brgya //",
    "NK099(te)007:90": "byang chub sems dpa' gcig la sbyar //",
    "NK099(te)007:91": "byang chub sems dpa' stong phrag brgyad //",
    "NK099(te)007:92": "bla ma dam pa gcig la sbyar //",
    "NK099(te)007:93": "zhes pa dang /",
    "NK099(te)007:94": "yang /",
    "NK099(te)007:95": "dud 'gro rnams la brgya 'gyur te //",
    "NK099(te)007:96": "skye bo rnams la stong du 'gyur //",
    "NK099(te)007:97": "dge slong rnams la 'bum 'gyur te //",
    "NK099(te)007:98": "rdo rje 'dzin pa grangs las 'das //",
    "NK099(te)007:99": "zhes gsungs so //",
    "NK099(te)007:100": "mngon pa 'og ma las kyang /",
    "NK099(te)007:101": "'phags pa min yang pha ma dang //",
    "NK099(te)007:102": "nad pa dang ni chos smra dang //",
    "NK099(te)007:103": "skye mtha'i byang chub sems dpa' la //",
    "NK099(te)007:104": "yon phul gzhal du med pa'o //",
    "NK099(te)007:105": "zhes gsungs so //",
    "NK099(te)007:106": "rigs pa ni /",
    "NK099(te)007:107": "dud 'gro phal pa stong phrag brgya la sbyin pa gtang ba bas /",
    "NK099(te)007:108": "skye bo gcig la sbyin pa gtang ba bsod nams che /",
    "NK099(te)007:109": "ci'i phyir na dngos po che chung dang /",
    "NK099(te)007:110": "gtsang mi gtsang dang /",
    "NK099(te)007:111": "ldog mi ldog gi khyad par ro //",
    "NK099(te)007:112": "dang po dngos po che chung ni /",
    "NK099(te)007:113": "dud 'gro la ste rab dngos po che'o //",
    "NK099(te)007:114": "gnyis pa gtsang mi gtsang ni /",
    "NK099(te)007:115": "dud 'gro la ster dngos po chung /",
    "NK099(te)007:116": "skye bo la ster ba dngos po che'o //",
    "NK099(te)007:117": "gnyis pa gtsang mi gtsang ni dud 'gro la ster",
    "NK099(te)007:118": "ba de mi gtsang pa dri ma can rdul ma",
    "NK099(te)007:119": "can rul pa de ster ba'o //",
    "NK099(te)007:120": "skye ba ma ster ba ni gtsang ba dri med pa ster ba'o //",
    "NK099(te)007:121": "gsum pa ldog mi ldog ni /",
    "NK099(te)007:122": "dud 'gro la byin nas brdeg 'phul byed pas ldog pa'o //",
    "NK099(te)007:123": "skye bo la mi ldog ste byin pa'i rjes la gnod pa mi skyel ba'o //",
    "NK099(te)007:124": "so so skye bo stong phrag brgya la sbyin pa",
    "NK099(te)007:125": "gtang pa bas lam du zhugs pa gcig bsod nams",
    "NK099(te)007:126": "ldan gcig bsod nams che ste /",
    "NK099(te)007:127": "khrims kyi khyad par du byas pa'o //",
    "NK099(te)007:128": "dge slong khrims ldan stong phrag brgya la sbyin pa btang ba bas kyang /",
    "NK099(te)007:129": "byang chub sems dpa' gcig bsod nams che ste /",
    "NK099(te)007:130": "bden pa mthong bas khyad du bya'o //",
    "NK099(te)007:131": "byang chub sems dpa' stong phrag brgya la sbyin pa sbyin pa bas kyang /",
    "NK099(te)007:132": "sems ngo sprod pa'i bla ma dam pa gcig bsod nams che ste /",
    "NK099(te)007:133": "dgongs 'dus las /",
    "NK099(te)007:134": "chos kun mi shig ma rtogs kyang //",
    "NK099(te)007:135": "dam par gyur pa'i bla ma la //",
    "NK099(te)007:136": "bkur gnas rim gro cher byas nas //",
    "NK099(te)007:137": "'khor ba'i rgya mtsho las rgal 'gyur //",
    "NK099(te)007:138": "ci'i phyir zhing rab gshin pa la //",
    "NK099(te)007:139": "sa bon btab na rgyas 'phel bzhin //",
    "NK099(te)007:140": "bsod nams dam pa'i zhing rab la //",
    "NK099(te)007:141": "til 'bru mi stor 'phel smin 'gyur //",
    "NK099(te)007:142": "zhes pas /",
    "NK099(te)007:143": "mchog thun mong gnyis kyi dngos grub bla ma las",
    "NK099(te)007:144": "'byung zhing 'khor ba'i rgya mtsho las sgrol ba'i phyir",
    "NK099(te)007:145": "ro // dpe ni dper na zhing sa gshin pa",
    "NK099(te)007:146": "gcig la sa bon btab na rgyas shing 'phel ba",
    "NK099(te)007:147": "dang bcas nas smin pa bzhin no //",
    "NK099(te)007:148": "de ni yar 'phel gyis dape'o //",
    "NK099(te)007:149": "blo chung ba rnams nor yod rnams yod pa rgyu",
    "NK099(te)007:150": "mtshan du zhog la yar 'phel du tshogs sogs shig",
    "NK099(te)007:151": "/pho sgo mo sgo las ma byung tshogs bsags pa",
    "NK099(te)007:152": "las byung ba'o // nor med pa tsho med pa rgyu mtshan du zhog la tshogs sogs /",
    "NK099(te)007:153": "pho sgo mo sgo zhan nas rtogs pa man tshogs ma bsags pas lan pa yi /",
    "NK099(te)007:154": "gnyis pa mar 'phel la gsum ste /",
    "NK099(te)007:155": "mar 'phel gyi lung dang /",
    "NK099(te)007:156": "rigs pa dang /",
    "NK099(te)007:157": "dape'o //",
    "NK099(te)007:158": "lung ni sems can mgu byas ma gtogs pa //",
    "NK099(te)007:159": "rgyal ba mnyes pa'i thabs gzhan med //",
    "NK099(te)007:160": "ces pa dang /",
    "NK099(te)007:161": "sems can rnams la phan mchog de ni nga la phan mchog yin /",
    "NK099(te)007:162": "sems can rnams la gnod mchog de ni nga la gnod mchog yin /",
    "NK099(te)007:163": "ci phyir zhe na nga dang sems can bde dang sdug bsngal mtshungs 'dod pa /",
    "NK099(te)007:164": "zhes pa dang /",
    "NK099(te)007:165": "yang /",
    "NK099(te)007:166": "'dam dang ljan ljin khrod na pad ma 'dab ma rgyas /",
    "NK099(te)007:167": "mi rnams dga' ba'i tshal nas rgyas pa'i mchod pa mnyes /",
    "NK099(te)007:168": "zhes pa dang /",
    "NK099(te)007:169": "yang me'u zhus pa'i mdo las /",
    "NK099(te)007:170": "gang zhig bkres pa rnams la sbyin btang pa //",
    "NK099(te)007:171": "spyin pa kun gyi nang nas mchog tu gsungs //",
    "NK099(te)007:172": "rgyal ba bsod nams rgya chen thob par 'gyur //",
    "NK099(te)007:173": "rigs pa ni /",
    "NK099(te)007:174": "dkon mchog la mchod pa phul bas sems can la sbyin pa gtang pa bsod nams che /",
    "NK099(te)007:175": "ci'i phyir na khongs su tshud ma tshud dang //",
    "NK099(te)007:176": "dngos su longs spyod mi spyod dang //",
    "NK099(te)007:177": "'dod pa'i sel mi sel gyi khyad par ro //",
    "NK099(te)007:178": "dang po khongs su tshud ma tshud ni /",
    "NK099(te)007:179": "sems can la sbyin pa btang bas sangs rgyas khongs su chud de /",
    "NK099(te)007:180": "de la sangs rgyas mnyes so //",
    "NK099(te)007:181": "dkon mchog la mchod pa phul bas sems can la khongs su mchod do //",
    "NK099(te)007:182": "lha sa ru mar khal stong gi mar me btang yang /",
    "NK099(te)007:183": "sems can gcig gi mgo ba snum pa la yang mi phan no //",
    "NK099(te)007:184": "gnyis pa dngos su longs spyod mi spyod ni /",
    "NK099(te)007:185": "sems can dngos su longs spyod de /",
    "NK099(te)007:186": "zas la dngos su za zhing skom dus dngos su mthung pa la sogs pa'o //",
    "NK099(te)007:187": "dkon mchog dngos su longs mi spyod de /",
    "NK099(te)007:188": "lha bshos phul yang ser ka shig ge /",
    "NK099(te)007:189": "yon chab phul yang rdul khad de 'jog pa'o //",
    "NK099(te)007:190": "gsum pa 'dod pa'i sel mi sel ni /",
    "NK099(te)007:191": "sems can la 'dod pa bsal du yod do //",
    "NK099(te)007:192": "skom pa la 'thungs pas ngoms pa dang /",
    "NK099(te)007:193": "ltogs pa la zos pas 'grangs pa la sogs pa'o //",
    "NK099(te)007:194": "dkon mchog la phul bas bsod nams thob kyang 'dod pa bsam rgyu med de /",
    "NK099(te)007:195": "sbribs skyems mi mnga' dus gsum rgyal ba'i sku //",
    "NK099(te)007:196": "thugs rje dang btsan 'dzam gling nam mkha' 'dra //",
    "NK099(te)007:197": "zhes so //",
    "NK099(te)007:198": "sems can rang yang mi chen po bas skye bo rang bsod nams che /",
    "NK099(te)007:199": "ci'i phyir na /",
    "NK099(te)007:200": "mi chen po rnams sder med kyang mi mgu /",
    "NK099(te)007:201": "bya na chung yang mi mgu /",
    "NK099(te)007:202": "skye bo la gdan dang sder las sogs pa mi dgos te mgu sla'o //",
    "NK099(te)007:203": "de bas kyang rgan pa rnams pas kyang /",
    "NK099(te)007:204": "byis pa rnams bsod nams che ste /",
    "NK099(te)007:205": "ci'i phyir na rgan pa rnams la dngos po che dgos la /",
    "NK099(te)007:206": "byis pa rnams la bcos yos spar ba re byin yang dga' nas 'ong bas so //",
    "NK099(te)007:207": "phyug po rnams pas mi ltogs rnams bsod nams che ste /",
    "NK099(te)007:208": "ci'i phyir na rgan phyug po rnams des snga 'grangs",
    "NK099(te)007:209": "te sgo nas ltogs nas 'ongs kyang khyim du za",
    "NK099(te)007:210": "snying mi 'dod // zas byin kyang dga' rgyu tsam med do //",
    "NK099(te)007:211": "ltogs po rnams pa de sgo nas ltogs nas 'ongs pas khyim du je ltogs la song //",
    "NK099(te)007:212": "zas byin pas dga' bzhin ma gu bas so //",
    "NK099(te)007:213": "mi ltogs pas sprang po bsod nams che ste /",
    "NK099(te)007:214": "ci'i phyir na /",
    "NK099(te)007:215": "mi ltogs la gnyen 'dun la sogs pa la gnya' bskyi byar yod de /",
    "NK099(te)007:216": "sprang po rnams las 'dris med pas ma blangs na ster mkhan mi 'ongs /",
    "NK099(te)007:217": "bslangs na snying du mi sdug go //",
    "NK099(te)007:218": "steng na gos med /",
    "NK099(te)007:219": "zhugs pa'i khyim med /",
    "NK099(te)007:220": "bzang ba'i zas med pas so //",
    "NK099(te)007:221": "sprang po bas kyang yi dwags bsod nams che ste /",
    "NK099(te)007:222": "ci'i phyir na sprang po rnams po de la sgo brdungs nas blangs du yod /",
    "NK099(te)007:223": "pham phabs bsdu ru yang yod de /",
    "NK099(te)007:224": "yi dwags la lus dang yan lag mi 'tshams pa /",
    "NK099(te)007:225": "gsus pa yul ljongs tsam /",
    "NK099(te)007:226": "mgo rdza ma tsam pa /",
    "NK099(te)007:227": "kha khab mig tsam pa /",
    "NK099(te)007:228": "gre ba byis rgyus tsam pa /",
    "NK099(te)007:229": "yan lag byi thur tsam pa /",
    "NK099(te)007:230": "kha cig gis bza' rgyu mi rnyed /",
    "NK099(te)007:231": "rnyed pa de kha khab mig tsam dang gre ba byis tsam du mi tshud /",
    "NK099(te)007:232": "der tshud kyang gsus pa yul ljongs tsam pa de mi khebs pa dang /",
    "NK099(te)007:233": "kha cig gis zos pa dang rdo gor dang khro",
    "NK099(te)007:234": "chu khol ma dang me mar mo dang gra phub",
    "NK099(te)007:235": "'gro ba la sogs pa dang /",
    "NK099(te)007:236": "kha cig la gzhan gyis bsrungs nas za ru mi ster ba la sogs pa'o //",
    "NK099(te)007:237": "de la gtor ma'i las 'ba' la tshogs bsags par bya'o //",
    "NK099(te)007:238": "de rnams kyi nang nas kyang 'jung 'gegs can bsod nams che ste /",
    "NK099(te)007:239": "mchu che la g.yas su yo ba dang /",
    "NK099(te)007:240": "mig dmar la g.yon du yo ba dang /",
    "NK099(te)007:241": "kha nas me rab tu 'bar ba dang /",
    "NK099(te)007:242": "kha nas bag chags ngan pa'i tshig smra ba nga la med na /",
    "NK099(te)007:243": "nga la dgos na /",
    "NK099(te)007:244": "'phangs na /",
    "NK099(te)007:245": "ma sbyin cig /ster na yang che ste 'agro'o //",
    "NK099(te)007:246": "phri la byin cig zer ba'o //",
    "NK099(te)007:247": "de la chu sbyin gyi las la 'bad par bya'o //",
    "NK099(te)007:248": "dpe ni dper na byis pa gcig la gzhan gyis 'gron byas pas /",
    "NK099(te)007:249": "ngoms 'grangs bu de la byung yang pha ma mgu ste dga' ba skyes pa bzhin no //",
    "NK099(te)007:250": "de ni mar 'phel lo //",
    "NK099(te)007:251": "blo che ba rnams la nor yod pa rnams la",
    "NK099(te)007:252": "yod pa rgyu mtshan du zhog la tshogs sogs shig",
    "NK099(te)007:253": "/pho sgo mo sgo zhan nas dbang las byung ngo",
    "NK099(te)007:254": "// tshogs bsags pa las byung ba yin no //",
    "NK099(te)007:255": "nor med pa tsho med pa rgyu mtshan du zhog",
    "NK099(te)007:256": "la tshogs sogs shig /pho sgo mo sgo zhan nas",
    "NK099(te)007:257": "dag pa med do //",
    "NK099(te)007:258": "tshogs ma bsags pa len pa yin no //",
    "NK099(te)007:259": "bzhi pa yon yongs su bsngo ba la bsngo ba ma 'grub pa'i rgyu gsum bstan /",
    "NK099(te)007:260": "sbyin pa 'dzad pa'i rgyu bzhi spang pa'o //",
    "NK099(te)007:261": "dang po ni rdo rje 'phra mo'i ting nge 'dzin",
    "NK099(te)007:262": "yi dam gyi lha bsgom byed par gcig gis bsngosa",
    "NK099(te)007:263": "na 'grub / chos thams cad rmyi lam sgyu ma",
    "NK099(te)007:264": "lta bur shes par stong pa nyid rgyud la skyes",
    "NK099(te)007:265": "pa gcig gis bsngosa na 'grub /",
    "NK099(te)007:266": "rten dkon mchog gi spyan snga tha na tsh+wa tsh+wa",
    "NK099(te)007:267": "sdog po gcig bzhugs pa'i rtsar bsngosa na 'grub bo",
    "NK099(te)007:268": "// gnyis pa ni /",
    "NK099(te)007:269": "'gyod pa skyes na sbyin pa 'dzad //",
    "NK099(te)007:270": "log lta skyes na spyin pa 'dzad //",
    "NK099(te)007:271": "yul byang chub sems dpa' la khong khro skye na /",
    "NK099(te)007:272": "sbyin pa 'dzad /",
    "NK099(te)007:273": "bsngo ba ma byas na 'dzad do //",
    "NK099(te)007:274": "da ni gang bsngo na dus gsum dge ba bsngo ste /",
    "NK099(te)007:275": "sngar 'das pa'i dge ba byas pa dang /",
    "NK099(te)007:276": "phyis ma 'ongs pa'i dge ba byed po dang /",
    "NK099(te)007:277": "da ltar gyi dge ba gang yin pa thams cad bsngo ste /",
    "NK099(te)007:278": "gang du bsngo na 'jig rten gyi bde legs su bsngo /",
    "NK099(te)007:279": "'khor ba'i chos yin pas don med pas so //",
    "NK099(te)007:280": "nyan thos dang rang sangs rgyas su mi bsngo ste /",
    "NK099(te)007:281": "theg pa dman pas gzhan gyi don byed mi nus so //",
    "NK099(te)007:282": "de yang sangs rgyas su grub pa'i mdo las /",
    "NK099(te)007:283": "dmyal bar lhung bas byang chub la //",
    "NK099(te)007:284": "gtan gyi gegs byed ma yin te //",
    "NK099(te)007:285": "nyan thos rang sangs rgyas kyi sa //",
    "NK099(te)007:286": "theg pa dman pa gtan gyi gegs //",
    "NK099(te)007:287": "zhes so //",
    "NK099(te)007:288": "des na dus gsum gyi dge ba sems can thams",
    "NK099(te)007:289": "cad kyi don du bla na med pa'i byang chub",
    "NK099(te)007:290": "tu bsngo snyam du 'dun pa cher gtang la /",
    "NK099(te)007:291": "thal mo sbyar te rjes zlos bya ba ni /",
    "NK099(te)007:292": "sangs rgyas byang chub sems dpa' dang //",
    "NK099(te)007:293": "slob dpon bdag la dgongs su gsol //",
    "NK099(te)007:294": "bdag gi dge ba'i rtsa ba 'dis /",
    "NK099(te)007:295": "bla med byang chub thob gyur cig /bla med byang chub thob kyi bar //",
    "NK099(te)007:296": "ci bsam thams cad 'grub par shog /ces lan gsum brjod do //",
    "NK099(te)007:297": "tshig dang pos lus byin /",
    "NK099(te)007:298": "gnyis pas gsal btab /",
    "NK099(te)007:299": "gsum pas bsngo ba 'grub pa'o //",
    "NK099(te)007:300": "de'i rjes la dge ba'i rtsa ba brtan pa mthar phyin par gyur cig /ces lan gsum brjod do //",
    "NK099(te)007:301": "de'i rjes la bsngo bya dang bsngo byed thams cad mi dmigs pa'i rgyas gdab zer te /",
    "NK099(te)007:302": "rdzogs pa chen po nam mkha' che las /",
    "NK099(te)007:303": "bla ma mchod dang gtong ba dang //",
    "NK099(te)007:304": "de bzhin bsod nams thams cad kyang //",
    "NK099(te)007:305": "ma chags mi g.yo'i stobs myed na //",
    "NK099(te)007:306": "byas kyang 'ching ba chen por 'gyur //",
    "NK099(te)007:307": "zhes dang //",
    "NK099(te)007:308": "bla ma la mchod pa dang /",
    "NK099(te)007:309": "sems can la sbyin pa gtong pa dang /",
    "NK099(te)007:310": "de bzhin du bsod nams kyi las gang byed kyang /",
    "NK099(te)007:311": "lta bas ma chags shing /",
    "NK099(te)007:312": "ting nge 'dzin mi g.yo ba'i stobs med na /",
    "NK099(te)007:313": "dge ba gang byas kyang slar 'ching par 'gyur bas /",
    "NK099(te)007:314": "gnas lugs lta ba sems nyid ma skyes pa'i ngos nas sbyin pa gtang bya'i yul dang /",
    "NK099(te)007:315": "gtong ba'i mkhan po dang /",
    "NK099(te)007:316": "sbyin pa'i dngos po gsum du ma skyes te //",
    "NK099(te)007:317": "ngos bzung dang bral te ma dmigs so //",
    "NK099(te)007:318": "ma 'gags pa'i ngos nas gsum rang snang /",
    "NK099(te)007:319": "gnyis su med pa'i ngos nas skye 'gag gnyis med kyi don la bskyal lo //",
    "NK099(te)007:320": "dge ba yongs su 'phel byed //",
    "NK099(te)007:321": "bsngo ba'i cho ga mdor bsdus //",
    "NK099(te)007:322": "bla ma'i gsung la brten nas //",
    "NK099(te)007:323": "jo yes bdag gis bsgrigs pas //",
    "NK099(te)007:324": "khams gsum sems can kun kyang //",
    "NK099(te)007:325": "sdug bsngal yongs las grol shog /bsngo ba'i cho ga don bzhi pa zhes bya ba /",
    "NK099(te)007:326": "dbus pa rta yis sbyar ba'o //"
}