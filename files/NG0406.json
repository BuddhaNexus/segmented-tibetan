{
    "NG0406:1": "@#// rgya gar skad du /",
    "NG0406:2": "b+ho d+hi tsit+ta /",
    "NG0406:3": "bod skad du /",
    "NG0406:4": "byang chub sems bsgom pa /",
    "NG0406:5": "bcom ldan 'das dpal bde ba'i mchog la phyag 'tshal lo //",
    "NG0406:6": "bcom ldan 'das de thams cad chos nyid zab mo la gzung bar dgongs nas /",
    "NG0406:7": "chos kyi dbyings gteng dpags dka' ba zhes bya ba'i ting nge 'dzin la snyoms par zhugs te /",
    "NG0406:8": "rang bzhin gyi dkyil 'khor nyid dang tha mi dad",
    "NG0406:9": "pa rnams la rang bzhin gsung du med pa 'di",
    "NG0406:10": "bka' stsal pa / de'i tshe na thams cad chos nyid stong pa nyid du gyur to //",
    "NG0406:11": "byang chub sems kyi ngo bo ni //",
    "NG0406:12": "bsam med dran med mi g.yo ba //",
    "NG0406:13": "bsam pa bstan du med pa'o //",
    "NG0406:14": "tha snyad gdags su ga la yod //",
    "NG0406:15": "'di ni brjod med spros las 'das //",
    "NG0406:16": "dge ba'i rmi lam lta bu'o //",
    "NG0406:17": "rnal 'byor dam pa'i lam zhes bya //",
    "NG0406:18": "grub mtha' ma nyam yongs su dag / sangs rgyas sa la rang bzhin gnas //",
    "NG0406:19": "rdzogs pa chen po'i don zhes bya //",
    "NG0406:20": "de bzhin gshegs pa thams cad kyi rang bzhin gsung",
    "NG0406:21": "du med pa'i gsung gsungs pa'i skabs te dang po'o",
    "NG0406:22": "// // yang bde ba'i mchog gi ye shes gsung",
    "NG0406:23": "du med pa 'di bka' stsal pa /",
    "NG0406:24": "chos nyid ji bzhin pa de la /",
    "NG0406:25": "blo yang de 'dra bzhag gyur na //",
    "NG0406:26": "sems kyang skad cig dang po la //",
    "NG0406:27": "lus chos gnas pa @#//",
    "NG0406:28": "don la rig / de dus byung tshor shes 'jug med //",
    "NG0406:29": "bag chags rgyud chad rang byung shar //",
    "NG0406:30": "ye shes me ste skad cig la //",
    "NG0406:31": "de bzhin dbyings kyang skad cig ma //",
    "NG0406:32": "de dang de zhes dbyer med pa //",
    "NG0406:33": "de ni rgyun chags thams cad spangs //",
    "NG0406:34": "shes pa ye shes nyid du gyur //",
    "NG0406:35": "de bzhin sbyor ba'i lam pa yi //",
    "NG0406:36": "ye shes la reg mi gnas la //",
    "NG0406:37": "rang rgyud du ni bdud bzhi 'byung *//",
    "NG0406:38": "'jigs pa gzugs dang grags pa sgra //",
    "NG0406:39": "'od kyi bdud dang slu ba rnams //",
    "NG0406:40": "byung tshe de la rig byas la //",
    "NG0406:41": "mi zhen mi chags lan 'ga' bsam //",
    "NG0406:42": "kun 'ong 'gro ba de nyid lam //",
    "NG0406:43": "shes pa khyad par can zhes bya /",
    "NG0406:44": "ye shes gsung du med pa'i skabs te gnyis pa'o ///",
    "NG0406:45": "/ de nas yang bde ba'i dam tshig mchog des /",
    "NG0406:46": "'khor rnams la dbyings zang ma bka' stsal pa /",
    "NG0406:47": "zhi ba'i dbyings te 'dus ma 'dus //",
    "NG0406:48": "rang bzhin bzang dang rab 'dres pa //",
    "NG0406:49": "rtsal med tshul du byung ba de //",
    "NG0406:50": "gang gi ma bslad rang bzhin dbyings //",
    "NG0406:51": "thog ma med pa'i rgyal po'o //",
    "NG0406:52": "skad cig rgyu 'bras med par dbyings //",
    "NG0406:53": "rgyun chad med pa dbyings la yan //",
    "NG0406:54": "btsal na rtsol nad sangs mi srid //",
    "NG0406:55": "btsal ba med pa dbyings kyi mchog / de lta",
    "NG0406:56": "bu yi dbyings de la / / de lta bu",
    "NG0406:57": "yi ye shes dbab //",
    "NG0406:58": "yang na dbab dang mi dbab med //",
    "NG0406:59": "shes rig bag chags rgyun de yang *//",
    "NG0406:60": "gnyen po'i sgo nas mi gcod de //",
    "NG0406:61": "rang bzhin rang gis rtogs 'gyur ba //",
    "NG0406:62": "de yis bag chags rang bzhin dag / rang ga'i bsam pa gya gyu ba //",
    "NG0406:63": "de red ba yang bde bar gshegs //",
    "NG0406:64": "gcig tu gzung par ngas ma bshad //",
    "NG0406:65": "ye shes de yang bsam pa'i dbang *//",
    "NG0406:66": "bsam pa rang kha ma yin te //",
    "NG0406:67": "dbyings dang ye shes rab 'byor na //",
    "NG0406:68": "rim pa can gyi char gzung ste //",
    "NG0406:69": "rim pa med pa'i don de ni //",
    "NG0406:70": "yang dag pa yi dam pa'o //",
    "NG0406:71": "byang chub sems bsgom pa las /",
    "NG0406:72": "dbyings zang ma bstan pa'i skabs te gsum pa'o ///",
    "NG0406:73": "/ de nas yang rang bzhin mtshon du med pa bka' stsal to //",
    "NG0406:74": "rang bzhin rang gi rtogs pa ni //",
    "NG0406:75": "dwangs snyigs med pa'i zab mo ste //",
    "NG0406:76": "rang kha'i tshe na yong med na //",
    "NG0406:77": "bsam pa mtshan ma can gyis ni //",
    "NG0406:78": "de la mi dpogs gya gyu can //",
    "NG0406:79": "gsal ba med pa rang bzhin gsal //",
    "NG0406:80": "gsal ba nyid ni grub mtha'i skyon //",
    "NG0406:81": "rang bzhin mkha' la rang bzhin sems //",
    "NG0406:82": "gsal ba rang bzhin rang bzhin gnas //",
    "NG0406:83": "shes rgyun de yang de bzhin tsam //",
    "NG0406:84": "de ni nyams med nyams zhes bya //",
    "NG0406:85": "lta ba rim pa ma yin la //",
    "NG0406:86": "sgom pas rim pa ma yin la //",
    "NG0406:87": "lta spyod gnyis ka rang bzhin tsam /",
    "NG0406:88": "khyad par 'phags pa'i rang bzhin no //",
    "NG0406:89": "byang chub sems bsgom pa las /",
    "NG0406:90": "mtshon du med pa'i skabs te bzhi pa'o // //",
    "NG0406:91": "de nas yang dbyings dang spyod yan pa 'di bka'",
    "NG0406:92": "stsal pa / thams cad dbyings dang spyod yan pas //",
    "NG0406:93": "dbyings dang ye @#//",
    "NG0406:94": "shes dbyer med pas //",
    "NG0406:95": "ye nas ma bcos chos dbyings la //",
    "NG0406:96": "ma bcos rig pa klong du yin //",
    "NG0406:97": "rang bzhin don dang ldan byas te //",
    "NG0406:98": "rtog ge'i spyod yul ma yin pas //",
    "NG0406:99": "dbyings dang ye shes gnyis med de //",
    "NG0406:100": "gnyis med bde ba'i rgyal po'o //",
    "NG0406:101": "de ltar ma yin rtog ge bas //",
    "NG0406:102": "bsam pa de la gnas pa na //",
    "NG0406:103": "gal te sems la gtad yod pas //",
    "NG0406:104": "btang bas mi thongs 'ching ba'i rgyu //",
    "NG0406:105": "gtang mi dgos pa'i skyes bu yis //",
    "NG0406:106": "nam mkha'i rten dang nang du bsdus //",
    "NG0406:107": "dang po'i tshe na 'di gnyis sgrib //",
    "NG0406:108": "dbang po yul la 'phros pa yang *//",
    "NG0406:109": "de kha dbyings zangs shes rab mod //",
    "NG0406:110": "lan cig rdzogs chen don 'dod pa //",
    "NG0406:111": "rang bzhin bde ba nyams su blangs //",
    "NG0406:112": "bde ba snyam ste ma tshor 'chor //",
    "NG0406:113": "de bas chad pa zhi bar bzhag / der bzhag ser 'od bong ba bzhin //",
    "NG0406:114": "dbyings dang ye shes skad cig la //",
    "NG0406:115": "med pa shes rab thabs rdzogs pa //",
    "NG0406:116": "de ni sangs rgya sa la gnas //",
    "NG0406:117": "gnyis su med par mi blta bas //",
    "NG0406:118": "de ni sangs rgya sa la gnas //",
    "NG0406:119": "de dag gting dpags dka' ba'i don //",
    "NG0406:120": "byang chub sems bsgom yi ge med pa las /",
    "NG0406:121": "dbyings dang ye shes gnyis su med pa'i skabs bstan pa ste lnga pa'o ///",
    "NG0406:122": "/ de nas yang mthong med bltar med pa'i don dka' stsal pa /",
    "NG0406:123": "mthong bas blta ru med pa ni //",
    "NG0406:124": "chu srin gre ba'i rin chen bzhin //",
    "NG0406:125": "nam yang bstan du med pa'o //",
    "NG0406:126": "mtshan ma kun dang bral bas na //",
    "NG0406:127": "btsal dang bral ba yi ge med //",
    "NG0406:128": "gtso dang bral bas nyams kyi gtso //",
    "NG0406:129": "mi dmigs sku la bltar med de //",
    "NG0406:130": "mi dmigs gsung thugs de bzhin yin //",
    "NG0406:131": "ma mthong bas na mthong ba che //",
    "NG0406:132": "thabs kyi thabs te dngos grub rmad //",
    "NG0406:133": "shin tu ngo mtshar rdzogs chen po //",
    "NG0406:134": "sangs rgyas thugs la mi mnga' ba //",
    "NG0406:135": "'di rtogs go ba brgya nang na //",
    "NG0406:136": "gcig mi 'ong bar shin tu grags //",
    "NG0406:137": "lung du bsgom bsgrub kun dang bral /",
    "NG0406:138": "khyab pas bde chen don zhes bya //",
    "NG0406:139": "mthong med bsam pas thams cad mthong *//",
    "NG0406:140": "de ni nges sgom mchog chen po //",
    "NG0406:141": "sa dang pha rol phyin las 'das //",
    "NG0406:142": "de yi snang ba rang bzhin med //",
    "NG0406:143": "rang bzhin med pa'ang mi bsam ste //",
    "NG0406:144": "smra bsam yul las 'das pa'o //",
    "NG0406:145": "sems kyi byung tshor byung ba na //",
    "NG0406:146": "de kho rang bzhin rang zhi ba //",
    "NG0406:147": "nges don snying po bla na med //",
    "NG0406:148": "rnam rtog bsags pa'i 'phra rgyas kyis //",
    "NG0406:149": "log khrid don min rtas pa'i mthu //",
    "NG0406:150": "bzlog dka' gnyen pos bzlog pa min //",
    "NG0406:151": "rgyal las dmangs byung tha mar rgyal //",
    "NG0406:152": "rgyal po thu bo mi yi mchog / rgyal bzung rgyal khams cham la phab //",
    "NG0406:153": "nges par bsad pas sdig mi 'ong *//",
    "NG0406:154": "'di ni slar 'tsho shin tu rgyal //",
    "NG0406:155": "mkhas pas rgyal po bsad gyur na //",
    "NG0406:156": "shin tu rgyal 'khor bsrang bar 'ong *//",
    "NG0406:157": "lugs zlog bde chen sa las 'das //",
    "NG0406:158": "byang chub sems bsgom pa las /",
    "NG0406:159": "mthong bar byar med pa'i skabs te drug pa'o // @#//",
    "NG0406:160": "pa'o ///",
    "NG0406:161": "/ de nas chos nyid ji bzhin pa'i don bka' stsal pa /",
    "NG0406:162": "sems mi g.yo ba sangs rgyas so //",
    "NG0406:163": "gang yang mi bskyed don de la //",
    "NG0406:164": "gang gnas chos nyid yin par bshad //",
    "NG0406:165": "gnas dang mi gnas gnyis med de //",
    "NG0406:166": "de phyir rnam pa thams cad mkhyen 'di ni sku yi dngos grub yin //",
    "NG0406:167": "chos nyid cir yang ma mthong ba //",
    "NG0406:168": "thugs la yang dag don ma log / bzlas shing gsal bar ma gyur pa //",
    "NG0406:169": "gsung gi dngos grub shin tu yin //",
    "NG0406:170": "sa la mi rten lhun gyis grub //",
    "NG0406:171": "'di ni lam rgan kun bong 'gro //",
    "NG0406:172": "thams cad 'dus pa'i dngos grub yin //",
    "NG0406:173": "rang bzhin rang la rang bzhin shar //",
    "NG0406:174": "rang byung rig pa zhes bya'o //",
    "NG0406:175": "'di mi snang ba gnan snang med //",
    "NG0406:176": "gal te blo la snang ba de //",
    "NG0406:177": "don snang ma yin mtshan ma'o //",
    "NG0406:178": "de ni rang byung rin pa min //",
    "NG0406:179": "byang chub sems bsgom pa las /",
    "NG0406:180": "chos nyid ji bzhin pa'i skabs te bdun pa'o ///",
    "NG0406:181": "/ de nas yang rmad du byung ba 'di bka'",
    "NG0406:182": "stsal pa / sems mi g.yo ba bde ba ste",
    "NG0406:183": "// sems kyis sems 'ching mi tshor bas //",
    "NG0406:184": "sems la zhib pas brtag dpyad bya //",
    "NG0406:185": "shes bzhin gyis ni thang bcad de //",
    "NG0406:186": "sems kyis sems la bltas pa na //",
    "NG0406:187": "cir yang ma mthong ma yengs pa //",
    "NG0406:188": "bsgoms na ma sgoms bsgrub na nyams //",
    "NG0406:189": "de bas byung tshor ci byung yang *//",
    "NG0406:190": "rang byung rang zhi bsgom pa'i gtso //",
    "NG0406:191": "rang byung rang zhi tsam ming gdags //",
    "NG0406:192": "sems kyi spyod 'jug thams cad kyang *//",
    "NG0406:193": "yi ge med pa'i ngang du bzhag / de ni rgyal po'i rgyal po'o //",
    "NG0406:194": "man ngag snying po'i rgyud ces bya //",
    "NG0406:195": "bde gshegs nyag gcig dgongs pa la //",
    "NG0406:196": "phyi rabs rnal 'byor don la ni //",
    "NG0406:197": "ya rabs bsam pa'i ting nge 'dzin //",
    "NG0406:198": "shes rab kyis ni don la dpyad //",
    "NG0406:199": "byang chub sems bsgom pa yi ge med pa'i rgyud las //",
    "NG0406:200": "rmad du byung bar bstan pa'i skabs te brgyad pa'o",
    "NG0406:201": "// // de nas sku gsung thugs su 'khor rnams",
    "NG0406:202": "rang bzhin gyi ston nas bka' stsal pa /",
    "NG0406:203": "byang chub sems sgom pa yi ge med pa'i rgyud 'di mthong ngam /",
    "NG0406:204": "thos sam /",
    "NG0406:205": "nyams su blangs sam /",
    "NG0406:206": "don rtogs sam //",
    "NG0406:207": "mngon du gyur tam /",
    "NG0406:208": "zhes bka' stsal pa las /",
    "NG0406:209": "de nas 'khor rnams kyis mgrin gcig pas 'di skad ces gsol to //",
    "NG0406:210": "byang chub kyi sems yi ge med pa 'di bdag",
    "NG0406:211": "cag gis ji ltar yang ma 'tshal lo zhes gsol",
    "NG0406:212": "pa las / bde bar gshegs pa rnams slar yi ge med pa'i rang bzhin du 'dus so //"
}