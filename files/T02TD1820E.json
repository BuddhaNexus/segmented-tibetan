{
    "T02TD1820E:258b-0": "@258b # // rgya gar skad du /",
    "T02TD1820E:258b-1": "badzra satva p'u dza bidhi:/",
    "T02TD1820E:258b-2": "bod skad du /",
    "T02TD1820E:258b-3": "rdo rje sems dpa' mchod pa'i chog / dpa' rdo rje sems dpa' la phyag 'tshal lo //",
    "T02TD1820E:258b-4": "ri bong 'dzin 'od ltar dkar reg bya rdo rje mas 'khyud sku //",
    "T02TD1820E:258b-5": "mnyam med yon tan gter gyur sangs rgyas lnga yi gtsor gyur pa //",
    "T02TD1820E:258b-6": "ma rig mun pa'i tshogs kun ma lus kun nas bcom pa yis //",
    "T02TD1820E:258b-7": "phyag na rdo rje nam mkha'i mthar thug ji srid rgyal gyur cig / mdor bsdus rim las gsungs don rtogs dka' ba ;",
    "T02TD1820E:258b-8": "/ byis pa rnams kyis rtogs par bya ba'i phyir //",
    "T02TD1820E:258b-9": "rdo rje sems mchod cho ga nus pa bzhin //",
    "T02TD1820E:258b-10": "bla ma'i lung las cho ga bzhin bshad bya //",
    "T02TD1820E:258b-11": "'dir rdo rje sems dpa' mchod pa'i cho ga la dbang pa'i rnal 'byor pas dang por mal nas langs nas snying gar zla ba'i dkyil 'khor la gnas pa'i h'um gi 'od zer gyis bdag nyid dri ma med par byas la /",
    "T02TD1820E:258b-12": "aom a'a: h'um badzra satva zhes bya ba rjes su dran pas sgo rnams sbyang ba la sogs pa dam pa'i spyod pa rjes su bskyang par bya ba rnams byas la /",
    "T02TD1820E:258b-13": "mchod pa'i yo byad rnams bsags nas mchod pa'i khang par zhugs la stan bde ba la gnas te rang gi lag mthil gnyis su aa las byung pa'i zla ba'i dkyil 'khor gyi steng du h'um las byung ba'i rdo rje 'bar ba bsams la /",
    "T02TD1820E:258b-14": "aom shuddha dharma t'a siddha badzra h'um zhes brjod pas byin gyis brlab bo //",
    "T02TD1820E:258b-15": "de nas lkog ma'i phyogs su hr'i: las byung ba'i padma la h'um las gyur pa'i rdo rje bsams la /",
    "T02TD1820E:258b-16": "badzra dzi hva bhe h'um zhes bya bas byin gyis brlabs te /",
    "T02TD1820E:258b-17": "mchod yon gyi snod du me tog dang 'bru dang ldan pa'i chus bkang la /",
    "T02TD1820E:258b-18": "aom a'a: bigh'a nta kri ta h'um zhes bya ba lan bdun bzlas pa mdun du bzhag nas lag pa thal mo sbyar te rdo rje 'dzin pa blos dmigs la /",
    "T02TD1820E:258b-19": "phyag 'tshal bstod cing phyag 'tshal bstod //",
    "T02TD1820E:258b-20": "phyag 'tshal bstod de phyag 'tshal 'dud //",
    "T02TD1820E:258b-21": "gus pas khyed la bdag gsol 'debs //",
    "T02TD1820E:258b-22": "rdo rje sems dpar bdag sgrubs shig / ces brjod la /",
    "T02TD1820E:258b-23": "aom sva bh'a wa shuddha: sarba dharm'a:/",
    "T02TD1820E:258b-24": "sva bh'a wa shuddho&amp; ham /",
    "T02TD1820E:258b-25": "zhes bzlas nas chos thams cad stong pa nyid du mngon du byas te /",
    "T02TD1820E:258b-26": "aom sh'u n+ya t'a dzny'a na badzra sva bh'a wa a'atma ko&amp; ham zhes bya ba lan gsum brjod la /",
    "T02TD1820E:259a-0": "aom a'a: h'um badzra satva ma nu sma ras ma ye tishtha ae sha tv'am dh'a ra y'a mi badzra sa tva hi hi hi hi hi h'um zhes brjod nas bdag nyid rdo rje sems dpa' @259a * //",
    "T02TD1820E:259a-1": "zhal gcig phyag gnyis pa sku mdog ston ka'i zla ba dangs ba ltar dkar zhing phyag na rdo rje dang dril bu bsnams pa ral pa'i thor tshugs can zhi zhing sgeg pa'i nyams dang ldan pa rang gi btsun mos mgul pa nas 'khyud pa sna tshogs padma dang zla ba'i dkyil 'khor gyi gdan la sems dpa'i skyil krung gis bzhugs par bsgoms la /",
    "T02TD1820E:259a-2": "de'i spyi bor ni aom /",
    "T02TD1820E:259a-3": "mgrin par ni a'a:/",
    "T02TD1820E:259a-4": "snying gar ni h'um zhes bya ba'i yi ge gsum dgod par bya'o //",
    "T02TD1820E:259a-5": "de nas aom sum bha ni sum bha h'um h'um phat /",
    "T02TD1820E:259a-6": "aom gri gna gri gna h'um h'um phat /",
    "T02TD1820E:259a-7": "aom gri hn'a pa ya gri hn'a pa ya h'um h'um phat /",
    "T02TD1820E:259a-8": "aom a'a na ya ho bha ga b'a na bidy'a r'a dza h'um h'um phat /",
    "T02TD1820E:259a-9": "ces bya ba dang /",
    "T02TD1820E:259a-10": "phyogs bcur se gol gtogs pas phyogs skyong ba rnams gnod mdzes kyis bkug la /",
    "T02TD1820E:259a-11": "yang snying ga'i sa bon las spros pa'i bdud rtsi 'khyil pa'i phur bu sku stong khro bo'i gzugs can la 'og gi cha phur bu'i dbyibs can rnams spros te gnod mdzes kyis bkug pa'i bgegs rnams kyi spyi bor aom gha gha gh'a ta ya gh'a ta ya sarba dusht'am phat k'i la ya k'i la ya sarba p'a pam phat /",
    "T02TD1820E:259a-12": "h'um h'um h'um badzra k'i la ya badzra ra a'a dzny'a pa ya ti sarba bighn'am k'a ya b'a ka tsitta badzra k'i la ya h'um phat /",
    "T02TD1820E:259a-13": "ces bya ba mi g-yo bar byas la /",
    "T02TD1820E:259a-14": "aom badzra mungga ra badzra k'i la ya a'a ko ta ya h'um phat /",
    "T02TD1820E:259a-15": "ces bya bas 'dis rdo rje thob phyag na bsnams pa'i gnod mdzes kyis brdung bar bya'o //",
    "T02TD1820E:259a-16": "de nas phur bu'i 'od 'bar ba las 'og tu rdo rje'i sa gzhi steng du rdo rje'i dra ba /",
    "T02TD1820E:259a-17": "phyogs kun du rdo rje'i rab /",
    "T02TD1820E:259a-18": "phyi rol me ri 'bar bas bskor bar bsams la /",
    "T02TD1820E:259a-19": "h'um bzlas pa'i lci ba la sogs pa dang /",
    "T02TD1820E:259a-20": "sngar bstan pa'i chus aom badzra khe h'um zhes brjod cing mdun du mandala bya'o //",
    "T02TD1820E:259a-21": "mandala byug ba'i dus su mandala gyi phan yon kyang bzlas par bya ste /",
    "T02TD1820E:259a-22": "chu bcas lci ba sbyin pa ste //",
    "T02TD1820E:259a-23": "skyang nul byas pa tshul khrims yin //",
    "T02TD1820E:259a-24": "grog ma sogs bsal bzod yin te //",
    "T02TD1820E:259a-25": "bya ba spro ba brtson 'grus so //",
    "T02TD1820E:259a-26": "skad cig de sems rtse gcig pa //",
    "T02TD1820E:259a-27": "bsam gtan yin te ri mo dag / snyoms pa shes rab yin par gsungs //",
    "T02TD1820E:259a-28": "mandala byas pas pha rol phyin drug brnyes par 'gyur //",
    "T02TD1820E:259a-29": "lha mi khyad par can skye zla ltar gzi 'phags shing //",
    "T02TD1820E:259a-30": "nad kun las grol gser gyi mdog dang 'dra bar 'gyur //",
    "T02TD1820E:259a-31": "rgyal rigs 'bru dang gser sogs 'byor pas gang bar skye //",
    "T02TD1820E:259b-0": "des na bde gshegs mchog gi khyim du lus @259b las bya //",
    "T02TD1820E:259b-1": "zhes bya ba'o //",
    "T02TD1820E:259b-2": "de nas lag pa bkrus te mandala gyi dbus su lag pa bzhag la sa'i lha mo blos dmigs te gsol ba gdab par bya'o //",
    "T02TD1820E:259b-3": "skyob pa sangs rgyas thams cad kyi //",
    "T02TD1820E:259b-4": "spyod pa'i tshul dang khyad par ni //",
    "T02TD1820E:259b-5": "sa dang pha rol phyin pa la //",
    "T02TD1820E:259b-6": "lha mo khyod ni dpar du gyur //",
    "T02TD1820E:259b-7": "sh'akya seng ge skyob pa yis //",
    "T02TD1820E:259b-8": "ji ltar bdud kyi stobs bcom pa //",
    "T02TD1820E:259b-9": "de bzhin bdag gis bdud las ni //",
    "T02TD1820E:259b-10": "rgyal bar byas te dkyil 'khor bri //",
    "T02TD1820E:259b-11": "aom me di n'i badzr'i bha ba badzra bandha h'um /",
    "T02TD1820E:259b-12": "zhes bya bas byin gyis brlabs la yid kyis sam lag pa'i me tog gis rim pa gsum dang ldan pa'i khang bu brtsegs pa bri'o //",
    "T02TD1820E:259b-13": "de nas rim pa dbus ma'i dbus su padma 'dab ma brgyad kyi lte ba la zla ba'i dkyil 'khor gyi steng du yi ge h'um bri'o //",
    "T02TD1820E:259b-14": "shar gyi cha'i padmar zla ba la aom lhor rin po che la sv'a /",
    "T02TD1820E:259b-15": "nub tu padma la a'a: byang du sna tshogs rdo rje la h'a /",
    "T02TD1820E:259b-16": "me'i mtshams la sogs pa rnams su ni mtshan ma de dag nyid dam zla ba la lam m'am pam t'am /",
    "T02TD1820E:259b-17": "rim pa gnyis pa'i me mtshams la sogs par gdan de dag nyid la ram sham gam ram /",
    "T02TD1820E:259b-18": "rim pa gsum pa snam bu'i shar la sogs pa'i ngos gnyis gnyis su gdan de dag nyid mee thlhim /",
    "T02TD1820E:259b-19": "lhor aom aam /",
    "T02TD1820E:259b-20": "nub tu aom h'um /",
    "T02TD1820E:259b-21": "byang du aom sam ngo //",
    "T02TD1820E:259b-22": "sgo rnams dang mtshams su nyi ma la gnas pa'i h'um bri'o //",
    "T02TD1820E:259b-23": "'og gi cha shar gyi sgo sngon du'ang h'um ngo /",
    "T02TD1820E:259b-24": "steng gi cha nub kyi sgo sngon du yang nyi ma la gnas pa'i h'um ngo //",
    "T02TD1820E:259b-25": "de ltar sa bon rnams bris nas bgegs mthar byed kyi sngags bzlas pa'i chus bsang gtor byas te /",
    "T02TD1820E:259b-26": "mchod pa la yang bsang gtor lan gsum byas nas sa bon rnams 'od 'bar ba dang bcas par bsgom mo //",
    "T02TD1820E:259b-27": "de nas aom badzra pushpe a'a: h'um zhes bya ba'am /",
    "T02TD1820E:259b-28": "yi ge 'bru gsum bzlas pas me tog byin gyis brlab par bya'o //",
    "T02TD1820E:259b-29": "mchod pa'i rim pa ni 'di yin te /",
    "T02TD1820E:259b-30": "aom h'um badzra satva pushpam pra t'i tstsha sv'a h'a /",
    "T02TD1820E:259b-31": "aom aa dzin dzi ka pushpam pra t'i tstsha sv'a h'a /",
    "T02TD1820E:259b-32": "aom sv'a ratna dhri ka pushpam pra t'i tstsha sv'a h'a /",
    "T02TD1820E:259b-33": "aom a'a: a'a ro li ka pushpam pra t'i tstsha sv'a h'a /",
    "T02TD1820E:259b-34": "aom h'a pra dzny'a dhri ka pushpam pra t'i tstsha sv'a h'a /",
    "T02TD1820E:259b-35": "aom lam mo ha r'a ti pushpam pra t'i tstsha sv'a h'a /",
    "T02TD1820E:259b-36": "aom mam dve sha ra ti pushpam pra t'i tstsha sv'a h'a /",
    "T02TD1820E:259b-37": "aom pam r'a ga ra ti pushpam pra t'i tstsha sv'a h'a /",
    "T02TD1820E:259b-38": "aom t'am badzra ra ti pushpam pra t'i tstsha sv'a h'a /",
    "T02TD1820E:259b-39": "rim pa dang po'o //",
    "T02TD1820E:259b-40": "aom ram r'u pa badzra pushpam pra t'i tstsha sv'a h'a /",
    "T02TD1820E:259b-41": "aom shpam shapta badzra pushpam pra t'i tstsha sv'a h'a /",
    "T02TD1820E:259b-42": "aom gam gam gandha badzra pushpam pra t'i tstsha sv'a h'a /",
    "T02TD1820E:260a-0": "aom ram ra sa badzra pushpam @260a * //",
    "T02TD1820E:260a-1": "pra t'i tstsha sv'a h'a /",
    "T02TD1820E:260a-2": "aom pam sparsha badzra pushpam pra t'i tstsha sv'a h'a /",
    "T02TD1820E:260a-3": "rim pa gnyis pa'o //",
    "T02TD1820E:260a-4": "aom mee tri ya pushpam pra t'i tstsha sv'a h'a /",
    "T02TD1820E:260a-5": "aom thlhim kshi ti garbha pushpam pra t'i tstsha sv'a h'a /",
    "T02TD1820E:260a-6": "aom aom badzra p'a ni pushpam pra t'i tstsha sv'a h'a /",
    "T02TD1820E:260a-7": "aom aom kha garbha pushpam pra t'i tstsha sv'a h'a /",
    "T02TD1820E:260a-8": "aom aom lo ke shva ra pushpam pra t'i tstsha sv'a h'a /",
    "T02TD1820E:260a-9": "aom h'um manydzu gho sha pushpam pra t'i tstsha sv'a h'a /",
    "T02TD1820E:260a-10": "aom aom sarba ni ba ra ni bi skam bi ni pushpam pra t'i tstsha sv'a h'a /",
    "T02TD1820E:260a-11": "aom sam sa manta bha dra pushpam pra t'i tstsha sv'a h'a /",
    "T02TD1820E:260a-12": "aom h'um ya m'anta kri ta pushpam pra t'i tstsha sv'a h'a /",
    "T02TD1820E:260a-13": "aom h'um pra dzny'a nta kri ta pushpam pra t'i tstsha sv'a h'a /",
    "T02TD1820E:260a-14": "aom h'um padma nta kri ta pushpam pra t'i tstsha sv'a h'a /",
    "T02TD1820E:260a-15": "aom h'um bi ghn'a nta kri ta pushpam pra t'i tstsha sv'a h'a /",
    "T02TD1820E:260a-16": "aom h'um aa tsa la pushpam pra t'i tstsha sv'a h'a /",
    "T02TD1820E:260a-17": "aom h'um ta kki r'a dza pushpam pra t'i tstsha sv'a h'a /",
    "T02TD1820E:260a-18": "aom h'um n'i la da nda pushpam pra t'i tstsha sv'a h'a /",
    "T02TD1820E:260a-19": "aom h'um ma h'a ba la pushpam pra t'i tstsha sv'a h'a /",
    "T02TD1820E:260a-20": "aom h'um sumbha r'a dza pushpam pra t'i tstsha sv'a h'a /",
    "T02TD1820E:260a-21": "aom h'um au shn'i sha tsa kra warti pushpam pra t'i tstsha sv'a h'a /",
    "T02TD1820E:260a-22": "rim pa gsum pa'o //",
    "T02TD1820E:260a-23": "de ltar thams cad la sbyar bar bya ste /",
    "T02TD1820E:260a-24": "khyad par du ghandha pra t'i tstsha sv'a h'a /",
    "T02TD1820E:260a-25": "dhu pa pra t'i tstsha sv'a h'a /",
    "T02TD1820E:260a-26": "d'i pa pra t'i tstsha sv'a h'a /",
    "T02TD1820E:260a-27": "nee bi dya pra t'i tstsha sv'a h'a /",
    "T02TD1820E:260a-28": "zhes bya ba sbyar bar bya'o //",
    "T02TD1820E:260a-29": "de ltar mchod nas skad cig tsam gyis ye shes kyi dkyil 'khor bkug ste /",
    "T02TD1820E:260a-30": "aom dza ;",
    "T02TD1820E:260a-31": "h'um bam ho: zhes bya ba'i sngags kyis ye shes kyi dkyil 'khor spyan drangs la bstims te /",
    "T02TD1820E:260a-32": "gnyis su med pa'i dkyil 'khor legs par bltas la /",
    "T02TD1820E:260a-33": "aom badzra satva aargham pra t'i tstsha sv'a h'a /",
    "T02TD1820E:260a-34": "aom badzra satva h'a //",
    "T02TD1820E:260a-35": "aom badzra satva aanydza ma nam pra t'i tstsha sv'a h'a /",
    "T02TD1820E:260a-36": "de la aargham dang zhal bsil ni snod nyid kyis dbul lo //",
    "T02TD1820E:260a-37": "zhabs bskur ba ni khu tshur gyi sor mo bkrol ba rol pa dang bcas par dbul lo //",
    "T02TD1820E:260a-38": "yang zhal bsil me tog gam lag pas kyang dbul lo //",
    "T02TD1820E:260a-39": "de nas yang snga ma ltar rim pa bzhin du mchod la bskor ba lan gsum bya ste /",
    "T02TD1820E:260a-40": "aargha'i chu chu chu las bsang gtor byas la thal mo sbyar te //",
    "T02TD1820E:260a-41": "dkon mchog gsum la bdag skyabs mchi //",
    "T02TD1820E:260a-42": "sdig pa thams cad so sor bshags //",
    "T02TD1820E:260a-43": "'gro ba'i dge la rjes yi rang //",
    "T02TD1820E:260a-44": "sangs rgyas byang chub yid kyis gzung //",
    "T02TD1820E:260a-45": "zhes lan gsum brjod la phyag lan gsum bya ste bstod pa 'dis bstod par bya'o //",
    "T02TD1820E:260a-46": "mi bskyod rdo rje ye shes che //",
    "T02TD1820E:260a-47": "rdo rje dbyings ni mkhas chen po //",
    "T02TD1820E:260a-48": "rdo rje gsum mchog dkyil 'khor gsum //",
    "T02TD1820E:260a-49": "gsang ba'i dbyings la phyag 'tshal lo //",
    "T02TD1820E:260a-50": "rnam par snang mdzad rab tu dag //",
    "T02TD1820E:260a-51": "rdo rje zhi ba dga' ba che //",
    "T02TD1820E:260b-0": "@260b rang bzhin gyis ni 'od gsal mchog //",
    "T02TD1820E:260b-1": "ston pa rdo rje phyag 'tshal bstod //",
    "T02TD1820E:260b-2": "rin chen rgyal po rab tu zab //",
    "T02TD1820E:260b-3": "rdo rje nam mkha' dri ma med //",
    "T02TD1820E:260b-4": "dngos nyid dag pas gos pa med //",
    "T02TD1820E:260b-5": "gsang ba'i gsung la phyag 'tshal lo //",
    "T02TD1820E:260b-6": "rdo rje 'chi 'dod chags che //",
    "T02TD1820E:260b-7": "mi rtog nam mkha' rdo rje 'dzin //",
    "T02TD1820E:260b-8": "'dod chags pha rol phyin brnyes pa //",
    "T02TD1820E:260b-9": "rdo rje gsung la phyag 'tshal lo //",
    "T02TD1820E:260b-10": "rdo rje dag pa gdon mi za //",
    "T02TD1820E:260b-11": "bsam pa thams cad yongs rdzogs pa //",
    "T02TD1820E:260b-12": "sangs rgyas ngo bo nyid las byung //",
    "T02TD1820E:260b-13": "rdo rje sems dpa' phyag 'tshal lo //",
    "T02TD1820E:260b-14": "zhes pa'i tshigs su bcad pa lngas bstod la /",
    "T02TD1820E:260b-15": "yi ge gsum po ci nus kyis mi g-yeng bas bzlas brjod bya'o //",
    "T02TD1820E:260b-16": "de nas aom a'a: h'um bam ho: zhes bya ba 'dis ye shes kyi 'khor lo rang gi lus la bsdus la rim pa 'dis sku gsung thugs byin gyis brlab bo //",
    "T02TD1820E:260b-17": "de la spyi bor zla ba'i dkyil 'khor gyi steng du aom dkar po bsgoms la /",
    "T02TD1820E:260b-18": "dpal ldan sangs rgyas sku 'dzin pa //",
    "T02TD1820E:260b-19": "rdo rje mi phyed gsum gyi dngos //",
    "T02TD1820E:260b-20": "deng bdag byin gyis brlab pa'i gnas //",
    "T02TD1820E:260b-21": "rdo rje skur ni mdzad du gsol //",
    "T02TD1820E:260b-22": "phyogs bcur bzhugs pa'i sangs rgyas rnams //",
    "T02TD1820E:260b-23": "rdo rje mi phyed gsum gyi dngos //",
    "T02TD1820E:260b-24": "deng bdag byin gyis brlab pa'i gnas //",
    "T02TD1820E:260b-25": "rdo rje skur ni mdzad du gsol //",
    "T02TD1820E:260b-26": "sangs rgyas rnams kyi sku gang yin //",
    "T02TD1820E:260b-27": "phung po lnga yis rab gang ba //",
    "T02TD1820E:260b-28": "sangs rgyas sku yi ngo bo yis //",
    "T02TD1820E:260b-29": "bdag kyang de dang 'drar gyur cig / aom sarba ta th'a ga ta k'a ya badzra sv'a bh'a wa a'atma ko&amp; ham /",
    "T02TD1820E:260b-30": "de'i rjes la mgrin par padma'i steng du a'a: dmar po bsgoms la /",
    "T02TD1820E:260b-31": "chos kyi gsung lam dpal dang ldan //",
    "T02TD1820E:260b-32": "rdo rje mi phyed gsum gyi dngos //",
    "T02TD1820E:260b-33": "deng bdag byin gyis brlab pa'i gnas //",
    "T02TD1820E:260b-34": "rdo rje'i gsung du mdzad du gsol //",
    "T02TD1820E:260b-35": "phyogs bcur bzhugs pa'i sangs rgyas rnams //",
    "T02TD1820E:260b-36": "rdo rje mi phyed gsum gyi dngos //",
    "T02TD1820E:260b-37": "deng bdag byin gyis brlab pa'i gnas //",
    "T02TD1820E:260b-38": "rdo rje gsung du mdzad du gsol //",
    "T02TD1820E:260b-39": "rdo rje chos kyi gsung gang yin //",
    "T02TD1820E:260b-40": "gsung de nges tshig phun sum tshogs //",
    "T02TD1820E:260b-41": "bdag gi tshig kyang de 'dra bar //",
    "T02TD1820E:260b-42": "chos 'dzin pa dang mtshungs par shog / aom sarba ta th'a ga ta w'a ka badzra satva ba a'atma ko&amp; ham /",
    "T02TD1820E:260b-43": "de nas snying gar zla ba'i dkyil 'khor la h'um sngon po bsgoms la //",
    "T02TD1820E:260b-44": "rdo rje thugs 'dzin dpal dang ldan //",
    "T02TD1820E:260b-45": "rdo rje mi phyed gsum gyi dngos //",
    "T02TD1820E:260b-46": "deng bdag byin gyis brlab pa'i gnas //",
    "T02TD1820E:261a-0": "rdo rje @261a * //",
    "T02TD1820E:261a-1": "thugs su mdzad du gsol //",
    "T02TD1820E:261a-2": "phyogs bcur bzhugs pa'i sangs rgyas rnams //",
    "T02TD1820E:261a-3": "rdo rje mi phyed gsum gyi dngos //",
    "T02TD1820E:261a-4": "deng bdag byin gyis brlab pa'i gnas //",
    "T02TD1820E:261a-5": "rdo rje thugs su mdzad du gsol //",
    "T02TD1820E:261a-6": "kun du bzang po'i thugs gang yin //",
    "T02TD1820E:261a-7": "gsang pa'i bdag po blo ldan pa / bdag gi sems kyang de 'dra bar //",
    "T02TD1820E:261a-8": "rdo rje 'dzin na dang mtshungs par shog / aom sarba ta th'a ga ta tsi tta bzra sva bh'a ba a'atma ko&amp; ham /",
    "T02TD1820E:261a-9": "yang thams cad du lhag par mos par byas la /",
    "T02TD1820E:261a-10": "aom sarba shr'a ga ta k'a ya lw'a ka tsi tta badzra sva tma ko nya h'um /",
    "T02TD1820E:261a-11": "zhes brjod do //",
    "T02TD1820E:261a-12": "de ltar bdag nyid byin gyis brlab nas /",
    "T02TD1820E:261a-13": "slar yang yi ge brgya bas brtan par bya ste /",
    "T02TD1820E:261a-14": "aom badzras tvas ma sa /",
    "T02TD1820E:261a-15": "ma nu p'a la ya /",
    "T02TD1820E:261a-16": "badzras tva tve no pa ti shtha dho me bha wa /",
    "T02TD1820E:261a-17": "su to shyo me bha wa /",
    "T02TD1820E:261a-18": "aa nu ra kto me bha wa /",
    "T02TD1820E:261a-19": "sarba si ddhi mme pra ytstsha /",
    "T02TD1820E:261a-20": "sarba ka rma su ci mi tsi ttam shre ya: ku ru h'um /",
    "T02TD1820E:261a-21": "ha ha ha ha ho:/",
    "T02TD1820E:261a-22": "bha ga w'a na srba th'a ga ta badzra m'a me mu nytsa bi dzr'a bha ba ma h'a sa ma ya sa tva s'a:/",
    "T02TD1820E:261a-23": "de nas aa rgha'i chus mandala la bsang gtor lan gsum byas te yang chu gtor la mandala gyi thog tu lag pa bzhag ste /",
    "T02TD1820E:261a-24": "khyed kyis sems can don kun mdzad //",
    "T02TD1820E:261a-25": "rjes su mthun pa'i dngos grub gsol //",
    "T02TD1820E:261a-26": "sangs rgyas yul du gshegs nas su //",
    "T02TD1820E:261a-27": "slar yang 'byon par mdzad du gsol //",
    "T02TD1820E:261a-28": "mu: zhes bya pas gshegs su gsol la /",
    "T02TD1820E:261a-29": "de nas me tog la sogs pa bsal te /",
    "T02TD1820E:261a-30": "yang legs par byugs la me tog gcig phul te bzod par mdzod cig ces brjod la langs te ji ltar dga' bar bya'o //",
    "T02TD1820E:261a-31": "thun mtshams gzhan la yang de ltar byas te zla ba gcig ma lo phyed dam lo gcig tu chog des rdo rje sems dpa' mnyes par byas na ji ltar 'dod pa'i dngos grub kyi mtshan ma 'byung bar 'gyur ro //",
    "T02TD1820E:261a-32": "de nas rgyud nas gsungs pa bzhin du bsgrub par bya'o //",
    "T02TD1820E:261a-33": "dus gsum rgyal ba'i rang bzhin kun gyi gtso //",
    "T02TD1820E:261a-34": "ye shes sku mchog rdo rje sems dpa' yi //",
    "T02TD1820E:261a-35": "mchod pa'i cho ga bdag gis byas pa des //",
    "T02TD1820E:261a-36": "phyag rgya chen po'i go 'phang thob par shog //",
    "T02TD1820E:261a-37": "rdo rje sems dpa' mchod pa'i chog /",
    "T02TD1820E:261a-38": "slob dpon chen po nag po pa'i zhal snga nas bla ma'i man ngag las bzung ste mdzad pa rdzogs so /",
    "T02TD1820E:261a-40": "// / rgya gar gyi mkhan po slob dpon nag po pa'i zhal snga nas /",
    "T02TD1820E:261a-41": "bod kyi lo ts'a ba 'gos khug pa lhas btsas kyis bsgyur ba//"
}