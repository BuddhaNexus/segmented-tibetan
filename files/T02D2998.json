{
    "T02D2998:59a-0": "@59a * // dpal rdo rje rnam par 'joms pa la phyag 'tshal lo //",
    "T02D2998:59a-1": "'dod pa thams cad rab tu sbyin pa las klu",
    "T02D2998:59a-2": "la sogs pa'i 'gro ba rnams tshim par 'dod pa'i",
    "T02D2998:59a-3": "cho ga rdzogs par 'dod pas /",
    "T02D2998:59a-4": "snod rab tu mdzes shing dri ma med pa'i nang",
    "T02D2998:59a-5": "du chu gtsang ma srog chags med pa la 'bru",
    "T02D2998:59a-6": "sna tshogs kyi phye ma dang rin po che lnga",
    "T02D2998:59a-7": "dang sman lnga dang /",
    "T02D2998:59a-8": "dri lnga dang me tog lnga la sogs pas bltams la bdag nyid kha bshal la /",
    "T02D2998:59a-9": "na mo rgyal ba sras dang bcas pa ma lus dgongs su gsol //",
    "T02D2998:59a-10": "bla ma dkon mchog gsum la phyag 'tshal lo //",
    "T02D2998:59a-11": "bla ma dkon mchog gsum la skyabs su mchi //",
    "T02D2998:59a-12": "bla ma dkon mchog gsum la mchod par bgyi //",
    "T02D2998:59a-13": "sdig pa mi dge so sor bshags //",
    "T02D2998:59a-14": "dge ba bgyid la rjes yi rang //",
    "T02D2998:59a-15": "mya ngan mi 'da' gsol ba 'debs //",
    "T02D2998:59a-16": "chos kyi 'khor lo bskor bar bskul //",
    "T02D2998:59a-17": "bsags pa'i dge ba bsngo bar bgyi //",
    "T02D2998:59a-18": "kun kyang byang chub thob par smon //",
    "T02D2998:59a-19": "bla ma dkon mchog spyan snga ru //",
    "T02D2998:59a-20": "byang chub sems ni bskyed par bgyi //",
    "T02D2998:59a-21": "ma grol ba rnams grol bar bgyi ;",
    "T02D2998:59a-22": "/ ma bsgral ba rnams bsgral bar bya //",
    "T02D2998:59a-23": "dbugs ma phyung ba dbugs dbyung zhing //",
    "T02D2998:59a-24": "sems can mya ngan 'das la dgod //",
    "T02D2998:59a-25": "ces brjod do //",
    "T02D2998:59a-26": "sgrub pa po dam tshig dang ldan pas sngon du stong pa nyid la blo gnas par byas la /",
    "T02D2998:59a-27": "tshad med pa bzhi rnam par bsgom par bya'o //",
    "T02D2998:59a-28": "de'i 'og tu bdag nyid sku mdog dkar po mchog sbyin gyi phyag rgya dang ldan par byas la /",
    "T02D2998:59a-29": "aom sarba aa ya sv'a h'a zhes chos nyid dbyings",
    "T02D2998:59a-30": "rnam par dag pa'i rang sgras gtor ma'i nyes pa'i",
    "T02D2998:59a-31": "skyon rnams sbyangs te /",
    "T02D2998:59a-32": "ye shes kyi bdud rtsi ro mchog brgya dang ldan par dmigs so //",
    "T02D2998:59a-33": "de nas na ma: sa manta badzra n'am zhes brjod cing /",
    "T02D2998:59b-0": "@59b lcags kyu'i phyag rgya dang ldan bas bla ma dge ba'i bshes gnyen dang /",
    "T02D2998:59b-1": "buddha bo dhi satva dang /",
    "T02D2998:59b-2": "nyan rang dang khams gsum na gnas pa'i 'jig rten skyong ba'i srung ma dang /",
    "T02D2998:59b-3": "mgron bzhi spyan drangs te /",
    "T02D2998:59b-4": "rtsod pa phrag dog med par bzhugs par bsam mo //",
    "T02D2998:59b-5": "de nas aom na ma: sarba ta th'a ga ta",
    "T02D2998:59b-6": "sarba aa pa dz'a ya sv'a h'a zhes brjod pas",
    "T02D2998:59b-7": "ji ltar 'dod pa bzhin du tshim par mos pa",
    "T02D2998:59b-8": "bya'o // de nas tshigs bcad 'di dag rnams kyang brjod do //",
    "T02D2998:59b-9": "chos dang mi 'jigs zang zing gis //",
    "T02D2998:59b-10": "srid bzhi'i 'phags pa dkon mchog gsum //",
    "T02D2998:59b-11": "yab yum sras dang bcas rnams la //",
    "T02D2998:59b-12": "zhing khams dpag tu med pa na //",
    "T02D2998:59b-13": "bzhugs shing ston pa 'khor dang bcas //",
    "T02D2998:59b-14": "rdul gcig steng na rdul snyed dang //",
    "T02D2998:59b-15": "nyan thos rnams dang rangs sangs rgyas //",
    "T02D2998:59b-16": "dgra bcom dri ma med rnams la //",
    "T02D2998:59b-17": "mchod sbyin dag gis gtor ma bsngo //",
    "T02D2998:59b-18": "yon tan mgron du gyur pa ni //",
    "T02D2998:59b-19": "tshangs pa la sogs lha chen brgyad //",
    "T02D2998:59b-20": "rgyal chen bzhi dang phyogs skyong bcu //",
    "T02D2998:59b-21": "gza' brgyad klu brgyad 'phrog ma'i bu //",
    "T02D2998:59b-22": "mkha' 'gro ma dang chos skyong rnams //",
    "T02D2998:59b-23": "stong grogs mgon tshul byed la bsngo //",
    "T02D2998:59b-24": "lan chags mgron gyi rigs rnams la //",
    "T02D2998:59b-25": "bgegs rigs stong phrag brgyad cu dang //",
    "T02D2998:59b-26": "khyad par mchog rigs bco lnga dang /",
    "T02D2998:59b-27": "klu dang sa bdag ma mo dang //",
    "T02D2998:59b-28": "bdud dang rgyal po btsan rigs dang //",
    "T02D2998:59b-29": "sa srin klu srin btsan rigs dang //",
    "T02D2998:59b-30": "'byung po mang po 'khor dang bcas //",
    "T02D2998:59b-31": "sngon gyi lan chags snyegs la bsngo //",
    "T02D2998:59b-32": "snying rje'i mgron du gyur pa ni //",
    "T02D2998:59b-33": "khams gsum 'khor ba'i rigs drug ste //",
    "T02D2998:59b-34": "skye bzhi lam lngas bsdus pa yi //",
    "T02D2998:59b-35": "sems can rnams la ci rigs par //",
    "T02D2998:59b-36": "thogs pa med par 'byung gyur cig / byol song gcig la gcig za ba //",
    "T02D2998:59b-37": "de rnams bde dang ldan nas kyang //",
    "T02D2998:59b-38": "yi dags rnams la zas skom dang //",
    "T02D2998:59b-39": "ji ltar 'dod pa thob gyur cig //",
    "T02D2998:59b-40": "sems can dmyal ba'i sdug bsngal gang//",
    "T02D2998:59b-41": "mi bzad rnam pa sna tshogs pa //",
    "T02D2998:59b-42": "de dag rnams las thar bar shog / ces bsngo'o //",
    "T02D2998:59b-43": "gzhan yang ji ltar rigs par bsngo //",
    "T02D2998:59b-44": "klu rnams mnyes par byed pa'i chu la brten pa'i",
    "T02D2998:59b-45": "gtor ma bdud rtsi'i rgya mtsho zhes bya ba dpal"
}