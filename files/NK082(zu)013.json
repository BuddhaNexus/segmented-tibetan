{
    "NK082(zu)013:0": "//thugs kyi sgron ma bzhugs so //",
    "NK082(zu)013:1": "de bzhin gshegs pa thams cad kyi //",
    "NK082(zu)013:2": "sku gsung thugs kyi rdo rje'i bdag /chos kun rdzogs pa'i thugs rdo rje //",
    "NK082(zu)013:3": "sems dpa' che la phyag 'tshal lo //",
    "NK082(zu)013:4": "spyan mchog dbul ba'i slob bu'i phyir //",
    "NK082(zu)013:5": "sgyu 'phrul d+r+wa ba'i rgyud dag las //",
    "NK082(zu)013:6": "'khor lo dag mchu'i tshul bzhin tu //",
    "NK082(zu)013:7": "sgyu 'phrul thugs kyi sgron ma de //",
    "NK082(zu)013:8": "'dzin pa'i dbang gis sdug bsngal bas //",
    "NK082(zu)013:9": "g.yo 'dzin gsum dang mi g.yo ba'i //",
    "NK082(zu)013:10": "'dzin dgu log lta de bzhin pa'i //",
    "NK082(zu)013:11": "rnam gnyis spang phyir gnyen por brjod //",
    "NK082(zu)013:12": "bsam mi khyab dang de bsdus pa //",
    "NK082(zu)013:13": "brgyad khri bzhi stong de lta bas //",
    "NK082(zu)013:14": "gnyis bsdus nges bzhin 'bras bur gcig /thun mong mchog gi lam lnga po //",
    "NK082(zu)013:15": "'dod pa'i yul la zhen pa dang //",
    "NK082(zu)013:16": "bsam gtan snyams 'jug 'du shes med //",
    "NK082(zu)013:17": "rtag chad bcu gsum zhen pa rnams //",
    "NK082(zu)013:18": "ring du gtong la mi mthun pa'i //",
    "NK082(zu)013:19": "spyod pa nyi shu gcig la'ang //",
    "NK082(zu)013:20": "dang po phyed spong gcig btang snyoms //",
    "NK082(zu)013:21": "byed pa'i zhen pas gzhi byed dang //",
    "NK082(zu)013:22": "phra zab dngos lha'i zhen pa dang //",
    "NK082(zu)013:23": "phyogs stong de ni phyogs 'dzin pa'i //",
    "NK082(zu)013:24": "rgyud 'dzin zhen pa bden pa gnyis //",
    "NK082(zu)013:25": "rigs 'byed zhen pa'i stong pa can //",
    "NK082(zu)013:26": "'jig rten ngan song khams su rtse //",
    "NK082(zu)013:27": "zhi ba phyogs la nges 'byung dang //",
    "NK082(zu)013:28": "rgyu 'bras sa la nges 'byung ba'ang //",
    "NK082(zu)013:29": "phyi pa dag lha gnyis rjes 'brang //",
    "NK082(zu)013:30": "mtshan med 'od gsal nges zhen pa'i //",
    "NK082(zu)013:31": "spong len ngos 'dzin bdag 'dzin bzhi //",
    "NK082(zu)013:32": "theg mchog lam gyi stegs gyur kyang //",
    "NK082(zu)013:33": "rang rang nges pas bsgribs pa yi //",
    "NK082(zu)013:34": "mchog gi gzhung lugs gdengs ma gyur //",
    "NK082(zu)013:35": "de bas rnal 'byor chen po'i lugs //",
    "NK082(zu)013:36": "bcu gnyis gcig gi zhen pa dag /mi spong gnyis med blang dor med //",
    "NK082(zu)013:37": "thabs kyi rang bzhin bral mngon byed //",
    "NK082(zu)013:38": "de bzhin sa yi lugs mchog 'di //",
    "NK082(zu)013:39": "rgyud dang rnal 'byor gsum rim pa //",
    "NK082(zu)013:40": "de las kun nas spags pa'i don //",
    "NK082(zu)013:41": "yang rab rnal 'byor blo la gsal //",
    "NK082(zu)013:42": "de gang zhe na gdod bsam pas //",
    "NK082(zu)013:43": "dug lnga dngos dang yul shes bcas //",
    "NK082(zu)013:44": "sems phyir cho 'phrul snang ba las //",
    "NK082(zu)013:45": "gsum snang zhen pa'i yul med par //",
    "NK082(zu)013:46": "rgyud drug shes pa rkyen bcas kyis //",
    "NK082(zu)013:47": "yul med mi dmigs phyir mi mthong //",
    "NK082(zu)013:48": "mthong shes dbang bcas rang ma mthong //",
    "NK082(zu)013:49": "de bzhin sa yis lnga nyon mongs //",
    "NK082(zu)013:50": "rjes 'brang stobs gyur 'gro lngar smin //",
    "NK082(zu)013:51": "mi mthun bde sdug myong gyur bzhin //",
    "NK082(zu)013:52": "lam bral dus dgras bcom pa dang //",
    "NK082(zu)013:53": "thar med yang dag lam ston dgos //",
    "NK082(zu)013:54": "de phyir mi gtsang rus spyod dang //",
    "NK082(zu)013:55": "sab d+ha thag sbrul mtho mi ltar //",
    "NK082(zu)013:56": "mi bden shes snang phyir rdzun pa'ang //",
    "NK082(zu)013:57": "mi spong mod kyang bden pa min //",
    "NK082(zu)013:58": "rang byung ye shes mtha' dbus med //",
    "NK082(zu)013:59": "mi g.yo rang gsal 'dzin bral la //",
    "NK082(zu)013:60": "tshad med bzhi dang bsam gtan bzhi //",
    "NK082(zu)013:61": "rim pas so sos bdag 'dzin cing //",
    "NK082(zu)013:62": "gzugs rnams kun la bdag rtog pas //",
    "NK082(zu)013:63": "gsang ba'i bden gsum mnyam mi mthong //",
    "NK082(zu)013:64": "thams cad mkhyen ldan 'bral ba yis //",
    "NK082(zu)013:65": "'du shes med lta sho sar pa //",
    "NK082(zu)013:66": "mnyam pa gsum la ldongs pa yis //",
    "NK082(zu)013:67": "mi g.yo snyoms 'jug gzhi 'dzin can //",
    "NK082(zu)013:68": "thal 'byung ting 'dzin lus zhig na //",
    "NK082(zu)013:69": "ya nga'i 'bras bur ltung yod phyir //",
    "NK082(zu)013:70": "dran pa nyams pa'i ting 'dzin te //",
    "NK082(zu)013:71": "yid rten bya ba'i yul ma yin //",
    "NK082(zu)013:72": "rang bzhin 'das dang 'khor ba dag /gnyis med lhun grub brjod bsam yul //",
    "NK082(zu)013:73": "'das dang sngon bzhin ma mthong bas //",
    "NK082(zu)013:74": "'khrul yul gzhir lta ra blo 'khrul //",
    "NK082(zu)013:75": "g.yang ba mtho dman lam zhugs pas //",
    "NK082(zu)013:76": "zad par bde sdug myong bar 'gyur //",
    "NK082(zu)013:77": "'dod pa'i 'bras bu ga la yin //",
    "NK082(zu)013:78": "de phyir gsum la khyad par med //",
    "NK082(zu)013:79": "drug gnyis ston pa'i rjes 'brangs pa'i //",
    "NK082(zu)013:80": "rigs min nang lta bsam yas pa //",
    "NK082(zu)013:81": "gnyis bsdus rtag dang chad pa dngos //",
    "NK082(zu)013:82": "log lta'i gtso bo ya nga'i rgyu //",
    "NK082(zu)013:83": "lnga pa ril po 'byed lta ba'ang //",
    "NK082(zu)013:84": "snga ma dran pa'i byed lta ba'i //",
    "NK082(zu)013:85": "rigs bzhi nges 'dod rang blo log /de la kha dog dbyibs yod na //",
    "NK082(zu)013:86": "gzugs su thal bas mang nyung gis //",
    "NK082(zu)013:87": "'gal dang dran pa skye mi 'gyur //",
    "NK082(zu)013:88": "rnam smin myong ba ga la rung //",
    "NK082(zu)013:89": "'on te gzugs kyis shes myong thal //",
    "NK082(zu)013:90": "de la ril so rdzun par nges //",
    "NK082(zu)013:91": "byed pos byas pa'ang de bzhin te //",
    "NK082(zu)013:92": "de kho gal te bden zhe na //",
    "NK082(zu)013:93": "byed por grub pa su yis byas //",
    "NK082(zu)013:94": "byed po rdul las 'grub 'gyur ram //",
    "NK082(zu)013:95": "'on te las kyi byad 'byung zhe'am //",
    "NK082(zu)013:96": "byed po nyid la byed yod dam //",
    "NK082(zu)013:97": "rang bzhin nyid kyis 'byung bar 'gyur //",
    "NK082(zu)013:98": "byed po stes dbang tsam du zad //",
    "NK082(zu)013:99": "byed la byed yod thugs med skyen //",
    "NK082(zu)013:100": "rdul na byas 'dra rag lus med //",
    "NK082(zu)013:101": "las yin kho bo'i 'dod pa mod //",
    "NK082(zu)013:102": "rang bzhin stes dbang byas pa'ang thal //",
    "NK082(zu)013:103": "tsha rims a 'bras chod pa'i mig /",
    "NK082(zu)013:104": "'bag sogs snang ltar ga la bden //",
    "NK082(zu)013:105": "gcig shos nya shing btsos bsregs pas //",
    "NK082(zu)013:106": "mi skye brlag 'gyur rigs pa yin //",
    "NK082(zu)013:107": "snga phyi med par bden lta ba dang //",
    "NK082(zu)013:108": "mi bden da lta sha 'brug ltar //",
    "NK082(zu)013:109": "stes dbang snang du btub ce na //",
    "NK082(zu)013:110": "snga phyi'ang stes dbang cis mi 'gyur //",
    "NK082(zu)013:111": "de mi 'byung na da lta yang //",
    "NK082(zu)013:112": "mi 'byung de min smos ci dgos //",
    "NK082(zu)013:113": "da ltar de na bdag dang gzhan /",
    "NK082(zu)013:114": "stes dbang snang ba dus gsum du //",
    "NK082(zu)013:115": "rgyun brtags med pa cis nges 'gyur //",
    "NK082(zu)013:116": "gzugs la rung yang ming bzhi po //",
    "NK082(zu)013:117": "de ltar bden na rmi lam gyi //",
    "NK082(zu)013:118": "shes pa'ang nya shing mtshungs brlag 'gyur //",
    "NK082(zu)013:119": "rmi lam brtags ldang rgyun rtag na //",
    "NK082(zu)013:120": "gzugs phung zhig kyang de 'dra mod //",
    "NK082(zu)013:121": "'on te da lta yod pa bzhin //",
    "NK082(zu)013:122": "snga phyi yod pa smos ci dgos //",
    "NK082(zu)013:123": "rtag chad gnyis kar blo zhen na //",
    "NK082(zu)013:124": "don gyi snying po mchog las gol //",
    "NK082(zu)013:125": "rang rig snang stong yul min par //",
    "NK082(zu)013:126": "rig pa rang gsal bsam brjod 'das //",
    "NK082(zu)013:127": "de phyir gnyis dang der mi 'dzin //",
    "NK082(zu)013:128": "de la blang dor phyogs 'dzin med //",
    "NK082(zu)013:129": "de dag so so zhen yul bcas //",
    "NK082(zu)013:130": "blos bzhag med ma yod brtags pa //",
    "NK082(zu)013:131": "spong byed ched du byas spong pa'ang //",
    "NK082(zu)013:132": "lnga yi bye brag mi mthun pa //",
    "NK082(zu)013:133": "mos pa tha dad phyi gsungs pa //",
    "NK082(zu)013:134": "bye brag mdo tsam bshad par bya //",
    "NK082(zu)013:135": "theg pa dang po bcu drug mgon //",
    "NK082(zu)013:136": "gnyis pa gzhi yi lta spyod bsrung //",
    "NK082(zu)013:137": "gsum pa bcu gnyis nges par bstan //",
    "NK082(zu)013:138": "bzhi pa bden pa rnam pa gnyis //",
    "NK082(zu)013:139": "lnga pa gsang ba phyi pa yang //",
    "NK082(zu)013:140": "dang po rang rig rnam par dag /gnyis pa snga phyi rjes su 'brang //",
    "NK082(zu)013:141": "gsum pa dbyings nyid 'od gsal ba'i //",
    "NK082(zu)013:142": "sa bdun rim par bkod pa yang //",
    "NK082(zu)013:143": "gsang ba'i snying por 'gro ba'i lam //",
    "NK082(zu)013:144": "theg pa bzhi yi nges 'byung las //",
    "NK082(zu)013:145": "theg pa gcig gi 'bras bur gnas //",
    "NK082(zu)013:146": "tha ma'ang bsti gnas mthar thug ste //",
    "NK082(zu)013:147": "tha ma'ang gtso mchog 'dir bshad do //",
    "NK082(zu)013:148": "de la spong thabs mi mthun pa //",
    "NK082(zu)013:149": "'dod dang 'gog spong sbyong sel byed //",
    "NK082(zu)013:150": "'bras shes btang snyoms dag byed dang //",
    "NK082(zu)013:151": "phyogs spyod dang len da rol dang //",
    "NK082(zu)013:152": "bdag phyir blang dor med pa yis //",
    "NK082(zu)013:153": "che bas skas gdangs lta bur 'gyur //",
    "NK082(zu)013:154": "brgyad gnyis bcu spyod theg sogs pa //",
    "NK082(zu)013:155": "thun mong lam brjod rnam pa dgu //",
    "NK082(zu)013:156": "srid pa dang po dngos lta ba //",
    "NK082(zu)013:157": "rnal 'byor g.yeng drug gis bral yang //",
    "NK082(zu)013:158": "rgyu 'bras shes pas ya nga spongs //",
    "NK082(zu)013:159": "bsti gnas dang po smin par 'dod //",
    "NK082(zu)013:160": "log rtog nyid la nyid spyod de //",
    "NK082(zu)013:161": "gzhan du g.yo ba ci yang med //",
    "NK082(zu)013:162": "bsam gtan snyoms 'jug sa brgyad po //",
    "NK082(zu)013:163": "'dod spyod sdig sogs spyod pas 'dor //",
    "NK082(zu)013:164": "dang po'i g.yeng drug bsam pas 'dor //",
    "NK082(zu)013:165": "'dzin pa phra bas ting nge 'dzin //",
    "NK082(zu)013:166": "dor ba gnyis mthun dor ba yis //",
    "NK082(zu)013:167": "sa stegs rtsa gcig 'thob byed pa'o //",
    "NK082(zu)013:168": "log lta bzhi po gnyis mthong bas //",
    "NK082(zu)013:169": "log pa'i lam zhugs ya nga'i 'bras //",
    "NK082(zu)013:170": "lam rim dang po dngos 'dzin gzhi //",
    "NK082(zu)013:171": "'khor ba'i lam gzhi zag bcas 'bras //",
    "NK082(zu)013:172": "de dag mchog gi gsum la rmongs //",
    "NK082(zu)013:173": "de phyir ma rtogs log rtog pa'o //",
    "NK082(zu)013:174": "spong 'gegs byed pa'i byis pa gnyis //",
    "NK082(zu)013:175": "tshul khrims bslab pas dngos 'gog cing //",
    "NK082(zu)013:176": "mthong goms shes rab ting 'dzin gyis //",
    "NK082(zu)013:177": "spong 'gegs med smra ting 'dzin lta //",
    "NK082(zu)013:178": "zab phra'i gzung 'dzin zhen pa bcas //",
    "NK082(zu)013:179": "blang dor zhags pas bcings pa yi //",
    "NK082(zu)013:180": "log par rtog pa tsam nyid las //",
    "NK082(zu)013:181": "phra zhing zab pa'ang yod min te //",
    "NK082(zu)013:182": "lhag par drug gnyis phyi stong 'dod //",
    "NK082(zu)013:183": "phyogs stong zhen pas bsgribs pas te //",
    "NK082(zu)013:184": "rmi lam rten 'brel bzhi snang bas //",
    "NK082(zu)013:185": "mi bden rang byung ye shes skal //",
    "NK082(zu)013:186": "bshad med theg pa'i gzhung gnyis pos //",
    "NK082(zu)013:187": "rdul dang rten 'brel bzhir 'dod pas //",
    "NK082(zu)013:188": "phyogs gcig 'das mtha' lam zhugs pas //",
    "NK082(zu)013:189": "bsti gnas dang po 'bras bu tsam //",
    "NK082(zu)013:190": "bla na med pa'i theg pa pa //",
    "NK082(zu)013:191": "bslab pa gsum gyis spang bya dag /sol sbyong dag pas theb 'dod pa //",
    "NK082(zu)013:192": "rnam rig rnal 'byor mdo sde'o //",
    "NK082(zu)013:193": "dang po rang byung ye shes don //",
    "NK082(zu)013:194": "ma rig phyir na rang sems la //",
    "NK082(zu)013:195": "rnam pa yod med rtsod pa byed //",
    "NK082(zu)013:196": "gang ltar rtsod kyang 'khrul pa'i mtha' //",
    "NK082(zu)013:197": "'khrul snang yul gyi rnam pa can //",
    "NK082(zu)013:198": "rang bzhin 'khrul mthong yod ma myong //",
    "NK082(zu)013:199": "rnam pa med pa'i rang rig pa //",
    "NK082(zu)013:200": "'od gsal shel ltar dag pa'ang //",
    "NK082(zu)013:201": "rgyu rtag skad cig mi rtag pas //",
    "NK082(zu)013:202": "skye 'gag med pa'i ye shes la //",
    "NK082(zu)013:203": "rnam yang reg par mi 'gyur te //",
    "NK082(zu)013:204": "rnam par 'gog par thug pa'i mtha' //rnam dag ye shes rnam bral ba //",
    "NK082(zu)013:205": "sems can rgyud re de yin te //",
    "NK082(zu)013:206": "rgyud 'dzin yul med gzung 'dzin can //",
    "NK082(zu)013:207": "g.yo med rtsod pa 'khrul par zad //",
    "NK082(zu)013:208": "byis pas mkha' la rtsod dang mtshungs //",
    "NK082(zu)013:209": "rnam pa yod med kun bdag skal //",
    "NK082(zu)013:210": "shes rgyud bzhi la rtsol ba'i lam //",
    "NK082(zu)013:211": "de mthun sangs rgyas de'i 'brur //",
    "NK082(zu)013:212": "byed kyi lhag pa'i gsum ma mthong //",
    "NK082(zu)013:213": "dam pa'i shes pa'ang rdzun pa'o //",
    "NK082(zu)013:214": "rnal 'byor spyod pa'ang de 'dra'i phyir //",
    "NK082(zu)013:215": "snga ma'i dam pa rgyu rkyen la //",
    "NK082(zu)013:216": "rang lus zhig dang skyes dang skyes //",
    "NK082(zu)013:217": "de bas brdzun lta dam par ni //",
    "NK082(zu)013:218": "thams cad sems te de ma dmigs //",
    "NK082(zu)013:219": "ma skyes stong pa smra bsam 'das //",
    "NK082(zu)013:220": "mtha' la dben pa'i don du lta //",
    "NK082(zu)013:221": "rnam pa yod med rtsod dang bral //",
    "NK082(zu)013:222": "shes pa ma skyes phyogs lta ba //",
    "NK082(zu)013:223": "mtha' dang bral ba thug pa'i mtha' //skye med phyogs gcig mtha' dang bral //",
    "NK082(zu)013:224": "de kho mchog lta'i zhen pa can //",
    "NK082(zu)013:225": "gnyis med dbyer med ma mthong bas //",
    "NK082(zu)013:226": "sems stong bzhi la dka' spyod lam //",
    "NK082(zu)013:227": "'bras bu sngon bzhin 'das pa'i mtha' //grub mtha' nor rtogs shes rab kyis //",
    "NK082(zu)013:228": "'bad pas brtan thob de yis phyir //",
    "NK082(zu)013:229": "de mi bden pas de min bden //",
    "NK082(zu)013:230": "mdo sde pa yi gzhung lugs kyang //",
    "NK082(zu)013:231": "kun brtags snang ba'i spyod yul 'di //",
    "NK082(zu)013:232": "dam pa gzhan dbang sgyu ma tsam //",
    "NK082(zu)013:233": "shes snang ma yin 'dus snang yin //",
    "NK082(zu)013:234": "dam par skye med smra bsam 'das //",
    "NK082(zu)013:235": "rten 'brel gcig dang du ma med //",
    "NK082(zu)013:236": "rdo rje gzegs ma rnam bzhi dang //",
    "NK082(zu)013:237": "mu bzhi skye 'gog la sogs pas //",
    "NK082(zu)013:238": "mtha' yi bye brag sel byed cing //",
    "NK082(zu)013:239": "de 'dra bsam gtan 'das chen cing //",
    "NK082(zu)013:240": "snang ba yod dang med pa dang //",
    "NK082(zu)013:241": "rigs pas 'grub dang ma 'grub sogs //",
    "NK082(zu)013:242": "de dag la rtsod mtha' 'tshol ba //",
    "NK082(zu)013:243": "snyed nas nges 'jog gzung 'dzin can //",
    "NK082(zu)013:244": "bden gnyis ngo bo gcig mi gcig /rtsod cing gcig la bden dang rdzun //",
    "NK082(zu)013:245": "rigs lta cha shas zhen pa bcas //",
    "NK082(zu)013:246": "gcig na rdzun mthong bden thal 'gyur //",
    "NK082(zu)013:247": "yang na bden mthong rdzun par 'gyur //",
    "NK082(zu)013:248": "rdzun zhing bden par bslu sogs lngar //",
    "NK082(zu)013:249": "thal 'gyur bden zhing rdzun pa'ang //",
    "NK082(zu)013:250": "skye 'gag med sogs bzhir thal 'gyur //",
    "NK082(zu)013:251": "yang na mnyam bzhag tshe na yang //",
    "NK082(zu)013:252": "bden gnyis dus gcig mthong bar rigs //",
    "NK082(zu)013:253": "bden rdzun phan tshun spangs pas 'gal //",
    "NK082(zu)013:254": "tha dad gyur na sgyu ma la //",
    "NK082(zu)013:255": "brten nas don dam mi rtogs shing //",
    "NK082(zu)013:256": "sgyu mar 'bad pa'ang tshi chad 'gyur //",
    "NK082(zu)013:257": "dam pa btsal ba'i gnas med cing //",
    "NK082(zu)013:258": "'brel pa med pas yod mi 'gyur //",
    "NK082(zu)013:259": "gang la ma skyes pa yang min //",
    "NK082(zu)013:260": "skye ba med par 'grub mi 'gyur //",
    "NK082(zu)013:261": "zhen spong gnyen po mi btub cing //",
    "NK082(zu)013:262": "de nyid rang rgyud can gyur pas //",
    "NK082(zu)013:263": "gang la phan gnod med 'gyur ro //",
    "NK082(zu)013:264": "de ltar rtogs shing the tshom za //",
    "NK082(zu)013:265": "khas blangs med sgra phyogs la zhen //",
    "NK082(zu)013:266": "de bas bla med theg pa ba //",
    "NK082(zu)013:267": "don dam du ni dbyer med de //",
    "NK082(zu)013:268": "kun rdzob tsam du thams cad la //",
    "NK082(zu)013:269": "dag dang ma dag gnyis kar 'dzin //",
    "NK082(zu)013:270": "thabs kyi theg pa chen por ni //",
    "NK082(zu)013:271": "don dam du ni dkor bdun no //",
    "NK082(zu)013:272": "kun rdzob tu ni mnyam rdzogs so //",
    "NK082(zu)013:273": "rnam par byang dang sdug bsngal dag /kun rdzob tu yang dbyer med de //",
    "NK082(zu)013:274": "lta ba mtho dman de tsam mo //",
    "NK082(zu)013:275": "de nyid 'bras bu'i mtshan nyid la //",
    "NK082(zu)013:276": "don dam ngo bo nyid kyi rgyu //",
    "NK082(zu)013:277": "lhag pa'i bden par mtshan brjod de //",
    "NK082(zu)013:278": "cir yang snang ba'i ye shes nyid //",
    "NK082(zu)013:279": "mtshan mar ma 'gags cir yang snang //",
    "NK082(zu)013:280": "ngo bo ma nges don mdzad dang //",
    "NK082(zu)013:281": "rtag pa gnyis las ring ba dang //",
    "NK082(zu)013:282": "rnal 'byor dam pa'i yul mthun dang //",
    "NK082(zu)013:283": "snang la skye 'gag med pa'i phyir //",
    "NK082(zu)013:284": "lhag pa'i kun rdzob ces su grags //",
    "NK082(zu)013:285": "thams cad kun gyi rang bzhin pas //",
    "NK082(zu)013:286": "ye shes snang ba'ang rgyu rkyen med //",
    "NK082(zu)013:287": "skye 'jig med do lnga 'bras bu //",
    "NK082(zu)013:288": "dbyings dang ye shes rdzogs mi dmigs //",
    "NK082(zu)013:289": "phyogs med re skong phrin las ni //",
    "NK082(zu)013:290": "kun nas 'tshams pas don mdzad de //",
    "NK082(zu)013:291": "ched du byas pa'i rtag pa'ang bral //",
    "NK082(zu)013:292": "rang bzhin mtshan nyid ngo bo dang //",
    "NK082(zu)013:293": "yon tan phrin las brtags pas dben //",
    "NK082(zu)013:294": "chos drug ldan phyir lhag par bsgrags //",
    "NK082(zu)013:295": "de bzhin rang bzhin 'bras bu dang //",
    "NK082(zu)013:296": "ye shes gsum phyir don dam pa'ang //",
    "NK082(zu)013:297": "shes don nang nas mchog gyur pas //",
    "NK082(zu)013:298": "don gyi ming du 'grub pa yin //",
    "NK082(zu)013:299": "de yang ma skyes dbyings kyi don //",
    "NK082(zu)013:300": "bzhi yi nges la chad gyur pa //",
    "NK082(zu)013:301": "log rtog spyod yul la sogs pa //",
    "NK082(zu)013:302": "kun gyi rang bzhin phyogs bkol med //",
    "NK082(zu)013:303": "ngo bo bdun rdzogs dmigs pa med //",
    "NK082(zu)013:304": "mtshan nyid kun grol kun bdag la //",
    "NK082(zu)013:305": "phyogs stong khyad par yod pa med //",
    "NK082(zu)013:306": "kun byin ldan pa'i brlabs snang la //",
    "NK082(zu)013:307": "dngos po gnyis kyi ngo bo rgyur //",
    "NK082(zu)013:308": "gyur pas ci yang mi 'gog ste //",
    "NK082(zu)013:309": "rgya mtsho'i chu dang rlabs bzhin no //",
    "NK082(zu)013:310": "yid bzhin nor ltar re skong ba'o //",
    "NK082(zu)013:311": "yon tan kun rdzogs phyir snang ba'o //",
    "NK082(zu)013:312": "thun mong dam pa'i yul min te //",
    "NK082(zu)013:313": "phyogs gcig mtha' bral ma yin te //",
    "NK082(zu)013:314": "dpe dang gtan tshig thun mong pas //",
    "NK082(zu)013:315": "gtan la 'bebs pa ma yin te //",
    "NK082(zu)013:316": "bdun sogs ngo bor gnas pa'i phyir //",
    "NK082(zu)013:317": "lhag pa grangs mthun nyid du brjod //",
    "NK082(zu)013:318": "rnal sogs spyod yul ma yin no //",
    "NK082(zu)013:319": "gzhi rtsa med pa'i sems nyid ni //",
    "NK082(zu)013:320": "pho mo ma yin ma ning min //",
    "NK082(zu)013:321": "mtshan med ma yin rigs rgyud med //",
    "NK082(zu)013:322": "kha dog ma yin dbyibs ma yin //",
    "NK082(zu)013:323": "gnas su me yin gang yang med /",
    "NK082(zu)013:324": "de bzhin nyid dbyings ye shes te //",
    "NK082(zu)013:325": "thabs kyi phyag rgya kun gyi rgyu //",
    "NK082(zu)013:326": "phyogs bcu ma lus thams cad la //",
    "NK082(zu)013:327": "rang byung chen pos kun tu khyab //",
    "NK082(zu)013:328": "rang byung de nyid dngos med pas //",
    "NK082(zu)013:329": "chos dang gang zag bdag med pa //",
    "NK082(zu)013:330": "kun gyi phyag rgya'i rgyu yin no //",
    "NK082(zu)013:331": "ma skyes bzhi la bgrod pa'i lam //",
    "NK082(zu)013:332": "gang spang gang thob de'i 'bras bu //",
    "NK082(zu)013:333": "dngos po ji bzhin mi mthong bas //",
    "NK082(zu)013:334": "'bras bu btags pa'i sangs rgyas tsam //",
    "NK082(zu)013:335": "de ltar nges 'byung bye brag gis //",
    "NK082(zu)013:336": "rgyud nas nges pa'i gsang ba'ang //",
    "NK082(zu)013:337": "dang po rgyu 'bras dbyer med pas //",
    "NK082(zu)013:338": "'bras bu lam du byed ce yang //",
    "NK082(zu)013:339": "phyogs gcig dag pa'i chos nyid la //",
    "NK082(zu)013:340": "lta zhing de las lha drug sogs //",
    "NK082(zu)013:341": "dmigs pa gsum dang yan lag gis //",
    "NK082(zu)013:342": "sgom byed 'bras bu gzung 'dzin can //",
    "NK082(zu)013:343": "lta spyod ya cha'i zhen pa yis //",
    "NK082(zu)013:344": "bdag nyid chen po nang mi mthong //",
    "NK082(zu)013:345": "dag pa'i sems zhi rtsol ba'i lam //",
    "NK082(zu)013:346": "rdo rje gsum gyi sa 'dzin pa //",
    "NK082(zu)013:347": "dmus long 'bri mkhan dang mtshungs te //",
    "NK082(zu)013:348": "rnal 'byor chen po'i thugs rje'i yul //",
    "NK082(zu)013:349": "gnyis ka ba yi bya ba dang //",
    "NK082(zu)013:350": "rnal 'byor rjes su lta spyod 'brang //",
    "NK082(zu)013:351": "gnyis po ya cha sngon bzhin te //",
    "NK082(zu)013:352": "de nyid bzhi yi zhen pa can //",
    "NK082(zu)013:353": "de yang phyi rol pa la gnas //",
    "NK082(zu)013:354": "rnal 'byor ting 'dzin zhen pa can //",
    "NK082(zu)013:355": "dam pa rang rig 'od gsal ba //",
    "NK082(zu)013:356": "dbyings nyid rnam dag ye shes la //",
    "NK082(zu)013:357": "kun rdzob byin rlabs dkyil 'khor dag /ye shes snang phra de la dmigs //",
    "NK082(zu)013:358": "de phyir lta dgongs phyi rol 'gyur //",
    "NK082(zu)013:359": "de phyir khas len gtsang dmer lta //",
    "NK082(zu)013:360": "chu yi ral gri byis pa yin //",
    "NK082(zu)013:361": "spyod par mi phod 'dzin pa can //",
    "NK082(zu)013:362": "de nyid nas ni phyi rol spyod //",
    "NK082(zu)013:363": "shin tu nang don ma rtogs pas //",
    "NK082(zu)013:364": "phyi rol cha yis bcings pa yin //",
    "NK082(zu)013:365": "'od gsal bzhi las mtshan mar g.yo //",
    "NK082(zu)013:366": "snang stong res bslab lam lnga yis //",
    "NK082(zu)013:367": "thob pa dam pa'ang bsti ba'i gnas //",
    "NK082(zu)013:368": "phyi rol gnyis sogs 'bras bu'i phyir //",
    "NK082(zu)013:369": "'ching bu rin chen ji lta bar //",
    "NK082(zu)013:370": "lam 'bras ma 'brel 'khrul par zad //",
    "NK082(zu)013:371": "gtso mchog bshad par khas blangs pa //",
    "NK082(zu)013:372": "rgyas par gdams kyi gdeng du bgyis //",
    "NK082(zu)013:373": "rnal 'byor chen po'i lta ba'i don //",
    "NK082(zu)013:374": "yod las btsal na sgro btags te //",
    "NK082(zu)013:375": "med las btsal na skur btab 'gyur //",
    "NK082(zu)013:376": "yod med gnyis las btsal byas na //",
    "NK082(zu)013:377": "de ni lung du ma bstan 'gyur //",
    "NK082(zu)013:378": "de las gzhan pa'ang 'brel med pas //",
    "NK082(zu)013:379": "nam yang rnyed par mi 'gyur te //",
    "NK082(zu)013:380": "mtha' la rtsod kun de lta bas //",
    "NK082(zu)013:381": "gsum bral phyogs gcig mtha' bral ba //",
    "NK082(zu)013:382": "rang blo 'khrul pa snang ba yin //",
    "NK082(zu)013:383": "de bas mthar thug ltos yod pa //",
    "NK082(zu)013:384": "kun kyang mtha' yis bral ba'ang mtha' //yin phyir nges",
    "NK082(zu)013:385": "pa'i blo mi bzhag /gnyis med smra bsam bral ba",
    "NK082(zu)013:386": "ltos // tshig dang sgra mthun tha dad pa //",
    "NK082(zu)013:387": "lta spyod log par drangs thabs su //",
    "NK082(zu)013:388": "gsung phyir rdo rje theg chen po //",
    "NK082(zu)013:389": "sgra gcig don gyi khyad par rtogs //",
    "NK082(zu)013:390": "dang po chos kun gnas lugs nyid //",
    "NK082(zu)013:391": "dang por mtshan cing dngos bzlog dang //",
    "NK082(zu)013:392": "gnyis par yang dag bden bral don //",
    "NK082(zu)013:393": "mtshon phyir ma skyes de bzhin nyid //",
    "NK082(zu)013:394": "stong pa nyid dang snang ba med //",
    "NK082(zu)013:395": "gnyis su med dang mnyam pa nyid //",
    "NK082(zu)013:396": "ci yang min dang smra bsam 'das //",
    "NK082(zu)013:397": "mi gnas mi dmigs mi rtog dang //",
    "NK082(zu)013:398": "mtha' bral rnam par dag pa dang //",
    "NK082(zu)013:399": "mtshan med smon pa med pa dang //",
    "NK082(zu)013:400": "chos nyid chos kyi dbyings nyid du //",
    "NK082(zu)013:401": "spros bral 'gro 'ong med pa dang //",
    "NK082(zu)013:402": "snang dang 'gag med thob pa med //",
    "NK082(zu)013:403": "grol dang thar dang thob pa dang //",
    "NK082(zu)013:404": "kun rdzob don dam bden pa dang //",
    "NK082(zu)013:405": "ma chags pa dang rang bzhin dang //",
    "NK082(zu)013:406": "dngos med zhen med rigs pa dang //",
    "NK082(zu)013:407": "bdag med gzhan med spyod yul med //",
    "NK082(zu)013:408": "lta ba rig pa ye shes sogs //",
    "NK082(zu)013:409": "mtshon pa'i sgra grags chos rnams kyi //",
    "NK082(zu)013:410": "rang rang don rnams tha dad pa //",
    "NK082(zu)013:411": "khyad par ma 'dres gsal bya'i phyir //",
    "NK082(zu)013:412": "rigs pas mdo tsam phyogs brjod pa //",
    "NK082(zu)013:413": "dang po rgyun gyi log rtog chos //",
    "NK082(zu)013:414": "bkag gsal phyogs gcig ma skyes dang //",
    "NK082(zu)013:415": "dri mar ma skyes mtshan mar min //",
    "NK082(zu)013:416": "ched du byas pa ma skyes rnams //",
    "NK082(zu)013:417": "skyes spong ma skyes 'dod pa yis //",
    "NK082(zu)013:418": "srin bu bal bzhin bcings par zad //",
    "NK082(zu)013:419": "ji snyed tha dad chos rnams kun //",
    "NK082(zu)013:420": "gnyis med blang dor med pa yis //",
    "NK082(zu)013:421": "lhag pa ma skyes don mchog ni //",
    "NK082(zu)013:422": "skyes pa nyid na skye ba med //",
    "NK082(zu)013:423": "dbyings phyogs ma skyes de bzhin nyid //",
    "NK082(zu)013:424": "rig pa nyid dang ye shes 'dod //",
    "NK082(zu)013:425": "blang dor med pa'i de bzhin nyid //",
    "NK082(zu)013:426": "gnyis med ma byas ma bcos pa //",
    "NK082(zu)013:427": "smra bsam 'das pa'i gtso mchog go //",
    "NK082(zu)013:428": "de bzhin stong nyid zhen pa yang //",
    "NK082(zu)013:429": "phyogs stong gsal stong la sogs las //",
    "NK082(zu)013:430": "rnam pa mchog ldan stong chen po //",
    "NK082(zu)013:431": "yod pa nyid na stong pa nyid //",
    "NK082(zu)013:432": "yod dang med pas smra bsam 'das //",
    "NK082(zu)013:433": "ngo bo rang bzhin mtshan nyid dang //",
    "NK082(zu)013:434": "byin rlabs la sogs khyad par 'phags //",
    "NK082(zu)013:435": "snang ba med ces brjod pa yang //",
    "NK082(zu)013:436": "ma rtogs pa dang log par rtog /snang la med pa lta bu med //",
    "NK082(zu)013:437": "phyogs gcig snang med phyogs ris med //",
    "NK082(zu)013:438": "rdzun pa gsal ba snang med dang //",
    "NK082(zu)013:439": "snang ba dri ma med pa dang //",
    "NK082(zu)013:440": "mtshan snang med pa la sogs pa //",
    "NK082(zu)013:441": "ches byas snang brtags kun par zad //",
    "NK082(zu)013:442": "sna tshogs snang ba dang bcas pa'i //",
    "NK082(zu)013:443": "snang ba med pa'i mchog 'di ni //",
    "NK082(zu)013:444": "snang ba yod med dbyer med pas //",
    "NK082(zu)013:445": "'di ltar snang zhes bsam du med //",
    "NK082(zu)013:446": "gnyis su med par bstan pa yang //",
    "NK082(zu)013:447": "phyogs stong gnyis med yul sems med //",
    "NK082(zu)013:448": "phyogs gcig bral ba'i gnyis med pa //",
    "NK082(zu)013:449": "de kun gnyis pa'i gtso mchog go //",
    "NK082(zu)013:450": "don dang 'dod pa yod phyir ro //",
    "NK082(zu)013:451": "rgyu 'bras gnyis su med pa yang //",
    "NK082(zu)013:452": "bya ba rnal 'byor don dam par //",
    "NK082(zu)013:453": "gnyis med dang du len pa yang //",
    "NK082(zu)013:454": "res 'jog ltos pa'i phyogs gcig pa'o //",
    "NK082(zu)013:455": "gnyis par grags pa'i chos so cog /ldan bzhin gnyis su med pa yis //",
    "NK082(zu)013:456": "lhun 'grub blang dor med pa dang //",
    "NK082(zu)013:457": "gzugs brnyan nor bus mtshon pa'o //",
    "NK082(zu)013:458": "tshe phyir mnyam nyid gsungs pa dang //",
    "NK082(zu)013:459": "'dra ba'i mnyam pa mi mnyam chos //",
    "NK082(zu)013:460": "mi mnyam bral ba'i phyogs mnyam ni //",
    "NK082(zu)013:461": "mnyam pa'i mtha' la gnas pas log /gsang chen mnyam pa chen po ni //",
    "NK082(zu)013:462": "mi mnyam chos kun bdag nyid la //",
    "NK082(zu)013:463": "mnyam dang mi mnyam cha shas med //",
    "NK082(zu)013:464": "mnyam pa kun gyi yang rtse yin //",
    "NK082(zu)013:465": "gzhan sel don du gnyer ba'i phyir //",
    "NK082(zu)013:466": "ci yang min par bka' stsal pa'ang //",
    "NK082(zu)013:467": "rig pas ma yin shes pa la //",
    "NK082(zu)013:468": "yin par snang la skyon lta bar //",
    "NK082(zu)013:469": "mtha' sel phyogs gcig ma yin dang //",
    "NK082(zu)013:470": "dmigs pa ma yin kun kyang mtha' //blang dor med sogs ming gsum ldan //",
    "NK082(zu)013:471": "ci yang min zhes brjod pa yang //",
    "NK082(zu)013:472": "ci yang min pa'i dngos gzhi can //",
    "NK082(zu)013:473": "yin min dbyer med cha shas bral //",
    "NK082(zu)013:474": "phyogs su thugs pa 'di la med //",
    "NK082(zu)013:475": "rma bya'i mdongs rtse kha dog 'dra //",
    "NK082(zu)013:476": "dgos ched sngon bzhin smra bsam 'das //",
    "NK082(zu)013:477": "bden pa phyogs gcig de bzhin pa //",
    "NK082(zu)013:478": "'khu bar chu blugs bzhin 'dod pa //",
    "NK082(zu)013:479": "phyogs chas smra bsam yul las 'das //",
    "NK082(zu)013:480": "rtog ge'i yul du nga smra'o //",
    "NK082(zu)013:481": "ming gsum ldan pa'i don mchog ni //",
    "NK082(zu)013:482": "smra bsam kun dngos smra bsam dka' //blo ngan yul du ma gyur pas //",
    "NK082(zu)013:483": "nam mkha' 'di zhes dka' dang 'dra //",
    "NK082(zu)013:484": "log rtog phyogs ris rnal 'byor dang //",
    "NK082(zu)013:485": "phyogs gsal ma gnas rten pa can //",
    "NK082(zu)013:486": "phyi sa'ang 'dzin pa'i gzhi can de //",
    "NK082(zu)013:487": "gnas pa'i gtso bor bdag gis brjod //",
    "NK082(zu)013:488": "blang med dor med mi gnas pa //",
    "NK082(zu)013:489": "bsgom bya sems phyir brtan bral ba //",
    "NK082(zu)013:490": "gnas dang mi gnas spong len med //",
    "NK082(zu)013:491": "ci la'ang yid rten mi 'cha' bas //",
    "NK082(zu)013:492": "mi gnas nyid la gnas mi byed //",
    "NK082(zu)013:493": "rten dang brten can med pas ni //",
    "NK082(zu)013:494": "mi gnas chen po mchog yin te //",
    "NK082(zu)013:495": "nam mkha' lta bu rten dang bral //",
    "NK082(zu)013:496": "gang gis mi dmigs zhes brjod pa'ang //",
    "NK082(zu)013:497": "log dang 'jig rten ting 'dzin dang //",
    "NK082(zu)013:498": "'gog gnyis phyogs gcig la gnas dang //",
    "NK082(zu)013:499": "dbu ma pa dag mi dmigs gsum //",
    "NK082(zu)013:500": "'dod las sel ba'i dmigs pa can //",
    "NK082(zu)013:501": "phyogs gcig rten med dmigs pa'o //",
    "NK082(zu)013:502": "dmigs pa kun bdag mi dmigs pa //",
    "NK082(zu)013:503": "mtshon chen can du de brjod kyang //",
    "NK082(zu)013:504": "mi dmigs 'dod pa'i chags pa med //",
    "NK082(zu)013:505": "dmigs spo zhe sdang phrag dog med //",
    "NK082(zu)013:506": "gnyis su med par mi dmigs la //",
    "NK082(zu)013:507": "mkha' la 'di zhes dmigs bral 'dra'o //",
    "NK082(zu)013:508": "rnam par mi rtog brjod pa yang //",
    "NK082(zu)013:509": "'jig rten zhen pa'i rnam mi rtog /log par bsgom pa mi rtog dang //",
    "NK082(zu)013:510": "byis pa dgag sgrub mi rtog gnyis //",
    "NK082(zu)013:511": "phyogs 'dzin gsal ba mi rtog pa //",
    "NK082(zu)013:512": "rnam dag gsal ba mi rten rnams //",
    "NK082(zu)013:513": "bzhi la rtog pa med smra zhing //",
    "NK082(zu)013:514": "mi rtog mi mthun bgegs lta bas //",
    "NK082(zu)013:515": "dgag sgrub blang dor byed pa de //",
    "NK082(zu)013:516": "nges mchog bzhi yi rtog pa can //",
    "NK082(zu)013:517": "thabs chen rnam par mi rtog pa //",
    "NK082(zu)013:518": "rtog tshogs ming tsam ye shes phyir //",
    "NK082(zu)013:519": "rtog pa nyid nas ma skyes pas //",
    "NK082(zu)013:520": "skyes brda'i 'du shes dbye ba med //",
    "NK082(zu)013:521": "dgag dang sgrub med mi rtog pa //",
    "NK082(zu)013:522": "mi rtog nyid du'ang rtog med pas //",
    "NK082(zu)013:523": "me long nag la rtag med bzhin //",
    "NK082(zu)013:524": "grol rtogs bya phyir mtha' bral ba //",
    "NK082(zu)013:525": "mtha' zhes thugs par grags pa rnams //",
    "NK082(zu)013:526": "log pa'i mtha' gnyis bral gzugs med //",
    "NK082(zu)013:527": "skye 'gag cha shas bral ba dang //",
    "NK082(zu)013:528": "rang rig mtha' brgyad bzhi gnyis bral //",
    "NK082(zu)013:529": "mtha' la skyon du rtog byed cing //",
    "NK082(zu)013:530": "mtha' bral yon tan lan byed pa //",
    "NK082(zu)013:531": "ltos pas thugs pa yod pa'i phyir //",
    "NK082(zu)013:532": "mtha' bral nyid kyang mtha' yi gtso //",
    "NK082(zu)013:533": "kun rdzob shes yul byed pas 'khrul //",
    "NK082(zu)013:534": "yang dag mtha' bral shes bya'ang //",
    "NK082(zu)013:535": "mtha' brgyad la sogs grags pa rnams //",
    "NK082(zu)013:536": "rang rig ye shes snang ba'i phyir /",
    "NK082(zu)013:537": "spros pa thugs rdo'i dus nyid na //",
    "NK082(zu)013:538": "ming tsam der re med pa'i phyir //",
    "NK082(zu)013:539": "mtha' dang bral ba gnyis su med //",
    "NK082(zu)013:540": "sman zhes bya ba'i ga pur dus //",
    "NK082(zu)013:541": "grang ba'i dug dang gnyis med ltar //",
    "NK082(zu)013:542": "bral rjes brjod pa de kho na //",
    "NK082(zu)013:543": "thug pa'i mtha' dang dbyer med la //",
    "NK082(zu)013:544": "gang du'ang thug pa med pa'i phyir //",
    "NK082(zu)013:545": "mtha' bral bla mar bshad pa yin //",
    "NK082(zu)013:546": "rnam par dag pa sbyang bya dag /mthong sgom lam gyis spang bya zhing //",
    "NK082(zu)013:547": "sngags dang phyag rgya sbyong rim dag /dag 'dod dri med chags pas bcings //",
    "NK082(zu)013:548": "thug pa'i rnam dag zhen pa can //",
    "NK082(zu)013:549": "rang rang kun tu brtags pas non //",
    "NK082(zu)013:550": "'og mas smad pa'i dri ma rnams //",
    "NK082(zu)013:551": "dri ma nyid na rnam dag cing //",
    "NK082(zu)013:552": "blang dor gnyis su med pa la //",
    "NK082(zu)013:553": "dag dang ma dag ris med pas //",
    "NK082(zu)013:554": "theg pa kun gyi yang rtse ste //",
    "NK082(zu)013:555": "'dam skyes pad+ma ji bzhin no //",
    "NK082(zu)013:556": "mtshan ma med pa'i rim pa yang //",
    "NK082(zu)013:557": "grags pa'i mtshan med 'dod pa yis //",
    "NK082(zu)013:558": "spong dang spel bas phyogs gcig pa //",
    "NK082(zu)013:559": "'du shes yul la skyon lta zhing //",
    "NK082(zu)013:560": "de med pa la mchog gzhol byed //",
    "NK082(zu)013:561": "'dod dang zhen pa'i gzung 'dzin can //",
    "NK082(zu)013:562": "phyi yi bya ba rnal 'byor kyang //",
    "NK082(zu)013:563": "de phyogs mthun mtshan phyir na rdzun //",
    "NK082(zu)013:564": "mchog gi mtshan ma med ces pa //",
    "NK082(zu)013:565": "'du shes kun bdag rang rig phyir //",
    "NK082(zu)013:566": "yul med de la 'dzin pa med //",
    "NK082(zu)013:567": "de nas phyogs kyi mtshan 'dzin bral //",
    "NK082(zu)013:568": "de bzhin smon pa med pa yang //",
    "NK082(zu)013:569": "blo chung ltos pa'i smon byed dang //",
    "NK082(zu)013:570": "bsal dang len pa smon med gsum //",
    "NK082(zu)013:571": "'dod pas zhen pa smon pa yin //",
    "NK082(zu)013:572": "smon pa kun rdzogs rang rig nyid //",
    "NK082(zu)013:573": "lam dang 'bras bu dngos gzhi'i phyir //",
    "NK082(zu)013:574": "'phrul dag'i longs spyod tshul bzhin du //",
    "NK082(zu)013:575": "gzhan du re smon skye ba med //",
    "NK082(zu)013:576": "chos nyid dbyings zhes brjod pa yang //",
    "NK082(zu)013:577": "spyod yul 'di dag med stong zhing //",
    "NK082(zu)013:578": "gsal bral stong pa'i chos dbyings dang //",
    "NK082(zu)013:579": "rang rig dag pa'i chos nyid dang //",
    "NK082(zu)013:580": "mtshan nyid med pa'i dbyings sogs pas //",
    "NK082(zu)013:581": "zhen yul chos can mtha' las ril //",
    "NK082(zu)013:582": "stong nyid mu mtha' med sogs smra //",
    "NK082(zu)013:583": "rang rig rtags mthong dbyings zhes bya //",
    "NK082(zu)013:584": "gsang sngags chen po'i chos nyid dbyings //",
    "NK082(zu)013:585": "chos can ma gol dmigs pa'ang med //",
    "NK082(zu)013:586": "byed med byas med bslad pa'ang med //",
    "NK082(zu)013:587": "'di dang 'di zhes ris med pa //",
    "NK082(zu)013:588": "chos nyid dam pa de kho na'o //",
    "NK082(zu)013:589": "kun 'byung mu med brdal khyab med //",
    "NK082(zu)013:590": "gang yang ma spangs bkol ba med //",
    "NK082(zu)013:591": "phyogs chad med de blos reg med //",
    "NK082(zu)013:592": "de phyir gsang ba'i dbyings zhes bya //",
    "NK082(zu)013:593": "rnam grangs chos de nam mkha' dang //",
    "NK082(zu)013:594": "mthu yod phyir na nyer sbyar ba'o //",
    "NK082(zu)013:595": "spros bral shes par bya ba yang //",
    "NK082(zu)013:596": "log rtog zhen pa'i spros pa rnams //",
    "NK082(zu)013:597": "skyon shes sel ba'i phyogs gcig pa //",
    "NK082(zu)013:598": "phyogs gcig spros pa'i mtha' thug cing //",
    "NK082(zu)013:599": "rang rig ye shes spros pa yang //",
    "NK082(zu)013:600": "spong len byed na spros pa'i mtha' //thig le kun nas zlum pa ltar //",
    "NK082(zu)013:601": "spros pa lhun grub spros bral ni //",
    "NK082(zu)013:602": "ji snyed spros pa sems nyid phyir //",
    "NK082(zu)013:603": "rgyu 'dzin med pa'i byang chub sems //",
    "NK082(zu)013:604": "ming lnga ldan pa'i ye shes ni //",
    "NK082(zu)013:605": "de nyid chos dbyings rang byung ste //",
    "NK082(zu)013:606": "mi gnas shes pa lhun grub pa //",
    "NK082(zu)013:607": "de kho de bzhin nyid dam pa'o //",
    "NK082(zu)013:608": "yul dang ngo bos spros med phyir //",
    "NK082(zu)013:609": "spros bral kun gyi blar gyur yin //",
    "NK082(zu)013:610": "'gro dang 'ong ba med pa yang //",
    "NK082(zu)013:611": "zhen log 'gro 'ong dam par med //",
    "NK082(zu)013:612": "thun mong phyogs gcig 'gro 'ong med //",
    "NK082(zu)013:613": "dag dang 'od gsal 'gro 'ong med //",
    "NK082(zu)013:614": "'gro 'ong phyogs la smod byed cing //",
    "NK082(zu)013:615": "'gro 'ong med phyogs rjes 'brang ba //",
    "NK082(zu)013:616": "shes bya shes byed ya cha ba //",
    "NK082(zu)013:617": "dam pa'i lam du ga la 'gyur //",
    "NK082(zu)013:618": "'gro 'ong kun dang gnyis med pa'i //",
    "NK082(zu)013:619": "'gro 'ong med pa chen po la //",
    "NK082(zu)013:620": "'gro 'ong nyid na med pa'i phyir //",
    "NK082(zu)013:621": "'ong dang mi 'ong yod med med //",
    "NK082(zu)013:622": "rgya mtshor 'brel ba'i 'bab chu bzhin //",
    "NK082(zu)013:623": "yod med mtha' yi med pa med //",
    "NK082(zu)013:624": "brtags pa 'khrul snang log snang dang //",
    "NK082(zu)013:625": "phra rab stong 'khrul rnam snang dang //",
    "NK082(zu)013:626": "sgyur snang lhar snang rim pa dag /yod snang la sogs 'dus snang dang //",
    "NK082(zu)013:627": "bdag rig rang bzhin skyen bslang bas //",
    "NK082(zu)013:628": "lhar snang 'dod pa 'khrul mthong yin //",
    "NK082(zu)013:629": "snang med snang ba kun bdag nyid //",
    "NK082(zu)013:630": "rang rig ye shes cho 'phrul ni //",
    "NK082(zu)013:631": "rgya mtsho chu dang rlabs bzhin du //",
    "NK082(zu)013:632": "byang chub sems nyid kun tu shar //",
    "NK082(zu)013:633": "'gag pa med pa'i bye brag ni //",
    "NK082(zu)013:634": "me nag mi 'gyung 'gag med dang //",
    "NK082(zu)013:635": "glo bur tsam snang mi 'gog dang //",
    "NK082(zu)013:636": "'bras bu rdo rje'i 'gag med gnyis //",
    "NK082(zu)013:637": "'gag spong de dang 'bral 'dod na //",
    "NK082(zu)013:638": "'gag med mtha' la zhen par zad //",
    "NK082(zu)013:639": "gnyis med 'gag pa med pa ni //",
    "NK082(zu)013:640": "rang byung ye shes rang snang phyir //",
    "NK082(zu)013:641": "'gag pa nyid ni 'gag med pas //",
    "NK082(zu)013:642": "nam mkha' lta bur skye 'jig med //",
    "NK082(zu)013:643": "'dod pa zhen pa thob pa dang //",
    "NK082(zu)013:644": "spong thob sbyang thob bgrod pa dang //",
    "NK082(zu)013:645": "bdag yin las rung thob pa dag /",
    "NK082(zu)013:646": "'dod pas spang thob phyir na rdzun //",
    "NK082(zu)013:647": "thob pa med pa'i thob pa ni //",
    "NK082(zu)013:648": "mtshan ldan long ba mig phye bzhin //",
    "NK082(zu)013:649": "thabs la brten pa'i shes rab nyid //",
    "NK082(zu)013:650": "'bras bu rang las shar bar zad //",
    "NK082(zu)013:651": "gzhi tsam nyid la spang thob med //",
    "NK082(zu)013:652": "ched du byas pa'i thob med gnyis //",
    "NK082(zu)013:653": "lan cing chags pa yod pa'i phyir //",
    "NK082(zu)013:654": "thog med zhen pa lcags sgrog can //",
    "NK082(zu)013:655": "bdag nyid chen po thob med ni //",
    "NK082(zu)013:656": "'bras bu kun bdag rang rig la //",
    "NK082(zu)013:657": "gnyis phyir thob bya'i chos med de //",
    "NK082(zu)013:658": "dbul mo'i gtor dang gyad nor bzhin //",
    "NK082(zu)013:659": "byed pos dgrol dang bkag grol dang //",
    "NK082(zu)013:660": "sbyangs pas grol ba phyogs gcig pa //",
    "NK082(zu)013:661": "thun mong min pa'i ltas grol ba //",
    "NK082(zu)013:662": "'ching grol gnyis su ltas pas bcings //",
    "NK082(zu)013:663": "bdag nyid chen por dbyer med pa //",
    "NK082(zu)013:664": "sus kyang ma bcings bcing med de //",
    "NK082(zu)013:665": "bcing bar bya ba med gnyis grol //",
    "NK082(zu)013:666": "mkha' la mdud med ji lta bu'o //",
    "NK082(zu)013:667": "ma rig nyon mongs las sdug bsngal //",
    "NK082(zu)013:668": "chu bo bzhi las thar pa'am //",
    "NK082(zu)013:669": "shin tu ring dang brgyud pa dang //",
    "NK082(zu)013:670": "bkag spangs bsal bas thar ba dang //",
    "NK082(zu)013:671": "zil gnon sbyor bas thar 'dod pa //",
    "NK082(zu)013:672": "'dod pa'i rgya mtshor chud pa'i phyir //",
    "NK082(zu)013:673": "rtsol ba'i chu rgyun phyogs chas khyer //",
    "NK082(zu)013:674": "mchog dang ring ba'i log lta can //",
    "NK082(zu)013:675": "chu bo bzhi nyid lam 'bras phyir //",
    "NK082(zu)013:676": "thabs dang shes rab las nyid kyi //",
    "NK082(zu)013:677": "chu bo nyid la rol spyod pas //",
    "NK082(zu)013:678": "brgal ba med par rnam par thar //",
    "NK082(zu)013:679": "chu la nya chen 'phyo ba'am //",
    "NK082(zu)013:680": "sman sngags ldan pa'i dug nad 'dra //",
    "NK082(zu)013:681": "log pa'i kun rdzob rnam gnyis dang //",
    "NK082(zu)013:682": "'khrul pa gzhan dbang kun rdzob rnams //",
    "NK082(zu)013:683": "rig pa bzhi bcus bden lta ba'ang //",
    "NK082(zu)013:684": "yon tan rlabs 'byung lha yi 'khor //",
    "NK082(zu)013:685": "tshul mthun rigs pas 'bras bur blta //",
    "NK082(zu)013:686": "lhag pa kun rdzob don dam gnyis //",
    "NK082(zu)013:687": "bshad pa bzhin du shes par bya //",
    "NK082(zu)013:688": "thun mong don dam bye brag kyang //",
    "NK082(zu)013:689": "bshad pa cha yis shes par bya //",
    "NK082(zu)013:690": "rgya mtsho dwangs par gza' skar bzhin //",
    "NK082(zu)013:691": "bden gnyis snang stong dbyer med pa //",
    "NK082(zu)013:692": "phyogs lta'i mthar thug med pa ni //",
    "NK082(zu)013:693": "de ka rang bzhin rgyud nyid do //",
    "NK082(zu)013:694": "zhen pa'i yul la ma chags pa'ang //",
    "NK082(zu)013:695": "tshim dang snying po bar chad sogs //",
    "NK082(zu)013:696": "chags med 'khrul dang log pa dang //",
    "NK082(zu)013:697": "bkag spangs phyogs gcig chags pa dang //",
    "NK082(zu)013:698": "bzlog dang btang snyoms chags med dang //",
    "NK082(zu)013:699": "bzhi po chags med chags pas bcings //",
    "NK082(zu)013:700": "chags med blang dor med pa ni //",
    "NK082(zu)013:701": "chags pa nyid na chags med pas //",
    "NK082(zu)013:702": "thabs dang shes rab gdengs ldan pas //",
    "NK082(zu)013:703": "pad+ma la ni 'dam bzhin no //",
    "NK082(zu)013:704": "kun brtag rang bzhin chos rnams ni //",
    "NK082(zu)013:705": "rgyud spangs phyogs gcig rang bzhin med //",
    "NK082(zu)013:706": "phyogs gcig mtha' yii rang bzhin dang //",
    "NK082(zu)013:707": "chos nyid mtshan nyid la sogs pa //",
    "NK082(zu)013:708": "rang bzhin yod 'dor med bsgrub phyir //",
    "NK082(zu)013:709": "spong len mthar gyur rang bzhin can //",
    "NK082(zu)013:710": "nam mkha' dwangs pa'i dus nyid dang //",
    "NK082(zu)013:711": "'ja' sprin tshogs kyi rang bzhin lta //",
    "NK082(zu)013:712": "btags pa'i rang bzhin thams cad ya //",
    "NK082(zu)013:713": "de nyid snang phyir gnyis med pa'o //",
    "NK082(zu)013:714": "de bzhin dngos po med pa dang //",
    "NK082(zu)013:715": "zhen pa med cing grags pa rnams //",
    "NK082(zu)013:716": "ye med snga la gcig la gcig /med dang zhig med 'dod lta ba //",
    "NK082(zu)013:717": "bzhi la gnyis pa med 'dod pa //",
    "NK082(zu)013:718": "mi srid bzhi yi dpes mtshon par //",
    "NK082(zu)013:719": "'dod pa snang ris mi mthun par //",
    "NK082(zu)013:720": "lta ba sngon bzhin rgyu rim bzhin //",
    "NK082(zu)013:721": "de nyid 'bras lta'i rim pa gnyis //",
    "NK082(zu)013:722": "drug po 'das pa'i mthar zhen cing //",
    "NK082(zu)013:723": "phyogs gcig gzhi la gang lta ba //",
    "NK082(zu)013:724": "sna tshogs snang ba'i gzhir mi rung //",
    "NK082(zu)013:725": "de bas mar me gsal dus na //",
    "NK082(zu)013:726": "mun pa ma song sgros med de //",
    "NK082(zu)013:727": "gsal nyid gnyis su med par ltar //",
    "NK082(zu)013:728": "dngos zhen ma rig ye shes pa //",
    "NK082(zu)013:729": "spangs dang mi gnas 'gal ba med //",
    "NK082(zu)013:730": "yid bzhin nor bu'i yon tan ltar //",
    "NK082(zu)013:731": "dngos gnyis lhun grub cir yang snang //",
    "NK082(zu)013:732": "chos kun gzhi zhes de phyir bya'o //",
    "NK082(zu)013:733": "rdzun la sogs pa'i rig pa ni //",
    "NK082(zu)013:734": "rgyu yi gzhi 'dod bden lta ba //",
    "NK082(zu)013:735": "phyogs gcig yin gyi nges 'jog pa //",
    "NK082(zu)013:736": "'byung ba'i gzhi rtsar the tshom med //",
    "NK082(zu)013:737": "thams cad ye nas dbyer med la //",
    "NK082(zu)013:738": "rigs dang mi rigs blang dor med //",
    "NK082(zu)013:739": "gnyis med ston pa'i lung man ngag /rig pas 'tshoms pa go 'byed pa //",
    "NK082(zu)013:740": "dpa' bo'i lag cha ji bzhin du //",
    "NK082(zu)013:741": "rnam grangs kun kyang rtogs pa'i thabs //",
    "NK082(zu)013:742": "rig pa med kyang thabs kyis mchog /yin min chos la rtsod mi byed //",
    "NK082(zu)013:743": "chos dang gang zag bdag med pa //",
    "NK082(zu)013:744": "dngos lta'i bdag med nyan thos pas //",
    "NK082(zu)013:745": "phyogs tsam stong pa'i chos bdag med //",
    "NK082(zu)013:746": "rgyun snang don 'gog bdag med dang //",
    "NK082(zu)013:747": "gsal ba phyogs gcig bdag med dang //",
    "NK082(zu)013:748": "rigs snang bdag med ye shes snang //",
    "NK082(zu)013:749": "gsum gnyis spong len byed pa'i phyir //",
    "NK082(zu)013:750": "bdag tu 'dzin pa'i gtso bo yin //",
    "NK082(zu)013:751": "phyogs bcu rang byung ye shes la //",
    "NK082(zu)013:752": "rang byung 'di 'dra'i dngos med pas //",
    "NK082(zu)013:753": "chos dang gang zag yod ma yin //",
    "NK082(zu)013:754": "la lar nyi ma'ang mun rkyen ltar //",
    "NK082(zu)013:755": "bdag med ye shes bdag kun ldan //",
    "NK082(zu)013:756": "gnyis med bdag med bdag nyid che //",
    "NK082(zu)013:757": "med mthar thug pa 'di la med //",
    "NK082(zu)013:758": "gzhan med spyod yul med pa yang //",
    "NK082(zu)013:759": "phra bas gzhan pa'i yor po med //",
    "NK082(zu)013:760": "zab pas brtags pa'i dpyod byed med //",
    "NK082(zu)013:761": "gzhan yang stong pas med pa dang //",
    "NK082(zu)013:762": "'khrul pas med dang rdzun pas med //",
    "NK082(zu)013:763": "rig phyir med dang ye shes phyir //",
    "NK082(zu)013:764": "gzhan med pa yang de bzhin no //",
    "NK082(zu)013:765": "de bral 'dod phyir lcags kyis dkris //",
    "NK082(zu)013:766": "sngon bzhin thams cad ye shes la //",
    "NK082(zu)013:767": "ngo bo gcig phyir cha shas med //",
    "NK082(zu)013:768": "gcig mtha' med pas kun tu shar //",
    "NK082(zu)013:769": "gnyis su med pas phung gsum med //",
    "NK082(zu)013:770": "de la smra bsam med pa'i phyir //",
    "NK082(zu)013:771": "gzugs 'dzin lcags kyis sdom pa med //",
    "NK082(zu)013:772": "lha rig gnyis kyi sngon brjod pa //",
    "NK082(zu)013:773": "'dod pa tha dad yul mthong ba'o //",
    "NK082(zu)013:774": "shes rab spyan gyi ngo bo ste //",
    "NK082(zu)013:775": "khyad par bshad pa nyid du zad //",
    "NK082(zu)013:776": "mthong ba'i lam du gcig smra ba'ang //",
    "NK082(zu)013:777": "bshes gnyen skyen phrad sngags mthong gi //",
    "NK082(zu)013:778": "de med rang gi mngon shes kyis //",
    "NK082(zu)013:779": "mthong na bcu pa'ang thob par rigs //",
    "NK082(zu)013:780": "lta ba'i sgrib pas phye ba'i phyir //",
    "NK082(zu)013:781": "las dang 'bras bu'i khyad par che //",
    "NK082(zu)013:782": "sgyu 'phrul dra ba'i ye shes la //",
    "NK082(zu)013:783": "bcu drug gnyis su 'dod pa dang //",
    "NK082(zu)013:784": "bzhi dang gnyis su gnas 'gyur 'dod //",
    "NK082(zu)013:785": "rigs pa bzhi dang lngar 'dod pa //",
    "NK082(zu)013:786": "rang rang rtags pa'i don mthong phyir //",
    "NK082(zu)013:787": "mun pa'i rab mchog yin zhes brjod //",
    "NK082(zu)013:788": "brgyad drug tshogs bzhi snang bcas pa //",
    "NK082(zu)013:789": "spyod yul dngos po snang ngo cog /rig pas dbang bsgyur bzhin snang dang //",
    "NK082(zu)013:790": "so so'i ji ltar brtags snang dang //",
    "NK082(zu)013:791": "ngo bos nges par red med phyir //",
    "NK082(zu)013:792": "sems nyid 'ba' zhig snang ba yang //",
    "NK082(zu)013:793": "'khrul dus rang bzhin ma 'khrul dang //",
    "NK082(zu)013:794": "so so shes pa brgyad chos phyir //",
    "NK082(zu)013:795": "ming gsum ldan pa'i shes gcig ste //",
    "NK082(zu)013:796": "gcig dang du ma kun dngos pas //",
    "NK082(zu)013:797": "ye shes kun gyi bdag nyid pa //",
    "NK082(zu)013:798": "cha yi lnga dang brgyad brjod pa //",
    "NK082(zu)013:799": "rtsa ba rang byung ye shes so //",
    "NK082(zu)013:800": "ye nas shes pa'i bdag nyid pas //",
    "NK082(zu)013:801": "me long lta bu'i tshul bzhin du //",
    "NK082(zu)013:802": "snang stong chos su grags pa kun //",
    "NK082(zu)013:803": "kha dog dbyibs sogs rang snang ba'o //",
    "NK082(zu)013:804": "rtag chad phyin ci log pa'i grangs //",
    "NK082(zu)013:805": "dngos dang ther zug skad cig rgyun //",
    "NK082(zu)013:806": "mi mnyam ngo bo nyid rtag pa //",
    "NK082(zu)013:807": "tha ma theg mchog bzhed kun dang //",
    "NK082(zu)013:808": "zhig med ye nas chad pa dang //",
    "NK082(zu)013:809": "rkyen gyi rigs chad la sogs pa //",
    "NK082(zu)013:810": "med bzhin sngon bzhin gsungs pa yang //",
    "NK082(zu)013:811": "ched du byas pa'i brtags snang zad //",
    "NK082(zu)013:812": "sum cu brgyad sogs mtha' rnams la //",
    "NK082(zu)013:813": "spong len bral 'dod zhen chags can //",
    "NK082(zu)013:814": "bdag med smra ba'i blang dor mkhan //",
    "NK082(zu)013:815": "blang dor mtha' la mkhan po gnas //",
    "NK082(zu)013:816": "mchog 'dir mtha' yi grangs de yang //",
    "NK082(zu)013:817": "'du shes ldog phyir brjod pa las //",
    "NK082(zu)013:818": "de dag nyid du 'dod pa med //",
    "NK082(zu)013:819": "sems phyir mi spong rkun bu yang //",
    "NK082(zu)013:820": "so so phyogs kyi ma reg pa //",
    "NK082(zu)013:821": "sgyu 'phrul d+r+wa ba'i ngo bo la //",
    "NK082(zu)013:822": "thams cad dag ces bya ba yang //",
    "NK082(zu)013:823": "dngos po bsal dag ma yin te //",
    "NK082(zu)013:824": "snang spyod nyid na rnam par dag /de phyir lhag pa zhes su brjod //",
    "NK082(zu)013:825": "rang bzhin sgyu 'phrul d+r+wa ba'i don //",
    "NK082(zu)013:826": "sangs rgyas sems can thams cad kun //",
    "NK082(zu)013:827": "ngo bo gcig pa'i de kho na //",
    "NK082(zu)013:828": "de ni gcig gi mthar thug 'gyur //",
    "NK082(zu)013:829": "cir yang snang ba'i ye shes nyid //",
    "NK082(zu)013:830": "bcos med nges pa'i de kho na //",
    "NK082(zu)013:831": "lhag pa'i ye shes sgyu ma de //",
    "NK082(zu)013:832": "byas 'gro med par cir yang 'khrul //",
    "NK082(zu)013:833": "nam mkha'i cho 'phrul mtsho rlabs bzhin //",
    "NK082(zu)013:834": "snang ba'i dus na snang med de //",
    "NK082(zu)013:835": "dbyer med pa la rim mi byed //",
    "NK082(zu)013:836": "de phyir gcig ces mtshon thabs brjod //",
    "NK082(zu)013:837": "de kho 'dra ba'i mchog yin no //",
    "NK082(zu)013:838": "tha dad spong ba'i gcig 'dod pa //",
    "NK082(zu)013:839": "gcig gi mtha' la zhen pas nor //",
    "NK082(zu)013:840": "dag pa'i 'og tu gcig pa las //",
    "NK082(zu)013:841": "ma dag glo bur snang 'dod pa //",
    "NK082(zu)013:842": "sa bon med pa'i 'bras 'dod pa //",
    "NK082(zu)013:843": "sab rta tho mi thag sbrul dang //",
    "NK082(zu)013:844": "smig rgyu chur snang ltar med pas //",
    "NK082(zu)013:845": "snang zhes rig pas sgrub pa yang //",
    "NK082(zu)013:846": "'khrul te de na ri bong rwa //",
    "NK082(zu)013:847": "'byung ba nyid du the tshom med //",
    "NK082(zu)013:848": "gzhi la 'dra 'khrul chos yod phyir //",
    "NK082(zu)013:849": "'di 'dra 'khrul pa'i chos med ltar //",
    "NK082(zu)013:850": "lhun grub dbyer med ngang las snang //",
    "NK082(zu)013:851": "'khor 'das snang yang grub pa med //",
    "NK082(zu)013:852": "yod pa sun 'byin chos 'di la //",
    "NK082(zu)013:853": "med par smra ba byis pa'i blo //",
    "NK082(zu)013:854": "med par sun 'byin chos dag la //",
    "NK082(zu)013:855": "yod lta min zhes smra ba'ang log /dbus 'dzin sun 'byin chos dag la //",
    "NK082(zu)013:856": "gcig tu lta dgur byed pa'ang 'khrul //",
    "NK082(zu)013:857": "mtha' bral 'dzin pa sun 'byin pa //",
    "NK082(zu)013:858": "dri mas bgos 'dra nor ba'i mig /kun gyi 'byung gnas byed pa'o //",
    "NK082(zu)013:859": "de yi ma byas gang yang med //",
    "NK082(zu)013:860": "kha dog dbyibs rigs kun dngos dang //",
    "NK082(zu)013:861": "kha dog dbyibs rigs gang yang min //",
    "NK082(zu)013:862": "shin tu brtag dka' sus mi rigs //",
    "NK082(zu)013:863": "rig med ngang la thams cad snang //",
    "NK082(zu)013:864": "byang chub sems zhes brjod pa ni //",
    "NK082(zu)013:865": "skad cig kun dngos rgyud med phyir //",
    "NK082(zu)013:866": "gang nas ma 'ongs gar mi 'gro //",
    "NK082(zu)013:867": "rtog med rang rig kho na'o //",
    "NK082(zu)013:868": "shes byar gyur pa'i chos so cog /rig pa ye nas rang gsal phyir //",
    "NK082(zu)013:869": "rang rig shes bya dmigs skyed dam //",
    "NK082(zu)013:870": "dngos yul tsam yang 'dod ma yin //",
    "NK082(zu)013:871": "byang chub sems kyi thig le ni //",
    "NK082(zu)013:872": "kun la khyab cing mi gnas pa //",
    "NK082(zu)013:873": "kha dog nas rim ris yod min //",
    "NK082(zu)013:874": "yon tan mchog gi snying po ni //",
    "NK082(zu)013:875": "rtog ge'i spyod yul de ma yin //",
    "NK082(zu)013:876": "mnyam pa'i don nyid ji lta bu //",
    "NK082(zu)013:877": "mnyam nyid rang bzhin gang yang min //",
    "NK082(zu)013:878": "gnyis phyir min zhes brjod pa las //",
    "NK082(zu)013:879": "phyogs gcig min pa smra brjod 'das //",
    "NK082(zu)013:880": "zhen pa bzlog phyir rkyen bshad ma rtogs pa //",
    "NK082(zu)013:881": "chos kyi ngang la tshig med brjod med pa'ang //",
    "NK082(zu)013:882": "spang bsal med phyogs log gsum blta ba ste //",
    "NK082(zu)013:883": "rang bzhin ngo bo mtshan nyid mchog las gol ba ni /",
    "NK082(zu)013:884": "'og mas spangs pa'i log rtog grangs //",
    "NK082(zu)013:885": "mtha' yas mi spong rang rig phyir //",
    "NK082(zu)013:886": "len pa'i chos rnams blang du med //",
    "NK082(zu)013:887": "blang dor med pa'i don mchog ni //",
    "NK082(zu)013:888": "zhen bral mtha' 'das 'ching grol sogs //",
    "NK082(zu)013:889": "blang bya kun gyi mchog yin te //",
    "NK082(zu)013:890": "de nyid bdag yin bla med pa //",
    "NK082(zu)013:891": "nyams su blangs pa'i thabs mchog yin //",
    "NK082(zu)013:892": "sus kyang ma bcings bcing med de //",
    "NK082(zu)013:893": "bcing bar bya ba yod ma yin //",
    "NK082(zu)013:894": "bcing med rnam par grol med pa'i //",
    "NK082(zu)013:895": "ye nas lhun rdzogs sangs rgyas chos //",
    "NK082(zu)013:896": "yid bzhin nor bu'i yon tan ltar //",
    "NK082(zu)013:897": "bden gsum don kyang de ltar snang //",
    "NK082(zu)013:898": "don du bden dang mi bden zhes //",
    "NK082(zu)013:899": "gnyis pa'i rtog pa ngang gis med //",
    "NK082(zu)013:900": "de mthong shes rab mchog gi spyan //",
    "NK082(zu)013:901": "dmigs pa'i yul gyi blta 'dod pa //",
    "NK082(zu)013:902": "gzung 'dzin lam du zhugs pa'i phyir //",
    "NK082(zu)013:903": "nam yang lhag pa'i don mi mthong //",
    "NK082(zu)013:904": "rtog pa'i yid dang rdo rje'i mig /snga ma mi spong mi len te //",
    "NK082(zu)013:905": "de sogs brgyad po'i rigs med phyir //",
    "NK082(zu)013:906": "brgyad bzhi'i tshogs rnams gcig yin te //",
    "NK082(zu)013:907": "rang rig tshogs gcig dbang drug mchog /so so'i rgyud du dbyer med de //",
    "NK082(zu)013:908": "brtags pas tha snyad snang dus na //",
    "NK082(zu)013:909": "ngo bos gcig pa rdo rje yin //",
    "NK082(zu)013:910": "yul med rang gsal shes rab spyan //",
    "NK082(zu)013:911": "shes pa spyod yul gnyis su med //",
    "NK082(zu)013:912": "shes dang shes par bya med pa'i //",
    "NK082(zu)013:913": "ye shes sgron me sbreng bar ni //",
    "NK082(zu)013:914": "rgyud med rgyun du rang shar bas //",
    "NK082(zu)013:915": "phyogs bcu'i zhing khams thams cad mthong //",
    "NK082(zu)013:916": "thams cad mkhyen pa'i shes rab spyan //",
    "NK082(zu)013:917": "go tshim myong reg rig sogs chos //",
    "NK082(zu)013:918": "mi grangs drug bzhi gnyis su grangs //",
    "NK082(zu)013:919": "de ltar nges pa'i lta ba la //",
    "NK082(zu)013:920": "zhen pa'i lam du 'gro sa med //",
    "NK082(zu)013:921": "'jug pa'i dus na gcig po nyid //",
    "NK082(zu)013:922": "nges par rang gsal mi g.yo la //",
    "NK082(zu)013:923": "rtog ge pa dag de lta na //",
    "NK082(zu)013:924": "bogs dang yon tan 'gag 'gyur zhes //",
    "NK082(zu)013:925": "som nyi za zhing yul min pas //",
    "NK082(zu)013:926": "gnyis su bslab pa zhes bya ba //",
    "NK082(zu)013:927": "de bzhin gshegs pa'i spyod yul te //",
    "NK082(zu)013:928": "blo rtsal rab kyis rtogs 'gyur zhing //",
    "NK082(zu)013:929": "brjod bzhin shes pa nges skye phyir //",
    "NK082(zu)013:930": "zab brjod zab mor nges par skye //",
    "NK082(zu)013:931": "zab mo'i tshe na blo can gyis //",
    "NK082(zu)013:932": "rang gi mtshan nyid mngon rtogs phyir //",
    "NK082(zu)013:933": "'dod pa med par zhor sogs sogs //",
    "NK082(zu)013:934": "'byung ba nyid na g.yos pa med //",
    "NK082(zu)013:935": "rnal 'byor thabs dang shes rab lam //",
    "NK082(zu)013:936": "rim par mngon byas stobs 'gyur na //",
    "NK082(zu)013:937": "dpag bsam shing dang rin chen ltar //",
    "NK082(zu)013:938": "ngo mtshar rmad byung 'bras bu lnga //",
    "NK082(zu)013:939": "gzhan nas yod 'ong ma yin te //",
    "NK082(zu)013:940": "thabs la brten pa'i shes rab nyid //",
    "NK082(zu)013:941": "de lta bu yi ngang du byung //",
    "NK082(zu)013:942": "yang dag rdzogs sangs rgyas shes bya //",
    "NK082(zu)013:943": "rig 'dzin gsum pa'i gang de nyid //",
    "NK082(zu)013:944": "srid pa tha ma mdzod rdzogs pas //",
    "NK082(zu)013:945": "de la dbang skur mngon sangs rgyas //",
    "NK082(zu)013:946": "rdo rje 'dzin par the tshom med //",
    "NK082(zu)013:947": "skal ba snod shes dad brtson shes //",
    "NK082(zu)013:948": "mchog rnams kun gyi brtag bya bgyis //",
    "NK082(zu)013:949": "de ldog yul min sgro skur la //",
    "NK082(zu)013:950": "ming tsam don phyir bstan mi bya //",
    "NK082(zu)013:951": "bskal mun nang gi rin chen nor //",
    "NK082(zu)013:952": "sgron mes rnyed gyur dbul sel ltar //",
    "NK082(zu)013:953": "skal ba thugs kyi rin chen nor //",
    "NK082(zu)013:954": "stor tshig sgron ma 'dis rnyed shog //"
}