{
    "T10D4196:143a-0": "@143a # / rgya gar skad du /",
    "T10D4196:143a-1": "drisht'a na ta m'a lya /",
    "T10D4196:143a-2": "bod skad du /",
    "T10D4196:143a-3": "dpe'i phred ba /",
    "T10D4196:143a-4": "'jam dpal gzhon nur gyur pa la phyag 'tshal lo //",
    "T10D4196:143a-5": "dang por smra ba rnams kyi rab mchog ston pa dang //",
    "T10D4196:143a-6": "srid pa gsum gyi 'dod chags rnams 'joms chos dang ni //",
    "T10D4196:143a-7": "thams cad mkhyen pa'i bstan pa bdud rtsi'i snod gyur pa //",
    "T10D4196:143a-8": "gang zag mchog brgyad kyis brgyan dge 'dun rab brtul zhing //",
    "T10D4196:143b-0": "bsam @143b rdzogs rtsib logs 'tsher la sogs pa de dang de //",
    "T10D4196:143b-1": "thams cad yod smra'i khyu mchog dad pas mchod byas te //",
    "T10D4196:143b-2": "dpe yi phreng ba 'di ni bdag gis bshad par bya //",
    "T10D4196:143b-3": "rab blo'i legs sbyar ma sbas 'di na de bstan gyis //",
    "T10D4196:143b-4": "yon tan dang skyon gyi mtshan nyid khong du chud pa las mchod bar bya ba dang /",
    "T10D4196:143b-5": "ma chad par bya ba ma yin ba rtogs par",
    "T10D4196:143b-6": "'gyur bas yon tan dang skyon gyi mtshan nyid khong",
    "T10D4196:143b-7": "du chud pa la rab tu 'bad par bya'o //",
    "T10D4196:143b-8": "de yang 'di ltar rjes su thos te /",
    "T10D4196:143b-9": "yul gan dha ra nas tshong pa kha cig bcom brlag tu song ba dang /",
    "T10D4196:143b-10": "de de na mchod rten rnams la yang dang yang",
    "T10D4196:143b-11": "du phyag 'tshal zhing dge sbyod rnams la yang bsnyen",
    "T10D4196:143b-12": "bkur dang bcas pas phyag byed par gyur pa dang",
    "T10D4196:143b-13": "/ de la 'di ni dge bsnyen yin no snyam",
    "T10D4196:143b-14": "du shes nas bram ze rnams kyis bzhad gang byas",
    "T10D4196:143b-15": "par gyur to zhes grag go //",
    "T10D4196:143b-16": "de nas re zhig gcig na de so ga'i dus",
    "T10D4196:143b-17": "kyi phyi dro'i tshe bram ze zhig gis lam srang",
    "T10D4196:143b-18": "na 'dug go // der yang bram ze kha cig",
    "T10D4196:143b-19": "khrus byas shing dris byugs pa dang zas la spyad",
    "T10D4196:143b-20": "pas dbang po tshim pa dang khang pa sgo'i phyogs",
    "T10D4196:143b-21": "na lag na rnga yab thogs shing mchod phyir dkar",
    "T10D4196:143b-22": "na 'dug go // po thogs la / gcig tu",
    "T10D4196:143b-23": "shas cher ba gang de gtam la rjes su chags",
    "T10D4196:143b-24": "shing dga' bas kun du 'khod bar gyur ba dang",
    "T10D4196:143b-25": "na 'dug go // po thogs la / / de",
    "T10D4196:143b-26": "rnams kyis dge bsnyen de bltas nas rab tu bgad",
    "T10D4196:143b-27": "na 'dug go // po thogs la / / do // khram ze gzhan zhig gis kyang smras pa //",
    "T10D4196:143b-28": "sangs rgyas kyi dge bsnyen khyod tshur shog stan yod par 'dug shig / de der 'dug pa dang /",
    "T10D4196:143b-29": "bram ze zhig gis dris pa /",
    "T10D4196:143b-30": "gang lha chen po dang khyab 'jug la sogs pa'i",
    "T10D4196:143b-31": "lha rnams spangs nas sangs rgyas la mchod pa byed",
    "T10D4196:143b-32": "par gan dha ra ba rnams kyi rang bzhin 'di",
    "T10D4196:143b-33": "ci zhig yin / des bdag de smras pa /",
    "T10D4196:143b-34": "bdag cag ni sangs rgyas bcom ldan 'das kyi yon",
    "T10D4196:143b-35": "tan rnams kyi phyogs gcig shes kyi lha chen po",
    "T10D4196:143b-36": "la sogs pa'i lha rnams kyi yon tan ni mi",
    "T10D4196:143b-37": "shes te / rgyu des na sangs rgyas bcom ldan 'das la mchod pa byed pa yin no ;",
    "T10D4196:143b-38": "/ des de'i tshig de thos pa dang //",
    "T10D4196:143b-39": "bram ze kha cig gis smras pa /",
    "T10D4196:143b-40": "legs ldan lha chen po'i yon tan mi shes pa 'di ni /",
    "T10D4196:143b-41": "khyod glen pa yin te gang gi phyir /",
    "T10D4196:143b-42": "'di na lha min grong khyer mkha' la rgyu //",
    "T10D4196:143b-43": "skyes pa bud med rgan dang gzhon bcas pa //",
    "T10D4196:143b-44": "gzhu chen blangs nas 'bar ba'i mda' yis ni //",
    "T10D4196:144a-0": "me @144a * //",
    "T10D4196:144a-1": "yis rtsva bzhin skad cig dag gis bsregs //",
    "T10D4196:144a-2": "dge snyen gyis smras pa /",
    "T10D4196:144a-3": "gang rang bzhin gyis 'chi ba'i chos can gyi srog",
    "T10D4196:144a-4": "chags rnams la gsad pa'i phyir 'bad pa dang ldan",
    "T10D4196:144a-5": "pa'i sems can gyi khyad par de 'dra ba la",
    "T10D4196:144a-6": "ni kho bo mi dga'o //",
    "T10D4196:144a-7": "su zhig zil pa'i thigs pa ni //",
    "T10D4196:144a-8": "rtsva yi rtse la chags pa dag / dang gis 'jig pa'i chos can la //",
    "T10D4196:144a-9": "gzhig pa'i phyir ni 'bad par byed //",
    "T10D4196:144a-10": "re zhig gzhan thams cad lta zhog gis /",
    "T10D4196:144a-11": "ci khyed rnams pha rol la gnod pa byed pa yon tan yin par shes sam //",
    "T10D4196:144a-12": "de nas bram ze de dag thams cad kyis dus gcig tu smras pa /",
    "T10D4196:144a-13": "lha ma yin gsod pa ni yon tan yin par rab tu shes pa'o //",
    "T10D4196:144a-14": "dge snyen gyis dbugs phyung ste smras pa /",
    "T10D4196:144a-15": "las gang las ni dam pa rnams //",
    "T10D4196:144a-16": "ngo tshar gyur pa de nyid la //",
    "T10D4196:144a-17": "dam pa min pa dregs gyur pa //",
    "T10D4196:144a-18": "kye ma 'jig rten ngo mtshar che //",
    "T10D4196:144a-19": "zhes bya ba ni 'jig rten las legs par smras pa yin no //",
    "T10D4196:144a-20": "mdor na /",
    "T10D4196:144a-21": "yon tan skyon stsogs brtags la bya ba dang//",
    "T10D4196:144a-22": "bya min sad pas rgyal ba'i yon tan ni //",
    "T10D4196:144a-23": "rgya chen rdzes la yon tan nges dga' rnams //",
    "T10D4196:144a-24": "mchod pa'i 'bras bu 'dod pa rgya chen yin //",
    "T10D4196:144a-25": "skyon la yon tan dag tu 'du shes shing //",
    "T10D4196:144a-26": "skyon dang ldan pa dam par shes pas mchod //",
    "T10D4196:144a-27": "'bras bu rgya chen thob par mi 'gyur gyi //",
    "T10D4196:144a-28": "lta ba ngan pa dag kyang 'phel bar 'gyur//",
    "T10D4196:144a-29": "tshig de bram ze rgan po kha cig gis thos pa dang /",
    "T10D4196:144a-30": "khro bas 'bar ba'i mig gis dge bsnyen de la",
    "T10D4196:144a-31": "lta zhing brnyas pa dang bcas lag pa g-yon pas",
    "T10D4196:144a-32": "ston cing smras pa /",
    "T10D4196:144a-33": "gan dha ra ba rmongs pa rnams de skad ma",
    "T10D4196:144a-34": "smra shig / gal te lha ma yin gsod bar",
    "T10D4196:144a-35": "dga' ba'i lha chen po la sogs pa'i lha rnams",
    "T10D4196:144a-36": "mchod par bya ba ma yin na mchod par bya",
    "T10D4196:144a-37": "bar su zhig 'gyur /",
    "T10D4196:144a-38": "dge snyen gyis smras pa //",
    "T10D4196:144a-39": "gang yon tan yang dag pa dang ldan par 'gyur ba ste /",
    "T10D4196:144a-40": "bram ze chen po ltos shig / gang zhig stobs ldan 'tshe ba rnams //",
    "T10D4196:144a-41": "gal te mchod byar de gyur na //",
    "T10D4196:144a-42": "dred dang gzig dang stag la yang //",
    "T10D4196:144a-43": "'gro ba rtag tu mchod par 'gyur//",
    "T10D4196:144a-44": "yon tan skyon mkhas dam pa ni //",
    "T10D4196:144a-45": "su la yang ni 'dod mi byed //",
    "T10D4196:144a-46": "dred la sogs pa'i gdug pa rnams //",
    "T10D4196:144a-47": "yon tan med la mchod mi byed //",
    "T10D4196:144a-48": "mi 'tshe la sogs yon tan yin //",
    "T10D4196:144a-49": "'tshe sogs skyon du shes par bya //",
    "T10D4196:144a-50": "yon tan skyon rnams mi shes pas //",
    "T10D4196:144a-51": "skyon ni yon tan dag tu shes //",
    "T10D4196:144a-52": "gang gis shin tu drag po'i las//",
    "T10D4196:144b-0": "@144b 'jig rten byis pas mthong nas su //",
    "T10D4196:144b-1": "mchod pa'i yul las mi mkhas pas //",
    "T10D4196:144b-2": "de nyid lan ni mchod byar shes //",
    "T10D4196:144b-3": "gan dha ra ba ni nges par yang //",
    "T10D4196:144b-4": "skyon dang yon tan rtog dang ldan //",
    "T10D4196:144b-5": "des na sangs rgyas bcom ldan la //",
    "T10D4196:144b-6": "dad kyi lha chen sogs la min //",
    "T10D4196:144b-7": "bram zes smras pa /",
    "T10D4196:144b-8": "kye gan dha ra ba re zhig sangs rgyas zhes",
    "T10D4196:144b-9": "bya ba 'di su zhig yin dge bsnyen gyis smras",
    "T10D4196:144b-10": "pa // sh'akya'i rigs su legs 'khrungs pa //",
    "T10D4196:144b-11": "kun mkhyen nyes pa kun las rgyal //",
    "T10D4196:144b-12": "sems can kun la phan bzhed ba //",
    "T10D4196:144b-13": "drang srong chen po sangs rgyas yin //",
    "T10D4196:144b-14": "bram zes smras pa /",
    "T10D4196:144b-15": "gal te sangs rgyas drang srong chen po yin par shes na /",
    "T10D4196:144b-16": "gzhan la gnod pa byed pa de mchod par bya ba ma yin par smra 'am /",
    "T10D4196:144b-17": "'di la 'pho ba dang /",
    "T10D4196:144b-18": "me 'bar ba dang /",
    "T10D4196:144b-19": "rgyas pa dang /",
    "T10D4196:144b-20": "gnas 'jog dang /",
    "T10D4196:144b-21": "rgyun shes dang /",
    "T10D4196:144b-22": "phur bu gsum pa dang /",
    "T10D4196:144b-23": "rgyun shes kyi bu la sogs pa drang srong chen",
    "T10D4196:144b-24": "po rnams kyis dmod pa 'debs so zhes 'jig rten",
    "T10D4196:144b-25": "na grags so // gal te sangs rgyas de drang",
    "T10D4196:144b-26": "srong chen por gyur na nges par des kyang dmod",
    "T10D4196:144b-27": "pa 'debs par byed par 'gyur ro //",
    "T10D4196:144b-28": "dge bsnyen gyis rna ba bkag nas smras pa /",
    "T10D4196:144b-29": "sdig par ma gyur cig / sangs rgyas bcom ldan 'das ni dmod pa 'debs par mi mdzad do //",
    "T10D4196:144b-30": "bram zes smras pa /",
    "T10D4196:144b-31": "sdig pa zhi bar gyur cig ces 'dir ci'i phyir smra /",
    "T10D4196:144b-32": "gal te sangs rgyas dmod pa 'debs par mdzad na ni /",
    "T10D4196:144b-33": "de yang dag par 'tshe ba can du 'gyur ro /",
    "T10D4196:144b-34": "'on te su la yang dmod pa mi 'debs na sangs rgyas 'di la mthu ci yang med do //",
    "T10D4196:144b-35": "de nas bram ze de dag rnams kyis gnyis ka",
    "T10D4196:144b-36": "ltar 'gal ba'i tshig gis gan dha ra ba khyad",
    "T10D4196:144b-37": "par du bsad nas gsang mthon pos brgyad par brtsams",
    "T10D4196:144b-38": "so // dge bsnyen des ma 'khrul pa nyid du smras pa /",
    "T10D4196:144b-39": "sangs rgyas bcom ldan 'das mthu chen po mi mnga'",
    "T10D4196:144b-40": "ba yang ma yin mod kyi 'on kyang dmod pa'i",
    "T10D4196:144b-41": "rgyu dang bral bas gang la yang dmod pa mi",
    "T10D4196:144b-42": "mdzad do // bram ze chen po ltos shig / chags can gang la kun du chags //",
    "T10D4196:144b-43": "de dang bral na de khros te //",
    "T10D4196:144b-44": "bya dang bya min rnam rmongs pa //",
    "T10D4196:144b-45": "phyi nas dmod pa gtong bar 'gyur //",
    "T10D4196:144b-46": "de bzhin gshegs pa 'dod chags bral //",
    "T10D4196:144b-47": "rmongs pa dang bral khro las rgyas /",
    "T10D4196:144b-48": "sems can thams cad phan mdzad na //",
    "T10D4196:144b-49": "de ni dmod pa ji ltar mdzad //",
    "T10D4196:145a-0": "de nas bram ze de rnams yid la @145a * //",
    "T10D4196:145a-1": "bzung ba'i rgyu rnams rjes su dpog cing dge bsnyen de la smras pa /",
    "T10D4196:145a-2": "kye gan dha rab gal te sangs rgyas dmod pa mi byed na //",
    "T10D4196:145a-3": "nges par phan 'dogs par yang mi byed do //",
    "T10D4196:145a-4": "dmod pa dang phan 'dogs pa'i nus pa dang bral na ni /",
    "T10D4196:145a-5": "drang srong chen por yang mi 'gyur ro //",
    "T10D4196:145a-6": "dge bsnyen gyis smras pa ;",
    "T10D4196:145a-7": "sangs rgyas bcom ldan 'das dmod pa'i nus pa mi mnga' ba 'di ni de ltar bden mod kyi //",
    "T10D4196:145a-8": "'on kyang phan 'dogs par ni spyod pa nyid yin te //",
    "T10D4196:145a-9": "khyed rnams kyang ltos shig / gzhan gyi sdug bsngal la sdar bas //",
    "T10D4196:145a-10": "de ni dmod pa mi mdzad kyi //",
    "T10D4196:145a-11": "'jig rten phan 'dogs brtson pas na //",
    "T10D4196:145a-12": "phan par yang ni mdzad pa yin //",
    "T10D4196:145a-13": "rga nad 'chi ba'i sdug bsngal gyis //",
    "T10D4196:145a-14": "dang gis 'jig rten sdug bsngal na //",
    "T10D4196:145a-15": "rma la lan tshva ji bzhin du //",
    "T10D4196:145a-16": "mkhas pa su zhig dmod pa 'debs //",
    "T10D4196:145a-17": "de yang byams pa la gnas shing //",
    "T10D4196:145a-18": "rtag tu snying rje'i bdag nyid can //",
    "T10D4196:145a-19": "de bzhin gshegs pa'i gsung bsil ba'i //",
    "T10D4196:145a-20": "chu yis 'jig rten tshim par mdzad //",
    "T10D4196:145a-21": "de nas bram ze de rnams yud tsam zhig mgo thur du smad nas bsams te /",
    "T10D4196:145a-22": "dge bsnyan de la rjes dang bcas pa'i mig gdangs pas bltas te /",
    "T10D4196:145a-23": "smras pa kye gan dha rab shin tu brtags pa'i",
    "T10D4196:145a-24": "gnas rnyad nas khyod kyis rab tu dad pas bdag",
    "T10D4196:145a-25": "cag ngo mtshar du byas so //",
    "T10D4196:145a-26": "mang du smrang pas ci zhig bya ste /",
    "T10D4196:145a-27": "gan dha ra zhes bya ba'i yi ge ni don phyin ci ma log par grags pa yin te /",
    "T10D4196:145a-28": "ci'i phyir zhe na /",
    "T10D4196:145a-29": "go zhes bya bas ru bshad //",
    "T10D4196:145a-30": "sa de gang zhig yang dag 'dzin //",
    "T10D4196:145a-31": "skyes bu da ma pa de rnams ni /",
    "T10D4196:145a-32": "dam pas 'dzin zhes bshad do //",
    "T10D4196:145a-33": "ci'i phyir nas 'di ni /",
    "T10D4196:145a-34": "khyed cag rnams kyis 'dzin mi byed //",
    "T10D4196:145a-35": "gang phyir khyed kyi yon tan bsdags //",
    "T10D4196:145a-36": "mgon po sangs rgyas la brten yin //",
    "T10D4196:145a-37": "de nas dge bsnyen des bram ze rnams kyi sems snod du rung bar byas par shes te /",
    "T10D4196:145a-38": "da ni sangs rgyas kyi yon tan bshad pa'i dus yin no snyam nas /",
    "T10D4196:145a-39": "yang dag par dga' ba'i bzhin gyis gzengs bstod de smras pa /",
    "T10D4196:145a-40": "gang khyed rnams sangs rgyas bcom ldan 'das la dad",
    "T10D4196:145a-41": "pa skyes par gyur pas bdag ni mchog tu yang",
    "T10D4196:145a-42": "dga' ba skyes par gyur mod kyi /",
    "T10D4196:145a-43": "'on kyang dad pa 'di nyid 'phel bar bya ba'i",
    "T10D4196:145a-44": "phyir yon tan dang skyon gyi mtshan nyid rjes su",
    "T10D4196:145a-45": "dran par bya ste /",
    "T10D4196:145a-46": "de ci'i phyir zhe na /",
    "T10D4196:145a-47": "gang tshe 'gro ba yon tan rab rtog tshe //",
    "T10D4196:145b-0": "rgyal ba yon @145b tan rgya mtsho gcig bur mthong //",
    "T10D4196:145b-1": "zhi dang dga' ba skyes par gyur mod kyi //",
    "T10D4196:145b-2": "tshul khrims ting 'dzin shes rab kyis //",
    "T10D4196:145b-3": "sangs rgyas dang mnyam gang na'ang yod ma yin //",
    "T10D4196:145b-4": "dper na ri rab mnyam pa'i rin med //",
    "T10D4196:145b-5": "rgya mtsho mnyam pa'i mtsho ni yod ma yin //",
    "T10D4196:145b-6": "de bzhin sangs rgyas dang mnyams stengs sam //",
    "T10D4196:145b-7": "mkha' la lus can mchog de yod ma yin //",
    "T10D4196:145b-8": "sh'akya'i khyu mchog des ni gang phyir dal bas dka' bar ma zhugs ci zhig yod //",
    "T10D4196:145b-9": "thub pas phan pa'i don du lan mang dgongs te ma gzigs de ni gang zhig yod //",
    "T10D4196:145b-10": "de la skyabs song drang srong des ni phan gdags ma byas de ni gang zhig yod //",
    "T10D4196:145b-11": "'di nas des gsungs lam la rab gnas nyon mongs dgra bcom de ni su zhig yod //",
    "T10D4196:145b-12": "mu stegs kun las rgyal de bde bar gshegs zhes",
    "T10D4196:145b-13": "yon tan rnams rgyas dri med grags pa'i kha bye",
    "T10D4196:145b-14": "gzhan su yod // phug na seng ge lta bur",
    "T10D4196:145b-15": "lha yul sa stengs dag na 'jigs med rang gi",
    "T10D4196:145b-16": "gsung mchog sgrogs pa gzhan su yod ;",
    "T10D4196:145b-17": "/ rtag tu yid 'ong gsung gis las dang nyon",
    "T10D4196:145b-18": "mongs dag gi gnas skabs rjes su ston pa mdzad",
    "T10D4196:145b-19": "pa'ang gzhan su yod //",
    "T10D4196:145b-20": "gang gis mchod rten mkha' la sprin dkar lta bur",
    "T10D4196:145b-21": "'gro ba yang dag brgyan pa 'ga' yang 'di na",
    "T10D4196:145b-22": "yod ma yin // de nas bram ze de rnams",
    "T10D4196:145b-23": "de bzhin gshegs pa'i yon tan gyi bsngags pa thos",
    "T10D4196:145b-24": "yod ma yin // pa dang / sangs rgyas la mngon par dad par gyur to //",
    "T10D4196:145b-25": "'dis ci zhig ston pa yin zhe na /",
    "T10D4196:145b-26": "de ltar sangs rgyas kyi yon tan thos pas bcom ldan 'das la mngon par dang par shes pas /",
    "T10D4196:145b-27": "dad pa la ni gzhan rnams kyang yang dag par",
    "T10D4196:145b-28": "gzhug par bya'o zhes nye bar ston pa'i mdo brtsams",
    "T10D4196:145b-29": "ba yin no // de yang dge slong dag khyed rnams kyis gang rjes su brtse ba dang /",
    "T10D4196:145b-30": "gang snying brtse bar bya'o zhes rgya cher gsungs pa'i phyir te /",
    "T10D4196:145b-31": "sangs rgyas mchog la gsungs pa'i yon tan gyi phan",
    "T10D4196:145b-32": "yon gyi mdo sde dag la yang nye bar sbyar",
    "T10D4196:145b-33": "bar bya'o // gus par byas te chos nyan pa la yang brjod par bya'o //",
    "T10D4196:145b-34": "yang 'dis ci zhig ston ce na /",
    "T10D4196:145b-35": "de ltar sangs rgyas kyi yon tan thos pa don",
    "T10D4196:145b-36": "gzhan la mdon par zhen pa'i bram ze rnams kyang",
    "T10D4196:145b-37": "bcom ldan 'das la mngon par dad par 'gyur na",
    "T10D4196:145b-38": "/ sangs rgyas kyi yon tan thos pas rna dkrugs pa lta smos kyang ci dgos te /",
    "T10D4196:146a-0": "khyed rnams sangs rgyas kyi yon tan thos pas dad @146a * //",
    "T10D4196:146a-1": "pa rnam par 'phel bar ci'i phyir mi 'gyur te /",
    "T10D4196:146a-2": "de bas na sangs rgyas dang /",
    "T10D4196:146a-3": "sangs rgyas kyi bka' dag gi bsngags pa mnyan par shin tu 'dod pa'i khyim na gnas pa dang /",
    "T10D4196:146a-4": "rab tu byung ba khyed rnams kyis ma yengs par",
    "T10D4196:146a-5": "mnyan par bya'o zhes 'di ni yang dag par skul",
    "T10D4196:146a-6": "bar byed pa yin no//",
    "T10D4196:146a-7": "sangs rgyas mchog gi dpe ste dang po'o //",
    "T10D4196:146a-8": "rdzogs so /",
    "T10D4196:146a-10": "// / rgya gar gyi mkhan po dharma shr'i bha dra dang /",
    "T10D4196:146a-11": "lo ts'a ba ban de tshul khrims yon tan gyis bsgyur cing /"
}