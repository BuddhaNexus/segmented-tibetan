{
    "NK016(ma)010:0": "na rag dong sprugs phyag rgya gcig pa'i sgrub thabs zab don nying khu zhes bya bzhugs so //",
    "NK016(ma)010:1": "na rag gdong sprugs phyag rgya gcig pa'i sgrub thabs zab don nying khu zhes bya ba /",
    "NK016(ma)010:2": "rnam 'gyur srid zhi'i chos kun zag med kyi //",
    "NK016(ma)010:3": "lhan skyes bde chen rdo rjera ro mnyam gang //",
    "NK016(ma)010:4": "rab 'byams zhi khro'i 'khor lor snang mdzad pa'i //",
    "NK016(ma)010:5": "khyab bdag bla mar dngos kun dang bas 'dud //",
    "NK016(ma)010:6": "'dir rnal 'byor spyi'i skong bshags na rag dong sprugs",
    "NK016(ma)010:7": "kyi sgrub thabs rdo rje sems dpa' phyag rgya gcig",
    "NK016(ma)010:8": "pa'i sgo nas nyams su len par 'dod pas /",
    "NK016(ma)010:9": "yid dang mthun zhing shis pa'i gnas su stan bde ba la 'dug ste /",
    "NK016(ma)010:10": "thog mar rgyud sbyang ba ni /",
    "NK016(ma)010:11": "bla ma rig 'dzin rgyal ba zhi khro'i dkyil 'khor",
    "NK016(ma)010:12": "gyi lha tshogs thams cad badz+ra sa m+aa dzah zhes",
    "NK016(ma)010:13": "pas mkha' khyab tu sad par mos te /",
    "NK016(ma)010:14": "bdag dang mkha' mnyam sems can rnams //",
    "NK016(ma)010:15": "rdo rje slob dpon sangs rgyas dpal //",
    "NK016(ma)010:16": "dus gsum bzhugs la phyag 'tshal lo //",
    "NK016(ma)010:17": "mchog gsum bsten pa'i zhing gyur la //",
    "NK016(ma)010:18": "gnyis med yid kyis skyabs su mchi //",
    "NK016(ma)010:19": "dngos 'byor yid kyis rnam sprul pa'i //",
    "NK016(ma)010:20": "dag pa'i mchod pa bzhes su gsol //",
    "NK016(ma)010:21": "dngos grub chu bo gcod pa'i gegs //",
    "NK016(ma)010:22": "nyes byas ma lus bshags par bgyi //",
    "NK016(ma)010:23": "phyogs bcu 'khor gsum dag pa'i chos //",
    "NK016(ma)010:24": "ma chags spyod la rjes yi rang //",
    "NK016(ma)010:25": "dag pa'i mtha' bzhi dri ma med //",
    "NK016(ma)010:26": "rdzogs pa'i byang chub sems bskyed do //",
    "NK016(ma)010:27": "bde gshegs byang chub sems dpa' la //",
    "NK016(ma)010:28": "dag pa gsum gyi lus dbul lo //",
    "NK016(ma)010:29": "tshe rabs bgrangs pa'i las rnams kun //",
    "NK016(ma)010:30": "bsdus te byang chub chen por bsngo //",
    "NK016(ma)010:31": "zhes lan gsum brjod la /",
    "NK016(ma)010:32": "tshogs zhing rnams rang la bsdus te /",
    "NK016(ma)010:33": "sems nyid nam mkha' lta bu'i ngang la rtsol bral bsal bzhag med par dar cig bzhag go //",
    "NK016(ma)010:34": "de nas srung 'khor ni /",
    "NK016(ma)010:35": "stong nyid de'i ngang las /",
    "NK016(ma)010:36": "badz+ra ma h+aa sh+r+ai he ru ka /",
    "NK016(ma)010:37": "zhes brjod pas /",
    "NK016(ma)010:38": "bdag nyid skad cig gis rdo rje he ru ka",
    "NK016(ma)010:39": "sku mdog mthing nag rdo rje dang dung khrag 'dzin",
    "NK016(ma)010:40": "pa yum dang bcas pa'i skur gyur /",
    "NK016(ma)010:41": "h'u h'u h'u bi shwa badz+ra kro d+ha dz+wa la man+da phata phata phata /",
    "NK016(ma)010:42": "ha la ha la ha la h'u /",
    "NK016(ma)010:43": "zhes brjod pas yab yum gnyis kyi sbyor mtshams nas",
    "NK016(ma)010:44": "khro bo 'chol ba mtshon cha sna tshogs kyi char",
    "NK016(ma)010:45": "'bebs pa dpag tu med pa spros /",
    "NK016(ma)010:46": "badz+ra ma h+aa sh+r+ai he ru ka ma h+aa tsan+da",
    "NK016(ma)010:47": "sarba dush+t+aan+ta ka ha na da ha pa tsa h'u",
    "NK016(ma)010:48": "h'u h'u phata / ces bskur bas /",
    "NK016(ma)010:49": "khro bo'i tshogs nam mkha' gang ba rnams kyis bgegs thams cad bsdigs bskrad brlag par byas /",
    "NK016(ma)010:50": "badz+ra pany+tsa ra ram yam kham /",
    "NK016(ma)010:51": "khro bo'i tshogs rnams slar 'dus /",
    "NK016(ma)010:52": "khro bo'i rang bzhin gyi rdo rje'i gur khang chen",
    "NK016(ma)010:53": "pos gtams pa'i phyi rol kun tu bskal pa'i me",
    "NK016(ma)010:54": "dpung / dus mtha'i rlung nag /",
    "NK016(ma)010:55": "rgya mtsho'i rba rlabs 'khrug pa'i rwa ba gsum rim",
    "NK016(ma)010:56": "gyis phyogs kun gang bas mtshams bcad de cis kyang",
    "NK016(ma)010:57": "mi shigs par bsam mo //",
    "NK016(ma)010:58": "de dag ni sngon 'agro'o //",
    "NK016(ma)010:59": "dngos gzhi la gnyis kyi /",
    "NK016(ma)010:60": "dang po sbyor ba byang chub kyi sems rnam pa gnyis bskyed pa las /",
    "NK016(ma)010:61": "kun rdzob ni /",
    "NK016(ma)010:62": "bdag dang mtha' yas sems can rnams //",
    "NK016(ma)010:63": "ye nas sangs rgyas yin mod kyang //",
    "NK016(ma)010:64": "rtog pa'i dbang gis 'khor ba las //",
    "NK016(ma)010:65": "byang chub mchog tu sems skyed do //",
    "NK016(ma)010:66": "don dam ni /",
    "NK016(ma)010:67": "e ma'o ngo mtshar rmad kyi chos //",
    "NK016(ma)010:68": "rdzogs pa'i sangs rgyas kun gyi gsang //",
    "NK016(ma)010:69": "skye ba med las thams cad skyes //",
    "NK016(ma)010:70": "skyes pa nyid na skye ba med //",
    "NK016(ma)010:71": "de bzhin du skye ba'i gnas su 'gag pa dang /",
    "NK016(ma)010:72": "gnas pa dang /",
    "NK016(ma)010:73": "dmigs pa dang /",
    "NK016(ma)010:74": "'gro 'ong rnams bcug go //",
    "NK016(ma)010:75": "gnyis pa ting nge 'dzin gyi rim pa la gnyis te /",
    "NK016(ma)010:76": "dngos dang /",
    "NK016(ma)010:77": "zhar byung ngo //",
    "NK016(ma)010:78": "dang po la'ang drug las /",
    "NK016(ma)010:79": "dang po ting nge 'dzin gsum bsgom pa ni /",
    "NK016(ma)010:80": "dngos rnams nyid na dngos med pa //",
    "NK016(ma)010:81": "rtog pa'i smra bsam yul las 'das //",
    "NK016(ma)010:82": "de bzhin nyid dbyings ye shes te //",
    "NK016(ma)010:83": "de phyir dngos po dngos med pa'o //",
    "NK016(ma)010:84": "'di ltar snang ba'i chos thams cad mi dmigs shing",
    "NK016(ma)010:85": "spros pa dang bral ba stong pa nyid du bsgom",
    "NK016(ma)010:86": "pa ni de ting ngo //",
    "NK016(ma)010:87": "de bzhin nyid ni spros med kyang //",
    "NK016(ma)010:88": "rang bzhin kun tu snang ba'i dbyings //",
    "NK016(ma)010:89": "sems can kun la snying brtse'i phyir //",
    "NK016(ma)010:90": "nam mkha' la ni nam mkha' bsgom //",
    "NK016(ma)010:91": "de bzhin nyid ma rtogs pa'i sgyu ma lta bu'i",
    "NK016(ma)010:92": "sems can rnams la 'dzin med sgyu ma lta bu'i",
    "NK016(ma)010:93": "snying rje chen po mkha' khyab tu sgom pa ni",
    "NK016(ma)010:94": "kun snang ngo // dngos po med las dngos po'i sprin //",
    "NK016(ma)010:95": "sna tshogs rnam par 'byung zhing 'gyur //",
    "NK016(ma)010:96": "gzhi rtsa med pa'i sems nyid ni //",
    "NK016(ma)010:97": "chos rnams kun gyi rtsa ba yin //",
    "NK016(ma)010:98": "sems nyid yi ge'i rang bzhin te //",
    "NK016(ma)010:99": "yi ge yid bzhin rin chen sprin //",
    "NK016(ma)010:100": "yi ge mchog ni bsgom par bya //",
    "NK016(ma)010:101": "rang rig snang stong gnyis su med pa'i rang bzhin",
    "NK016(ma)010:102": "a dkar po'i rnam par bsgom pa ni rgyu'i ting",
    "NK016(ma)010:103": "nge 'dzin no // gnyis pa rten dang brten pa'i dkyil 'khor bskyed pa ni /",
    "NK016(ma)010:104": "sems nyid a dkar po dri ma med par gsal ba las /",
    "NK016(ma)010:105": "e yam wam lam sum ram rnams chad /",
    "NK016(ma)010:106": "s+pha ra na phata /",
    "NK016(ma)010:107": "sam ha ra na h+au /",
    "NK016(ma)010:108": "'phro 'dus yongs su gyur ba las /",
    "NK016(ma)010:109": "e las nam mkha' chos kyi 'byung gnas 'byams klas pa'i dbyings su /",
    "NK016(ma)010:110": "yam las rlung gi dkyil 'khor ljang gu g.yo ba'i ba dan gyis mtshan pa /",
    "NK016(ma)010:111": "wam las chu'i dkyil 'khor dkar po zlum po /",
    "NK016(ma)010:112": "lam las sa'i dkyil 'khor ser po gru bzhi /",
    "NK016(ma)010:113": "sum las rin po che sna bzhi'i rang bzhin gyi ri rab zur bzhi /",
    "NK016(ma)010:114": "ram las me'i khor yug nam mkha'i mtha' klas par 'bar ba'o //",
    "NK016(ma)010:115": "ri rab kyi steng du rgyu'i a las b+h+ru chad /",
    "NK016(ma)010:116": "s+pha ra sam ha b+h+rum bi shwa bi shud+d+he badz+ra dz+ny+aa na tsakra man+da la b+h+rum /",
    "NK016(ma)010:117": "b+h+rum yig yongs su gyur pa las /",
    "NK016(ma)010:118": "ye shes rin po che 'bar ba'i gzhal yas khang /",
    "NK016(ma)010:119": "rgya phyogs bcur yongs su ma chad pa /",
    "NK016(ma)010:120": "yon tan dpag tu med pa rgyas pa'i spyir gru bzhir gyur pa /",
    "NK016(ma)010:121": "lhag pa'i ye shes rin po che'i glo 'bur gyis mdzes pa /",
    "NK016(ma)010:122": "rtse mo phyogs bcu dus bzhi'i sangs rgyas kyi dkyil",
    "NK016(ma)010:123": "'khor ma lus pa thams cad so so ma yin",
    "NK016(ma)010:124": "zhing ngo bo nyid gcig pa'i ye shes kun tu",
    "NK016(ma)010:125": "'khyil ba / ye shes bsam gyis mi khyab pa'i",
    "NK016(ma)010:126": "ye shes rin po che'i dbyibs dang gzhi dang rgyan",
    "NK016(ma)010:127": "dang kha dog dang /",
    "NK016(ma)010:128": "bkod pa tshad med pas 'phags pa /",
    "NK016(ma)010:129": "zag pa med pa'i 'dod yon gyi rnam pa ma",
    "NK016(ma)010:130": "tshang ba med pa thams cad kyis nam mkha'i mtha'",
    "NK016(ma)010:131": "klas par gang ba'i dbus su /",
    "NK016(ma)010:132": "seng ge chen po brgyad kyis btegs pa'i rin po",
    "NK016(ma)010:133": "che'i khri bkod pa phul du byung ba'i steng du",
    "NK016(ma)010:134": "/ pam pad+ma man+dala /",
    "NK016(ma)010:135": "ma s+aur+ya man+dala /",
    "NK016(ma)010:136": "a tsan+d+ra man+dala /",
    "NK016(ma)010:137": "pad nyi zla ba'i gdan cha shas yongs su rdzogs par gyur /",
    "NK016(ma)010:138": "rang gi sems nyid a dkar po dri ma med",
    "NK016(ma)010:139": "par gsal ba zla ba'i gdan gyi steng du babs",
    "NK016(ma)010:140": "/ de yongs su gyur pa las h'u yig mthing ga gsal zhing 'bar ba /",
    "NK016(ma)010:141": "s+pha ra de las 'od zer 'phros sangs rgyas kyi mdzad pa bsgrubs /",
    "NK016(ma)010:142": "sam ha slar 'dus h+au la thim /",
    "NK016(ma)010:143": "h'u yongs su gyur pa las /",
    "NK016(ma)010:144": "h'u badz+ra d+h+rim ka /",
    "NK016(ma)010:145": "rang nyid bcom ldan 'das dpal rdo rje sems dpa'",
    "NK016(ma)010:146": "sku mdog mthing ga in+d+ra n+ai la'i lhun po la",
    "NK016(ma)010:147": "nyi ma shar ba ltar 'od zer rab tu 'bar",
    "NK016(ma)010:148": "ba / zhal gcig phyag gnyis pa /",
    "NK016(ma)010:149": "zhi zhing rab tu 'dzum pa'i mdangs gsal ba'i zhal",
    "NK016(ma)010:150": "gyi 'gyur ba ting nge 'dzin gyis rnam par rol",
    "NK016(ma)010:151": "pa'i nyams can / mtshan dang dpe byad kyis 'bar ba /",
    "NK016(ma)010:152": "phyag g.yas rdo rje thugs kar 'dzin cing /",
    "NK016(ma)010:153": "g.yon dril bu dkur brten pas yum la 'khyud pa /",
    "NK016(ma)010:154": "dbu skra ral ba'i thor tshugs can /",
    "NK016(ma)010:155": "zhabs gnyis rdzogs pa'i skyil mo krung gis brtan par bzhugs pa'o //",
    "NK016(ma)010:156": "yab kyi thugs ka nas m+aum chad /",
    "NK016(ma)010:157": "s+pha ra sam ha 'phro 'dus yongs su gyur pa las /",
    "NK016(ma)010:158": "m+aum d+h+aa t+we shwa r+ai /",
    "NK016(ma)010:159": "yab kyi g.yon phyogs nye ba'i pang du yum rdo",
    "NK016(ma)010:160": "rje dbyings phyug ma sngon mo g.yas dril bu 'dzin",
    "NK016(ma)010:161": "pas yab la 'khyud cing /",
    "NK016(ma)010:162": "g.yon rdo rje thugs kar 'dzin pa /",
    "NK016(ma)010:163": "brtul zhugs kyi skyil mo krung gis 'khril ba /",
    "NK016(ma)010:164": "gnyis ka'ang lha rdzas kyi dar dkar po gser gyi ngang ris can gyi stod g.yogs dang /",
    "NK016(ma)010:165": "tshi gu'i smad dkris /",
    "NK016(ma)010:166": "kha dog sna tshogs pa'i cod pan /",
    "NK016(ma)010:167": "zi ldir /",
    "NK016(ma)010:168": "gar gyi phu rung ste dar gyi chos gos lnga dang /",
    "NK016(ma)010:169": "rin po che'i dbu rgyan /",
    "NK016(ma)010:170": "snyan cha /",
    "NK016(ma)010:171": "mgul rgyan /",
    "NK016(ma)010:172": "se mo do /",
    "NK016(ma)010:173": "do shal /",
    "NK016(ma)010:174": "ska rags /",
    "NK016(ma)010:175": "phyag zhabs kyi gdu bu ste rin po che'i rgyan brgyad kyis mdzes par spras pa /",
    "NK016(ma)010:176": "mnyen lcugs 'khril ldem gzhon tshul can /",
    "NK016(ma)010:177": "gsal 'tsher lhun sdug gzi byin ldan pa ste /",
    "NK016(ma)010:178": "zhi ba'i nyams dgu rgyas pa /",
    "NK016(ma)010:179": "sangs rgyas kyi sprin phung mtha' yas par 'char ba'i",
    "NK016(ma)010:180": "'od zer kha dog drug gi snang ba re re",
    "NK016(ma)010:181": "yang bye ba phrag drug drug tu 'phro zhing 'bar",
    "NK016(ma)010:182": "ba'i klong na bde stong gnyis su med pa'i ngo",
    "NK016(ma)010:183": "bor bzhugs pa yab yum gnyis ka'i srog gi gor",
    "NK016(ma)010:184": "rang dang 'dra ba'i ye shes sems dpa' rgyan dang",
    "NK016(ma)010:185": "phyag mtshan spangs pa re re'i thugs kar zla ba",
    "NK016(ma)010:186": "la gnas pa'i h'u m+aum gyis mtshan par bsam mo",
    "NK016(ma)010:187": "/ gsum pa dbang bskur zhing byin gyis brlab pa ni /",
    "NK016(ma)010:188": "de las 'od zer 'phros pas phyogs bcu dus bzhi'i",
    "NK016(ma)010:189": "de bzhin gshegs pa thams cad dbang gi lha rigs",
    "NK016(ma)010:190": "lnga yab yum gyi rnam par badz+ra sa m+aa dzahs",
    "NK016(ma)010:191": "spyan drangs / sarba ta th+aa ga ta ma h+aa",
    "NK016(ma)010:192": "a nu r+aa ga na badz+ra swa b+h+aa wa +aat+ma",
    "NK016(ma)010:193": "spyan drangs / ko&a ham / zhes bskul bas /",
    "NK016(ma)010:194": "de rnams gnyis su med par sbyor ba mdzad /",
    "NK016(ma)010:195": "rjes chags kyi mes zhu ba'i ye shes lnga'i chu",
    "NK016(ma)010:196": "rgyun mgo bo'i gnas lngar babs te dbang bskur bar",
    "NK016(ma)010:197": "gyur / rdo rje bsdams pa las gung mo gnyis gshibs nas brkyang pa spyi bor bzhag la /",
    "NK016(ma)010:198": "mo ma h+aa sh+au nya t+aa dz+ny+aa na badz+ra swa b+h+aa wa +aat+ma ko&a ham /",
    "NK016(ma)010:199": "de bzhin du mdzub mo brkyang ba dpral bar /",
    "NK016(ma)010:200": "ma h+aa +aa dar+sha srin lag brkyang pa rna ltag g.yas par /",
    "NK016(ma)010:201": "ma h+aa sa ma t+aa /",
    "NK016(ma)010:202": "mthe bong brkyang pa ltag par /",
    "NK016(ma)010:203": "mo ma h+aa pra t+ya bee k+sha na mthe chung brkyang pa rna ltag g.yon par /",
    "NK016(ma)010:204": "ma h+aa kri t+ya nush+th+aa na zhes dbang bskur bas nyon mongs pa lnga'i dri ma sbyangs /",
    "NK016(ma)010:205": "phung po lnga rigs lnga'i sangs rgyas su gnas gyur /",
    "NK016(ma)010:206": "chu' lhag ma spyi bor brtan pa yongs su gyur",
    "NK016(ma)010:207": "pa las mi bskyod pa bdag por gyur pa'i rigs",
    "NK016(ma)010:208": "lnga sprul sku'i cha byad can gyis dbu brgyan par",
    "NK016(ma)010:209": "bsam la / phung po lnga dag pa rigs lnga'i sangs rgyas su nga rgyal bya'o //",
    "NK016(ma)010:210": "de nas byin gyis rlob pa ni /",
    "NK016(ma)010:211": "spyi bor zla ba la gnas pa'i dkar po /",
    "NK016(ma)010:212": "de'i 'od zer gyis de bzhin gshegs pa thams cad kyi thugs rgyud bskul /",
    "NK016(ma)010:213": "sku rdo rje'i lha tshogs nam mkha' gang bar byon /",
    "NK016(ma)010:214": "la thim /",
    "NK016(ma)010:215": "de bzhin gshegs pa thams cad kyi sku dang gnyis su med par gyur /",
    "NK016(ma)010:216": "yongs su gyur pa las rnam snang dkar po 'khor lo 'dzin pas rgyas btab par bsam la /",
    "NK016(ma)010:217": "rdo rje'i phyag rgya spyi bor gtugs pa /",
    "NK016(ma)010:218": "sarba ta th+aa ga ta ma h+aa k+aa ya badz+ra swa b+h+aa wa +aat+ma ko&a ham /",
    "NK016(ma)010:219": "mgrin par pad+ma la gnas pa'i +aam dmar po /",
    "NK016(ma)010:220": "de'i 'od zer gyis de bzhin gshegs pa thams cad kyi thugs rgyud bskul /",
    "NK016(ma)010:221": "gsung rdo rje'i lha tshogs nam mkha' gang bar byon /",
    "NK016(ma)010:222": "+aam la thim /",
    "NK016(ma)010:223": "de bzhin gshegs pa thams cad kyi gsung dang gnyis su med par gyur /",
    "NK016(ma)010:224": "+aam yongs su gyur pa las snang mtha' dmar po pad+ma 'dzin pas rgyas btab par bsam la /",
    "NK016(ma)010:225": "rdo rje'i rgya mgrin par /",
    "NK016(ma)010:226": "sarba ta th+aa ga ta ma h+aa w+aa ka badz+ra swa s+b+h+aa wa +aat+ma ko&a ham /",
    "NK016(ma)010:227": "snying gar nyi ma la gnas pa'i h'u sngon po /",
    "NK016(ma)010:228": "de'i 'od zer gyis de bzhin gshegs pa thams cad kyi thugs rgyud bskul /",
    "NK016(ma)010:229": "thugs rdo rje'i lha tshogs nam mkha' gang bar byon /",
    "NK016(ma)010:230": "h'u la thim /",
    "NK016(ma)010:231": "de bzhin gshegs pa thams cad kyi thugs dang gnyis su med par gyur /",
    "NK016(ma)010:232": "h'u yongs su gyur pa las mi bskyod pa sngon",
    "NK016(ma)010:233": "po rdo rje 'dzin pas rgyas btab par bsam la",
    "NK016(ma)010:234": "/ rdo rje'i rgya snying gar /",
    "NK016(ma)010:235": "sarba ta th+aa ga ta ma h+aa tsit+ta badz+ra swa b+h+aa wa +aat+ma ko&a ham /",
    "NK016(ma)010:236": "zhes rdo rje gsum du nga rgyal bya'o //",
    "NK016(ma)010:237": "bzhi pa ye shes kyi dkyil 'khor dang gnyis su med par bya ba la bzhi las /",
    "NK016(ma)010:238": "dang po snyan gsan dbab pa ni /",
    "NK016(ma)010:239": "rang gi thugs kar dwangs ma'i srog h'u mthing ga",
    "NK016(ma)010:240": "ye shes lnga'i rang bzhin rtag tu 'char bzhin pa",
    "NK016(ma)010:241": "/ de las byung ba'i 'od zer gyis phyogs bcu",
    "NK016(ma)010:242": "dus bzhi'i de bzhin gshegs pa thams cad bskul bas",
    "NK016(ma)010:243": "/ / chos sku 'gyur ba med pa'i ngang las",
    "NK016(ma)010:244": "gzugs sku rdo rje sems dpa' yab yum gyi rnam",
    "NK016(ma)010:245": "par sad par bsam la /",
    "NK016(ma)010:246": "lag gnyis lcags kyu'i phyag rgya dang bcas pas /",
    "NK016(ma)010:247": "h'u stong pa shin tu yod med rnal 'byor mthus //",
    "NK016(ma)010:248": "nam mkha' bzhin las dam tshig nye bar gnas //",
    "NK016(ma)010:249": "bde bshegs bde bar gshegs mdzad dgongs su gsol //",
    "NK016(ma)010:250": "rdo rje sems dpa' khyod bdag skal bzang dpal //",
    "NK016(ma)010:251": "ye shes e h+ye tshur byon hi tshur byon b+ha ga w+aan bcom ldan 'das /",
    "NK016(ma)010:252": "ma h+aa k+aa ru ni ka /",
    "NK016(ma)010:253": "thugs rje chen po dang ldan pa /",
    "NK016(ma)010:254": "dri sh+ya gzigs shig /",
    "NK016(ma)010:255": "hoh sa ma ya s+t+wamh dus la bab po gnyis pa spyan drang ba ni //",
    "NK016(ma)010:256": "thugs rje lcags kyus thugs dam rgyud bskul zhing //",
    "NK016(ma)010:257": "byams pa'i zhags pas gnas nas spyan yang 'dren //",
    "NK016(ma)010:258": "lcags sgrog bka' yi pho nya gnas bskyod la //",
    "NK016(ma)010:259": "bde gshegs bzhugs shing rnam grol dgyes pa bskyed //",
    "NK016(ma)010:260": "dam tshig pa'i thugs ka nas spros pa'i dzahmh'u bam",
    "NK016(ma)010:261": "hohs ye shes pa dgug bcings bsdams la dgyes pa",
    "NK016(ma)010:262": "skyed nas / dam tshig gi dkyil 'khor dang me ri 'dab 'byor du bzhugs par bsam mo //",
    "NK016(ma)010:263": "gsum pa rig pa'i me tog dor ba ni /",
    "NK016(ma)010:264": "badz+ra sa ma ya /",
    "NK016(ma)010:265": "+aam badz+ra h'u badz+ra s+w+aa badz+ra h+aa badz+ra zhes dor bas /",
    "NK016(ma)010:266": "dam tshig pa dang ye shes pa gnyis kyi sku",
    "NK016(ma)010:267": "gsung thugs yon tan phrin las rnams gnyis su med",
    "NK016(ma)010:268": "par bsam mo // bzhi pa dngos grub bskul zhing bstim pa ni //",
    "NK016(ma)010:269": "ye shes rgyal po sku gsung thugs //",
    "NK016(ma)010:270": "yon tan phrin las rmad po che //",
    "NK016(ma)010:271": "de nyid du ni mnyam sbyor bas //",
    "NK016(ma)010:272": "phyag rgya chen por bdag sbyor cig /",
    "NK016(ma)010:273": "badz+ra sa ma ya h'u /",
    "NK016(ma)010:274": "gnyis su med par bsdus shig /",
    "NK016(ma)010:275": "badz+ra sa ma ya s+t+wam /",
    "NK016(ma)010:276": "byin gyis rlobs pa'i dus la bab bo //",
    "NK016(ma)010:277": "mo badz+ra sa ma ya hoh bdag la mnyes par mdzod cig /",
    "NK016(ma)010:278": "ces bskul nas /",
    "NK016(ma)010:279": "dzahmh'u bam hoh zhes phyag rgya bzhis dkyil 'khor gyi",
    "NK016(ma)010:280": "'khor lo chu la chu bzhags pa bzhin dbyer med",
    "NK016(ma)010:281": "du gyur par bsam mo //",
    "NK016(ma)010:282": "lnga pa bzlas pa bya ba ni /",
    "NK016(ma)010:283": "rang dam tshig sems dpa' rdor sems su gsal ba'i srog gi gor rang 'dra'i ye shes sems dpa' /",
    "NK016(ma)010:284": "de'i thugs kar zla ba la ting nge 'dzin sems",
    "NK016(ma)010:285": "dpa' h'u yig gi mthar g.yas bskor du yi ge",
    "NK016(ma)010:286": "brgya pa'i sngags phreng kha dog dkar po 'od 'bar",
    "NK016(ma)010:287": "ba / s+pha ra de las byung ba'i 'od zer",
    "NK016(ma)010:288": "gyis phyogs bcu dus bzhi'i de bzhin gshegs pa sras",
    "NK016(ma)010:289": "dang bcas pa thams cad kyi thugs rgyud bskul /",
    "NK016(ma)010:290": "bdag dang mkha' khyab kyi de bzhin gshegs pa thams cad kyi zhal nas sngags kyi sgra dang /",
    "NK016(ma)010:291": "thugs rje'i 'od zer 'phros pas khams gsum thams cad snang bar byas /",
    "NK016(ma)010:292": "ngan song rnams sbyangs /",
    "NK016(ma)010:293": "dmigs yul gtso bor gyur pa'i sems can thams cad sangs rgyas kyi zhing du bsgral /",
    "NK016(ma)010:294": "sam ha 'od zer rnams slar 'dus te rang la",
    "NK016(ma)010:295": "thim pas snod bcud thams cad lha sngags 'od gsal",
    "NK016(ma)010:296": "gyi 'khor lor sad par mos la /",
    "NK016(ma)010:297": "badz+ra sa t+wa sa ma ya /",
    "NK016(ma)010:298": "sogs yig brgya'i dzapa brgya stong la sogs pa ste /",
    "NK016(ma)010:299": "tha ma yang nyer gcig las mi nyung bazla'o //",
    "NK016(ma)010:300": "yang dgos pa khyad par can gyi slad du las sbyor gyi bzlas pa byed par spro na /",
    "NK016(ma)010:301": "yig brgya'i sham bur /",
    "NK016(ma)010:302": "da ha da ha sarba na ra ka ga te",
    "NK016(ma)010:303": "sogs ngan song sbyong ba'i sngags sbrel ba'ang cung zad",
    "NK016(ma)010:304": "re bzla zhing / gnas lung lta bu dang 'brel na phyir zlog gi brab rdzas la basngagasa so //",
    "NK016(ma)010:305": "drug pa bsdu zhing ldang ba ni /",
    "NK016(ma)010:306": "nyal ba'am mthun sdu ba'i tshe /",
    "NK016(ma)010:307": "s+pha ra thugs ka'i h'u yig las 'od zer gyi",
    "NK016(ma)010:308": "sprin 'phros pas snod bcud thams cad dag cing 'od",
    "NK016(ma)010:309": "gsal bar byas sam ha dag pa'i snod bcud thams",
    "NK016(ma)010:310": "cad gzhal yas khang la thim /",
    "NK016(ma)010:311": "de dam tshig sems dpa' yab yum la thim /",
    "NK016(ma)010:312": "yum yab la /",
    "NK016(ma)010:313": "de ye shes sems dpa' la /",
    "NK016(ma)010:314": "de ting nge 'dzin sems dpa' h'u la /",
    "NK016(ma)010:315": "h'u gyen rdzogs n+aa da'i bar du thim nas rnam",
    "NK016(ma)010:316": "par rtog med lhun grub nam mkha' lta bu'i ngang",
    "NK016(ma)010:317": "la mnyam par bzhag /",
    "NK016(ma)010:318": "nyal ba las ldang ba'am /",
    "NK016(ma)010:319": "thun las ldang ba ni /",
    "NK016(ma)010:320": "h'u badz+ra d+h+rika ces brjod pas /",
    "NK016(ma)010:321": "skad cig gis rang nyid dpal rdo rje sems dpa' snang stong sgyu ma lta bu'i skur langs te /",
    "NK016(ma)010:322": "snang grags 'gyu gsum la lha sngags 'od gsal gyi",
    "NK016(ma)010:323": "'khor los rgyas btab nas thun mtshams thams cad don",
    "NK016(ma)010:324": "yod par spyad / de yang langs ma thag /",
    "NK016(ma)010:325": "de ltar gyur pa'i spyi bor mo /",
    "NK016(ma)010:326": "mgrin par +aah snying gar h'u yig gis mtshan par bsam la /",
    "NK016(ma)010:327": "spyi bor khu tshur gnyis mdud cing /",
    "NK016(ma)010:328": "badz+ra k+aa w+aa tsi rak+sha ham /",
    "NK016(ma)010:329": "zhes pas /",
    "NK016(ma)010:330": "lus rdo rje'i go chas zhu lugs su g.yogs pas",
    "NK016(ma)010:331": "sgo gsum rdo rje gsum dang dbyer mi phyed par",
    "NK016(ma)010:332": "bsam zhing / thams cad ma lus sku gsung thugs //",
    "NK016(ma)010:333": "sku gsung thugs kyis kun la khyab //",
    "NK016(ma)010:334": "ces brjod cing nga rgyal bya /",
    "NK016(ma)010:335": "bsngo ba dang shis pa brjod pas mtha' brgyan no //",
    "NK016(ma)010:336": "'di ni yo ga rnam pa gsum gyi sgor zhugs",
    "NK016(ma)010:337": "pa'i rnal 'byor pa rnams kyi nyams chag skong zhing",
    "NK016(ma)010:338": "rtog sgrib sbyong ba'i spyi khrus rmad du byung ba",
    "NK016(ma)010:339": "yin pas na rgyun gyi nyams len la phan phyir",
    "NK016(ma)010:340": "bris pa ste / rdo rje sems dpa' bum pa'i dbang gis lus kyi dri ma sbyong ba dang /",
    "NK016(ma)010:341": "lha dbang gis dag pa'i snang ba rab 'byams su",
    "NK016(ma)010:342": "bstan pa 'tha' brten bzlas lung dang bcas pa'i dbang",
    "NK016(ma)010:343": "dang rjes su 'brel ba'i nyams len no //",
    "NK016(ma)010:344": "gzhan yang mkha' 'gro'i gtor dbang dang 'brel bar gtan",
    "NK016(ma)010:345": "pa med pa'i mchod sbyin la brten nas rang bzhin",
    "NK016(ma)010:346": "dbyings kyi mkha' 'gro dang gnyis su med par bya",
    "NK016(ma)010:347": "ba'i gdams pa dang /",
    "NK016(ma)010:348": "rtsal dbang dang rjes su 'brel bar lhag pa'i ye",
    "NK016(ma)010:349": "shes ngos bzung zhing bskyang ba'i gdams pa rnams kyang",
    "NK016(ma)010:350": "nyams su len par spro na khrid yig bkol byang",
    "NK016(ma)010:351": "ltar shes par bya'o //",
    "NK016(ma)010:352": "yang dkyil 'khor gyi 'khor lo yongs su rdzogs pa bsgom par mi nus pa'am mi spro ba dag /",
    "NK016(ma)010:353": "phyag rgya gcig pa tsam la bsnyen pa byed par 'don na'ang /",
    "NK016(ma)010:354": "'di nyid thun bzhir bcad nas bsgom zhing lha sngags 'od gsal gyi /",
    "NK016(ma)010:355": "'khor lo las mi 'da' bas /",
    "NK016(ma)010:356": "yig brgya 'bum phrag gsum mam tha ma'ang 'bum phrag",
    "NK016(ma)010:357": "gcig kha skong dang bcas pa las mi nyung ba",
    "NK016(ma)010:358": "bzla zhing / dus bsnyen ni zla drug ma nas zla gcig gi bar ro //",
    "NK016(ma)010:359": "gnyis pa zhar byung ni /",
    "NK016(ma)010:360": "nyer mkho'i cho ga sbyar tshul te /",
    "NK016(ma)010:361": "de la gnas lung dang /",
    "NK016(ma)010:362": "sbyin sreg gnyis las /",
    "NK016(ma)010:363": "dang po ni /",
    "NK016(ma)010:364": "sngon 'gro bsang chu sgrub pa nas mchod rdzas byin",
    "NK016(ma)010:365": "rlabs kyi bar dong sprugs kyi cho ga rgyas pa",
    "NK016(ma)010:366": "bzhin bya ba yin mod /",
    "NK016(ma)010:367": "ma khom na srung 'khor 'dir bshad pa dang /",
    "NK016(ma)010:368": "bshags pa ye nas mnyam nyid /",
    "NK016(ma)010:369": "dam bca' kun tu bzang po'i sho lo ka gcig /",
    "NK016(ma)010:370": "mchod pa bsang sbyang byin rlabs ni sngags rnams brjod pa tsam la bsdus kyang rung la /",
    "NK016(ma)010:371": "dngos gzhi kun rdzob sems bskyed nas bzlas pa'i bar",
    "NK016(ma)010:372": "phyag rgya gcig pa'i rnal 'byor 'dir bstan ltar byas",
    "NK016(ma)010:373": "rjes / bum pa bskyed sngags tsam gyis zhi ba rigs lnga bskyed nas /",
    "NK016(ma)010:374": "bskur /",
    "NK016(ma)010:375": "rlob /",
    "NK016(ma)010:376": "dbab /",
    "NK016(ma)010:377": "drang /",
    "NK016(ma)010:378": "bstim /",
    "NK016(ma)010:379": "brtan /",
    "NK016(ma)010:380": "mchod cing bstod de yig brgya bzlas la bzhu brtul bya /",
    "NK016(ma)010:381": "de nas gnas lung gi cho ga gzhan 'dra ba",
    "NK016(ma)010:382": "las skyabs 'gro'i rjes su 'jug pa rgyas bsdus ji",
    "NK016(ma)010:383": "ltar rigs pas dkyil 'khor du bcug nas /",
    "NK016(ma)010:384": "ngan song gnas 'dren gyi dbang dang /",
    "NK016(ma)010:385": "rdor sems su bskyed pa la ye shes lnga'i dbang dang /",
    "NK016(ma)010:386": "sku gsung thugs dbang rnams dkyus ltar ram /",
    "NK016(ma)010:387": "bsdu na ye shes lnga dang rdo rje gsum gyis",
    "NK016(ma)010:388": "dbang sngags rgya tsam gyis bskur kyang chad pa'i skyon",
    "NK016(ma)010:389": "med do // gnyis pa sbyin sreg ni /",
    "NK016(ma)010:390": "'dir nyer mkho rgyugs che ba'i dbang du byas nas zhi ba'i sreg blugs la sbyor te /",
    "NK016(ma)010:391": "de yang sngon 'gro rgyas bsdus kyi 'dor len bshad ma thag pa ltar dang /",
    "NK016(ma)010:392": "dngos gzhi bdag bskyed phyag rgya gcig pa'i rnal 'byor",
    "NK016(ma)010:393": "bzlas pa'i bar byas rjes dkyil 'khor bsdus te thun",
    "NK016(ma)010:394": "mtshams kyi lhar langs nas sbyin sreg gi cho ga",
    "NK016(ma)010:395": "la 'jug go // de la 'das pa'i me lha'i skabs /",
    "NK016(ma)010:396": "dkyil 'khor rgyas pa sgom pa'i lugs la khrom dkrugs dang rigs bsdus gang la brten kyang rung ste /",
    "NK016(ma)010:397": "ting 'dzin gsum bsgom na rgyu'i a las sa bon spros te /",
    "NK016(ma)010:398": "thab kyi me'i dbus su 'byung ba rim brtsegs nas brtsams te bsgom zhing /",
    "NK016(ma)010:399": "ting 'dzin gsum ma sgom na /",
    "NK016(ma)010:400": "'jig rten pa mchod pa'i mjug gi me lha 'bar ba'i rnam par bsgyur rjes /",
    "NK016(ma)010:401": "thab kyi me'i dbus su e las nam mkha' sogs",
    "NK016(ma)010:402": "nas bstod pa'i bar bdag mdun gyi khyad par gyi",
    "NK016(ma)010:403": "tshig bsgyur tshul dang /",
    "NK016(ma)010:404": "sbyin sreg gi las chog gang la brten pa'i sgos",
    "NK016(ma)010:405": "chos phra mo ma gtogs gzhan dkyus ltar bya ba",
    "NK016(ma)010:406": "yin zhing / byon zan dang gshegs skyem kyi tshe /",
    "NK016(ma)010:407": "badz+ra sa t+wa +aah zhes pa bdun gyis bkang nas /",
    "NK016(ma)010:408": "yig brgya spel tshig dang bcas pas 'bul te /",
    "NK016(ma)010:409": "rdor sems ni rigs thams cad kyi khyab byed yin",
    "NK016(ma)010:410": "pas khyab bya dkyil 'khor gyi gtso bo'i sngags kyis",
    "NK016(ma)010:411": "dgang pa dang / dbul ba las khyab che ba yin la /",
    "NK016(ma)010:412": "de bzhin du rdzas gzhan rnams la'ang bcu tshan re",
    "NK016(ma)010:413": "re'i thog mar yig brgya tshar re brjod pas 'go",
    "NK016(ma)010:414": "drangs nas rdzas sngags so sos 'bul lo //",
    "NK016(ma)010:415": "ro sreg lta bu'i tshe spro na rdzas rdzogs rjes",
    "NK016(ma)010:416": "zhun mar gyi skong dag gyur dang bcas pa'ang mdzad",
    "NK016(ma)010:417": "cing / sbyin sreg gang gi tshe yang tshogs mchod 'grub na bya ste /",
    "NK016(ma)010:418": "ma 'grub na'ang chad pa'i skyon med do //",
    "NK016(ma)010:419": "gal te 'das pa'i me lha yang phyag rgya gcig",
    "NK016(ma)010:420": "pa la brten par spro na sbyar bas chog ste",
    "NK016(ma)010:421": "/ de'i tshul ni bshad ma thag pa'i 'gros kyis shes mod /",
    "NK016(ma)010:422": "de ltar na'ang mchod pa rgyas bsdus ji lta rigs",
    "NK016(ma)010:423": "pas 'khor ba kun grol lta bu nas blangs rjes",
    "NK016(ma)010:424": "/ mi rtog rdo rjes bstod pa tsam khyad par ro //",
    "NK016(ma)010:425": "de ltar na rag dong sprugs phyag rgya gcig pa'i",
    "NK016(ma)010:426": "sgo nas nyams su len tshul 'di nyid lha kun",
    "NK016(ma)010:427": "bzang la sbyar yang mi 'gal mod /",
    "NK016(ma)010:428": "'dir ni rigs thams cad kyi khyab byed rdo rje sems dpa' la sbyar ba yin zhing /",
    "NK016(ma)010:429": "bshags rgyud kyi dpe phal che bar /",
    "NK016(ma)010:430": "gdan yang byang chub sems dpa' brgyad glang po cher sprul pa brgyad kyis /",
    "NK016(ma)010:431": "zhes dang /",
    "NK016(ma)010:432": "la lar /",
    "NK016(ma)010:433": "seng ger sprul pa brgyad kyis zhes mi 'dra ba",
    "NK016(ma)010:434": "gnyis byung ba gang dag kha tshon chod dka' na'ang",
    "NK016(ma)010:435": "/ 'dir brgyud pa'i man ngag dbang btsan du byas nas gdan seng ger byas pa yin la /",
    "NK016(ma)010:436": "zhabs kyi bzhugs tshul yang man ngag las rdzogs skyil du gsungs pa ltar bkod pa ste /",
    "NK016(ma)010:437": "de la bshags rgyud du sems dpa'i skyil mo krung du bzhugs pa /",
    "NK016(ma)010:438": "zhes 'byung ba dang 'gal lam snyam na mi 'gal te /",
    "NK016(ma)010:439": "sgyu 'phrul mkhan po rnams zhabs g.yas dang g.yon gang",
    "NK016(ma)010:440": "rigs cung zad brkyang pa'i phyed skyil la sems skyil",
    "NK016(ma)010:441": "du mdzad nas / long bu gnyis mdud pa'i yongs",
    "NK016(ma)010:442": "grags kyi sems skyil la rdzogs pa'i skyil krung zhes",
    "NK016(ma)010:443": "tha snyad 'dogs pa'i gnad kyis don la 'dra ba",
    "NK016(ma)010:444": "du mdzad nas / yin no // ngag tshig 'di la byis blo'i dbang gyur pa'i //",
    "NK016(ma)010:445": "nyes kun chos kyi spyan ldan rnams la bshags //",
    "NK016(ma)010:446": "legs cha'i dge ba nyin byed dapala 'bar bas //",
    "NK016(ma)010:447": "sgrib gnyis mun pa'i dpung tshogs mthar byed shog /",
    "NK016(ma)010:448": "ces pa 'di yang rje btsun bla ma dam pa",
    "NK016(ma)010:449": "bka' drin mtshungs med gter chen chos kyi rgyal po'i",
    "NK016(ma)010:450": "bka'i gnang ba legs par thob pa la brten nas",
    "NK016(ma)010:451": "/ gang gi bka' drin kho nas 'tsho ba'i gnyos",
    "NK016(ma)010:452": "btsun d+harma sh+r+ais chu lug nag zla'i chos brgyad kyi",
    "NK016(ma)010:453": "nyin mo stan thog gcig la rdzogs par spel ba'o"
}