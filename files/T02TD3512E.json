{
    "T02TD3512E:158b-0": "@158b # // rgya gar skad du /",
    "T02TD3512E:158b-1": "a'arya dz'am gu ly'a bha ga ba ty'a: kalpa /",
    "T02TD3512E:158b-2": "bod skad du /",
    "T02TD3512E:158b-3": "bcom ldan 'das 'phags ma dug sel ba'i rtog pa /",
    "T02TD3512E:158b-4": "'phags ma dug sel ma la phyag 'tshal lo //",
    "T02TD3512E:158b-5": "de nas bcom ldan 'das ma'i thugs kyi rtog pa bdag gis bshad par bgyi'o //",
    "T02TD3512E:158b-6": "aom aa si shu la dzi hve dzi hve badzra k'a yee gra sa gra sa dzva la dzva la ma h'a dzva me la h'a yo ge shva ri h'um h'um phat phat sv'a h'a ;",
    "T02TD3512E:158b-7": "stong phrag bcu bzlas pas dug gi las thams cad zhi bar nus par 'gyur ro //",
    "T02TD3512E:158b-8": "bzlas pa yang cho ga 'dis bya'o //",
    "T02TD3512E:158b-9": "dus gsum du khrus byas nas chang dang /",
    "T02TD3512E:158b-10": "nya dang /",
    "T02TD3512E:158b-11": "sgog pa dang /",
    "T02TD3512E:158b-12": "btsong dang /",
    "T02TD3512E:158b-13": "mar nag dang /",
    "T02TD3512E:158b-14": "tshva rnams rnam par spangs te dus gsum du bzlas par bya'o //",
    "T02TD3512E:158b-15": "ji srid stong phrag bcu'i bar du'o //",
    "T02TD3512E:158b-16": "de nas dngos grub tu 'gyur ro //",
    "T02TD3512E:158b-17": "phyi nas 'di rnam par bkod nas las rnams bya'o //",
    "T02TD3512E:158b-18": "dang po re zhig sngags pas bdag nyid 'di ltar bsam par bya ste /",
    "T02TD3512E:158b-19": "gzhon nu ma'i rnam pa sku mdog ljang gu /",
    "T02TD3512E:158b-20": "gdengs ka bdun gyis dbu la rnam par brgyan pa ;",
    "T02TD3512E:158b-21": "phyag bzhi pa /",
    "T02TD3512E:158b-22": "zhal gcig pa /",
    "T02TD3512E:158b-23": "phyag dang po na rtse gsum /",
    "T02TD3512E:158b-24": "gnyis pa na rma bya'i mjug sgro /",
    "T02TD3512E:158b-25": "gsum pa na sbrul /",
    "T02TD3512E:158b-26": "bzhi pa na mi 'jigs pa rab tu brkyang pa /",
    "T02TD3512E:158b-27": "yan lag thams cad la zhabs gdub dang /",
    "T02TD3512E:158b-28": "ska rags dang /",
    "T02TD3512E:158b-29": "do shal dang /",
    "T02TD3512E:159a-0": "rna rgyan la sogs pa sbrul gyi rnam @159a * //",
    "T02TD3512E:159a-1": "par bsam par bya'o //",
    "T02TD3512E:159a-2": "ba spu'i khung bu re re nas me 'bar zhing kun nas 'byung ba dang ldan pa rnam par bsam par bya'o //",
    "T02TD3512E:159a-3": "de bzhin du bdag nyid brtag par bya'o //",
    "T02TD3512E:159a-4": "bdag gis re zhig lha rnams la de nas sbrul gyis bzung ba de'i mdun du bkod nas zangs ma la sogs pa'i snod du chu la bzhag na rig sngags lan bdun du mngon par bsngags nas de la lan bdun du mgo bo la sogs pa la dug rnams byabs nas chu de la de bzhin du yang nas yang du 'phang par bya'o //",
    "T02TD3512E:159a-5": "'dis dug med par 'gyur ro //",
    "T02TD3512E:159a-6": "g-yo ba'i dug la gang dang gang la de bzhin du gtong ba de dang de'i gnas la lan bdun bzlas te /",
    "T02TD3512E:159a-7": "gang la gzungs kyis bcings shing /",
    "T02TD3512E:159a-8": "sbrul gyi rnam par 'khyil bar sbyor bar bya'o //",
    "T02TD3512E:159a-9": "'di'i phyag rgya ni sbrul gyi rnam pa'o //",
    "T02TD3512E:159a-10": "phu:zhes pas gtong zhing mche ba'i rma'i yan lag las dug 'thungs pa bzhin du bsam par bya'o //",
    "T02TD3512E:159a-11": "de lta bus las grub par 'gyur zhing gzhan du ni ma yin no //",
    "T02TD3512E:159a-12": "bcom ldan 'das 'phags ma dug sel ma'i rtog pa rdzogs so//"
}