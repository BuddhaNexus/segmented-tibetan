{
    "NG0069:1": "@#// rgya gar skad du /",
    "NG0069:2": "dz+nya na di pam tan+t+ra na ma /",
    "NG0069:3": "bod skad du /",
    "NG0069:4": "ye shes mar me'i rgyud ces bya ba /",
    "NG0069:5": "dpal rdo rje sems dpa' la phyag 'tshal lo //",
    "NG0069:6": "'di skad bdag gis bstan pa'i dus gcig na /",
    "NG0069:7": "ma bris pa'i dkyil 'khor rang bzhin gyis 'od gsal ba na /",
    "NG0069:8": "srog med pa'i sku rang bzhin sangs rgyas 'od mi",
    "NG0069:9": "'gyur ba chen po longs spyod rdzogs pa'i sku dang",
    "NG0069:10": "chos kyi sku zang thal chen po'i dgongs pa la",
    "NG0069:11": "bzhugs so // 'di skad bdag gis thos pa'i dus gcig na /",
    "NG0069:12": "rnam dag sdug po bkod pa'i zhing khams na /",
    "NG0069:13": "'phags pa nam mkha' mdzod ces bya ba shin tu",
    "NG0069:14": "skyi bung ba gcig mtshan rdzaugs rdo rje 'chang gi",
    "NG0069:15": "'khor gyis bskor nas ye shes kyi dkyil 'khor 'od",
    "NG0069:16": "gsal ba la bzhugs so //",
    "NG0069:17": "de'i tshe gsang ba'i bdag pos 'di skad ces zhus so //",
    "NG0069:18": "kye bcom ldan 'das yang dag par rdzogs pa'i sangs",
    "NG0069:19": "rgyas bya ba ji tsam zhig la zer ba yin",
    "NG0069:20": "zhus so // de nas bcom ldan 'das kyis bka' stsal pa /",
    "NG0069:21": "kye gsang ba'i bdag po khyod nyon cig / rang",
    "NG0069:22": "gi snying gi dkyil na yang dag par rdzogs pa'i",
    "NG0069:23": "sangs rgyas rig pa ma 'gags pa chos kyi sku",
    "NG0069:24": "lhun grub tu ye shes kyi kha mig can du",
    "NG0069:25": "bzhugs so // shes rab gsal ba longs spyod rdzogs",
    "NG0069:26": "pa'i sku shes rab kyi kha mig can du bzhugs",
    "NG0069:27": "bzhugs so // so // gdul bya la snang ba",
    "NG0069:28": "thugs rje 'byung ba sprul pa'i sku 'od kyi kha",
    "NG0069:29": "mig can du bzhugs so //",
    "NG0069:30": "yang sprul zer gyi kha mig can du bzhugs so //",
    "NG0069:31": "zhes bka' stsal to //",
    "NG0069:32": "de'i tshe gsang ba'i bdag pos 'di skad ces zhus so //",
    "NG0069:33": "kye bcom ldan 'das /",
    "NG0069:34": "rang gi snying gi dkyil na chos kyi sku lhun",
    "NG0069:35": "grub ye shes kyi kha mig can du ji ltar",
    "NG0069:36": "bzhugs / zhes zhus so //",
    "NG0069:37": "bcom ldan 'das kyis bka' stsal pa /",
    "NG0069:38": "gsang ba'i bdag po rang gi snying gi dkyil na",
    "NG0069:39": "chos sku mtshan mar ma grub pa'i stong par bzhugs",
    "NG0069:40": "so // rig pa ma 'gags par gsal bar bzhugs so //",
    "NG0069:41": "sgrib byed med pas zang thal du bzhugs so //",
    "NG0069:42": "lhun gyis grub pas char gzhi ma 'gags par bzhugs so //",
    "NG0069:43": "zhes bka' stsal to //",
    "NG0069:44": "yang zhus pa bcom ldan 'das rang gi snying gi",
    "NG0069:45": "dkyil na chos sku mtshan mar ma grub pa stong",
    "NG0069:46": "par ji ltar bzhugs /",
    "NG0069:47": "zhes zhus so //",
    "NG0069:48": "bka' stsal pa /",
    "NG0069:49": "gsang bdag chos sku mtshan mar ma grub par stong",
    "NG0069:50": "par bzhugs pa ni rang gi shes rig gi ngo",
    "NG0069:51": "bo sang nge ba 'di dngos po dang kha dog",
    "NG0069:52": "gang du yang ma grub par stong sang nge bar",
    "NG0069:53": "'dug pa 'di yin no //",
    "NG0069:54": "kye gsang bdag gdos bcas sha khrag gi lus kyis stong */",
    "NG0069:55": "'gyu byed yid kyi lus kyis stong */",
    "NG0069:56": "dmigs pa rnam par dag pa ting 'dzin gyi lus kyis stong */",
    "NG0069:57": "mtshan ma 'od kyi lus kyis stong */",
    "NG0069:58": "dpyod byed shes rab kyi lus kyis stong */",
    "NG0069:59": "de ltar stong pas mtshan mar ma grub pa'o //",
    "NG0069:60": "kye gsang bdag gdos bcas sha khrag gi lus dang @#//",
    "NG0069:61": "gcig / 'gyu byed yid lus dang gnyis /",
    "NG0069:62": "dmigs pa rnam par dag pa ting 'dzin gyi lus dang gsum /",
    "NG0069:63": "mtshan ma 'od kyi lus dang bzhi med pas stong */",
    "NG0069:64": "dpyod byed shes rab kyi lus med pas stong ngo *//",
    "NG0069:65": "de nas yang zhus pa /",
    "NG0069:66": "kye bcom ldan 'das rang gi snying gi dkyil na",
    "NG0069:67": "sangs rgyas rig pa ma 'gags par ji ltar gsal",
    "NG0069:68": "bar bzhugs pa lags /",
    "NG0069:69": "yang gsungs pa /",
    "NG0069:70": "gsang bdag rang gi snying gi dkyil na chos sku",
    "NG0069:71": "rig pa ma 'gags par bzhugs pa ni rang gi",
    "NG0069:72": "ngo bo wal le gsal ba 'di yin no //",
    "NG0069:73": "kye gsang bdag rang gi rig pa skye shi med pas dus gsum mnyam pa nyid du gsal lo //",
    "NG0069:74": "sangs rgyas kyi sku la mdun rgyab med pas ye shes zang thal du gsal lo //",
    "NG0069:75": "ye shes kyi rang gdangs la phyi nang med pas yul dang yul can gnyis med du gsal lo //",
    "NG0069:76": "mkhyen pa la phyogs ris med pas ye shes kyi",
    "NG0069:77": "spyan la chos thams cad kyi dgongs pa nyag gcig",
    "NG0069:78": "tu gsal lo // zhes gsungs so //",
    "NG0069:79": "de nas yang zhus pa /",
    "NG0069:80": "kye bcom ldan 'das rang gi snying gi dkyil na",
    "NG0069:81": "sangs rgyas chos kyi sku la sgrib pa med pas",
    "NG0069:82": "zang thal du ji ltar bzhugs zhes zhus so //",
    "NG0069:83": "bcom ldan 'das kyis bka' stsal pa /",
    "NG0069:84": "gsang ba'i bdag po sangs rgyas kyi sku brten pa rang gi lus la brten nas yod do //",
    "NG0069:85": "bzhugs pa rang gi snying gi dkyil na bzhugs so //",
    "NG0069:86": "gsal ba rang gi mig ni phar gsal lo //",
    "NG0069:87": "sangs rgyas rang gi snying gi nang na bzhugs pas /",
    "NG0069:88": "sha khrag gi lus kyis btums kyang ma thums par",
    "NG0069:89": "rang gi mig gi nang nas mthong ba ma 'gags",
    "NG0069:90": "par gsal ba zang thal le ba 'di ka sangs",
    "NG0069:91": "rgyas ye shes kyi sku zang thal yin no //",
    "NG0069:92": "gsang bdag dus snga phy-is ma bsgribs pas dus gsum zang thal du bzhugs so //",
    "NG0069:93": "rang gi rig pa skye shi med pa'i yon tan yin no //",
    "NG0069:94": "mtshan ma'i lus lngas ma bsgribs pas zang thal du bzhugs so //",
    "NG0069:95": "sangs rgyas kyi sku la mdun rgyab med pa'i yon tan yin no //",
    "NG0069:96": "las dge sdig gi bag chags kyis ma bsgribs pas zang thal du bzhugs so //",
    "NG0069:97": "ye shes kyi gdangs phyi nang med pas yul dang",
    "NG0069:98": "shes pa gnyis su med pa'i yon tan yin no",
    "NG0069:99": "// mun snang gi rkyen gyis ma bsgribs pas zang thal du bzhugs so //",
    "NG0069:100": "ye shes rkyen la gsal sgrib med pa'i yon tan yin no //",
    "NG0069:101": "zhes gsungs so //",
    "NG0069:102": "yang zhus pa /",
    "NG0069:103": "lhun gyis grub pas thams cad du 'char gzhi ji ltar ma 'gags zhes zhus pas /",
    "NG0069:104": "yang bka' stsal pa /",
    "NG0069:105": "kye gsang bdag lhun gyis grub pa ni rang gi",
    "NG0069:106": "snying gi dkyil na rang gi rig pa 'od kyi",
    "NG0069:107": "phung po bzhugs pa yin no //",
    "NG0069:108": "thams cad du 'char gzhi ma 'gags pa ni rang",
    "NG0069:109": "gi rig pa mig nas phar la song bas gzugs",
    "NG0069:110": "mthong bas ma 'gags par shar ro //",
    "NG0069:111": "rang gi mig mthong ba ma 'gags par gsal ba de ka chos sku'i ye shes @#//",
    "NG0069:112": "yin no //",
    "NG0069:113": "de bzhin du rna bas sgra thos mkhan gyi rig pa dang */",
    "NG0069:114": "snas dri tshor mkhan gyi rig pa /",
    "NG0069:115": "lces ro myang mkhan gyi rig pa 'di rnams rang gi chos sku'i ye shes yin no //",
    "NG0069:116": "rang gi rig pa sna nas phar song bas dri ma 'gags par myong ngo *//",
    "NG0069:117": "dri tshor mkhan gyi rig pa de rang gi chos kyi sku yin no //",
    "NG0069:118": "rang gi rig pa mar la song bas pho mo'i",
    "NG0069:119": "dbang po sprad pas bde ba ma 'gags par shar",
    "NG0069:120": "ro // bde ba myong mkhan gyi rig pa de sangs rgyas chos kyi sku yin no //",
    "NG0069:121": "de ngo shes par gyis shig / ces bka' stsal to //",
    "NG0069:122": "yang zhus pa /",
    "NG0069:123": "bcom ldan 'das shes rab gsal ba longs spyod rdzogs",
    "NG0069:124": "pa'i sku shes rab kyi kha mig can de gang",
    "NG0069:125": "lags zhes zhus pas /",
    "NG0069:126": "bka' stsal pa /",
    "NG0069:127": "gsang ba'i bdag po shes rab skur gsal bas longs",
    "NG0069:128": "spyod rdzogs pa'i sku ngo bo chos nyid stong pa",
    "NG0069:129": "nyid ye shes kyi skur smin pas gzugs sku dang",
    "NG0069:130": "ye shes rgyun ma chad do //",
    "NG0069:131": "kye rdo rje 'dzin pa shes rab kyi sku la",
    "NG0069:132": "mtshan ma'i gzugs med pas sku dang ye shes tha",
    "NG0069:133": "dad du 'dzin pa'i rtog pa las grol te /",
    "NG0069:134": "ngo bo nyid chos skur gsal la shes rab rang",
    "NG0069:135": "gsal gyi sku la yul gzhan snang med pas rgyu",
    "NG0069:136": "rkyen gyis bskyed pa'i shes rab med de /",
    "NG0069:137": "rang byung gi ye shes su gsal lo //",
    "NG0069:138": "ye shes rlung lnga shes rab kyi rtar byung bas",
    "NG0069:139": "shes rab kyi sku'i zer gdangs sku dang ye shes",
    "NG0069:140": "su shar bas shes rab ni sku lnga'i bdag por",
    "NG0069:141": "gsal lo // zhes so //",
    "NG0069:142": "yang zhus pa /",
    "NG0069:143": "kye bcom ldan 'das gdul bya la snang ba thugs",
    "NG0069:144": "rje 'byung ba sprul pa'i sku 'od kyi kha mig",
    "NG0069:145": "can gsung du gsol zhes zhus so //",
    "NG0069:146": "de nas yang bcom ldan 'das kyis bka' stsal pa /",
    "NG0069:147": "kye gsang ba'i bdag po de'i yon tan rnam par snang mdzad du smin no //",
    "NG0069:148": "rang gi rig pa'i ngo bo stong par 'dug pa 'di chos kyi dbyings kyi ye shes yin no //",
    "NG0069:149": "de'i gdangs 'od mthing gar shar ro //",
    "NG0069:150": "rang gi rig pa ma 'gags par gsal ba 'di me long lta bu'i ye shes yin no //",
    "NG0069:151": "de'i gdangs 'od dkar por shar ro //",
    "NG0069:152": "de ngo shes pas sangs rgyas rdo rje sems dpa'i skur sangs rgyas so //",
    "NG0069:153": "rang gi rig pa gsal stong dbyer med 'di mnyam pa nyid kyi ye shes yin no //",
    "NG0069:154": "de'i gdangs 'od ser por shar ro //",
    "NG0069:155": "de ngo shes pas rin chen 'byung ldan du sangs rgya'o //",
    "NG0069:156": "rang gi rig pa de shes rab kyi rtsal ma 'gags pa'i ngos nas /",
    "NG0069:157": "so sor rtog pa'i ye shes yin no //",
    "NG0069:158": "de'i gdangs 'od dmar por shar ro //",
    "NG0069:159": "de ngo shes pas snang ba mtha' yas su sangs rgya'o //",
    "NG0069:160": "rang gi rig pa 'di thog ma med pa'i ngos nas bya ba grub pa'i ye shes yin no //",
    "NG0069:161": "de'i gdangs 'od ljang gur shar ro //",
    "NG0069:162": "de ngo shes pas don yod grub par sangs rgya'o //",
    "NG0069:163": "kye rdo rje 'dzin pa khyod nyon cig / ye",
    "NG0069:164": "shes lnga po 'di gzhi gnas pa'i ye shes zhes",
    "NG0069:165": "bya'o // 'od lnga ni mtshan nyid 'dzin pa'i 'od ces @#//",
    "NG0069:166": "bya'o //",
    "NG0069:167": "sku lnga ni sprul pa'i sku 'od kyi kha mig can yin no //",
    "NG0069:168": "zhes bka' stsal to //",
    "NG0069:169": "de nas yang gsang ba'i bdag pos 'di skad ces zhus so //",
    "NG0069:170": "kye bcom ldan 'das sprul pa'i sku 'od kyi kha mig can de ltar lags na /",
    "NG0069:171": "yang sprul zer gyi kha mig can gsung du gsol //",
    "NG0069:172": "zhes zhus so //",
    "NG0069:173": "de nas bcom ldan 'das kyis bka' stsal pa //",
    "NG0069:174": "gsang ba'i bdag po longs sku yab yum snyoms 'jug",
    "NG0069:175": "byed pa'i zhal gyi bar nas yab kyi 'od zer",
    "NG0069:176": "dkar la 'tsher ba dang yum gyi 'od zer dmar",
    "NG0069:177": "la gdangs pa 'phros nas las dag pa'i gang zag",
    "NG0069:178": "'phro 'du byed pa'i dus su yab kyi mig la",
    "NG0069:179": "thim nas sgal tshigs kyi rta brgyud nas rdo rje'i",
    "NG0069:180": "khong lam nas thaun nas pad+ma'i rdzing bur byon pas",
    "NG0069:181": "yab yum gnyis kyi lus bde bas ngag gi smra",
    "NG0069:182": "ba rgyun chad do //",
    "NG0069:183": "yid kyi rtog pa dang lus ky-i g.yo 'gul rgyun chad do //",
    "NG0069:184": "de ni sangs rgyas kyi bde ba de ltar bzhugs pa yin no //",
    "NG0069:185": "yum gyi za ma tog gi 'og pad+ma'i rdzing bur",
    "NG0069:186": "zla ba dgu ngau bcur bzhugs nas sems can gyi",
    "NG0069:187": "don mdzad pa de ni yang sprul zer gyi kha",
    "NG0069:188": "mig can yin no //",
    "NG0069:189": "zhes gsungs so //",
    "NG0069:190": "ye shes mar me'i rgyud las /",
    "NG0069:191": "sangs rgyas sku bzhi bstan pa'i le'u ste dang po'o //      // yang zhus pa /",
    "NG0069:192": "kye bcom ldan 'das yang dag par rdzogs pa'i sangs",
    "NG0069:193": "rgyas de da lta rang gi lus la ji ltar",
    "NG0069:194": "gnas zhes zhus pas bka' stsal pa /",
    "NG0069:195": "gsang bdag nyon cig / sangs rgyas chos kyi sku rang gi snying gi dkyil na bzhugs so //",
    "NG0069:196": "ye shes zang thal gyi sku rang gi mig gi dkyil na bzhugs so //",
    "NG0069:197": "sangs rgyas khro bo'i sku rang gi klad pa'i dkyil na bzhugs so //",
    "NG0069:198": "rang gi lus 'di la sangs rgyas kyi grong khyer nyi khri chig stong bzhugs yod do //",
    "NG0069:199": "grong khyer de dag thams cad sangs rgyas kyi skus khengs nas yod do //",
    "NG0069:200": "kye gsang bdag nyon cig / rang gi spyi bo",
    "NG0069:201": "bde ba chen po'i rtsa'i dkyil na rang byung gi",
    "NG0069:202": "dbang po brgya byin sku mdog dkar por bzhugs so",
    "NG0069:203": "// rang gi ltag pa'i rtsa ba men gyi rwa",
    "NG0069:204": "lta bu de'i nang na rang byung gi thags zangs",
    "NG0069:205": "ris sku mdog ljang gur bzhugs so //",
    "NG0069:206": "rang gi snying ga na rang byung gi shaka thub sku mdog ser po bzhugs so //",
    "NG0069:207": "rang gi rgyab kyi srog rtsa dmar po'i nang na rang byung gi rab brtan mthing gar bzhugs so //",
    "NG0069:208": "lte ba sprul pa'i rtsa ba na rang byung gi kha 'bar ma dmar por bzhugs so //",
    "NG0069:209": "rang gi rkang pa'i mthil gyi rtsa dkyil na rang byung gi chos rgyal nag por bzhugs so //",
    "NG0069:210": "gsang bdag rang gi spyi bo nas rkang mthil yan",
    "NG0069:211": "chad sangs rgyas kyi grong khyer du shes par gyis",
    "NG0069:212": "shig ces bka' stsal to //",
    "NG0069:213": "ye shes mar me'i rgyud las rang gi lus la",
    "NG0069:214": "sangs rgyas kyi grong khyer bzhugs tshul bstan pa'i le'u",
    "NG0069:215": "ste gnyis pa'o // // de nas yang zhus pa",
    "NG0069:216": "/ kye bcom ldan 'das sangs rgyas kyi @#//",
    "NG0069:217": "dgongs pa de shes na sangs ji ltar rgya zhes zhus pas /",
    "NG0069:218": "bka' stsal pa /",
    "NG0069:219": "kye rdo rje 'dzin pa nyon cig / sangs rgyas",
    "NG0069:220": "kyi dgongs pa de ngo shes na gcig 'gags pas",
    "NG0069:221": "ldog tshul bzhi'i sgo nas sangs rgya'o //",
    "NG0069:222": "gcig skyes pas chos tshul lnga'i sgo nas sangs rgya'o //",
    "NG0069:223": "gcig gnas pas chos snying po lnga'i sgo nas sangs",
    "NG0069:224": "rgya nas zhi ba mya ngan las 'da' 'o zhes",
    "NG0069:225": "so // yang zhus pa /",
    "NG0069:226": "kye sangs rgyas thugs rje can sangs rgyas kyi dgongs",
    "NG0069:227": "pa ngo shes pa de gcig 'gags pas ldog tshul",
    "NG0069:228": "bzhi'i sgo nas sangs ji ltar du rgya zhes zhus",
    "NG0069:229": "so // bka' stsal pa /",
    "NG0069:230": "kye rdo rje 'dzin pa khyod nyon cig / sangs",
    "NG0069:231": "rgyas kyi sku ngo shes pa ni gcig 'gags pas",
    "NG0069:232": "ma dag pa 'khrul pa'i snang ba 'di ni sangs",
    "NG0069:233": "rgyas kyi zhing khams rnam par dag par ldog pa",
    "NG0069:234": "yin no // 'khor ba'i grong khyer 'di ye shes kyi gzhal med khang du ldog pa yin no //",
    "NG0069:235": "yid rtog bcas 'di ye shes rtog med du ldog pa yin no //",
    "NG0069:236": "sha khrag gi lus gdos pa can 'di 'od kyi lus su ldog pa yin no //",
    "NG0069:237": "zhes gsungs so //",
    "NG0069:238": "yang zhus pa /",
    "NG0069:239": "kye bcom ldan 'das 'khrul pa de snang ba 'di",
    "NG0069:240": "dag pa'i snang bar ji ltar ldog ces zhus so",
    "NG0069:241": "// bka' stsal pa /",
    "NG0069:242": "kye gsang ba'i bdag po /",
    "NG0069:243": "'khrul snang 'gags pas snang ba thams cad dag snang du 'char ro //",
    "NG0069:244": "dag pa'i snang ba de shar bas rang gi rig pa las byung */",
    "NG0069:245": "rang gi rig pa'i ngang du zhi bas /",
    "NG0069:246": "nam mkha' dang sprin ltar du sangs rgya'o //",
    "NG0069:247": "zhes bka' stsal to //",
    "NG0069:248": "yang zhus pa /",
    "NG0069:249": "kye sangs rgyas bcom ldan 'das 'khor ba'i grong khyer",
    "NG0069:250": "ye shes kyi gzhal med khang du ji ltar ldog",
    "NG0069:251": "ces zhus pas / bka' stsal pa /",
    "NG0069:252": "kye gsang bdag 'khor ba 'di rang gi rig pa rang la shar /",
    "NG0069:253": "rang gi rig pa'i ngang du grol /",
    "NG0069:254": "nyi ma dang zer lta bur sangs rgya'o //",
    "NG0069:255": "zhes so //",
    "NG0069:256": "yang zhus pa /",
    "NG0069:257": "kye bcom ldan 'das yid rtog bcas 'di ye shes rtog med du ji ltar ldog ces zhus pas /",
    "NG0069:258": "bka' stsal pa /",
    "NG0069:259": "kye rdo rje 'dzin pa chen po rnam par rtog",
    "NG0069:260": "pa thams cad rang gi rig pa rang la snang",
    "NG0069:261": "*/ rang gi rig pa rang la ldog rgya mtsho",
    "NG0069:262": "dang chu bran lta bur sangs rgya ba yin no",
    "NG0069:263": "*/ // zhes so //",
    "NG0069:264": "yang zhus pa /",
    "NG0069:265": "kye bcom ldan 'das rang ngo rang gis shes pas",
    "NG0069:266": "sha khrag gi lus 'od kyi lus su ji ltar",
    "NG0069:267": "ldog cing grol zhes zhus so //",
    "NG0069:268": "bka' stsal pa /",
    "NG0069:269": "gsang ba'i bdag po 'od lnga rang la gsal /",
    "NG0069:270": "rang 'od kyi ngang du dag / man shel dang",
    "NG0069:271": "snang ba lta bur sangs rgya ba yin no zhes",
    "NG0069:272": "so // yang gsang bdag gis zhus pa /",
    "NG0069:273": "kye bcom ldan 'das gcig skyes pas chos tshul lnga'i sgo nas sangs ji ltar rgya zhes zhus pas /",
    "NG0069:274": "bka' stsal pa /",
    "NG0069:275": "kye rdo rje 'dzin pa chen po gcig skyes pas",
    "NG0069:276": "chos tshul lnga'i sgo nas sangs rgyas ni 'di lta",
    "NG0069:277": "ste / sku las 'das pa ye shes kyi skur sangs rgya'o //",
    "NG0069:278": "yid las 'das pa ye shes kyi skur sangs rgya'o //",
    "NG0069:279": "chos @#//",
    "NG0069:280": "las 'das pa sangs rgyas kyi skur sangs rgya'o //",
    "NG0069:281": "'byung ba las 'das pa rang gdangs kyi sku ru sangs rgya'o //",
    "NG0069:282": "tshig las 'das pa rang snang gi sku ru sangs rgya'o //",
    "NG0069:283": "zhes so //",
    "NG0069:284": "gcig skyes pa ni yul ye shes su skyes pa yin no //",
    "NG0069:285": "chos tshul lnga ni chos sku'i gnas lugs lnga ru gnas pa yin no //",
    "NG0069:286": "sangs rgya ba ni snang ba thams cad rang gi rig pa la thim /",
    "NG0069:287": "rig pa ka dag gi sa la rang sa zin nas mi 'gyur ba yin no //",
    "NG0069:288": "zhes gsungs so //",
    "NG0069:289": "yang zhus pa /",
    "NG0069:290": "kye sangs rgyas thugs rje can sku las 'das pa'i",
    "NG0069:291": "ye shes su sangs ji ltar rgya zhes zhus pas",
    "NG0069:292": "bka' stsal pa / kye gsang ba'i bdag po sku",
    "NG0069:293": "las 'das pa'i ye shes ni gzugs sku las 'das",
    "NG0069:294": "nas chos sku stong pa ye shes kyi snying po",
    "NG0069:295": "can 'od lnga'i phung por bzhugs pa yin no //",
    "NG0069:296": "yid las 'das pa'i shes rab ni yid rtog bcas",
    "NG0069:297": "las grol zhing 'das nas shes rab rtog med kyi",
    "NG0069:298": "sku ru bzhugs pa yin no //",
    "NG0069:299": "chos las 'das pa'i sangs rgyas ni 'bad rtsol dang bral te /",
    "NG0069:300": "rang gi rig pas rang 'od ngo shes nas sangs rgya ba yin no //",
    "NG0069:301": "'byung ba las 'das pa'i gdangs ni 'byung ba lnga'i",
    "NG0069:302": "mdud pa grol nas rang gi rig pa'i rang gdangs",
    "NG0069:303": "'od kyi phung po chen po dang 'du 'bral med",
    "NG0069:304": "par bzhugs pa'o // tshig las 'das pa'i rang snang",
    "NG0069:305": "ni lus ngag yid gsum sku gsung thugs su mthar",
    "NG0069:306": "phyin nas gzung 'dzin dang bral ba'i rig pa rang",
    "NG0069:307": "gsal rtog med du bzhugs pa yin no zhes bka'",
    "NG0069:308": "par bzhugs pa'o // stsal to // de nas yang zhus pa /",
    "NG0069:309": "kye sangs rgyas thugs rje can gcig gnas pas sny-ing",
    "NG0069:310": "po lnga'i sgo nas sangs rgyas shing mya ngan las",
    "NG0069:311": "ji ltar 'da' zhes zhus pas /",
    "NG0069:312": "bka' stsal pa /",
    "NG0069:313": "kye gsang ba'i bdag po gcig gnas pa ni sha",
    "NG0069:314": "khrag gi lus 'di 'od kyi lus su gnas pa",
    "NG0069:315": "yin no // snying po lnga ni sangs rgyas chos",
    "NG0069:316": "kyi sku stong pa rig pa'i snying po can du",
    "NG0069:317": "yin no // bzhugs so // rig pa shes rab kyi snying po can du gnas so //",
    "NG0069:318": "shes rab thugs rje'i snying po can du gnas so //",
    "NG0069:319": "thugs rje ye shes kyi snying po can du gnas so //",
    "NG0069:320": "ye shes 'od kyi lus can du gnas so //",
    "NG0069:321": "'od mtha' med kyi yul can du gnas so //",
    "NG0069:322": "de ngo shes pas chog go / don de la",
    "NG0069:323": "bsgom du med do zhes rgyal ba rdo rje sems",
    "NG0069:324": "dpas gsungs so // ye shes mar me'i rgyud las /",
    "NG0069:325": "grol tshul bstan pa'i le'u ste gsum pa'o // //",
    "NG0069:326": "sgron ma rnam par bkod pa'i rgyud ces bya ba",
    "NG0069:327": "sangs rgyas rdo rje sems dpa'i zhal chems rdzogs so"
}