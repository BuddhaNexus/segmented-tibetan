{
    "NG0129:0": "/ rgya gar skad du /",
    "NG0129:1": "bo d+hi tsit+ta b+ha ba no pa la su war+n+na dru ta /",
    "NG0129:2": "bod skad du /",
    "NG0129:3": "byang chub sems sgom pa rdo la gser zhun /",
    "NG0129:4": "bcom ldan 'das dbyings gsum rnam par dag pa'i ngang la phyag 'tshal lo //",
    "NG0129:5": "bdag med gnyis nyid bde gshegs mi rtog ye shes chos dbyings sku brnyes pa //",
    "NG0129:6": "kun gyi rang bzhin zhi ba 'di la bsal zhing bla med lam mchog ste //",
    "NG0129:7": "mi ldog pa la sogs te dbang bcu rgyal ba kun dang gcig brnyes pas //",
    "NG0129:8": "gnas gsum mnyam nyid de la mtshan med yid kyis rab tu dad pas mos //",
    "NG0129:9": "ston pa 'jig rten sgron mar gyur pa kun gyis mtshungs par rab bsngags pa //",
    "NG0129:10": "chos la chos kyi snying por gyur pa 'jam dpal gzhon nu'i snying po nyid //",
    "NG0129:11": "bde gshegs ma lus yum du gyur pa'i rgyal ba kun gyi lam gcig pu //",
    "NG0129:12": "tshul khrims la sogs pha rol phyin lam spyod pa rgya mtsho'i gzhir gyur pa //",
    "NG0129:13": "rnam dag byang chub sems kyi ngang tshul bsgom dang yon tan khyad par ni //",
    "NG0129:14": "blo ldan nam zhig sems kyi dam pa de ni mngon du gyur pas na //",
    "NG0129:15": "de la sku gsum mchog tu gyur pas chos kyi sku zhes rgyal bas gsungs //",
    "NG0129:16": "shes byed dam par gyur pas shes rab spyan zhes kyang ni de la bya //",
    "NG0129:17": "rdo rje rtse mo mchog nyid mi rtog ye @#//",
    "NG0129:18": "shes de yang de nyid do //",
    "NG0129:19": "ji snyed 'phags pa'i rnal grol chos su bsnyad pa de dag kyang *//",
    "NG0129:20": "byang chub sems nyid rdzogs las de yi yon tan de las 'byung *//",
    "NG0129:21": "'phags pa'i rigs chen 'chi med byang chub sems dpa' de dag thams cad kyang *//",
    "NG0129:22": "de med mi 'byung de phyir de ni rnam grol mchog gi lam nyid do //",
    "NG0129:23": "de na kun tu rdo rje sems dpa' ci 'drar bsgom par bya bar 'gyur //",
    "NG0129:24": "phra zhing shes dka'i drang srong chen po'i lam 'di mi rtog rtog las 'das //",
    "NG0129:25": "brtag par dka' zhing bstan par dka' la brjod pa'i tha snyad rnams dang bral //",
    "NG0129:26": "tshig gis mi phebs gzhan dang byis pa kun gyi spyod yul ma yin yang *//",
    "NG0129:27": "ston pa nges pa'i lung dang bla ma rnams kyi man ngag don 'dir blta //",
    "NG0129:28": "mngon sum la sogs rgyu yi dngos po 'jig cing grub pa'i mtha' dpyod pa //",
    "NG0129:29": "de nyid rtog pa'i rgyun 'brangs spyod yul tshad mar bzhag nas blo yis 'jig byed de //",
    "NG0129:30": "rtog mtha' med phyir dpyod mtha' med de snying po med na tshad ma gang */",
    "NG0129:31": "de phyir 'jig rten brtags pa'i tha snyad rnal 'byor lam 'dir mi dgos so //",
    "NG0129:32": "dngos po mtha' yi rgyu ni lo rgyus dag las lam 'dir brtag par bya //",
    "NG0129:33": "skye bo kun gyi sems la mngon snang phyi nang grags pa'i chos 'di ni //",
    "NG0129:34": "'dzin pa drug gis ji ltar mthong zhing brtags pa de ltar ma yin 'khrul //",
    "NG0129:35": "rang gi rtog pas myong zhing gzung ba de bzhin bden gyur na //",
    "NG0129:36": "de dag dngos po med rtog dgra bcom 'dra bar grol bar rigs //",
    "NG0129:37": "de dag dus dgras 'joms dang sdug bsngal nyen las nges 'khrul mngon par 'gyur //",
    "NG0129:38": "gzhan du skye mched sgo nas rig pa de dag tshad mar gyur na ni //",
    "NG0129:39": "de dag tshad mar gyur pas 'phags pa'i lam de su la'ang dgos mi 'gyur //",
    "NG0129:40": "lam de rnam grol lam du bstan cing dbang po'i shes pas mi char te /",
    "NG0129:41": "sdug bsngal 'ga' yang mi 'jil rnam rig shes de nyon mongs 'byung ba'i gnas //",
    "NG0129:42": "de phyir skye bos mthong ba de dag 'khrul bar mngon zhes rgyal bas gsungs //",
    "NG0129:43": "de na de la 'di dag 'khrul pa'i dbang gis ji ltar snang bar 'gyur zhe na //",
    "NG0129:44": "kun tu rtog can yang dag ma yin kun tu rtog pas bcom mod nyams //",
    "NG0129:45": "blo gros phyin ci log tu gyur cing ma rig rkyen gyi dbang song bas //",
    "NG0129:46": "sems dang sems las byung ba de nyid lus gsum don du snang ba yin //",
    "NG0129:47": "'du byed sna tshogs dag gis bag chags bsags la gang goms mthu brtas tshe //",
    "NG0129:48": "sems nyid yul dang yul 'drar snang ba rus pas gang ba bzhin du snang *//",
    "NG0129:49": "bag chags bsags pa'i rgyun las dmigs skyes yid la brtags pas bdag ni med //",
    "NG0129:50": "'du byed mthu yis bsgribs shing phra ba ma mthong de las rnam rig skye //",
    "NG0129:51": "rgyun dang bcas pa'i sems kyi mthu ni ma rtogs rtog pa'i rjes 'brangs nas //",
    "NG0129:52": "de la zag bcas @#//",
    "NG0129:53": "rang bzhin rtogs pas bdag dang chos rnams rgyas par byed //",
    "NG0129:54": "ldan par 'byung ba shin tu phra bar rgyu ba de ni ma mthong bas //",
    "NG0129:55": "bdag tu blta la sogs pa mu stegs lta ba sna tshogs skye zhing thar bar rtog /",
    "NG0129:56": "sems 'di las rnams mtha' yas gnas gyur bag chags mtha' med nges pa med //",
    "NG0129:57": "bag chags brtas shing sad par byed pa'i rkyen yang rnam pa sna tshogs te //",
    "NG0129:58": "rkyen 'gas bag chags 'ga' zhig smin nas mi yi rgyud kyi lus snang la //",
    "NG0129:59": "rkyen gzhan dag gis bag chags gzhan sad byas tshe 'gyu pa'i mthu mthong nas //",
    "NG0129:60": "dbang phyug la sogs byed par 'dod pa'i lam des mi zhi grol mi 'gyur //",
    "NG0129:61": "rnal 'byor lam bslad the tshom rgyu yang rgyun 'di phra ba ma rtogs skye //",
    "NG0129:62": "bdag tu btags pas bsgribs te 'phags pa'i rigs dang rnam par bral //",
    "NG0129:63": "chos su btags pa'i sdug bsngal sna tshogs 'byung zhing ngan song srid par 'gyur //",
    "NG0129:64": "rnam shes de yang 'du byed rgyun las mtshan ma tha dad 'dzin pas na //",
    "NG0129:65": "las kyi khyad par dag gis brgyad du snang gis rigs la du ma med //",
    "NG0129:66": "de phyir sems kyi skad cig dang po de la lus dang chos kun gnas //",
    "NG0129:67": "de la bsam pa zhen phyir phyi ma des 'byung de la snang *//",
    "NG0129:68": "rang sems rgyun las 'phags pa skye bo'i chos ni gzhan na yod ma yin //",
    "NG0129:69": "rgyud drug rigs las de yang sna tshogs de dag rang gi ting 'dzin to //",
    "NG0129:70": "sems rgyun de ni phyogs kyang cung zad med pas de la'ang rten med de //",
    "NG0129:71": "de la phyogs med phyir na mtha' yas zhing rnams bdag gi lus //",
    "NG0129:72": "bdag gi lus ni mtha' yas zhing dang skye bo'i lus su rab snang yang *//",
    "NG0129:73": "sems dang bag chags gcig min tha dad ma yin brtag par rab tu dka' //",
    "NG0129:74": "'di kun rten cing 'brel 'byung tshul te skye dang 'gag par 'gyur zhes pa //",
    "NG0129:75": "tshig pa'i sa bon bzhin du med las med pa mi 'byung rgyu 'bras med //",
    "NG0129:76": "dngos por zhen cing rgyu dang 'bras bur rtog pa'i sems nyid ni //",
    "NG0129:77": "rgyu dang rkyen du snang ste de gnyis med phyir skye dang 'jig pa med //",
    "NG0129:78": "skye 'jig med phyir bdag gzhan med de 'chi 'pho med phyir rtag chad med //",
    "NG0129:79": "des na 'khrul 'khor med cing mya ngan 'das pa'ang med pa nyid du mngon //",
    "NG0129:80": "gnas kyi skad cig nams kyang mi 'bral de tshe mnyam 'gyur de med mod //",
    "NG0129:81": "yang dag ma yin rtog pas bskyed phyir bag chags yod pa ma yin dang *//",
    "NG0129:82": "spyod yul med phyir kun gzhi med cing rnam rig de yang med pa yin //",
    "NG0129:83": "phyogs rnams med phyir dmigs dang gnas med rnam shes rig pa ji ltar skyes //",
    "NG0129:84": "de phyir sems 'di yod med mtha' las 'das shing gcig dang du ma bral //",
    "NG0129:85": "bde gshegs byang chub med phyir de yi rdzu 'phrul sgyu 'drar 'khrul la snang *//",
    "NG0129:86": "de bzhin dag pa'i ye shes de dag dge ba'i rgyu nyid dang *//",
    "NG0129:87": "chos kyi dbyings nyid",
    "NG0129:89": "[(]15[)]@#// la ni de dag dmigs shing skye bar brtags pa yang *//",
    "NG0129:90": "rdo rje'i gnas med phyir na mnyam gnas rang bzhin 'drar 'gyur dang *//",
    "NG0129:91": "chos dbyings rdo rje rtse mo de dag phyogs nyid med pas skad cig min //",
    "NG0129:92": "dag pa'i dge rtsa gzugs brnyan med pas 'jig rten ye shes yod mi 'gyur //",
    "NG0129:93": "de phyir byang chub ma chub mtshan nyid med par gcig pas blang dor med //",
    "NG0129:94": "don de'i tshul gyis don dam rnam grangs skye 'gag med dang mnyam nyid dang *//",
    "NG0129:95": "gnyis med bsam 'das stong nyid chos dbyings brjod dang tha snyad bral la sogs //",
    "NG0129:96": "bstan pa de kun tha snyad yin te don dam med cing kun sgrib med //",
    "NG0129:97": "don dam tshul gyis lam nyid 'di 'dra zhes pa de nyid kun sgrib yin //",
    "NG0129:98": "the tshom yod med chos ni gang la'ang spangs shing gnas par mi byed do //",
    "NG0129:99": "bsgom pa dang ni chos dbyings med phyir som nyi med la dam par blta ba'ang med //",
    "NG0129:100": "de ltar dngos po'i mtha' rnams brtags pas rang bzhin sgyu ma med 'gyur phyir //",
    "NG0129:101": "yod la ltos pa'i med pa med de med pa'ang med //",
    "NG0129:102": "mtha' rnams med phyir dbus med dbus la'ang gnas par mi byed do //",
    "NG0129:103": "gang la'ang 'jig rten dbang phyug pad+ma kun kyang mi spong 'dra mnyam gnas //",
    "NG0129:104": "chos la 'khrul par mthong ba de nyid 'khrul ba yin par rab rtogs te //",
    "NG0129:105": "drug gis bstan pa'i bdud kyi las kyang mi 'dor ngan du mi rtog go /",
    "NG0129:106": "shes rab thabs kyi spyod pa la yang mi gnas phyir na bdud rtsi 'dra bar spyod //",
    "NG0129:107": "rang gi shes pa dam par byas te kun las rgyal te des bsnyems na //",
    "NG0129:108": "'dod chags zhe sdang skyes nas rtsod 'byung gti mug yin te don mi mthong *//",
    "NG0129:109": "ji srid yid kyi g.yo ba de srid bdud kyi yul te phra ba'i lam //",
    "NG0129:110": "g.yo dang mi g.yo tha snyad mi gnas gnas la'ang gnas par mi byed de //",
    "NG0129:111": "snang med dbu ma'i lam de byang chub sems zhes bde gshegs gsungs //",
    "NG0129:112": "gzugs dang mtshan ma smon par 'dzin pa rab tu spangs nas su //",
    "NG0129:113": "rnam thar gsum po sgom pa yang bdud kyi lam te gzugs nyid stong pa'o //",
    "NG0129:114": "'khor ba'i lam gsum spangs shing mya ngan 'das lam bsgom byed pa'ang bdud nyid de //",
    "NG0129:115": "de nyid rang bzhin ma zhi rang bzhin rtsal spangs gang mi gnas //",
    "NG0129:116": "'phags pa kun gyi yul dang gnas kyang 'das sogs lam 'di gzhan na med //",
    "NG0129:117": "ldang dang mi ldang ched du mi spong sems rten mi 'cha' mngon du min //",
    "NG0129:118": "'jam dpal ma yin rdul tsam g.yo ba de nyid de yin der mi gnas //",
    "NG0129:119": "bsgom pa'i sa mi rnyed phyir bsgoms pas rnyed par mi 'gyur te //",
    "NG0129:120": "sems kyi spyod yul shes pa de dag chos rnams kyi ni chos nyid yin //",
    "NG0129:121": "rnam bral gang la'ang mchog dang tha ma med par lam mchog 'di bsgom mo //",
    "NG0129:122": "'du byed ma skyes chos kun 'byung med shin tu chos rnams mya ngan 'das //",
    "NG0129:123": "dngos med de tshe kun @#//",
    "NG0129:124": "kyang chos kyi dbyings shes dgra bcom rab 'byor yin //",
    "NG0129:125": "nam mkha' mi dmigs ming tsam dge dang mi dge 'byed med skye ba'ang med //",
    "NG0129:126": "rtsol ba yid la mi byed gang la'ang sems med shes dang mi shes bral //",
    "NG0129:127": "dran dang 'byed med gang la'ang spang len dga' dang mtshungs med mi dmigs shing *//",
    "NG0129:128": "mnyam gnas gnyis su brtags med brjod bral bya dang mi bya med de sogs bri med //",
    "NG0129:129": "ched du rtsol bar yid la mi byed cis kyang mi 'khrugs mnyam shes dang *//",
    "NG0129:130": "gang la'ang chags dang yul gyi myos skrag med de mi 'bral mi gnas shing *//",
    "NG0129:131": "mi 'phrog mnyam shes bzhi po phyogs dang pha rol phyin rnams der shes te //",
    "NG0129:132": "sems kyi dbyings su bsgoms pas lam gyi phugs na 'dug pa de yin gyis //",
    "NG0129:133": "gzhan du bsgoms pas 'od gsal don nyid rig par mi 'gyur ro //",
    "NG0129:134": "brda' can yang dag len pa'ang byang chub chen po yin zhes ston pas rab gsungs phyir //",
    "NG0129:135": "de la 'di ni byang chub sems nyid bskyed cing bsgom pa'i gnas yin te //",
    "NG0129:136": "ting 'dzin gsum po brtan par byas nas rtags kyi mtshan ma phyag rgya gsum bcings nas //",
    "NG0129:137": "chos kyi phyag rgya chen por sems nyid bskyed de snying po brjod cing bsgom pa'i gnas //",
    "NG0129:138": "rdo rje sems dpa' bsgoms pas lam kun ma nor bsgom pa yin //",
    "NG0129:139": "kun tu bzang mo'i spyod pas ma zin dge ba'i chos ni gang yang rung *//",
    "NG0129:140": "kun tu bzang po'i spyod pa'ang bdud kyi las te zad cing mthar thug 'gyur //",
    "NG0129:141": "de dang ldan pa'i las ni bdud kyi las kyang byang chub spyod par gsungs /",
    "NG0129:142": "don 'dir mos pa de yang byang chub chen po yin zhes rgyal bas rab tu bsngags //",
    "NG0129:143": "gnas 'dir bskyed pa tsam gyis 'jig rten gsum po bla mar bcas pa yi //",
    "NG0129:144": "mchod gnas nyan thos bdud kyi sde rnams zil gyis gnon zhes rgyal bas gsungs //",
    "NG0129:145": "thabs chen byang chub sems dpa' gsang ba'i spyod pa'ang 'di nyid de //",
    "NG0129:146": "'di min rgyal pa rnam par snang mdzad theg pa gsum ston mi srid do //",
    "NG0129:147": "skad cig tsam du dang pa'i shugs bskyed de yang myur du 'jam dpal gzhon nur 'gyur //",
    "NG0129:148": "dkyil 'khor gsang bar zhugs shing dam tshig mchog kyang bsrung ba yin //",
    "NG0129:149": "tshul khrims sdom pa kun kyang bsrungs shing sbyin gnas dam par rab tu bsngags //",
    "NG0129:150": "de phyir byang chub sems kyi bsod nams de la gzugs yod na //",
    "NG0129:151": "nam mkha' bar snang 'di yang snod du chung zhes rgyal bas mtshungs par gsungs //",
    "NG0129:152": "skye bo skye ba sna tshogs dag las skyes shing",
    "NG0129:153": "skye dang skye 'gyur skye ba'i rgyun gyi dbang song",
    "NG0129:154": "bas // rtog mtha' mi shes rtog pas bslus shing",
    "NG0129:155": "rtog pa'i rgyun 'brangs 'khrul pa'i rtog las phyir ldog",
    "NG0129:156": "bas // med gyur pa // sgyu ma'i sgyu shes",
    "NG0129:157": "dag gis sgyu ma'i glang po 'dra bar sgyu mas",
    "NG0129:158": "rmongs pa'i sgyu ma rnams //",
    "NG0129:159": "rmi lam gyis bslad bzhin du rmi yis @#//",
    "NG0129:160": "bden pa'ang nyams shing rmi lam dbang du song ba'i rmi lam pa //",
    "NG0129:161": "lam 'di spangs shing mtha' dang lam gzhan lam du bltas nas ma nor lam zhes ston pa de //",
    "NG0129:162": "de dag rdo la gser bzhin thugs rjer rung zhing thugs rje'i thugs rjes kye ma'o phrogs pa yin //",
    "NG0129:163": "shin tu ma sbyangs dus kyis mnar ba'i skye bo lnga brgya tha ma la //",
    "NG0129:164": "gsung rab dri med rtogs dka' dag la sgra bzhin spyod dang tshul bzhin min //",
    "NG0129:165": "rang gi blo gros stobs bzhin 'jug la sogs pa lta ba sna tshogs dag /",
    "NG0129:166": "mi shes chu bos g.yeng zhing gsung gi nying khu bdud rtsi rnal 'byor bral //",
    "NG0129:167": "de phyir rgyal bas gsungs pa'i thugs kyi gsang ba dam pa 'di //",
    "NG0129:168": "kun tu rgyal ba rnams kyi spyod yul thun mong ma yin yang */",
    "NG0129:169": "goms pa'i mthu yis mi 'gal tshul du tshad ma dag las rab bsgrubs te //",
    "NG0129:170": "'gro ba'i don du mi gnyis lam mchog 'di ni rab bgyis pa //",
    "NG0129:171": "skye bo skye gnas thams cad du yang skad cig tu //",
    "NG0129:172": "mi mthun phyogs kyis mi nyams rgyal ba kun gyi thugs 'dir rab rgyas shog /",
    "NG0129:173": "byang sems sgom pa rdo la gser zhun rdzogs so //"
}