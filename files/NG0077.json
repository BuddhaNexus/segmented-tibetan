{
    "NG0077:1": "@#// rgya gar skad du /",
    "NG0077:2": "ma ha san+ti ti la ga gu h+ya ti twa ni ya ma tan+t+ra na ma /",
    "NG0077:3": "bod skad du /",
    "NG0077:4": "rdzogs pa chen po thig le gsang ba de kho na nyid nges pa'i rgyud ces bya ba /",
    "NG0077:5": "bcom ldan 'das dpal kun tu bzang po la phyag 'tshal lo //",
    "NG0077:6": "'di skad bdag gis thos pa'i dus gcig na /",
    "NG0077:7": "dbyings rnam par dag pa'i thig le'i klong */",
    "NG0077:8": "rang bzhin rnam par dag pa'i pho brang na /",
    "NG0077:9": "bcom ldan 'das rdo rje sems dpa' nyid /",
    "NG0077:10": "ye ji bzhin pa yi rdo rje 'chang chen po dang */",
    "NG0077:11": "rgyud dag pa'i rdo rje 'chang chen por rdzogs pas /",
    "NG0077:12": "nor bu rin po che nyi ma'i snying por gyur pa'o //",
    "NG0077:13": "de nyid las mi gzhan pa'i dbang gi chu bo dang */",
    "NG0077:14": "thugs rje rang byung dbang gi chu bo dang */",
    "NG0077:15": "ye shes rnam lnga dbang gi chu bo dang */",
    "NG0077:16": "dpa' bo 'bru lnga dbang gi chu bo bzhis /",
    "NG0077:17": "rig pa'i rtsal dbang rdzogs pa'i rang snang gi 'khor dam pa'i dpal bzhi dang */",
    "NG0077:18": "mkha' 'gro ma lnga byang chub sems dpa' gsum dang */",
    "NG0077:19": "sprul pa bdun dang */",
    "NG0077:20": "de'i tshe thabs cig tu bzhugs so //",
    "NG0077:21": "de nas lag na rdo rje gdan las bzhengs te 'di skad gsol pa /",
    "NG0077:22": "thig le nyag gcig mtshon pa yi //",
    "NG0077:23": "gzhi lam 'bras bu dri med pa //",
    "NG0077:24": "sku gsum ye shes lnga ldan te //",
    "NG0077:25": "rnam grangs rim pa gsung du gsol //",
    "NG0077:26": "zhes zhus so //",
    "NG0077:27": "de nas bcom ldan 'das kyis /",
    "NG0077:28": "spyi don yongs su sdud pa zhes bya ba'i ting",
    "NG0077:29": "nge 'dzin la snyoms par zhugs te 'di gsungs so",
    "NG0077:30": "// rig pa 'dzin pa kun nyon cig / thig le gsang ba'i lam mchog ni //",
    "NG0077:31": "bgrod med rtogs pa rdo rje'i lam //",
    "NG0077:32": "ye shes stong nyid rang snang 'di //",
    "NG0077:33": "ye nas gnas pa'i gnas tshul dang *//",
    "NG0077:34": "ma rtogs 'khrul pa'i 'khrul tshul dang *//",
    "NG0077:35": "'khrul pa log pa'i grol tshul gyis //",
    "NG0077:36": "rnal 'byor dbang phyug chen por 'gyur //",
    "NG0077:37": "bskal pa dang po thog ma na //",
    "NG0077:38": "sangs rgyas 'od du mi 'gyur bzhugs //",
    "NG0077:39": "ngo bo nyid kyi snang ba la //",
    "NG0077:40": "ngo bo nyid kyi sku shar ba //",
    "NG0077:41": "nam mkha' dang ni nyi ma bzhin //",
    "NG0077:42": "sa bon gzhi la rdzaugs pa'i dus //",
    "NG0077:43": "ma chad pa yi yul can na //",
    "NG0077:44": "snying po bcud du dril bar gnas //",
    "NG0077:45": "ma byon sngon rol 'das pa'i dus //",
    "NG0077:46": "gzhi snang chen po'i gnas lugs yin //",
    "NG0077:47": "chos nyid yul gy-i 'khrul gzhi dang *//",
    "NG0077:48": "'od lnga lus kyi 'khrul gzhi dang *//",
    "NG0077:49": "rig pa sems kyi 'khrul gzhi dang *//",
    "NG0077:50": "gnas dang dbus la rtog byas nas //",
    "NG0077:51": "ma rig lhan cig skyes pas bsgribs //",
    "NG0077:52": "kun brtags ma rig pa yis bslad //",
    "NG0077:53": "rgyu yi rkyen dang bdag po'i rkyen //",
    "NG0077:54": "dmigs pa'i rkyen dang mtshungs pa'i rkyen //",
    "NG0077:55": "dran byed kun tu tshol ba'i yid //",
    "NG0077:56": "nges par 'jog dang gtan la 'bebs //",
    "NG0077:57": "chos nyid 'byung ba @#//",
    "NG0077:58": "dngas snyigs 'byed //",
    "NG0077:59": "snyigs ma lnga las snod du chags //",
    "NG0077:60": "dngas ma shes pas ma bzung bcud //",
    "NG0077:61": "mchog tu srid pa'i sgo nga gnyis //",
    "NG0077:62": "me tog u dum wa rar 'khrungs //",
    "NG0077:63": "sems can sangs rgyas skye ba'i rten //",
    "NG0077:64": "bar gyi bskal par byung ba la //",
    "NG0077:65": "ye shes snang ba nang du nub //",
    "NG0077:66": "'khrul pa'i snang ba ma shar te //",
    "NG0077:67": "rang sor gnas pas yid bskyod pa //",
    "NG0077:68": "gzhi 'phags 'bras bu ma smin dus //",
    "NG0077:69": "sangs rgyas ye shes snying po can //",
    "NG0077:70": "rgyu las myu gu shar ba ni //",
    "NG0077:71": "mi gsal gsal ba'i bdag nyid can //",
    "NG0077:72": "'khor 'das spyi mdud ma khrol bas //",
    "NG0077:73": "thabs dang shes rab sbyor ba gsum //",
    "NG0077:74": "spyan gyis gzigs nas thugs kyis mkhyen //",
    "NG0077:75": "zhal gyi me stag dkar dmar spro //",
    "NG0077:76": "dkar po'i gzugs ni sa las grub //",
    "NG0077:77": "tshor ba ser po sa chus brlan //",
    "NG0077:78": "'du shes dmar po me yis smin //",
    "NG0077:79": "'du byed ljang gu rlung gis g.yos //",
    "NG0077:80": "rnam shes mthing ga nam mkha'i mi //",
    "NG0077:81": "nor bu dri ma med pa dang *//",
    "NG0077:82": "nyi ma rab tu snang bar smin //",
    "NG0077:83": "'ja' snang yul snang khang pa dang *//",
    "NG0077:84": "rta dang rdzing bu 'dod 'jo'i ba //",
    "NG0077:85": "shing thog ras bal shing shun dang *//",
    "NG0077:86": "rang snang bsod nams dag pa yi //",
    "NG0077:87": "'dod chags chos kyi dga' sems las //",
    "NG0077:88": "'jig rten skye bo ming sring sogs //",
    "NG0077:89": "rim par chags pas nyon mongs drug / ngo bo",
    "NG0077:90": "drug dang 'bras bu drug khams gsum 'khor ba'i 'khrul",
    "NG0077:91": "pa srid // sprul pa'i sangs rgyas 'od srungs byon //",
    "NG0077:92": "bskal pa tha mar gnas pa'o //",
    "NG0077:93": "yul la thig le 'od lnga dang *//",
    "NG0077:94": "sku dang ye shes rnam pa las //",
    "NG0077:95": "shes pa ye shes lnga ru shes //",
    "NG0077:96": "grub pa rgyal ba nyid du grub //",
    "NG0077:97": "grol ba ye shes chen por grol //",
    "NG0077:98": "len ma myong ba'i lus blangs pas //",
    "NG0077:99": "ye shes rang sa zin pa yin //",
    "NG0077:100": "mthong ma myong ba'i yul mthong bas //",
    "NG0077:101": "chos nyid ma dang 'phrad pa yin //",
    "NG0077:102": "shes ma myong ba'i gtam shes pas //",
    "NG0077:103": "rang byung mngon du gyur pa'o //",
    "NG0077:104": "nyid la nyid gleng 'di skad gsol //",
    "NG0077:105": "mnyam pa'i rgyal po kun rig chos kyi rje //",
    "NG0077:106": "'og min rdo rje dbyings kyi dkyil 'khor du //",
    "NG0077:107": "rdo rje sems dpa' rang sems rtogs bya'i phyir //",
    "NG0077:108": "bla med ngo mtshar che ba'i sangs rgyas 'di //",
    "NG0077:109": "rtsa ba bcad pas sangs rgyas sems las byung *//",
    "NG0077:110": "sems kyi bsam pa bdag la bstan du gsol //",
    "NG0077:111": "rigs lnga bde bar gshegs pas bka' stsal pa /",
    "NG0077:112": "sems las sangs rgyas 'ong bar ni //",
    "NG0077:113": "ma gsungs mi gsung gsung mi 'gyur //",
    "NG0077:114": "ma gsungs pa nyid rgya cher bshad //",
    "NG0077:115": "mi bskyod pa nyid ji bzhin gzhi //",
    "NG0077:116": "thugs la nyi ma bzhi shar ba //",
    "NG0077:117": "sku gsum ye shes lnga ldan pas //",
    "NG0077:118": "don gyi ngo sprod gdams par bzhag / rin 'byung don ni ji bzhin ma //",
    "NG0077:119": "thugs la 'od lnga'i spro ba byung *//",
    "NG0077:120": "spyan la thim pas rtags su bzhag / snang mtha'i dpyad ni ji bzhin ma //",
    "NG0077:121": "dngos su shel gyi mchod rten babs //",
    "NG0077:122": "rdo rje sems dpa'i me long ste //",
    "NG0077:123": "dpe yi ye shes yongs su @#//",
    "NG0077:124": "spros //",
    "NG0077:125": "don grub sgra ni ji bzhin ma //",
    "NG0077:126": "phyag rgya lnga yi 'khor lo las //",
    "NG0077:127": "dngas snyigs 'byed dang srog 'dzin pa //",
    "NG0077:128": "snying rje med pa'i las rlung bskyod //",
    "NG0077:129": "sems dang ye shes rgyab gyes pas //",
    "NG0077:130": "sems ni nam mkhar dngas shes bya //",
    "NG0077:131": "ye shes 'od du 'char zhes bya //",
    "NG0077:132": "snang ba lnga dang lam lnga dang *//",
    "NG0077:133": "ngo bo thugs rjes rgyun thogs pa //",
    "NG0077:134": "nyi shar sgron me thogs pa bzhin //",
    "NG0077:135": "chos nyid bar do'i snang ba 'char //",
    "NG0077:136": "ye shes ngos gzung gdams ngag bya //",
    "NG0077:137": "dbang po rab la bar do med //",
    "NG0077:138": "'jug dang snang dang shes las grol //",
    "NG0077:139": "mthar phyin pa rnams dus mtshungs gcig / dbang po",
    "NG0077:140": "rab 'og skad cig drug / dang po 'khor ba",
    "NG0077:141": "dong nas sprug / gnyis pa bde mthong gsum pa",
    "NG0077:142": "bstan // bzhi lngar mngon shes thugs rje 'char //",
    "NG0077:143": "drug pa mya ngan 'das pa yin //",
    "NG0077:144": "'bring ni ma yengs cig char 'char //",
    "NG0077:145": "skye ba rim skye thad kar chod //",
    "NG0077:146": "dbang po tha ma'i tha ma gcig / 'khor ba'i rtod phur ma phyin pas //",
    "NG0077:147": "bag chags lus len 'khor bar 'dus //",
    "NG0077:148": "srid pa'i bar dor las 'phro mthud //",
    "NG0077:149": "'od gsal ye shes sgyu ma'i dbugs //",
    "NG0077:150": "dbugs chad ye shes 'char dus na //",
    "NG0077:151": "lnga ldan bde gshegs snang ba 'char //",
    "NG0077:152": "rdo rje dbyings kyi dkyil 'khor ni //",
    "NG0077:153": "rigs lnga'i 'od gsal tshom bu lnga //",
    "NG0077:154": "rnam snang yab yum dbus na gnas //",
    "NG0077:155": "rigs bzhi yab yum phyogs bzhir byung *//",
    "NG0077:156": "tshom bu'i dkyil 'khor dang po la //",
    "NG0077:157": "rdo rje sems dpa' sangs rgyas spyan //",
    "NG0077:158": "sa snying sgeg mo byams pa dang *//",
    "NG0077:159": "me tog bzhis bskor tshom bu gnyis //",
    "NG0077:160": "ma ma ki dang rin 'byung la //",
    "NG0077:161": "nam snying phreng ba kun bzang dang *//",
    "NG0077:162": "spos ma bzhis bskor tshom bu gsum //",
    "NG0077:163": "snang ba mtha' yas gos dkar ma //",
    "NG0077:164": "spyan ras glu ma 'jam dpal dang *//",
    "NG0077:165": "mar me bzhis bskor tshom bu bzhi //",
    "NG0077:166": "don yod dam tshig sgrol ma la //",
    "NG0077:167": "phyag rdor gar ma sgrib sel dang *//",
    "NG0077:168": "dri chab bzhis bskor tshom bu lnga //",
    "NG0077:169": "'gro drug 'dul ba'i thub pa drug / tshad med bzhis 'dul sgo ba bzhi //",
    "NG0077:170": "mtha' bzhi las grol sgo ma bzhi / dbyings dang ye shes mi 'bral bas //",
    "NG0077:171": "kun bzang yab dang yum du gnas //",
    "NG0077:172": "dkar dang dmar mthing ser dang ljang *//",
    "NG0077:173": "'khor lo rdo rje rin chen pad //",
    "NG0077:174": "rgya gram thugs kyi dgongs na gsal //",
    "NG0077:175": "mtshan dpe tshul dgu bzhugs gdan bcas //",
    "NG0077:176": "snang med mkha' la 'ja' tshon dgu //",
    "NG0077:177": "brjod med spros bral klong du shar //",
    "NG0077:178": "yon tan skur grub rtog tshogs grol //",
    "NG0077:179": "dag pa 'jig rten snang ba y-in //",
    "NG0077:180": "rtog med rnam mkhyen chos kyi spyan //",
    "NG0077:181": "mkha' la nyi ma shar ba bzhin //",
    "NG0077:182": "me long bzhin du gzigs par gyur //",
    "NG0077:183": "rnam rtog mi mnga' sa le mkhyen //",
    "NG0077:184": "zag med ye shes phyir gsal dus //",
    "NG0077:185": "mngon par shes pa drug dang ldan //",
    "NG0077:186": "rdzogs ldan dgongs pa sbyor ba gsum //",
    "NG0077:187": "spyan gyis yar gzigs mar la snang *//",
    "NG0077:188": "thad ka rang la gsal ba @#//",
    "NG0077:189": "dang *//",
    "NG0077:190": "thugs kyi gang 'dul las mkhyen gzigs //",
    "NG0077:191": "rgya gram pad+ma'i kha sbyor gyis //",
    "NG0077:192": "chos nyid 'a dang chos kun a //",
    "NG0077:193": "ye shes ha dang shes rab sha / ngo bo mi 'gyur sa dang ni //",
    "NG0077:194": "mnyam pa nyid kyi yi ge ma //",
    "NG0077:195": "zhal sbyar yig drug rdo rje'i sgra //",
    "NG0077:196": "dkar dmar srad bu 'od du 'phro //",
    "NG0077:197": "las dag gang zag spyan la 'jug / thig le gsum du 'du 'bral med //",
    "NG0077:198": "'brel ba drug ni ye shes rlung *//",
    "NG0077:199": "rig pa byang sems rgyu ba gsum //",
    "NG0077:200": "kun rdzob byang sems gnas pa gsum //",
    "NG0077:201": "rgyu dang 'bras bu bsgom pa gsum //",
    "NG0077:202": "'dug tshul snang tshul gnas pa gcig / 'chi ka gsum du 'jug pa gces //",
    "NG0077:203": "rgyud lung man ngag 'khor lo bskor //",
    "NG0077:204": "rtogs pas bdag sgrol srid pa shar //",
    "NG0077:205": "rje blon dmangs kyi dpe ru bzhag / dam pa'i lha gnas rnam gsum du //",
    "NG0077:206": "brda' sgra nges pa'i 'khor lo bskor //",
    "NG0077:207": "rin chen dbus su mya ngan 'das //",
    "NG0077:208": "dgongs brda' dag gi brgyud par gyur //",
    "NG0077:209": "rnam rtog mthus brtas bag chags sbubs //",
    "NG0077:210": "rin chen smug po'i gzhal yas ni //",
    "NG0077:211": "rig pa rtog med chos kyi sku //",
    "NG0077:212": "dag pa'i rtsal shar 'od lnga'i klong *//",
    "NG0077:213": "rigs lnga'i skur bzhugs longs spyo rdzogs //",
    "NG0077:214": "thugs rje 'od gsal rang bzhin te //",
    "NG0077:215": "rang gi lus la khyab par gnas //",
    "NG0077:216": "de ni sprul pa'i sku zhes bya //",
    "NG0077:217": "ngo bo stong pa'i ngang gnas pa //",
    "NG0077:218": "chos kyi dbyings kyi ye shes yin //",
    "NG0077:219": "'gags pa med par 'od gsal ba //",
    "NG0077:220": "me long lta bu'i ye shes yin //",
    "NG0077:221": "de dang ma bral mnyam pa nyid //",
    "NG0077:222": "shes rab ma 'gag chos rnams mkhyen //",
    "NG0077:223": "so sor rtogs pa'i ye shes yin /",
    "NG0077:224": "tshig gcig chad //",
    "NG0077:225": "bya ba grub pa'i ye shes yin //",
    "NG0077:226": "mngon du ma gyur cha lnga yin //",
    "NG0077:227": "zur gsum sku gsum rtags yin te //",
    "NG0077:228": "dkar smug rtag pa 'od kyi rtags //",
    "NG0077:229": "rtsa bzhi ye shes bzhi ru bstan //",
    "NG0077:230": "ma 'khrul pa yi sangs rgyas te //",
    "NG0077:231": "don gyi ngo sprod thag chod yin //",
    "NG0077:232": "'dug tshul 'od du 'dug pa la //",
    "NG0077:233": "snang tshul phyi nang med par snang *//",
    "NG0077:234": "rgyang zhags chu la 'od gsal ba //",
    "NG0077:235": "rtags kyi ye shes tshon gang ba //",
    "NG0077:236": "mi 'gyur ba yi blta ba yin //",
    "NG0077:237": "rtags kyi ngo sprod yid ches 'gyur //",
    "NG0077:238": "rdo rje sems dpa'i me long ni //",
    "NG0077:239": "ma byas pa yi chos yin te //",
    "NG0077:240": "dpe dang ye shes dam pa yin //",
    "NG0077:241": "chos kyi sku yi ngo sprod kyis //",
    "NG0077:242": "chos sku rang gnas don rtogs shing *//",
    "NG0077:243": "rdzogs pa chen po'i dgongs pa chod //",
    "NG0077:244": "sems dang ye shes rnam pa gnyis //",
    "NG0077:245": "sems kyi ngo bo dbugs yin te //",
    "NG0077:246": "bzhugs pa'i gnas ni glo ba la //",
    "NG0077:247": "rgyu ba'i gnas ni mgrin pa la //",
    "NG0077:248": "sgau ni kha dang sna bug gnyis //",
    "NG0077:249": "skyon ni 'khor ba'i chos su snang *//",
    "NG0077:250": "de yi yul ni 'khrul pa ste //",
    "NG0077:251": "ma dag 'khrul pa'i snang ba yin //",
    "NG0077:252": "gzigs pa'i spyan ni shes rab bo //",
    "NG0077:253": "rtog bcas don dpyod shes rab can //",
    "NG0077:254": "ye shes ngo bo gsum brtsegs yin //",
    "NG0077:255": "ye shes bzhugs gnas tsit+ta yin //",
    "NG0077:256": "lam ni dar dkar skud pa ste //",
    "NG0077:257": "de yi sgo ni spyan @#//",
    "NG0077:258": "lam 'char //",
    "NG0077:259": "yon tan sku dang ye shes so //",
    "NG0077:260": "longs spyod rdzogs pa'i ngo sprod ni //",
    "NG0077:261": "'dra 'bag mched sku gnyis la sprad //",
    "NG0077:262": "longs sku lnga ldan ngo sprod kyis //",
    "NG0077:263": "longs sku rang gnas don rtogs shing *//",
    "NG0077:264": "ma ha yo ga'i dgongs pa chod //",
    "NG0077:265": "sprul sku 'od 'khyil ngo sprod kyis //",
    "NG0077:266": "sprul sku rang gnas don rtogs shing *//",
    "NG0077:267": "a nu yo ga'i dgongs pa chod //",
    "NG0077:268": "sku gsum 'du 'bral med pa ni //",
    "NG0077:269": "nyi ma'i snying po gnyis la sprad //",
    "NG0077:270": "'du 'bral med pa'i ngo sprod kyis //",
    "NG0077:271": "dbyer med rang gis rang rtogs shing *//",
    "NG0077:272": "rdzogs ldan chen po'i dgongs pa chod //",
    "NG0077:273": "rang bzhin gnas pa'i bar do la //",
    "NG0077:274": "rang rig lta bas thag bcad de //",
    "NG0077:275": "de ltar shes na the tshom tshod //",
    "NG0077:276": "blo yis the tshom bcad pa min //",
    "NG0077:277": "grol ba'i dgongs pa dam pa yin //",
    "NG0077:278": "the tshom chod pas blo las grol //",
    "NG0077:279": "bltar med blta ba'i gdeng la gnas //",
    "NG0077:280": "bgrod med lus ngag bya ba glod //",
    "NG0077:281": "rtsa dang rlung gi ngag sgo bsdams //",
    "NG0077:282": "rgyal po gdan la bzhag par bya //",
    "NG0077:283": "blon po btson du gzung bar bya //",
    "NG0077:284": "dmangs rnams cham la dbab pa dang *//",
    "NG0077:285": "srod la dbang po gnad du bsdu //",
    "NG0077:286": "nam phyed shes pa bum par gzhug / tho rangs dbang po rang grol la //",
    "NG0077:287": "nyin mo snang ba rang shar bshad //",
    "NG0077:288": "bshad pa rnam dag bde ba che //",
    "NG0077:289": "ting 'dzin bar dor gsal gdab cing *//",
    "NG0077:290": "dbugs 'phos dus na sems sgo bcad //",
    "NG0077:291": "lam gyi mtha' ni zad pa'i dus //",
    "NG0077:292": "snang ba sems kyi dbang du 'dus //",
    "NG0077:293": "sems ni ma yengs dbang du 'dus //",
    "NG0077:294": "ma yengs tshon gyi grub 'dus ltar //",
    "NG0077:295": "'degs byed khyab byed me mnyam rlung *//",
    "NG0077:296": "ma de bu dang 'brel gyur na //",
    "NG0077:297": "ma yi bcud kyis bu gso ltar //",
    "NG0077:298": "bdun phrag grangs rnams ma rdzogs par //",
    "NG0077:299": "rlung gis las rnams rim par byed //",
    "NG0077:300": "gsang bar zla dgu ngo bcu bzhugs //",
    "NG0077:301": "rigs drug gnas gshegs mdzad pa rdzogs //",
    "NG0077:302": "bcu gnyis mthar phyin chos skur thim //",
    "NG0077:303": "'khor ba rang grol skye shi med //",
    "NG0077:304": "dbyer med don ni shes pas shes //",
    "NG0077:305": "shes rab 'gags med rnam par grol //",
    "NG0077:306": "mi 'gyur kun 'byung rin chen sbubs //",
    "NG0077:307": "rdzogs ldan chen po'i dgongs pa ni //",
    "NG0077:308": "shes rab mkha' la dngas pa yin //",
    "NG0077:309": "stobs ldan shugs kyis skyod par byed //",
    "NG0077:310": "sbyor skyel skur gnas mi rtog gsal //",
    "NG0077:311": "'byung ba ma la zha ba yis //",
    "NG0077:312": "sa chu me rlung nam mkha' lnga //",
    "NG0077:313": "mtshan ma rang sar grol bar byed //",
    "NG0077:314": "sra gsher tsha dang g.yo mtshan med //",
    "NG0077:315": "ye shes dbyings su thim pa'i mkha' //",
    "NG0077:316": "chos dbyings ngang nas ye shes gsal //",
    "NG0077:317": "rtsal stobs bzhi la 'du bar byed //",
    "NG0077:318": "gtso 'khor mi gcod mi gzigs gsal //",
    "NG0077:319": "shes rab mkha' la gsal ba yis //",
    "NG0077:320": "thim gsal bdag med mi 'byed gsal //",
    "NG0077:321": "sku gsum ye shes nang gsal ston //",
    "NG0077:322": "sku gsum ye shes dbyings na gsal //",
    "NG0077:323": "rig pa rang sa zin pa yis //",
    "NG0077:324": "sku 'dus dgongs pa ldan pa dang *//",
    "NG0077:326": "(16)@#// dgongs pa 'pho 'gyur med par byed //",
    "NG0077:327": "'gyur med 'gag med 'du 'bral med //",
    "NG0077:328": "sku gsum ja log dgongs pa ni //",
    "NG0077:329": "gsal ba gsum ldan rdo rje la //",
    "NG0077:330": "dbyer med rtse gcig ye shes spyan //",
    "NG0077:331": "mi brjed gzungs bsnyems chos las grol //",
    "NG0077:332": "dus dir yul gsum gcig tu 'dus //",
    "NG0077:333": "rang bzhin rnam dag snang ba yin //",
    "NG0077:334": "lus gsum gcig la rdzogs pa ni //",
    "NG0077:335": "'gyur ba med pa'i rin chen sbubs //",
    "NG0077:336": "spyan gsum gcig tu 'khyil ba ni //",
    "NG0077:337": "ye shes mig gcig dri ma med //",
    "NG0077:338": "grol ba'i dgongs pa mthar phyin pa'o //",
    "NG0077:339": "chos kyi mtha' las grol ba'o //",
    "NG0077:340": "sangs rgyas la ni yul med do //",
    "NG0077:341": "ye shes la ni chos med do //",
    "NG0077:342": "'bras bu de la bdag med do //",
    "NG0077:343": "dgongs pa de la thun med do //",
    "NG0077:344": "yang dag mtha' las grol ba yi //",
    "NG0077:345": "mi bskyod stobs kyis gcod byed pas //",
    "NG0077:346": "mya ngan 'das la gom pa gcig / gsum rdzogs",
    "NG0077:347": "mthar phyin lnga nyid dag / mthar rdzogs gcig pu",
    "NG0077:348": "lhun gyis grub // rang bzhin ma bcos ji bzhin gnas //",
    "NG0077:349": "rdo rje'i gdan la grub mthar phyin //",
    "NG0077:350": "zhes gsungs so //",
    "NG0077:351": "de nas lag na rdo rje dang */",
    "NG0077:352": "spyan ras gzigs dang */",
    "NG0077:353": "'jam dpal dang */",
    "NG0077:354": "mkha' 'gro ma za byed shan ting thod pa'i phreng ba can dang */",
    "NG0077:355": "rdo rje khro gdong ma dang */",
    "NG0077:356": "nam mkha'i bu mo rdo rje rlung gi gshog pa can dang */",
    "NG0077:357": "gtsug gi rgyan gcig ma dang */",
    "NG0077:358": "pur na nye bar zhi ba dang */",
    "NG0077:359": "rig pa 'dzin pa rnams dgyes te /",
    "NG0077:360": "bcom ldan 'das la bstod pa /",
    "NG0077:361": "gzhi snang chen po'i gnas lugs kyis /",
    "NG0077:362": "yang dag lta ba gtan la phebs //",
    "NG0077:363": "ma rig 'khrul pa'i byung tshul gyis //",
    "NG0077:364": "sems can sangs rgyas ngang du shar //",
    "NG0077:365": "'khrul pa log pa'i grol tshul gyis //",
    "NG0077:366": "gdos bcas yul las grol ba ni //",
    "NG0077:367": "rang dngas dag pa chen por gsal //",
    "NG0077:368": "sha khrag lus las grol ba ni //",
    "NG0077:369": "rin chen gsang ba'i spubs su gsal //",
    "NG0077:370": "dran rtog sems las grol ba ni //",
    "NG0077:371": "rig pa rang dngas chen por gsal //",
    "NG0077:372": "thig le rang dngas bcu gnyis kyis //",
    "NG0077:373": "dus bzhi snang bas rim par phye //",
    "NG0077:374": "de bzhin gshegs pa'i chos lnga yis //",
    "NG0077:375": "ma bskyod mkha' la de bzhin gshegs //",
    "NG0077:376": "byang chub sems dpa'i chos drug gis //",
    "NG0077:377": "yul sems lus dag byang chub sku //",
    "NG0077:378": "nges pa'i don la bdag cag 'dud //",
    "NG0077:379": "ces bstod nas bcom ldan 'das kyi gsungs pa la mngon par bstod do //"
}