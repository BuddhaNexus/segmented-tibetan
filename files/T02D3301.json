{
    "T02D3301:43a-0": "@43a # // rgya gar skad du /",
    "T02D3301:43a-1": "badzra yo gi n'i s'a dha nam /",
    "T02D3301:43a-2": "bod skad du /",
    "T02D3301:43a-3": "rdo rje rnal 'byor ma'i sgrub thabs /",
    "T02D3301:43a-4": "rdo rje rnal 'byor ma la phyag 'tshal lo //",
    "T02D3301:43a-5": "aom a'a: h'um /",
    "T02D3301:43a-6": "dang por re zhig sngags pa 'ga' zhig gis sa",
    "T02D3301:43a-7": "phyogs gang yang rung bar stan ci yang rung ba",
    "T02D3301:43a-8": "la nye bar gnas la rdo rje rnal 'byor ma",
    "T02D3301:43a-9": "bsgom pa brtsam par bya ba'o //",
    "T02D3301:43a-10": "de la rang gi lte bar kha bye ba'i padma kha dog dkar po bsgom par bya ba'o //",
    "T02D3301:43a-11": "de'i steng du rtsi'i kha dog lta bu'i chos 'byung",
    "T02D3301:43a-12": "dbus na yi ge hr'im gnas par bsgom par bya",
    "T02D3301:43a-13": "ba'o // de la yang steng du rde btsun rdo rje rnal 'byor ma'o //",
    "T02D3301:43a-14": "de la gnas pa'i yi ge hr'im yongs su gyur pa las sku mdog ser mo sta /",
    "T02D3301:43a-15": "rang nyid kho na rang gi gri gug dang /",
    "T02D3301:43a-16": "phyag g-yon pa gri gug bsnams pa /",
    "T02D3301:43a-17": "rang gi dbu'i steng du gnas pa /",
    "T02D3301:43a-18": "phyag g-yas ba ni thod pa dang ldan pa'o //",
    "T02D3301:43a-19": "dpung pa g-yon pa ni gyen la brkyang ba'o //",
    "T02D3301:43a-20": "dpung pa g-yas pa ni 'og tu smad pa'o //",
    "T02D3301:43a-21": "gos med pa zhabs g-yas pa rab tu brkyang pa /",
    "T02D3301:43a-22": "zhabs g-yon pa legs par bskums par bsgom par bya ba'o //",
    "T02D3301:43a-23": "aom 'dud pa la kun nas brten pa'i khrag gi",
    "T02D3301:43a-24": "rgyun rang nyid kyi zhal du rab tu 'bar ba",
    "T02D3301:43b-0": "/ gzhan @43b dag ni gzhogs gnyis kyis rnal 'byor",
    "T02D3301:43b-1": "ma gnyis kyi zhal du legs par 'jug pa 'di",
    "T02D3301:43b-2": "lta bur bsgom par bya ba'o //",
    "T02D3301:43b-3": "g-yon pa dang g-yas pa'i phyogs gnyis na ni kha dog sngon mo rdo rje'i kha dog ma dang /",
    "T02D3301:43b-4": "kha dog ser mo rdo rje rnam par snang mdzad ma ste /",
    "T02D3301:43b-5": "g-yon pa dang g-yas pa'i gri gug dang ldan pa'o //",
    "T02D3301:43b-6": "g-yas pa dang g-yon pa'i phyag na ni thod pa dang ldan ma'o //",
    "T02D3301:43b-7": "zhabs g-yon pa rab tu brkyang ba dang /",
    "T02D3301:43b-8": "zhabs g-yas pa rab tu brkyang ba dang /",
    "T02D3301:43b-9": "zhabs gzhan dag ni legs par bskums pa dang /",
    "T02D3301:43b-10": "skra lhug par gyur par bsgom par bya ba'o //",
    "T02D3301:43b-11": "shin tu 'jigs su rung bas gang bar gyur pa'i",
    "T02D3301:43b-12": "dur khrod 'jigs pa'i dbus su zur gnyis na rnal",
    "T02D3301:43b-13": "'byor ma gnyis dang ldan par snang la bsgom par",
    "T02D3301:43b-14": "bya ba'o // 'di ni bsgom pa yin no //",
    "T02D3301:43b-15": "mchod pa brjod par bya ste /",
    "T02D3301:43b-16": "mandala byas la chos 'byung la gnas pa'i nyi ma'i dkyil 'khor bri bar bya ba'o //",
    "T02D3301:43b-17": "dbus su ni yi ge hr'im: dang bcas pa'o //",
    "T02D3301:43b-18": "de nas sngar bshad pa'i bsgom pas rje btsun ma dbus su bzhugs su gsol bar byas la /",
    "T02D3301:43b-19": "aom sarba buddha d'a ki n'i ye zhes bya ba",
    "T02D3301:43b-20": "la sogs pa'i sngags kyis chos 'byung gi dbus su",
    "T02D3301:43b-21": "mchod par bya ba'o //",
    "T02D3301:43b-22": "phyi nas ni mchod yon te /",
    "T02D3301:43b-23": "aom sarba buddha d'a ki n'i ye sv'a h'a /",
    "T02D3301:43b-24": "zhes bya ba'i sngags kyis so //",
    "T02D3301:43b-25": "de nas ni g-yon gyi phyogs su /",
    "T02D3301:43b-26": "aom badzra wa rna n'i ye sv'a h'a /",
    "T02D3301:43b-27": "zhes bya ba'i sngags kyis so //",
    "T02D3301:43b-28": "de nas ni g-yon gyi phyogs su ste /",
    "T02D3301:43b-29": "aom badzra bee ro rtsa n'i ye h'um sv'a h'a bya bas so //",
    "T02D3301:43b-30": "'di'i phyi nas ni gzhan yang /",
    "T02D3301:43b-31": "aom da di y'a na dang /",
    "T02D3301:43b-32": "p'u rna gi ri dang /",
    "T02D3301:43b-33": "k'a m'a khya dang /",
    "T02D3301:43b-34": "shri ri ha tta zhes bya ba 'di dag rnams mchod par bya ba'o //",
    "T02D3301:43b-35": "gzhan yang chos dang longs spyod rdzogs pa dang /",
    "T02D3301:43b-36": "sprul pa dang /",
    "T02D3301:43b-37": "bde ba chen po zhes bya ba 'di dag go //",
    "T02D3301:43b-38": "aom sarba buddha d'a ki n'i ye /",
    "T02D3301:43b-39": "aom badzra wa rna n'i ye /",
    "T02D3301:43b-40": "aom badzra bee ro tsa n'i ye h'um h'um h'um phat phat phat sv'a h'a /",
    "T02D3301:43b-41": "zhes bya ba 'di ni bzlas pa'i sngags so//",
    "T02D3301:43b-42": "rdo rje rnal 'byor ma'i sgrub thabs rdzogs so /"
}