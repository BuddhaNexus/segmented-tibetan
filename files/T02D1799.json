{
    "T02D1799:35a-0": "@35a #/ rgya gar skad du //",
    "T02D1799:35a-1": "she ka tsa tu ra pra k'a ra na /",
    "T02D1799:35a-2": "bod skad du //",
    "T02D1799:35a-3": "dbang bzhi pa'i rab tu byed pa /",
    "T02D1799:35a-4": "dpal rdo rje sems dpa' la phyag 'tshal lo //",
    "T02D1799:35b-0": "'phags pa sbyin ras gzigs dbang phyug la phyag @35b 'tshal lo //",
    "T02D1799:35b-1": "dngos kun rnam dag 'od gsal rang bzhin bde ba chen po'i sku //",
    "T02D1799:35b-2": "'gro ba 'di kun thugs rjes khyab mdzad cir yang snang ba'i sku //",
    "T02D1799:35b-3": "ma lus yul du gyur pas khams gsum ro mnyam gnyis su med //",
    "T02D1799:35b-4": "zung 'jug gzod nas dbyer med rdo rje 'chang ba de la 'dud //",
    "T02D1799:35b-5": "de yi dngos grub thob pa'i thabs ston pa / rdo rje 'chang dang tha dad med pa yi //",
    "T02D1799:35b-6": "lung dang man ngag brgyud pa ma nyams pa'i //",
    "T02D1799:35b-7": "bla ma rje btsun de la phyag 'tshal nas //",
    "T02D1799:35b-8": "dbang bzhi'i rab tu byed pa'i gdams dag bri //",
    "T02D1799:35b-9": "rnyed dang bkur sti grags spangs byams dang ldan //",
    "T02D1799:35b-10": "'khor ba'i sdug bsngal sgrol ba'i thugs rje can //",
    "T02D1799:35b-11": "rgyud dag grol bar ston par dgyes pa po //",
    "T02D1799:35b-12": "mtho dman med par kun la mnyam por gzigs //",
    "T02D1799:35b-13": "dad ldan g-yo sgyu med cing gtan dka' gtong //",
    "T02D1799:35b-14": "'khor bas yid byung mya ngan 'das pa sgrub //",
    "T02D1799:35b-15": "sman bcud mi 'bad dus kyi bdud rnams spong //",
    "T02D1799:35b-16": "las kyi rkyen thub rtse gcig bsam gtan byed //",
    "T02D1799:35b-17": "rten dang brten med ngo bo nyid //",
    "T02D1799:35b-18": "bdag byin brlab pa'i man ngag go //",
    "T02D1799:35b-19": "dang por mandala lnga byas te //",
    "T02D1799:35b-20": "gdugs sogs me tog rin po che //",
    "T02D1799:35b-21": "kha dang mngar sogs ro drug dang /",
    "T02D1799:35b-22": "glang po rta dang rin chen khyim //",
    "T02D1799:35b-23": "brgyad khri bzhi stong chos phung po //",
    "T02D1799:35b-24": "lha ma klu sogs bu mo sdug / gnas lnga dag tu dbul bar bya //",
    "T02D1799:35b-25": "bdag byin rlogs shig gsol ba gdab //",
    "T02D1799:35b-26": "khong stong khyod kyi sku la med //",
    "T02D1799:35b-27": "bya ba la sogs tshigs bcad kyis //",
    "T02D1799:35b-28": "gsol ba gdab cing gnang ba sbyin //",
    "T02D1799:35b-29": "srung ba'i 'khor lo sngon 'gro bsad //",
    "T02D1799:35b-30": "byang chub mchog tu sems kyang bskyed //",
    "T02D1799:35b-31": "gzugs brnyan lus dang byang chub sems //",
    "T02D1799:35b-32": "mtshan ma dbyibs dang sbas pa yum //",
    "T02D1799:35b-33": "zhal gyis bum pas dbang bskur te //",
    "T02D1799:35b-34": "phyi yi bzhi pa grangs kyi bzhi //",
    "T02D1799:35b-35": "sbas pa'i bzhi pa dga' bral bzhi //",
    "T02D1799:35b-36": "bde chen bzhi pa 'bras bu'i bzhi //",
    "T02D1799:35b-37": "de ltar de bzhin bzhi pa yang //",
    "T02D1799:35b-38": "yang gi sgra don kyang ldan phyir /",
    "T02D1799:35b-39": "'di ni bde chen bzhi pa ste //",
    "T02D1799:35b-40": "dang por nga rgyal sgom du gzhug / nga ni ye nas rdo rje 'chang //",
    "T02D1799:35b-41": "gnas skabs glo bur gyis bsgribs shing //",
    "T02D1799:35b-42": "rang gi mtshan nyid ngo ma shes //",
    "T02D1799:35b-43": "dam pa'i drin gyis de mthong nas //",
    "T02D1799:35b-44": "rang gi lus la de nyid gnas //",
    "T02D1799:35b-45": "chu khams gser dang nam mkha' dra//",
    "T02D1799:36a-0": "@36a * // de ltar mos ldan blo bzang la //",
    "T02D1799:36a-1": "spro ba skyed pa'i bum pa zhal //",
    "T02D1799:36a-2": "dang po lus 'di grub pa ni //",
    "T02D1799:36a-3": "cho ga gsum dang byang chub lnga'o //",
    "T02D1799:36a-4": "pha ma'i sa bon bar do'i sems //",
    "T02D1799:36a-5": "las kyi rlung la zhon nas ni //",
    "T02D1799:36a-6": "ma rig pa yis len par byed //",
    "T02D1799:36a-7": "chags dang phrag dog dbang gis zhugs //",
    "T02D1799:36a-8": "mer mer ltar ltar yi ge lnga //",
    "T02D1799:36a-9": "gor gor mkhrang gyur mtshan ma lnga //",
    "T02D1799:36a-10": "yan lag rdzogs pa rigs lnga'i sku //",
    "T02D1799:36a-11": "sngon du shi ba chos sku ste //",
    "T02D1799:36a-12": "bar do longs spyod rdzogs pa'o //",
    "T02D1799:36a-13": "sa bon gsum 'dres zla ba yin //",
    "T02D1799:36a-14": "gnas skabs gnyis ni yi ge ste //",
    "T02D1799:36a-15": "gnas skabs gnyis ni mtshan ma yin //",
    "T02D1799:36a-16": "gcig ni sprul pa'i sku rdzogs pa'o //",
    "T02D1799:36a-17": "rab tu byung zhing tshul khrims bsrung //",
    "T02D1799:36a-18": "mgo zlum dpung zlum chos gos gyon //",
    "T02D1799:36a-19": "kham zas spangs shing bcud kyis 'tsho //",
    "T02D1799:36a-20": "thal sbyar gus pas mdo zlos byed //",
    "T02D1799:36a-21": "sa bcu'i bar du dka' thub bsrung //",
    "T02D1799:36a-22": "de nas sngags kyi spyad pa spyod //",
    "T02D1799:36a-23": "dbang thob don du gsol 'debs pa //",
    "T02D1799:36a-24": "sgyur byed rlung gis zlog par byed //",
    "T02D1799:36a-25": "bcom ldan dkyil 'khor sgor bltas te //",
    "T02D1799:36a-26": "thal sbyar gdong g-yogs bkrol bar byed //",
    "T02D1799:36a-27": "aa ham sgra sgrogs gsol ba 'debs //",
    "T02D1799:36a-28": "nga rgyal byed pa'i lha yis te //",
    "T02D1799:36a-29": "sbas pa'i yum ni bum pa'o //",
    "T02D1799:36a-30": "ku sha srung skud shis ba brjod //",
    "T02D1799:36a-31": "lhan cig skyes pa'i gnyid kyis nyal //",
    "T02D1799:36a-32": "bkra shis rdzas rnams lag thogs shing //",
    "T02D1799:36a-33": "nam mkha' ca co'i sgras bkang nas //",
    "T02D1799:36a-34": "'jig rten 'das dang 'jig rten pa'i //",
    "T02D1799:36a-35": "bde legs phun sum tshogs pa brjod //",
    "T02D1799:36a-36": "chu dang cod pan rdo rje dang //",
    "T02D1799:36a-37": "dril bu ming gi dbang rnams bskur //",
    "T02D1799:36a-38": "de nyid yang ni lan gnyis brjod //",
    "T02D1799:36a-39": "zas dang mal stan nu ma dang //",
    "T02D1799:36a-40": "bshang gci la sogs brtul zhugs yin //",
    "T02D1799:36a-41": "pha dang ma yi longs spyod la //",
    "T02D1799:36a-42": "'di yis bdag po byed pa yin //",
    "T02D1799:36a-43": "pha dang ma dang gzhan pa la //",
    "T02D1799:36a-44": "rag ma lus bar rang stobs ldan //",
    "T02D1799:36a-45": "rin chen rta dang glang po khyim //",
    "T02D1799:36a-46": "rjes su gnas nas rang dbang thob //",
    "T02D1799:36a-47": "'di ni bum pa'i bzhi pa'o //",
    "T02D1799:36a-48": "sme sha can sogs bu mo rnams //",
    "T02D1799:36a-49": "rgyas shing smin par gyur pa la //",
    "T02D1799:36a-50": "gzhan gyis spro ba skyed byed cing //",
    "T02D1799:36a-51": "gzhan dag snyoms par 'jug pa la //",
    "T02D1799:36a-52": "dga' dang mos pas 'jug byed cing //",
    "T02D1799:36b-0": "skye'o cog ces @36b mos skyed pa //",
    "T02D1799:36b-1": "'di ni gsang ba'i bzhi pa yin //",
    "T02D1799:36b-2": "phyag rgya dang ni lhan cig tu //",
    "T02D1799:36b-3": "'o dang 'khyud pa 'jib par byed //",
    "T02D1799:36b-4": "snyoms par zhugs nas srub par byed //",
    "T02D1799:36b-5": "snang ba rang bzhin bcas pa nub //",
    "T02D1799:36b-6": "stong pa zhes ni brjod pa yin //",
    "T02D1799:36b-7": "sems la dmigs pa dang po'o //",
    "T02D1799:36b-8": "rtsa rnams kun kyang dung khang nas //",
    "T02D1799:36b-9": "'dod chags chen po'i mes bzhu ste //",
    "T02D1799:36b-10": "aa badh'u t'i'i sgor zhugs shing //",
    "T02D1799:36b-11": "ksha yi sgo ni ma phye bar //",
    "T02D1799:36b-12": "mched pa rang bzhin bcas pa nub //",
    "T02D1799:36b-13": "shin tu stong pa zhes brjod do //",
    "T02D1799:36b-14": "sems la dmigs pa gnyis pa yin //",
    "T02D1799:36b-15": "ye shes tsam la snyoms 'jug cing //",
    "T02D1799:36b-16": "yi ge ksha yi sgo phye ba //",
    "T02D1799:36b-17": "bde chen bde ba chen po ni //",
    "T02D1799:36b-18": "skad cig tsam la nyams myong ba //",
    "T02D1799:36b-19": "dpal du yid ches byed pa yin //",
    "T02D1799:36b-20": "log rtog mtshan ma lus 'gog / nyer thob rang bzhin dang bcas nub //",
    "T02D1799:36b-21": "stong pa chen po zhes brjod do //",
    "T02D1799:36b-22": "sems la dmigs pa gsum pa'o //",
    "T02D1799:36b-23": "gong ma de la rtog dpyod byed //",
    "T02D1799:36b-24": "glang po che yi lcags kyu 'dra //",
    "T02D1799:36b-25": "mchog dang dga' bral dbus dag tu //",
    "T02D1799:36b-26": "mtshan nyid dmigs la brtan par gyis //",
    "T02D1799:36b-27": "thun nam zla phyed zla ba lor //",
    "T02D1799:36b-28": "bskal par ye shes che la sbyor //",
    "T02D1799:36b-29": "stong pa gsum ni ro mnyam pa //",
    "T02D1799:36b-30": "thams cad stong pa 'od gsal ba //",
    "T02D1799:36b-31": "sems la dmigs pa bzhi pa'o //",
    "T02D1799:36b-32": "'di ni gsum pa'i bzhi pa yin //",
    "T02D1799:36b-33": "rang sems gdod nas ma skyes pa //",
    "T02D1799:36b-34": "stong pa nyid kyi rang bzhin no //",
    "T02D1799:36b-35": "dbugs gtong rngub pa ma yin te //",
    "T02D1799:36b-36": "spyan phye btsums pa ma yin no //",
    "T02D1799:36b-37": "dgye ba ma yin sgu ba min //",
    "T02D1799:36b-38": "gsung ba ma yin mi gsung min //",
    "T02D1799:36b-39": "phyir ni yul la mi dpyod cing //",
    "T02D1799:36b-40": "nang du sems la mi rtog go //",
    "T02D1799:36b-41": "sems gang gis ni byis pa rnams //",
    "T02D1799:36b-42": "'khor ba'i bcing bas 'ching bar 'gyur //",
    "T02D1799:36b-43": "sems gang gis ni rnal 'byor pa //",
    "T02D1799:36b-44": "bde gshegs gnas su skye bar 'gyur //",
    "T02D1799:36b-45": "bya ba thams cad blos btang la //",
    "T02D1799:36b-46": "gang ltar gnas pa'i don la gzhag / ma bcos pa nyid ma nor ba //",
    "T02D1799:36b-47": "bde ba chen po rang so nyid //",
    "T02D1799:36b-48": "don du snang ba rang bzhin med //",
    "T02D1799:36b-49": "dngos por gsal ba rtog pa med //",
    "T02D1799:36b-50": "chu dang rnyog ma de bzhin no //",
    "T02D1799:36b-51": "bying zhing lci ba gzengs bstod cing //",
    "T02D1799:36b-52": "'thor zhing 'phyar ba rang sor gzhag / cung zad cung zad goms byas pas //",
    "T02D1799:37a-0": "gong nas gong du khyad par @37a * //",
    "T02D1799:37a-1": "'gro ;",
    "T02D1799:37a-2": "/ mthar ni mi rtog ting 'dzin dag / lhun gyis grub pa thob par 'gyur //",
    "T02D1799:37a-3": "sems kyi 'jur bu btang la gzhag / bla ma nyid kyang mnyam bzhag la //",
    "T02D1799:37a-4": "slob ma byin gyis brlab par bya //",
    "T02D1799:37a-5": "thun gyi nges pa yod min te //",
    "T02D1799:37a-6": "ji tsam gnas kyi bar du gzhag /'dod pa'i longs spyod kun bsten cing //",
    "T02D1799:37a-7": "lus kyi 'byung ba ro yang mnyam //",
    "T02D1799:37a-8": "bzhi pa'i dbang bskur cho ga'o //",
    "T02D1799:37a-9": "de yi don ni bshad bya ste //",
    "T02D1799:37a-10": "ae wam ma y'a'i yi ge bzhin //",
    "T02D1799:37a-11": "don bzhi dang ni sbyar bar bya //",
    "T02D1799:37a-12": "rgyud rnams kun gyi don bsdus pa'o //",
    "T02D1799:37a-13": "ae ni 'jug pa wam ni gnas //",
    "T02D1799:37a-14": "ma ni srung ba y'a ni grogs //",
    "T02D1799:37a-15": "ae ni las dang wam ni chos //",
    "T02D1799:37a-16": "ma ni mu dra y'a dam tshig / ae ni snang ba stong pa ste //",
    "T02D1799:37a-17": "wam ni mched pa shin tu stong //",
    "T02D1799:37a-18": "ma ni nyer thob chen po stong //",
    "T02D1799:37a-19": "y'a ni ro mnyam thams cad stong //",
    "T02D1799:37a-20": "ae ni ma thob thob par byed //",
    "T02D1799:37a-21": "wam ni thob pa brtan par byed //",
    "T02D1799:37a-22": "ma ni gong nas gong du 'gro //",
    "T02D1799:37a-23": "y'a ni tshe 'dir rdzogs sangs rgyas //",
    "T02D1799:37a-24": "ae ni rgan po dar ma dang //",
    "T02D1799:37a-25": "gzhon dang lang tsho bab pa'o //",
    "T02D1799:37a-26": "de bzhin bad kan mkhris pa dang //",
    "T02D1799:37a-27": "rlung dang 'du ba cha mnyam pa'o //",
    "T02D1799:37a-28": "de bzhin gti mug zhe sdang dang //",
    "T02D1799:37a-29": "'dod chags dug gsum cha mnyam pa'o //",
    "T02D1799:37a-30": "ti ba skyes bu las zin dang //",
    "T02D1799:37a-31": "gzhon pa'i don dang dpyang thag chad //",
    "T02D1799:37a-32": "go rims bzhin du shes par bya //",
    "T02D1799:37a-33": "ae ka ka la zhes pa ste //",
    "T02D1799:37a-34": "rang gi rgyud la cher te ltos //",
    "T02D1799:37a-35": "skyes bu ma bcos dang du gnas //",
    "T02D1799:37a-36": "bla ma dam pas mi rta sbyar //",
    "T02D1799:37a-37": "rang dbang med par rnam rtog phrogs //",
    "T02D1799:37a-38": "wam ni mar me rgya mtsho dang //",
    "T02D1799:37a-39": "dig pa'i rmi lam khyung chen 'dra//",
    "T02D1799:37a-40": "brtan par zung la mnyam par zhog / rjes thob bzhi ni sgyu ma bzhin //",
    "T02D1799:37a-41": "ma ni nor bu so ga'i be'u //",
    "T02D1799:37a-42": "rgyal po'i btsun mo 'khor lo 'dra //",
    "T02D1799:37a-43": "legs par spyod la rtag tu bsrung //",
    "T02D1799:37a-44": "ya ni seng ge glang chen dang //",
    "T02D1799:37a-45": "smyon pa'am lceb pa lta bu yin //",
    "T02D1799:37a-46": "mgon po'i tsarya dus dang sbyar //",
    "T02D1799:37a-47": "sngags kyi tsarya gdod nas spyod //",
    "T02D1799:37a-48": "bzhi pa'i cho ga'i gdams pa ste //",
    "T02D1799:37a-49": "rigs dang dus dang gnas dang ni //",
    "T02D1799:37a-50": "bya ba spyod pa 'di ma nges //",
    "T02D1799:37a-51": "rin chen lta bu'i gang zag la //",
    "T02D1799:37a-52": "na so 'du ba nyon mongs sbyar //",
    "T02D1799:37a-53": "lo ni zla ba bcu gnyis pa'o //",
    "T02D1799:37a-54": "bco lnga na ni mngon sangs rgyas //",
    "T02D1799:37a-55": "rten can las la brten pa ste //",
    "T02D1799:37b-0": "las @37b ni lus dag yid kyi las //",
    "T02D1799:37b-1": "de la rgyas 'debs phyag rgya yin //",
    "T02D1799:37b-2": "dga' bral la ni bzhi pa brjod //",
    "T02D1799:37b-3": "sems la dmigs pa ji bzhin du //",
    "T02D1799:37b-4": "sgom pa sems la dmigs pa ste //",
    "T02D1799:37b-5": "rten can zhes ni brjod pa yin //",
    "T02D1799:37b-6": "rten med rang lus thabs ldan nam //",
    "T02D1799:37b-7": "'khor lo bzhi dang 'khor lo gnyis //",
    "T02D1799:37b-8": "rdo rje sems dpa'i dbab thabs sam //",
    "T02D1799:37b-9": "rnam par shes pa thod sbyor ram //",
    "T02D1799:37b-10": "yi ge h'um gi dbab thabs sam //",
    "T02D1799:37b-11": "gtum po'am mkha' 'gro'i byin rlabs sam //",
    "T02D1799:37b-12": "bla ma dus thabs bsten pas so //",
    "T02D1799:37b-13": "nyams su myong ba bzhi pa ste //",
    "T02D1799:37b-14": "rnam shes rlung dang ro gcig pa'o //",
    "T02D1799:37b-15": "ngo bo nyid ni rdo rje 'chang //",
    "T02D1799:37b-16": "yan lag bdun dang ldan pa ste //",
    "T02D1799:37b-17": "longs spyod rdzogs pa kha sbyor bde chen rang bzhin med //",
    "T02D1799:37b-18": "snying rjes nges gang rgyun mi 'chad cing 'gog pa med //",
    "T02D1799:37b-19": "lha la dmigs shing 'dod la spyod //",
    "T02D1799:37b-20": "longs spyod rdzogs pa'i rgyu ru bshad //",
    "T02D1799:37b-21": "las kyi phyag rgya rang 'od yum //",
    "T02D1799:37b-22": "ye shes phyag rgyas rgyas btab cing //",
    "T02D1799:37b-23": "dkyil 'khor sgrub dang dbang gnyis dus //",
    "T02D1799:37b-24": "tshogs dang spyod pa ro mnyam dus //",
    "T02D1799:37b-25": "yum dang bcas pa'i rgyu ru bshad //",
    "T02D1799:37b-26": "bde la stong pas rgyas btab cing //",
    "T02D1799:37b-27": "ye shes tsam la snyoms 'jug pa //",
    "T02D1799:37b-28": "lha dang mi yi bde ba las //",
    "T02D1799:37b-29": "bsdus byas rdo rje 'dzin pa yi //",
    "T02D1799:37b-30": "bcu drug char yang mi phod do //",
    "T02D1799:37b-31": "dngos don rang gi mtshan nyid las //",
    "T02D1799:37b-32": "gud na yod pa ma yin na //",
    "T02D1799:37b-33": "lha sogs ye shes snang ba las //",
    "T02D1799:37b-34": "gzhan du dmigs pa smos ci dgos //",
    "T02D1799:37b-35": "chu yi nang gi zla ba ni //",
    "T02D1799:37b-36": "bden pa ma yin brdzun pa min //",
    "T02D1799:37b-37": "de bzhin dkyil 'khor 'khor lo yang //",
    "T02D1799:37b-38": "rang bzhin med lugs de ltar snang //",
    "T02D1799:37b-39": "rnam dag tshangs pa'i gnas bzhi dang //",
    "T02D1799:37b-40": "smon lam snying rje gang ba'i rgyu //",
    "T02D1799:37b-41": "thog mtha' med pa'i rdo rje sems //",
    "T02D1799:37b-42": "dus dang phyogs ris rnam par spangs //",
    "T02D1799:37b-43": "chu bo'i gzhung ltar rgyun mi 'chad //",
    "T02D1799:37b-44": "'di dang 'di la bya min bral //",
    "T02D1799:37b-45": "nyon mongs la sogs 'dod lnga rnams //",
    "T02D1799:37b-46": "ma bkag bde chen rgyan du shes //",
    "T02D1799:37b-47": "gser 'gyur rtsi bzhin shes pas 'grub //",
    "T02D1799:37b-48": "bde chen bde ba chen po'i sku //",
    "T02D1799:37b-49": "rang snang rig mas nyer brgyan pa //",
    "T02D1799:37b-50": "'og min gnas su dus rtag tu //",
    "T02D1799:37b-51": "mtshan dang dpe byad 'bar bas bzhugs //",
    "T02D1799:37b-52": "gang dang gang gis 'dul 'gyur ba //",
    "T02D1799:38a-0": "de de @38a * //",
    "T02D1799:38a-1": "bzhin du so sor snang //",
    "T02D1799:38a-2": "mos pa'i dbang gis tha dad pa //",
    "T02D1799:38a-3": "sems can rnams ni 'dul bar mdzad //",
    "T02D1799:38a-4": "rgyud gzhan dag las bshad pa ni /",
    "T02D1799:38a-5": "spang bya gsum dang ma rig pa //",
    "T02D1799:38a-6": "sbyong byed smin byed dbang bzhi'o //",
    "T02D1799:38a-7": "grol byed rgyud dang sngags dang chos //",
    "T02D1799:38a-8": "gsang ba'i rim pas bzhi par 'dod //",
    "T02D1799:38a-9": "'di nyid yi ge spyi dang sbas //",
    "T02D1799:38a-10": "mthar thug yin pas bzhi par 'dod //",
    "T02D1799:38a-11": "mkha' 'dra chos sku stong pa las //",
    "T02D1799:38a-12": "rtog med ye shes 'ja' 'dra ba //",
    "T02D1799:38a-13": "rlung dang ye shes ting 'dzin gyis //",
    "T02D1799:38a-14": "'bad dang bral bas lhun gyis grub //",
    "T02D1799:38a-15": "dka' thub dka' spyad 'dir mi dgos //",
    "T02D1799:38a-16": "dka' thub sdom pa mi bzad pa //",
    "T02D1799:38a-17": "lus skams nas ni sems gdungs nas //",
    "T02D1799:38a-18": "sdug bsngal 'ba' zhig byed par zad //",
    "T02D1799:38a-19": "khrus dang gtsang spras gdung ba skyed //",
    "T02D1799:38a-20": "'dod pa lnga ni ma spangs par //",
    "T02D1799:38a-21": "dka' thub kyis ni ma gdungs par //",
    "T02D1799:38a-22": "bde bas byang chub tshe 'dir 'thob //",
    "T02D1799:38a-23": "bskal pa grangs med gsum du ni //",
    "T02D1799:38a-24": "lus dang srog la ma bltas kyang //",
    "T02D1799:38a-25": "bde ba chen po rnyed par dka' //",
    "T02D1799:38a-26": "phyag rgya chen po rdo rje ye shes kyi //",
    "T02D1799:38a-27": "dbang bskur bzhi pa'i gdams pa byas pa yin //",
    "T02D1799:38a-28": "'gro kun byang chub sems kyi dkyil 'khor mthong nas ni //",
    "T02D1799:38a-29": "zung 'jug rdo rje 'chang gi go 'phang thob bar",
    "T02D1799:38a-30": "shog / dbang bzhi pa'i rab tu byed pa slob",
    "T02D1799:38a-31": "dpon n'a g'a rdzu nas mdzad pa rdzogs so /"
}