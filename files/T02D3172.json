{
    "T02D3172:189a-0": "@189a # // rgya gar skad du /",
    "T02D3172:189a-1": "aa ra pa tsa na s'a dha nam /",
    "T02D3172:189a-2": "bod skad du /",
    "T02D3172:189a-3": "spros pa med ba'i sgrub thabs /",
    "T02D3172:189a-4": "zla ba lta bur shin tu dangs shing ral gri glegs bam phyag na bsnams //",
    "T02D3172:189a-5": "shin tu zhi zhing gzhon nu zur phud lnga pa mchog tu yid 'ong ba //",
    "T02D3172:189a-6": "dga' ba rgya chen thar pa mchog gi spyan ni",
    "T02D3172:189a-7": "dkyus ring padma'i bdag / blo gros dman pa bsreg",
    "T02D3172:189a-8": "mkhas 'jam dbyangs la ni legs par phyag 'tshal lo",
    "T02D3172:189a-9": "// gang gis thogs kyang skye 'dir aa ra pa tsan ni legs grub phyir //",
    "T02D3172:189a-10": "shin tu nyung dus 'khor lo rin chen dag gis gdams ngag bdag gis bya //",
    "T02D3172:189a-11": "bar chad med par mngon par brtson pas lo phyed dag ni bsgoms gyur na //",
    "T02D3172:189a-12": "tshig rkang ma lus rnam rig blo ldan pa yi blo yi mchog nyid thob //",
    "T02D3172:189a-13": "sngags rig sa yi cha ni mnyam zhing gtsang la shin tu yid 'ong bar //",
    "T02D3172:189a-14": "dri zhim chu yis nyer btab dri bzangs me tog sil mar bkram bya ste //",
    "T02D3172:189a-15": "shin tu 'jam zhing dga' bar gyur ba'i stan 'ga' zhig la nyer gnas pa //",
    "T02D3172:189a-16": "bde ba'i blo yis mtshan ma med par byang chub sems ni bsgom par bya ;",
    "T02D3172:189a-17": "/ rang bzhin dag pa'i sngags ni kun du gsal byas la //",
    "T02D3172:189a-18": "thams cad ma lus stong pa nyid du rnam par bsgom //",
    "T02D3172:189a-19": "yang ni dngos po rnams dang lhan cig bdag nyid lus //",
    "T02D3172:189a-20": "'od gsal nyid du skad cig kho nar blta bar bya //",
    "T02D3172:189a-21": "de nas nam mkhar rang snying zla ba'i dkyil 'khor ni //",
    "T02D3172:189a-22": "dbyangs kyang dang po 'bar ba las ni rnam bsgom bya //",
    "T02D3172:189a-23": "de nas 'di la yid dkar dh'i: ni nges bltas la //",
    "T02D3172:189a-24": "de las 'jam dbyangs dri ma med par rtogs bya ste //",
    "T02D3172:189a-25": "gcig tu bsam gtan la gzhol padma'i steng gnas pa //",
    "T02D3172:189a-26": "thams cad rgyan rnams kyis ni mchog tu 'bar gyur cing //",
    "T02D3172:189b-0": "chags byas cung zad bzhad par mdzad @189b pas yid 'ong ba //",
    "T02D3172:189b-1": "zla ba bye ba'i 'od ldan dbus su dgod par bya //",
    "T02D3172:189b-2": "rang gi snying ga dag tu yi ge aa mchog rnam par spros legs blta //",
    "T02D3172:189b-3": "mtshungs med 'od kyi dra ba dang ldan 'khor lo'i gzugs ni rtsibs brgyad pa //",
    "T02D3172:189b-4": "de yi steng du zla ba'i dkyil 'khor sngags pa des ni bsgom byas la //",
    "T02D3172:189b-5": "zla ba bzhin du shin tu dkar bar gyur pa'i dbyangs nyid do //",
    "T02D3172:189b-6": "gru gsum padma rgyas dag spyan mnga' mdzes pa'i gzugs ldan ma //",
    "T02D3172:189b-7": "dku gnyis shin tu legs pa'i skra can ma ni g-yas su blta bar bya //",
    "T02D3172:189b-8": "g-yon du nye ba'i skra can yid 'od lus ni 'gying bag dang ldan ma //",
    "T02D3172:189b-9": "yon tan mtha' dag gter gyur de dag tsa na gnyis las bsgom par bya /",
    "T02D3172:189b-10": "shin tu dangs ba'i nyid las byung dri med pa'i //",
    "T02D3172:189b-11": "dra ba'i 'od ni nges par mdun du g-yas su dgod par bya //",
    "T02D3172:189b-12": "pa yig las byung 'od kyi rang bzhin yid 'phrog pa //",
    "T02D3172:189b-13": "zla 'od de ni rgyab tu bzhugs su gsol ba yin //",
    "T02D3172:189b-14": "yang na 'bar ba'i zla ba dag la yi ge ni //",
    "T02D3172:189b-15": "rgya chen gzi brjid dang ldan rnam par bsgom bya zhing //",
    "T02D3172:189b-16": "gti mug brag chen dag ni rnam par 'joms byed cing //",
    "T02D3172:189b-17": "chog shes rnyog pa med pa de yang byed pa yin //",
    "T02D3172:189b-18": "gti mug mun stug ma lus rnam par 'joms byed pa'i //",
    "T02D3172:189b-19": "'og tu 'khor lo nyung du 'khor bar rnam par bsam//",
    "T02D3172:189b-20": "zla ba'i gzugs ni rgya chen 'od zer dra ba can //",
    "T02D3172:189b-21": "lha dang bcas pa rnams kyis mi g-yo blta bya ste //",
    "T02D3172:189b-22": "zla ba las ni phal chen 'od zer sprin gyi tshogs //",
    "T02D3172:189b-23": "kun nas bkye la phyogs bcu rnams ni gsal byas blta //",
    "T02D3172:189b-24": "sems can dag byas de bzhin bdag nyid kyi yang lus //",
    "T02D3172:189b-25": "tha mar phyir 'ongs zla ba las ni legs par bzhugs //",
    "T02D3172:189b-26": "kha blo brtan zhing gdams bas dam pa aa ra pa tsa yi sngags //",
    "T02D3172:189b-27": "legs par zlo dang sgom par byed pa'i sngags pas dus rnams ni //",
    "T02D3172:189b-28": "mchog tu dri med yid 'ong pha rol phyin pa dang ni gzhan dag kyang //",
    "T02D3172:189b-29": "yid gnyis skyon rnams thams cad gtan nas spangs pa'i rgyal ba rnams kyis 'thob //",
    "T02D3172:189b-30": "dam chos mdzod kyi rab gyur bla ma'i mchog ni dga' ba'i rdo rje yis //",
    "T02D3172:189b-31": "bde gshegs tshogs kyi spyan sngar cho ga bzhin du dang por dbang bskur ba'i //",
    "T02D3172:189b-32": "blo bzangs sgo byed bshes gnyen des ni legs sde bas aa ra pa tsa na //",
    "T02D3172:190a-0": "'khor lo dam pa gang phyir @190a * //",
    "T02D3172:190a-1": "rtogs pa skye ba 'di la grub don no //",
    "T02D3172:190a-2": "cho ga bzang pos 'khor lo legs spel las byung ba'i //",
    "T02D3172:190a-3": "kun nas rnam yangs bsod nams bdag gis gang thob des //",
    "T02D3172:190a-4": "'jig rten mtha' dag sdig pa kun las rnam rgyal nas //",
    "T02D3172:190a-5": "'jam dbyangs bde ba dam par gcig tu nges gyur",
    "T02D3172:190a-6": "cig / spros pa med pa'i sgrub thabs rdzogs so"
}