{
    "T02TD3487E:134b-0": "@134b # // rgya gar skad du /",
    "T02TD3487E:134b-1": "badzra t'a ra s'a dha nam /",
    "T02TD3487E:134b-2": "bod skad du /",
    "T02TD3487E:134b-3": "rdo rje sgrol ma'i sgrub thabs /",
    "T02TD3487E:134b-4": "'phags ma sgrol ma la phyag 'tshal lo //",
    "T02TD3487E:134b-5": "sbyin sreg las kyi cho ga yis//",
    "T02TD3487E:134b-6": "'dod pa'i don kun sgrub byed pa'i //",
    "T02TD3487E:134b-7": "rdo rje sgrol ma'i sgrub thabs 'di //",
    "T02TD3487E:134b-8": "de nas yang dag bshad par bya //",
    "T02TD3487E:134b-9": "de la sngags kyi tshig ni 'di rnams su 'gyur te /",
    "T02TD3487E:134b-10": "na ma a'ary'a ba lo ki te shva r'a ya bo dhi satv'a ya ma h'a satv'a ya /",
    "T02TD3487E:134b-11": "ma h'a k'a ru ni k'a ya /",
    "T02TD3487E:134b-12": "tadya th'a /",
    "T02TD3487E:134b-13": "aom t'a re tutt'a re tu re sarba dusht'am ma ma kri te dzambha ya stam bha ya mo ha ya bandha ya /",
    "T02TD3487E:134b-14": "h'um h'um h'um phat phat phat sarba dusht'am stam bha ni t'a re sv'a h'a /",
    "T02TD3487E:134b-15": "de la dang po re zhig rang gi snying gar zla ba'i dkyil 'khor la t'am yig gi sa bon bsgom par byas nas /",
    "T02TD3487E:134b-16": "de'i 'od zer gyis bla ma dang /",
    "T02TD3487E:134b-17": "sangs rgyas dang /",
    "T02TD3487E:134b-18": "byang chub sems dpa' rnams spyan drangs te /",
    "T02TD3487E:134b-19": "sna tshogs pa'i mchod pa rnams kyis yang dag par mchod nas sdig pa bshags pa la sogs pa byas te /",
    "T02TD3487E:134b-20": "gsum la skyabs su 'gro ba'i tshig bcad brjod par bya'o //",
    "T02TD3487E:134b-21": "de nas tshad med pa'i gnas bzhi bsgom par byas nas /",
    "T02TD3487E:134b-22": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD3487E:134b-23": "zhes brjod par bya'o //",
    "T02TD3487E:134b-24": "de nas pam yig las skyes pa'i //",
    "T02TD3487E:134b-25": "padma zla ba'i dkyil 'khor te /",
    "T02TD3487E:134b-26": "slar yang sa bon t'am yig bsgom //",
    "T02TD3487E:134b-27": "de nyid yongs su gyur pa las //",
    "T02TD3487E:134b-28": "ma mo'i dbus su bzhugs pa yi //",
    "T02TD3487E:134b-29": "yum gyur lha mo sgrol ma bsgom //",
    "T02TD3487E:134b-30": "zhal bzhi phyag ni brgyad pa ste /",
    "T02TD3487E:134b-31": "rgyan rnams kun gyis brgyan gyur pa //",
    "T02TD3487E:134b-32": "sku mdog gser gyi 'od 'bar ba'i ;",
    "T02TD3487E:134b-33": "/ gzhon nu ma yi mtshan nyid can //",
    "T02TD3487E:134b-34": "sna tshogs padma la gnas pa'i //",
    "T02TD3487E:134b-35": "zla ba'i gdan la yang dag bzhugs //",
    "T02TD3487E:134b-36": "ser dang gnag dang dkar dang dmar //",
    "T02TD3487E:134b-37": "g-yas skor gyi ni zhal bzhi'o //",
    "T02TD3487E:134b-38": "zhal ni so sor spyan gsum ste //",
    "T02TD3487E:134b-39": "rdo rje skyil mo krung gis bzhugs //",
    "T02TD3487E:134b-40": "dbu rgyan 'od dmar sangs rgyas bzhi //",
    "T02TD3487E:134b-41": "rdo rje mda' dung mchog sbyin rnams //",
    "T02TD3487E:134b-42": "g-yas kyi phyag na bsnams pa'o //",
    "T02TD3487E:134b-43": "autpal gzhu dang rdo rje yi //",
    "T02TD3487E:134b-44": "lcags kyu rdo rje zhags pa dang //",
    "T02TD3487E:134b-45": "sdigs mdzub g-yon gyi phyag na bsnams //",
    "T02TD3487E:134b-46": "rdo rje skyil krung rnal 'byor gyis //",
    "T02TD3487E:134b-47": "sa gsum po ni bsgrub par bya //",
    "T02TD3487E:134b-48": "de mdun me tog sgrol ma ni //",
    "T02TD3487E:135a-0": "sku mdog dkar zhing @135a * //",
    "T02TD3487E:135a-1": "yid 'ong ma //",
    "T02TD3487E:135a-2": "aom yig rnam pa las skyes pa'i //",
    "T02TD3487E:135a-3": "me tog phreng ba phyag na bsnams //",
    "T02TD3487E:135a-4": "zhal gcig phyag ni gnyis ma ste //",
    "T02TD3487E:135a-5": "rgyan rnams kun gyis rnam par brgyan //",
    "T02TD3487E:135a-6": "lho ru bdug spos sgrol ma ni //",
    "T02TD3487E:135a-7": "sku mdog nag mo gzugs mdzes ma //",
    "T02TD3487E:135a-8": "rgyan rnams kun gyis mdzes pa yi //",
    "T02TD3487E:135a-9": "phyag na spos kyi snod bsnams pa'o //",
    "T02TD3487E:135a-10": "nub tu mar me'i sgrol ma ni //",
    "T02TD3487E:135a-11": "sku mdog ser mo yid 'ong ma //",
    "T02TD3487E:135a-12": "gser gyi rna rgyan g-yo bas mdzes //",
    "T02TD3487E:135a-13": "phyag na mar me'i sdong bu bsnams //",
    "T02TD3487E:135a-14": "byang du dri yi sgrol ma ni //",
    "T02TD3487E:135a-15": "phyag na dri yi dung chos bsnams //",
    "T02TD3487E:135a-16": "lha mo sku mdog dmar zhing 'bar //",
    "T02TD3487E:135a-17": "snying po'i dkyil 'khor la bsgom bya //",
    "T02TD3487E:135a-18": "'di rnams zhal gcig phyag gnyis ma //",
    "T02TD3487E:135a-19": "rgyan rnams kun gyis rnam par brgyan //",
    "T02TD3487E:135a-20": "rdo rje skyil krung gis bzhugs ma //",
    "T02TD3487E:135a-21": "lha mo lnga po 'di rnams ni //",
    "T02TD3487E:135a-22": "cung zad zhal ni gtsigs pa ste //",
    "T02TD3487E:135a-23": "rol pa'i stabs kyis yang dag bzhugs //",
    "T02TD3487E:135a-24": "de ltar dkyil 'khor gyi 'khor lo thams cad bsams la /",
    "T02TD3487E:135a-25": "rang gi snying ga'i sa bon gyi 'od zer gyis ye shes kyi 'khor lo gdan drangs la /",
    "T02TD3487E:135a-26": "dza:h'um bam ho:zhes pas 'dir dgug pa la sogs pa bya'o //",
    "T02TD3487E:135a-27": "de nas shar sgor bsgom bya ste //",
    "T02TD3487E:135a-28": "rdo rje lcags kyu 'od dkar mo //",
    "T02TD3487E:135a-29": "rdo rje lcags kyu'i phyag mtshan ma //",
    "T02TD3487E:135a-30": "shin tu yid 'ong bdag nyid do //",
    "T02TD3487E:135a-31": "lho sgor rdo rje zhags pa ma //",
    "T02TD3487E:135a-32": "shin tu 'dod dga' sku mdog gnag / gzugs mdzes rgyan gyis brgyan pa ste //",
    "T02TD3487E:135a-33": "rdo rje zhags pa 'chang ba'i mchog / nub sgor rdo rje lcags sgrog ma //",
    "T02TD3487E:135a-34": "byag na rdo rje lcags sgrog bsnams //",
    "T02TD3487E:135a-35": "sna tshogs rgyan gyis brgyan pa ste //",
    "T02TD3487E:135a-36": "sku mdog ser mo bsam par bya //",
    "T02TD3487E:135a-37": "byang sgor rdo rje dril bu ma //",
    "T02TD3487E:135a-38": "phyag na rdo rje dril bu mchog / shin tu gzugs mdzes kha dog dmar //",
    "T02TD3487E:135a-39": "bzang mo'i gzugs ni blta bar bya //",
    "T02TD3487E:135a-40": "steng du gtsug tor rnam rgyal ma //",
    "T02TD3487E:135a-41": "gzugs mdzes sku mdog ser mo ste //",
    "T02TD3487E:135a-42": "byang chub 'bras bu sbyin mdzad ma //",
    "T02TD3487E:135a-43": "sngags pas 'khor lo 'dzin ma bsgom //",
    "T02TD3487E:135a-44": "de nas snying po'i dkyil 'khor 'og /",
    "T02TD3487E:135a-45": "dge zhing 'od zer 'bar ba'i gzugs //",
    "T02TD3487E:135a-46": "sbrul gyi zhags pa phyag na bsnams //",
    "T02TD3487E:135a-47": "sku mdog nag mo bsgom par bya //",
    "T02TD3487E:135a-48": "zhal gcig phyag ni gnyis pa ste //",
    "T02TD3487E:135a-49": "shes bya kun mkhyen yin 'ong ma //",
    "T02TD3487E:135a-50": "yi ge bu po 'di rnams kyis //",
    "T02TD3487E:135a-51": "lha mo bcu ni rnams par sprul //",
    "T02TD3487E:135a-52": "pa rol phyin bcu dag pa ste /",
    "T02TD3487E:135b-0": "las kun rab tu @135b 'grub par byed //",
    "T02TD3487E:135b-1": "de la yi ge bcu rnams ni //",
    "T02TD3487E:135b-2": "aom t'a re tutt'a re tu re sv'a h'a /",
    "T02TD3487E:135b-3": "de bzhin du skur dang gsung dang thugs byin gyis brlab pa dang //",
    "T02TD3487E:135b-4": "dbang bskur ba dang //",
    "T02TD3487E:135b-5": "thig le dang /",
    "T02TD3487E:135b-6": "phra mo'i rnal 'byor dang /",
    "T02TD3487E:135b-7": "bzlas pa la sogs pa dang /",
    "T02TD3487E:135b-8": "bsgom par yang bya'o zhes so //",
    "T02TD3487E:135b-9": "sngags mchog 'di ni gtso bo ste //",
    "T02TD3487E:135b-10": "sangs rgyas kun gyis phyag byas pa //",
    "T02TD3487E:135b-11": "bklags pa yis ni dngos grub byed //",
    "T02TD3487E:135b-12": "gsal por rdo rje gur las gsungs //",
    "T02TD3487E:135b-13": "zhes so //",
    "T02TD3487E:135b-14": "de la 'dir nye bar spyod pa ni sngags 'dis gos kyi sna la bzung nas lan bdun du bsngags shing mdud pa byas na 'jigs pa dang bcas pa'i sa gang du 'gro yang 'jigs par mi 'gyur ro //",
    "T02TD3487E:135b-15": "stag dang /",
    "T02TD3487E:135b-16": "chom po dang /",
    "T02TD3487E:135b-17": "chu srin dang /",
    "T02TD3487E:135b-18": "seng ge dang /",
    "T02TD3487E:135b-19": "sbrul dang /",
    "T02TD3487E:135b-20": "glang po che dang /",
    "T02TD3487E:135b-21": "ma he dang /",
    "T02TD3487E:135b-22": "dom dang /",
    "T02TD3487E:135b-23": "ba lang dang /",
    "T02TD3487E:135b-24": "rta la sogs pas gnod bar mi byed do //",
    "T02TD3487E:135b-25": "de bzhin du sngags 'dis autpa la la brgya rtsa brgyad bzlas nas sbyin sreg bya ste /",
    "T02TD3487E:135b-26": "aom t'a re tutt'a re tu re aa mu ki me ba sha ma n'a ya sv'a h'a /",
    "T02TD3487E:135b-27": "zhes pas gang 'dod pa de dbang du byed par 'gyur ro //",
    "T02TD3487E:135b-28": "de bzhin du sngags 'dis bya rog gi sgrol la lan sum cu rtsa gnyis bzlas te dgra bo'i khang par sbas na nyi ma bdun gyis skrod par 'gyur ro //",
    "T02TD3487E:135b-29": "aom t'a re tutt'a re tu re tsal pra tsa la sh'i ghram mi ni de ba datta autsatsha ta ya h'um phat ces pa ni bskrad pa'i cho ga'o ;",
    "T02TD3487E:135b-30": "/ de nas gzhan la sbyor ba ni /",
    "T02TD3487E:135b-31": "aom t'a re tutt'a re tu re aa mu k'a bhi dh'a n'am ku m'a r'i ma hya mud b'a he na ta sy'a:bi t'a bra yatstshantu sv'a h'a /",
    "T02TD3487E:135b-32": "myos byed ga tum po'i sa bon dang //",
    "T02TD3487E:135b-33": "myos byed 'bras bu de bzhin du //",
    "T02TD3487E:135b-34": "mya ngan med shing me tog bcas //",
    "T02TD3487E:135b-35": "sbyin sreg stong phrag lnga byas te //",
    "T02TD3487E:135b-36": "mar sbrang bu ram sbyin sreg ni //",
    "T02TD3487E:135b-37": "bu mo sgrub la mchog tu bsngags //",
    "T02TD3487E:135b-38": "de nas zhig bdun sbyor ba yis //",
    "T02TD3487E:135b-39": "rang 'dod bu mo thob par 'gyur //",
    "T02TD3487E:135b-40": "de nas gzhan la rab tu sbyor ba ni //",
    "T02TD3487E:135b-41": "aom t'a re tutt'a re tu re aa mu k'a bhi dh'a n'am svastha'a na ta a'a karsha ya ma m'anti ke dza:zhes pa'i sngags 'dis rgya shug gi tsher ma la stong phrag lnga rang byung gi me tog la bsnyugs nas sbyin sreg byas nas 'dis rgyal po'i bu mo yang 'gugs par byed do //",
    "T02TD3487E:135b-42": "de nas gzhan la yang rab tu sbyor bar 'gyur te /",
    "T02TD3487E:135b-43": "rang /",
    "T02TD3487E:135b-44": "byung gi me tog gis bskul ba'i ras la bcom ldan 'das ma zhal gcig phyag gnyis ma lcags kyu dang autpa la'i zhags pa phyag gnyis na bsnams pa bris la //",
    "T02TD3487E:136a-0": "lha rdzas me @136a * //",
    "T02TD3487E:136a-1": "tog dam pa 'di //",
    "T02TD3487E:136a-2": "zhes pa la sogs pas de'i mdun du mchod pa byas te /",
    "T02TD3487E:136a-3": "bsgom pa dang ldan pas sngags bzlas par bya'o //",
    "T02TD3487E:136a-4": "aom t'a re tutt'a re tu re aa mu k'i ma me pa tsi tam sva pnam ka th'a ya h'um phat /",
    "T02TD3487E:136a-5": "stong phrag lngas 'ong bar 'gyur te /",
    "T02TD3487E:136a-6": "zhags pas mgul pa bcings shing lcags kyus phug la autpal gyis rkang pa bcings te /",
    "T02TD3487E:136a-7": "bsgrub bya bkug nas rkang pa'i 'og tu bsams nas bran mo'i gzugs kyis longs spyod par bya'o //",
    "T02TD3487E:136a-8": "de nas gzhan la rab tu sbyor ba ni /",
    "T02TD3487E:136a-9": "sgrol ma'i gzungs lan bdun du mngon par bsngags nas bdag nyid kyi mig gnyis la byugs nas rgyal po'i rigs kyi nang du zhugs na rgyal po dang bcas pas bla ma la sogs par byed cing gcig tu dbang du byed par 'gyur ro //",
    "T02TD3487E:136a-10": "de nas gzhan la rab tu sbyor ba ni sgrol ma'i gzungs lan brgya rtsa brgyad bzlas la sprul gdong gnyis pa'i mgo thal bar byas te ba dmar mo'i mar la aarka'i bal la sdong bu byas te rab tu sbar te mig sman bsag par bya'o //",
    "T02TD3487E:136a-11": "de'i mig sman dang /",
    "T02TD3487E:136a-12": "rdo rje nyi ma dang /",
    "T02TD3487E:136a-13": "rdo rje chos dag yang dag par mnyes la rta mchog gis bdug par bya'o //",
    "T02TD3487E:136a-14": "de'i thal ba dang lhan cig tu mig sman mig la bskus na gang la rdo rje'i mig gis bltas pa de'i padma gar gyi dbang phyug 'dzag par 'gyur ro //",
    "T02TD3487E:136a-15": "de ltar ma gyur na sgrol ma bdag gis sangs rgyas bcom ldan 'das nges par bslus pa yin no //",
    "T02TD3487E:136a-16": "de nas gzhan la sbyor ba ni lto ba'i srin bu la sgrol ma'i gzungs kyis lan bdun du mngon par bsngags nas rdo rje chos dang lhan cig tu byas te /",
    "T02TD3487E:136a-17": "de so rtsi dang sbyar la sbyin no //",
    "T02TD3487E:136a-18": "bya ba byed cing sbyor ba'i mchog 'dis mi gtong ste /",
    "T02TD3487E:136a-19": "rang gi chung ma bzhin du spyod par 'gyur ro //",
    "T02TD3487E:136a-20": "de las gzhan la rab tu sbyor bar 'gyur te /",
    "T02TD3487E:136a-21": "so ma skyes pa'i bu chung gi lce blangs te sgrol ma'i gzungs lan bdun du mngon par bsngags te bhring+ga r'a dza dang /",
    "T02TD3487E:136a-22": "gi wang dang lhan cig tu byas te dpral bar thig le byas na gang la bltas pa de dbang du 'gyur ro //",
    "T02TD3487E:136a-23": "de nas gzhan la yang rab tu sbyor ba ni zhag chen po rang gi lus la byugs te bsgoms pa dang lhan cig pas sgrol ma'i gzungs khri tsho gcig bzlas par bya ste /",
    "T02TD3487E:136a-24": "bzlas pa'i mthar 'bras s'a lu'i zan gyis dril phyis byas la dril phyis de bsdus te gang la byin pa de ji srid 'tsho'i bar du dbang du 'gyur ro //",
    "T02TD3487E:136b-0": "de nas gzhan la rab tu sbyor @136b ba ni zla ba gzas zin pa'i dus su sgrol ma'i gzungs bzlas shing bsnyen pa byas la /",
    "T02TD3487E:136b-1": "de las byung ba'i 'jig rten dbang phyug gis dung gi phye ma sbang bar bya'o //",
    "T02TD3487E:136b-2": "de gang la byin pa de ji srid 'tsho'i bar du rjes su 'jug par 'gyur ro //",
    "T02TD3487E:136b-3": "gzhan yang rab tu sbyor ba ni sgrol ma'i gzungs myos byed kyi 'bras bu la lan brgya rtsa brgyad yongs su bzlas te /",
    "T02TD3487E:136b-4": "'bras bu rdo rje rta mgrin dang lhan cig tu byas te byugs na de dbang du 'gyur ro //",
    "T02TD3487E:136b-5": "gzhan yang rab tu sbyor bar 'gyur te /",
    "T02TD3487E:136b-6": "aom t'a re tutt'a re tu re aa mu k'a sya bandh'a na muktim ku ru sv'a h'a /",
    "T02TD3487E:136b-7": "sngags 'dis aarka'i lo ma la bsgrub bya'i ming bar du bcug ste bris nas sdig pa'i tshang du sbas na /",
    "T02TD3487E:136b-8": "bcings pa las grol bar 'gyur ro //",
    "T02TD3487E:136b-9": "rdo rje sgrol ma'i sgrub thabs rdzogs so//"
}