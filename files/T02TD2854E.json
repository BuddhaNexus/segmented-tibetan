{
    "T02TD2854E:195b-0": "@195b # // rgya gar skad du /",
    "T02TD2854E:195b-1": "a'ary'a wa lo ki te shva ra s'a dha nam /",
    "T02TD2854E:195b-2": "bod skad du /",
    "T02TD2854E:195b-3": "'phags pa spyan ras gzigs dbang phyug gi sgrub thabs /",
    "T02TD2854E:195b-4": "rje btsun spyan ras gzigs dbang phyug la phyag 'tshal lo //",
    "T02TD2854E:195b-5": "stong nyid snying rje las byung ba//",
    "T02TD2854E:195b-6": "rnam lnga byang chub che bdag nyid //",
    "T02TD2854E:195b-7": "sku gsung thugs kyis thugs dag pa //",
    "T02TD2854E:195b-8": "'jig rten mgon po mkhas pas bsgrub //",
    "T02TD2854E:195b-9": "padma zla dbus gzhon nu'i sku //",
    "T02TD2854E:195b-10": "skyil krung phyed brkyang 'gying bag brtan //",
    "T02TD2854E:195b-11": "zla ba rgyas pa'i zhal mdzes pas //",
    "T02TD2854E:195b-12": "sa gsum bdag gir gzigs mdzad pa'o //",
    "T02TD2854E:195b-13": "mchog sbyin padmo g-yas dang g-yon //",
    "T02TD2854E:195b-14": "rgyal ba'i cod pan rin chen rgyan //",
    "T02TD2854E:195b-15": "'od dpag med kyis spyi gtsug mdzes //",
    "T02TD2854E:195b-16": "de yi shugs ni padmar rgyas //",
    "T02TD2854E:195b-17": "hr'i: yig rang sems 'od gsal ba //",
    "T02TD2854E:195b-18": "sa gsum sbyong mdzad yi ge bzhi //",
    "T02TD2854E:195b-19": "'khor lo rnam gsum dam tshig bzhi //",
    "T02TD2854E:195b-20": "sgyu ma brag ca mkha' 'dra'o /",
    "T02TD2854E:196a-0": "@196a * // thugs rje chen po kharsa p'a na'i sgrub thabs tshigs su bcad pa bzhi pa rdzogs so//"
}