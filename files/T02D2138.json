{
    "T02D2138:197b-0": "@197b # // rgya gar skad du /",
    "T02D2138:197b-1": "shr'i a'ar+ya ba lo ki te shva ra sapt'a ksha ra s'a dha nam /",
    "T02D2138:197b-2": "bod skad du /",
    "T02D2138:197b-3": "'phags pa sbyan ras gzigs dbang phyug yi ge bdun pa'i sgrub thabs /",
    "T02D2138:197b-4": "'phags pa spyan ras gzigs dbang phyug ye shes 'khor lo la phyag 'tshal lo //",
    "T02D2138:197b-5": "dpal ldan bde chen ye shes sku mdog thugs rje 'bar bas rol pa'i tshul //",
    "T02D2138:197b-6": "shes rab mchog dang gnyis med snyoms zhugs dngos grub gzhi gyur cing //",
    "T02D2138:197b-7": "mchog drug lha mo'i sbyi bos zhabs btud yang dag",
    "T02D2138:197b-8": "dkyil 'khor chen po'i bdag / spyan ras gzigs dbang",
    "T02D2138:197b-9": "mgon po nyid rtag gus pas rab tu btud par",
    "T02D2138:197b-10": "bya // rnal 'byor chen po gdong sogs dag byas bsil zhid rab 'byam dben pa yi //",
    "T02D2138:197b-11": "gnas khang yid dga' sna tshogs me tog chal par bkram pa'am //",
    "T02D2138:197b-12": "yang na rab 'jigs phug dang dur khrod lha gnas chu 'gram shing gcig drung //",
    "T02D2138:197b-13": "brtse bas sems brlan rtse gcig yid byed chos kun mkha' 'drar bsam par bya //",
    "T02D2138:197b-14": "de rjes snying dbus nyi ma la gnas h'um //",
    "T02D2138:197b-15": "mkha' 'dra'i mgon can 'od zer zab mo yis //",
    "T02D2138:198a-0": "'phags @198a * //",
    "T02D2138:198a-1": "tshogs bla ma lhar bcas dgug nas ni //",
    "T02D2138:198a-2": "mchod tshogs cho ga ji bzhin mkhas pas spyad //",
    "T02D2138:198a-3": "de nas yang chos thams cad stong pa nyid kyi",
    "T02D2138:198a-4": "rnam par thar ba zab mo mngon du bya ste",
    "T02D2138:198a-5": "/ aom sh'u n+ya t'a dzny'a na badzra sva bh'a ba a'a tma ko nyham /",
    "T02D2138:198a-6": "slar ni sngon gyi smon lam dang //",
    "T02D2138:198a-7": "snying rje chen po'i shugs kyis ni //",
    "T02D2138:198a-8": "mkha' la glo bur sbrin bzhin du //",
    "T02D2138:198a-9": "sngags pas lha mchog rnam par 'phrul //",
    "T02D2138:198a-10": "yam ram bam lam /",
    "T02D2138:198a-11": "sdo dang dmar dang dkar dang ser //",
    "T02D2138:198a-12": "gzhu dbyibs rlung gi dkyil 'khor dang //",
    "T02D2138:198a-13": "gru gsum me dbung 'bar ba nyid //",
    "T02D2138:198a-14": "chu gter phung po zlum po dang //",
    "T02D2138:198a-15": "de bzhin gru bzhi gser gyi dkyil 'khor dang //",
    "T02D2138:198a-16": "de steng sna tshogs mdog gsum yig / yongs gyur ri dbang gru bzhi cha //",
    "T02D2138:198a-17": "de nas dkyil 'khor mchog bsgom bya //",
    "T02D2138:198a-18": "de'i rjes la srung ba'i 'khor lo bsgom par bya /",
    "T02D2138:198a-19": "aom mi di n'i badzri bha ba bandha h'um /",
    "T02D2138:198a-20": "aom badzra pr'a kar h'um bam h'um /",
    "T02D2138:198a-21": "aom badzra panytsa ra h'um bam h'um /",
    "T02D2138:198a-22": "aom badzra bi ta na h'um kham h'um /",
    "T02D2138:198a-23": "aom badzra sa ra dz'a la tram sam tram /",
    "T02D2138:198a-24": "aom badzra dzv'a la aa na l'arka h'um h'um h'um /",
    "T02D2138:198a-25": "sngags 'di dag nyid kyis me ri dang /",
    "T02D2138:198a-26": "rdo rje ra ba la sogs pas rnam par bcad do //",
    "T02D2138:198a-27": "de dbus padmar 'khor lo la gnas ram yig las byung nyi dkyil du //",
    "T02D2138:198a-28": "aa dang ka sogs zla ba nyi phrag rdor sems gtso bo h'um bsams la //",
    "T02D2138:198a-29": "spro zhing bsdu ba'i 'od tshogs zhu bas spyan ras gzigs bzhad yum bcas ni //",
    "T02D2138:198a-30": "chu zla'i gzugs ltar dang bas rtse gcig rtag tu yang dag mnyam gzhag bya //",
    "T02D2138:198a-31": "de la dpal chen zhal gsum mdzes //",
    "T02D2138:198a-32": "g-yas dkar g-yon dmar dbus mthing ga / sbyan gsum padma bye bas mdzes //",
    "T02D2138:198a-33": "phyag drug rnam par rol ba'o //",
    "T02D2138:198a-34": "dang po'i phyag gnyis kyis rdo rje dril bu 'dzin pas ni yum la 'khyud pa'o //",
    "T02D2138:198a-35": "gnyis pa gnyis kyis mi'i pags pa bshus ma thag pa bsnams pa'o //",
    "T02D2138:198a-36": "tha ma'i g-yas dang g-yon na mchan khung na rtse",
    "T02D2138:198a-37": "gsum dang thod pa khrag gis bkang pa dang kha",
    "T02D2138:198a-38": "tv'am ga 'dzin pa nyid do //",
    "T02D2138:198a-39": "mi thong dkar po dang lag pa'i mkhrig ma dang rdo rje dang rus pa'i phreng ba nyid dang /",
    "T02D2138:198a-40": "me tog sna tshogs pa'i chun 'phyang gis dbu rab tu brgyan to //",
    "T02D2138:198a-41": "de bzhin du rin po che dang rus pa dang /",
    "T02D2138:198a-42": "gdug pa can gyi rgyan du mas ni sku la brgyan pa'o //",
    "T02D2138:198a-43": "zhabs g-yon brkyang bas ni dbang phyug chen po'i steng nas mnan to //",
    "T02D2138:198a-44": "g-yas brkyang bas ni lha mo chen mo'i brang phrag nas brdzis pa'o //",
    "T02D2138:198b-0": "de'i dbus skra ral ba'i cod pan @198b dmar ser",
    "T02D2138:198b-1": "bsgyings pa nyid au dumw'a ra'i me tog gis mtshan",
    "T02D2138:198b-2": "pa ni khyad par ro //",
    "T02D2138:198b-3": "de'i mdun ru yum dmar mo sgeg mo lang tsho",
    "T02D2138:198b-4": "phun sum tshogs ma g-yas g-yon mnga' gzhu 'dzin pas",
    "T02D2138:198b-5": "'khyud pa // mchog tu dga' bas rnam par myos pa'o //",
    "T02D2138:198b-6": "de nas 'khor lo rtsibs drug la //",
    "T02D2138:198b-7": "rdo rje lha mo drug dgod bya ;",
    "T02D2138:198b-8": "/ shar nas brtsams ba'i rim gyis su //",
    "T02D2138:198b-9": "me long la ni byad gzugs bzhin //",
    "T02D2138:198b-10": "phat las skyes pa'i he ru ka ma sngon mo dang //",
    "T02D2138:198b-11": "h'um las yongs gyur rdo rje 'jigs ma ser mo nyid //",
    "T02D2138:198b-12": "ha las rab grub 'jigs byed drag mo dmar mo dang //",
    "T02D2138:198b-13": "de bzhin ha las rdo rje dbang byed ljang gu ma //",
    "T02D2138:198b-14": "hr'i: las rnam bltas rdo rje drag mo dung mdog nyid //",
    "T02D2138:198b-15": "aom las mngon grub rdo rje mkha' 'gro dkar mo ste //",
    "T02D2138:198b-16": "'di dag cig car zhal gcig phyag bzhi g-yang gzhi dang /",
    "T02D2138:198b-17": "da ma ru dang dril bu legs bsnams 'dud pa'o //",
    "T02D2138:198b-18": "gtso bo dang 'khor gyi dkyil 'khor chen po'i lha chen po //",
    "T02D2138:198b-19": "'di dag ni thams cad kyang gzhon nu mtshan dang dpe byad 'bar ba dang /",
    "T02D2138:198b-20": "phyogs gos can mi mgo'i phreng ba'i do shal dang /",
    "T02D2138:198b-21": "yi dags dang nyi ma'i gdan la rnam par gnas pa //",
    "T02D2138:198b-22": "me dpung 'bar ba'i nad na sku gsung thugs shin",
    "T02D2138:198b-23": "tu rol pa'i bdag nyid phyag rgya lngas brgyan pa",
    "T02D2138:198b-24": "/ dngos grub thams cad ster ba'i don du brtson pas bzhengs bar bsgom par bya'o //",
    "T02D2138:198b-25": "de rjes //",
    "T02D2138:198b-26": "bdag snying sa bon las 'phros zer gyis ye shes 'khor lo bkug nas ni //",
    "T02D2138:198b-27": "rang lus legs bcug tshul bzhin bcing bya gnyis med rol pas dgyes bya zhing //",
    "T02D2138:198b-28": "lam mam pam tam kham zhes bya bas khams lnga byin brlabs de rjes nyid //",
    "T02D2138:198b-29": "aom aom hri hom h'um gi yi ges phung sogs",
    "T02D2138:198b-30": "gzhug / de bzhin du bhr'um h'um aam kham dang",
    "T02D2138:198b-31": "ham ham yi ge rnams kyis kyang //",
    "T02D2138:198b-32": "skye mched yongs su sbyangs nas ni //",
    "T02D2138:198b-33": "chog ji bzhin go cha bgo //",
    "T02D2138:198b-34": "aom ha /",
    "T02D2138:198b-35": "na ma: hi /",
    "T02D2138:198b-36": "sva h'a h'u /",
    "T02D2138:198b-37": "goo sha da he /",
    "T02D2138:198b-38": "h'um h'um ho /",
    "T02D2138:198b-39": "phat ham yab kyi go cha'o //",
    "T02D2138:198b-40": "aom bam ham yom hrim mo hrem hrim hum h'um phat phat yum gyi go cha'o //",
    "T02D2138:198b-41": "aom a'a:h'um sku gsung thugs byin gyis brlab pa'o //",
    "T02D2138:198b-42": "de nas mgon po sbyan drangs la //",
    "T02D2138:198b-43": "dbang bskur mchog gis dbang mchog nod //",
    "T02D2138:198b-44": "bla ma'i man ngag ji bzhin du //",
    "T02D2138:198b-45": "cho ga'i rim pas shes par bya //",
    "T02D2138:198b-46": "dpag med mchod pa'i lha tshogs kyis //",
    "T02D2138:198b-47": "mchod bya bdud rtsi myang bar bya //",
    "T02D2138:198b-48": "ting nge 'dzin la rab brtan pas //",
    "T02D2138:199a-0": "@199a * // gsang sngags rgyal po bzla bar bya //",
    "T02D2138:199a-1": "aom hr'i: ha ha h'um h'um phat /",
    "T02D2138:199a-2": "de nas dag pa rtogs bya ba //",
    "T02D2138:199a-3": "dran dang brtson 'grus dga' ba dang //",
    "T02D2138:199a-4": "shin tu sbyangs dag ting nge 'dzin //",
    "T02D2138:199a-5": "btang snyoms byang chub lha rim bzhin //",
    "T02D2138:199a-6": "pha rol phyin drug rnam dag phyir //",
    "T02D2138:199a-7": "rgyan drug thabs dang shes rab kyi //",
    "T02D2138:199a-8": "rnam dag brtan phyir yab dang yum //",
    "T02D2138:199a-9": "dbyer med phyir ni snyoms par zhugs //",
    "T02D2138:199a-10": "bar skabs kyi nye bar spyad pa gtor ma sbyin pa ni //",
    "T02D2138:199a-11": "dngos grub nye ba'i phyir te /",
    "T02D2138:199a-12": "rnal 'byor zab mo la bshad pa'i //",
    "T02D2138:199a-13": "man ngag gis ni mchod sbyin bya //",
    "T02D2138:199a-14": "gsang chen sngags dang phyag rgyar bcas //",
    "T02D2138:199a-15": "bla med ting 'dzin rgya mtshos 'grub //",
    "T02D2138:199a-16": "aom aa ralli ho dza: h'um bam ho:/",
    "T02D2138:199a-17": "badzra d'a ki ni sam ya stvam dri shya ho: spyan drang ba'o //",
    "T02D2138:199a-18": "aom kha kha kh'a hi kh'a hi /",
    "T02D2138:199a-19": "sarba ya ksha r'a ksha sa bh'u ta pre ta",
    "T02D2138:199a-20": "bi sh'a tsa aun man da aa pa sma ra",
    "T02D2138:199a-21": "d'a ki n+ya da ya ai mam ba lim gri",
    "T02D2138:199a-22": "hnam tu ma ma sarba siddhi mme pra yatstsha ntu",
    "T02D2138:199a-23": "ya the bam ya theeshtam bhu dza th'a bi ba",
    "T02D2138:199a-24": "tha ji ghra th'a /",
    "T02D2138:199a-25": "m'a ti kra ma th'a /",
    "T02D2138:199a-26": "ma ma sarba ka ta ya /",
    "T02D2138:199a-27": "satshu kha bi bri ddha ye sva h'a /",
    "T02D2138:199a-28": "nye bar sbyin pa'o //",
    "T02D2138:199a-29": "zla ba gsum du 'bum phrag gsum ma gnyis sam",
    "T02D2138:199a-30": "yang na gcig / mi tshig ma 'dres brtson pas",
    "T02D2138:199a-31": "ting 'dzin brtan byas na //",
    "T02D2138:199a-32": "'jig rten dbang phyug bde chen 'khor lo lha mchog nyid //",
    "T02D2138:199a-33": "tho rangs dus tshe rmi lam mngon sum zhal ston gyur /",
    "T02D2138:199a-34": "dpal spyan ras gzigs ye ge bdun pa'i sgrub thabs /"
}