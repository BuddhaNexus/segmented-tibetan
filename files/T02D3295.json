{
    "T02D3295:35b-0": "@35b # // rgya gar skad du /",
    "T02D3295:35b-1": "badzra b'a r'a h'i s'a dha nam /",
    "T02D3295:35b-2": "bod skad du /",
    "T02D3295:35b-3": "rdo rje phag mo'i sgrub thabs /",
    "T02D3295:35b-4": "rje btsun ma rdo rje phag mo la phyag 'tshal lo //",
    "T02D3295:36a-0": "blo dman 'jigs @36a * //",
    "T02D3295:36a-1": "par mdzad la mkhas shing tshig ngan dag gi phyogs 'jigs pa //",
    "T02D3295:36a-2": "dug 'joms skye bo'i tshogs kyi rtse dags brnyes par gyur pa'i thar pa yis //",
    "T02D3295:36a-3": "rang bzhin bde ba phun sum tshogs pa lha mo rdo rje phag mo ste //",
    "T02D3295:36a-4": "ko ka tattos bdud la 'di ni rab tu mdzes par bri bar bya /",
    "T02D3295:36a-5": "de la thun phyed lhag pa'i mtshan mo cho ga bzhin du langs la /",
    "T02D3295:36a-6": "dur khrod la sogs pa yid kyi rjes su mthun",
    "T02D3295:36a-7": "pa'i gnas 'ga' zhig tu tsandan dang bcas pa la",
    "T02D3295:36a-8": "sogs pas nye bar byugs shing /",
    "T02D3295:36a-9": "me tog gi bye brag sna tshogs pa rnams kyis nye bar mdzes par byas te /",
    "T02D3295:36a-10": "dngos su ro'i stan nam ji lta ba bzhin du nye bar gnas la /",
    "T02D3295:36a-11": "byams pa la sogs la bsgom pa sngon du 'gro",
    "T02D3295:36a-12": "bas rang gi snying gar yi ge aam las byung",
    "T02D3295:36a-13": "ba'i nyi ma'i dkyil 'khor la yi ge hr'i: dkar",
    "T02D3295:36a-14": "po'i 'od zer gyi dra bas rdo rje phag mos",
    "T02D3295:36a-15": "dbu drangs pa'i bla ma dang /",
    "T02D3295:36a-16": "rnal 'byor ma dang /",
    "T02D3295:36a-17": "de bzhin gshegs pa dang /",
    "T02D3295:36a-18": "byang chub sems dpa' rnams gnas ji lta ba bzhin rab tu gsal bar byas la /",
    "T02D3295:36a-19": "yang snying ga'i sa bon las kun nas byung ba'i rab tu gtum pa'i mig can ma dang /",
    "T02D3295:36a-20": "'od ldan ma dang /",
    "T02D3295:36a-21": "sna chen ma dang /",
    "T02D3295:36a-22": "dba' bo'i blo gros ma dang /",
    "T02D3295:36a-23": "bong thung ma dang /",
    "T02D3295:36a-24": "lang ka'i dbang phyug ma dang /",
    "T02D3295:36a-25": "shing grib ma ste /",
    "T02D3295:36a-26": "thugs kyi 'khor lo'i brgyad dang /",
    "T02D3295:36a-27": "sa skyong ma dang /",
    "T02D3295:36a-28": "'jigs byed chen mo dang /",
    "T02D3295:36a-29": "rlung gi shugs can ma dang /",
    "T02D3295:36a-30": "chang 'thung ma dang /",
    "T02D3295:36a-31": "lha mo sngo ba sangs dang /",
    "T02D3295:36a-32": "shin tu bzang mo dang /",
    "T02D3295:36a-33": "rta rna ma dang /",
    "T02D3295:36a-34": "rta rna ma dang /",
    "T02D3295:36a-35": "kha khva'i zhal te /",
    "T02D3295:36a-36": "gsung gi 'khor lo'i brgyad dang /",
    "T02D3295:36a-37": "'khor lo'i shugs dang /",
    "T02D3295:36a-38": "dum skyes ma dang /",
    "T02D3295:36a-39": "chang 'tshong ma dang /",
    "T02D3295:36a-40": "'khor lo'i go cha ma dang /",
    "T02D3295:36a-41": "shin tu dpa' mo dang /",
    "T02D3295:36a-42": "stobs chen mo dang /",
    "T02D3295:36a-43": "'khor lo'i go cha ma dang /",
    "T02D3295:36a-44": "brtson 'grus chen mo ste /",
    "T02D3295:36a-45": "sku'i 'khor lo'i lha mo brgyad de /",
    "T02D3295:36a-46": "kha dog mthing nag dang /",
    "T02D3295:36a-47": "dmar mo dang /",
    "T02D3295:36a-48": "dkar mo rnams dang /",
    "T02D3295:36a-49": "mi bskyod pa dang /",
    "T02D3295:36a-50": "snang ba mtha' yas dang /",
    "T02D3295:36a-51": "rnam par snang mdzad rnams dbu la bzhugs pa dang /",
    "T02D3295:36a-52": "spyan gsum phyag rgya lnga dang ldan zhing zla ba'i gdan dang /",
    "T02D3295:36a-53": "rdo rje dang /",
    "T02D3295:36a-54": "padma dang /",
    "T02D3295:36a-55": "'khor lo dang /",
    "T02D3295:36b-0": "thod pa'i phreng bas legs par bcings pas dbu'i zur phud @36b gsum brgyan pa dang /",
    "T02D3295:36b-1": "gri gug dang /",
    "T02D3295:36b-2": "thod pa dang /",
    "T02D3295:36b-3": "kha tv'am ga dang ldan zhing /",
    "T02D3295:36b-4": "mchod pas brel ba'i phyag lim log dang ldan par legs par bltas la /",
    "T02D3295:36b-5": "mchod pa'i yon la sogs pa sngon du 'gro bas mchod cing phyag 'tshal ba dang /",
    "T02D3295:36b-6": "sdig pa bshags pa dang /",
    "T02D3295:36b-7": "phyin chad mi byed par legs par bsdoms pa dang bsod nams la rjes su yi rang ba dang /",
    "T02D3295:36b-8": "gsum la skyabs su 'gro ba dang /",
    "T02D3295:36b-9": "byang chub tu sems bskyed pa dang /",
    "T02D3295:36b-10": "lam la legs par brten pa dang /",
    "T02D3295:36b-11": "bdag nyid kyi dngos po yongs su gtang ba dang /",
    "T02D3295:36b-12": "gsol ba dang /",
    "T02D3295:36b-13": "skul ba rnams kyang cho ga bzhin du rnam par bsgrubs la /",
    "T02D3295:36b-14": "bsod nams kyang yongs su bsngos te /",
    "T02D3295:36b-15": "stong pa nyid kyi ye shes bsgrub par bya ba las /",
    "T02D3295:36b-16": "mgo thog tu thal mo legs par kha sbyar la /",
    "T02D3295:36b-17": "tshigs su brjod pa'i dbyangs brjod pa sngon du 'gro",
    "T02D3295:36b-18": "bas de bzhin gshegs pa rnams la gsol ba gdab",
    "T02D3295:36b-19": "par bya ba'o // de la tshigs su bcad pa ni 'di yin te /",
    "T02D3295:36b-20": "aom de bzhin gshegs kun gyis ni dbang bskur bas //",
    "T02D3295:36b-21": "sems can thams cad la ni dngos grub kun //",
    "T02D3295:36b-22": "phun tshogs 'gyur bas de bzhin gshegs pa ni //",
    "T02D3295:36b-23": "thams cad kyis kyang byin gyis brlab tu gsol //",
    "T02D3295:36b-24": "aom chos sku rang bzhin dag pa ni //",
    "T02D3295:36b-25": "bdag gi rang bzhin dag pa yin //",
    "T02D3295:36b-26": "zhes bya ba'o //",
    "T02D3295:36b-27": "de'i rjes thogs la mchod par bya ba dang /",
    "T02D3295:36b-28": "mchod pa dang /",
    "T02D3295:36b-29": "mchod pa po rnams dang /",
    "T02D3295:36b-30": "chos thams cad kyang stong pa nyid dang /",
    "T02D3295:36b-31": "mtshan ma med pa dang /",
    "T02D3295:36b-32": "smon pa med pa'i rnam pas rmi lam gyi rkyen bzhin du ste /",
    "T02D3295:36b-33": "so so rang gis rig par bya bar lhag par mos par byas la /",
    "T02D3295:36b-34": "snying ga'i sngags kyi 'od zer sbar ba'i 'bar bas /",
    "T02D3295:36b-35": "kun nas snang ba med par byas te /",
    "T02D3295:36b-36": "aom stong pa nyid kyi ye shes kyi rdo rje'i",
    "T02D3295:36b-37": "rang bzhin gyi bdag nyid ni nga yin no zhes",
    "T02D3295:36b-38": "bya ba'i nga rgyal 'di bskyed do //",
    "T02D3295:36b-39": "de nas rang gi sems yi ge pam dmar po'i ngo bor gyur par yongs su grub pa'o //",
    "T02D3295:36b-40": "de yongs su gyur pa las padma dmar po'i steng",
    "T02D3295:36b-41": "du yi ge aam las byung ba'i nyi ma'i dkyil",
    "T02D3295:36b-42": "'khor la yi ge h'um dkar po las nyi ma'o",
    "T02D3295:36b-43": "// nyi ma la gnas pa'i rdo rje rtse lnga pa 'od zer dang ldan pa /",
    "T02D3295:37a-0": "yi ge @37a * //",
    "T02D3295:37a-1": "hr'i: dkar pos byin gyis brlabs pa /",
    "T02D3295:37a-2": "spro ba dang bsdu ba sngon du 'gro bas bsgom par bya ba'o //",
    "T02D3295:37a-3": "de dag yongs su gyur pas lo bcu drug ma'i skur gyur pa'i /",
    "T02D3295:37a-4": "ston ka'i zla ba ltar dkar ba /",
    "T02D3295:37a-5": "spyan gsum dmar la zlum pa /",
    "T02D3295:37a-6": "zhal mche ba cung zad rnam par gtsigs pa /",
    "T02D3295:37a-7": "dbu skra lhug pa me tog sna tshogs kyis mdzes par byas shing /",
    "T02D3295:37a-8": "phyed bcings pas kyang rnam par mdzes pa /",
    "T02D3295:37a-9": "rdo rje nag po'i phreng ba gnyis kyi bar du",
    "T02D3295:37a-10": "bcug pa'i thod pa'i phreng bas bcings pa'i zur phud",
    "T02D3295:37a-11": "gsum ma / 'khor lo dang /",
    "T02D3295:37a-12": "rna gdub dang /",
    "T02D3295:37a-13": "mgul rgyan dang /",
    "T02D3295:37a-14": "smad kas brgyan pa /",
    "T02D3295:37a-15": "rnam par dag pa'i ba dan rtse gsum pa mchog",
    "T02D3295:37a-16": "tu 'bar ba phyag g-yas pa bskyod pa na gnas",
    "T02D3295:37a-17": "pa dang / sngar bshad pa'i rdo rjes ye shes",
    "T02D3295:37a-18": "kyi skyes bu 'jigs pa rjes su bsgrub par mdzad",
    "T02D3295:37a-19": "pa dang / pa / phyag g-yon pas ni 'og",
    "T02D3295:37a-20": "rtse gcig pa la steng nag po rtse lnga pa'i",
    "T02D3295:37a-21": "dbyug pa dkar po dang rjes su 'grogs pa'i skam",
    "T02D3295:37a-22": "po 'dzag pa dang /",
    "T02D3295:37a-23": "bcas pa'i mgo bo dang /",
    "T02D3295:37a-24": "sna tshogs rdo rje dang /",
    "T02D3295:37a-25": "gser gyi bum pa'i zhabs nas dang 'brel ba'i dril bu chung du sgra 'khrol ba dang ldan pa /",
    "T02D3295:37a-26": "ba dan khra bo rnam par mdzes pa'i dbyu gu dpung ba la kha tv'am ga dang /",
    "T02D3295:37a-27": "dkris pa dang /",
    "T02D3295:37a-28": "bdud bzhi'i khrag dang zhag gis legs par gang ba'i padma'i snod bsnams par mdzad pa'o //",
    "T02D3295:37a-29": "'dzag pa dang ldan pa'i rgyu mas brgyus pa'i mgo",
    "T02D3295:37a-30": "bo khrag 'dzag par gyur pa lnga bcu'i phreng ba",
    "T02D3295:37a-31": "rab tu 'phyang ba /",
    "T02D3295:37a-32": "padma dmar po'i steng na nyi ma la gnas pa'i ye shes kyi skyes bu ma /",
    "T02D3295:37a-33": "g-yon bskum pa'i zhabs kyis bzhugs pa /",
    "T02D3295:37a-34": "gos med par rab tu gdug pa'i nyi ma'i 'od dang ldan pa /",
    "T02D3295:37a-35": "ba spu'i tshogs rnams las 'od zer spro bar mdzad ma /",
    "T02D3295:37a-36": "gzugs rgyan dang mtshungs par gyur pa /",
    "T02D3295:37a-37": "sgag pa la sogs pa'i nyams dang ldan pa /",
    "T02D3295:37a-38": "sna tshogs pa'i sprul pa sna tshogs kyis phyogs bcur skye dgu rnams kyi don ched cher mdzad pa /",
    "T02D3295:37a-39": "nyi ma la gnas pa'i yi ge hr'i: byin gyis",
    "T02D3295:37a-40": "brlabs pa'i nyi ma la gnas pa'i rdo rje dang",
    "T02D3295:37a-41": "/ thugs ka na ldan pa'i rdo rje phag mor bdag nyid bsgom par bya ba'o //",
    "T02D3295:37b-0": "de nas snying ga'i sa bon gyi 'od zer @37b",
    "T02D3295:37b-1": "gyi dra bas sems can thams cad sku de dang",
    "T02D3295:37b-2": "ldan par nges par bsgrubs la /",
    "T02D3295:37b-3": "bdag nyid la legs par bcug ste /",
    "T02D3295:37b-4": "nga rang kho na bcom ldan 'das ma rdo rje",
    "T02D3295:37b-5": "phag mo yin no zhes nga rgyal ba bskyed par",
    "T02D3295:37b-6": "bya ba'o // de'i rjes la rang gi lte bar",
    "T02D3295:37b-7": "sna tshogs padma la 'od zer dkar po dang ldan",
    "T02D3295:37b-8": "pa'i nyi ma'i dkyil 'khor du yi ge hr'i: dkar",
    "T02D3295:37b-9": "bya ba'o // po bltas la / der sngags kyi phreng ba bgrang ba'i phreng ba'i rnam par te /",
    "T02D3295:37b-10": "dkar po 'khor lo 'khor ba'i sbyor bas kha'i sgo nas nges par byung nas /",
    "T02D3295:37b-11": "sangs rgyas kyi yon tan gyi tshogs dang /",
    "T02D3295:37b-12": "nor bu dang /",
    "T02D3295:37b-13": "sngags dang /",
    "T02D3295:37b-14": "sman dang /",
    "T02D3295:37b-15": "zla ba dang /",
    "T02D3295:37b-16": "skar ma dang /",
    "T02D3295:37b-17": "yi ge dang /",
    "T02D3295:37b-18": "bstan bcos dang /",
    "T02D3295:37b-19": "rig pa la sogs pa rnams kyi gzi brjid kun nas blangs te /",
    "T02D3295:37b-20": "lte ba'i bu gar legs par zhugs pas bdag dang",
    "T02D3295:37b-21": "gzhan gyi gti mug thams cad skrag par byed pa'i",
    "T02D3295:37b-22": "bdag nyid can du bsgom par bya ba'o //",
    "T02D3295:37b-23": "de nas snying ga'i sa bon gyi 'od zer gyis",
    "T02D3295:37b-24": "bskul bas nam mkha' la gnas pa'i ye shes kyi",
    "T02D3295:37b-25": "lha mo mdun du bltas la //",
    "T02D3295:37b-26": "sngar brjod pa'i lha mo'i tshogs kyis mchod yon la sogs pa sngon du brdar bas mchod cing //",
    "T02D3295:37b-27": "yi ge phem gyi sngags brjod pa sngon du 'gro bas /",
    "T02D3295:37b-28": "'bar ba'i phyag rgya bcings te /",
    "T02D3295:37b-29": "dpral bar g-yon skor du bskor bas de spyan drangs par bya ba'o //",
    "T02D3295:37b-30": "de dang cig tu gyur pas sngags kyi nga rgyal bskyed par bya ba'o //",
    "T02D3295:37b-31": "de la sngags ni 'di yin te /",
    "T02D3295:37b-32": "aom rnal 'byor ba dag pas chos thams cad kyi rnal 'byor dag pa ni nga yin no //",
    "T02D3295:37b-33": "snying ga'i sa bon des yang dag par bskul bar gyur pas /",
    "T02D3295:37b-34": "nam mkha' la gnas pa'i mi bskyod pa la sogs pa'i de bzhin gshegs pa rnams spyan drangs te /",
    "T02D3295:37b-35": "de dag gis de bzhin gshegs pa lnga'i bdag nyid",
    "T02D3295:37b-36": "kyi bdud rtsi lngas gang ba'i bum pa bsnams shing",
    "T02D3295:37b-37": "/ de rgyu mtshan gyi rda sgra dang /",
    "T02D3295:37b-38": "dud dang /",
    "T02D3295:37b-39": "rdza rda dang /",
    "T02D3295:37b-40": "'khar rda dang /",
    "T02D3295:37b-41": "pi wang dang /",
    "T02D3295:37b-42": "gling bu dang /",
    "T02D3295:37b-43": "glu dbyangs sna tshogs pa rnams dang /",
    "T02D3295:37b-44": "lha dang lha ma yin rnams kyis kyang rgyal bar gyur cig /",
    "T02D3295:37b-45": "rgyal bar gyur cig ces ched cher byed pa dang /",
    "T02D3295:37b-46": "gur gum dang /",
    "T02D3295:37b-47": "ga bur dang /",
    "T02D3295:37b-48": "gla rtsi dang /",
    "T02D3295:37b-49": "me tog dri zhim po'i char rab tu 'bebs pas kyang /",
    "T02D3295:38a-0": "ji ltar bltams pa tsam gyis @38a * //",
    "T02D3295:38a-1": "ni //",
    "T02D3295:38a-2": "de bzhin gshegs kun khrus mdzad pa //",
    "T02D3295:38a-3": "lha yi chu ni dag pa yis //",
    "T02D3295:38a-4": "de bzhin bdag kyang khrus bgyi'o //",
    "T02D3295:38a-5": "bya ba'i tshigs su bcad pa brjod pas bdag nyid la dbang bskur ro //",
    "T02D3295:38a-6": "aom de bzhin gshegs pa thams cad kyis dbang bskur",
    "T02D3295:38a-7": "ba'i dam tshig gi dpal gyi h'um bya ba 'dis",
    "T02D3295:38a-8": "byin gyis kyang brlab par bya ba'o //",
    "T02D3295:38a-9": "de dag las sna tshogs padma dang nyi ma la",
    "T02D3295:38a-10": "gnas pa'i mi bskyod pas mgo la byin gyis brlabs",
    "T02D3295:38a-11": "par bsam par bya ba'o //",
    "T02D3295:38a-12": "de nas de'i rgyu mtshan du rab tu gtum pa'i",
    "T02D3295:38a-13": "mig can la sogs pa'i lha mo rnams kyis de'i",
    "T02D3295:38a-14": "rgyu mtshan gyis mchod pa rnam pa sna tshogs pas",
    "T02D3295:38a-15": "bdag nyid la mngon par mchod pa dang /",
    "T02D3295:38a-16": "'chad par 'gyur ba'i rim pas bdud rtsi myang ba yang bya ste /",
    "T02D3295:38a-17": "spro ba dang bsdu pa sngon du 'gro ba can",
    "T02D3295:38a-18": "gyis ji srid kyi bar du bsgom par bya ba'o",
    "T02D3295:38a-19": "// myur ba la sogs pa'i skyon dang bral bas sngags bzlas par bya ba'o //",
    "T02D3295:38a-20": "de la sngags ni 'di yin te /",
    "T02D3295:38a-22": "hr'i:/ gang gi tshe langs par 'dod pa de'i tshe sngags",
    "T02D3295:38a-23": "kyi phreng ba lte ba la gnas pa'i yi ge",
    "T02D3295:38a-24": "hr'i: nang du bsdus la /",
    "T02D3295:38a-25": "mchod pa sngon du btang bas smon lam rnam par dag pa btab cing /",
    "T02D3295:38a-26": "bsod nams kyang yongs su bsngos te /",
    "T02D3295:38a-27": "yi ge brgya pa yang lan bdun brjod la /",
    "T02D3295:38a-28": "lha mo'i nga rgyal kun du khyer bas chos rnams",
    "T02D3295:38a-29": "thams cad kyang de'i gzugs dang ldan par blta bar",
    "T02D3295:38a-30": "gyur pas ji ltar bde ba'i spyod lam bya ba'o",
    "T02D3295:38a-31": "// de la yi ge brgya pa'i sngags ni 'di yin te /",
    "T02D3295:38a-32": "aom a'a: aom badzra satva sa ma ya /",
    "T02D3295:38a-33": "ma nu p'a la ya /",
    "T02D3295:38a-34": "badzra satva tve no pa tishtha /",
    "T02D3295:38a-35": "dri dho me bha ba /",
    "T02D3295:38a-36": "su to shyo me bha ba /",
    "T02D3295:38a-37": "su po shyo me bha ba /",
    "T02D3295:38a-38": "aa nu rakto me bha ba /",
    "T02D3295:38a-39": "sarba siddhi mme pra yatstsha /",
    "T02D3295:38a-40": "sarba karma su tsa me /",
    "T02D3295:38a-41": "tsittam shre aam ku ru h'um /",
    "T02D3295:38a-42": "ha ha ha ha ho: bha ga b'a na /",
    "T02D3295:38a-43": "sarba ta th'a ga ta badzra m'a me munytsa badzr'i",
    "T02D3295:38a-44": "bha ba ma h'a sa ma ya satva a'a: h'um",
    "T02D3295:38a-45": "zhes bya ba'o // thun tshod gzhan la yang skad",
    "T02D3295:38a-46": "cig gis lha mo'i rnam pa sngon du byas la",
    "T02D3295:38a-47": "zhes bya ba'o // / mchod pa la sogs pa",
    "T02D3295:38a-48": "sngon du btang bas ji srid 'dod kyi bar du",
    "T02D3295:38a-49": "rnam par bsgoms shing /",
    "T02D3295:38a-50": "sngar bzhin sngags kyang bzlas te /",
    "T02D3295:38a-51": "sngar gyi bzhin du thams cad bya ba'o //",
    "T02D3295:38a-52": "nam phyed kyi thun la yang thams cad sngar bzhin du byas la /",
    "T02D3295:38b-0": "nyal ba'i dus su mgo'i phyogs su @38b bla ma dang /",
    "T02D3295:38b-1": "sangs rgyas dang /",
    "T02D3295:38b-2": "byang chub sems dpa' rnams bltas te legs par mchod cing /",
    "T02D3295:38b-3": "yan lag brgyad gtugs pas phyag 'tshal ba'i bsam pas seng ge'i nyal stangs kyis nyal bar bya ba'o //",
    "T02D3295:38b-4": "de nas nam mkha' 'byung ba'i tshod la ni lha",
    "T02D3295:38b-5": "mo langs par gyur pas sngar bzhin du thams cad",
    "T02D3295:38b-6": "bya ba'o // gang yang rim pa bzhin du sa",
    "T02D3295:38b-7": "phyogs 'ga' zhig tu sems dpa'i skyil krung gis bde",
    "T02D3295:38b-8": "ba'i stan la nye bar gnas la /",
    "T02D3295:38b-9": "sems can rnams thams cad la yang snying rjes dmigs te /",
    "T02D3295:38b-10": "sdig pa bshags pa nas brtsams nas /",
    "T02D3295:38b-11": "ji srid du byang chub tu sems bskyed pa yang",
    "T02D3295:38b-12": "sngon du btang bas yi ge a'a: yongs su gyur",
    "T02D3295:38b-13": "pa las rang nyid kyi lce padma'i 'dab ma'i rnam",
    "T02D3295:38b-14": "pa la / yi ge hr'i:'i rnam pa 'bar bas",
    "T02D3295:38b-15": "shin tu gsal bar gyur ba ji srid 'dod kyi",
    "T02D3295:38b-16": "bar du bsgom zhing brtan par yang byas te /",
    "T02D3295:38b-17": "brgya phrag phyed kyi ri lu'i phreng ba'i bgrang phreng gi thun tshod gsum mam /",
    "T02D3295:38b-18": "thun tshod bzhir yang rung ste /",
    "T02D3295:38b-19": "rnal 'byor pas bzlas par bya ba'o //",
    "T02D3295:38b-20": "legs par nyal ba yang sngar gyi cho gas nyal bar bya ba'o //",
    "T02D3295:38b-21": "de ltar bzlas pa dang /",
    "T02D3295:38b-22": "bsgom pa'i bdag nyid can cho ga bzhin du rjes su gnang ba thob pa /",
    "T02D3295:38b-23": "'jig rten gyi chos brgyad las rnam par grol pa",
    "T02D3295:38b-24": "dad pa dang ldan zhing dam tshig dang sdom pa",
    "T02D3295:38b-25": "la gnas pa / snying rje dang ldan zhing dge ba'i bshes gnyen mnyes par byed pa la /",
    "T02D3295:38b-26": "ched cher 'dzin pa'i rnal 'byor pas ni 'bum phrag bdun bzlas pas bzo dang rig pa dang /",
    "T02D3295:38b-27": "bstan bcos thams cad la mkhas par 'gyur ro //",
    "T02D3295:38b-28": "yid gzhungs pa dang /",
    "T02D3295:38b-29": "dpa' ba dang /",
    "T02D3295:38b-30": "'jigs pa med pa 'khor rnams kyis zil gyis mi non pa dang /",
    "T02D3295:38b-31": "rtsod pa por yang 'gyur ro //",
    "T02D3295:38b-32": "tsha ba dang bad kan dang /",
    "T02D3295:38b-33": "dug dang /",
    "T02D3295:38b-34": "mkha' 'gro ma la sogs pa rnams kyis kyang nye bar 'tshe bar mi 'gyur ro //",
    "T02D3295:38b-35": "gang dag zos pa dag kyang bdud rtsir 'gyur ro //",
    "T02D3295:38b-36": "sngags 'di'i bzlas pa grub par gyur pa na /",
    "T02D3295:38b-37": "sngags des bsngags pa'i thod lo kor gang gi lag",
    "T02D3295:38b-38": "tu byin par gyur pa de lkugs pa yin yang",
    "T02D3295:38b-39": "snyan dang gas mkhan du 'gyur ro //",
    "T02D3295:38b-40": "de'i dri tsam gyis gang dag klu la sogs pa rnams nye bar yang mi 'gyur ro//",
    "T02D3295:39a-0": "@39a * // nye bar 'tshe ba 'di dag gis nye bar 'tshe bar byed pa 'khor rnams dang /",
    "T02D3295:39a-1": "gzhan dag dang thams cad kyang nye bar phan 'dogs pa'i nus pa dang ldan par 'gyur ro //",
    "T02D3295:39a-2": "mang du smras la ci bya /",
    "T02D3295:39a-3": "bstan bcos la dka' ba ma spyad cing /",
    "T02D3295:39a-4": "sems rnam par g-yeng ba dang bcas pa'i blo gros blun po dag gis kyang /",
    "T02D3295:39a-5": "sngags 'di 'bum phrag gnyis bzlas pas /",
    "T02D3295:39a-6": "shes rab kyi snang ba'i sgrub thabs 'di byas pa yin na /",
    "T02D3295:39a-7": "gang yang sems brtan pa dang ldan zhing bshad ma",
    "T02D3295:39a-8": "thag gi yon tan dang ldan par gyur pa de",
    "T02D3295:39a-9": "dag la dngos grub ches myur ba nyid du 'gyur"
}