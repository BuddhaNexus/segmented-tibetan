{
    "T02D3144:163a-0": "@163a # // rgya gar skad du /",
    "T02D3144:163a-1": "tri sa ma ya r'a dza sya s'a dha nam /",
    "T02D3144:163a-2": "bod skad du /",
    "T02D3144:163a-3": "dam tshig gsum gyi rgyal po'i sgrub pa'i thabs /",
    "T02D3144:163a-4": "sangs rgyas dang byang chub sems dpa' thams cad la phyag 'tshal lo //",
    "T02D3144:163a-5": "srid pa'i ngan 'gros dub rnams kyis //",
    "T02D3144:163a-6": "sems ni rin chen ltar rmad byung //",
    "T02D3144:163a-7": "phun tshogs bde ba kun 'byung ba'i //",
    "T02D3144:163a-8": "dpal ldan dam tshig gsum phyag 'tshal //",
    "T02D3144:163a-9": "slob dpon snga mas 'di brjod pa'i //",
    "T02D3144:163a-10": "yang dag sgrub thabs yod pa nyid //",
    "T02D3144:163a-11": "'on kyang rgyas pas 'jigs rnams la //",
    "T02D3144:163a-12": "mdor bsdus pa ni nye bar brjod //",
    "T02D3144:163a-13": "'di la nges par dpal dam tshig gsum gyi rgyal",
    "T02D3144:163a-14": "po'i rgyud chen po'i sngags kyi dkyil 'khor ram rdul",
    "T02D3144:163a-15": "tshon gyi dkyil 'khor du cho ga bzhin du dbang",
    "T02D3144:163a-16": "bskur ba thob cing de las gsungs pa'i dam tshig",
    "T02D3144:163a-17": "dang sdom pa gnas pa sngon du 'gro ba byas",
    "T02D3144:163a-18": "shing ri dang nags la sogs pa'i phug gam khang",
    "T02D3144:163a-19": "pa dga' ba dang /",
    "T02D3144:163a-20": "gnas khang yang rung ste /",
    "T02D3144:163a-21": "'grul 'jug gis rnam par dben zhing yid dga' bar gyur pa la sngags pas gnas par byas la /",
    "T02D3144:163a-22": "re zhig dang por rtsa ba'i rig pa 'di dag",
    "T02D3144:163a-23": "sangs rgyas kyi sku gzugs kyi mdun du mandala la",
    "T02D3144:163a-24": "me tog sil ma mngon du bkram shing legs par",
    "T02D3144:163a-25": "phyag 'tshal te / byang chub sems bskyed pa dang /",
    "T02D3144:163a-26": "sangs rgyas dang byang chub sems dpa' thams cad la",
    "T02D3144:163a-27": "bdag nyid dbul ba dang de dag phyag 'tshal ba",
    "T02D3144:163a-28": "la dmigs nas / bzlas pa goms pas stong bzlas par bya ste /",
    "T02D3144:163a-29": "de ni sngags rnams thams cad 'bum phrag re re bzlas pa byas par 'gyur ro //",
    "T02D3144:163a-30": "srung ba la sogs pa thams cad dang /",
    "T02D3144:163a-31": "sngags 'dis grub pa thob par yang 'gyur ro //",
    "T02D3144:163a-32": "de la rig pa ni 'di yin te /",
    "T02D3144:163a-33": "sangs rgyas dang byang chub sems dpa' thams cad la phyag 'tshal lo //",
    "T02D3144:163a-34": "dri ma med pa dri ma dag par mdzad pa",
    "T02D3144:163a-35": "mtha' yas pa'i sras dang bcas pa'i rgyal pa dpag",
    "T02D3144:163a-36": "tu med cing mthar thug pa'i mchog stsol bar mdzad",
    "T02D3144:163a-37": "pa rnams thams cad kyis bdag la stsal du gsol",
    "T02D3144:163a-38": "/ shin tu rgya che ba'i dngos grub kyi mchog mtha' yas pa thams cad bdag la stsol /",
    "T02D3144:163a-39": "de la rdo rje'i tshig ni 'di dag ste /",
    "T02D3144:163a-40": "aa ra ra aa sa ma sa manta aa nanta",
    "T02D3144:163a-41": "dha rm'a te kha na kha na ma h'a bi",
    "T02D3144:163a-42": "ra aa tsa le /",
    "T02D3144:163a-43": "sa ma sa ma aa sa ha ma h'a ba le /",
    "T02D3144:163a-44": "ka na ka na ma h'a ba ra gri ke",
    "T02D3144:163a-45": "ha ha ha ha badzra badzra dha ye dha ra",
    "T02D3144:163b-0": "dha @163b ra h'um h'um mandala sa ma b'a la",
    "T02D3144:163b-1": "aa gra bi gra me ku ru ku ru tu",
    "T02D3144:163b-2": "ru tu ru sarba th'a sar bam hi dzva la",
    "T02D3144:163b-3": "dzva la aa gre aa gri ni h'um phat phat",
    "T02D3144:163b-4": "sv'a h'a / de nas las kyi sgrib pa thams",
    "T02D3144:163b-5": "cad zad par bya ba'i don du de bzhin gshegs",
    "T02D3144:163b-6": "pa thams cad kyi snying po yi ge brgya pa",
    "T02D3144:163b-7": "tshul de nyid kyis stong phrag brgyad bzlas par bya",
    "T02D3144:163b-8": "sv'a h'a / ste / dam pa'i chos spong ba",
    "T02D3144:163b-9": "dang mtshams med pa la sogs pa'i las kyi sgrib",
    "T02D3144:163b-10": "pa legs par zad par 'gyur ro //",
    "T02D3144:163b-11": "de dag kyang 'di yin te /",
    "T02D3144:163b-12": "thams cad du nyams pa med pa'i chos nyid kyis",
    "T02D3144:163b-13": "stobs brnyes pa'i dus gsum du gshegs pa'i de bzhin",
    "T02D3144:163b-14": "gshegs pa rnams la phyag 'tshal lo //",
    "T02D3144:163b-15": "aom aa sa ma sa ma sa manta to aa",
    "T02D3144:163b-16": "nant'a b'a ti sh'a sa ni ha ra ha ra",
    "T02D3144:163b-17": "sma ra sma ra na bi ga ta r'a ga",
    "T02D3144:163b-18": "buddha dhe rma te sa ra sa ra ma s'a",
    "T02D3144:163b-19": "b'a l'a ha sa ha sa sa tra ya sa",
    "T02D3144:163b-20": "tra ya ga ga na ma h'a b'a la raksha",
    "T02D3144:163b-21": "ne dzva la dzva la na s'a ga re sv'a",
    "T02D3144:163b-22": "h'a / de nas rang dang gzhan la nges par",
    "T02D3144:163b-23": "legs par sgrub pa'i yan lag nyid du sngon du",
    "T02D3144:163b-24": "'gro ba'i cho ga rjes su bsgrub par bya'o //",
    "T02D3144:163b-25": "de la dang po nang par sngar langs la sangs",
    "T02D3144:163b-26": "rgyas dang byang chub sems dpa' thams cad la rje",
    "T02D3144:163b-27": "bo yin pa'i bsam pa nyid kyis 'di ltar rab",
    "T02D3144:163b-28": "tu phyag 'tshal te /",
    "T02D3144:163b-29": "'jig rten khams ni mtha' yas na //",
    "T02D3144:163b-30": "ji srid rgyal ba sras bcas pa //",
    "T02D3144:163b-31": "de dag kun la lus ngag dang //",
    "T02D3144:163b-32": "bdag yid kyis kyang phyag 'tshal lo //",
    "T02D3144:163b-33": "de'i rjes la byang chub tu sems bskyed par bya ste /",
    "T02D3144:163b-34": "byang chub sbyin par byed pa yis //",
    "T02D3144:163b-35": "rdzogs pa'i byang chub sems bskyed cing //",
    "T02D3144:163b-36": "sems can kun la phan 'byung ba'i //",
    "T02D3144:163b-37": "bzang po'i spyod pa bdag gis spyad //",
    "T02D3144:163b-38": "de nas bgegs thams cad tshar gcad par bya ba'i",
    "T02D3144:163b-39": "don du rdo rje gtum mo'i phyag rgya bcings la",
    "T02D3144:163b-40": "mi g-yo ba'i snying po don yod pa lan gsum",
    "T02D3144:163b-41": "brjod par bya'o // de la rdo rje'i phyag rgya ni 'di yin te /",
    "T02D3144:163b-42": "lag pa g-yas pa'i thal mo gyen du bslangs la",
    "T02D3144:163b-43": "mthe bong gis mdzub mo'i rtse mo mnan pa'i lhag",
    "T02D3144:163b-44": "ma rnams ni rdo rje'i mtshan nyid do //",
    "T02D3144:163b-45": "sngags ni rdo rje can ma lus pa la phyag 'tshal lo //",
    "T02D3144:163b-46": "tr'a ta aa mo gha tsanda ma h'a ro sha",
    "T02D3144:163b-47": "na sv'a ta ya h'um tra ma ya tra ma",
    "T02D3144:163b-48": "ya h'um ta tu ham mam /",
    "T02D3144:163b-49": "bkra shis kyi yang bcing bar bya ste /",
    "T02D3144:163b-50": "gnyis ka'i sor mo rnams spel nas nang du bkug pas khu tshur bcangs te /",
    "T02D3144:163b-51": "gung mo gnyis rtse gcig tu phyir bskyed la mdzub",
    "T02D3144:164a-0": "mo gnyis kyang mthe bong gi rtse mos @164a *",
    "T02D3144:164a-1": "// cung zad ma reg par mnan la gzung bar bya'o //",
    "T02D3144:164a-2": "sngags ni aom ha ra ha ra ma h'a ni matti h'um phat sv'a h'a /",
    "T02D3144:164a-3": "de nas gdong bkru ba la sogs pa byas la bde ba'i stan la nye bar gnas te /",
    "T02D3144:164a-4": "thad ka dang glegs bam dang /",
    "T02D3144:164a-5": "sku gzugs la sogs pa gang yang rung ba'i mdun",
    "T02D3144:164a-6": "du phyogs bcu na bzhugs pa'i sangs rgyas dang byang",
    "T02D3144:164a-7": "chub sems dpa' rnams dmigs shing me tog sil ma",
    "T02D3144:164a-8": "gcal du bkram pa'i mandala byas la /",
    "T02D3144:164a-9": "sngar bzhin du tshigs su bcad pa gnyis kyis yan",
    "T02D3144:164a-10": "lag thams cad kyis legs par phyag btsal ba dang",
    "T02D3144:164a-11": "/ byang chub tu sems bskyed de /",
    "T02D3144:164a-12": "'di ltar sangs rgyas dang byang chub sems dpa' thams cad la bdag nyid dbul bar bya ste /",
    "T02D3144:164a-13": "bdag ming 'di zhes bgyi ba sangs rgyas dang byang",
    "T02D3144:164a-14": "chub sems dpa' thams cad la bdag nyid kyis bdag",
    "T02D3144:164a-15": "nyid dbul gyis / thams cad nas dus thams cad du legs par bdag gzung du gsol /",
    "T02D3144:164a-16": "sangs rgyas dang byang chub sems dpa' thams cad kyis bdag la byin gyis brlab tu gsol /",
    "T02D3144:164a-17": "thugs rje chen po dang ldan pa'i mgon po rnams",
    "T02D3144:164a-18": "khyed la ni dngos grub kyi mchog gsol ba yang",
    "T02D3144:164a-19": "lags kyis zhes bya'o //",
    "T02D3144:164a-20": "de nas sdig pa rnams thams cad bshags par bya ste /",
    "T02D3144:164a-21": "'dod chags dang zhe sdang dang gti mug las bskyed",
    "T02D3144:164a-22": "pa'i dus thams cad pa'i sdig pa thams cad lhag",
    "T02D3144:164a-23": "ma lus par ji ltar sangs rgyas bcom ldan 'das",
    "T02D3144:164a-24": "rnams kyis mkhyen pa ltar bdag gis kyang bshags par",
    "T02D3144:164a-25": "bgyi'o // zhes bya ba'o //",
    "T02D3144:164a-26": "de nas bsod nams la rjes su yi rang bar bya ste /",
    "T02D3144:164a-27": "sangs rgyas dang byang chub sems dpa' rnams kyi bsod nams dang /",
    "T02D3144:164a-28": "ye shes kyi tshogs 'jig rten dang 'jig rten las",
    "T02D3144:164a-29": "'das pa dus gsum gyis bsdus pa gang dag yin",
    "T02D3144:164a-30": "pa de dag rnams la ji ltar sangs rgyas bcom",
    "T02D3144:164a-31": "ldan 'das rnams kyis mkhyen pa ltar rjes su yi",
    "T02D3144:164a-32": "rang bar gyur pa'i mchog gi rjes su yi rang",
    "T02D3144:164a-33": "bar bgyi'o zhes so //",
    "T02D3144:164a-34": "de nas skyil krung gis legs par gnas la /",
    "T02D3144:164a-35": "dam tshig gi phyag rgya 'di bcing bar bya ste /",
    "T02D3144:164a-36": "thal mo sbyar ba spyi bo'i steng du bzhag pa ni dam tshig gi phyag rgya'o //",
    "T02D3144:164a-37": "sngags ni yang dag par grub par sgrub pa la phyag 'tshal lo //",
    "T02D3144:164a-38": "mthar phyin pa'i thugs rjes mchog ster ba /",
    "T02D3144:164a-39": "ta yi ta yi /",
    "T02D3144:164a-40": "aa ti ba li na mo stu ba ra siddhi d'a ya ke bhyo//",
    "T02D3144:164b-0": "@164b ma h'a kri pe bhya: sv'a h'a /",
    "T02D3144:164b-1": "'di dag ni phyag rgya dang gsang sngags thams cad kyi dam tshig legs par bstan par 'gyur ro //",
    "T02D3144:164b-2": "de nas sngar bzhin du rdo rje'i phyag rgya bcings",
    "T02D3144:164b-3": "la mi g-yo ba'i snying po rjes su dran par",
    "T02D3144:164b-4": "bya ba ni / na ma: sa manta badzra n'am",
    "T02D3144:164b-5": "aa tsa la k'a na tsanda s'a dha ya h'um",
    "T02D3144:164b-6": "bya ba ni / phat / de'i rjes thogs su",
    "T02D3144:164b-7": "rdo rje gtsug tor gyi phyag rgya mgo la dgod",
    "T02D3144:164b-8": "par bya ba la /",
    "T02D3144:164b-9": "g-yas pa khu tshur bcangs pa'i mthe bong bslang bar bya ba'o //",
    "T02D3144:164b-10": "sngags ni sangs rgyas dang byang chub sems dpa' rnams thams cad la phyag 'tshal lo //",
    "T02D3144:164b-11": "tri shi kh'a gri na mo stu ste /",
    "T02D3144:164b-12": "sa manta de sa mant'a gri gu dn'a tsa l'a gra dha ra me /",
    "T02D3144:164b-13": "bi dhu n'a kle sha du: kh'a dz'a l'a na",
    "T02D3144:164b-14": "dza ga ta: sarba su kha na d'a hi tsa",
    "T02D3144:164b-15": "shu ta tre da ma tri sa ma ye ku",
    "T02D3144:164b-16": "ru sv'a h'a / 'dis ni sngags pa theg pa",
    "T02D3144:164b-17": "chen po las yongs su nyams par mi 'gyur ba",
    "T02D3144:164b-18": "dang bar chad med par grub par yang 'gyur ro",
    "T02D3144:164b-19": "ru sv'a h'a / // gzhan yang zla med pa'i",
    "T02D3144:164b-20": "srung ba chen po gnas lngar dgod par bya ste",
    "T02D3144:164b-21": "ru sv'a h'a / // / srung ba chen por 'gyur ro //",
    "T02D3144:164b-22": "srin lag dang mthe'u chung dag nang du bcug pa'i",
    "T02D3144:164b-23": "snyim pa byas la mthe'u chung gnyis phyir brkyang la",
    "T02D3144:164b-24": "rtse mo sbrang de srin lag gnyis bkug pa de'i",
    "T02D3144:164b-25": "steng du mthe bong gnyis cung zad ma reg par",
    "T02D3144:164b-26": "dgod do // gung mo gnyis sbyar nas bsgreng ba",
    "T02D3144:164b-27": "de'i logs kyi tshigs gsum bar mdzub mo cung zad",
    "T02D3144:164b-28": "bkug pas bkod pa ni zla med pa zhes bya",
    "T02D3144:164b-29": "dgod do // ba'i phyag rgya'o // sngags ni na ma: sa manta badzra n'am aom ham h'um phat /",
    "T02D3144:164b-30": "y'a sa he h'um phat /",
    "T02D3144:164b-31": "de nas ni go cha chen po'i phyag rgya ste /",
    "T02D3144:164b-32": "rdo rje mi thub pa'i go cha bgo bar bya ba /",
    "T02D3144:164b-33": "mthe'u chung gnyis dang mthe bong gnyis lu gu rgyud",
    "T02D3144:164b-34": "kyi rnam pa gzhan rnams kyi rtsa ba dang bar",
    "T02D3144:164b-35": "dang rtse mo legs par sbyang ba ni rdo rje",
    "T02D3144:164b-36": "mi thub pa'o // sngags ni nam: sa manta /",
    "T02D3144:164b-37": "badzra n'am aom ham h'um badzra ba ye ba ka ba tse ho badzra badzra h'um phat /",
    "T02D3144:164b-38": "de ltar bdud la sogs pa rnams kyis ches shin tu yang brdzi bar mi 'gyur ro //",
    "T02D3144:164b-39": "de ltar bdag srung ba byas nas gnas bsrung bar bya ste /",
    "T02D3144:164b-40": "de ltar rdo rje gdan gyi phyag rgyas gdan rdo",
    "T02D3144:164b-41": "rje'i rang bzhin du byin gyis brlab par bya ba",
    "T02D3144:164b-42": "las / skyil krung bcas la thal mo g-yon ba",
    "T02D3144:164b-43": "bkan pa'i steng du thal mo g-yas pa kha yar",
    "T02D3144:164b-44": "lta ba legs par bzhag pa ni rdo rje gdan",
    "T02D3144:164b-45": "las / gyi phyag rgya'o // sngags ni /",
    "T02D3144:164b-46": "na ma: samanta badzra n'am aom ham h'um badzra ne pam h'um phat /",
    "T02D3144:165a-0": "de nas rdo rje'i dkyil 'khor gyi phyag rgyas bdag @165a * //",
    "T02D3144:165a-1": "nyid kyi gnas /",
    "T02D3144:165a-2": "rdo rje'i rang bzhin du byin gyis brlab par bya ste /",
    "T02D3144:165a-3": "thal mo mnyam par sbyar ba mdzub mo gnyis dang",
    "T02D3144:165a-4": "srin lag gnyis kyi tshigs dbus ma bcag nas nang",
    "T02D3144:165a-5": "du bkug ste legs par bcug pas ka ba'i rnam",
    "T02D3144:165a-6": "par ro // lhag ma khab kyi rnam par bya ba ni rdo rje'i dkyil 'khor gyi phyag rgya'o //",
    "T02D3144:165a-7": "sngags ni /",
    "T02D3144:165a-8": "na ma: sa manta badzr'a n'am aom ham h'um badzr'a gra bhu ba ne lom aom h'um phat /",
    "T02D3144:165a-9": "da ni rdo rje ra ba yin pas /",
    "T02D3144:165a-10": "de'i phyag rgya dgod par bya ste /",
    "T02D3144:165a-11": "snyim pa gdangs pa'i srin lag gnyis nang du dgug",
    "T02D3144:165a-12": "gung mo gnyis rtse sprang nas bsgreng ba'i tshigs gsum",
    "T02D3144:165a-13": "pa la mdzub mo gnyis rdo rje'i rnam par bkod",
    "T02D3144:165a-14": "pa'i logs la yang mthe bo gnyis sbyar ba ni",
    "T02D3144:165a-15": "ra ba'i phyag rgya'o //",
    "T02D3144:165a-16": "sngags ni /",
    "T02D3144:165a-17": "nam: sa manta badzra n'am aom ham h'um badzra manda le bandha bandha h'um phat /",
    "T02D3144:165a-18": "de nas de'i steng du rdo rje'i gur yin pas de'i phyag rgya dgod par bya ste /",
    "T02D3144:165a-19": "thal mo mnyam du sbyor la srin lag gnyis dang",
    "T02D3144:165a-20": "mdzub mo gnyis rgyab sprad la nang du dgug go",
    "T02D3144:165a-21": "; / gung mo rtse sprad la bsgreng de bzhin",
    "T02D3144:165a-22": "du mthe'u chung dang mthe ba mo dag kyang byas",
    "T02D3144:165a-23": "pa ni gur gyi phyag rgya'o //",
    "T02D3144:165a-24": "sngags ni /",
    "T02D3144:165a-25": "na ma: sa manta badzr'a n'am aom ham h'um badzr'a gra bha ne ma: h'um phat /",
    "T02D3144:165a-26": "de nas phyi rol du rdo rje 'bar ba ste /",
    "T02D3144:165a-27": "de'i phyag rgya dgod par bya ba ni /",
    "T02D3144:165a-28": "mi 'jigs pa'i phyag rgyar byas pa'i rgyab tu g-yon pa sor mo rnams kyi bkab la /",
    "T02D3144:165a-29": "g-yas pas bskor ba ni rdo rje 'bar ba'o //",
    "T02D3144:165a-30": "sngags ni /",
    "T02D3144:165a-31": "na ma: sa manta badzr'a n'am aom ham h'um phat /",
    "T02D3144:165a-32": "de nas mtshams gcad par bya ste /",
    "T02D3144:165a-33": "lag pa g-yas pa kha tshur bcangs pa'i mdzub mo bsgreng bas g-yas su bskor bar bya'o //",
    "T02D3144:165a-34": "bar mtshams med pa zhes bya ba'i mtshams bcad pa'o//",
    "T02D3144:165a-35": "'di'i sngags ni /",
    "T02D3144:165a-36": "na ma: sa manta badzra n'am aom ham h'um ma",
    "T02D3144:165a-37": "s'i m'a h'a s'i m'a bandhe bandha bandha badzre badzri",
    "T02D3144:165a-38": "ni h'um phat / de ltar srung ba yan lag",
    "T02D3144:165a-39": "dang bcas pa byas pa des de nas rang gi",
    "T02D3144:165a-40": "gnas nas gnas pa nyid kyis sangs rgyas dang byang",
    "T02D3144:165a-41": "chub sems dpa' rnams la de bzhin gshegs pa 'byung",
    "T02D3144:165a-42": "ni h'um phat / ba'i phyag dang / yon gyi snyan gsan legs par dbab pa'o //",
    "T02D3144:165a-43": "des de dag rnams kun nas dgongs par 'gyur ro //",
    "T02D3144:165a-44": "dngos grub kyi mchog rnams kyang ster bar 'gyur ro //",
    "T02D3144:165a-45": "khu tshur gnyis gshibs pa'i mthe'u chung gnyis so sor",
    "T02D3144:165a-46": "phyir brkyang ba ni de bzhin gshegs pa 'byung ba'i",
    "T02D3144:165b-0": "phyag rgya'o // sngags ni sangs rgyas @165b dang byang",
    "T02D3144:165b-1": "chub sems dpa' rnams thams cad la phyag 'tshal lo",
    "T02D3144:165b-2": "phyag rgya'o // // a'a: aa ma la bi kr'a",
    "T02D3144:165b-3": "na ta te dzi ni aa ra dze sv'a h'a",
    "T02D3144:165b-4": "phyag rgya'o // // / de nas dri la sogs",
    "T02D3144:165b-5": "pa'i phyi rol gyi nye bar spyad par bya ba",
    "T02D3144:165b-6": "yod pa rnams mi g-yo rdo rje'i phyag rgyas yongs",
    "T02D3144:165b-7": "su sbyangs la dri la sogs pa rnams so sor",
    "T02D3144:165b-8": "rang rang gi sngags kyis lan brgyad du mngon par",
    "T02D3144:165b-9": "bsngags la mchod par bya'o //",
    "T02D3144:165b-10": "de la dri'i sngags ni /",
    "T02D3144:165b-11": "dus gsum du gshegs pa'i de bzhin gshegs pa rnams thams cad la phyag 'tshal lo //",
    "T02D3144:165b-12": "mtshungs pa med pa'i bdag gi dri dam pa 'di",
    "T02D3144:165b-13": "nam mkha'i dbyings dag cher khyab pas bcom ldan 'das",
    "T02D3144:165b-14": "la 'phro ba'i don thams cad sgrub pa sv'a h'a",
    "T02D3144:165b-15": "/ me tog gi sngags ni /",
    "T02D3144:165b-16": "dus gsum du gshegs pa rnams thams cad la phyag 'tshal lo //",
    "T02D3144:165b-17": "kun du bskor bas bskor ba'i me tog chen po dang ldan pa sv'a h'a /",
    "T02D3144:165b-18": "bdug spos kyi sngags ni /",
    "T02D3144:165b-19": "dus gsum du gshegs pa'i de bzhin gshegs pa rnams thams cad la phyag 'tshal lo //",
    "T02D3144:165b-20": "rtse mo'i dri mchog gi rtse mor gyur pa'i spos kyi rtse mo sv'a h'a /",
    "T02D3144:165b-21": "mar me'i sngags ni dus gsum du gshegs pa'i de",
    "T02D3144:165b-22": "bzhin gshegs pa rnams thams cad la phyag 'tshal lo",
    "T02D3144:165b-23": "// mched cing 'bar ba'i mar me'i snang ba'i rtse mo sv'a h'a /",
    "T02D3144:165b-24": "lha bshos kyi sngags ni /",
    "T02D3144:165b-25": "dus gsum du gshegs pa'i de bzhin gshegs pa rnams thams cad la phyag 'tshal lo //",
    "T02D3144:165b-26": "aa ra ra pa ra ra ka ra ra gtor",
    "T02D3144:165b-27": "ma btang zhing bdag gis gtor ma dbul pa'i gtor",
    "T02D3144:165b-28": "ma chen po sv'a h'a /",
    "T02D3144:165b-29": "de nas phyogs bcu 'jig rten gyi khams na gnas",
    "T02D3144:165b-30": "pa'i sna tshogs pa'i mchod pa'i yan lag gzhan rnams",
    "T02D3144:165b-31": "'di ltar dbul bar bya ste ;",
    "T02D3144:165b-32": "phyag 'tshal ba'i tham mo sbyar la bdag gir ma",
    "T02D3144:165b-33": "byas shing yongs su gzung ba med pa'i mchod pa'i",
    "T02D3144:165b-34": "bye brag tu gyur pa'i phyogs bcu'i 'jig rten gyi",
    "T02D3144:165b-35": "khams na gang dag thang las skyes pa rin po",
    "T02D3144:165b-36": "che'i ri dang dpag bsam gyi shing la sogs pa",
    "T02D3144:165b-37": "dang chu las skyes pa rgya mtsho'i rin po che",
    "T02D3144:165b-38": "la sogs pa dang /",
    "T02D3144:165b-39": "gser gyi 'dam las skyes pa la sogs pa dang /",
    "T02D3144:165b-40": "gzhan yid gang 'jig rten gyi khams thams cad na",
    "T02D3144:165b-41": "lha dang mi rnams kyi gzugs dang sgra dang dri",
    "T02D3144:165b-42": "dang ro dang reg bya la sogs pa rnams thams",
    "T02D3144:166a-0": "cad kyang ste / de dag thams cad sangs rgyas dang byang chub sems dpa' @166a * //",
    "T02D3144:166a-1": "rnams la ci nas kyang dbul bar bgyi'o zhes bya ba ni dpe'o //",
    "T02D3144:166a-2": "yid kyi rang bzhin gyi mchod pa'i sprin tshogs rnams kyang 'di ltar dbul bar bya ste /",
    "T02D3144:166a-3": "rtse mo cung zad bskum nas thal mo gang bar",
    "T02D3144:166a-4": "sbyar bas phyag 'tshal ba'i mtshan nyid kyi thal mor",
    "T02D3144:166a-5": "byas la / 'di skad du brjod par bya'o //",
    "T02D3144:166a-6": "sangs rgyas dang byang chub sems dpa' thams cad kyi",
    "T02D3144:166a-7": "byin gyis rlabs kyi stobs dang bdag gi smon lam",
    "T02D3144:166a-8": "dang bsod nams kyi stobs dang rig pa'i gsang sngags",
    "T02D3144:166a-9": "kyi stobs kyis kyang /",
    "T02D3144:166a-10": "sangs rgyas dang byang chub sems dpa' rnams thams cad",
    "T02D3144:166a-11": "kyi 'khor gyi dkyil 'khor du mchog tu rgya che",
    "T02D3144:166a-12": "ba byang chub sems dpa' kun du bzang po'i spyod",
    "T02D3144:166a-13": "pa las mngon par gsungs pa'i mchod pa'i sprin chen",
    "T02D3144:166a-14": "po kun du 'byung bar gyur cig ces bsam par",
    "T02D3144:166a-15": "yang byas la / mchod pa byin gyis rlob par",
    "T02D3144:166a-16": "byed pa'i rig pa'i rgyal po 'di lan brgyad rjes",
    "T02D3144:166a-17": "su brjod par bya'o //",
    "T02D3144:166a-18": "sangs rgyas dang byang chub sems dpa' thams cad la phyag 'tshal lo //",
    "T02D3144:166a-19": "audga te spha ra hi mam ga ga na kham sa manta ta sv'a h'a /",
    "T02D3144:166a-20": "de nas 'jig rten gyi khams thams cad rnam par dag par byed pa'i sangs rgyas dang /",
    "T02D3144:166a-21": "byang chub sems dpa' rnams thams cad la yon tan",
    "T02D3144:166a-22": "sna tshogs pa'i gdangs dang ldan pa'i sgra dbyangs kyi",
    "T02D3144:166a-23": "sprin tshogs rgya mtsho dang /",
    "T02D3144:166a-24": "chos kyi sgra dbyangs kyi sprin tshogs rgya mtsho rnams",
    "T02D3144:166a-25": "kyis kyang thams cad du tshim par gyur cig ces",
    "T02D3144:166a-26": "bsams la / bstod pa dang sgra dbyangs kyi sprin",
    "T02D3144:166a-27": "tshogs rnams mngon par 'byung bar byed pa'i rig pa'i",
    "T02D3144:166a-28": "rgyal po 'di lan brgyad rjes su brjod par bya",
    "T02D3144:166a-29": "bsams la / ste / sangs rgyas dang byang chub sems dpa' rnams thams cad la phyag 'tshal lo //",
    "T02D3144:166a-30": "sarba tra sam ku ru mi t'a bhi dzny'a ra shi ni na mo stutte sv'a h'a /",
    "T02D3144:166a-31": "de nas 'jig rten gyi khams rgya mtsho thams cad",
    "T02D3144:166a-32": "kyi bdag gi dngos po dang mtshungs par thams cad",
    "T02D3144:166a-33": "la / sangs rgyas dang byang chub sems dpa' sprul",
    "T02D3144:166a-34": "pa'i sprin tshogs thams cad nas kun du spros pas",
    "T02D3144:166a-35": "sems can rnams thams cad kyi sdug bsngal thams cad",
    "T02D3144:166a-36": "rab tu zhi bar mdzad du gsol ba dang /",
    "T02D3144:166a-37": "kun du bzang po'i sku la sogs pa dag pa",
    "T02D3144:166a-38": "mthar thug gi bar gyi 'jig rten dang 'jig rten",
    "T02D3144:166a-39": "las 'das pa'i phun sum tshogs pa thams cad legs",
    "T02D3144:166b-0": "par thob par @166b mdzad du gsol zhes kyang bsams",
    "T02D3144:166b-1": "la rig ba'i rgyal po 'di lan brgyad kyi bar",
    "T02D3144:166b-2": "du rjes su brjod par bya ba ni /",
    "T02D3144:166b-3": "sangs rgyas dang byang chub sems dpa' rnams thams cad la phyag 'tshal lo //",
    "T02D3144:166b-4": "rdo rje sems dpa' chen po la phyag 'tshal zhing bstod do //",
    "T02D3144:166b-5": "sems can la phan ba mdzad pas bzhugs su gsol /",
    "T02D3144:166b-6": "thams cad la chos rnams thams cad byin gyis brlab tu gsol /",
    "T02D3144:166b-7": "sv'a h'a mchod pa la sogs pa de dag rnams",
    "T02D3144:166b-8": "thams cad sngags la sogs pa'i stobs kyi phyin ci",
    "T02D3144:166b-9": "log tu 'gyur ba ma yin no zhes dad par",
    "T02D3144:166b-10": "bya ba'o // dge ba'i rtsa ba de rnams kyang",
    "T02D3144:166b-11": "'di ltar bla na med pa yang dag par rdzogs",
    "T02D3144:166b-12": "pa'i byang chub tu yongs su bsngo bar bya ste",
    "T02D3144:166b-13": "bya ba'o // / ji ltar sangs rgyas bcom ldan",
    "T02D3144:166b-14": "'das rnams kyis rjes su mkhyen pa'i yongs su bsngo",
    "T02D3144:166b-15": "bar gyur pa de ltar bdag gis kyang dge ba'i",
    "T02D3144:166b-16": "rtsa ba de dag yongs su bsngo bar bgyi'o //",
    "T02D3144:166b-17": "dge ba'i rtsa ba 'dis kyang bdag kun du bzang",
    "T02D3144:166b-18": "po'i spyod pas byang chub mngon par sangs rgyas te",
    "T02D3144:166b-19": "sems can thams cad kyang kun du bzang po'i spyod",
    "T02D3144:166b-20": "pa yongs su dag pa la rab tu dgod par",
    "T02D3144:166b-21": "bya'o zhes bya bar ro //",
    "T02D3144:166b-22": "de nas sangs rgyas dang byang chub sems dpa' rnams",
    "T02D3144:166b-23": "thams cad kyi byin rlabs 'byung bar bya ba'i don",
    "T02D3144:166b-24": "du / de'i phyag rgya bcings la sngar bshad pa'i yi ge brgya pa dran par bya'o //",
    "T02D3144:166b-25": "yang na yi ge lnga pa'o //",
    "T02D3144:166b-26": "lag pa gnyis phan tshun du rgyab sbrel bas gshibs",
    "T02D3144:166b-27": "pa'i sor mo'i rtse mo gyen du bstan la mdzub",
    "T02D3144:166b-28": "mo gnyis dang mthe'u chung gnyis kyang lu gu rgyud",
    "T02D3144:166b-29": "du dgod cing gung mo gnyis dang srin lag dag",
    "T02D3144:166b-30": "kyang bsgreng ba'i bar du mthe bong gnyis bcug pa",
    "T02D3144:166b-31": "kha gyen du bstan la bzung ba ni yi ge",
    "T02D3144:166b-32": "brgya pa'i phyag rgya'o //",
    "T02D3144:166b-33": "yi ge lnga pa'i phyag rgya yang /",
    "T02D3144:166b-34": "thal mo kha sbyar du byas te mdzub mo gnyis",
    "T02D3144:166b-35": "kyis mthe bong gnyis rtse mo la reg par byas",
    "T02D3144:166b-36": "la lhag ma ni de kho na nyid bzhin du",
    "T02D3144:166b-37": "khab kyi rnam par ro //",
    "T02D3144:166b-38": "sngags ni sangs rgyas dang byang chub sems dpa' rnams thams cad la phyag 'tshal lo //",
    "T02D3144:166b-39": "a'a b'i ra h'um kham /",
    "T02D3144:166b-40": "da ni phyag rgya thams cad yang dag par sdud",
    "T02D3144:166b-41": "par gyur pa kun du snang bar byed pa gtsug",
    "T02D3144:166b-42": "tor gyi phyag rgya'am chos kyi 'khor lo'i bcing bar",
    "T02D3144:167a-0": "bya'o // lag pa gnyis mnyam por bkan nas brkyang la @167a * //",
    "T02D3144:167a-1": "srin lag dang mdzub mo lag pa'i nang du sen",
    "T02D3144:167a-2": "mos sen mo gtugs pa la mthe bong gi rtse",
    "T02D3144:167a-3": "mo dgug go // mthe'u chung ni rtse sbrang la sbyar te brkyang ngo /",
    "T02D3144:167a-4": "gung mo ni de kho na ltar sen mo'i rtse mo mnyam por slang ngo //",
    "T02D3144:167a-5": "kun du snang bar byed pa gtsug tor gyi phyag rgya'o //",
    "T02D3144:167a-6": "de nyid la mdzub mo bshugs la sen mos sen",
    "T02D3144:167a-7": "mo la cung ma reg pa'i mandala gyi rnam pa",
    "T02D3144:167a-8": "ste / chos kyi 'khor lo'i phyag rgya'o //",
    "T02D3144:167a-9": "rim pa ji lta ba bzhin du 'di dag gnyis kyi sngags ni /",
    "T02D3144:167a-10": "a'a: mam ham /",
    "T02D3144:167a-11": "aom dyun pa ta yatstsha na ta tsa kre na badzri n'a h'um /",
    "T02D3144:167a-12": "'di dag gnyis gang yang rung ba bcings la sngags",
    "T02D3144:167a-13": "lan cig brjod la 'gro ba'am 'dug pas kyang bzlas",
    "T02D3144:167a-14": "par bya ste / bdud la sogs pas zil gyis non par mi 'gyur ro //",
    "T02D3144:167a-15": "dngos grub rnams kyang 'di la mngon sum du 'gyur ro //",
    "T02D3144:167a-16": "myur du 'grub par bya ba'i don du de nas",
    "T02D3144:167a-17": "chos 'byung gi phyag rgya bcings la de'i sngags brjod",
    "T02D3144:167a-18": "par bya'o // lag pa g-yon pa khu tshur bcangs",
    "T02D3144:167a-19": "la mdzub mo dang mthe'u chung dang mthe bo rnams",
    "T02D3144:167a-20": "gyen du brkyang bar bya ba ni chos 'byung gi",
    "T02D3144:167a-21": "par bya'o // phyag rgya'o // sngags ni sangs rgyas",
    "T02D3144:167a-22": "dang byang chub sems dpa' thams cad la phyag 'tshal",
    "T02D3144:167a-23": "par bya'o // phyag rgya'o // lo // a'a: sa",
    "T02D3144:167a-24": "ra pa th'a sar pa tra na ke sv'a h'a",
    "T02D3144:167a-25": "par bya'o // phyag rgya'o // lo // / rang",
    "T02D3144:167a-26": "gi phyag rgya dang sngags kyang lan cig brjod pas",
    "T02D3144:167a-27": "dam tshig brtan par bya'o //",
    "T02D3144:167a-28": "rang gi phyag rgya rnams kyang ci rigs par rig par bya'o //",
    "T02D3144:167a-29": "de nas sangs rgyas dang byang chub sems dpa' thams",
    "T02D3144:167a-30": "cad la yan lag lngas phyag 'tshal bar dmigs shing",
    "T02D3144:167a-31": "bzlas pa goms pas ji ltar mngon par 'dod pa'i",
    "T02D3144:167a-32": "sngags rnams myur bar ma yin bul bar ma yin",
    "T02D3144:167a-33": "pa'i rtog pa spangs la sngags kyi yi ge rig",
    "T02D3144:167a-34": "pa'i sems kyis ji srid du skyo bar ma gyur",
    "T02D3144:167a-35": "pa de srid du bzlas par bya'o //",
    "T02D3144:167a-36": "de nas langs te de bzhin gshegs pa'i snying po",
    "T02D3144:167a-37": "lan cig brjod la 'phags pa sdong po bkod pa",
    "T02D3144:167a-38": "la sogs pa'i mdo dag gdon par bya'o ;",
    "T02D3144:167a-39": "/ tha mar mchod cing phyag btsal la zas bza' bar bya'o //",
    "T02D3144:167a-40": "za ba na yang sngags 'dis lan brgyad du mngon",
    "T02D3144:167a-41": "par bsngags te dang po'i cha ni sangs rgyas dang",
    "T02D3144:167a-42": "byang chub sems dpa' thams cad la lha bshos su",
    "T02D3144:167a-43": "byas la 'bring po'i tshad du bza' bar bya'o //",
    "T02D3144:167a-44": "de la sngags ni 'di yin te /",
    "T02D3144:167b-0": "@167b sangs rgyas dang byang chub sems dpa' rnams thams cad la phyag 'tshal lo //",
    "T02D3144:167b-1": "aom stobs sbyin pa'i gzi brjid kyi phreng ba sv'a h'a /",
    "T02D3144:167b-2": "zos pa'i lhag ma yang 'phags pa mi g-yo ba",
    "T02D3144:167b-3": "gtum po don yod pa'i snying pos lan cig mngon",
    "T02D3144:167b-4": "par bsngags la lhag ma'i chang bu sbyin par bya",
    "T02D3144:167b-5": "ste / rtag tu rjes su 'brel pa rnams kyis blang bar dngos grub ster bar byed do //",
    "T02D3144:167b-6": "zos pa ngal sos nas kyang sdig pa bshags pa la sogs pa byas te /",
    "T02D3144:167b-7": "dam pa'i chos la dga' ba nyid kyis gnas par bya'o //",
    "T02D3144:167b-8": "gal te nus par gyur na phyi dro yang srung",
    "T02D3144:167b-9": "ba la sogs pa yan lag dang bcas pa dang",
    "T02D3144:167b-10": "mchod pa la sogs pa de dag thams cad byas",
    "T02D3144:167b-11": "la bzlas pa bya'o //",
    "T02D3144:167b-12": "mi nus na snga dro byas pa nyid kyi srung",
    "T02D3144:167b-13": "ba la sogs pa gshegs su ma gsol bar gnas",
    "T02D3144:167b-14": "pa nyid kyis bsam pa brtan par byas la /",
    "T02D3144:167b-15": "'phags pa mi g-yo rdo rje'i phyag rgya sngags dang",
    "T02D3144:167b-16": "bcas pas bgegs bskrad cing yi ge lnga pa la",
    "T02D3144:167b-17": "sogs pa gzhan gang yang rung ba phyag rgya dang",
    "T02D3144:167b-18": "bcas pas srung ba byas te /",
    "T02D3144:167b-19": "mchod pa dang bstod pa la sogs pa yang nye bar blangs shing sngar bzhin du bzlas par bya'o //",
    "T02D3144:167b-20": "nyi ma rgas pa dang ra ba dang gur la sogs pas gshegs su gsol la ;",
    "T02D3144:167b-21": "'od zer gyi phreng ba'i cho ga bsgo bar bya ste /",
    "T02D3144:167b-22": "phan tshun du sor mo sbrel bas nang du khu",
    "T02D3144:167b-23": "tshur la gung mo gnyis khab bzhin du phyir brkyang",
    "T02D3144:167b-24": "ba de'i tshigs gsum pa la mdzub mo zung gi",
    "T02D3144:167b-25": "rtse mo so sor gtad pa'i logs la mthe bong",
    "T02D3144:167b-26": "dag sbyar ba ni 'od zer phreng ba'i phyag rgya'o",
    "T02D3144:167b-27": "// sngags ni dus gsum du gshegs pa'i de bzhin gshegs pa rnams la phyag 'tshal lo //",
    "T02D3144:167b-28": "dam tshig chen po rtogs pa /",
    "T02D3144:167b-29": "mnyam pa nyid thugs su chud pa thams cad du mnyam par sems can rnams skyob pa /",
    "T02D3144:167b-30": "chos kyi dbyings shin tu chags pa med pa sv'a h'a /",
    "T02D3144:167b-31": "nam gyi cha stod dang cha smad la yang mi",
    "T02D3144:167b-32": "nyal bar dam pa'i chos gdon pa la sogs pa",
    "T02D3144:167b-33": "bya'o // gung thun la yang khri spangs pa'i mal",
    "T02D3144:167b-34": "stan la sangs rgyas dang byang chub sems dpa' thams",
    "T02D3144:167b-35": "cad la yan lag thams cad kyis legs par phyag",
    "T02D3144:168a-0": "'tshal ba nyid kyis nyal @168a * //",
    "T02D3144:168a-1": "par bya'o //",
    "T02D3144:168a-2": "mkhyen du gsol ba yang bya ste sangs rgyas dang",
    "T02D3144:168a-3": "byang chub sems dpa' thams cad kyis bdag la byin",
    "T02D3144:168a-4": "gyis brlab tu gsol /",
    "T02D3144:168a-5": "bla na med pa'i dngos grub kyi mchog rnams kyang stsal du gsol /",
    "T02D3144:168a-6": "khyed kyis nye bar 'tshe ba rnams thams cad kyang rab tu zhi bar mdzad du gsol /",
    "T02D3144:168a-7": "zhes so //",
    "T02D3144:168a-8": "cho ga 'di nyid kyang nyi ma re re zhing",
    "T02D3144:168a-9": "'bum phrag bzlas pa dang ji srid du zla ba",
    "T02D3144:168a-10": "nya'i bar du ste /",
    "T02D3144:168a-11": "ji srid du grub pa'i rtags byung bar gyur gyi bar du'o //",
    "T02D3144:168a-12": "de nas zla ba nya ba la sogs pa'i tshes",
    "T02D3144:168a-13": "grangs la zas bcad bcing ltogs par nyal ba bsnyen",
    "T02D3144:168a-14": "gnas kyi sngom pa dang ldan pas lo 'dab kyi",
    "T02D3144:168a-15": "stan la nye bar gnas pa'am kun sha'i chang bu",
    "T02D3144:168a-16": "la legs par gnas pa yang rung ste /",
    "T02D3144:168a-17": "mchod rten dang thang ka dang po ti dang sku",
    "T02D3144:168a-18": "gzugs la sogs pa rnams gang yang rung ba'i mdun",
    "T02D3144:168a-19": "du me tog gis kun du gang bar byas pa'i",
    "T02D3144:168a-20": "mandala byas la srung ba dang mchod pa la sogs",
    "T02D3144:168a-21": "pa yan lag dang bcas pa rnams ni snga ma",
    "T02D3144:168a-22": "bzhin te / chos 'byung bcings la de'i sngags rjes su dran par bya'o //",
    "T02D3144:168a-23": "de nas rang gi lha'i phyag rgya bcings la de'i",
    "T02D3144:168a-24": "sngags lan bdun nam brgyad brjod pas dam tshig brtan",
    "T02D3144:168a-25": "par bya'o // de nas sangs rgyas dang byang chub",
    "T02D3144:168a-26": "sems dpa' thams cad la yan lag lngas phyag 'tshal",
    "T02D3144:168a-27": "la 'khor lo'am rdo rje la sogs pa bzung nas",
    "T02D3144:168a-28": "kun du bzang po dang de bzhin gshegs pa'i sku",
    "T02D3144:168a-29": "la sogs pa dag par gyur pa mngon par 'dod",
    "T02D3144:168a-30": "pas dngos grub rang dang khad nye bar yid la",
    "T02D3144:168a-31": "par bya'o // byas te / sangs rgyas dang byang",
    "T02D3144:168a-32": "chub sems dpa' thams cad la legs par 'tshal ba",
    "T02D3144:168a-33": "la dmigs pas bzlas pas goms shing /",
    "T02D3144:168a-34": "sangs rgyas dang byang chub sems dpa' rnams thams cad",
    "T02D3144:168a-35": "kyi bsod nams dang ye shes kyi tshogs la rjes",
    "T02D3144:168a-36": "su yi rang ba goms par gyur pa'i sems kyis",
    "T02D3144:168a-37": "nyi ma rgyas pa nas bzung nas ji srid du",
    "T02D3144:168a-38": "nam phyed dam nyi ma shar ba'i bar de srid",
    "T02D3144:168a-39": "du bzlas par bya'o //",
    "T02D3144:168a-40": "de dag las kyang 'khor lo la sogs pa gdon mi za bar 'bar bar 'gyur ro //",
    "T02D3144:168a-41": "'bar ba las kyang sangs rgyas 'byung ba dang 'dra",
    "T02D3144:168a-42": "bar ltas chen por gyur pa nam mkha' las me",
    "T02D3144:168b-0": "tog gi char 'bab @168b pa dang rnga dun du'i",
    "T02D3144:168b-1": "sgra dang lha rdzas kyi dbyangs dang de bzhin gshegs",
    "T02D3144:168b-2": "pa rnams kyis legs so zhes bya ba la sogs",
    "T02D3144:168b-3": "pa dang / sangs rgyas kyi zhing g-yo ba la sogs pa ngo mtshar ba rnams 'byung ngo //",
    "T02D3144:168b-4": "rig pa 'dzin pa'i rigs thams cad kyang legs par 'du bar 'gyur ro //",
    "T02D3144:168b-5": "de dag rnams kyis kyang dbang bskur bar 'gyur ro //",
    "T02D3144:168b-6": "'jig rten gyi khams thams cad du sangs rgyas dang",
    "T02D3144:168b-7": "byang chub sems dpa' rnams mnyes par byed pa dang",
    "T02D3144:168b-8": "/ mngon par shes pa lnga dang ldan pa dang /",
    "T02D3144:168b-9": "sangs rgyas dang byang chub sems dpa' thams cad mngon par dgyes par 'gyur ba dang /",
    "T02D3144:168b-10": "byang chub sems dpa'i spyad pa spyod pa'i rig pa 'dzin pa'i rgyal por 'gyur te /",
    "T02D3144:168b-11": "rig pa 'dzin pa'i 'khor mtha' yas pa dang ldan",
    "T02D3144:168b-12": "pa dang bde ba rjes su 'phel bar 'gyur ro",
    "T02D3144:168b-13": "// 'on kyang lus de nyid nyams par yang mi 'gyur zhing /",
    "T02D3144:168b-14": "lus de nyid kho nas mngon du tshogs nye bar",
    "T02D3144:168b-15": "bsags te byang chub sems dpa'i sa rnams thams cad",
    "T02D3144:168b-16": "yang dag par bgrod cing ji srid du mngon par",
    "T02D3144:168b-17": "rdzogs par sangs rgyas kyi bar du'o //",
    "T02D3144:168b-18": "gzhan yang sangs rgyas dang byang chub sems dpa' mthong ba dang yid bzhin gyi nor bu dang /",
    "T02D3144:168b-19": "bum pa bzang po la sogs pa 'jig rten dang",
    "T02D3144:168b-20": "'jig rten las 'das pa'i dngos grub thams cad kyang",
    "T02D3144:168b-21": "tshul 'di nyid kyis spyi dang bye brag gi le'u",
    "T02D3144:168b-22": "rnams mthong bas sam cho ga bzhin du rgyud legs",
    "T02D3144:168b-23": "par bltas shing nges par the tshom med par byas",
    "T02D3144:168b-24": "la bsgrub par bya ste /",
    "T02D3144:168b-25": "nges pa kho nar 'grub par 'gyur ro //",
    "T02D3144:168b-26": "'di ni thabs dang ldan pa'i sgrub thabs kyi cho ga yin la /",
    "T02D3144:168b-27": "thabs dang bral bas kyang bsgrub par bya ba yin pas /",
    "T02D3144:168b-28": "ji skad du bshad pa rnams ni bdag gis nus",
    "T02D3144:168b-29": "pa ma yin no zhes zhum par mi bya bar",
    "T02D3144:168b-30": "tha mar na bdag nyid gcig pu srung ba tsam",
    "T02D3144:168b-31": "bya ste / mtshams bcad pa dang mchod pa la",
    "T02D3144:168b-32": "sogs pa rnams ni bsam par bya zhing de dag",
    "T02D3144:168b-33": "gi sngags brjod la /",
    "T02D3144:168b-34": "ji srid 'dod kyi bar du bzlas par bya'o //",
    "T02D3144:168b-35": "bsgrubs par gyur na brtson 'grus kyi rjes su mthun",
    "T02D3144:168b-36": "pa dang las kyi rjes su mthun par nges pa",
    "T02D3144:168b-37": "kho nar 'grub pa yin te /",
    "T02D3144:169a-0": "gcig gis kyang 'jig rten gsum bsrung bar nus pa yin no @169a * //",
    "T02D3144:169a-1": "zhes rgyud las gsungs pa'i phyir ro //",
    "T02D3144:169a-2": "dam tshig gsum gyi rgyal po 'di ni don yod",
    "T02D3144:169a-3": "par grub pa dang bar chad med par grub pa",
    "T02D3144:169a-4": "yin te / 'di yang sngags de dag dang cho",
    "T02D3144:169a-5": "ga gang dang gang yin pa de dang de la",
    "T02D3144:169a-6": "mkhas pas bsgrubs na 'grub pa yin no //",
    "T02D3144:169a-7": "'di nyid kyang gsungs pa ni 'di lta ste /",
    "T02D3144:169a-8": "skye bo'i 'grul 'jug gis rab tu dben pa'i gnas",
    "T02D3144:169a-9": "su tshogs pa 'dus pa yongs su spangs shing sems",
    "T02D3144:169a-10": "can la rjes su brtse ba rnams ni /",
    "T02D3144:169a-11": "mchod pa dang bral zhing thang ka med la khrus",
    "T02D3144:169a-12": "la sogs pa dang mi ldan pa'i kun du spyod",
    "T02D3144:169a-13": "pa la sogs pas zhugs kyang bsgrub bya ci nas",
    "T02D3144:169a-14": "kyang 'grub par 'gyur ro //",
    "T02D3144:169a-15": "yang gsungs pa /",
    "T02D3144:169a-16": "ya mtshan pa ni gnyis yin te /",
    "T02D3144:169a-17": "ji ltar ji ltar sngags bsgrub par gyur ba de lta de ltar rjes su mthun par 'byung ngo /",
    "T02D3144:169a-18": "sbyor ba gang gis sgrub par byed pa de nyid kyis 'grub par 'gyur ro zhes so //",
    "T02D3144:169a-19": "gzhan yang gsungs pa /",
    "T02D3144:169a-20": "byang chub sems ni brtan pa gang //",
    "T02D3144:169a-21": "blo ni chags pa med gyur pa //",
    "T02D3144:169a-22": "the tshom nam yang bya ba min //",
    "T02D3144:169a-23": "des grub 'di na rtag par gnas //",
    "T02D3144:169a-24": "zhes bya ba'o //",
    "T02D3144:169a-25": "de'i phyir na brtson 'grus bskyed la som nyi rnam par spangs pas bsgrub par bya ste /",
    "T02D3144:169a-26": "nges par 'grub par 'gyur ro//",
    "T02D3144:169a-27": "'di la yang grub pa don du gnyer ba rnams",
    "T02D3144:169a-28": "kyis dam tshig bsrung ba la shin tu 'bad par",
    "T02D3144:169a-29": "bya ste / skal ba dang ldan pa rnams kyi",
    "T02D3144:169a-30": "dngos grub thams cad ni de'i rtsa ba las yin",
    "T02D3144:169a-31": "bya ste / pa'i phyir ro // dam tshig de yang dam pa'i chos spang bar mi bya'o //",
    "T02D3144:169a-32": "bla ma la brnyas par mi bya'o //",
    "T02D3144:169a-33": "myos par 'gyur ba btung bar mi bya'o //",
    "T02D3144:169a-34": "nyal khri la nyal bar mi bya'o //",
    "T02D3144:169a-35": "rdo rje'i rigs bza' bar mi bya zhing 'gong bar",
    "T02D3144:169a-36": "yang mi bya'o zhes bya ba la sogs pa rnams",
    "T02D3144:169a-37": "ni ci nas kyang rgyud las shes par bya ste",
    "T02D3144:169a-38": "/ rgyas pas 'jigs pa'i phyir ma bris so //",
    "T02D3144:169a-39": "khrus byed par 'dod pa yin na yang dam tshig",
    "T02D3144:169a-40": "gsum las gsungs pa'i 'phags pa mi g-yo ba'i don",
    "T02D3144:169a-41": "yod pa'i snying po rdo rje gtum po nyid dang",
    "T02D3144:169a-42": "ldan pas 'dag chal la sogs pa'i khrus kyi rdzas",
    "T02D3144:169a-43": "rnams len pa dang sngags kyis kyang gdug pa tshar",
    "T02D3144:169a-44": "bcad pa dang mtshams gcad pa la sogs pa rnams",
    "T02D3144:169a-45": "bya ste / de dag nyid kho nas bar chad",
    "T02D3144:169b-0": "la @169b sogs pa thams cad rab tu zhi bar",
    "T02D3144:169b-1": "bya ste / 'gyur ro // dam tshig gsum gyi rgyal po'i sgrub thabs rdzogs so /",
    "T02D3144:169b-3": "// / pandi ta chen po ku mu da 'byung gnas blo gros kyi zhal snga nas mdzad pa'o //",
    "T02D3144:169b-4": "pandi ta aa bha y'a ka ra'i zhal snga nas"
}