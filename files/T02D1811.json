{
    "T02D1811:145b-0": "@145b # // rgya gar skad du /",
    "T02D1811:145b-1": "karma aanta bi bha ng+ga n'a ma /",
    "T02D1811:145b-2": "bod skad du /",
    "T02D1811:145b-3": "las kyi mtha' rnam par 'byed pa zhes bya ba /",
    "T02D1811:145b-4": "dpal rdo rje sems dpa' la phyag 'tshal lo //",
    "T02D1811:145b-5": "thog ma dbus mtha' spangs pa yi //",
    "T02D1811:145b-6": "stong pa bzhi la phyag 'tshal nas //",
    "T02D1811:145b-7": "thams cad dag cing rnam dag pa'i //",
    "T02D1811:145b-8": "rim pa'i dbye bas nges sbyar bya //",
    "T02D1811:145b-9": "ye shes rnam gsum las byung ba //",
    "T02D1811:145b-10": "khams bzhi dang ni dbang po drug / phung po lnga dang sgo dgu dang //",
    "T02D1811:145b-11": "'gro ba gsum po phal cher ni //",
    "T02D1811:145b-12": "skye gnas rnam pa bzhi yin te //",
    "T02D1811:145b-13": "sgong skyes dang ni mngal skyes dang //",
    "T02D1811:145b-14": "drod gsher skyes ni gsum pa yin //",
    "T02D1811:145b-15": "bzhi pa yang ni rdzus skyes so //",
    "T02D1811:145b-16": "thog med sangs rgyas kyis gsungs pa //",
    "T02D1811:145b-17": "rnam shes gsum po bsgoms pas ni //",
    "T02D1811:145b-18": "dus gsum du ni spyad pa'i las //",
    "T02D1811:145b-19": "rnam shes gsum gyi rgyu can no //",
    "T02D1811:145b-20": "ye shes gsum po zhes brjod pa //",
    "T02D1811:145b-21": "de yang snang ba tsam nyid de //",
    "T02D1811:145b-22": "dang po ma rig shes par bya //",
    "T02D1811:145b-23": "gnyis pa de bzhin sems las byung //",
    "T02D1811:145b-24": "gsum pa sems zhes bya 'di rnams //",
    "T02D1811:145b-25": "stong nyid gsum du brjod pa yin //",
    "T02D1811:145b-26": "stong nyid gsum las byung ba'i rlung //",
    "T02D1811:145b-27": "de nyid dang ni kun du gnas //",
    "T02D1811:145b-28": "de yi bzhon pa nyid 'gyur te //",
    "T02D1811:145b-29": "bdag nyid kyang ni stong pa'i phyir //",
    "T02D1811:145b-30": "rnam shes las ni rlung 'byung ste //",
    "T02D1811:145b-31": "de las me ni yang dag 'byung //",
    "T02D1811:145b-32": "de las chu ni 'byung bar 'gyur //",
    "T02D1811:145b-33": "de las yang ni sa 'byung ngo//",
    "T02D1811:146a-0": "@146a * // de rnams las ni phung po 'byung //",
    "T02D1811:146a-1": "de las yang ni skye mched 'byung //",
    "T02D1811:146a-2": "de las ye shes rang bzhin rnams //",
    "T02D1811:146a-3": "brgya ni drug cu dang bcas slar //",
    "T02D1811:146a-4": "skad cig 'dod chags bral dang 'jigs //",
    "T02D1811:146a-5": "la lar mya ngan zhi ba nyid //",
    "T02D1811:146a-6": "la lar byams dang snying rje dang //",
    "T02D1811:146a-7": "so sor rtog dang yid gang dang //",
    "T02D1811:146a-8": "la lar sred pa rnam rtog dang //",
    "T02D1811:146a-9": "rig bya rig dang ngo che shes //",
    "T02D1811:146a-10": "dal dang mi dge rang bzhin med //",
    "T02D1811:146a-11": "nye bar len dang sogs pa dang //",
    "T02D1811:146a-12": "la lar bkres skom ser sna dang //",
    "T02D1811:146a-13": "la lar dogs dang tshor pa ste //",
    "T02D1811:146a-14": "sems kyi rang bzhin 'di rnams ni //",
    "T02D1811:146a-15": "snang ba'i ye shes rgyu can no //",
    "T02D1811:146a-16": "skad cig 'dod chags de bzhin dga' //",
    "T02D1811:146a-17": "la lar gdug pa nus pa dang //",
    "T02D1811:146a-18": "la lar nga rgyal de bzhin spro //",
    "T02D1811:146a-19": "la lar rangs pa btsan thabs 'gar //",
    "T02D1811:146a-20": "la lar brtan dang stobs can nyid //",
    "T02D1811:146a-21": "la lar ngag ni gsal bar 'gyur //",
    "T02D1811:146a-22": "la lar bden dang mi bden dang//",
    "T02D1811:146a-23": "la lar spro byed byed po yang //",
    "T02D1811:146a-24": "la lar dpa' bo brtson 'grus dang //",
    "T02D1811:146a-25": "ngo tsha med dang bskul ba 'gar //",
    "T02D1811:146a-26": "'gar yang ngo mtshar drag po dang //",
    "T02D1811:146a-27": "zhe 'gras sbyin pa po nyid dang //",
    "T02D1811:146a-28": "mi srun pa nyid gya gyu nyid //",
    "T02D1811:146a-29": "rnam par sgeg pa'ang sems las byung //",
    "T02D1811:146a-30": "brjed ngas pa dang la lar 'khrul //",
    "T02D1811:146a-31": "la lar rnam par g-yeng ba nyid //",
    "T02D1811:146a-32": "le lo nyid dang la lar ngal //",
    "T02D1811:146a-33": "la lar mi smra'i dngos por 'gyur //",
    "T02D1811:146a-34": "la lar the tshom nyid shes bya //",
    "T02D1811:146a-35": "ma rig pa yi dus su 'byung //",
    "T02D1811:146a-36": "ye shes rang bzhin 'di rnams ni //",
    "T02D1811:146a-37": "lnga bcu rtsa bzhi dag tu bshad //",
    "T02D1811:146a-38": "mtshan mo nyin mo'i dbye ba yis //",
    "T02D1811:146a-39": "yang nas yang du rab tu 'jug / bzhi rnams so so'i dor son pa /",
    "T02D1811:146a-40": "de bzhin phung po dbang po la'o //",
    "T02D1811:146a-41": "sngon ni ji ltar 'ongs pa bzhin //",
    "T02D1811:146a-42": "rim pa 'di yis thim 'gyur te //",
    "T02D1811:146a-43": "dang po sa ni chu la 'jug / chu ni me la thim 'gyur zhing //",
    "T02D1811:146a-44": "me ni rlung la thim par 'gyur//",
    "T02D1811:146a-45": "rlung ni rnam par shes la 'jug / rnam shes 'dzin par gshegs nas su //",
    "T02D1811:146a-46": "'od gsal bar ni de nas zhugs //",
    "T02D1811:146a-47": "de las dri za nyid gyur nas //",
    "T02D1811:146a-48": "las kyis bskul las skye bar 'gyur //",
    "T02D1811:146a-49": "de ltar skye ba stong rnams su //",
    "T02D1811:146a-50": "skyes shing skyes nas yang dang yang //",
    "T02D1811:146b-0": "rang bzhin @146b bskor zhing kun du 'khrul //",
    "T02D1811:146b-1": "rtog ge rnams kyi yul min la //",
    "T02D1811:146b-2": "snang ba yongs su shes pa ni //",
    "T02D1811:146b-3": "'gro bas ma rnyed bar du'o //",
    "T02D1811:146b-4": "snang ba rnyed pa dag kyang ni //",
    "T02D1811:146b-5": "slar yang rnyed pa shin tu dka' //",
    "T02D1811:146b-6": "rdul dang mun pa snying stobs shes //",
    "T02D1811:146b-7": "'di ni gzhan gyis kun du brtags //",
    "T02D1811:146b-8": "snang ba gsum po 'di nyid kyi //",
    "T02D1811:146b-9": "rang bzhin shes pa spangs pa'i phyir //",
    "T02D1811:146b-10": "srid dang mya ngan las 'das pa'i rgyu //",
    "T02D1811:146b-11": "ye shes gsum po 'di ru bzhed //",
    "T02D1811:146b-12": "snang ba'i rang bzhin gang du gnas //",
    "T02D1811:146b-13": "de ru sdig dang bsod nams dag / snang ba gsum po dag pa ni //",
    "T02D1811:146b-14": "nges par bde bar gshegs pa'i gnas //",
    "T02D1811:146b-15": "tshangs pa khyab 'jug drag po dang //",
    "T02D1811:146b-16": "gang gzhan ser skya la sogs rnams //",
    "T02D1811:146b-17": "rang bzhin snang ba kun du rmongs //",
    "T02D1811:146b-18": "rnam dag la yang rnam kun du //",
    "T02D1811:146b-19": "bskal pa mtha' yas rnams su yang //",
    "T02D1811:146b-20": "mgo dang rin chen sogs sbyin pas //",
    "T02D1811:146b-21": "snang ba rnam par ma dag na //",
    "T02D1811:146b-22": "byang chub 'bras bu thob mi 'gyur //",
    "T02D1811:146b-23": "mtha' yas bskal pa rnams su yang //",
    "T02D1811:146b-24": "de bzhin tshul khrims bzod sogs kyis //",
    "T02D1811:146b-25": "snang ba rnam par ma dag na //",
    "T02D1811:146b-26": "byang chub 'bras bu thob mi 'gyur //",
    "T02D1811:146b-27": "mtha' yas bskal pa rnams su yang //",
    "T02D1811:146b-28": "sngags kyi sku yi ting 'dzin gyis //",
    "T02D1811:146b-29": "snang ba rnam par ma dag na //",
    "T02D1811:146b-30": "byang chub 'bras bu thob mi 'gyur //",
    "T02D1811:146b-31": "snang ba gsum po dag pa ni //",
    "T02D1811:146b-32": "thams cad mkhyen nyid the tshom med //",
    "T02D1811:146b-33": "bla ma brgyud pa'i rim nyid kyis //",
    "T02D1811:146b-34": "de ni thob 'gyur gzhan gyis min //",
    "T02D1811:146b-35": "sprin ni 'brug sgra'i rnam pa dang ldan nam //",
    "T02D1811:146b-36": "nam mkha'i khong nas kun du 'byung ba rnams //",
    "T02D1811:146b-37": "phyogs bcu bskor nas gnas shing de nyid du //",
    "T02D1811:146b-38": "slar yang yal bar mthong ba ji lta ba //",
    "T02D1811:146b-39": "de ltar rnam shes rnams ni 'od gsal gnas las 'thon zhing slar yang zhig gyur nas //",
    "T02D1811:146b-40": "rang bzhin rnam pa sna tshogs rnams su gnas shing de nyid du ni yal bar 'gyur //",
    "T02D1811:146b-41": "las kyi mtha' rnam par 'byed pa zhes bya ba",
    "T02D1811:146b-42": "rje btsun 'phags pa klu'i blo'i zhabs kyis mdzad pa",
    "T02D1811:146b-43": "rdzogs so / //",
    "T02D1811:146b-44": "/ rgya gar gyi mkhan po bla ma rje btsun ma ni ka shr'i dzny'a na dang /",
    "T02D1811:146b-45": "bla ma rje btsun chen po re ben ta'i zhal",
    "T02D1811:146b-46": "snga nas gus par mnyan nas chag lo ts'a ba",
    "T02D1811:146b-47": "sh'akya'i dge slong chos rje dpal gyis bsgyur cing zhus"
}