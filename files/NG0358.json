{
    "NG0358:0": "@#/  / rgya gar skad du /",
    "NG0358:1": "ka ya tri a lo ka tan tra na ma /",
    "NG0358:2": "bod skad du /",
    "NG0358:3": "sku gsum gyi snang ba gsal bar ngo sprod pa'i rgyud ces bya ba /",
    "NG0358:4": "bcom ldan 'das snang ba ston pa'i dpal la phyag 'tshal lo //",
    "NG0358:5": "'di skad bdag gis thos pa'i dus gcig na /",
    "NG0358:6": "dur khrod kyi gnas /",
    "NG0358:7": "'byung ba lnga yi bdag nyid /",
    "NG0358:8": "'gag pa med pa'i 'od kyi gzhal med khang zhes bya ba na /",
    "NG0358:9": "dpal khrag 'thung gi rgyal po de /",
    "NG0358:10": "mkha' 'gro rnams dang thabs cig tu bzhugs so //",
    "NG0358:11": "de'i tshe gsang ba'i bdag pos zhus pa //",
    "NG0358:12": "chos sku'i mtshan nyid ji ltar gnas //",
    "NG0358:13": "'khor la ngo sprad ji ltar bgyi //",
    "NG0358:14": "longs sku'i mtshan nyid ji ltar lags //",
    "NG0358:15": "sprul @#//",
    "NG0358:16": "sku'i mtshan nyid ji ltar gsal //",
    "NG0358:17": "bdag gis 'khor la ji ltar bstan //",
    "NG0358:18": "sku gsum 'du 'bral yod dam med //",
    "NG0358:19": "'gro ba'i rgyud la ji ltar sbyar //",
    "NG0358:20": "grangs dang go rim ji ltar lags //",
    "NG0358:21": "skyon dang yon tan ji ltar gsal /",
    "NG0358:22": "khrag 'thung chen pos gsung du gsol //",
    "NG0358:23": "ces zhus so //",
    "NG0358:24": "de nas bcom ldan 'das kyis /",
    "NG0358:25": "sku gsum gsal ba'i ngang nas bka' stsal pa /",
    "NG0358:26": "e ma ho gsang ba'i ngo sprod bzhi //",
    "NG0358:27": "sprad lugs thabs dang skyon yon dang */",
    "NG0358:28": "go rim grangs rnams rnam par bshad /",
    "NG0358:29": "d+harma ka ya dz+nya ti ya /",
    "NG0358:30": "sa sa ta ta ra du pa sa /",
    "NG0358:31": "zhes gsungs so //",
    "NG0358:32": "ngo sprod bzhi'i rgyud las /",
    "NG0358:33": "gleng gzhi'i le'u ste dang po'o //     // e ma ho gsang bdag nges par zung *//",
    "NG0358:34": "chos sku rang byung chen po la //",
    "NG0358:35": "gnyis med mtshon pa'i yul mi gnas //",
    "NG0358:36": "me skye mi 'gag rang bzhin rnam par dag / yon tan snang tshul brda' dang ngag gis mtshon //",
    "NG0358:37": "stong khyab 'gyur med g.yo ba med //",
    "NG0358:38": "dag cing gsal la gos pa med //",
    "NG0358:39": "phyi nang med par gzung 'dzin bral //",
    "NG0358:40": "nam mkha' dang ni rdo rje dang */",
    "NG0358:41": "rgya mtsho shel dang nyi ma yi //",
    "NG0358:42": "mtshan nyid gong dang ldan pa'o //",
    "NG0358:43": "rang rig 'khor la brda' don sbyar //",
    "NG0358:44": "mthun dpe mig gi yul du ston //",
    "NG0358:45": "mtshon bya rna ba'i dbang por chug / ces gsungs so //",
    "NG0358:46": "ngo sprod bzhi yi rgyud las /",
    "NG0358:47": "chos sku ngo sprod pa'i le'u ste gnyis pa'o //",
    "NG0358:48": "// de nas bcom ldan 'das kyis / thugs rje",
    "NG0358:49": "rang gi ngang nas bka' stsal pa /",
    "NG0358:50": "ye shes lnga yi rang gdangs bcas //",
    "NG0358:51": "chos nyid klong nas 'od gsal ba //",
    "NG0358:52": "ye shes rtse gcig pa yi dgongs pa ste //",
    "NG0358:53": "mnyen lcugs 'khril ldem rgyan gyis mdzes //",
    "NG0358:54": "gsal 'tsher lhun sdug 'od zer 'phro //",
    "NG0358:55": "rnam rtog mi mnga' cir yang sa le mkhyen //",
    "NG0358:56": "snang la dngos med ye shes lhun gyis grub //",
    "NG0358:57": "gzha' tshon chu zla me long 'dra 'bag bcas //",
    "NG0358:58": "snod ldan rgyud la gdams ngag rnam gnyis sprod //",
    "NG0358:59": "ces gsungs so //",
    "NG0358:60": "ngo sprod bzhi yi rgyud las /",
    "NG0358:61": "longs sku ngo sprod pa'i le'u ste gsum pa'o //    // de nas bcom ldan 'das kyis /",
    "NG0358:62": "sku lnga 'od snang gi nang nas bka' stsal pa //",
    "NG0358:63": "bde gshegs lnga yi snang ba ni //",
    "NG0358:64": "rang rig mtshan nyid 'od du gnas //",
    "NG0358:65": "gsal la mi gnas ye shes dag pa'i spyan //",
    "NG0358:66": "mtha' dbus med pas 'od du gsal //",
    "NG0358:67": "'gag med sprul sku dus dang gnas skabs sbyar //",
    "NG0358:68": "me mar 'od khyim me long ngos la bstan //",
    "NG0358:69": "brda' dang don du shes par gyis //",
    "NG0358:70": "zhes gsungs so //",
    "NG0358:71": "ngo sprod bzhi yi rgyud las /",
    "NG0358:72": "sprul sku ngo sprod pa'i le'u ste bzhi pa'o //",
    "NG0358:73": "// de nas ston pa 'du 'bral med pa'i dgongs",
    "NG0358:74": "pa dang ldan pas /",
    "NG0358:75": "dus gsum 'du 'bral med pa'i don gsungs so //",
    "NG0358:76": "rang rig chos sku gsal la rtog pa med //",
    "NG0358:77": "ye shes lnga yi mtshan nyid don dang ldan //",
    "NG0358:78": "snying po sku lnga ye nas lhun gyis @#//",
    "NG0358:79": "grub //",
    "NG0358:80": "de yi snang ba ye nas 'od du gsal //",
    "NG0358:81": "nyi ma'i snying po 'od dang zer du bcas //",
    "NG0358:82": "brda' dang ngag de snod ldan 'khor la bstan //",
    "NG0358:83": "ces gsungs so //",
    "NG0358:84": "ngo sprod bzhi yi rgyud las /",
    "NG0358:85": "sku gsum 'du 'bral med par ngo sprad pa'i le'u ste lnga pa'o //    // kye ma ho //",
    "NG0358:86": "gsang ba'i bdag po nges par zung *//",
    "NG0358:87": "nyi zlas brgyan pa'i rin chen khang pa na //",
    "NG0358:88": "rang rig chos sku mtshan nyid ye shes lnga //",
    "NG0358:89": "de yi nang na snying po sku lnga grub //",
    "NG0358:90": "de yi spyan gyis ri rab rtse la gsal //",
    "NG0358:91": "de rnams rang chas yin gyis gzhan du ma tshol",
    "NG0358:92": "cig / de yi brda bzhi don dang sbyar ba",
    "NG0358:93": "gces // shel dang 'dra 'bag me long gzugs snang du //",
    "NG0358:94": "nyi ma'i dpe bzhin rgyud la nges pa bskyed //",
    "NG0358:95": "chos kyi sku dang longs sku sprul sku dang */",
    "NG0358:96": "sku gsum 'du 'bral med dang rnam pa bzhi //",
    "NG0358:97": "sprod pa'i yul bzhi nges pas na //",
    "NG0358:98": "sprod byed thabs kyang bzhir nges pas //",
    "NG0358:99": "chos sku gzhi yin thams cad 'byung *//",
    "NG0358:100": "longs sku'i snang ba de la 'char //",
    "NG0358:101": "de yi gsung gi snang ba las //",
    "NG0358:102": "thugs rje 'byung bas sprul pa'i sku //",
    "NG0358:103": "de rnams ye nas 'du 'bral med //",
    "NG0358:104": "thugs rje rang gi go rim yin /",
    "NG0358:105": "e ma ho //",
    "NG0358:106": "rang byung chen po'i go rim ni //",
    "NG0358:107": "sprul sku longs sku de yi yon tan dang *//",
    "NG0358:108": "chos sku rin chen sbubs te go rim bzhi //",
    "NG0358:109": "gsang bdag sems dpa'i 'khor la gsum pa sgrogs //",
    "NG0358:110": "zhes gsungs so //",
    "NG0358:111": "ngo sprod bzhi yi rgyud las /",
    "NG0358:112": "gang zag gi rgyud la sbyar ba dang */",
    "NG0358:113": "grangs nges pa dang */",
    "NG0358:114": "go rim nges par bstan pa'i le'u ste drug pa'o ///",
    "NG0358:115": "/ de nas yang gsungs pa /",
    "NG0358:116": "kye ma rdzogs chen ngo sprod ma byas na /",
    "NG0358:117": "sprul sku'i gnas lugs ci la rtogs //",
    "NG0358:118": "ma ha'i ngo sprod ma byas na //",
    "NG0358:119": "longs sku'i gnas lugs ci la rtogs //",
    "NG0358:120": "a nu'i ngo sprod ma byas na //",
    "NG0358:121": "sku gsum 'du 'bral mi shes so //",
    "NG0358:122": "thig le nyag gcig ngo sprod kyis //",
    "NG0358:123": "chos sku'i rnam dag rtogs mi srid //",
    "NG0358:124": "e ma ho //",
    "NG0358:125": "sprul sku'i ngo sprod bar do chod //",
    "NG0358:126": "longs sku ngo sprod lnga ldan shes //",
    "NG0358:127": "'du 'bral med pa'i ngo sprod kyis //",
    "NG0358:128": "rdzogs ldan dgongs pa'i rtogs pa thob //",
    "NG0358:129": "chos sku'i ngo sprod rin chen sbubs //",
    "NG0358:130": "rdzogs ldan chen po'i nges pa shes //",
    "NG0358:131": "e ma ho //",
    "NG0358:132": "ngo sprad yul ni ye nas rang chas la //",
    "NG0358:133": "rtogs pas 'du 'bral med pa'i gnas //",
    "NG0358:134": "rim par mngon du 'char bas na //",
    "NG0358:135": "ngo sprad rtogs pa thob ces bya //",
    "NG0358:136": "rig pa zang thal rtog med dang *//",
    "NG0358:137": "ye shes spyan gyi bum pa lnga //",
    "NG0358:138": "snying po lnga ni nang nas gsal //",
    "NG0358:139": "mthar thug dgongs par ngas bshad do //",
    "NG0358:140": "ngo sprod bzhi yi rgyud las /",
    "NG0358:141": "skyon dang yon tan bstan pa'i le'u ste bdun pa'o //    // de nas lag na rdo rje dang */",
    "NG0358:142": "mkha' 'gro ma rnams dang */",
    "NG0358:143": "gzhan yang nges pa'i 'khor rnams kyis /",
    "NG0358:144": "stan las yangs te bskor ba len gsum du byas nas /",
    "NG0358:145": "e ma ho sku gsum 'du 'bral med /",
    "NG0358:146": "ngo sprod bzhi yi rgyud 'di @#//",
    "NG0358:147": "gtan la phab //",
    "NG0358:148": "ngo shes yid ches thag chod nas /",
    "NG0358:149": "rang grol ngang du 'du 'bral med par gnas //",
    "NG0358:150": "ma rig mun pa sel mdzad thugs rje 'od kyi",
    "NG0358:151": "bdag / khro gnyer rim par ldan gyi gtso la",
    "NG0358:152": "'dud // ces gsungs so //",
    "NG0358:153": "ngo sprod bzhi yi rgyud las /"
}