{
    "NG0347:1": "de nas dzahyis bsgrub bya dgug / bco lnga sngags kyi phreng ba ni //",
    "NG0347:2": "rgyal ba rnams kyis byin gyis brlabs /",
    "NG0347:3": "'dis ni zhi gnas thob par byed //",
    "NG0347:4": "de bzhin lhag mthong skye bar nus //",
    "NG0347:5": "'dis ni bsod nams 'phel bar byed //",
    "NG0347:6": "de la ye shes rnams kyang tshang *//",
    "NG0347:7": "'di ni de bzhin rgyu zhes bya //",
    "NG0347:8": "gang zhig 'di la 'bras bu 'dod //",
    "NG0347:9": "de phyir de ni 'bras bu'o //",
    "NG0347:10": "me la brten na las kyang 'grub //",
    "NG0347:11": "phyag na rdo rjes gsol pa //",
    "NG0347:12": "bcom ldan 'das gsang sngags 'di bzlas pa'i thabs kyi sems dpa' gang lags /",
    "NG0347:13": "bcom ldan 'das kyis gsungs pa /",
    "NG0347:14": "bdag nyid dam tshig rdzogs pa'i sku //",
    "NG0347:15": "thabs dang shes rab ldan byas la //",
    "NG0347:16": "dbu yi grangs ni bcu bdun nas //",
    "NG0347:17": "yang na dbu gsum phyag drug gam //",
    "NG0347:18": "zhal gcig phyag gnyis rab tu shis //",
    "NG0347:19": "rang bzhin gnas nas dgug dang gzhug / gnyis med 'dra yang spangs nas kyang *//",
    "NG0347:20": "zla dkyil steng na kau ri ma //",
    "NG0347:21": "nyi ma'i steng na ral gri 'bar //",
    "NG0347:22": "mtha' ma sngags kyis bskor ba'o //",
    "NG0347:23": "bzhi 'bum bton na las rnams byed //",
    "NG0347:24": "khri phrag las ni dngos grub 'byung *//",
    "NG0347:25": "bye ba dag gis tshad dang ldan //",
    "NG0347:26": "man ngag can gyi sa yang ston //",
    "NG0347:27": "mngon kyang sngon du ston dang lus ston 'gyur //",
    "NG0347:28": "gang zhig dung phyur rdzogs pa ni //",
    "NG0347:29": "phrin las rnam bzhi lhun grub ste //",
    "NG0347:30": "zab mo sbyor ba rdzogs nas kyang *//",
    "NG0347:31": "rin chen zhing der song ba yin //",
    "NG0347:32": "rnal 'byor dbang phyug chen mo ral gcig ma'i rgyud las //",
    "NG0347:33": "gsang sngags dngos grub kun gyi 'khor lo bstan pa ste le'u dgu pa'o ///",
    "NG0347:34": "/ bcom ldan 'das ji ltar na sngags kyi tshul",
    "NG0347:35": "gyis dngos grub thob pa dang ni mi thob pa",
    "NG0347:36": "lags // bcom ldan 'das kyi gsungs pa //",
    "NG0347:37": "gsang ba'i bdag po dngos grub thob pa'i tshul ni /",
    "NG0347:38": "'di lta ste /",
    "NG0347:39": "de bzhin gshegs pa'i bka'i khungs byung ba dang */",
    "NG0347:40": "slob dpon man ngag can gyi gdams ngag nod pa dang */",
    "NG0347:41": "dam tshig bsrung mtshams yal bar mi dor ba dang */",
    "NG0347:42": "yid ches pa'i dad pa yod pa dang */",
    "NG0347:43": "brtson 'grus che ba dang */",
    "NG0347:44": "gtong phod pa dang */",
    "NG0347:45": "zab mo'i lta ba shes pa dang */",
    "NG0347:46": "rgya che ba'i spyod pa shes pa dang */",
    "NG0347:47": "mthun pa'i dam rdzas sam chos dang mi 'bral ba dang */",
    "NG0347:48": "sngon du 'gro ba'i cho ga rdzogs pa dang */",
    "NG0347:49": "yid dam gyi lha mi spong ba dang */",
    "NG0347:50": "snying rje'i sems yod pa dang */",
    "NG0347:51": "spyod lam gyi ting nge 'dzin mi brjed pa dang */",
    "NG0347:52": "dgon pa la brten pa dang */",
    "NG0347:53": "sems pa dang */",
    "NG0347:54": "gsang thub pa dang */",
    "NG0347:55": "cho ga shes pa dang */",
    "NG0347:56": "sems can gyi srog mi gcod pa dang */",
    "NG0347:57": "'dug pa la dga' ba dang */",
    "NG0347:58": "'jigs pa med pa dang */",
    "NG0347:59": "sangs rgyas la che chung mi 'dzin pa la sogs pa dang ldan na /",
    "NG0347:60": "nam yang dngos grub thob zin pa yin no /",
    "NG0347:61": "de dag dang mi ldan na nam yang dngos grub thams cad mi thob bo //",
    "NG0347:62": "rnal 'byor dbang phyug chen mo ral gcig ma'i rgyud @#//",
    "NG0347:63": "las /",
    "NG0347:64": "dngos grub thob pa'i tshul bstan pa ste le'u+u bcu pa'o //     // de nas phyag na rdo rjes /",
    "NG0347:65": "dpal ral gcig ma'i phyag rgya nam gru ma la mngon par bstan pa /",
    "NG0347:66": "nam gru khyod kyi mtshan nyid ni //",
    "NG0347:67": "cho 'brang bdag gis bshad par bya //",
    "NG0347:68": "nor bu'i rang bzhin khyod kyi lus //",
    "NG0347:69": "rgyab ni 'dzam bu'i chu bo'i gser //",
    "NG0347:70": "khyod kyi gdong ni dngul yin te //",
    "NG0347:71": "lto ba'i phyogs ni rdo rjer 'khregs //",
    "NG0347:72": "ming po mdzad dang mdzod gsungs gnyis //",
    "NG0347:73": "khyod kyi pha ni rlung zhes bya //",
    "NG0347:74": "khyod kyi ma ni kun sgrol ma //",
    "NG0347:75": "skal ldan shing rta khyod kyi lus //",
    "NG0347:76": "ba ra hi sti khyod kyi lus //",
    "NG0347:77": "lha yul dag tu grags pa yin //",
    "NG0347:78": "na moh /",
    "NG0347:79": "badzra ni s+ya+ai /",
    "NG0347:80": "dzi li dzi li /",
    "NG0347:81": "bin+d+ha bin+d+ha /",
    "NG0347:82": "muny+dza muny+dza /",
    "NG0347:83": "hi b+ha la /",
    "NG0347:84": "sha na swa ha /",
    "NG0347:85": "de nas phyag na rdo rjes gsol pa /",
    "NG0347:86": "gsang ba'i sngags 'di la brten nas las phra mo'i dngos grub thob pa'i thabs ci lags /",
    "NG0347:87": "bcom ldan 'das kyis gsungs pa /",
    "NG0347:88": "phyag na rdo rje 'di lta ste /",
    "NG0347:89": "gsang sngags 'dis zhi ba'i las 'grub par 'don na /",
    "NG0347:90": "man+dal dkar la zlum par bya ste /",
    "NG0347:91": "me tog dkar po la sogs pas mchod cing */",
    "NG0347:92": "lha yang dkar mo sprul pa'i pho nya /",
    "NG0347:93": "zhi ba'i rgyan gyis brgyan par bsgom na /",
    "NG0347:94": "las thams cad zhi bar 'gyur zhing */",
    "NG0347:95": "zhi ba'i las phra mo 'grub par 'gyur ro //",
    "NG0347:96": "rgyas pa'i las 'grub par 'dod na /",
    "NG0347:97": "man+dal ser po gru bzhi bya ba ste /",
    "NG0347:98": "me tog ser po la sogs pas mchod cing */",
    "NG0347:99": "lha yang ser mo chen mo mkha' la bzhad pa /",
    "NG0347:100": "rgyas pa'i rgyan gyis brgyan par bsgom na //",
    "NG0347:101": "las thams cad rgyas par 'gyur zhing */",
    "NG0347:102": "rgyas pa'i phrin las thams cad 'grub par 'gyur ro /",
    "NG0347:103": "dbang gi las thams cad 'grub par 'dod na /",
    "NG0347:104": "man+dal zla gam dmar por bya ste /",
    "NG0347:105": "me tog dmar po la sogs pas mchod cing */",
    "NG0347:106": "lha yang dmar po chen mo dbang chen gtum pa mo /",
    "NG0347:107": "dbang gi rgyan gyis brgyan par bsgom na /",
    "NG0347:108": "las thams cad dbang du 'gyur zhing */",
    "NG0347:109": "dbang gi las phra mo 'grub par 'gyur ro /",
    "NG0347:110": "drag po'i las phra mo 'grub par 'dod na /",
    "NG0347:111": "man+dal nag po zur gsum pa'i 'og tu thod pa gsum dang ldan par 'gyur te /",
    "NG0347:112": "me tog nag po la sogs pas mchod cing */",
    "NG0347:113": "lha yang nag mo chen mo ral gcig ma drag po'i rgyan gyis brgyan par bsgom na /",
    "NG0347:114": "las thams cad drag por 'gyur zhing */",
    "NG0347:115": "drag po'i las phra mo 'grub par 'gyur ro /",
    "NG0347:116": "de dag gi sngags kyi sham bu ni /",
    "NG0347:117": "shan+tim ku ru /",
    "NG0347:118": "push+tim ku ru /",
    "NG0347:119": "pa sham ku ru /",
    "NG0347:120": "ma ra ya /",
    "NG0347:121": "zhes brjod pas gzhan gyi thun mong gi las su bya'o /",
    "NG0347:122": "gzhan yang dgug par 'dod pas /",
    "NG0347:123": "che ge mo a kar+sha ya hum /",
    "NG0347:124": "zhes bar du bcug ste /",
    "NG0347:125": "dbang du 'gyur ba'i yan lag go / bskrad par",
    "NG0347:126": "'dod na rlung gi rnga mo dud kha'i steng du",
    "NG0347:127": "bsgrub bya bskyon nas /",
    "NG0347:128": "che ge mo dza dza zhes brjod par bya'o /",
    "NG0347:129": "gnan pa bya bar 'dod na /",
    "NG0347:130": "rdo leb la ri rab kyi gzugs bris te /",
    "NG0347:131": "'og tu bsgrub bya'i ming @#//",
    "NG0347:132": "rus gzugs dang ldan pa /",
    "NG0347:133": "gser gyi sa gzhi steng na bzhag nas /",
    "NG0347:134": "che ge mo yam nan /",
    "NG0347:135": "zhes bsgrub par bya'o /",
    "NG0347:136": "sbyin bsreg bya bar 'dod na /",
    "NG0347:137": "drag po'i rdzas la sngags dang mi byang re re ldan par bya ste /",
    "NG0347:138": "mer por ba dang */",
    "NG0347:139": "che ge mo ma ra ya kha hi /",
    "NG0347:140": "zhes brjod par bya'o /",
    "NG0347:141": "dbye bar 'dod na /",
    "NG0347:142": "'ug pa dang bya rog gi khrag gis bsgrub bya'i gzugs byas la /",
    "NG0347:143": "sgro gnyis la sngags bzlas la /",
    "NG0347:144": "ma ra ya ma ra ya phat /",
    "NG0347:145": "ces bya ba'i sngags kyi sham bu dang ldan par byas te /",
    "NG0347:146": "sgro brdab pas nye ba mkhon cing myur du dbye bar 'gyur te /",
    "NG0347:147": "yul gzhan du yang 'khyam par 'gyur ro /",
    "NG0347:148": "smyo 'dul bar 'dod na /",
    "NG0347:149": "gang gdon gyis zin pa'i skel /",
    "NG0347:150": "sngags kyi mdud pas btags te bzung la sngags par",
    "NG0347:151": "mi gcod par sbyor ba 'di lta bu dang ldan",
    "NG0347:152": "par gtor na chen po yang du brtan par bya'o",
    "NG0347:153": "/ thog gcad par 'dod na /",
    "NG0347:154": "yul gang tsam bsrung bar 'dod pa'i thad nas /",
    "NG0347:155": "shing dang me tog blangs te /",
    "NG0347:156": "yang dang yang du sbyin bsreg byas na /",
    "NG0347:157": "sbyin bsreg gi rdzas gang nas 'dus pa rnams su ji srid du thog 'byung bar mi 'gyur ro //",
    "NG0347:158": "rnal 'byor dbang phyug chen mo ral gcig ma'i rgyud las /",
    "NG0347:159": "las phra mo 'grub par bya ba'i le'u ste bcu gcig pa'o ///",
    "NG0347:160": "/ de nas phyag na rdo rjes gsol pa /",
    "NG0347:161": "bcom ldan 'das lus ngag sems bden pa'i thabs dang */",
    "NG0347:162": "rlung ni gang lags /",
    "NG0347:163": "gsang ba'i bdag po 'di lta ste /",
    "NG0347:164": "om zhes bya ba 'jug pa'i rlung */",
    "NG0347:165": "ahzhes bya ba gnas pa'i rlung */",
    "NG0347:166": "hum zhes bya ba 'byung ba'i rlung */",
    "NG0347:167": "'jug pa de ni gang du'o /",
    "NG0347:168": "de nas gnas pa nang du gnas //",
    "NG0347:169": "de nas 'byung ba phyir yang 'byung *//",
    "NG0347:170": "nang gi snying ga'i dkyil na yod //",
    "NG0347:171": "gnas pa de nyid nam mkha' rgyang */",
    "NG0347:172": "yul 'phro ba ni phyi rol yin //",
    "NG0347:173": "om zhes bya ba ser po ste //",
    "NG0347:174": "ahni dmar por bshad pa yin //",
    "NG0347:175": "hum ni dkar por gyur pa'o //",
    "NG0347:176": "ahni nyon mongs gyur pa yin //",
    "NG0347:177": "de ni hum gi mtshan mar gnas //",
    "NG0347:178": "om ni de la tshang ba yin //",
    "NG0347:179": "ser po rnam par snang mdzad dang *//",
    "NG0347:180": "dmar po snang ba mtha' yas ldan //",
    "NG0347:181": "dkar po mi bskyod yang dag yin //",
    "NG0347:182": "dmar po de 'dra shes rab ste //",
    "NG0347:183": "dkar po yang ni thabs kyi rgya //",
    "NG0347:184": "g.yas kyi rtsa ni la la na //",
    "NG0347:185": "g.yon gyi gnas pa ra sa na //",
    "NG0347:186": "a wa d+hu ti dbus na yod //",
    "NG0347:187": "snang mdzad bdag gi lus kyi rgya //",
    "NG0347:188": "snang ba mtha' yas ngag gi rgya //",
    "NG0347:189": "mi skyod de ni sems kyi rgya //",
    "NG0347:190": "sku gsung thugs kyi rgya yin pas //",
    "NG0347:191": "sgyu ma tsam du cir yang snang *//",
    "NG0347:192": "gdon byas rnam rtog ma yin te //",
    "NG0347:193": "ye nas gnas pa shes bya yi //",
    "NG0347:194": "dbugs dang rtsa yi sbyor ba las //",
    "NG0347:195": "phra la zhi bar rnam sbyangs nas //",
    "NG0347:196": "rdzogs pa 'dod phyir bskyed pa ste //",
    "NG0347:197": "rnal 'byor cho ga gsum pa yin //",
    "NG0347:198": "rnal 'byor dbang phyug chen mo ral gcig ma'i rgyud las /",
    "NG0347:199": "rdzogs pa'i rim pa bskyed pa'i le'u ste bcu gnyis pa'o //    // de @#//",
    "NG0347:200": "nas phyag na rdo rjes gsol pa //",
    "NG0347:201": "bcom ldan 'das dbang po rnon po rnams kyi don du rdzogs pa'i rim pa bstan du gsol //",
    "NG0347:202": "bcom ldan 'das kyi gsungs pa /",
    "NG0347:203": "gsang ba'i bdag po 'di lta ste //",
    "NG0347:204": "gang zhig chos ni gang nas btsal //",
    "NG0347:205": "de la btsal ba rdul tsam med //",
    "NG0347:206": "ci phyir 'khrul pas gnyis su snang *//",
    "NG0347:207": "don dam can la snang ba med //",
    "NG0347:208": "gang du rdzogs pa bskyed pa dang *//",
    "NG0347:209": "bskyed pa la sogs bstan pa ni //",
    "NG0347:210": "dbang po rtul ba gdul phyir du //",
    "NG0347:211": "drang ba'i don gyi zhi gnas yin //",
    "NG0347:212": "'od gsal snying ga'i dkyil 'khor ni //",
    "NG0347:213": "'gyur ba med cing nyes pa spangs //",
    "NG0347:214": "d+har mo da la zhes grags pa //",
    "NG0347:215": "nam mkha'i de nyid rang la yod //",
    "NG0347:216": "'di ltar khyab byed ahzhes bya //",
    "NG0347:217": "yi ge kha dog gzugs can min //",
    "NG0347:218": "ye shes yang dag bzhi la phra //",
    "NG0347:219": "zab mo gcig min du ma min //",
    "NG0347:220": "stong nyid mtshan med smon pa min //",
    "NG0347:221": "chos rnams tsam du snang ba yin //",
    "NG0347:222": "'dir bsam 'di yin 'di la gnas //",
    "NG0347:223": "'od gsal 'dir de nyid kho na'o //",
    "NG0347:224": "rnal 'byor dbang phyug chen mo ral gcig ma'i rgyud las /",
    "NG0347:225": "rdzogs pa'i rim pa'i rnal 'byor dbang phyug chen mo'i",
    "NG0347:226": "rjes su rnal 'byor gyi spyod yul du ma gyur",
    "NG0347:227": "pa / rdzogs pa chen po'i rnal 'byor gyi tshad",
    "NG0347:228": "bstan pa ste le'u bcu gsum pa'o // // e",
    "NG0347:229": "ka tsa ti ral gcig ma'i rgyud las rtsa ba'i",
    "NG0347:230": "rgyud chen mo rdzogs so //",
    "NG0347:231": "de nas phyag na rdo rjes gsol pa //",
    "NG0347:232": "bcom ldan 'das 'od gsal nyid ji ltar lags //",
    "NG0347:233": "snying rje zhes bya ba ji ltar lags //",
    "NG0347:234": "de yi dkyil 'khor ji ltar lags //",
    "NG0347:235": "mi 'gyur ba nyid ji ltar lags //",
    "NG0347:236": "nyes pa med pa ci yi phyir //",
    "NG0347:237": "d+har mo da ma ji ltar lags //",
    "NG0347:238": "nam mkha' zhes bgyi ji ltar lags //",
    "NG0347:239": "khyab med a yang ji ltar lags //",
    "NG0347:240": "yi ge med pa ci yi don //",
    "NG0347:241": "ye shes bgyi ba ci yi don lags //",
    "NG0347:242": "yang dag nyid kyang ji ltar lags //",
    "NG0347:243": "zhi bar ma gyur ji ltar lags //",
    "NG0347:244": "phra mo yang ni ji ltar lags //",
    "NG0347:245": "ji ltar zab mor gsungs pa lags //",
    "NG0347:246": "gcig dang du ma ji ltar lags //",
    "NG0347:247": "stong pa nyid ni ji ltar lags //",
    "NG0347:248": "mtshan ma med pa ji ltar lags //",
    "NG0347:249": "smon pa med pa ji ltar lags //",
    "NG0347:250": "chos rtag bgyi ba ji ltar lags //",
    "NG0347:251": "'dir bsam 'di nyid gang gi lags //",
    "NG0347:252": "'di yin gsung pa ji ltar lags //",
    "NG0347:253": "'di na gnas pa gang dang gang *//",
    "NG0347:254": "'od gsal ba ni ji ltar lags //",
    "NG0347:255": "de nyid gsungs pa ji ltar lags //",
    "NG0347:256": "de kho na yang ji ltar lags //",
    "NG0347:257": "de nas bcom ldan 'das dpal rdo rje he ru",
    "NG0347:258": "kas gsang ba'i bdag po la 'di skad ces gsungs",
    "NG0347:259": "so // rtsol ba med pa'i yi ge ni //",
    "NG0347:260": "rang la snang bas 'od gsal yin //",
    "NG0347:261": "chos rnams brten pa'i dran pa ni //",
    "NG0347:262": "snying rje zhes bya yin par bshad //",
    "NG0347:263": "de yi dbus na rang bzhin stong pa ni //",
    "NG0347:264": "'gro ba rnams kyis mi shes pa //",
    "NG0347:265": "ci yang med pa'i dkyil 'khor yin //",
    "NG0347:266": "de ni thog ma tha ma'i @#//",
    "NG0347:267": "bar //",
    "NG0347:268": "mi 'gyur gnas pas 'gyur ba med //",
    "NG0347:269": "de la chos can rnam rtog gis //",
    "NG0347:270": "bslad ni nyes pa med pa ni //",
    "NG0347:271": "de nyid nyes pa med pa yin //",
    "NG0347:272": "chos can 'byung ba'i gnas yin pas //",
    "NG0347:273": "d+ha rmo da ya dbyings kyi don //",
    "NG0347:274": "de nyid ngo bo nam mkha' yin //",
    "NG0347:275": "brjod pa rnams la gnas pa yin //",
    "NG0347:276": "brjod med khyab byed a ni gzugs dang mdog / yi ge rnams dang bral ba ni //",
    "NG0347:277": "don ni skye med stong pa yin //",
    "NG0347:278": "de ni ye nas gnas pa yi //",
    "NG0347:279": "don de shes pas ye shes yin //",
    "NG0347:280": "de phyir de shes shes pa la //",
    "NG0347:281": "yang dag pa zhes btags pa yin //",
    "NG0347:282": "yang dag de yi ngo bo ni //",
    "NG0347:283": "kun tu zhi bar gyur pa yin //",
    "NG0347:284": "don de brtag par dka' phyir dang *//",
    "NG0347:285": "phra mo gyur pas phra ba yin //",
    "NG0347:286": "de phyir de la zab ces bya //",
    "NG0347:287": "sems kyi spyod yul yin phyir ro //",
    "NG0347:288": "sems la gcig dang du ma med //",
    "NG0347:289": "de yi phyir na grangs las 'das //",
    "NG0347:290": "gcig dang du ma spangs pa yis //",
    "NG0347:291": "gcig dang du ma rnams spangs pa //",
    "NG0347:292": "stong pa nyid ces de la bya //",
    "NG0347:293": "de la dngos po'i chos med pa //",
    "NG0347:294": "de phyir mtshan ma med pa yin //",
    "NG0347:295": "mtshan ma med pa de nyid la //",
    "NG0347:296": "smon pa mi dgos rang la yod //",
    "NG0347:297": "de phyir smon pa med pa yin //",
    "NG0347:298": "de ni gru+u gsum rang bzhin te //",
    "NG0347:299": "rnam par thar pa gsum pa yin //",
    "NG0347:300": "chos de mtshon pa'i rtags la ni //",
    "NG0347:301": "de phyir chos rtags phyag rgya yin //",
    "NG0347:302": "dus gsum d+harma de dbus la //",
    "NG0347:303": "'dir bsam pas na bsam pa che //",
    "NG0347:304": "bsam pa med pa'i phyag rgya yin //",
    "NG0347:305": "de ltar bsam pa de nyid ni //",
    "NG0347:306": "spros dang bral bas de nyid yin //",
    "NG0347:307": "spros dang bral ba de la ni //",
    "NG0347:308": "gnas pa nam mkha'i mtshan nyid de //",
    "NG0347:309": "de bas 'od gsal zhes brjod de //",
    "NG0347:310": "'gro ba kun gyi rang bzhin gnas //",
    "NG0347:311": "phyin ci log tu rnam brtag kyang *//",
    "NG0347:312": "'gro ba'i rang bzhin de las yin //",
    "NG0347:313": "de yi phyir na rgyal ba dang *//",
    "NG0347:314": "'khrul pa mnyam par de nyid gcig / de la gang zhig mkhas ldan pa'i //",
    "NG0347:315": "so so rang rig ting 'dzin gyis //",
    "NG0347:316": "nam mkha'i dkyil ltar chos mthong ste //",
    "NG0347:317": "gnyis su med pa de kho na //",
    "NG0347:318": "rdzogs pa'i rdzogs pa mkhas pa'i rgya //",
    "NG0347:319": "rdzogs pa chen po dpal dang ldan //",
    "NG0347:320": "snying gi nam mkha' rang la yod //",
    "NG0347:321": "de nas phyag na rdo rjes gsol pa //",
    "NG0347:322": "bcom ldan 'das chos zab mo yang dag pa'i don //",
    "NG0347:323": "thun mong ma yin pa bdag la bstan pa ngo mtshar to //",
    "NG0347:324": "bdag gis kyang ma 'ongs pa na //",
    "NG0347:325": "thun mongs ma yin pa rnams la bstan par bgyi'o //",
    "NG0347:326": "bcom ldan 'das kyis gsungs pa //",
    "NG0347:327": "gsang ba'i bdag po /",
    "NG0347:328": "chos chen po 'di 'dzam bu gling du skyes pa //",
    "NG0347:329": "mkha' 'gro ma'i phyag rgya yod pa //",
    "NG0347:330": "tshe la dbang ba'i rig 'dzin thob ste //",
    "NG0347:331": "bram ze mchog sred ces bya ma /",
    "NG0347:332": "lhun gyis grub pa'i sa la 'gro ba /",
    "NG0347:333": "de'i lag tu 'byung bar 'gyur te /",
    "NG0347:334": "khyod kyis zung la chongs shig / snod ma dag",
    "NG0347:335": "pa rnams kyi rgyud byang bar gyis shig / rnal",
    "NG0347:336": "'byor dbang phyug chen mo @#//",
    "NG0347:337": "ral gcig ma'i rgyud las /"
}