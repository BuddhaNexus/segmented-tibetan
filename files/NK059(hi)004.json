{
    "NK059(hi)004:1": "// sgyu 'phrul d+r+wa ba chen po'i bshad brgyud kyi bla",
    "NK059(hi)004:2": "ma rnams la gsol ba 'debs pa bkra shis grub",
    "NK059(hi)004:3": "pa'i dbyangs snyan zhes bya ba bzhugs so //",
    "NK059(hi)004:4": "ston pa kun bzang rgyal tshab rigs lnga dang //",
    "NK059(hi)004:5": "rigs gsum d+r+wa ma lnga dang rgyal po dzah ku ku r+aa dza in+d+ra b+h+au ti dang //",
    "NK059(hi)004:6": "sing ha r+aa dza rnams la gsol ba 'debs //",
    "NK059(hi)004:7": "u pa r+aa dza go ma de w+ai'i zhabs //",
    "NK059(hi)004:8": "slob dpon ku ku r+aa dza phyi ma dang //",
    "NK059(hi)004:9": "ro langs bde ba rdo rje bzhad pa rtsal //",
    "NK059(hi)004:10": "pra b+ha ha sti rnams la gsol ba 'debs //",
    "NK059(hi)004:11": "sangs rgyas kun dngos pad+ma sam b+ha wa //",
    "NK059(hi)004:12": "sgeg rdor sangs rgyas gsang ba bi ma la //",
    "NK059(hi)004:13": "rma lo rin mchog gtsug gyer rnam pa gnyis //",
    "NK059(hi)004:14": "zhang ston rgyal yon rnams la gsol ba 'debs //",
    "NK059(hi)004:15": "gnubs chen sangs rgyas yon tan rgya mtsho dang //",
    "NK059(hi)004:16": "ye shes rgya mtsho nyang chen shes rab mchog /",
    "NK059(hi)004:17": "ye shes 'byung gnas zur chen sh+aakya 'byung //",
    "NK059(hi)004:18": "zur chung sher grags rnams la gsol ba 'debs //",
    "NK059(hi)004:19": "thugs sras ka chen bzhi dang sgro phug pa //",
    "NK059(hi)004:20": "nye ston chos seng gtsang nag 'od 'bar dang //",
    "NK059(hi)004:21": "me ston mgon po shes rab tshul khrims dang //",
    "NK059(hi)004:22": "rta nag bdud 'dul rnams la gsol ba 'debs //",
    "NK059(hi)004:23": "sh+aakya 'phel dang byams pa seng ge dang //",
    "NK059(hi)004:24": "'gro ston bsam 'grub sgrol chen sangs rgyas mtshan //",
    "NK059(hi)004:25": "gzhon nu dpal dang ye shes dpal bzang po //",
    "NK059(hi)004:26": "rin chen phun tshogs rnams la gsol ba 'debs //",
    "NK059(hi)004:27": "nyi zla sangs rgyas 'khon rigs tshe dbang dang /",
    "NK059(hi)004:28": "dpal 'byor lhun grub bkra shis kun dga' dang //",
    "NK059(hi)004:29": "phrin las lhun grub 'gyur med rdo rje dang //",
    "NK059(hi)004:30": "ngag dbang chos dpal rnams la gsol ba 'debs //",
    "NK059(hi)004:31": "rin chen rnam rgyal bstan 'dzin rdo rje dang /",
    "NK059(hi)004:32": "phrin las rnam rgyal phrin las chos kyi sgron //",
    "NK059(hi)004:33": "sangs rgyas kun dga' mdo sngags bstan 'dzin dang //",
    "NK059(hi)004:34": "phan bde'i 'od zer rnams la gsol ba 'debs //",
    "NK059(hi)004:35": "khyad par rgyud kyi rgyal po'i mthar thug don //",
    "NK059(hi)004:36": "legs bshad nyi zla'i sprin gyi snang ba yi //",
    "NK059(hi)004:37": "gsal mdzad kun mkhyen chos kyi rgyal po nas //",
    "NK059(hi)004:38": "rim brgyud bla ma'i tshogs la gsol ba 'debs //",
    "NK059(hi)004:39": "gzhan yang gsang chen slob bshad snying pa'i srol //",
    "NK059(hi)004:40": "'dzin mdzad rong zom chos kyi bzang po dang //",
    "NK059(hi)004:41": "rang byung rdo rje 'jigs med gling pa sogs //",
    "NK059(hi)004:42": "byin rlabs nye brgyud bla mar gsol ba 'debs //",
    "NK059(hi)004:43": "brgyud gsum bla ma'i dgongs don bdud rtsi'i bcud //",
    "NK059(hi)004:44": "rmad byung thugs kyi gsang ba snying po'i rgyud //",
    "NK059(hi)004:45": "snying gi dpal ber stsol ba'i bka' drin can //",
    "NK059(hi)004:46": "rtsa ba'i bla ma mchog la gsol ba 'debs //",
    "NK059(hi)004:47": "zung 'jug 'bras bu'i ye shes bla med pa //",
    "NK059(hi)004:48": "rnam pa rtags kyi phyag rgyar shar ba yi //",
    "NK059(hi)004:49": "yi dam lha tshogs mkha' 'gro chos skyong bcas //",
    "NK059(hi)004:50": "skyabs gnas dam pa rnams la gsol ba 'debs //",
    "NK059(hi)004:51": "dag mnyam gzhi yi gnas lugs ji bzhin rtogs //",
    "NK059(hi)004:52": "bskyed rdzogs lam gyi rnal 'byor mtha' ru phyin //",
    "NK059(hi)004:53": "zung 'jug 'bras bu'i ye shes mngon gyur nas //",
    "NK059(hi)004:54": "mtha' yas 'gro kun 'dren pa'i dpal thob shog /",
    "NK059(hi)004:55": "brgyud gsum bla ma'i byin rlabs snying la zhugs //",
    "NK059(hi)004:56": "bshad dang sgrub pas snying po'i bstan pa 'phel //",
    "NK059(hi)004:57": "rtsa gsum srung ma dgyes pa'i gzi byin gyis //",
    "NK059(hi)004:58": "'jig rten dge legs chen pos khyab gyur cig /",
    "NK059(hi)004:59": "ces pa'ang sgyu 'phrul brgyud 'debs la bshad bka'i phyogs",
    "NK059(hi)004:60": "kyi kha skong dang smon lam bcas mi pham 'jam",
    "NK059(hi)004:61": "dpal dgyes pas mdzad pa la /"
}