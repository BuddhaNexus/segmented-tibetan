{
    "T02TD2864E:200b-0": "@200b # // rgya gar skad du /",
    "T02TD2864E:200b-1": "a'arya aa mo bha p'a sha po sha ta bi dhi aam n'a ya /",
    "T02TD2864E:200b-2": "bod skad du /",
    "T02TD2864E:200b-3": "'phags pa don yod zhags pa'i gso sbyong gi cho ga'i man ngag /'phags pa don yod zhags pa la phyag 'tshal lo //",
    "T02TD2864E:200b-4": "na ma: a'a rya ba lo ki te shva r'a ya /",
    "T02TD2864E:200b-5": "bo dhi sa tv'aya /",
    "T02TD2864E:200b-6": "ma h'a satv'a ya /",
    "T02TD2864E:200b-7": "ma h'a k'a ru ni k'a ya /",
    "T02TD2864E:200b-8": "tadya th'a /",
    "T02TD2864E:200b-9": "aom aa mo gha sh'i la ma h'a shuddha satva /",
    "T02TD2864E:200b-10": "bha ra bha ra /",
    "T02TD2864E:200b-11": "sam bha ra sam bha ra /",
    "T02TD2864E:200b-12": "padma bi bh'u shi ta bhu dza dha ra /",
    "T02TD2864E:200b-13": "sa manta aa ba lo ki te shva ra aom a'a:h'um phat sv'ah'a /",
    "T02TD2864E:200b-14": "gzugs 'di 'phags pa don yod zhags pa'i gso sbyong gi dus su nyi shu rtsa gcig brjod par bya'o //",
    "T02TD2864E:200b-15": "de'i cho ga ni dkar po'i phyogs kyi tshes brgyad la brtul zhugs kyis bsdams par gyur pas khyad par du bklag par bya ste /",
    "T02TD2864E:200b-16": "bcom ldan 'das don yod zhags pa la yang dag par mchod cing gsol ba gdab par bya'o //",
    "T02TD2864E:200b-17": "chu tshod la sogs kyi khongs su 'o ma dang /",
    "T02TD2864E:200b-18": "ka ra dang dkar gsum gyi zas bza' bar bya'o /",
    "T02TD2864E:200b-19": "nyal ba'i dus su ku sha bting ba la seng ge'i nyal thabs kyis mgo la bcom ldan 'das lhag par mos par bya ste /",
    "T02TD2864E:200b-20": "phyag byas /",
    "T02TD2864E:200b-21": "mchod par bya'o //",
    "T02TD2864E:200b-22": "tshes brgyad kyi tho rangs kha shin tu gtsang mar bkrus shing sngags kyis dag par gyur pa dang /",
    "T02TD2864E:200b-23": "rang gi snying gar zla ba'i dkyil 'khor la gnas pa'i hr'i: yig dkar po'i 'od zer gyi dra bas rang gi lus la sogs pa sna tshogs gsal bar byas nas /",
    "T02TD2864E:200b-24": "bcom ldan 'das 'khor dang bcas pa spyan drang par bya'o //",
    "T02TD2864E:201a-0": "aom a'a gatstsha a'a gatstsha bha ga w'an aa @201a * //",
    "T02TD2864E:201a-1": "mo gha b'a sha lo ki shva ra a'a: sngags 'dis phyi rol du ba lci la sogs pas byugs pa'i dkyil 'khor bdun po rnams su lhag par mos pas bzhugs par bya ste /",
    "T02TD2864E:201a-2": "re re la gzungs lan re bklag cing mchod par bya'o //",
    "T02TD2864E:201a-3": "mdun du chu'i bum pa bdun dang /",
    "T02TD2864E:201a-4": "'bras zan gyi kham phor bdun gzhag par bya'o //",
    "T02TD2864E:201a-5": "de'i rjes la ngag kun bsdams par gyur cing /",
    "T02TD2864E:201a-6": "dad pa brtan pa'i sems kyis ran por bklag par bya'o //",
    "T02TD2864E:201a-7": "de'i rjes la gzungs tsam po lan lnga'o //",
    "T02TD2864E:201a-8": "bdun pa la sngar rang bzhin du yongs su rdzogs pa nyid do //",
    "T02TD2864E:201a-9": "chu tshod bdun gyi khongs su dkar gsum gyi zas bza' bar bya'o //",
    "T02TD2864E:201a-10": "de ltar gnyis pa gung gi thun la yang ngo //",
    "T02TD2864E:201a-11": "de nas de bzhin du thun gsum pa la'o //",
    "T02TD2864E:201a-12": "de'i rjes la mchod par bdun po rnams kyis yang dag par mchod la /",
    "T02TD2864E:201a-13": "bskor bar bya zhing yan lag smad lngas phyag byas te bla na med pa yang dag par rdzogs pa'i byang chub tu bsod nams yongs su bsngo bar bya'o //",
    "T02TD2864E:201a-14": "tshes dgu la yang tshes bdun pa bzhin du thams cad byas la /",
    "T02TD2864E:201a-15": "gso sbyong gi brtul zhugs la rjes su yi rang ba dang bsod nams yongs su bsngo bar bya'o //",
    "T02TD2864E:201a-16": "tshig 'di yin te /",
    "T02TD2864E:201a-17": "'di bdag gis don yod zhags pa'i gso spyong gi brtul zhugs tshul khrims kyi sdom pa'i yi dam gyis sems kyi rgyan dang /",
    "T02TD2864E:201a-18": "sems kyi yo byad dang /",
    "T02TD2864E:201a-19": "rnal 'byor gyi tshogs dang /",
    "T02TD2864E:201a-20": "sems can thams cad kyi don du bla na med pa'i sangs rgyas nyid thob par gyur cig ces bya bas mchod pa gshegs su gsol te /",
    "T02TD2864E:201a-21": "chu tshod bdun gyi nang khongs su dkar gsum gyi zas bza' bar bye'o //",
    "T02TD2864E:201a-22": "khyad par ni tshes bdun pa bzhin no //",
    "T02TD2864E:201a-23": "'phags pa don yod zhags pa'i gso sbyong gi cho ga'i man ngag / kha che'i pandi ta chen po sh'akya shr'i bha dras mdzad pa rdzogs so /",
    "T02TD2864E:201a-25": "// / bod kyi lo ts'a ba dge slong rab mchog dpal bzang pos bsgyur ba'o//"
}