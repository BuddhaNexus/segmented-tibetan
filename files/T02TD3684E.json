{
    "T02TD3684E:314a-0": "@314a # // rgya gar skad du /",
    "T02TD3684E:314a-1": "t'a ra s'a dha nam n'a ma /",
    "T02TD3684E:314a-2": "bod skad du /",
    "T02TD3684E:314a-3": "sgrol ma'i sgrub thabs zhes bya ba /",
    "T02TD3684E:314a-4": "rje btsun ma sgrol ma la phyag 'tshal lo //",
    "T02TD3684E:314a-5": "de la dang por 'di bsgrub par 'dod pa'i rnal 'byor pas /",
    "T02TD3684E:314a-6": "dben pa'i gnas su stan bde ba la 'dug ste /",
    "T02TD3684E:314a-7": "mchod pa'i rnam pa tshad med pa bsham zhing /",
    "T02TD3684E:314a-8": "gtor ma gcig kyang bshams la /",
    "T02TD3684E:314a-9": "aom a'a:h'um zhes byin gyis brlabs /",
    "T02TD3684E:314a-10": "aom aa k'a ro mu kham sarbba dharm'a n'am a'adya nutpanna tv'at aom a'a:h'um phat sv'ah'a /",
    "T02TD3684E:314a-11": "zhes brjod la btang ngo //",
    "T02TD3684E:314a-12": "de nas rang nyid sgrol mar mos par byas la /",
    "T02TD3684E:314a-13": "de'i snying gar padma sna tshogs su yod pa /",
    "T02TD3684E:314a-14": "dbus kyi lte ba la aa las zla ba la t'am ljang gu /",
    "T02TD3684E:314a-15": "de'i 'od kyis rang bzhin gyi gnas nas rdo rje'i sgrol ma mdun gyi nam mkhar spyan drangs la /",
    "T02TD3684E:314a-16": "phyag 'tshal /",
    "T02TD3684E:314a-17": "yon chab dbul /",
    "T02TD3684E:314a-18": "de nas me tog la sogs pa lnga dbul /",
    "T02TD3684E:314a-19": "sdig pa bshags /",
    "T02TD3684E:314a-20": "rjes su yi rang ba dang bsngo ba bya gsum la skyabs su 'gro /",
    "T02TD3684E:314a-21": "de nas bdag rje btsun ma sgrol ma dang mi 'bral bar gyur cig par bsam /",
    "T02TD3684E:314a-22": "de nas slar gshegs su gsol /",
    "T02TD3684E:314a-23": "sems can gyi don bya snyam pa'i byams pa /",
    "T02TD3684E:314a-24": "'khor ba nas sems can rang rang gi sdug bsngal yod pa la snying rje bsgom /",
    "T02TD3684E:314a-25": "de rnams sdug bsngal las thar nas sangs rgyas kyi bar la dga' ba bsgom /",
    "T02TD3684E:314b-0": "de yang sems can de dag kun @314b stong pa dang rang bzhin med par btang snyoms bsgom /",
    "T02TD3684E:314b-1": "de nas aom sh'u n+ya t'a dzny'a na badzra sva bh'a ba a'atma ko&amp; ham /",
    "T02TD3684E:314b-2": "zhes mi rtog pa cig bsgom /",
    "T02TD3684E:314b-3": "de nas rtog pa 'phro ba 'am bying na stong pa mi rtog pa'i ngang las /",
    "T02TD3684E:314b-4": "pam las sna tshogs padma de'i lte ba la aa las zla ba de'i steng du t'am ljang gu de las autpal /",
    "T02TD3684E:314b-5": "de ltar autpal t'am gis mtshan pa yongs su gyur pa las bdag nyid sgrol ma sku mdog ljang gu padma dang zla ba'i gdan la phyed krung gis skyil mo krung du bzhugs pa /",
    "T02TD3684E:314b-6": "zhabs g-yas brkyang ba /",
    "T02TD3684E:314b-7": "phyag g-yas mchog sbyin gyi phyag rgya /",
    "T02TD3684E:314b-8": "g-yon autpal snyan gyi thad kar bzung ba /",
    "T02TD3684E:314b-9": "dbu rgyan dang snyan cha dang mgul rgyan dang /",
    "T02TD3684E:314b-10": "phyag gdub dang /",
    "T02TD3684E:314b-11": "dpung rgyan dang /",
    "T02TD3684E:314b-12": "zhabs gdub dang /",
    "T02TD3684E:314b-13": "rin po ches brgyan pa /",
    "T02TD3684E:314b-14": "bag tsam g-yas su 'gying ba 'od zer sngo ljang dang bcas par bsgoms la /",
    "T02TD3684E:314b-15": "thugs ka'i t'am las 'od zer 'phros te ye shes kyi sgrol ma spyan drangs lam du bzhugs pa la sngar bstan pa'i mchod pa rnams yid kyis phul /",
    "T02TD3684E:314b-16": "de nas bdag la gzhug / yang t'am gi 'od kyis phyogs bcu'i sangs rgyas dang /",
    "T02TD3684E:314b-17": "byang chub sems dpa' thams cad spyan drangs /",
    "T02TD3684E:314b-18": "mdun gyi nam mkha' la bzhugs su gsol la ;",
    "T02TD3684E:314b-19": "sngar gyi mchod pa yid kyis phul la /",
    "T02TD3684E:314b-20": "de rnams bdag la dbang stsol cig par bsgom /",
    "T02TD3684E:314b-21": "de yang bum pa lnga bcud dang bcas pa lha mo lngas dbang bskur nas /",
    "T02TD3684E:314b-22": "bum pa'i chu de mar blugs pas sgrib pa byang /",
    "T02TD3684E:314b-23": "yar 'khyil bas spyi bor don yod grub pa bzhugs par bsam /",
    "T02TD3684E:314b-24": "de nas mi rtog pa cung zad bsgom /",
    "T02TD3684E:314b-25": "shes pa 'phro ba'am bying ba na lha'i sku rim gyis bsam /",
    "T02TD3684E:314b-26": "de nas snying padma 'dab ma brgyad la /",
    "T02TD3684E:314b-27": "dbus kyi zla ba la aom /",
    "T02TD3684E:314b-28": "shar gyi 'dab ma la t'a /",
    "T02TD3684E:314b-29": "lho'i 'dab ma la re /",
    "T02TD3684E:314b-30": "nub kyi 'dab ma la tut /",
    "T02TD3684E:314b-31": "byang gi 'dab ma la t'a /",
    "T02TD3684E:314b-32": "byang shar du re /",
    "T02TD3684E:314b-33": "shar lhor tu /",
    "T02TD3684E:314b-34": "lho nub tu re /",
    "T02TD3684E:314b-35": "nub byang du sv'a h'a bkod la rim pas bzlas so //",
    "T02TD3684E:314b-36": "lag pa autpa la'i phreng ba bgrang ngo //",
    "T02TD3684E:314b-37": "brgya'am stong bzlas la 'phro gcod tsam na /",
    "T02TD3684E:314b-38": "ye shes pa nam mkha' la bton la /",
    "T02TD3684E:314b-39": "bdag thal mo sbyar la /",
    "T02TD3684E:315a-0": "bdag gi dge ba'i rtsa ba @315a * //",
    "T02TD3684E:315a-1": "'dis bdag mngon par rdzogs par sangs rgyas nas /",
    "T02TD3684E:315a-2": "sems can thams cad kyi don byed par gyur cig / bdag sangs rgyas ma thob par la theg pa chen po'i chos spyod cing /",
    "T02TD3684E:315a-3": "sems can gyi don byed par gyur cig ces brjod la /",
    "T02TD3684E:315a-4": "gshegs su gsal lo //",
    "T02TD3684E:315a-5": "sgrol ma'i sgrub thabs dha byang chub sems dpa'i zhal snga nas mdzad pa rdzogs so /",
    "T02TD3684E:315a-7": "// / pandi ta ta th'a ga ta rakshi ta dang /",
    "T02TD3684E:315a-8": "bod kyi lo ts'a ba rin chen grags pas bsgyur ba'o//"
}