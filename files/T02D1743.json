{
    "T02D1743:108b-0": "@108b * // sgrol ma'i man ngag me long dangs pa zhes bya ba bzhugs /",
    "T02D1743:108b-2": "# // rje btsun sgrol ma thugs rje sgrol //",
    "T02D1743:108b-3": "dngos grub sgrol ma gus btud de //",
    "T02D1743:108b-4": "phyag 'tshal skyabs 'gro byin gyis rlobs //",
    "T02D1743:108b-5": "bla ma rnams la phyag 'tshal lo //",
    "T02D1743:108b-6": "rje btsun sgrol ma dngos grub bla na med pa'i",
    "T02D1743:108b-7": "gsang ba ltar bsgrub pa'i sgrub thabs kyi man ngag",
    "T02D1743:108b-8": "me tog gi phreng ba lta bu ni /",
    "T02D1743:108b-9": "'dir chos 'di la mos shing gus pas skye ba",
    "T02D1743:108b-10": "'di nyid la sgrol ma'i go 'phang thob par 'dod",
    "T02D1743:109a-0": "@109a * // pas ;",
    "T02D1743:109a-1": "rgyu bzhi ste 'khor ba la gshed mar mthong ba dang /",
    "T02D1743:109a-2": "zas nor la dug tu mthong ba dang /",
    "T02D1743:109a-3": "'khor ba'i las 'bras bu ngan song gsum du mthong ba dang /",
    "T02D1743:109a-4": "byas pa don med cing 'bral zhing mi rtag par shes pa dang /",
    "T02D1743:109a-5": "sangs rgyas kyi chos 'dod pa tshad pas gdungs pa",
    "T02D1743:109a-6": "chu 'dod pa lta bu brtson 'grus can de las",
    "T02D1743:109a-7": "'byung gi / gzhan lam yin pas kun la spel",
    "T02D1743:109a-8": "zhing rang gi dam tshig nyams shing dngos grub ring",
    "T02D1743:109a-9": "la don med par 'gyur ro //",
    "T02D1743:109a-10": "de yang sdom pa gsum gyi lung sgrub thabs ji lta ba bzhin du byas la /",
    "T02D1743:109a-11": "lam du blangs nas sangs rgyas sgrol ma thob par 'dod pa la don gsum ste /",
    "T02D1743:109a-12": "bskyed pa'i rim pa thun mong ma yin pa'i tshogs lam dang /",
    "T02D1743:109a-13": "rdzogs pa'i rim pa thun mong ma yin pa ye shes kyi lam dang /",
    "T02D1743:109a-14": "gzhan ma dad pa bzlog pa las tshogs yid bzhin gyi nor bu lta bu dang gsum mo //",
    "T02D1743:109a-15": "sgrub thabs bzhin bskyed rim rdzogs nas rang gi thugs",
    "T02D1743:109a-16": "ka'i nyi zla'i steng du t'am ljang sngon mtha' mar",
    "T02D1743:109a-17": "dpa' mo 'bru lnga'i 'od zer kha dog lnga'i 'od",
    "T02D1743:109a-18": "kyi 'ja' tshon ltar bsams nas sngags bzlas te /",
    "T02D1743:109a-19": "dmigs pa de la gtad pas 'od 'phros te /",
    "T02D1743:109a-20": "'gro ba lnga'i rgyud sbyangs pa dang /",
    "T02D1743:109a-21": "rang gi dug lnga sbyangs bsregs te /",
    "T02D1743:109a-22": "'gro ba drug gi sa bon ye shes lnga'i 'od",
    "T02D1743:109a-23": "kyis bsregs pas sems can gyi don tha mi dad",
    "T02D1743:109a-24": "pa'o // slar 'dus pa las /",
    "T02D1743:109a-25": "rang gi phung po lnga rdo rje sgrol ma dang /",
    "T02D1743:109a-26": "'khor lo sgrol ma dang /",
    "T02D1743:109a-27": "rin chen sgrol ma dang /",
    "T02D1743:109a-28": "padma sgrol ma dang /",
    "T02D1743:109a-29": "las kyi sgrol mar gyur pa dang /",
    "T02D1743:109a-30": "snang la rang bzhin med pa dang /",
    "T02D1743:109a-31": "gsal la 'dzin pa med pa bsgom /",
    "T02D1743:109a-32": "thun bzhi'i sbyor bas bya'o //",
    "T02D1743:109a-33": "de'i grogs gtor ma dang /",
    "T02D1743:109a-34": "mchod pa dang /",
    "T02D1743:109a-35": "bskor ba dang /",
    "T02D1743:109a-36": "mandala dang /",
    "T02D1743:109a-37": "bstod pa dang /",
    "T02D1743:109a-38": "gzungs dang s'atstsha gdab pa la sogs pas bskangs te /",
    "T02D1743:109a-39": "bskyed rim nang du bslang ba'o //",
    "T02D1743:109a-40": "rdzogs pa'i rim pa bsgom pa la don bzhi ste /",
    "T02D1743:109a-41": "sna tshogs lam khyer dang /",
    "T02D1743:109a-42": "nyi ma lam khyer dang /",
    "T02D1743:109a-43": "nam mkha' lam khyer ro //",
    "T02D1743:109a-44": "sna tshogs ni rgya che ste /",
    "T02D1743:109a-45": "skar ma ltar snang ba sna tshogs 'di /",
    "T02D1743:109b-0": "gzung ba'i yul chags sdang gnyis la brten @109b nas ;",
    "T02D1743:109b-1": "ngan song gi sdug bsngal myong bar byed pas /",
    "T02D1743:109b-2": "de zil gyis mnan pa ni chos thams cad sgyu ma lta bur shes par bya'o //",
    "T02D1743:109b-3": "mya ngan las 'das pa'i chos kyang rmi lam lta bur shes par bya /",
    "T02D1743:109b-4": "de las ches lhag pa'i chos gcig yod na'ang sgyu",
    "T02D1743:109b-5": "ma lta bu rmi lam lta bur shes par bya'o",
    "T02D1743:109b-6": "/ dngos por rang brgyud pa'i zhen pa log ste /",
    "T02D1743:109b-7": "sgyu mar shes pas gzung bas stong zhing 'dzin pas dben pa thabs lha'i rnal 'byor dang /",
    "T02D1743:109b-8": "shes rab stong pa de rgyu stong pa dbyer med",
    "T02D1743:109b-9": "pa lam yin par rgyal ba'i bka' las gsungs so",
    "T02D1743:109b-10": "// de bas na lha'i lus sgyu ma lta bu dang /",
    "T02D1743:109b-11": "ngag sngags 'brug sgra lta bu dang /",
    "T02D1743:109b-12": "sems ting nge 'dzin gsal ba nam mkha'i ngo bor 'das pa ni /",
    "T02D1743:109b-13": "rdzogs pa'i rim pa'i lam dang po'o //",
    "T02D1743:109b-14": "lam gnyis pa nyi ma ni /",
    "T02D1743:109b-15": "lus kyi sgrol ma bsgom ste /",
    "T02D1743:109b-16": "'byung ba rim par brtsegs la sgo phyi ma gnyis bcad la /",
    "T02D1743:109b-17": "bdag po nang du bsdad la khang pa dbus mar me sgron btang la gdugs kyi 'od phab la /",
    "T02D1743:109b-18": "lam po che nas 'thon te /",
    "T02D1743:109b-19": "yul bzhi ru gnas la /",
    "T02D1743:109b-20": "phyi rol thams cad la mi sprad par byas te /",
    "T02D1743:109b-21": "mar me rlung gis bskyod par byas la /",
    "T02D1743:109b-22": "rang gi dgos pa nor bu rin po che de",
    "T02D1743:109b-23": "la rkun mas mi khyer ba'i me la tsho la",
    "T02D1743:109b-24": "brtson par byas na dbul phongs par mi 'gyur ro",
    "T02D1743:109b-25": "// gsum pa thabs khyad par can gyi lam gyis sangs rgyas myur du thob par bya ba ni /",
    "T02D1743:109b-26": "mi'i bu mo shes rab sgrol ma bsten la bya ste /",
    "T02D1743:109b-27": "dbang po 'bring po rtog pa zil gyis mnan pa ni tshad dang ldan pa'i bu mo dang /",
    "T02D1743:109b-28": "dam tshig tu ldan pa gsang spyod kyi rten dang /",
    "T02D1743:109b-29": "b'a yu las su rung ba'i pho nyas steng 'og las thams cad bya ste /",
    "T02D1743:109b-30": "kun rdzob byang chub kyi sems skye chu bzhin phab nas /",
    "T02D1743:109b-31": "don dam dang gnyis su med pa'i sems rdzing bzhin du bskyil la /",
    "T02D1743:109b-32": "phyi nang gzung 'dzin sna tshogs thams cad skad cig",
    "T02D1743:109b-33": "ma ye shes kyi 'od du bsdus nas bde ba",
    "T02D1743:109b-34": "chen por bsgom / sgo lnga yul thams cad bzhir",
    "T02D1743:109b-35": "bsdus la de yang gcig gi ngo bor gsal ba",
    "T02D1743:109b-36": "thun dang thun mtshams su bcad la bsgom mo //",
    "T02D1743:109b-37": "dbang po rab kyi dbang du byas na nam mkha' lam khyer bsgom par bya ste /",
    "T02D1743:110a-0": "rten @110a * //",
    "T02D1743:110a-1": "med lam du 'jug pa ni nam mkha' rnam pa gsum ste /",
    "T02D1743:110a-2": "nang gi nam mkha' dang /",
    "T02D1743:110a-3": "phyi'i nam mkha' dang /",
    "T02D1743:110a-4": "bar snang gi nam mkha'o //",
    "T02D1743:110a-5": "nang gi nam mkha' la gnyis te /",
    "T02D1743:110a-6": "shes par bya ba la gsum dang /",
    "T02D1743:110a-7": "gzhag par bya ba la gsum mo //",
    "T02D1743:110a-8": "shes par bya ba gsum ni /",
    "T02D1743:110a-9": "phyi nang bcud kyis bsdus pa'i chos thams cad rang gi sems su shes par bya ba dang /",
    "T02D1743:110a-10": "sems nyid spros pa nye bar zhi ba dang /",
    "T02D1743:110a-11": "de bde chen zung 'jug 'od gsal ba'o //",
    "T02D1743:110a-12": "gzhag par bya ba gsum ni /",
    "T02D1743:110a-13": "nang zab mo'i gtan tshigs gsum ste /",
    "T02D1743:110a-14": "bla ma dam pa'i gad mas ngag gis thog ma",
    "T02D1743:110a-15": "bar gsum dbyibs dang kha dog ngos bzung rten brtsam",
    "T02D1743:110a-16": "pa la sogs pa dang /",
    "T02D1743:110a-17": "zab mo dbang gi dus dang /",
    "T02D1743:110a-18": "snang stong dbyer med kyi mtshams ni gnyug ma'i sgrol ma ste /",
    "T02D1743:110a-19": "'khor ba las sgrol ba'i sgrol ma'o //",
    "T02D1743:110a-20": "phyi'i nam mkha' la bzhi ste /",
    "T02D1743:110a-21": "dpe don la bsre ba dang /",
    "T02D1743:110a-22": "don dpe la bstim pa dang /",
    "T02D1743:110a-23": "de gnyis dbyer med du gnas la gnas pa dang /",
    "T02D1743:110a-24": "nyid gsum gcig tu go bar bya ba'o //",
    "T02D1743:110a-25": "bar snang gi nam mkha' la drug ste /",
    "T02D1743:110a-26": "bems po'i sna rtse dang /",
    "T02D1743:110a-27": "'od kyi sna rtse dang /",
    "T02D1743:110a-28": "dran pa'i sna rtse dang /",
    "T02D1743:110a-29": "dus kyi sna rtse dang ;",
    "T02D1743:110a-30": "dbyibs kyi sna rtse dang /",
    "T02D1743:110a-31": "myong ba'i sna rtse dang /",
    "T02D1743:110a-32": "thun du bcad la bsgom pa'o //",
    "T02D1743:110a-33": "de dag la 'bad pas bskyed pa'i rim pa brtan zhing zhal mthong ba dang /",
    "T02D1743:110a-34": "snang rtags thams cad sgyu mar myong ba dang /",
    "T02D1743:110a-35": "ngo bo ma skyes pa'i chos la mi skye ba'i",
    "T02D1743:110a-36": "chos la bzod pa thob nas mthong ba dag nas",
    "T02D1743:110a-37": "sa dang lam la 'jug ste mthar phyin par 'gyur",
    "T02D1743:110a-38": "ro // da ni gsum pa las kyi tshogs kyi",
    "T02D1743:110a-39": "sangs rgyas dang byang chub sems dpa'i spyod pas 'gro",
    "T02D1743:110a-40": "ba ma dad pa dad par bya ba dang /",
    "T02D1743:110a-41": "dad pa phyir mi ldog par bya ba dang /",
    "T02D1743:110a-42": "skye bo ngan pa bstan pa la sdang ba tshar",
    "T02D1743:110a-43": "gcad par bya ba'i phyir phan gdags par tshar gcad",
    "T02D1743:110a-44": "par bya ste / rgyal ba'i bka' dang bla ma'i gdams ngag gi rjes su 'brang ste /",
    "T02D1743:110a-45": "snod dang mi mtshungs pa rnams la bstan pa na rang ngan song du 'gro ste /",
    "T02D1743:110a-46": "sngon gyi pandi ta rnams song ba'i gtam rgyud las shes par bya'o //",
    "T02D1743:110b-0": "mtshams med pa byed pa'i skye bo @110b bla ma dang chos kyi bar chad byed pa de /",
    "T02D1743:110b-1": "kha sbyor dbye bar 'dod na /",
    "T02D1743:110b-2": "bdag rje btsun ma'i bskyed rim brtan pa dang /",
    "T02D1743:110b-3": "thugs ka'i 'khor lo 'bum tsho drug 'thon pas de",
    "T02D1743:110b-4": "shes rab dang ni dus kyi gnad dang sbyar ba",
    "T02D1743:110b-5": "ste / rje btsun ma 'byung ba lnga'i lha mo",
    "T02D1743:110b-6": "des yang me lha gtam gyi ngo bor rgyu ba",
    "T02D1743:110b-7": "na khro mo chen mo'i dbyibs kyis 'od kyi gri",
    "T02D1743:110b-8": "gug gis snying nas dral /",
    "T02D1743:110b-9": "sngags la che ge mo aa mu kam m'a ra zhes pa ni gnyis zhes bya'o //",
    "T02D1743:110b-10": "bkug ste ka p'a lar bcug ste /",
    "T02D1743:110b-11": "ral gris gtu bsal kho'i srog rlung gi don snying lnga srog rtsa nas drangs nas /",
    "T02D1743:110b-12": "khro mo'i zhal du gsol te /",
    "T02D1743:110b-13": "sha zos khrag rngubs rus pa 'chos /",
    "T02D1743:110b-14": "shes pa rlung la bstims pa te lha mo'i thugs nam mkha' stong par phyal gyis gtong ste /",
    "T02D1743:110b-15": "nam phyed na brgya'am stong du bya /",
    "T02D1743:110b-16": "nyin phyed dang tho rangs su byas na bsgrub bya lus sems kha sbyar phyed par 'gyur ro //",
    "T02D1743:110b-17": "da ni 'dod pa'i yon tan lnga sde bza' ba dang btung ba dang /",
    "T02D1743:110b-18": "dri zhim pa dang /",
    "T02D1743:110b-19": "gos dang /",
    "T02D1743:110b-20": "yul dang /",
    "T02D1743:110b-21": "mi yid du 'ong ba dang /",
    "T02D1743:110b-22": "dgra thams cad dbang du rang ji lta bar bsgrub pa ni /",
    "T02D1743:110b-23": "yid bzhin nor rnyed pa lta bu ste /",
    "T02D1743:110b-24": "rnal 'byor pa chos kyi bar chad 'tsho bas mi 'byung ba ni /",
    "T02D1743:110b-25": "sngar bstan pa lta bu thugs ka nas nyi zla'i",
    "T02D1743:110b-26": "steng na 'od zer lnga'i 'khor lo gnas pa las",
    "T02D1743:110b-27": "/ 'od zer lnga 'phros te rang gar 'dod pa'i",
    "T02D1743:110b-28": "rang gi ka p'a la dum bu gcig pa mdzes",
    "T02D1743:110b-29": "shing rgya che ba'i nang du 'ong bar bsams te",
    "T02D1743:110b-30": "/ / thams cad rang gis siddhi h'um zhes 'ongs",
    "T02D1743:110b-31": "par bsam pa tsam gyis rgyal po'i bsod nams tsam",
    "T02D1743:110b-32": "yang 'byung bar 'gyur ro //",
    "T02D1743:110b-33": "de bas na yid du 'ong ba thams cad la zhes bya ba'o //",
    "T02D1743:110b-34": "de gang gis 'grub na lha gsal ba dang /",
    "T02D1743:110b-35": "ngag brtan pas te bzlas pas 'grub pa dang /",
    "T02D1743:110b-36": "dus kyi gnad la ngal so nus pa nges so //",
    "T02D1743:110b-37": "da ni rnal 'byor ba 'jigs pa chen po brgyad dang /",
    "T02D1743:110b-38": "mi rgod ma rungs pa bcing zhing bzlog par bya ste /",
    "T02D1743:110b-39": "dben par bag yangs su rgyu ba ni /",
    "T02D1743:110b-40": "bdag gang yang rung ba'i lam du rgyu ba'i dus",
    "T02D1743:110b-41": "su gom pa 'bor khar rje btsun sgrol ma yid",
    "T02D1743:110b-42": "la dran par wal gyis bya ba dang /",
    "T02D1743:110b-43": "g-yas pa'i rogs po spangs la /",
    "T02D1743:111a-0": "de ma yin pa'i rogs kyi thad @111a * //",
    "T02D1743:111a-1": "kar ;",
    "T02D1743:111a-2": "spyi gtsug autpala'i phyag rgya bcings la /",
    "T02D1743:111a-3": "yi dam gyi gsol ba gdab /",
    "T02D1743:111a-4": "gos kyi gsham gyi sna la nang gi yi ge",
    "T02D1743:111a-5": "pam las padma'i steng du t'am ljang sngon bsams la",
    "T02D1743:111a-6": "/ de'i 'od kyis 'jigs pa brgyad gang 'od du",
    "T02D1743:111a-7": "nye ba de gos de'i gos khud du hri la",
    "T02D1743:111a-8": "/ gyis dril la / rgyu ba gnyis ka bcad la /",
    "T02D1743:111a-9": "bsgrub bya mtshams tshun chad phyag mtshan rus phreng gis",
    "T02D1743:111a-10": "bcad de 'gul mi shes par byas nas lam gyi",
    "T02D1743:111a-11": "sa tshums cig gtums la sngags bdun nam nyi shu",
    "T02D1743:111a-12": "rtsa gcig brjod de //",
    "T02D1743:111a-13": "mdud pa dmar po bcings la sngags aa mu kam b'a sham ma n'a ya sv'ah'a /",
    "T02D1743:111a-14": "rnams re 'jog ma yin par dus gcig tu bya ba'i man ngag go //",
    "T02D1743:111a-15": "'jigs pa las thar nas mdud pa ma bkrol na sdig pa che'o //",
    "T02D1743:111a-16": "rten 'brel de rnams tshad na the tshom med do //",
    "T02D1743:111a-17": "da ni shes rab blo 'phel bsgrub par bya ste /",
    "T02D1743:111a-18": "yang sngar bstan pa'i rnal 'byor dang ldan pas /",
    "T02D1743:111a-19": "chos kyi shes bya thams cad la thogs pa med par bya ba ni /",
    "T02D1743:111a-20": "tshes gcig nas bzung nas tsandra rul pa'i bar du bsgrub par bya ste /",
    "T02D1743:111a-21": "zhag lngar chu gtsang la sngags btab ste tho rangs dus kyi gnad la sbyar te btung ngo //",
    "T02D1743:111a-22": "de nas zhag lngar dkar gsum la btab ste dus gsum du btung ngo //",
    "T02D1743:111a-23": "de nas zhag lngar skyur rtsi gzhan gyis ma 'bags",
    "T02D1743:111a-24": "pa la sngags btab la btung ste de'i sngags ni",
    "T02D1743:111a-25": "'di'o // aom pradzny'a pushtim ku ru sv'ah'a /",
    "T02D1743:111a-26": "zhes mthar rten gyis bzlas te tho rangs 'thungs na 'grub po //",
    "T02D1743:111a-27": "nam re la shlo ka sum stong zin no //",
    "T02D1743:111a-28": "gal te ma grub na yon tan la sogs pa",
    "T02D1743:111a-29": "ste sngar bstan pa ltar bsnyen pa grub nas rang",
    "T02D1743:111a-30": "ji ltar 'dod pa bzhin du 'dod pa thams cad",
    "T02D1743:111a-31": "bsgrubs nas / rten lha mo byin rlabs ldan pa la g-yon pa'i sa dang /",
    "T02D1743:111a-32": "me'i dus mchod pa dang gtor mas mnyes par byas la /",
    "T02D1743:111a-33": "bstod pa dang gsol ba btab ste /",
    "T02D1743:111a-34": "de ma t'a re ae ka dz'a ti ma ni siddhi hum zhes pas 'grub po //",
    "T02D1743:111a-35": "shel chu shel gyi sbyor ba bzhin no //",
    "T02D1743:111a-36": "gzhan yang 'gro ba thams cad dbang du bsdu bar 'dod na /",
    "T02D1743:111a-37": "sngags 'di mthar rten bya ste /",
    "T02D1743:111a-38": "na mo bha ga te aushn'i sha sa dha re dha ra na tri ye sv'ah'a /",
    "T02D1743:111a-39": "gi wam la lan brgya rtsa brgyad bsngags nas dpral",
    "T02D1743:111b-0": "bar thig le byas na gang la @111b bltas pa",
    "T02D1743:111b-1": "de dga' bar 'gyur ro //",
    "T02D1743:111b-2": "mig rdzas la lan brgya rtsa brgyad bsngags te mig",
    "T02D1743:111b-3": "la bskus na gang 'phrad pa de dga' bar 'gyur",
    "T02D1743:111b-4": "ro // chu khyor gang la sngags lan bdun bzlas",
    "T02D1743:111b-5": "te 'thungs na ma bslangs bar zas rnyed par 'gyur",
    "T02D1743:111b-6": "ro // ro // tshogs kyi nang du 'gro na",
    "T02D1743:111b-7": "rang gi gos kyi mtha' ma nas lag pa g-yon",
    "T02D1743:111b-8": "pas bzung la nyi shu rtsa gcig bzlas te phyin",
    "T02D1743:111b-9": "na tshig btsan zhing bden par 'gyur ro //",
    "T02D1743:111b-10": "shags 'debs na lan thebs shing mi 'da' bar 'gyur ro //",
    "T02D1743:111b-11": "lam du 'gro na dus dang sbyar na don thams cad 'grub par 'gyur ro //",
    "T02D1743:111b-12": "gzungs ring rtag tu bzlas na bdud dang nag po'i",
    "T02D1743:111b-13": "phyogs kyis mi tshugs shing dgra dang bgegs kyis mi",
    "T02D1743:111b-14": "thub par 'gyur ro //",
    "T02D1743:111b-15": "gzhan yang phan yon dang phan yon gyis nyams su",
    "T02D1743:111b-16": "blang ba'i man ngag bla ma dam pa rnams las",
    "T02D1743:111b-17": "ji ltar shes par bya'o //",
    "T02D1743:111b-18": "las tshogs pa'o //",
    "T02D1743:111b-19": "sangs rgyas kun gyi thugs rje nyer bsdus pa //",
    "T02D1743:111b-20": "rje btsun sgrol ma dran pas 'dod sgrub ma //",
    "T02D1743:111b-21": "de yi sgrub thabs dka' 'grel man ngag nyams su blang thabs mdzub tshugs 'dis //",
    "T02D1743:111b-22": "mun pa bsal nas 'gro ba'i don bkod bdag gis",
    "T02D1743:111b-23": "rlob par shog / rje btsun ma sgrol ma'i man",
    "T02D1743:111b-24": "ngag me long dangs pa zhes bya ba rdzogs so",
    "T02D1743:111b-27": "/ // / bems po'i sna rtse dang /",
    "T02D1743:111b-28": "'od kyi dang /",
    "T02D1743:111b-29": "dran pa'i dang /",
    "T02D1743:111b-30": "dus kyi dang /",
    "T02D1743:111b-31": "dbyibs kyi dang /",
    "T02D1743:111b-32": "myong ba'i sna rtse'o //",
    "T02D1743:111b-33": "rtag pa'i badzra nas brgyud pa'i dngos grub brtan gzigs kyi rgyud skor 'di /",
    "T02D1743:111b-34": "rma dang ba ri gnyis kyi lugs //",
    "T02D1743:111b-35": "dharmm'a k'irti zhes bya bas //",
    "T02D1743:111b-36": "dpyal dang bla ma gus ston la //",
    "T02D1743:111b-37": "zhus pa rin chen lta bu 'di //"
}