{
    "T01TD1119E:67b-0": "@67b # // rgya gar skad du /",
    "T01TD1119E:67b-1": "ni ru pa ma sta bam /",
    "T01TD1119E:67b-2": "bod skad du /",
    "T01TD1119E:67b-3": "dpe med par bstod pa /",
    "T01TD1119E:67b-4": "'jam dpal gzhon nur gyur pa la phyag 'tshal lo //",
    "T01TD1119E:67b-5": "gang zhig lta bas phongs pa yi //",
    "T01TD1119E:67b-6": "'jig rten 'di la phan brtson khyod //",
    "T01TD1119E:67b-7": "dngos po med pa'i don rig pas //",
    "T01TD1119E:67b-8": "dpe med khyod la phyag 'tshal bstod //",
    "T01TD1119E:67b-9": "gang zhig khyod kyis cung zhig kyang //",
    "T01TD1119E:67b-10": "sangs rgyas spyan gyis ma gzigs pa //",
    "T01TD1119E:67b-11": "khyod kyis gzigs pa bla med de //",
    "T01TD1119E:67b-12": "de nyid don ni rig pa lags ;",
    "T01TD1119E:67b-13": "/ don dam pa yi yod pa nyid //",
    "T01TD1119E:67b-14": "rtogs dang rtogs bya mi mnga' zhing //",
    "T01TD1119E:67b-15": "ae ma'o mchog tu rtogs dka' ba'i //",
    "T01TD1119E:67b-16": "chos nyid sangs rgyas rnams kyis rtogs //",
    "T01TD1119E:67b-17": "khyod kyis cung zhig ma bskyed cing //",
    "T01TD1119E:67b-18": "chos rnams bkag pa'ang ma lags la //",
    "T01TD1119E:67b-19": "mnyam pa nyid kyi lta ba yis //",
    "T01TD1119E:67b-20": "bla na med pa'i go 'phang brnyes //",
    "T01TD1119E:67b-21": "'khor ba spangs par gyur pa yis //",
    "T01TD1119E:67b-22": "mya ngan 'das khyod mi bzhed kyi //",
    "T01TD1119E:67b-23": "'khor ba ma dmigs pa nyid kyi //",
    "T01TD1119E:67b-24": "zhi de mgon po khyod kyis rtogs //",
    "T01TD1119E:67b-25": "khyod kyis kun nas nyon mongs dang //",
    "T01TD1119E:67b-26": "rnam byang ro gcig gyur rig pas //",
    "T01TD1119E:67b-27": "chos dbyings mngon par dbyer med pa //",
    "T01TD1119E:67b-28": "kun du rnam par dag par gyur //",
    "T01TD1119E:67b-29": "gtso bo khyod kyis 'ga' zhig tu //",
    "T01TD1119E:67b-30": "yi ge gcig kyang ma gsungs la //",
    "T01TD1119E:67b-31": "gdul bya'i 'gro ba ma lus pa //",
    "T01TD1119E:67b-32": "chos kyi char gyis tshim par mdzad //",
    "T01TD1119E:67b-33": "mkha' dang mnyam pa'i thugs mnga' khyod //",
    "T01TD1119E:67b-34": "phung po khams dang skye mched la //",
    "T01TD1119E:68a-0": "chags par gyur @68a * //",
    "T01TD1119E:68a-1": "pa mi mnga' bas //",
    "T01TD1119E:68a-2": "chos rnams kun la brten ma lags //",
    "T01TD1119E:68a-3": "mgon khyod sems can 'du shes kyis //",
    "T01TD1119E:68a-4": "'jug pa kun du mi mnga' yang //",
    "T01TD1119E:68a-5": "sdug bsngal gyur pa'i sems can la //",
    "T01TD1119E:68a-6": "snying rje'i bdag nyid gyur pa'ang khyod //",
    "T01TD1119E:68a-7": "bde dang sdug bsngal de bzhin du //",
    "T01TD1119E:68a-8": "rtag mi rtag sogs la gtso khyod //",
    "T01TD1119E:68a-9": "de lta'i rnam rtog sna tshogs kyis //",
    "T01TD1119E:68a-10": "thugs ni chags par gyur ma lags //",
    "T01TD1119E:68a-11": "chos rnams gang du 'ang 'gro 'ong med //",
    "T01TD1119E:68a-12": "de bzhin khyod kyis gshegs pa'ang lags //",
    "T01TD1119E:68a-13": "'ga' ru spungs pa ma mchis pa //",
    "T01TD1119E:68a-14": "de phyir don dam rig pa'ang lags //",
    "T01TD1119E:68a-15": "kun gyi rjes su zhugs gyur kyang //",
    "T01TD1119E:68a-16": "'ga' ru 'byung ba'ang ma lags la //",
    "T01TD1119E:68a-17": "skye dang chos dang sku rnams kyang //",
    "T01TD1119E:68a-18": "thub chen khyod kyi bsam mi khyab //",
    "T01TD1119E:68a-19": "gcig dang gzhan pa rnams spangs pa //",
    "T01TD1119E:68a-20": "brag ca lta bu'i 'gro ba rnams //",
    "T01TD1119E:68a-21": "'pho dang 'jig pa rnam spangs pa //",
    "T01TD1119E:68a-22": "smad pa med pa khyod kyis rtogs //",
    "T01TD1119E:68a-23": "rtag dang chad pa dang bral zhing //",
    "T01TD1119E:68a-24": "mtshan nyid mtshon bya rnam spangs par //",
    "T01TD1119E:68a-25": "gtso bos rmi lam sgyu tshogs bzhin //",
    "T01TD1119E:68a-26": "'khor ba nges par rtogs pa lags //",
    "T01TD1119E:68a-27": "bag chags gzhir gyur mthar thug pa'i //",
    "T01TD1119E:68a-28": "khyod kyis nyon mongs sdig pa spangs //",
    "T01TD1119E:68a-29": "nyon mongs nyid kyi rang bzhin yang //",
    "T01TD1119E:68a-30": "khyod kyis bdud rtsi nyid du bsgrubs //",
    "T01TD1119E:68a-31": "dpa' bo khyod kyis gzugs rnams kyis //",
    "T01TD1119E:68a-32": "mtshan ma med mthong gzugs med bzhin //",
    "T01TD1119E:68a-33": "mtshan gyis 'bar ba'i sku nyid kyang //",
    "T01TD1119E:68a-34": "gzugs su spyod yul nyid du mthong //",
    "T01TD1119E:68a-35": "gzugs su mthong bas mthong min yang //",
    "T01TD1119E:68a-36": "mthong ngo zhes ni rjod par byed //",
    "T01TD1119E:68a-37": "chos mthong bas ni shin tu mthong //",
    "T01TD1119E:68a-38": "chos nyid mthong ba ma yin no //",
    "T01TD1119E:68a-39": "khong stong khyod kyi sku la med //",
    "T01TD1119E:68a-40": "sha dang rus pa khrag med kyang //",
    "T01TD1119E:68a-41": "nam mkha'i dbang po'i gzhu bzhin du //",
    "T01TD1119E:68a-42": "khyod kyi sku ni ston par mdzad //",
    "T01TD1119E:68a-43": "sku la bsnyun med mi gtsang med //",
    "T01TD1119E:68a-44": "bkres dang skom pa 'byung med kyang //",
    "T01TD1119E:68a-45": "khyod ni 'jig rten rjes 'jug phyir //",
    "T01TD1119E:68a-46": "'jig rten spyod pa'ang ston par mdzad //",
    "T01TD1119E:68a-47": "las kyi sgrib pa'i skyon rnams ni //",
    "T01TD1119E:68a-48": "sdig med khyod kyis kun spangs kyang //",
    "T01TD1119E:68a-49": "khyod kyis sems can rjes gzung phyir //",
    "T01TD1119E:68a-50": "las spangs par yang rab tu bstan //",
    "T01TD1119E:68a-51": "chos kyi dbyings la dbyer med phyir //",
    "T01TD1119E:68b-0": "gtso bo theg @68b dbyer ma mchis kyang //",
    "T01TD1119E:68b-1": "khyod kyi theg pa gsum bstan pa //",
    "T01TD1119E:68b-2": "sems can gzhug pa'i ched du lags //",
    "T01TD1119E:68b-3": "rtag cing brten la zhi ba yi //",
    "T01TD1119E:68b-4": "chos kyi rang bzhin khyod kyi sku //",
    "T01TD1119E:68b-5": "rgyal bas gdul bya 'gro ba'i phyir //",
    "T01TD1119E:68b-6": "khyod nyid mya ngan 'das par bstan //",
    "T01TD1119E:68b-7": "grangs med 'jig rten khams rnams su //",
    "T01TD1119E:68b-8": "'das dang bltams dang mngon byang chub //",
    "T01TD1119E:68b-9": "'khor ba'ang thar par mos rnams kyi //",
    "T01TD1119E:68b-10": "khyod la gus rnams kyis yang mthong //",
    "T01TD1119E:68b-11": "mgon po sems pa mi mnga' zhing //",
    "T01TD1119E:68b-12": "rnam rtog g-ye ba mi mnga' yang //",
    "T01TD1119E:68b-13": "khyod nyid dang gis 'jig rten la //",
    "T01TD1119E:68b-14": "sangs rgyas mdzad pa'ang 'jug par 'gyur //",
    "T01TD1119E:68b-15": "de ltar bde gshegs yon tan tshad med bsam mi khyab //",
    "T01TD1119E:68b-16": "me tog gis brgyan pa las bsod nams gang thob par //",
    "T01TD1119E:68b-17": "gyur pa 'di ni sems can ma lus pa 'di dag / mchog tu rtogs dka' thub pa'i chos kyi snod gyur cig / dpe med par bstod pa slob dpon 'phags pa klu sgrub kyis mdzad pa rdzogs so /",
    "T01TD1119E:68b-19": "// / rgya gar gyi mkhan po krishna pandi ta dang /",
    "T01TD1119E:68b-20": "lo ts'a ba dge slong tshul khrims rgyal bas bsgyur ba'o//"
}