{
    "K10D0278_H0280:127a-0": "@127a / /rgya gar skad du /",
    "K10D0278_H0280:127a-1": "a'arya mam ga la aashta kam n'a ma ma h'a y'a na s'u tra /",
    "K10D0278_H0280:127a-2": "bod skad du /",
    "K10D0278_H0280:127b-0": "'phags pa @127b bkra shis brgyad pa zhes bya ba theg pa chen po'i mdo /",
    "K10D0278_H0280:127b-1": "sangs rgyas dang /",
    "K10D0278_H0280:127b-2": "byang chub sems dpa' thams cad la phyag 'tshal lo //",
    "K10D0278_H0280:127b-3": "'di skad bdag gis thos pa dus gcig na /",
    "K10D0278_H0280:127b-4": "bcom ldan 'das yangs pa na aa mra srung ba'i tshal na bzhugs so //",
    "K10D0278_H0280:127b-5": "de nas li tsa b'i'i bu rtsal rab bcom ldan 'das ga la ba der song ste phyin nas /",
    "K10D0278_H0280:127b-6": "bcom ldan 'das kyis zhabs la mgo bos phyag btsal te /",
    "K10D0278_H0280:127b-7": "bcom ldan 'das la 'di skad ces gsol to //",
    "K10D0278_H0280:127b-8": "bcom ldan 'das /",
    "K10D0278_H0280:127b-9": "de bzhin gshegs pa dgra bcom pa yang dag par",
    "K10D0278_H0280:127b-10": "rdzogs pa'i sangs rgyas gang la la sngon gyi smon",
    "K10D0278_H0280:127b-11": "lam phun sum tshogs pa dag bzhugs pa /",
    "K10D0278_H0280:127b-12": "bcom ldan 'das /",
    "K10D0278_H0280:127b-13": "gang dag thos na bdag gis spyi bos bkur zhing gang dag bdag gis spyi bos bkur bas mi'am /",
    "K10D0278_H0280:127b-14": "mi ma lags pa las 'jigs pa'am /",
    "K10D0278_H0280:127b-15": "gtse ba 'byung bar mi 'gyur ba dang /",
    "K10D0278_H0280:127b-16": "bcom ldan 'das /",
    "K10D0278_H0280:127b-17": "bdag rgyal po'i pho brang du mchis te /",
    "K10D0278_H0280:127b-18": "smra brjod pa na ci nas gang gis kyang smra",
    "K10D0278_H0280:127b-19": "ba la zlog pa mi bgyid cing zil gyis mi",
    "K10D0278_H0280:127b-20": "non pa dang / mtshan de dag nyid bdag 'dzin",
    "K10D0278_H0280:127b-21": "na gnyid kyis log na'ang sdig pa'i rmi lam rmi",
    "K10D0278_H0280:127b-22": "bar mi 'gyur ba dang /",
    "K10D0278_H0280:127b-23": "bdag mtshon cha gzas pa'i g-yul gyi nang du zhugs",
    "K10D0278_H0280:127b-24": "na'ang lus la mtshon cha rnams phog par mi 'gyur",
    "K10D0278_H0280:127b-25": "la / de las bde bar thar par yang 'gyur",
    "K10D0278_H0280:127b-26": "ba de dag bcom ldan 'das de bzhin gshegs pa",
    "K10D0278_H0280:128a-0": "dgra bcom pa @128a *//",
    "K10D0278_H0280:128a-1": "yang dag par rdzogs pa'i sangs rgyas kyis yongs su bstan du gsol //",
    "K10D0278_H0280:128a-2": "de skad ces gsol nas /",
    "K10D0278_H0280:128a-3": "bcom ldan 'das kyis li tsa b'i'i bu rtsal rab la 'di skad ces bka' stsal to //",
    "K10D0278_H0280:128a-4": "rtsal rab /",
    "K10D0278_H0280:128a-5": "shar phyogs na 'jig rten gyi khams grags ldan zhes bya ba yod de /",
    "K10D0278_H0280:128a-6": "de na de bzhin gshegs pa dgra bcom pa yang",
    "K10D0278_H0280:128a-7": "dag par rdzogs pa'i sangs rgyas sgron ma'i rgyal po",
    "K10D0278_H0280:128a-8": "zhes bya ba bzhugs so //",
    "K10D0278_H0280:128a-9": "rtsal rab /",
    "K10D0278_H0280:128a-10": "shar phyogs na 'jig rten gyi khams skyo ba med pa zhes bya ba yod de /",
    "K10D0278_H0280:128a-11": "de na de bzhin gshegs pa dgra bcom pa yang",
    "K10D0278_H0280:128a-12": "dag par rdzogs pa'i sangs rgyas rtsal brtan don grub",
    "K10D0278_H0280:128a-13": "dgongs pa zhes bya ba bzhugs so //",
    "K10D0278_H0280:128a-14": "rtsal rab /",
    "K10D0278_H0280:128a-15": "shar phyogs na 'jig rten gyi khams bde ldan zhes bya ba yod de /",
    "K10D0278_H0280:128a-16": "de na de bzhin gshegs pa dgra bcom pa yang",
    "K10D0278_H0280:128a-17": "dag par rdzogs pa'i sangs rgyas kun la dgongs pa",
    "K10D0278_H0280:128a-18": "rgya cher grags pa can zhes bya ba bzhugs so",
    "K10D0278_H0280:128a-19": "// rtsal rab /",
    "K10D0278_H0280:128a-20": "shar phyogs na 'jig rten gyi khams bgegs med pa zhes bya ba yod de /",
    "K10D0278_H0280:128a-21": "de na de bzhin gshegs pa dgra bcom pa yang",
    "K10D0278_H0280:128a-22": "dag par rdzogs pa'i sangs rgyas byams pa'i rgyan gyi",
    "K10D0278_H0280:128a-23": "dpal zhes bya ba bzhugs so //",
    "K10D0278_H0280:128a-24": "rtsal rab /",
    "K10D0278_H0280:128a-25": "shar phyogs na 'jig rten gyi khams chad pa spangs pa zhes bya ba yod de /",
    "K10D0278_H0280:128b-0": "de na de bzhin gshegs pa dgra bcom pa @128b",
    "K10D0278_H0280:128b-1": "yang dag par rdzogs pa'i sangs rgyas dge bar grags",
    "K10D0278_H0280:128b-2": "pa dpal dam pa zhes bya ba bzhugs so //",
    "K10D0278_H0280:128b-3": "rtsal rab /",
    "K10D0278_H0280:128b-4": "shar phyogs na 'jig rten gyi khams sna tshogs ldan zhes bya ba yod de /",
    "K10D0278_H0280:128b-5": "de na de bzhin gshegs pa dgra bcom pa yang",
    "K10D0278_H0280:128b-6": "dag par rdzogs pa'i sangs rgyas lhun po ltar 'phags",
    "K10D0278_H0280:128b-7": "pa rtsal rab grags pa'i dpal zhes bya ba bzhugs",
    "K10D0278_H0280:128b-8": "so // rtsal rab /",
    "K10D0278_H0280:128b-9": "shar phyogs na 'jig rten gyi khams dpal 'bar ba zhes bya ba yod de /",
    "K10D0278_H0280:128b-10": "de na de bzhin gshegs pa dgra bcom pa yang",
    "K10D0278_H0280:128b-11": "dag par rdzogs pa'i sangs rgyas sems can thams cad",
    "K10D0278_H0280:128b-12": "la dgongs pa grags pa'i dpal zhes bya ba bzhugs",
    "K10D0278_H0280:128b-13": "so // rtsal rab /",
    "K10D0278_H0280:128b-14": "shar phyogs na 'jig rten gyi khams rdo rje grags pa dga' ba can zhes bya ba yod de /",
    "K10D0278_H0280:128b-15": "de na de bzhin gshegs pa dgra bcom pa yang",
    "K10D0278_H0280:128b-16": "dag par rdzogs pa'i sangs rgyas yid tshim par mdzad",
    "K10D0278_H0280:128b-17": "pa rtsal rab grags pa'i dpal zhes bya ba bzhugs",
    "K10D0278_H0280:128b-18": "so // rtsal rab /",
    "K10D0278_H0280:128b-19": "sangs rgyas bcom ldan 'das rnams kyi mtshan 'di dag legs par rab tu gzung bar bya'o //",
    "K10D0278_H0280:128b-20": "kun chub par bya'o //",
    "K10D0278_H0280:128b-21": "bcang bar bya'o //",
    "K10D0278_H0280:128b-22": "rtsal rab /",
    "K10D0278_H0280:128b-23": "sangs rgyas bcom ldan 'das thams cad ni yon tan bsam gyis mi khyab pa dang ldan mod kyi /",
    "K10D0278_H0280:128b-24": "'on kyang rtsal rab /",
    "K10D0278_H0280:128b-25": "de bzhin gshegs pa dgra bcom pa yang dag par",
    "K10D0278_H0280:128b-26": "rdzogs pa'i sangs rgyas 'di dag gi sangs rgyas kyi",
    "K10D0278_H0280:128b-27": "zhing ni yongs su dag pa ste /",
    "K10D0278_H0280:129a-0": "snyigs ma @129a *//",
    "K10D0278_H0280:129a-1": "rnams dang bral ba yin no //",
    "K10D0278_H0280:129a-2": "rtsal rab /",
    "K10D0278_H0280:129a-3": "khyod kyis gang gi tshe de bzhin gshegs pa dgra",
    "K10D0278_H0280:129a-4": "bcom pa yang dag par rdzogs pa'i sangs rgyas 'di",
    "K10D0278_H0280:129a-5": "dag gi mtshan rnams blangs nas 'dzin na des yon",
    "K10D0278_H0280:129a-6": "tan gyi khyad par de dag dang gzhan dag tu'ang",
    "K10D0278_H0280:129a-7": "'gyur te / sangs rgyas bcom ldan 'das rnams kyi",
    "K10D0278_H0280:129a-8": "mtshan 'di dag ni sngon gyi smon lam gyi yon",
    "K10D0278_H0280:129a-9": "tan dang ldan pa yin pa'i phyir ro //",
    "K10D0278_H0280:129a-10": "nub mo srod la nyal na'ang khyod kyis mtshan 'di dag bsam par bya'o //",
    "K10D0278_H0280:129a-11": "ldang ba na'ang bsam par bya'o //",
    "K10D0278_H0280:129a-12": "'jig rten gyi bya ba gang ci'ang rung ba dag",
    "K10D0278_H0280:129a-13": "rtsom pa dag na'ang thams cad la mtshan 'di dag",
    "K10D0278_H0280:129a-14": "bsam nas de'i 'og tu brtsams na der yang khyed",
    "K10D0278_H0280:129a-15": "la 'phel ba nyid du 'gyur gyi 'grib par ni",
    "K10D0278_H0280:129a-16": "ma yin par shes par bya ste /",
    "K10D0278_H0280:129a-17": "'dis khyod gnas par gyis shig /",
    "K10D0278_H0280:129a-18": "de nas li tsa b'i'i bu rtsal rab kyis bstan",
    "K10D0278_H0280:129a-19": "pa 'di thos nas tshim zhing mgu la yi rangs",
    "K10D0278_H0280:129a-20": "te / rab tu dga' nas dga' ba dang /",
    "K10D0278_H0280:129a-21": "yid bde ba skyes te /",
    "K10D0278_H0280:129a-22": "de bzhin gshegs pa rnams kyi mtshan 'di dag yongs",
    "K10D0278_H0280:129a-23": "su brjod cing rin po che sna bdun gyi me",
    "K10D0278_H0280:129a-24": "tog brgyad stong gis bcom ldan 'das la mngon par",
    "K10D0278_H0280:129a-25": "gtor te bskor pa'ang byas nas /",
    "K10D0278_H0280:129a-26": "de bzhin gshegs pa'i mtshan yongs su brjod pa bkra",
    "K10D0278_H0280:129a-27": "shis brgyad pa'i chos kyi rnam grangs 'di bzung ste",
    "K10D0278_H0280:129a-28": "bcom ldan 'das kyi thad nas song ngo //",
    "K10D0278_H0280:129b-0": "@129b de nas lha rnams kyi dbang po brgya byin",
    "K10D0278_H0280:129b-1": "'khor de nyid du 'dus par gyur nas 'dug pa",
    "K10D0278_H0280:129b-2": "des bcom ldan 'das la phyag btsal nas /",
    "K10D0278_H0280:129b-3": "bcom ldan 'das la 'di skad ces gsol te /",
    "K10D0278_H0280:129b-4": "bcom ldan 'das /",
    "K10D0278_H0280:129b-5": "bdag gis kyang de bzhin gshegs pa'i mtshan yongs su",
    "K10D0278_H0280:129b-6": "brjod pa bkra shis brgyad pa'i chos kyi rnam grangs",
    "K10D0278_H0280:129b-7": "'di nyams su blangs lags so //",
    "K10D0278_H0280:129b-8": "bcom ldan 'das kyis bka' stsal pa /",
    "K10D0278_H0280:129b-9": "koo shi ka /",
    "K10D0278_H0280:129b-10": "de'i phyir khyod kyis lha dang /",
    "K10D0278_H0280:129b-11": "lha ma yin g-yul 'gyed pa na chos kyi rnam grangs 'di yongs su brjod par bya'o //",
    "K10D0278_H0280:129b-12": "yongs su brjod pa na lha'i dbang po khyod rgyal bar 'gyur ro //",
    "K10D0278_H0280:129b-13": "de ci'i phyir zhe na /",
    "K10D0278_H0280:129b-14": "de bzhin gshegs pa'i mtshan yongs su brjod pa gang",
    "K10D0278_H0280:129b-15": "yin pa 'di ni bde zhing 'jigs pa med par",
    "K10D0278_H0280:129b-16": "yongs su brjod pa yin pa'i phyir ro //",
    "K10D0278_H0280:129b-17": "mtshan yongs su brjod pa gang yin pa 'di ni",
    "K10D0278_H0280:129b-18": "kun nas ldang ba med par yongs su brjod pa",
    "K10D0278_H0280:129b-19": "yin pa'i phyir ro //",
    "K10D0278_H0280:129b-20": "de bzhin gshegs pa'i mtshan yongs su brjod pa gang",
    "K10D0278_H0280:129b-21": "yin pa 'di ni yang dag pa'i mtshan yongs su",
    "K10D0278_H0280:129b-22": "brjod pa yin pa'i phyir ro //",
    "K10D0278_H0280:129b-23": "de bzhin gshegs pa'i mtshan yongs su brjod pa gang",
    "K10D0278_H0280:129b-24": "yin pa 'di ni g-yul thams cad las yang dag",
    "K10D0278_H0280:129b-25": "par 'das par yongs su brjod pa yin pa'i phyir",
    "K10D0278_H0280:129b-26": "ro // de bzhin gshegs pa'i mtshan yongs su brjod",
    "K10D0278_H0280:129b-27": "pa gang yin pa 'di ni zil gyis mi non",
    "K10D0278_H0280:129b-28": "par yongs su brjod pa dang /",
    "K10D0278_H0280:130a-0": "zhi bar yongs su brjod pa dang @130a *//",
    "K10D0278_H0280:130a-1": "yongs su gdung ba med par yongs su brjod pa dang /",
    "K10D0278_H0280:130a-2": "'jigs pa med par yongs su brjod pa yin pa'i phyir ro //",
    "K10D0278_H0280:130a-3": "de nas lha rnams kyi dbang po brgya byin gyis chos kyi rnam grangs 'di la mchod pa'i phyir /",
    "K10D0278_H0280:130a-4": "bcom ldan 'das la lha'i me tog mand'a ra ba dag gis mngon par gtor nas /",
    "K10D0278_H0280:130a-5": "bcom ldan 'das kyi zhabs la mgo bos phyag btsal",
    "K10D0278_H0280:130a-6": "te lan gsum bskor ba byas nas yid dga' ba",
    "K10D0278_H0280:130a-7": "dang / sems dge ba dang /",
    "K10D0278_H0280:130a-8": "sems sgrib pa med pa dang /",
    "K10D0278_H0280:130a-9": "sems kun nas ldang ba med pa dang /",
    "K10D0278_H0280:130a-10": "de bzhin gshegs pa'i mtshan yongs su brjod pa'i chos",
    "K10D0278_H0280:130a-11": "kyi rnam grangs 'di yid la byed bzhin du slad",
    "K10D0278_H0280:130a-12": "kyis kyang bdag gis bcom ldan 'das kyi zhal mthong",
    "K10D0278_H0280:130a-13": "bar gyur cig ces tshig tu smras nas /",
    "K10D0278_H0280:130a-14": "sum cu rtsa gsum gyi lha rnams dang lhan cig tu bcom ldan 'das kyi thad nas dong ngo //",
    "K10D0278_H0280:130a-15": "bcom ldan 'das kyis de skad ces bka' stsal nas /",
    "K10D0278_H0280:130a-16": "li tsa b'i'i bu rtsal rab dang /",
    "K10D0278_H0280:130a-17": "lha rnams kyi dbang po brgya byin dang /",
    "K10D0278_H0280:130a-18": "lha dang /",
    "K10D0278_H0280:130a-19": "mi dang /",
    "K10D0278_H0280:130a-20": "lha ma yin dang /",
    "K10D0278_H0280:130a-21": "dri zar bcas pa'i 'jig rten yi rangs te /",
    "K10D0278_H0280:130a-22": "bcom ldan 'das kyis gsungs pa la mngon par bstod do //",
    "K10D0278_H0280:130a-23": "'phags pa bkra shis brgyad pa zhes bya ba theg pa chen po'i mdo rdzogs so ////",
    "K10D0278_H0280:130a-24": "rgya gar gyi mkhan po su randra bo dhi dang /"
}