{
    "NG0076:1": "@#// rgya gar skad du /",
    "NG0076:2": "ma ha san+ti bo d+hi sa twa d+h+wa dza gra tan+t+ra na ma /",
    "NG0076:3": "bod skad du /",
    "NG0076:4": "rdzogs pa chen po byang chub gyi sems rgyal mtshan rtse mo'i rgyud ces bya ba /",
    "NG0076:5": "sangs rgyas mar me mdzad stong gi gtsug phud rin po che la phyag 'tshal lo //",
    "NG0076:6": "'di skad bdag gis thos pa'i dus gcig na /",
    "NG0076:7": "sangs rgyas mi g.yo ba'i bskal pa dang po la /",
    "NG0076:8": "yangs pa chen po'i grong khyer ma bkod par snang ba zhes bya ba na /",
    "NG0076:9": "de bzhin gshegs pa 'od kyi phung po zhes bya ba mngon par 'dus ma byas pa /",
    "NG0076:10": "chos nyid rang snang gi nam mkha' dang mnyam par bzhugs pa /",
    "NG0076:11": "snying po byang chub la mngon par byang chub la /",
    "NG0076:12": "chos thams cad spros pa med par rang gi rgyan du bkod pa /",
    "NG0076:13": "shes bya la ma rmongs pa /",
    "NG0076:14": "mngon par 'dus ma byas pa /",
    "NG0076:15": "kun tu bzang po thams cad rgya mtsho dang chu bran gyi tshul du 'byung zhing 'du ba /",
    "NG0076:16": "las thams cad ma btsal bar grub pa /",
    "NG0076:17": "byed pa po med par klong gcig tu 'khyil ba /",
    "NG0076:18": "sku'i ring bsrel chen po snang ba 'od kyi phung por bzhugs pa /",
    "NG0076:19": "gsung gi ring bsrel chen po rgyal mtshan gyi rtse mo ltar nub pa med par sgrogs pa /",
    "NG0076:20": "thugs kyi ring bsrel chen @#//",
    "NG0076:21": "po rdo rje lta bu 'gyur ba med pa'o //",
    "NG0076:22": "zhes byang chub kyi sems rgyal mtshan gyi rtse mo'i rgyud las /",
    "NG0076:23": "dang po'i byung tshul bstan pa dang */",
    "NG0076:24": "rang gi 'dug tshul bstan pa'i lai'u ste dang po'o",
    "NG0076:25": "// // de nas byang chub sems dpa' sems dpa'",
    "NG0076:26": "chen pos chos thams cad mi mnyam pa dang mnyam",
    "NG0076:27": "par bstan pa'i ting nge 'dzin las bzhengs te /",
    "NG0076:28": "kye gsang ba'i bdag po lag na rdo rje /",
    "NG0076:29": "chos chen po gsang ba rmad du byung ba 'di ni stobs mi mnyam mo //",
    "NG0076:30": "rdzu 'phrul mi mnyam mo //",
    "NG0076:31": "thugs rje'i bye brag mi mnyam mo //",
    "NG0076:32": "bzhugs pa'i klong mi mnyam mo //",
    "NG0076:33": "lag na rdo rje legs par yid la zung zhig",
    "NG0076:34": "/ de ltar yin te de ltar ma yin no",
    "NG0076:35": "// chos thams cad kyi de bzhin nyid mnyam mo //",
    "NG0076:36": "ci ste gzhi rang gi ngo bo gcig pa'i phy-ir ro //",
    "NG0076:37": "rtsal mnyam mo //",
    "NG0076:38": "ci ste byed pa tha dad med pa'i phyir ro //",
    "NG0076:39": "thugs rje mnyam mo //",
    "NG0076:40": "ci ste ye shes lnga mi 'gag pa'i phyir ro //",
    "NG0076:41": "bzhugs pa'i klong mnyam mo //",
    "NG0076:42": "ci ste chos nyid tha dad med pa'i phyir ro //",
    "NG0076:43": "de'i phyir nga'i shes rab zab mo ni /",
    "NG0076:44": "rgyal mtshan gyi rtse mo dang 'dra ste nub pa med do //",
    "NG0076:45": "nor bu rin po che dang 'dra ste zad mi shes so //",
    "NG0076:46": "nam mkha' dang 'dra ste mthar thug pa med do //",
    "NG0076:47": "ri bo dang 'dra ste 'gyur ba med do //",
    "NG0076:48": "pad+ma dang 'dra ste skyon med do //",
    "NG0076:49": "sa gzhi dang 'dra ste thams cad 'byung ngo *//",
    "NG0076:50": "shing gi rgyal po yangs 'dus brtol dang 'dra ste /",
    "NG0076:51": "srid pa gsum du nub pa med cing dar zhing",
    "NG0076:52": "rgyas pa de bzhin du byang chub sems dpa' mi",
    "NG0076:53": "nub pa'i rgyal mtshan /",
    "NG0076:54": "mi 'gyur ba'i g.yung drung */",
    "NG0076:55": "ma bslad pa'i ye shes /",
    "NG0076:56": "rgyun gyis rtag pa'i shes rab /",
    "NG0076:57": "mtshon pa med pa mya ngan las 'das so //",
    "NG0076:58": "rigs kyi bu chos nyid rdo rje rgya gram ni bkod legs /",
    "NG0076:59": "chos sku rdo rje rtse mo ni brtsegs legs /",
    "NG0076:60": "thig le mi 'gyur ba'i rgyal mtshan ni dpangs mtho /",
    "NG0076:61": "thugs rje spr-in gyi char khebs ni khod snyaums /",
    "NG0076:62": "ting nge 'dzin mi g.yo ba'i dar 'phyang ni mnyen 'khyil /",
    "NG0076:63": "ye shes chen po bzhi'i me long ni 'od gsal /",
    "NG0076:64": "tshangs pa'i sgra skad phun sum tshogs pa'i dril bu ni dbyangs snyan /",
    "NG0076:65": "zag pa med pa'i chos kyi 'khor lo ni bskor mkhas /",
    "NG0076:66": "byang chub kyi srog shing ni 'gyur ba med /",
    "NG0076:67": "zhi gnas lhag mthong gi bre phul ni brtsegs legs /",
    "NG0076:68": "sangs rgyas kyi mdzad spyod ni tshul shes /",
    "NG0076:69": "sangs rgyas kyis che ba'i yon tan ni dpag tu med pa'i rab gnas kyi mda' phul te /",
    "NG0076:70": "dam pa'i chos mtha' nas rgyas pa ni rang byung lhun rdzogs kyi dgongs pa'o //",
    "NG0076:71": "zhes byang chub kyi sems rgyal mtshan gyi rtse mo'i rgyud las /",
    "NG0076:72": "chos thams cad mi mnyam pa dang mnyam par bstan",
    "NG0076:73": "pa'i le'u ste gnyis pa'o // // de nas bcom",
    "NG0076:74": "ldan rdo rje 'chang *//",
    "NG0076:75": "thugs rje mgon po 'od dpag med //",
    "NG0076:76": "nga la dang po rgyu med pas //",
    "NG0076:77": "tha ma rkyen gyis bshig tu med //",
    "NG0076:78": "nga la bsgrub pa'i chos @#//",
    "NG0076:79": "med pas //",
    "NG0076:80": "dngos grub gzhan la re ba med //",
    "NG0076:81": "nga la bstan pa'i tshig med pas //",
    "NG0076:82": "smra bsam yul las 'das pa yin //",
    "NG0076:83": "nga la bla ma rje med pas //",
    "NG0076:84": "ye shes khyad par 'phags pa yin //",
    "NG0076:85": "nga la gdul bya gzhan med pas //",
    "NG0076:86": "snying rje chen po cir mi mdzad //",
    "NG0076:87": "nga nyid 'od kyi rang bzhin pas //",
    "NG0076:88": "thabs kyi ye shes dbying na gsal //",
    "NG0076:89": "nyi ma'i snying por rang shar bas //",
    "NG0076:90": "'byung ba lnga bas gtso chen yin //",
    "NG0076:91": "nam mkha' dag / ri rab lta bur gzugs che bas //",
    "NG0076:92": "gom pa gcig gis pha rol phyin //",
    "NG0076:93": "kun gzhi kha dang zhabs med pas //",
    "NG0076:94": "snang srid lto ru zos kyang nga mi 'grangs //",
    "NG0076:95": "nam mkha' gos su gon kyang nga mi yogs //",
    "NG0076:96": "sa gzhi gdan du bting yang nga ma 'dus //",
    "NG0076:97": "nyi zla pang du blangs kyang nga ma dros //",
    "NG0076:98": "kye kye gsang ba'i bdag po lags //",
    "NG0076:99": "ye shes rgyal po tshig las 'das pa la //",
    "NG0076:100": "lung dang rigs pa nga la ci phyir yin //",
    "NG0076:101": "chos nyid ye nas ngos gzung bral ba la //",
    "NG0076:102": "btags pa'i tha snyad nga yi chos ma yin //",
    "NG0076:103": "rang byung ye shes 'gag pa med pa la //",
    "NG0076:104": "bcos pa'i skyon gyis ye nas gos pa med //",
    "NG0076:105": "gol dang ma gol tshig gi tha snyad yin //",
    "NG0076:106": "rig pa'i rgyal po gzhi gnas dag pa la //",
    "NG0076:107": "bsgribs dang mi bsgrib nga la dogs pa med //",
    "NG0076:108": "snying po gdod nas rdzogs sangs rgyas pa la //",
    "NG0076:109": "bsam gtan ngang la gnas pa dben pa'i tshig dang bral //",
    "NG0076:110": "lung du ma bstan pa'i sgrib pa'o //",
    "NG0076:111": "rigs kyi bu sangs rgyas kyi bar du bla ma dam pa la dri bar bya'o //",
    "NG0076:112": "bden pa ma mthong ba'i bar du bsgoms pas mthong bar mi 'gyur ro //",
    "NG0076:113": "zhes byang chub kyi sems rgyal mtshan rtse mo'i rgyud las /",
    "NG0076:114": "che ba'i yon tan bstan pa'i le'u ste gsum pa'o",
    "NG0076:115": "// // de nas byang chub sems dpa' sems dpa'",
    "NG0076:116": "chen pos / spyi don lnga bkrol ba'i gdams ngag bstan pa /",
    "NG0076:117": "dbang po gzhi bsdu /",
    "NG0076:118": "chos nyid ngo sprad /",
    "NG0076:119": "rig pa gos gon /",
    "NG0076:120": "ye shes ma bu sprad /",
    "NG0076:121": "nor bu rgyal sa bzung ngo //",
    "NG0076:122": "dbang po gzhi bsdu ba la lnga ste /",
    "NG0076:123": "bdag srid pa'i rtsai mo brgal nas /",
    "NG0076:124": "dbang po tshogs drug 'gags pa'i dus su /",
    "NG0076:125": "byang chub sems dpa'i khye'u snga ma la bzhi ste /",
    "NG0076:126": "khye'u sa'i snying po /",
    "NG0076:127": "rigs rdo rje'i rigs /",
    "NG0076:128": "'byung ba sa'i rang bzhin /",
    "NG0076:129": "sku mi bskyod pa'i sprul pa /",
    "NG0076:130": "rang bzhin sangs rgyas pa'i rgyun gyi rtag pas /",
    "NG0076:131": "de'i phy-ir ni stong pa ye shes kyi snying po can zhes bya ste /",
    "NG0076:132": "nga'i rang bzhin ni mdzes pa'i lha mo 'od zer can zhes bya ba yin te /",
    "NG0076:133": "sems can rnams la tshad med pa bzhi 'gag pa med par skyob pa'i phyir /",
    "NG0076:134": "lha mo yon tan la rang bzhin dag pa'i phy-ir",
    "NG0076:135": "nas 'od zer 'byung bas nga'i sprul pa'i sku 'od",
    "NG0076:136": "zer du snang ngo *//",
    "NG0076:137": "de'i phyir stong gsum gyi stong chen po la 'jig",
    "NG0076:138": "rten gyi khams 'od zer gyis snang bar nus pa'o",
    "NG0076:139": "// de'i rtsal snang ba nam mkha' la sprin gyi kha dog dkar dmar du snang ba dang */",
    "NG0076:140": "sa gzhi la rin po che dang */ @#//",
    "NG0076:141": "sa'i kha dog dang */",
    "NG0076:142": "rtsi shing dang me tog gi kha dog dkar dmar lngar snang ba thams cad kyang */",
    "NG0076:143": "nga'i sku'i rol pa las byung ba yin no //",
    "NG0076:144": "zhes dri ba dang po'o //",
    "NG0076:145": "de nas yang bcom ldan 'das kyis bka' stsal pa /",
    "NG0076:146": "byang chub sems dpa' chos kyi sku ni rang bzhin",
    "NG0076:147": "gyis rnam par dag nas brjod pa'i mtha' las kyang",
    "NG0076:148": "'das / tshig dang dbang po'i spyod yul med kyang */",
    "NG0076:149": "nga'i rang bzhin chen po lngar ye nas sangs rgyas pas /",
    "NG0076:150": "gzugs kyi sku'i 'od zer lngar snang ba yin te /",
    "NG0076:151": "de ci'i phyir zhe na /",
    "NG0076:152": "nga'i sku ye shes sgyu ma'i lus su+u ma bstan",
    "NG0076:153": "na ngo bo dang rang bzhin de bzhin gshegs pas",
    "NG0076:154": "mi gzigs mi mkhyen no //",
    "NG0076:155": "nga'i thugs rje sprul pa'i sku 'od du bstan pas /",
    "NG0076:156": "sems can rnams kyi shes par bya ba'i ched du /",
    "NG0076:157": "dbu'i thor tshugs dang */",
    "NG0076:158": "mdzod spu'i bu ga dang */",
    "NG0076:159": "shangs kyi rlung sgrom dang */",
    "NG0076:160": "ljags kyi pad mo dang */",
    "NG0076:161": "thugs kyi dpal be'u dang */",
    "NG0076:162": "ba spu'i bu ga yan chad nas 'od zer lnga bye ba drug tu 'gyed pa'o //",
    "NG0076:163": "'od zer de yang dpag tu med pa bgrang du med pa'o //",
    "NG0076:164": "zhes dri ba gnyis pa'o //",
    "NG0076:165": "de nas yang bka' stsal pa /",
    "NG0076:166": "byang chub sems dpa' sems dpa' chen po khyod kyis dris pa de legs so //",
    "NG0076:167": "yang dag par rdzogs pa'i sangs rgyas la thugs rje",
    "NG0076:168": "dang rdzu 'phrul bsam gyis mi khyab cing brjod kyis",
    "NG0076:169": "mi langs pa de dag kyang khyod las 'byung bar",
    "NG0076:170": "'gyur ro // ci ste sangs rgyas nyid kyi sprul pa'i sku yin pa'i phyir /",
    "NG0076:171": "de'i phyir khyod kyis chen po lnga sangs rgyas pas /",
    "NG0076:172": "sangs rgyas ye shes kyi lus can zhes bya ste /",
    "NG0076:173": "khyod kyi ngo bo rang bzhin ni bsam pa'i mtha' las 'das so /",
    "NG0076:174": "khyod kyi thugs rje ni sprul pa'i skur bstan kyang */",
    "NG0076:175": "don lha mo lngar snang ste //",
    "NG0076:176": "lha mo lngar snang gzhal yas na /",
    "NG0076:177": "mi bskyaud rdo rje 'chang ba'i sku //",
    "NG0076:178": "snying po byang chub nyid la gnas //",
    "NG0076:179": "sems can kun gyi don gyi phyir //",
    "NG0076:180": "gsal ba'i lha mo chen mo me long 'dzin //",
    "NG0076:181": "rtags kyi phyag rgya dkar la 'tsher //",
    "NG0076:182": "mnyam pa'i lha mo mi bskyod sku //",
    "NG0076:183": "rtags kyi phyag rgya ser la 'tsher //",
    "NG0076:184": "pad+ma'i lha mo dril bu 'dzin //",
    "NG0076:185": "rtags kyi phyag rgya dmar la 'tsher //",
    "NG0076:186": "las kyi lha mo shugs 'chang ma //",
    "NG0076:187": "rtags kyi phyag rgya sngo la 'tsher //",
    "NG0076:188": "dbyings kyi lha mo rnam dag sku //",
    "NG0076:189": "rtags kyi phyag rgya mthing la 'tsher //",
    "NG0076:190": "'od zer sna tshogs phyogs bcur 'phro //",
    "NG0076:191": "chos kyi dbyings kyi pho brang du //",
    "NG0076:192": "sgrib med gsal ba'i ngo bor shar //",
    "NG0076:193": "dkar dmar 'od zer sna lnga yang *//",
    "NG0076:194": "ma 'dres yongs rdzogs gsal ba'i phyir //",
    "NG0076:195": "gsal ba dang */",
    "NG0076:196": "dro ba dang */",
    "NG0076:197": "bsil ba dang */",
    "NG0076:198": "yang ba dang */",
    "NG0076:199": "yangs shing khyab pa sangs rgyas kyi spyan mthar phyin pa me long gi ye shes /",
    "NG0076:200": "mchod pa gzugs kyi mchod pa la spyod do //",
    "NG0076:201": "de rnams so sor thim mo kun la des 'dre /",
    "NG0076:202": "khye'u phyag na rdo rjai las kyi rigs /",
    "NG0076:203": "rlung gi rang bzhin sku sangs rgyas don grub kyi sprul pa / @#//",
    "NG0076:204": "rang bzhin las kyi sgrol ma /",
    "NG0076:205": "mthar phyin pa bya ba grub pa'i ye shes /",
    "NG0076:206": "mchod pa sgra'i mchod pa'o /",
    "NG0076:207": "khye'u nam mkha'i snying po de bzhin gshegs pa'i rigs /",
    "NG0076:208": "nam mkha'i rang bzhin /",
    "NG0076:209": "sku snang mdzad kyi sprul pa /",
    "NG0076:210": "rang bzhin skye med /",
    "NG0076:211": "mthar phyin pa rnam par dag pa'i ye shes /",
    "NG0076:212": "mchod pa dri'i mchod pa'o /",
    "NG0076:213": "khye'u spyan ras gzigs rin po che'i rigs /",
    "NG0076:214": "chu'i rang bzhin /",
    "NG0076:215": "sku sangs rgyas rin chen 'byung gnas kyi sprul pa /",
    "NG0076:216": "rang bzhin kun khyab /",
    "NG0076:217": "mthar phyin pa mnyam pa nyid 'byed pa med pa'i ye shes /",
    "NG0076:218": "mchod pa ro'i mchod pa'o /",
    "NG0076:219": "khye'u sgrib pa rnam par sel pad+ma'i rigs /",
    "NG0076:220": "me'i rang bzhin /",
    "NG0076:221": "sku snang ba mtha' yas kyi sprul pa /",
    "NG0076:222": "rang bzhin na bza' dkar mo /",
    "NG0076:223": "mthar phyin pa so sor smin pa'i ye shes /",
    "NG0076:224": "mchod pa reg bya'i mchod pa'o //",
    "NG0076:225": "byang chub sems dpa'i khye'u lnga po de khye'u snang",
    "NG0076:226": "ba'i rig byed la so so go gon gnas su",
    "NG0076:227": "thim nas gnas so //",
    "NG0076:228": "de nas khye'u snang ba rig byed /",
    "NG0076:229": "rigs med pa'i rigs a'i rang bzhin /",
    "NG0076:230": "sku 'od dpag tu med pa'i rang bzhin ma bcos pas /",
    "NG0076:231": "mthar phyin pa mi gnas pa'i ye shes /",
    "NG0076:232": "mchod pa bya ba med pa'i mchod pa'o //",
    "NG0076:233": "chos nyid ngo sprod pa la gnyis te /",
    "NG0076:234": "dbyings dang ye shes kha sbyor ro //",
    "NG0076:235": "rig pa gos gon la gnyis te /",
    "NG0076:236": "rig pa 'od kyis lus la 'jug pa dang */",
    "NG0076:237": "'od rig pa la 'jug pa'o //",
    "NG0076:238": "ye shes ma bu sprad pa la gnyis te /",
    "NG0076:239": "sngon byung gi sangs rgyas la rjes 'jug gi sangs rgyas 'jug pa'o //",
    "NG0076:240": "nong bus rgyal sa zin pa ni /",
    "NG0076:241": "sems can sangs rgyas pa'o //",
    "NG0076:242": "dbang po gzhi bsdus pas 'gro drug ma dang 'phrad /",
    "NG0076:243": "chos nyid ngo 'phrod pas dag pa'i ye shes rang snang */",
    "NG0076:244": "rig pa'i gos gon pas /",
    "NG0076:245": "rdo rje lta bu'i ting nge 'dzin thob /",
    "NG0076:246": "ye shes ma bu sprad pas /",
    "NG0076:247": "thugs rje 'byung ba'i sgo ma 'gags //",
    "NG0076:248": "nong bus rgyal sa zin pas sangs rgyas mya ngan las bzla'o //",
    "NG0076:249": "zhes byang chub sems dpa' rgyal mtshan rtse mo'i rgyud las /",
    "NG0076:250": "ngo sprad bzhi la spyi mdud lnga bkrol ba'i le'u",
    "NG0076:251": "ste bzhi pa'o // // kye byang chub sems dpa'",
    "NG0076:252": "sems dpa' chen po /",
    "NG0076:253": "nga mya ngan las 'das pa'i 'og tu /",
    "NG0076:254": "'khor gyi mi pho bzhi la /",
    "NG0076:255": "gang 'dul ba'i chos bzhis ston pa mngon par mthong",
    "NG0076:256": "ba bzhi ston cig / gsang ba bla na med",
    "NG0076:257": "pa'i 'dul ba'i 'khor la /",
    "NG0076:258": "bya btsal med pa nam mkha' lta bu'i chos bstan /",
    "NG0076:259": "mtshan yongs su rdzogs par byed pa'i 'khor la /",
    "NG0076:260": "chu zla'i dkyil 'khor lta bu'i chos bstan /",
    "NG0076:261": "mos pas spyod pa'i 'khor la /",
    "NG0076:262": "gdung sha ri ram rin po che'i chos bstan /",
    "NG0076:263": "tshad med pa bzhi dang ldan pa'i 'khor la /",
    "NG0076:264": "sman gyi bla bai dur+ya 'od kyi rgyal po'i chos bstan no //",
    "NG0076:265": "rigs kyi bu+u ngas 'jig rten gyi khams su rang lo nyi shu rtsa bzhi lon no //",
    "NG0076:266": "sems can gyi lo stong brgyad brgya nyi shu rtsa bzhi sprul pa'i skur bzhugs so //",
    "NG0076:267": "zhes @#//",
    "NG0076:268": "byang chub kyi sems rgyal mtshan rtse mo'i rgyud las /",
    "NG0076:269": "sangs rgyas kyi ring bsrel gang zag la gdams par bstan pa'i le'u ste lnga pa'o //"
}