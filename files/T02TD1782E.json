{
    "T02TD1782E:280a-0": "@280a # // rgya gar skad du /",
    "T02TD1782E:280a-1": "tsanda ma h'a ro sha n'a bhi sa ma ya /",
    "T02TD1782E:280a-2": "bod skad du /",
    "T02TD1782E:280a-3": "gtum chen drag po'i mngon par rtogs pa /",
    "T02TD1782E:280a-4": "bla ma dang dpal gtum po chen po la phyag 'tshal lo //",
    "T02TD1782E:280a-5": "dpal gtum chen drag po bsgrub par 'dod pa'i rnal 'byor pas /",
    "T02TD1782E:280a-6": "dang por re zhig yid dang rjes su mthun pa'i dben pa'i gnas 'ga' zhig tu thog mar bde ba'i stan la nye bar 'dug nas ral gri'i phyag rgya bcings te /",
    "T02TD1782E:280a-7": "snying ga dang mdzod spu dang mgrin pa dang spyi bo rnams su lan gsum bzhag la /",
    "T02TD1782E:280a-8": "na ma: sarb'a sh'a pa ri p'u ra ge bhya: sarba th'a ga te bhya: sarba th'a ha ra ha ra /",
    "T02TD1782E:280a-9": "m'a ra ya m'a ra ya /",
    "T02TD1782E:280a-10": "sarba bighn'am dzny'a na khatga h'um phat ces brjod do //",
    "T02TD1782E:280b-0": "@280b de la ral gri'i phyag rgya ni 'di yin te /",
    "T02TD1782E:280b-1": "mdzub mo dang gung mo drang por byas la ming med dang mthe'u chung mthe bong gis mnan pa'o //",
    "T02TD1782E:280b-2": "des phyogs bcur 'khyam pa'i bgegs rnams drungs phyung bar blta'o //",
    "T02TD1782E:280b-3": "de nas spyi bor bzung nas mu: yig gis gshegs su gsol nas /",
    "T02TD1782E:280b-4": "aom a'a:h'um zhes bya ba dag spyi bo dang mgrin pa dang snying gar bsams la lag pa g-yon gyis reg nas lan gsum brjod do //",
    "T02TD1782E:280b-5": "de bzhin du spyi bor aom ma ni dha ri badzri ni ma h'a pra ti sa ra raksha raksha m'am h'um h'um phat phat sv'a h'a zhes brjod do //",
    "T02TD1782E:280b-6": "aom a'a:badzra sa ne h'um zhes pas stan byin gyis brlabs te /",
    "T02TD1782E:280b-7": "de dag gis bsrung ba byas nas /",
    "T02TD1782E:280b-8": "rang gi snying gar zla ba'i dkyil 'khor gyi steng du nyi ma rnam par bsgoms nas /",
    "T02TD1782E:280b-9": "de'i steng du 'od zer dang bcas pa'i h'um yig bsgom par bya'o //",
    "T02TD1782E:280b-10": "de nas 'od zer des lus rnam par sbyangs nas /",
    "T02TD1782E:280b-11": "'og min gyi mthar thug pa'i sa gsum po khyab par byas la /",
    "T02TD1782E:280b-12": "de dag na bzhugs pa'i dpal gtum chen drag po spyan drangs nas mdun gyi nam mkhar bltas te /",
    "T02TD1782E:280b-13": "'od zer me tog la sogs pa'i gzugs su bsgoms nas mchod yon dang zhabs bsil sngon du 'gro ba'i mchod pa bya'o //",
    "T02TD1782E:280b-14": "bla na med pa'i mchod pa ni rnam pa bdun yin te /",
    "T02TD1782E:280b-15": "'di ltar bdag gis sdig pa thams cad bshags par bgyi'o //",
    "T02TD1782E:280b-16": "skye bo gzhan dag gis dge ba la mchog tu dga' bas rjes su yi rang ngo //",
    "T02TD1782E:280b-17": "bcom ldan 'das zhugs pa'i don gyi phyir dang /",
    "T02TD1782E:280b-18": "dam pa'i chos dkon mchog gnas par bya ba'i slad du /",
    "T02TD1782E:280b-19": "dkon mchog gsum la skyabs su mchi'o //",
    "T02TD1782E:280b-20": "byang chub kyi rgya mtsho yid la byas nas /",
    "T02TD1782E:280b-21": "de'i lam la gnas shing /",
    "T02TD1782E:280b-22": "dge ba'i cho gas byang chub kyi ched du 'jug par bgyi'o zhes bya ba 'dis so //",
    "T02TD1782E:280b-23": "de las bcom ldan 'das thugs dgyes pas legs so zhes bya ba gnang nas sgrub po dbugs 'byin par mdzad do //",
    "T02TD1782E:280b-24": "de nas bcom ldan 'das la phyag byas nas bzod par gsol te rang gi gnas su gshegs par blta'o //",
    "T02TD1782E:280b-25": "de nas aom sv'a bh'a wa shuddha: sarba dharm'a: sv'a bh'a wa shuddhonyaham /",
    "T02TD1782E:280b-26": "aom sh'u n+ya t'a dzny'a na badzra sv'a bh'a wa a'atma konyaham /",
    "T02TD1782E:281a-0": "zhes bya ba 'di dag gis don @281a * //",
    "T02TD1782E:281a-1": "mngon du byas la stong pa nyid bsgom par bya'o //",
    "T02TD1782E:281a-2": "dang por byams pa dang snying rje dang dga' ba dang btang snyoms bsgom par bya zhing /",
    "T02TD1782E:281a-3": "'gro la phan phyir sangs rgyas 'gyur bar shog / ces bya ba'i smon lam yang btab nas so //",
    "T02TD1782E:281a-4": "de nas stong pa nyid sgom pa'i rim pa ni 'di yin te /",
    "T02TD1782E:281a-5": "brtan pa dang g-yo ba rnams sa bon la gzhug la /",
    "T02TD1782E:281a-6": "bdag nyid kyang zla ba dang nyi ma la /",
    "T02TD1782E:281a-7": "zla ba dang nyi ma dag kyang h'um la /",
    "T02TD1782E:281a-8": "a'u yang ha la /",
    "T02TD1782E:281a-9": "ha yang mgo bo la /",
    "T02TD1782E:281a-10": "mgo bo yang zla tshes la /",
    "T02TD1782E:281a-11": "zla tshes kyang thig le la /",
    "T02TD1782E:281a-12": "thig le yang n'a da la /",
    "T02TD1782E:281a-13": "n'a da ni nam mkha' la thim ste /",
    "T02TD1782E:281a-14": "de nas cung zad kyang rtog par mi bya'o //",
    "T02TD1782E:281a-15": "de la 'dis skad cig dang por gnas nas /",
    "T02TD1782E:281a-16": "smon lam dran pa sngon du 'gro bas rtsa dmar ba'i chos kyi 'byung gnas /",
    "T02TD1782E:281a-17": "de'i dbus su aa yig dang re pha las skyes pa'i zla ba dang nyi ma'i dkyil 'khor gyi steng du h'um sngon po rtsa dmar ba'i 'od zer can bsams nas /",
    "T02TD1782E:281a-18": "zla ba la sogs pa 'dres shing dngul chu'i rnam pa de yongs su gyur ba'i dpal gtum chen drag po sngon po rtsa dmar ba'i 'od zer can /",
    "T02TD1782E:281a-19": "yon por lta ba /",
    "T02TD1782E:281a-20": "mche bas ma mchu 'tshir zhing /",
    "T02TD1782E:281a-21": "g-yon pa dang g-yas pa'i phyag dag gis zhags pa dang bcas pa'i sdigs mdzub dang /",
    "T02TD1782E:281a-22": "ral gri 'dzin pa ;",
    "T02TD1782E:281a-23": "/ stag gi pags pa'i sham thabs can /",
    "T02TD1782E:281a-24": "rus sbal gyi stabs kyis bzhugs pa /",
    "T02TD1782E:281a-25": "zhal gcig pa phyag gnyis pa /",
    "T02TD1782E:281a-26": "zur phud lnga pa /",
    "T02TD1782E:281a-27": "gzhon nu sna tshogs pa'i rgyan gyis brgyan pa /",
    "T02TD1782E:281a-28": "shin tu mkhrang pa'i sku snying rje chen po dang ldan pa'i spyan gnyis rtsa dmar ba /",
    "T02TD1782E:281a-29": "rin po che'i cod pan can bsgom par bya'o //",
    "T02TD1782E:281a-30": "shar la sogs pa'i rim pas /",
    "T02TD1782E:281a-31": "spyan ma dkar mo padma dkar po 'dzin pa /",
    "T02TD1782E:281a-32": "m'a ma k'i sngon mo rdo rje 'dzin pa /",
    "T02TD1782E:281a-33": "dkar mo dmar mo padma dmar po 'dzin pa /",
    "T02TD1782E:281a-34": "sgrol ma ljang gu autpala sngon po 'dzin pa rnams so //",
    "T02TD1782E:281a-35": "'di dag ni rdo rje skyil krung gis bzhugs pa /",
    "T02TD1782E:281a-36": "sna tshogs pa'i gos dang rgyan gyis brgyan pa /",
    "T02TD1782E:281a-37": "lo bcu drug lon pa'i nyams can /",
    "T02TD1782E:281a-38": "g-yas pa dag mchog sbyin par mdzad pa ste /",
    "T02TD1782E:281a-39": "chos 'byung ba'i dbus su bcom ldan 'das lta bur zla ba dang nyi ma'i gdan la bzhugs par bsam mo //",
    "T02TD1782E:281b-0": "de nas rang gi lus las 'od zer dmar po @281b rnams kyis sangs rgyas dang byang chub sems dpa' dang rnal 'byor ma'i 'khor lo spyan drangs la /",
    "T02TD1782E:281b-1": "dbang bskur bar gsol ba gdab par bya ste /",
    "T02TD1782E:281b-2": "aa bhi shinytsantu m'am sarba ta th'a ga ta zhes pas so //",
    "T02TD1782E:281b-3": "de rnams kyis bdud rtsi lngas gang ba'i bum pa rnams kyis dbang bskur bar bya ste /",
    "T02TD1782E:281b-4": "aom sarba ta th'a ga t'a bhi she ka sa ma ya shri ye h'um zhes bya ba 'dis so //",
    "T02TD1782E:281b-5": "de nas dbang bskur ba'i chus khru ba na shes rab kyi pha rol tu phyin ma yang dag par 'phags te bcom ldan 'das la 'khyud nas dam du 'tshir zhing /",
    "T02TD1782E:281b-6": "sku mdog dang gzugs shin tu dmar ba dang ldan pa /",
    "T02TD1782E:281b-7": "lo bcu drug gi phyed kyi na tshod gcer bu sna tshogs pa'i rgyan gyis brgyan pa /",
    "T02TD1782E:281b-8": "g-yon pas padma dkar po 'dzin pa'o //",
    "T02TD1782E:281b-9": "de nas de dang de rtse bar bya ste /",
    "T02TD1782E:281b-10": "de las nam mkha' la rda po che'i sgra grag go //",
    "T02TD1782E:281b-11": "gur kum la sogs pa'i char 'bab po //",
    "T02TD1782E:281b-12": "de nas de ni bcom ldan 'das dpal gtum byed drag po rnal 'byor ma lnga'i 'dren pa'o zhes bya ba 'dis ji srid skyo bar ma gyur pa ji sring du nga rgyal bar bya'o //",
    "T02TD1782E:281b-13": "skyo na de'i nga rgyal gyis sngags bgrang bar bya ste /",
    "T02TD1782E:281b-14": "sngags ni aom tsanda ma h'a ro sha na h'um phat /",
    "T02TD1782E:281b-15": "ji tsam 'dod pa'i nges pa mthar son pa na /",
    "T02TD1782E:281b-16": "aom badzra satva sa ma ya ma nu p'a la ya /",
    "T02TD1782E:281b-17": "badzra satva tve no pa tishtha dri dho me bha ba /",
    "T02TD1782E:281b-18": "suto shyo me bha ba /",
    "T02TD1782E:281b-19": "su poshyo me bha ba /",
    "T02TD1782E:281b-20": "aa nu rakto me bha ba /",
    "T02TD1782E:281b-21": "sarba siddhimme pra yatstsha /",
    "T02TD1782E:281b-22": "sarba karma su tsa me tsittam shre ya: ku ru h'um ha ha ha ha ho: bha ga w'an sarba ta th'a ga ta badzra m'a me munytsa /",
    "T02TD1782E:281b-23": "badzr'i bha ba /",
    "T02TD1782E:281b-24": "ma h'a sa ma ya satva a'a: zhes brjod nas /",
    "T02TD1782E:281b-25": "lha'i nga rgyal gyis ji tsam 'dod par gnas par bya'o //",
    "T02TD1782E:281b-26": "'dis thun gsum ma mthun bzhir bsgom par bya ste /",
    "T02TD1782E:281b-27": "bsgom pa dang bzlas pa'i cho ga'o //",
    "T02TD1782E:281b-28": "rnam par dag pa phyi rol du srung ba ni bgegs nyams pa'i ched du'o //",
    "T02TD1782E:281b-29": "mchod pa ni bsod nams kyi tshogs so //",
    "T02TD1782E:281b-30": "stong pa nyid ni ye shes kyi tshogs so //",
    "T02TD1782E:281b-31": "lha'i gzugs ni sangs rgyas nyid do //",
    "T02TD1782E:281b-32": "lha mo bzhi ni tshangs pa'i gnas bzhi'o //",
    "T02TD1782E:281b-33": "shes rab ma ni rang bzhin yin no //",
    "T02TD1782E:281b-34": "nang du 'od gsal ba ni 'chi ba'o //",
    "T02TD1782E:281b-35": "chos 'byung ni bha ga dang zla ba dang nyi ma ni khu ba dang /",
    "T02TD1782E:282a-0": "khrag dang sngags ni bar srid kyi sems dang dngul chu'i rnam pa ni nur nur po @282a * //",
    "T02TD1782E:282a-1": "dang mer mer po dang mkhrang 'gyur dang nar nar po rnams kyi rang bzhin du yongs su gyur ba'o //",
    "T02TD1782E:282a-2": "rgyan dang bcas par 'gyur ba ni rkang lag 'gyus pa'o //",
    "T02TD1782E:282a-3": "lha mo bzhi ni sa dang chu dang me dang rlung ngo //",
    "T02TD1782E:282a-4": "thams cad kyi bsam du med pa'i gzugs ni shes rab kyi pha rol tu phyin ma'o //",
    "T02TD1782E:282a-5": "de la 'di dag ni thams cad kyi sangs rgyas nyid du gyur pa kho na'o zhes bya ba yin te /",
    "T02TD1782E:282a-6": "'on kyang ma rig pa dang nyon mongs pas dbang byas pa yin no //",
    "T02TD1782E:282a-7": "sems can sgrol ba'i phyir zung du 'jug pa nyid ni sdigs mdzub yin la /",
    "T02TD1782E:282a-8": "ral gris ni ma rig pa 'joms la zhags pas ni nyon mongs pa 'joms pa yin no //",
    "T02TD1782E:282a-9": "zla ba dang nyi ma ni dngos po dang dngos po med pa las 'das nas chos 'byung gi zhing du byams pa chen po'i khro bor bzhugs so //",
    "T02TD1782E:282a-10": "rnam par dag pa'o //",
    "T02TD1782E:282a-11": "de nas sngon du bsnyen pa'i don du 'bum bzla bar bya ste /",
    "T02TD1782E:282a-12": "nag po'i tshes gcig nas brtsams te /",
    "T02TD1782E:282a-13": "zla ba nya'i bar du bsgom zhing sum 'gyur du bzla bar bya ste /",
    "T02TD1782E:282a-14": "nyi ma so sor stong phrag bcu rnams so //",
    "T02TD1782E:282a-15": "nya'i nyin mo yongs su gyur pa'i mthar ji ltar nus pas mchod pa byas nas gtor ma phul te /",
    "T02TD1782E:282a-16": "dben par mtshan thog thag ji srid nyi ma 'char ba'i bar du bzla bar bya'o zhes pa ni sngon du bsnyen pa'i cho ga'o //",
    "T02TD1782E:282a-17": "gtor ma'i snod aa yig gis padma'i snod du bsams nas /",
    "T02TD1782E:282a-18": "der gnas pa lha'i bdud rtsir bltas shing /",
    "T02TD1782E:282a-19": "aom tsanda ma h'a ro sha na ai dam ba lim grihna grihna ma ma sarba siddham ku ru h'um phat kyis lan bdun du mngon par bsngags nas bcom ldan 'das pa la gtor ma dbul lo zhes pa ni gtor ma'i cho ga'o //",
    "T02TD1782E:282a-20": "de nas sngon du bsnyen pa'i mthar rgyal la /",
    "T02TD1782E:282a-21": "lcags las byas pa'am /",
    "T02TD1782E:282a-22": "grub pa'i shing las byas pa yang rung ste /",
    "T02TD1782E:282a-23": "ral gri'i rnam pa mthe bo'i sor gyi tshad la me tog phreng bas nye bar mdzes pa'i rnam lnga dang dri thams cad kyis bkrus la /",
    "T02TD1782E:282a-24": "ras bris yang dag par brtsams pa'i sku gzugs kyi mdun du shes rab kyi pha rol tu phyin pa'i glegs bam bklag cing /",
    "T02TD1782E:282a-25": "gtor ma dang mchod pa rgya chen po phul nas nya'i nyin la lag pa gnyis kas bzung nas bzla ba gcig tu bzlas par bya'o //",
    "T02TD1782E:282a-26": "de nas nya'i nyin mo rdzogs nas mtshan thog thag bzla'o //",
    "T02TD1782E:282b-0": "de nas 'bar ba'am gsal bar gyur na @282b de nas nyi ma 'char pa na de grub par te /",
    "T02TD1782E:282b-1": "sha'i bza' btung spangs nas so //",
    "T02TD1782E:282b-2": "'ga' zhig skra 'khril ba lo bcu drug gi rnam pa can nam mkha' la 'gro zhing lo stong phrag bcu rnams su 'tsho bar 'gyur ro zhes pa ni ral gri'i dngos grub kyi cho ga'o //",
    "T02TD1782E:282b-3": "de nas dgra bo rims kyis 'debs par 'dod na /",
    "T02TD1782E:282b-4": "aom da ha da ha /",
    "T02TD1782E:282b-5": "pa tsab tsa /",
    "T02TD1782E:282b-6": "ma tha ma tha /",
    "T02TD1782E:282b-7": "dzva ra dzva ra la ya dzva la ya /",
    "T02TD1782E:282b-8": "shosha ya sho sha ya grihna grihna dzva la dzva la aom tsanda mah'a ro sha na h'um phat sv'a h'a zhes pa ste /",
    "T02TD1782E:282b-9": "dur khrod kyi ras la dug dang skye tshes bsgrub bya sor brgyad pa'i tshad du bris nas phreng ba'i sngags kyis bskor te /",
    "T02TD1782E:282b-10": "phyi nas spra tshil gyi nang du gzugs brnyan bcug la yang bse shing gi nang du gzhug par bya'o //",
    "T02TD1782E:282b-11": "aom tsanda ma h'a ro sha na che ge mo la dzva ri na grihna pa ya h'um phat /",
    "T02TD1782E:282b-12": "sngags 'di dag yongs su bzla zhing dur khrod kyi me la gdungs na rims kyis 'debs par 'gyur ba 'di la the tshom med do //",
    "T02TD1782E:282b-13": "aom bi kri t'a na na pa ra ba la bhanydza ne bhanydza ya /",
    "T02TD1782E:282b-14": "stam bha ya stam bha ya badzra p'a she na bandha bandha h'um phat ga /",
    "T02TD1782E:282b-15": "kha: kha: kha: ha h'a hi h'i phem aom tsanda ma h'a ro sha na h'um phat /",
    "T02TD1782E:282b-16": "sngags 'di dag gro ga la ba bla dang yung bas bris nas spra tshil gyis btums nas ling+g'i nang du bcug la yang lag brgyad la phur bus btab ste /",
    "T02TD1782E:282b-17": "gzugs brnyan kha 'og tu bstan nas dong du gzhug go //",
    "T02TD1782E:282b-18": "'di dag gis ni dmag lhags pa la phur bus btab par 'gyur ro //",
    "T02TD1782E:282b-19": "aom dza ya dza ya pa r'a dza ya ni rja ta yantre h'i h'i h'a h'a sphota ya spho ta ya autsh'a da ya autsh'a da ya sh'i ghram marmam ku ru ku ru aom tsanda ma h'a ro sha na h'um phat /",
    "T02TD1782E:282b-20": "sngags 'di dag dur khrod kyi ras la bris nas srad bu sngon pos dkris te dpud [*dpung?] par bcings nas pha rol gyi 'khrul 'khor 'joms par byed do //",
    "T02TD1782E:282b-21": "aom ae tsa le sanytsa la kri la ya h'um phat /",
    "T02TD1782E:282b-22": "spra tshil gyi ling+ga sor bzhi'i tshad byas la /",
    "T02TD1782E:282b-23": "gro ga la bsgrub bya'i ming dang bcas pa ba blas bris nas de'i khar bcug la /",
    "T02TD1782E:282b-24": "de nas phur bus btab ste lam bzhi mdor dong du bcug na phas kyi rgol ba'i kha la phur bus btab par 'gyur ro //",
    "T02TD1782E:282b-25": "aom sarba m'a ra bhanydza ni h'um phat /",
    "T02TD1782E:282b-26": "sngar bshad pa'i cho gas bsgrub bya'i ming dang spel ba byas nas /",
    "T02TD1782E:282b-27": "rkang pa dag la phur bus btab na 'gro ba dang 'ong ba rengs par byed do //",
    "T02TD1782E:283a-0": "aom santa sa ne mo h'a na ya @283a * //",
    "T02TD1782E:283a-1": "h'um phat sngags 'di spyi bor bcings nas srung bar 'gyur ro //",
    "T02TD1782E:283a-2": "aom ya ma marda ne marda ya marda ya aom tsanda ma h'a ro sha na h'um phat /",
    "T02TD1782E:283a-3": "ces pa ni sdig pa'i nad sel pa'i sngags so //",
    "T02TD1782E:283a-4": "aom kro dha ne kro sha ne bhe da n'a ya h'um phat ces pa ni zug rdu sel ba'i sngags so //",
    "T02TD1782E:283a-5": "aom ya m'anta ka hri: shtri h'um h'um phat /",
    "T02TD1782E:283a-6": "aom tr'a sa ya tr'a sa ya tsanda pra tsanda h'um phat /",
    "T02TD1782E:283a-7": "ces brjod na ma he 'bros so //",
    "T02TD1782E:283a-8": "aom hi li phu: phu: zhes brjod na sbrul 'bros so //",
    "T02TD1782E:283a-9": "mamma mam'a gri dhi ni kh'a hi bisha tsa ru gvi ni kha kha kha ha ha sa: sa: tsanda ma h'a se n'a dzny'a pa ya te sv'a h'a /",
    "T02TD1782E:283a-10": "aom sam k'a ri ni dhvam h'i h'um ha: zhes pa ni mkha' lding gi sngags te /",
    "T02TD1782E:283a-11": "stong phrag bcus grub par 'gyur ro //",
    "T02TD1782E:283a-12": "aom sbetk'a ra phem phem ha ha ha h'a h'a phat ces pa ni dur khrod du rtse bar byed pa'i sngags so //",
    "T02TD1782E:283a-13": "aom sarba bi dy'a dhi pa ta ye pa ra yantra n'a sha na sarba d'a ki n'i n'am tr'a sa ya bandha bandha mu kham k'i la ya k'i la ya h'um h'um phat /",
    "T02TD1782E:283a-14": "ces pa ni grong khyer dang zhing du 'jug pa'i sngags so //",
    "T02TD1782E:283a-15": "yang bya rog khrag blangs nas zangs ma'i glegs bu la sngags bri zhing /",
    "T02TD1782E:283a-16": "gang gi ming yin pa de nyid kyi bshad bar btums te bya rog gis zos na blo dman yang mi g-yo ba'i sngags kyi sbyor ba las te /",
    "T02TD1782E:283a-17": "aom k'a ka ku ta ni kra ba ni sv'a h'a /",
    "T02TD1782E:283a-18": "che ge mo k'a ke na ban ksh'a pa la tsanda ma h'a se n'a dzny'a pa ya ti h'um phat /",
    "T02TD1782E:283a-19": "ces pa'i sngags bya rog gi mig gis bris nas /",
    "T02TD1782E:283a-20": "dur khrod kyi gos sngon por btsos pas gzugs brnyan sor bcu drug pa dril te /",
    "T02TD1782E:283a-21": "dur khrod du dbyug pa la bcings shing /",
    "T02TD1782E:283a-22": "cog pu'i 'dug stangs kyis dur khrod du mtshan thog thag bzla'o //",
    "T02TD1782E:283a-23": "de mthong na pha rol gyi sde rengs par 'gyur la /",
    "T02TD1782E:283a-24": "phyung na grol bar 'gyur ro //",
    "T02TD1782E:283a-25": "'di'i phye mas lus dang rkang pa la byugs na rgyug par mi nus shing brgyal bar 'gyur ro //",
    "T02TD1782E:283a-26": "de la 'di'i sngags ni /",
    "T02TD1782E:283a-27": "aom a'a kaddhya a'a kaddhya mo ha ya che ge mo ba shi ku ru sv'a h'a /",
    "T02TD1782E:283a-28": "lto ba'i srin bu blangs nas phye mas zhib bar byas te /",
    "T02TD1782E:283a-29": "'od dpag med dang ming med kyi khrag dang lhan cig ril bu byas nas sngar bshad pa'i sngags kyis mngon par bsngags te /",
    "T02TD1782E:283a-30": "bza' ba dang btung bar byin na /",
    "T02TD1782E:283a-31": "gal te na nga rgyal dang dregs pas bsnyems pa'i mi mo dbang du 'gyur ba la the tshom med de /",
    "T02TD1782E:283a-32": "ma shi'i bar du rjes su 'brang bar 'gyur ro //",
    "T02TD1782E:283b-0": "'di dag thams cad ni bsgoms pa'i bdag nyid @283b can kho nas grub par 'gyur te /",
    "T02TD1782E:283b-1": "phyung na ni grol lo //",
    "T02TD1782E:283b-2": "de nas dbang du bya ba bshad par bya ste /",
    "T02TD1782E:283b-3": "'phur bzhin pa'i sprang ma'i gshog pa gnyis dang /",
    "T02TD1782E:283b-4": "so dbus ma gnyis dang /",
    "T02TD1782E:283b-5": "ro'i me tog phreng bas te /",
    "T02TD1782E:283b-6": "dbang du bya ba la sngar rengs pa la bshad pa'i sku mdog ser por bsgom mo //",
    "T02TD1782E:283b-7": "bskrad pa la du ba'i mdog dang bsad pa la mdog nag po'o //",
    "T02TD1782E:283b-8": "las gzhan dang gzhan la nye bar gnas pa dang dgrol ba sngon por bsgom par bya'o //",
    "T02TD1782E:283b-9": "las thams cad mi g-yo ba la rim pas gus shing bsgoms pa'i bdag nyid can gyis rgyal po lta bur spyod do //",
    "T02TD1782E:283b-10": "aom dzv'a l'a ka r'a la ba da ne ha sa ha sa ha la ha la /",
    "T02TD1782E:283b-11": "badzre su badzre spha ra spha ra spha ra ya spha ra ya sarba me gha ta bhi ta bhishtam stvambha ya stvambha ya spho ta ya spho ta ya ya: ya: sarba p'a n'i yam sho sha ya h'um phat /",
    "T02TD1782E:283b-12": "sngags 'di bzlas nas kun du bltas na rlung dang sprin 'thor bar 'gyur ro //",
    "T02TD1782E:283b-13": "de nas 'dir bcom ldan 'das dgyes pa'i slad du mchod pa'i mandala bshad par bya ste /",
    "T02TD1782E:283b-14": "de la dang por kha la sogs pa dag par byas nas /",
    "T02TD1782E:283b-15": "aom ma ni dha ri badzri ni ma h'a pra ti sa re raksha raksha m'am h'um h'um h'um phat sv'a h'a /",
    "T02TD1782E:283b-16": "zhes pa ni srung ba'i sngags so //",
    "T02TD1782E:283b-17": "aom hri: sv'a h'a zhes pa 'di lag pa dang rkang pa bkru ba dang /",
    "T02TD1782E:283b-18": "'thor 'thung gi sngags so //",
    "T02TD1782E:283b-19": "aom sarba ta th'a ga t'a bhi she ka sa ma ya shri ye h'um zhes pa ni khrus kyi sngags so //",
    "T02TD1782E:283b-20": "de bzhin du 'dis gtsang mar gyur ba'i me tog byin gyis rlob pa'i sngags kyis me tog byin gyis brlab pa'i ched du me tog gcig bzung nas dri bzangs sam /",
    "T02TD1782E:283b-21": "ba byung gi chus zla ba lta bur mandala bya'o //",
    "T02TD1782E:283b-22": "aom sarba bighn'an autsh'a ra h'um sv'a h'a /",
    "T02TD1782E:283b-23": "zhes pa'am /",
    "T02TD1782E:283b-24": "aom badzra re khe h'um zhes pa 'dis kyang ngo //",
    "T02TD1782E:283b-25": "de nas a'a re kha sarba ta th'a ga t'a tishthantu sv'a h'a /",
    "T02TD1782E:283b-26": "zhes pa 'dis me tog phul te /",
    "T02TD1782E:283b-27": "lag pa bkrus nas /",
    "T02TD1782E:283b-28": "de nas dbus su ri rab dang /",
    "T02TD1782E:283b-29": "shar du lus 'phags la sogs pa bsam zhing /",
    "T02TD1782E:283b-30": "'di steng du h'um yig yongs su gyur pa'i dpal gtum chen drag po /",
    "T02TD1782E:283b-31": "lam m'am pam t'am /",
    "T02TD1782E:283b-32": "rnams yongs su gyur pas lha mo lngas yongs su bskor ba'i phreng ba rnam par bsams la /",
    "T02TD1782E:283b-33": "thog ma med pa nas grub pa rnams spyan drangs nas de la bcug ste /",
    "T02TD1782E:283b-34": "bcings shing dgyes par bya ba ni dza: h'um bam ho: zhes bya ba 'di dag gis so //",
    "T02TD1782E:284a-0": "me tog la @284a * //",
    "T02TD1782E:284a-1": "sogs pas mchod par bya ste /",
    "T02TD1782E:284a-2": "aom tsanda ma h'a ro sha na pushpam pra t'itstsha h'um phat /",
    "T02TD1782E:284a-3": "aom lo tsa ni pushpe pra t'itstsham lam sv'a h'a /",
    "T02TD1782E:284a-4": "m'a ma k'i la sogs pa rnams la yang de bzhin du rtogs par bya'o //",
    "T02TD1782E:284a-5": "pushpam bzhin du dh'u pam /",
    "T02TD1782E:284a-6": "gandham /",
    "T02TD1782E:284a-7": "m'a lyam bi le pam /",
    "T02TD1782E:284a-8": "na pu gam /",
    "T02TD1782E:284a-9": "nee be dyam /",
    "T02TD1782E:284a-10": "dza la la sogs pa rnams la rig par bya'o //",
    "T02TD1782E:284a-11": "de nas ral gri'i phyag rgyas dgyes par bya zhing bstod nas phyag byas te /",
    "T02TD1782E:284a-12": "yid kyi rang bzhin gyis mchod pa bya zhing /",
    "T02TD1782E:284a-13": "rnam pa bdun dang bzla na med pa'i mchod pa yang byas te /",
    "T02TD1782E:284a-14": "slar yang phyag byas nas bzod par gsol te /",
    "T02TD1782E:284a-15": "tshul khrims tsandan gyis byugs lus //",
    "T02TD1782E:284a-16": "bsam gtan gyi ni gos bgos shing //",
    "T02TD1782E:284a-17": "byang chub yan lag me tog bkram //",
    "T02TD1782E:284a-18": "ji ltar bde bar dgyes par mdzod //",
    "T02TD1782E:284a-19": "slar yang bdag la brtse ba yis //",
    "T02TD1782E:284a-20": "bzhabs dag ji bzhin 'byon par 'tshal //",
    "T02TD1782E:284a-21": "aom mu:mu: sv'a h'a zhes chu gtsang me tog dang bcas pa zhabs la dbul lo //",
    "T02TD1782E:284a-22": "de nas mchod pa bsdus nas gshegs so snyam du bsgom zhing /",
    "T02TD1782E:284a-23": "de nas dri ma med cing dben par dor bar bya'o //",
    "T02TD1782E:284a-24": "de nas gtsang mar gyur nas ci bder bya'o //",
    "T02TD1782E:284a-25": "aom hr'am hr'im hrom tsanda r'u pe tsa ta tsa ta pra tsa ta ka ha ka ha pra spha ra /",
    "T02TD1782E:284a-26": "pra spha ra ya ha na ha na gra sa gra sa bandha bandha /",
    "T02TD1782E:284a-27": "dzambha ya dzambha ya stambha ya satambha ya mo ha ya sarba sha tr'um mu kham bandha nam ku ru ku ru sarba d'a ki n'i n'am gra ha bh'u ta pi sh'a tsa by'a dhi yaksha n'am tr'a sa ya tr'a sa ya ma ra ma ra m'a ra ya m'a ra ya ru ru tsanda ku ka raksha raksha tsanda ma h'a se n'a sarba m'a dzny'a pa ya ti /",
    "T02TD1782E:284a-28": "aom tsanda ma h'a ro sha na h'um phat /",
    "T02TD1782E:284a-29": "sngags 'di dag gro ga'i 'dab ma la padma 'dab ma bcu drug pa'i dbus su gur kum dang gi wang dang rgya skyegs kyis bris te srad bu nag pos dril nas dpung pa'am /",
    "T02TD1782E:284a-30": "mgrin par bcing bar bya'o zhes pa srung ba'i cho ga'o //",
    "T02TD1782E:284a-31": "yang kha lhor bltas nas yungs kar la brgya rtsa brgyad mngon par bsngags nas mkha' 'gro ma la sogs pas zin pa la brdeg par byas nas gtong bar 'gyur ro //",
    "T02TD1782E:284a-32": "yang na so rtsi'i 'dab ma la gru gsum pa gnyis kha sbyar ba'i dbus su tsher mas bris nas pho ba ris lnga dang lhan cig sbyar nas zos na nyin gcig pa la sogs pa'i rims thams cad 'joms par bya'o //",
    "T02TD1782E:284a-33": "aom tsanda ma h'a se n'a gra sa gra sa kha kha kh'a hi kh'a hi shosha ya shosha ya m'ar ya m'a ra ya h'um phat /",
    "T02TD1782E:284b-0": "myos byed kyi sor @284b bzhi pa'i tshad kyi gzugs brnyan byas nas de'i snying gar sngags 'di dag dur khrod kyi ras la dug dang skye tshes bris pa bcug ste /",
    "T02TD1782E:284b-1": "sor gcig pa'i tshad kyi rus pa'i phur bus gdab bar bya'o //",
    "T02TD1782E:284b-2": "dur khrod du khung bu brkos nas kha sbub tu bzhag na nyi ma bdun gyis 'chi ba bsgyur bar the tshom med do //",
    "T02TD1782E:284b-3": "nim ba dang bya rog gi tshang blangs nas yi dags kyi me la bsregs ba'i thal ba la /",
    "T02TD1782E:284b-4": "aom tsanda ma h'a ro sha na che ge mo autstsha ta ya h'um ya h'um phat brgyad du rtsa brgyad du bsngags nas sgo la gtor na khyim nas skrod pa la the tshom med do //",
    "T02TD1782E:284b-5": "khyi 'thab pa'i sa de dag gi rkub nas blangs la /",
    "T02TD1782E:284b-6": "phan tshun sdang ba'i gzugs brnyan la 'thor na 'byed par byed pa la rnam par brtag mi dgos so //",
    "T02TD1782E:284b-7": "sngags ni /",
    "T02TD1782E:284b-8": "aom dve sha ne dve sha badzre che ge mo pi dve sha ya aom tsanda ma h'a ro sha na h'um phat /",
    "T02TD1782E:284b-9": "ces pa dbye ba'o //",
    "T02TD1782E:284b-10": "gro ga la ba blas sor drug pa'i rus sbal bris nas rkang pa bzhi la h'um khar plim dbus kyi lto bar tam gnyis bris la /",
    "T02TD1782E:284b-11": "sgrub pa pos rgyab tu phreng ba'i sngags kyis phyi rol du bskor ba la /",
    "T02TD1782E:284b-12": "mchod pa dang bstod pa yang dag par brtsam zhing /",
    "T02TD1782E:284b-13": "so phag gi steng du bskor rus sbal gyi khog pas bkab ste /",
    "T02TD1782E:284b-14": "srad bu dmar pos dkris nas rkang pa phyis pa'i gos kyis btums te rkang pa g-yon pas brdeg par bya zhing /",
    "T02TD1782E:284b-15": "che ge mo ba sham bha bantu zhes pa lan bdun gyi mthar thug pas dgra bo thams cad kyi kha bcing bar 'gyur ro //",
    "T02TD1782E:284b-16": "de la phreng ba'i sngags ni 'di yin te /",
    "T02TD1782E:284b-17": "aom tsanda ma h'a ro sha na h'um hr'i hrom hri go ra r'u pe tsa ta tsa ta tsa pra tsa ta gha t'a gh'a t'a ya ka ha ka ha pra sphar pra spar ya pra spha ra ya k'i la ya k'i la ya dzambha dzambha ya stambha stambha ya mo ha ya mo ha ya h'um phat /",
    "T02TD1782E:284b-18": "ces pa'o //",
    "T02TD1782E:284b-19": "aom tsi li mi li la te h'um phat /",
    "T02TD1782E:284b-20": "ces pa mig nad zhi bar byed pa'i sngags so //",
    "T02TD1782E:284b-21": "aom tsd'a tsd'am tsdrum sho sha ya dh'a ram bandha bandha aom tsanda ma h'a ro sha na h'um phat /",
    "T02TD1782E:284b-22": "ces pa ba'i rus pa'i phur bu sor bdun pa'i tshad la brgya rtsa brgyad mngon bar bsngags nas ba lang lhas su barko sar bcug na 'om 'chad par nges so //",
    "T02TD1782E:284b-23": "phyung na grol lo //",
    "T02TD1782E:284b-24": "aom badzri ni badzra p'a ta ya su ra pa ti r'a dzny'a pa ya ti dzva la ya ti dzv'a la ya dzv'a la ya dzv'a la ya aom tsanda ma h'a ro sha na h'um phat /",
    "T02TD1782E:285a-0": "mkhas pas grog mkhar gyi 'jim ba blangs nas rdo rjer byas la 'di nyid brgya rtsa brgyad bzla zhing bsngags nas @285a * //",
    "T02TD1782E:285a-1": "tshong khang du gzhug ste /",
    "T02TD1782E:285a-2": "des skad cig la rdo rje'i zong nyams par 'gyur ro //",
    "T02TD1782E:285a-3": "aom raksha raksha sam ko tsa la ne pra tsa la ne pra tsa la pra tsa la ma h'a kro dha r'u pe pa tsa pa tsa ts'a la ya aom tsanda ma h'a ro sha na h'um phat ces pa nag bo'i brgyad dam bcu bzhi la dur khrod kyi thal ba la brgya rtsa brgyad mngon par bsngags nas dgra'i khyim du gtor ro //",
    "T02TD1782E:285a-4": "yang sgor brkos nas gzugs brnyan gzhug ste /",
    "T02TD1782E:285a-5": "nyi ma bdun gyis skrod par byed do //",
    "T02TD1782E:285a-6": "de nas grong khyer bskyod pa bshad par bya ste /",
    "T02TD1782E:285a-7": "gro ga'i 'dab ma la gur gum gyi mdog lta bu phyag gnyis pa /",
    "T02TD1782E:285a-8": "zhags pa dang lcags kyu'i phyag chags pa dang gtsigs shing 'jigs su rung ba bri ste /",
    "T02TD1782E:285a-9": "glang po che'i chang dang rgya skyegs dang bud med kyi rdul dang /",
    "T02TD1782E:285a-10": "sv'a l'anta dang gur kum rnams kyi spel tshig dang bcas pa ste /",
    "T02TD1782E:285a-11": "sngags kyi yi ges lte ba dang /",
    "T02TD1782E:285a-12": "snying ga dang mgo bo rnams la'o //",
    "T02TD1782E:285a-13": "aom yig mgo bor sbyin bya ste /",
    "T02TD1782E:285a-14": "hr'im yig de bzhin snying ga la /",
    "T02TD1782E:285a-15": "de ltar lte bar krim yig go //",
    "T02TD1782E:285a-16": "mig la tram yig de bzhin no //",
    "T02TD1782E:285a-17": "phreng ba'i sngags kyis bskor nas srad bu dmar pos dkri'o //",
    "T02TD1782E:285a-18": "sngags ni aom hr'im kr'am tram ya ma tha ne a'a ka da ksho bha ya ksho bha ya sarba k'a ma pra s'a dha ne /",
    "T02TD1782E:285a-19": "hram hrem hrim ka ta ka ta sv'a h'a /",
    "T02TD1782E:285a-20": "thod pa kha sbyor du bcug nas mar dang sbrang rtsis bkang ste /",
    "T02TD1782E:285a-21": "srad bu dmar pos dkris nas yang dag par mchod de /",
    "T02TD1782E:285a-22": "ro'i gnas su brkos par bcug la /",
    "T02TD1782E:285a-23": "rkang pa g-yon pas mnan nas sngags bzlas shing /",
    "T02TD1782E:285a-24": "yang mi rus dmar po la phreng ba bya zhing bsgom ste /",
    "T02TD1782E:285a-25": "sngags pa mnyam par gzhag pas stong phrag nyi shu rtsa lngas 'gyur ba la the tshom med do zhes pa grong khyer bskyod pa'i cho ga'o //",
    "T02TD1782E:285a-26": "phag gi tshil bu'i rtse mo la mar me sbar nas dga' ba spyad na zla bo 'ching do //",
    "T02TD1782E:285a-27": "aom sha ni'i rtsa ba dang /",
    "T02TD1782E:285a-28": "k'a m'a ts'i'i rtsa ba dang /",
    "T02TD1782E:285a-29": "gser shing gi sa bon dangs byar nas /",
    "T02TD1782E:285a-30": "ga pur dang lhan cig mnyes nas yan lag mchog la byugs te dga' ba spyad na khams 'ching ngo //",
    "T02TD1782E:285a-31": "b'a ka'i 'dab ma dang /",
    "T02TD1782E:285a-32": "sdong bu dang /",
    "T02TD1782E:285a-33": "sbrang rtsi dang /",
    "T02TD1782E:285a-34": "rgya skyegs kyi shing dang /",
    "T02TD1782E:285a-35": "pi pi ling rnams cha mnyam par ma ksha ki dang sbrang sbyar nas zos na khams 'phel lo //",
    "T02TD1782E:285a-36": "ta ga ra'i rtsa ba su dar sha na dang mnyes nas mar dang lhan cig 'thungs shing byugs na nyams par byed do //",
    "T02TD1782E:285b-0": "pu tra dz'a r'i dang tsanda li @285b dang /",
    "T02TD1782E:285b-1": "ming med kyi khrag dang khu ba dang /",
    "T02TD1782E:285b-2": "lto ba'i srin bu phye mar byas nas bza' ba dang btung bar byin na bsgrub bya dbang du 'gyur ro //",
    "T02TD1782E:285b-3": "gtum chen drag po'i mngon par rtogs pa rdzogs so /",
    "T02TD1782E:285b-5": "// / pandi ta bde ba chen po'i rdo rjes bsgrigs pa'o //",
    "T02TD1782E:285b-6": "sh'akya'i dge slong gzhon nu dpal gyis bsgyur//"
}