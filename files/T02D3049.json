{
    "T02D3049:94a-0": "@94a * // dpal rdo rje rnam par 'joms pa la phyag 'tshal lo //",
    "T02D3049:94a-1": "rdo rje lhun po ri rab zom //",
    "T02D3049:94a-2": "rgyud do cog gi brgya rtsa brgyad //",
    "T02D3049:94a-3": "de yi rtsa bar 'di gsungs pa //",
    "T02D3049:94b-0": "@94b sgrub pa'i thabs ni brgya dang brgyad //",
    "T02D3049:94b-1": "lo grangs re re'i 'dod pa'o //",
    "T02D3049:94b-2": "'di nyid la ni rnam pa gnyis //",
    "T02D3049:94b-3": "rgyud kyi rtsa ba gzhir blangs nas //",
    "T02D3049:94b-4": "bskyed pa nyid dang rdzogs pa'o //",
    "T02D3049:94b-5": "bskyed pa la ni brgya dang lnga //",
    "T02D3049:94b-6": "rdzogs pa'i rim pa bsgrub pa gsum //",
    "T02D3049:94b-7": "'di nyid rtsa ba'i rjes 'brangs pa'o //",
    "T02D3049:94b-8": "de la thog mar dbang bskur ni //",
    "T02D3049:94b-9": "rten gyi gang zag smin bya'i phyir //",
    "T02D3049:94b-10": "'jig rten 'das dang 'jig rten pa'i //",
    "T02D3049:94b-11": "dbang bskur rim pa gnyis su bshad //",
    "T02D3049:94b-12": "'das pa la ni brgyad yin no //",
    "T02D3049:94b-13": "'jig rten dbang bskur rnam pa drug / spyi yi dbang dang bco lnga yis //",
    "T02D3049:94b-14": "ma smin pa rnams smin par byed //",
    "T02D3049:94b-15": "de yi sngom ni 'di lta ste //",
    "T02D3049:94b-16": "de la sgrub thabs brgya dang brgyad gsungs pa la /",
    "T02D3049:94b-17": "'jig rten 'di'i blo dor ba rnams la 'das pa'i dbang brgyad bskur te /",
    "T02D3049:94b-18": "blo rgya che ba spros pa la dga' ba rnams dang /",
    "T02D3049:94b-19": "lha sum cu rtsa lnga'i dkyil 'khor du dbang don gnyis rdzogs par 'dod pas /",
    "T02D3049:94b-20": "khro bo brgyad kyi dkyil 'khor du dbang bskur /",
    "T02D3049:94b-21": "las kyi sgrib pa rgyun gcod par 'dod pas /",
    "T02D3049:94b-22": "lha mo brgyad kyi dkyil 'khor du dbang bskur /",
    "T02D3049:94b-23": "bdud 'dul bar 'dod pas /",
    "T02D3049:94b-24": "khro bo bcu'i dkyil 'khor du dbang bskur /",
    "T02D3049:94b-25": "rang gi don bsgrub par 'dod pas /",
    "T02D3049:94b-26": "dpa' bo gcig pa'i dkyil 'khor du dbang bskur ;",
    "T02D3049:94b-27": "shes rab 'phel par 'dod pas /",
    "T02D3049:94b-28": "yab yum gnyis med kyi dkyil 'khor du dbang bskur /",
    "T02D3049:94b-29": "ye shes sngon du bsgrub par 'dod pas /",
    "T02D3049:94b-30": "rigs kyi khro bo lnga'i dkyil 'khor du dbang bskur /",
    "T02D3049:94b-31": "mchog gi las bsgrub par 'dod pas /",
    "T02D3049:94b-32": "sgo ma bzhi'i dkyil 'khor du dbang bskur zhing bsnyen bsgrub bya'o //",
    "T02D3049:94b-33": "'jig rten pa la drug ste /",
    "T02D3049:94b-34": "'jig rten gyi 'dod pa nye bar 'dod pa rnams",
    "T02D3049:94b-35": "kyis 'jig rten pa'i dkyil 'khor drug tu dbang bskur",
    "T02D3049:94b-36": "te / 'jig rten pa'i mthu dang rdzu 'phrul 'dod pas phyogs skyong bcu'i dkyil 'khor du dbang bskur /",
    "T02D3049:94b-37": "dpal dang dbang phyug 'dod pas rgyal po chen po bzhi'i dkyil 'khor du dbang bskur /",
    "T02D3049:94b-38": "stobs dang grags pa 'dod bas gza' brgyad kyi dkyil 'khor du dbang bskur /",
    "T02D3049:94b-39": "snyan pa dang legs par 'dod pas rgyu skar nyi shu rtsa brgyad kyi dkyil 'khor du dbang bskur /",
    "T02D3049:95a-0": "nad dang gdon zhi bar 'dod pas klu brgyal kyi dkyil 'khor du dbang @95a * //",
    "T02D3049:95a-1": "bskur ;",
    "T02D3049:95a-2": "dbang bskur bcu bzhi po de dag gi las kyi",
    "T02D3049:95a-3": "rim pa la ston pa dbang bskur pa'i cho ga",
    "T02D3049:95a-4": "dang bco lnga ni /",
    "T02D3049:95a-5": "dbang bskur dam par gsol cig ces rgyud kyi sgrub par phyung ba'o //",
    "T02D3049:95a-6": "lhag ma gza'i las kyi bye brag bdun yod pa las /",
    "T02D3049:95a-7": "gza'i gdon las grol bar byed pa rin po che'i grol byed dang /",
    "T02D3049:95a-8": "gza' ngan pa bzlog pa rgya mtsho'i sprin dang /",
    "T02D3049:95a-9": "gza' brgyad kyi las ma grub pa grub par byed",
    "T02D3049:95a-10": "pa 'dod pa thams cad rab tu sbyin pa dang",
    "T02D3049:95a-11": "/ bsgrub bya gza'i byad du gzhug pa'i 'khor lo can dang bcas pa dang /",
    "T02D3049:95a-12": "thog gis dgra bsad pa drag shul can dang /",
    "T02D3049:95a-13": "lo thog 'joms par byed pa chu thigs dang /",
    "T02D3049:95a-14": "'gal ba skrag par byed pa'i las sna tshogs su bstan pa mgal me'i 'khor lo dang bdun la /",
    "T02D3049:95a-15": "rgya mtsho sprin dang /",
    "T02D3049:95a-16": "rin po che grol byed dang /",
    "T02D3049:95a-17": "'dod pa rab tu sbyin pa dang gsum mo //",
    "T02D3049:95a-18": "gza' dang zhes pa'i sgrub pa po 'khor lo can dang /",
    "T02D3049:95a-19": "drag shul can dang /",
    "T02D3049:95a-20": "chu thigs dang mgal me'i 'khor lo bzhi ni sems can thams cad skrag par byed pa'i bsgrub pa'o //",
    "T02D3049:95a-21": "rgyu skar gyi gyi lhag ma gnyis la /",
    "T02D3049:95a-22": "rgyu skar ngan pa zlog par byed pa bdud rtsi sprin dang /",
    "T02D3049:95a-23": "rgyu skar gyi las sna tshogs sgrub par 'dod pa",
    "T02D3049:95a-24": "dus 'dzin bzang po dang gnyis ni rgyu skar dang",
    "T02D3049:95a-25": "zhes pa'i sgrub pa'o //",
    "T02D3049:95a-26": "lha brgyad kyi lhag ma gnyis la /",
    "T02D3049:95a-27": "'jig rten pa'i lha nye bar byed pa don drug ni /",
    "T02D3049:95a-28": "lha rnams kyis phyogs pa'i sgrub pa'o //",
    "T02D3049:95a-29": "tshogs kyi bdag po'i sgrub ba dbul mo gter sbyin ni phongs pa'i sgrub pa'o //",
    "T02D3049:95a-30": "klu'i lhag ma brgyad las ya mas las thar bar byed pa yid bzhin nor bu dang /",
    "T02D3049:95a-31": "klu sgrub pa rin po che dbyig sgrub dang /",
    "T02D3049:95a-32": "klu gdon las grol par byed pa sgrul 'byin gsang ba dang /",
    "T02D3049:95a-33": "glu'i gdon las thar par byed pa klu srog me",
    "T02D3049:95a-34": "dpal gyi 'khor lo dang bzhi ni mi bzad gdon",
    "T02D3049:95a-35": "gyis nyen pa'i sgrub pa'o //",
    "T02D3049:95a-36": "bsgrub bya phyang du gzhug pa'i srog gcod spu gri dang /",
    "T02D3049:95a-37": "rims kyis dgra bsad pa ral gri'i 'khor lo dang /",
    "T02D3049:95a-38": "rmugs pa'i las gzi mdangs chen mo dang gsum mo //",
    "T02D3049:95a-39": "sems can rmugs par byed pa'i las kyi mtha'o //",
    "T02D3049:95a-40": "char dbab pa bdud rtsi'i rgyun dang /",
    "T02D3049:95b-0": "chu gtor gyis klu la sogs pa'i gdon @95b rnams",
    "T02D3049:95b-1": "mnyes par byed ba bdud rtsi'i rgya mtsho gnyis ni",
    "T02D3049:95b-2": "'dod ba thams cad rab tu sbyin pa sgrub pa'o",
    "T02D3049:95b-3": "// ser ba srung ba 'byung brgyun gcod dang /",
    "T02D3049:95b-4": "byis pa gdon las thar bar byed pa me'i 'khor",
    "T02D3049:95b-5": "lo gnyis ni sems can thams cad srung bar byed",
    "T02D3049:95b-6": "pa'i sgrub pa'o // rdo rje rang rtags kyi sgrub pa bdun la /",
    "T02D3049:95b-7": "sgrub pa nges pa'i cho ga ni mi chod pa'i",
    "T02D3049:95b-8": "man ngag gi sgrub pa ni mi shigs pa'i sgrub",
    "T02D3049:95b-9": "ba'o // yo ga pra sen drag pa ni bden pa zhes ba'i sgrub ba'o //",
    "T02D3049:95b-10": "'dod pa'i don dus la nges pa'i sgrub pa ni /",
    "T02D3049:95b-11": "sra ba zhes pa'i sgrub pa'o //",
    "T02D3049:95b-12": "dbang po dang ldan ba ni brtan ba zhes bya ba'i sgrub pa'o //",
    "T02D3049:95b-13": "'dod pa'i gtan tshigs thogs pa med pa ni /",
    "T02D3049:95b-14": "thogs pa med pa zhes bya ba'i sgrub pa'o //",
    "T02D3049:95b-15": "mna' las rgyal ba dang /",
    "T02D3049:95b-16": "tshong las rgyal ba dang /",
    "T02D3049:95b-17": "pha rol gyi sde pham par byed pa dang /",
    "T02D3049:95b-18": "gdon dang nad las rgyal ba dad bzhi ni /",
    "T02D3049:95b-19": "thams cad du ma pham pa'i sgrub pa'o //",
    "T02D3049:95b-20": "mdon spyod kyi sbyin sreg ni sems can thams cad 'jil bar byed pa'o //",
    "T02D3049:95b-21": "rgyun gcod spu gri ni /",
    "T02D3049:95b-22": "rig sngags thams cad gcod par byed pa'o //",
    "T02D3049:95b-23": "ye shes 'dus pa'i tho ba ni /",
    "T02D3049:95b-24": "las thams cad 'joms par byed pa'i sgrub pa'o //",
    "T02D3049:95b-25": "gser gyi ri bo ni rig sngags thams cad gnon par byed pa'i sgrub pa'o //",
    "T02D3049:95b-26": "phyir bzlog gsang ba dang /",
    "T02D3049:95b-27": "rdo rje rnon po dang /",
    "T02D3049:95b-28": "nye ba'i las phyi ma gsum ni gzhan gyi las thams cad 'jig par byed pa'o //",
    "T02D3049:95b-29": "lha'i gdon las thar bar byed pa dang /",
    "T02D3049:95b-30": "'byung po dang /",
    "T02D3049:95b-31": "dri za dang /",
    "T02D3049:95b-32": "tshangs pa dang /",
    "T02D3049:95b-33": "srin po dang /",
    "T02D3049:95b-34": "sha za dang /",
    "T02D3049:95b-35": "klu dang /",
    "T02D3049:95b-36": "log 'dren gyi dang /",
    "T02D3049:95b-37": "brjed byed kyi dang /",
    "T02D3049:95b-38": "smyo byed kyi dang /",
    "T02D3049:95b-39": "lha ma yin gyi dang /",
    "T02D3049:95b-40": "gzhon nu'i dang /",
    "T02D3049:95b-41": "gnod sbyin gyi gdon las hthar bar byed pa dang bcu gsum ni /",
    "T02D3049:95b-42": "gdon thams cad las thar bar rbyed pa'i sgrub pa'o //",
    "T02D3049:95b-43": "rdo rje tho ba ni gdon thams cad rlag par byed pa'i sgrub pa'o //",
    "T02D3049:95b-44": "rdo rje lcags kyu ni 'byung po thams cad 'gugs par byed pa'i sgrub pa'o //",
    "T02D3049:95b-45": "yid bzhin nor bu 'od 'bar ba ni /",
    "T02D3049:95b-46": "rig sngags kyi las thams cad byed du 'jug pa'i sgrub pa'o //",
    "T02D3049:95b-47": "rdo rje be con ni ma grub pa rnams grub par dbyed pa'i sgrub pa'o //",
    "T02D3049:95b-48": "rin po che gter sgrub ni grub pa rnams chud mi za bar byed pa'i sgrub pa'o //",
    "T02D3049:95b-49": "zhi ba'i sbyin sreg ni zhi ba'o //",
    "T02D3049:95b-50": "rgyas pa ni rgyas pa'o //",
    "T02D3049:96a-0": "jag chings 'phrul @96a * //",
    "T02D3049:96a-1": "yig dang /",
    "T02D3049:96a-2": "rlung gi zhags pa gnyis ni sems can thams cad rengs par byed pa'i sgrub pa'o //",
    "T02D3049:96a-3": "bkra shis nyi ma ni /",
    "T02D3049:96a-4": "dpal kun gyis ni legs par brgyan gyi sgrub pa'o //",
    "T02D3049:96a-5": "gsal ba'i snad pa dang /",
    "T02D3049:96a-6": "dgra las rgyal ba dang /",
    "T02D3049:96a-7": "dri ma dang bral ba'i spyod byed dang /",
    "T02D3049:96a-8": "padma rgyas pa dang /",
    "T02D3049:96a-9": "rdo rje rgyal mtshan dang lnga ni /",
    "T02D3049:96a-10": "sems can dbang po nyams pa dang zhes pa'i sgrub pa'o //",
    "T02D3049:96a-11": "khrus kyi cho ga ni /",
    "T02D3049:96a-12": "bkra shis bum pa spyi blugs nas zhes pa'i sgrub ba'o //",
    "T02D3049:96a-13": "rab tu gnas pa ni bum pa'i kha rgyan dpag bsam shing zhes pa'i sgrub pa'o //",
    "T02D3049:96a-14": "rgyun gyi 'khor lo dang /",
    "T02D3049:96a-15": "dug bsal ba'i me long dang /",
    "T02D3049:96a-16": "rang byung 'jigs bral gsum ni tshe zad pa zhes pa'i sgrub pa'o //",
    "T02D3049:96a-17": "padma dbyig sgrub dang bcud len gnyis ni /",
    "T02D3049:96a-18": "tshe nyams dang zhes pa'i sgrub pa'o //",
    "T02D3049:96a-19": "dpag bsam sdong po dang rin po che las kyi phreng ba dang /",
    "T02D3049:96a-20": "las tshogs stong rgyas gsum ni /",
    "T02D3049:96a-21": "phun sum tshogs min gang chags dang ;",
    "T02D3049:96a-22": "/ zhes pa'i don to //",
    "T02D3049:96a-23": "'gyur byed chen mo dang /",
    "T02D3049:96a-24": "gzhan gyi lce dbab pa bzlog pa dang /",
    "T02D3049:96a-25": "sdang ba gsum gyi las thor bu gsum ni /",
    "T02D3049:96a-26": "mdza' sdug skye bo sdang ba dang //",
    "T02D3049:96a-27": "zhes pa'i sgrub pa'o //",
    "T02D3049:96a-28": "go cha chen mo ni /",
    "T02D3049:96a-29": "bram ze la sogs gtses pa dang //",
    "T02D3049:96a-30": "zhes pa'i sgrub pa'o //",
    "T02D3049:96a-31": "rtsi sbyor dbyig gi nor bu ni /",
    "T02D3049:96a-32": "phan tshun mthun pa ma yin dang //",
    "T02D3049:96a-33": "zhes pa'i sgrub pa'o //",
    "T02D3049:96a-34": "dpag bsam kyi shing rgyas pa ni //",
    "T02D3049:96a-35": "nor 'gribs pas ni phongs pa dang //",
    "T02D3049:96a-36": "zhes pa'i sgrub pa'o //",
    "T02D3049:96a-37": "sbas pa'i ga'u ni /",
    "T02D3049:96a-38": "'jigs pa dang ni gnod pa dang //",
    "T02D3049:96a-39": "zhes pa'i sgrub pa'o //",
    "T02D3049:96a-40": "phyir ldog 'khor lo ni byad stems dang zhes pa'i sgrub pa'o //",
    "T02D3049:96a-41": "gser gyi rgya mtsho ni /",
    "T02D3049:96a-42": "srog chags dag ni thams cad kyi //",
    "T02D3049:96a-43": "mi bzad pa yi nad rnams kyang //",
    "T02D3049:96a-44": "zhes pa'i sgrub pa'o //",
    "T02D3049:96a-45": "rgyal mtshan rtse mo ni tshe 'phel pa'i sgrub pa'o //",
    "T02D3049:96a-46": "dpal ye shes phreng ba ni /",
    "T02D3049:96a-47": "bsod nams 'phel ba'i sgrub pa'o //",
    "T02D3049:96a-48": "de ltar brgya dang lnga ni /",
    "T02D3049:96a-49": "bskyed pa'i rim pa'i sgrub thabs so //",
    "T02D3049:96a-50": "sgra la gnas pa'i bsam gtan dang /",
    "T02D3049:96a-51": "sgra la mi gnas pa'i bsam gtan dang /",
    "T02D3049:96a-52": "sgra mthar gyis pa'i bsam gtan gsum ni /",
    "T02D3049:96a-53": "brab mo sangs rgyas spyod yul ba //",
    "T02D3049:96a-54": "zhes pa'i sgrub thabs so //",
    "T02D3049:96a-55": "them yig gsang ba zhes bya ba /"
}