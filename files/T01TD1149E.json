{
    "T01TD1149E:178a-0": "@178a # // rgya gar skad du /",
    "T01TD1149E:178a-1": "ga nd'i sto tra g'a th'a /",
    "T01TD1149E:178a-2": "bod skad du /",
    "T01TD1149E:178a-3": "gand'i'i bstod pa tshigs su bcad pa /",
    "T01TD1149E:178a-4": "sangs rgyas la phyag 'tshal lo //",
    "T01TD1149E:178a-5": "gang zhig sngon du byang chub shing drung nyi ma'i lam nas song cig g'a gred g'a gred //",
    "T01TD1149E:178a-6": "g'a g'a gred g'a ga g'a gred gha na gha gha na gha gred lus la go chas bcing rnams la //",
    "T01TD1149E:178a-7": "gang zhig gzugs mdzes bud med rnams kyi dhu du pa ti dhu du du bhi:dhu du bhi:rnams kyis //",
    "T01TD1149E:178a-8": "'di ltar rjes su mi 'khrugs lha dang mi yis phyag byas gang de sh'a kya seng ge nyid kyis srungs //",
    "T01TD1149E:178a-9": "gang zhig 'dod lha'i lus can ma rnams ka ha ka ha ka ka h'a h'a h'i ti zhes dgod rnams //",
    "T01TD1149E:178a-10": "gang tshe dregs can rnams kyis ta ti ta ta ti ta t'i t'a ta t'a ti zhes rab tu smras pa rnams dang ni //",
    "T01TD1149E:178a-11": "kud kud bud bud ku k'u tsi ta ku ha ra tsi ta bran po rnams kyis ngag rnams kyi //",
    "T01TD1149E:178a-12": "mi skrag thos pas dri ma kun zhi gang yin thub pa'i dbang po de yis zhi gyur cig / smin ma 'khyog po bskyod dang 'dod dran mda' yi rol pas rdzi ma mig 'bras 'bebs rnams dang //",
    "T01TD1149E:178a-13": "rtsol ba'i lus can ma rnams yal ga rol pas rtse ba'i yan lag can ma rnams dang ni //",
    "T01TD1149E:178a-14": "ngo tsha dang bcas zur gyis smra dang yid 'ong snyan 'jam rab tu dga' byed sna tshogs pa'i //",
    "T01TD1149E:178a-15": "tshig rnams kyis ni thugs mi 'khrul pa 'dod dran las rgyal gang yin de la phyag 'tshal lo //",
    "T01TD1149E:178a-16": "sa gzhi kun du g-yo dang rno ba'i mda' yi tshogs kyi sa bar snang la ni gtibs pa yi //",
    "T01TD1149E:178a-17": "'bar ba rnams /",
    "T01TD1149E:178a-18": "dang khro bo'i me rnams phyogs dang phyogs su 'bar bas chu tshogs rnams 'khrug dang //",
    "T01TD1149E:178a-19": "'phang mdung ral gri 'khor lo sog le rnon po can gyi bdud kyi dpa' bo sgra 'byin pa //",
    "T01TD1149E:178a-20": "byams pa'i mtshon cha gang gis rab tu zhi zhing mngon rgyal de yi thub dbang khyod kyis srungs //",
    "T01TD1149E:178a-21": "rnam par 'phro ba las skyes khro ba rab gsal rnam gtsigs dge ba nges par sgrogs 'jigs pa'i //",
    "T01TD1149E:178a-22": "'brug sgrogs char sprin dra ba rab gsal glang po'i bum 'gying bcings pa'i mun nag 'thibs pa dang //",
    "T01TD1149E:178b-0": "'dod lha'i dpung tshogs 'joms pa'i me 'phro ba dang ral gri'i @178b 'od kyis sna tshogs ma lus gsal //",
    "T01TD1149E:178b-1": "me tog mda' can sde rnams gang gi skad cig gis 'joms sangs rgyas khyod kyis srung bar mdzod //",
    "T01TD1149E:178b-2": "mdzes pa'i rna ba'i drung gang pad+ma'i 'dab ma lta bu'i rdzi ma mig gi 'bras bu g-yo //",
    "T01TD1149E:178b-3": "shin tu chags pas rnam par sgrin ma rab tu rnam rgyas mthun pa dang bcas smin rol pa'i //",
    "T01TD1149E:178b-4": "mig can bdud kyi lus can ma rnams yongs chags gyur dang mtha' dmar zhi ba min rnams kyis //",
    "T01TD1149E:178b-5": "kun du drang bar ma btub skyon bsal gyur pa'i drang srong mchog de la ni bdag phyag 'tshal //",
    "T01TD1149E:178b-6": "gang gi thugs ni 'khrug par ma gyur bdud rnams bsal ba rnam gtsigs dog par gcer dang lce bskyod dang /",
    "T01TD1149E:178b-7": "dpal gyi rtse mo lag can rnams dang glang po rta yi gdong can dang ni seng ge stag gi gdong rnams dang //",
    "T01TD1149E:178b-8": "rab tu mdzes pa'i 'dod pa'i lha ni rtsa bzhin rtsi ba med pa 'khor bas 'jigs gang gis //",
    "T01TD1149E:178b-9": "sdig pa bsal ba 'jig rten mgon po thub pa'i dbang po sangs rgyas gang yin khyod kyis srungs //",
    "T01TD1149E:178b-10": "gang gi blo ni 'khrug pa med de sa gzhi chu bo'i klung dang rgya mtsho chu 'dzin rnams dang ni //",
    "T01TD1149E:178b-11": "'brug sgrogs rnams dang bdud kyi dpa' bo sna tshogs brgya phrag gdong dang drag po'i gzugs can mtha' yas dang //",
    "T01TD1149E:178b-12": "gang zhig me tog tog can de ni rtsa bzhin ma rtsis thams cad mkhyen pa dang ni 'dod chags dang bral ba //",
    "T01TD1149E:178b-13": "dpal ldan sangs rgyas dpa' bo sdig pa'i 'jigs pa 'phrog pa rnam 'gyur med pa de yis srung bar mdzod //",
    "T01TD1149E:178b-14": "bdud rnams dpung chen lag na ral gri dgra sta gzhu dang mdung thung lhag par rtse mo rno rnams dang //",
    "T01TD1149E:178b-15": "skar mda' 'bebs dang sreg byed du ma sgra gsal sgrogs pa 'jig par byed pa 'jigs pa'i sgra rnams kyis //",
    "T01TD1149E:178b-16": "gang gi thugs ni mi 'khrugs ri bo bzhin du g-yo ba med pa dam pa skyil mo krung bcings pa //",
    "T01TD1149E:178b-17": "srid gsum 'jigs pa 'phrog byed sangs rgyas dpa' bo shin tu dpa' ba de la 'dud cing phyag 'tshal lo //",
    "T01TD1149E:178b-18": "mthon por aa tta tar dgod rab gsal rnon por myur bar bcings pa'i dril bu sgrogs pa dang //",
    "T01TD1149E:179a-0": "bsgyings pa dang bcas 'gyed pa gtsigs pa @179a * //",
    "T01TD1149E:179a-1": "ral pa bsgril pa'i skra can mig yon bran rnams kyis //",
    "T01TD1149E:179a-2": "'joms par bya bar ma nus rnon po'i pa ta ha gsal brdungs pas gang gis byang chub tu //",
    "T01TD1149E:179a-3": "nga rgyal can rnams la ni bya rgod phung por gsal ba'i pa ta ha gsal sangs rgyas dpa' bo bder gyur cig / ko ka ndi r'a ma ra na hi pra ti bha ya ku ha ram da rpa na ne dam ra nna dam /",
    "T01TD1149E:179a-4": "do mba nda mba na du di mba na da ha dhu ha ka dhu ham streeng kha la streeng kha la streeng ma /",
    "T01TD1149E:179a-5": "dzam bra nya dzim bra nya ja dzi ma brang kha mu kha mu khu khu m'ang khu:khu mang khu:khu mang khu:khu mang khu sogs rnams kyis mi 'jigs lha dang mi yis phyag byas sh'akya seng ge khyod kyis srungs //",
    "T01TD1149E:179a-6": "gang gis bdud kyi chu 'dzin thogs pa'i lus kyis yongs su bsgyings pa'i nga rgyal mtshan mo grol //",
    "T01TD1149E:179a-7": "bdud kyi lus can ma rnams kyi ni gdong gi pad+mo'i nags dpal mi mthun phyogs gcig pa //",
    "T01TD1149E:179a-8": "yang dag rdzogs pa'i byang chub zla ba dang ni ston ka'i ku mu da bzhin yongs thob pa //",
    "T01TD1149E:179a-9": "de 'dir chos kyi pho nya sgrogs pa chos kyi rgyal po bcom ldan 'das kyi ga nd'i'o //",
    "T01TD1149E:179a-10": "bsod pa ma thob tshim med skad cig kyang ni rnam par dpyod pa'i mthar byed 'di la ring po nas //",
    "T01TD1149E:179a-11": "der ni sems rnams chud pas dus kun du ni rgyun mi 'chad par legs par spyod par byed pa yi //",
    "T01TD1149E:179a-12": "'dir ni dkon mchog gsum gyi bka' bsgor zhugs pa yang yang srog chags rnams la slob pa gang yin pa /",
    "T01TD1149E:179a-13": "'di ni phyogs kyi dkyil 'khor du ni mi dman rab tu grags pa rtsub pa chos kyi ga nd'i'o //",
    "T01TD1149E:179a-14": "nyi ma'i dkyil 'khor bzhin du skar ma'i tshogs las rnam rgyal bas //",
    "T01TD1149E:179a-15": "'bar te mu stegs skye bo dang ni rgyal ba'i bstan la 'dir //",
    "T01TD1149E:179a-16": "sa gzhi'i dkyil 'khor gyi ni rgyan gyi snying po ga nd'i 'di //",
    "T01TD1149E:179a-17": "g-yul las rgyal ba'i cang te'u gtum po bzhin du grags pa'o //",
    "T01TD1149E:179a-18": "gang yang khyod ni sgrag pa ma yin dza mi dza mi dhu dhu ma ra nyi dza ra nyi dza de na n'a di n'a de /",
    "T01TD1149E:179a-19": "dom ban di ma ba na du dim pa na da bha da bhu dhu dhu bham n'a di bha na n'a di bha na da ma /",
    "T01TD1149E:179a-20": "ra na di ru na dam ru ru na di ya ra la ba kha kha mam kha:kha mam kha:kha mi kha: //",
    "T01TD1149E:179b-0": "stobs bcu mnga' ba'i stobs kyis bdud kyi dpung rnams bcir @179b la 'tsho ba'i 'jig rten pa yis ltos //",
    "T01TD1149E:179b-1": "sa gzhi rab tu g-yo ba'i g-yo ba las byung ri bo rab tu bskyod cing ri rab rgyal po g-yo //",
    "T01TD1149E:179b-2": "lha yi tshogs dang gdon gyi 'od zer dang ni klu yi rgyal po ma lus pa rnams skrag pa dang //",
    "T01TD1149E:179b-3": "mu stegs rnams kyi ga nd'i gtum po sna tshogs 'jigs par byed pa thos pas skrag pa dang //",
    "T01TD1149E:179b-4": "sangs rgyas pa rnams kyi ni zhi gzhi ba'i rgyur gyur pa bzhir sgra sgrogs dge 'dun la 'dir sgrogs //",
    "T01TD1149E:179b-5": "'di ni gtsug lag khang gi rtse mor rab tu sgrogs pa'i ga nd'i ste //",
    "T01TD1149E:179b-6": "sprin gyi sgra bzhin byed pa sgra rnams de ring yid du 'ong ba ni //",
    "T01TD1149E:179b-7": "ma ltar shin tu mnyes gshin pa yis legs par phyi rol song rnams kyi //",
    "T01TD1149E:179b-8": "bu rnams zas dus la ni yongs su 'bod par byed pa'i ga nd'i'o //",
    "T01TD1149E:179b-9": "'khor ba'i 'khor lo yongs su 'joms pa mchog tu gyur pa ste /",
    "T01TD1149E:179b-10": "sangs rgyas yon tan rin chen thams cad kyis ni ma klubs pa'i //",
    "T01TD1149E:179b-11": "sgra sgrogs byed pa'i lha yi rnga chen dang mnyam sgra chen gyi //",
    "T01TD1149E:179b-12": "ga nd'is sdig pa ma lus rnam par 'joms par byed pa'o //",
    "T01TD1149E:179b-13": "'dis ni lha dang lha min lto 'phye chen pos mchod byas pa //",
    "T01TD1149E:179b-14": "zhi ba mchog tu nye bar bzhud pa'i de bzhin gshegs pa yi //",
    "T01TD1149E:179b-15": "ga nd'i sgra sgrogs 'chi ba med pa'i rnga chen dang mnyam sgras //",
    "T01TD1149E:179b-16": "mu stegs can gzhan gyi ni snying ni rnam par 'joms pa'o //",
    "T01TD1149E:179b-17": "'dir ni ga nd'i 'di sgrogs pa yis mi rnams dang //",
    "T01TD1149E:179b-18": "lha dang mi dang lha ma yin rnams 'bod pa ste //",
    "T01TD1149E:179b-19": "bzang po rnams kyi bde gshegs gand'i 'di nyon cig / lus pa med pa'i dge slong tshogs kyis yongs su bskor //",
    "T01TD1149E:179b-20": "glang chen rnams kyis 'jigs pa'i dus tshigs 'khrugs pa'i dus kyi nam mkha'i chu 'dzin khyab bzhin gyis //",
    "T01TD1149E:179b-21": "'gro ba rnams ni 'joms dang yang ba dang 'jigs pas 'dar ba zlog par byed pa'i rgyu //",
    "T01TD1149E:179b-22": "nye bar zhi bar mu stegs ma lus pa yi nga rgyal de yis shin tu med byed pa //",
    "T01TD1149E:179b-23": "thub pa tshogs rnams kun gyis chos rnams 'phel ba'i don bzhag pa de'i gand'i khyod kyis srungs //",
    "T01TD1149E:179b-24": "bsod nams mchog gyur de grub gyur cig 'tsho ba g-yo ba'i 'jig rten pa rnams kyi //",
    "T01TD1149E:180a-0": "mtho ris dang ni byang grol rab ster ngan 'gro ster byed sdig par ma gyur cig /'dir ni @180a * //",
    "T01TD1149E:180a-1": "dbus na 'dug pa'i sbrang ma sgra 'byin lta bur bdag gis smras pa yi //",
    "T01TD1149E:180a-2": "bdud dgra'i zhabs kyi chu skyes dag la me tog snyim pas gtor ro khyod kyis srungs //",
    "T01TD1149E:180a-3": "brgya byin la sogs lha tshogs rnams kyis shin tu gus pas me tog gtor rnams dang //",
    "T01TD1149E:180a-4": "mkha' la sil snyan sgrogs pa rnams kyis yongs gang gus pas me tog gtor rnams dang //",
    "T01TD1149E:180a-5": "mtho ris nas ni sa la babs par grags pa yun rings bskyal byas gang yin pa //",
    "T01TD1149E:180a-6": "snying rje'i gter chen bcom ldan 'das kyi gandi rab gtum de yis 'gro ba srungs //",
    "T01TD1149E:180a-7": "yum gyi lhums nas 'thon pa tsam gyis rang gi gom pa bdun du bzhud pa po //",
    "T01TD1149E:180a-8": "'khor ba mthar byung rang gi tshig ni rab tu brjod pa blo gros mi chung ba //",
    "T01TD1149E:180a-9": "gong du skye ba'i dngos por srid pa bsal bar brjod pa rnams su gyur pa yis //",
    "T01TD1149E:180a-10": "bde bar gshegs pa'i mun pa dum bur byed pa'i gandi de yis rgyal gyur cig / lhun po mchog gi stong dang rin chen ri bo nor bu'i 'od can kun gyi ngos dang ni //",
    "T01TD1149E:180a-11": "ri dbang rgyal po gangs ri'i steng dang mi yi yul dang klu yi 'jig rten dag na gnas pa yi //",
    "T01TD1149E:180a-12": "'chi med 'dod khams dbang po dang ni gling bzhi'i mi bdag nyi zla lha min dbang po rnams //",
    "T01TD1149E:180a-13": "bde gshegs chos kyi gand'i thos pas thams cad bde gshegs dgongs pa bzang la 'bod pa'o //",
    "T01TD1149E:180a-14": "sa gsum kun na yod pa'i mi sdug rigs mang glang chen dregs pa mang po rnams bzung zhon //",
    "T01TD1149E:180a-15": "thams cad mche ba ring po phyir bton rdo rje 'bar ba'i phreng ba'i rtags ni bzung byas nas //",
    "T01TD1149E:180a-16": "sdig pa'i rigs kun 'ongs pa rdo rje h'um mdzad bla ma mkhas pa'i h'um sgras 'jigs mdzad pas //",
    "T01TD1149E:180a-17": "'jig rten kun las rgyal ba byung zhes sgra sgrogs zhabs drung 'dud cing sangs rgyas cod pan brgyan //",
    "T01TD1149E:180a-18": "bdud kyi bu mo khri snyan sa la dang 'dra mig ldan nu ma mkhrang zhing rgyas ldan pa //",
    "T01TD1149E:180a-19": "dad pa'i 'gros 'dra bran mo'i steng du zhon zhing glu len rnga yi tshogs brdung mgyogs 'gro ba //",
    "T01TD1149E:180a-20": "rgya mtsho chen po 'byung ba'i chu bo bzhi ltar mi 'chad par mang po 'ongs rnams la //",
    "T01TD1149E:180b-0": "tum tum bhram bhram khyad 'phags @180b sgra rnams rgyun mi 'chad par sgrogs byed gand'i nyid yin no //",
    "T01TD1149E:180b-1": "bdud kyi stobs las rgyal byas 'jigs pa chen po bstan pa byas nas skyon zad pa'i //",
    "T01TD1149E:180b-2": "'dir ni de bzhin shin tu mdzes pa'i thams cad mkhyen pa'i go 'phang thob pa gang //",
    "T01TD1149E:180b-3": "ma lus yon tan bzang po dang ldan sangs rgyas dag pa'i thugs rje can de yi //",
    "T01TD1149E:180b-4": "gand'i gtum po sdig 'phrog byed pas mi rnams kyi ni dum bur byed gyur cig / tshangs pa lkugs pa ltar gyur lha yi bla ma'i snyems pa med gyur thams cad du //",
    "T01TD1149E:180b-5": "'tsho byed blo chung gyur to skal pa dang ldan khyab 'jug ci yang mi smrar song //",
    "T01TD1149E:180b-6": "'dir ni gang gi yon tan grags pas lha rnams gang de ngo tshas yan lag 'khums //",
    "T01TD1149E:180b-7": "thub pa'i gand'i 'gro ba'i 'jigs pa med pas 'gro rnams ngan 'gro las ni srung //",
    "T01TD1149E:180b-8": "tshangs pa mig stong dbang po khyab 'jug nyi zla srin po gnod sbyin rnams dang ni //",
    "T01TD1149E:180b-9": "dri za lto 'phye mi 'am ci dang lha min mi dang bdud ris yi dags dang //",
    "T01TD1149E:180b-10": "gang zhig la dag pas sa yi gzhi rnams gser 'od 'bar 'gyur gos ser can de kun //",
    "T01TD1149E:180b-11": "thams cad ma lus de bzhin gshegs pa bla mas chos ni nyan du 'bod pa'o //",
    "T01TD1149E:180b-12": "gang gis skye bar chung zhing dman pa'i dgongs can mu stegs pa rnams skrag pa 'thob //",
    "T01TD1149E:180b-13": "khyad 'phags 'phel ba'i blo can sangs rgyas pa rnams spro ba rab tu 'phel 'thob pa //",
    "T01TD1149E:180b-14": "gang 'di'i yon tan rnams 'thob rgya chen po yi skyon ni zad par 'gro ba yi //",
    "T01TD1149E:180b-15": "gand'i de yis rtag tu rtsod dus srid pa rnams kyi sdig pa zad gyur cig / rnam dag dgongs can gang la cho ga bzhin du phyag byas mthon po'i 'gro bgrod dang //",
    "T01TD1149E:180b-16": "gang gis mi mthun phyogs ni thams cad myur du zad pa ster bar byed pa dang //",
    "T01TD1149E:180b-17": "'khrug long gti mug rab rib thub pa'i chos kyi gand'i de yis 'joms gyur cig tshe dang ldan pa rnams kyis srid pa las byung 'jigs pa de ni khyod kyis chom //",
    "T01TD1149E:180b-18": "'di thos dge bas sa 'dzin pa yi tshangs sogs sa gzhi'i mthil du myur du ltung //",
    "T01TD1149E:180b-19": "sa 'dzin rnams ni 'dar zhing sa gzhi myur du sa yi 'og tu 'gro ba dang //",
    "T01TD1149E:181a-0": "mu stegs pa rnams 'jigs par @181a * //",
    "T01TD1149E:181a-1": "byed pa gzhan la phan brtson dag pa'i bdag nyid can //",
    "T01TD1149E:181a-2": "sangs rgyas pa rnams myur du nye bar zhi 'gyur ga ndi de ni 'du bar mdzod //",
    "T01TD1149E:181a-3": "ga ndi'i bstod pa tshigs su bcad pa slob dpon rta dbyangs kyis mdzad pa rdzogs so /",
    "T01TD1149E:181a-5": "// / mkhas pa chen po rgyal ba'i sde'i zhal snga nas dang /",
    "T01TD1149E:181a-6": "lo ts'a ba btsun pa dha rmma yon tan gyis bsgyur ba'o//"
}