{
    "T02TD1811E:145b-0": "@145b # // rgya gar skad du /",
    "T02TD1811E:145b-1": "karma aanta bi bha ng+ga n'a ma /",
    "T02TD1811E:145b-2": "bod skad du /",
    "T02TD1811E:145b-3": "las kyi mtha' rnam par 'byed pa zhes bya ba /",
    "T02TD1811E:145b-4": "dpal rdo rje sems dpa' la phyag 'tshal lo //",
    "T02TD1811E:145b-5": "thog ma dbus mtha' spangs pa yi //",
    "T02TD1811E:145b-6": "stong pa bzhi la phyag 'tshal nas //",
    "T02TD1811E:145b-7": "thams cad dag cing rnam dag pa'i //",
    "T02TD1811E:145b-8": "rim pa'i dbye bas nges sbyar bya //",
    "T02TD1811E:145b-9": "ye shes rnam gsum las byung ba //",
    "T02TD1811E:145b-10": "khams bzhi dang ni dbang po drug / phung po lnga dang sgo dgu dang //",
    "T02TD1811E:145b-11": "'gro ba gsum po phal cher ni //",
    "T02TD1811E:145b-12": "skye gnas rnam pa bzhi yin te //",
    "T02TD1811E:145b-13": "sgong skyes dang ni mngal skyes dang //",
    "T02TD1811E:145b-14": "drod gsher skyes ni gsum pa yin //",
    "T02TD1811E:145b-15": "bzhi pa yang ni rdzus skyes so //",
    "T02TD1811E:145b-16": "thog med sangs rgyas kyis gsungs pa //",
    "T02TD1811E:145b-17": "rnam shes gsum po bsgoms pas ni //",
    "T02TD1811E:145b-18": "dus gsum du ni spyad pa'i las //",
    "T02TD1811E:145b-19": "rnam shes gsum gyi rgyu can no //",
    "T02TD1811E:145b-20": "ye shes gsum po zhes brjod pa //",
    "T02TD1811E:145b-21": "de yang snang ba tsam nyid de //",
    "T02TD1811E:145b-22": "dang po ma rig shes par bya //",
    "T02TD1811E:145b-23": "gnyis pa de bzhin sems las byung //",
    "T02TD1811E:145b-24": "gsum pa sems zhes bya 'di rnams //",
    "T02TD1811E:145b-25": "stong nyid gsum du brjod pa yin //",
    "T02TD1811E:145b-26": "stong nyid gsum las byung ba'i rlung //",
    "T02TD1811E:145b-27": "de nyid dang ni kun du gnas //",
    "T02TD1811E:145b-28": "de yi bzhon pa nyid 'gyur te //",
    "T02TD1811E:145b-29": "bdag nyid kyang ni stong pa'i phyir //",
    "T02TD1811E:145b-30": "rnam shes las ni rlung 'byung ste //",
    "T02TD1811E:145b-31": "de las me ni yang dag 'byung //",
    "T02TD1811E:145b-32": "de las chu ni 'byung bar 'gyur //",
    "T02TD1811E:145b-33": "de las yang ni sa 'byung ngo//",
    "T02TD1811E:146a-0": "@146a * // de rnams las ni phung po 'byung //",
    "T02TD1811E:146a-1": "de las yang ni skye mched 'byung //",
    "T02TD1811E:146a-2": "de las ye shes rang bzhin rnams //",
    "T02TD1811E:146a-3": "brgya ni drug cu dang bcas slar //",
    "T02TD1811E:146a-4": "skad cig 'dod chags bral dang 'jigs //",
    "T02TD1811E:146a-5": "la lar mya ngan zhi ba nyid //",
    "T02TD1811E:146a-6": "la lar byams dang snying rje dang //",
    "T02TD1811E:146a-7": "so sor rtog dang yid gang dang //",
    "T02TD1811E:146a-8": "la lar sred pa rnam rtog dang //",
    "T02TD1811E:146a-9": "rig bya rig dang ngo che shes //",
    "T02TD1811E:146a-10": "dal dang mi dge rang bzhin med //",
    "T02TD1811E:146a-11": "nye bar len dang sogs pa dang //",
    "T02TD1811E:146a-12": "la lar bkres skom ser sna dang //",
    "T02TD1811E:146a-13": "la lar dogs dang tshor pa ste //",
    "T02TD1811E:146a-14": "sems kyi rang bzhin 'di rnams ni //",
    "T02TD1811E:146a-15": "snang ba'i ye shes rgyu can no //",
    "T02TD1811E:146a-16": "skad cig 'dod chags de bzhin dga' //",
    "T02TD1811E:146a-17": "la lar gdug pa nus pa dang //",
    "T02TD1811E:146a-18": "la lar nga rgyal de bzhin spro //",
    "T02TD1811E:146a-19": "la lar rangs pa btsan thabs 'gar //",
    "T02TD1811E:146a-20": "la lar brtan dang stobs can nyid //",
    "T02TD1811E:146a-21": "la lar ngag ni gsal bar 'gyur //",
    "T02TD1811E:146a-22": "la lar bden dang mi bden dang//",
    "T02TD1811E:146a-23": "la lar spro byed byed po yang //",
    "T02TD1811E:146a-24": "la lar dpa' bo brtson 'grus dang //",
    "T02TD1811E:146a-25": "ngo tsha med dang bskul ba 'gar //",
    "T02TD1811E:146a-26": "'gar yang ngo mtshar drag po dang //",
    "T02TD1811E:146a-27": "zhe 'gras sbyin pa po nyid dang //",
    "T02TD1811E:146a-28": "mi srun pa nyid gya gyu nyid //",
    "T02TD1811E:146a-29": "rnam par sgeg pa'ang sems las byung //",
    "T02TD1811E:146a-30": "brjed ngas pa dang la lar 'khrul //",
    "T02TD1811E:146a-31": "la lar rnam par g-yeng ba nyid //",
    "T02TD1811E:146a-32": "le lo nyid dang la lar ngal //",
    "T02TD1811E:146a-33": "la lar mi smra'i dngos por 'gyur //",
    "T02TD1811E:146a-34": "la lar the tshom nyid shes bya //",
    "T02TD1811E:146a-35": "ma rig pa yi dus su 'byung //",
    "T02TD1811E:146a-36": "ye shes rang bzhin 'di rnams ni //",
    "T02TD1811E:146a-37": "lnga bcu rtsa bzhi dag tu bshad //",
    "T02TD1811E:146a-38": "mtshan mo nyin mo'i dbye ba yis //",
    "T02TD1811E:146a-39": "yang nas yang du rab tu 'jug / bzhi rnams so so'i dor son pa /",
    "T02TD1811E:146a-40": "de bzhin phung po dbang po la'o //",
    "T02TD1811E:146a-41": "sngon ni ji ltar 'ongs pa bzhin //",
    "T02TD1811E:146a-42": "rim pa 'di yis thim 'gyur te //",
    "T02TD1811E:146a-43": "dang po sa ni chu la 'jug / chu ni me la thim 'gyur zhing //",
    "T02TD1811E:146a-44": "me ni rlung la thim par 'gyur//",
    "T02TD1811E:146a-45": "rlung ni rnam par shes la 'jug / rnam shes 'dzin par gshegs nas su //",
    "T02TD1811E:146a-46": "'od gsal bar ni de nas zhugs //",
    "T02TD1811E:146a-47": "de las dri za nyid gyur nas //",
    "T02TD1811E:146a-48": "las kyis bskul las skye bar 'gyur //",
    "T02TD1811E:146a-49": "de ltar skye ba stong rnams su //",
    "T02TD1811E:146a-50": "skyes shing skyes nas yang dang yang //",
    "T02TD1811E:146b-0": "rang bzhin @146b bskor zhing kun du 'khrul //",
    "T02TD1811E:146b-1": "rtog ge rnams kyi yul min la //",
    "T02TD1811E:146b-2": "snang ba yongs su shes pa ni //",
    "T02TD1811E:146b-3": "'gro bas ma rnyed bar du'o //",
    "T02TD1811E:146b-4": "snang ba rnyed pa dag kyang ni //",
    "T02TD1811E:146b-5": "slar yang rnyed pa shin tu dka' //",
    "T02TD1811E:146b-6": "rdul dang mun pa snying stobs shes //",
    "T02TD1811E:146b-7": "'di ni gzhan gyis kun du brtags //",
    "T02TD1811E:146b-8": "snang ba gsum po 'di nyid kyi //",
    "T02TD1811E:146b-9": "rang bzhin shes pa spangs pa'i phyir //",
    "T02TD1811E:146b-10": "srid dang mya ngan las 'das pa'i rgyu //",
    "T02TD1811E:146b-11": "ye shes gsum po 'di ru bzhed //",
    "T02TD1811E:146b-12": "snang ba'i rang bzhin gang du gnas //",
    "T02TD1811E:146b-13": "de ru sdig dang bsod nams dag / snang ba gsum po dag pa ni //",
    "T02TD1811E:146b-14": "nges par bde bar gshegs pa'i gnas //",
    "T02TD1811E:146b-15": "tshangs pa khyab 'jug drag po dang //",
    "T02TD1811E:146b-16": "gang gzhan ser skya la sogs rnams //",
    "T02TD1811E:146b-17": "rang bzhin snang ba kun du rmongs //",
    "T02TD1811E:146b-18": "rnam dag la yang rnam kun du //",
    "T02TD1811E:146b-19": "bskal pa mtha' yas rnams su yang //",
    "T02TD1811E:146b-20": "mgo dang rin chen sogs sbyin pas //",
    "T02TD1811E:146b-21": "snang ba rnam par ma dag na //",
    "T02TD1811E:146b-22": "byang chub 'bras bu thob mi 'gyur //",
    "T02TD1811E:146b-23": "mtha' yas bskal pa rnams su yang //",
    "T02TD1811E:146b-24": "de bzhin tshul khrims bzod sogs kyis //",
    "T02TD1811E:146b-25": "snang ba rnam par ma dag na //",
    "T02TD1811E:146b-26": "byang chub 'bras bu thob mi 'gyur //",
    "T02TD1811E:146b-27": "mtha' yas bskal pa rnams su yang //",
    "T02TD1811E:146b-28": "sngags kyi sku yi ting 'dzin gyis //",
    "T02TD1811E:146b-29": "snang ba rnam par ma dag na //",
    "T02TD1811E:146b-30": "byang chub 'bras bu thob mi 'gyur //",
    "T02TD1811E:146b-31": "snang ba gsum po dag pa ni //",
    "T02TD1811E:146b-32": "thams cad mkhyen nyid the tshom med //",
    "T02TD1811E:146b-33": "bla ma brgyud pa'i rim nyid kyis //",
    "T02TD1811E:146b-34": "de ni thob 'gyur gzhan gyis min //",
    "T02TD1811E:146b-35": "sprin ni 'brug sgra'i rnam pa dang ldan nam //",
    "T02TD1811E:146b-36": "nam mkha'i khong nas kun du 'byung ba rnams //",
    "T02TD1811E:146b-37": "phyogs bcu bskor nas gnas shing de nyid du //",
    "T02TD1811E:146b-38": "slar yang yal bar mthong ba ji lta ba //",
    "T02TD1811E:146b-39": "de ltar rnam shes rnams ni 'od gsal gnas las 'thon zhing slar yang zhig gyur nas //",
    "T02TD1811E:146b-40": "rang bzhin rnam pa sna tshogs rnams su gnas shing de nyid du ni yal bar 'gyur //",
    "T02TD1811E:146b-41": "las kyi mtha' rnam par 'byed pa zhes bya ba rje btsun 'phags pa klu'i blo'i zhabs kyis mdzad pa rdzogs so /",
    "T02TD1811E:146b-43": "// / rgya gar gyi mkhan po bla ma rje btsun ma ni ka shr'i dzny'a na dang /",
    "T02TD1811E:147a-0": "bla ma rje btsun chen po re ben ta'i zhal snga nas gus par mnyan nas chag lo ts'a ba sh'akya'i dge slong chos rje dpal gyis bsgyur cing zhus te @147a * //",
    "T02TD1811E:147a-1": "gtan la phab pa'o//"
}