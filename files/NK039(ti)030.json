{
    "NK039(ti)030:1": "// ma cig rang byung rgyal mo'i mchod gsol 'bring po ngo mtshar 'dod 'jo'i rol mtsho bzhugs /",
    "NK039(ti)030:2": "dpal ldan khrag 'thung bdag med mkha' 'gro'i gar //",
    "NK039(ti)030:3": "bdud bzhi'i ro la rnam bsgyur bla ma dang //",
    "NK039(ti)030:4": "gnyis med srung ma mchog der gus btud nas //",
    "NK039(ti)030:5": "yum chen mchod pa'i cho ga rnam par dbye //",
    "NK039(ti)030:6": "'di la gsum /",
    "NK039(ti)030:7": "sbyor /",
    "NK039(ti)030:8": "dngos /",
    "NK039(ti)030:9": "rjes so //",
    "NK039(ti)030:10": "dang po /",
    "NK039(ti)030:11": "rten gtor snying gzugs dang /",
    "NK039(ti)030:12": "'bul gtor /",
    "NK039(ti)030:13": "sman rag phyi nang gi mchod pas g.yon du bskor ba'i mdun stegs dang /",
    "NK039(ti)030:14": "rang gi mdun na rdor dril /",
    "NK039(ti)030:15": "d+aa m+aa ru /",
    "NK039(ti)030:16": "khyad par gyi g.yab dar /",
    "NK039(ti)030:17": "rnga rol /",
    "NK039(ti)030:18": "rkang gi gling bu sogs tshogs par byas la /",
    "NK039(ti)030:19": "bdag gi rnal 'byor bzlas pa bsdu ldang gi bya ba bcas mthar phyin par byas te /",
    "NK039(ti)030:20": "h'u big+h+n+aana kri t+aa phata /",
    "NK039(ti)030:21": "ram yam kham gis bsangs /",
    "NK039(ti)030:22": "swa b+h+aa was sbyangs /",
    "NK039(ti)030:23": "stong pa'i ngang las dur khrod rol pa'i gzhal med",
    "NK039(ti)030:24": "chen por b+h+r+aum +aahmh'u 'od du zhu ba las byung",
    "NK039(ti)030:25": "ba'i phyi nang gsang ba'i mchod rdzas /",
    "NK039(ti)030:26": "ngo bo stong nyid la rnam pa bde stong gi",
    "NK039(ti)030:27": "ye shes mchod pa'i sprin rab 'byams su 'char bar",
    "NK039(ti)030:28": "gyur / sarba bid+pu ra sogs dang /",
    "NK039(ti)030:29": "nam mkha' mdzod kyi sngags rgya dang /",
    "NK039(ti)030:30": "badz+ra ar+g+ham nas shap+ta'i bar dang /",
    "NK039(ti)030:31": "ma h+aa sarba pany+tsa a mri ta +aahmh'u /",
    "NK039(ti)030:32": "ma h+aa rak+ta +aahmh'u /",
    "NK039(ti)030:33": "ma h+aa ba lin+ta +aahmh'u /",
    "NK039(ti)030:34": "badz+ra s+pha ra na kham /",
    "NK039(ti)030:35": "gnyis pa la /",
    "NK039(ti)030:36": "rten bskyed /",
    "NK039(ti)030:37": "spyan drangs /",
    "NK039(ti)030:38": "dbang bskur /",
    "NK039(ti)030:39": "mchod bstod bya ba'o //",
    "NK039(ti)030:40": "dang po ni /",
    "NK039(ti)030:41": "sems can thams cad sangs rgyas kyi go 'phang thob par byed /",
    "NK039(ti)030:42": "de yi ched du dpal ldan lha mo nag mo bsgom par bya'o //",
    "NK039(ti)030:43": "swa b+h+aa wa sogs /",
    "NK039(ti)030:44": "stong pa'i ngang las mdun du yam 'od du zhu ba las rlung gi dkyil 'khor ljang gu /",
    "NK039(ti)030:45": "dbyibs gru bzhi rgya che la 'phang mtho ba nang stong par bsgom /",
    "NK039(ti)030:46": "de yi nang gi dbus su ram 'od du zhu",
    "NK039(ti)030:47": "ba las me yi dkyil 'khor dmar po dbyibs rlung",
    "NK039(ti)030:48": "dang 'dra ba ste /",
    "NK039(ti)030:49": "de yi steng du b+h+r+aum 'od du zhu ba las",
    "NK039(ti)030:50": "chu srin bye ba sa ya'i thod pa'i rtsig rmang",
    "NK039(ti)030:51": "/ dregs pa'i thod dgu'i rtsig pa /",
    "NK039(ti)030:52": "thod pa'i gzhal yas khang dbyibs gru bzhi 'phang mtho",
    "NK039(ti)030:53": "la rgya che ba bse smug po'i sgo bzhi rta",
    "NK039(ti)030:54": "babs 'dod snam g.yu 'od sngon po 'bar ba'i mda'",
    "NK039(ti)030:55": "yab kyi logs dang bcas pa /",
    "NK039(ti)030:56": "zhing chen tshal pa dang gson po gcal du bkram pa'i gdan /",
    "NK039(ti)030:57": "don snod dbang po'i rgyan gyis nye bar spras shing",
    "NK039(ti)030:58": "gru gsum zla gam khrag mtsho thod rwa gru chad",
    "NK039(ti)030:59": "khrag khyam dang bcas pa'i lha gnas su ro yi",
    "NK039(ti)030:60": "gdan bsgyel ba / rus pa'i sku mkhar lcogs chung",
    "NK039(ti)030:61": "gi glo 'bur 'og gnam lcags urmo'i gzer gyis btab",
    "NK039(ti)030:62": "pa'i dur khrod chen po'i sa gzhi /",
    "NK039(ti)030:63": "mi ro dang rta ro gcal du bkram pa /",
    "NK039(ti)030:64": "mi khrag dang rta khrag gi 'dam bsgyel ba /",
    "NK039(ti)030:65": "dgra bgegs kyi snying khrag zhag tu 'khrugs pa'i rgya mtsho /",
    "NK039(ti)030:66": "me rlung 'ur 'ur 'thab pa'i gnam lcags 'bar ba'i",
    "NK039(ti)030:67": "ri bo 'jigs su rung ba dang bcas par gsal",
    "NK039(ti)030:68": "bar gyur / thod khang de yi nang dbus su",
    "NK039(ti)030:69": "rang nyid yi dam gyi lte ba nas yi ge",
    "NK039(ti)030:70": "ti nag po gcig spros 'od du zhu ba las",
    "NK039(ti)030:71": "sprul pa'i bong bu dmar gwa dbo dkar ba /",
    "NK039(ti)030:72": "rna ba gnyis dkrog chung byed cing rlung nag 'tshubs ma'i dbus su rgyug pa /",
    "NK039(ti)030:73": "rlung gi gshog pa g.yengs shing /",
    "NK039(ti)030:74": "rdzu 'phrul myur mgyogs kyi rtsal can //",
    "NK039(ti)030:75": "zhing lpags kyi stan btod cing /",
    "NK039(ti)030:76": "sga yi snga ru srin po'i yan 'gal dang rin po che 'bar bas mtshan cing /",
    "NK039(ti)030:77": "srin mo'i man 'gal gnyer ma'i lpags pa skam rid khrol ma las phyi ru byas pa /",
    "NK039(ti)030:78": "lpags pa'i sga g.yog dang sbrul nag gi gong thag dang glo nan /",
    "NK039(ti)030:79": "zhing chung ngu gnyis kyi smed byil skra mdud smed",
    "NK039(ti)030:80": "thung la yar btags pa'i lag pa gnyis 'phyang ba",
    "NK039(ti)030:81": "/ g.yu mthur sngon po /",
    "NK039(ti)030:82": "byi ru dang rgyu ma'i thur srab mi mgo skam",
    "NK039(ti)030:83": "po stong pa'i dom dom g.yer kha'i d+r+wa bas rgyan",
    "NK039(ti)030:84": "pa / rus sbal nag po'i phog gu btab cing /",
    "NK039(ti)030:85": "snga shad la khram bam dang /",
    "NK039(ti)030:86": "tshon gyi gru gu 'dogs pa /",
    "NK039(ti)030:87": "phyi shad la byang dmar bam po dang /",
    "NK039(ti)030:88": "nad kyi rkyal pa bkal pa /",
    "NK039(ti)030:89": "mjug ma'i g.yas g.yon ye shes kyi mig gnyis lhag",
    "NK039(ti)030:90": "por blta ba'i sga gong du ram las nyi ma'i",
    "NK039(ti)030:91": "dkyil 'khor du bsgom /",
    "NK039(ti)030:92": "de nas rang nyid yi dam gyi thugs ka nas yi ge mahnaga po gcig spros /",
    "NK039(ti)030:93": "bong bu'i sga gong nyi ma'i thog tu bab /",
    "NK039(ti)030:94": "mah'oda du zhu ba las ral gri yu ba mar bstan pa /",
    "NK039(ti)030:95": "rtse mo yar bstan pa /",
    "NK039(ti)030:96": "gzhung pa rang la bstan pa /",
    "NK039(ti)030:97": "so yu'i mtshams su nyi ma'i thog tu mahnaga mos mtshan par bsgom /",
    "NK039(ti)030:98": "de nas ral gri las 'od zer 'phros /",
    "NK039(ti)030:99": "'jig rten gyi mkha' 'gro ma thams cad la phog /",
    "NK039(ti)030:100": "thams cad lha mo nag mo nyid du gyur /",
    "NK039(ti)030:101": "kun tshur 'dus ral gri la thim //",
    "NK039(ti)030:102": "ral gri 'od du zhu ste /",
    "NK039(ti)030:103": "ru ru ro tsa pa la a shug+me h'u b+h+yo",
    "NK039(ti)030:104": "dza dzah dpal ye shes kyi lha mo nag mo'i",
    "NK039(ti)030:105": "skur gyur te / sku mdog nag mo nag po'i sprin dang bung ba ltar gnag pa /",
    "NK039(ti)030:106": "shin tu sgeg cing gtum rngam bzod par dka' ba'i gzi byin can zhal gcig phyag gnyis /",
    "NK039(ti)030:107": "spyan gsum dmar po khams gsum du bzlog cing gzigs pa /",
    "NK039(ti)030:108": "mi ro reng po zhal du bcug nas rno gdug gi mche ba bzhi gtsig pa /",
    "NK039(ti)030:109": "phyag g.yas sdig pa can gyi khro chu'i ral gri snyan g.yas kyi thad nam mkha'i la 'phyar ba /",
    "NK039(ti)030:110": "g.yon pas bdud khrag gis bkang ba'i thod pa zhal du stob pa'i tshul gyis thugs kar bsnams shing /",
    "NK039(ti)030:111": "mchan gyi s+t+wa zur g.yon na ne'u le'i rkyal pa rin po ches bkang ba 'dzin pa /",
    "NK039(ti)030:112": "bong bu la phyir log tu bcib cing /",
    "NK039(ti)030:113": "mi yi thod pa'i yob chen la bardzisa pa /",
    "NK039(ti)030:114": "dbu skra khams nag gyen du thor tshugs su mtho ba klu rje'u rigs kyis bcings shing /",
    "NK039(ti)030:115": "thur du yang sa la bshal ba'i gseb nas me stag 'phro ba /",
    "NK039(ti)030:116": "ral pa'i skra mtshams nas tshur thod pa skam po bcu drug gi phreng ba'i rtsa chings dang /",
    "NK039(ti)030:117": "rin po che'i rtse bran can gyi thod skam lngas dbu brgyan pa /",
    "NK039(ti)030:118": "spyi bor zla ba tshes brgyad pa dang /",
    "NK039(ti)030:119": "rma bya'i mdongs kyis brgyan cing /",
    "NK039(ti)030:120": "snyan cha g.yas na gser gyi 'khor lo rtsib brgyad",
    "NK039(ti)030:121": "pa'i thog tu dung gi seng ge dkar mo g.yu",
    "NK039(ti)030:122": "yi ral pa can 'phyo zhing g.yon na sbrul nag",
    "NK039(ti)030:123": "gi mgul pa las gser gyi dril bu bsil pa",
    "NK039(ti)030:124": "/ lha ma yin he ran ke shu la sogs",
    "NK039(ti)030:125": "pa'i thod pa'i do shal se ral khar thogs pa",
    "NK039(ti)030:126": "/ dang / sku stod la zhing lpags kyi na bza' gsol ba /",
    "NK039(ti)030:127": "sku smad kyi rnam bu g.yas phyogs su smug ma'i re lde dang /",
    "NK039(ti)030:128": "g.yon pas glang po che'i ko rlon las byas pa /",
    "NK039(ti)030:129": "stag lpags kyi sham thabs la sbrul nag gi sku rags bcings pa /",
    "NK039(ti)030:130": "lte bar nyi ma 'char zhing /",
    "NK039(ti)030:131": "rus pa'i rgyan cha lngas mdzes pa /",
    "NK039(ti)030:132": "klu chen brgyad gshib pa'i ska rags /",
    "NK039(ti)030:133": "sku la khrag gi thig le /",
    "NK039(ti)030:134": "zhag gi zo ris /",
    "NK039(ti)030:135": "thal chen gyi tshom bu btab pa /",
    "NK039(ti)030:136": "zhabs la dbang gi lcags sgrog bcings shing ye shes kyi me rlung 'tshubs ma'i dbus na 'gying ba'o //",
    "NK039(ti)030:137": "bong bu'i kha ngur zhabs su skems ma chu srin",
    "NK039(ti)030:138": "gyi mgo can sku mdog dmar nag zhal gcig phyag",
    "NK039(ti)030:139": "gnyis / g.yas kyis bong bu kha khrid cing g.yon na sbrul zhag gi zhags pa bsnams pa /",
    "NK039(ti)030:140": "zhing lpags kyi sham thabs can /",
    "NK039(ti)030:141": "sbrul nag gi se ral khar thogs pa /",
    "NK039(ti)030:142": "gru gsum zla gam ngos na /",
    "NK039(ti)030:143": "gtso mo'i mdun na gsum re /",
    "NK039(ti)030:144": "g.yas g.yon na gnyis re bcas pa'i ma bdun ni /",
    "NK039(ti)030:145": "kun grags kun bzang kun gsal mo //",
    "NK039(ti)030:146": "ye shes mchog dang 'od chags ma //",
    "NK039(ti)030:147": "gsal 'phro rdo rje g.yu sgron bcas //",
    "NK039(ti)030:148": "nag mo gri thod gar gyis rol //",
    "NK039(ti)030:149": "zur gsum ma gsum dza dzi dzu //",
    "NK039(ti)030:150": "lcags kyu thod khrag ldag cing rngam //",
    "NK039(ti)030:151": "de yi phyi rol gru chad la //",
    "NK039(ti)030:152": "dkar sngo dmar ser sring mo bzhi //",
    "NK039(ti)030:153": "seng stag 'brug spyang gdong mo bzhi //",
    "NK039(ti)030:154": "ba dan thod khrag 'thung zhing gtum //",
    "NK039(ti)030:155": "khrag khyam shar lho nub byang na //",
    "NK039(ti)030:156": "zhi rgyas dbang drag las mdzad pa'i //",
    "NK039(ti)030:157": "bdun bdun dbang phyug nyer brgyad smug /",
    "NK039(ti)030:158": "rdo rje dung dmar thogs pa brjid //",
    "NK039(ti)030:159": "de thams cad kyang zhing gi gdan la me ri",
    "NK039(ti)030:160": "gos su gyon cing rlung 'tshubs chibs su bcib pa",
    "NK039(ti)030:161": "/ ral pa nag po thur du gtib cing /",
    "NK039(ti)030:162": "khro gtum mi bzad pas /",
    "NK039(ti)030:163": "bstan dgra dam nyams pa gang na 'dug kyang yam dang smyo 'bog nad sprin char du 'bebs shing /",
    "NK039(ti)030:164": "mche rtse dgra s+t+wa ltar gzas pa /",
    "NK039(ti)030:165": "dur khrod chas kyis brgyan cing /",
    "NK039(ti)030:166": "sgrub pa po'i re ba yongs su skong bar byed pa'i bdag nyid can no //",
    "NK039(ti)030:167": "de yi phyi rol du b+h+yohyiga las skyes pa'i 'khor ma mo stong dang /",
    "NK039(ti)030:168": "bdud mo bye ba 'bum sde'i tshogs rnams te /",
    "NK039(ti)030:169": "sha za /",
    "NK039(ti)030:170": "nam gru /",
    "NK039(ti)030:171": "srin mo /",
    "NK039(ti)030:172": "gnod sbyin mo /",
    "NK039(ti)030:173": "ri rab dang /",
    "NK039(ti)030:174": "rgya mtsho'i gting dang /",
    "NK039(ti)030:175": "bar snang la gnas pa rnams dang /",
    "NK039(ti)030:176": "dmod pa'i mtshon cha can dang /",
    "NK039(ti)030:177": "ye shes las dang /",
    "NK039(ti)030:178": "dur khrod kyi ma mo mkha' 'gro /",
    "NK039(ti)030:179": "sprul pa yang sprul bye ba 'bum sde dang bcas pa /",
    "NK039(ti)030:180": "gzugs dang lag cha sogs gcig tu ma nges pa /",
    "NK039(ti)030:181": "kun kyang phrin las rnam bzhi'i rol pa 'dod dgur bsgyur bas /",
    "NK039(ti)030:182": "sa dang nam mkha' bar snang gi khyon yongs su",
    "NK039(ti)030:183": "gang ba'i sprin chen po 'phro ba gcig tu gyur",
    "NK039(ti)030:184": "/ lha mo'i spyi bor zla ba'i steng du dkar po /",
    "NK039(ti)030:185": "mgrin par pad+ma'i steng du +aahdamara po /",
    "NK039(ti)030:186": "thugs kar nyi ma'i steng du h'u mthing nag /",
    "NK039(ti)030:187": "'khor gyi ma mo rnams kyi thugs kar b+h+yohmathinga nag res mtshan par gyur /",
    "NK039(ti)030:188": "gnyis pa ni /",
    "NK039(ti)030:189": "rang gi thugs ka nas 'od zer 'phros pas ri",
    "NK039(ti)030:190": "rab kyi byang shar mtshams dpag bsam shing gi drung",
    "NK039(ti)030:191": "/ mu le mthing gi mtsho nas /",
    "NK039(ti)030:192": "dpal lha mo nag mo ye shes pa 'dir bskyed",
    "NK039(ti)030:193": "pa dang 'dra ba gtso 'khor gzal yas khang dang",
    "NK039(ti)030:194": "bcas pa skad cig gis sprin gyis phung po gtib",
    "NK039(ti)030:195": "pa ltar byon nas dam tshig pa la thim par",
    "NK039(ti)030:196": "gyur / rdo rje ga go na'i rgya bcas /",
    "NK039(ti)030:197": "sh+r+ai ma h+aa k+aa li badz+ra sa ma ya dzahdzah rnga rol dbyangs snyan gyis 'gyur ba sbyar te /",
    "NK039(ti)030:198": "kyee /",
    "NK039(ti)030:199": "ma cig lha mo dpal lha mo //",
    "NK039(ti)030:200": "dad pa dang ni dam tshig gis //",
    "NK039(ti)030:201": "ma cig lha mo spyan 'dren no //",
    "NK039(ti)030:202": "byang shar mtshams nas gshegs su gsol //",
    "NK039(ti)030:203": "rkang pas dman pa'i sho lo ka gsum ma mo byang chub sems rgyud las te /",
    "NK039(ti)030:204": "'jig byed chen mo gshegs su gsol //",
    "NK039(ti)030:205": "spyod pa rlabs chen gshegs su gsol //",
    "NK039(ti)030:206": "shugs drag mthu chen gshegs su gsol //",
    "NK039(ti)030:207": "khyab 'gro rtsal chen gshegs su gsol //",
    "NK039(ti)030:208": "dgra bgegs 'dul byed gshegs su gsol //",
    "NK039(ti)030:209": "yon tan 'chi bzlog gshegs su gsol //",
    "NK039(ti)030:210": "khrag 'thung chen mo gshegs su gsol //",
    "NK039(ti)030:211": "'jig rten 'khrug chen gshegs su gsol //",
    "NK039(ti)030:212": "bdud kyi yum gcig gshegs su gsol //",
    "NK039(ti)030:213": "gshin rje'i lcam gcig gshegs su gsol //",
    "NK039(ti)030:214": "'dod khams dbang phyug gshegs su gsol //",
    "NK039(ti)030:215": "mah 'tshubs ma stong du 'khyil ba'i dbus na bzhugs //",
    "NK039(ti)030:216": "bskal pa'i me dpung 'bar ba dang //",
    "NK039(ti)030:217": "rlung dmar lta bu'i 'tshubs ma ni //",
    "NK039(ti)030:218": "sku yi gnas te rgyan gyi mchog /",
    "NK039(ti)030:219": "drag shul khyab 'gro glog gi bang //",
    "NK039(ti)030:220": "bsam pa tsam gyis gnas su byon //",
    "NK039(ti)030:221": "ma de yi tshul du gshegs su gsol //",
    "NK039(ti)030:222": "b+h+yoh lha yi nang nas u ma'i sras //",
    "NK039(ti)030:223": "bcom ldan 'od srung bstan pa la //",
    "NK039(ti)030:224": "sh+aakya seng ge mgon de yi //",
    "NK039(ti)030:225": "bstan pa srung bar smon lam btab //",
    "NK039(ti)030:226": "de nyid dus su smin pa yi //",
    "NK039(ti)030:227": "dpal ldan lha mo mthu chen gtso //",
    "NK039(ti)030:228": "chos skyong rgyal mo gshegs su gsol //",
    "NK039(ti)030:229": "b+h+yoh dpal ldan ma chen dbyings na rtag bzhugs kyang //",
    "NK039(ti)030:230": "sku gsung thugs kyi rnam 'phrul bsam mi khyab //",
    "NK039(ti)030:231": "sna tshogs 'jigs pa'i gzugs su bstan mdzad ma //",
    "NK039(ti)030:232": "srid gsum dbang mo 'khor bcas gshegs su gsol //",
    "NK039(ti)030:233": "skye 'gags gnas gsum bral las ma g.yos kyang //",
    "NK039(ti)030:234": "sku mchog ri rab che dang 'khril mdzad cing //",
    "NK039(ti)030:235": "nyi zla lte ba'i thad nas sprul mdzad ma //",
    "NK039(ti)030:236": "srid gsum b+ha gar bsdud mdzad gshegs su gsol //",
    "NK039(ti)030:237": "dpal ldan lha mo 'gro kun byams pa mo //",
    "NK039(ti)030:238": "sems can kun la byams pa ma dang 'dra //",
    "NK039(ti)030:239": "mi bslu dam tshig rjes su dgongs mdzod la //",
    "NK039(ti)030:240": "bdag la brtser dgongs gnas 'di nyid du byon //",
    "NK039(ti)030:241": "b+h+yoh sngon tshe byang chub shing drung du //",
    "NK039(ti)030:242": "thub pa chen po'i spyan snga ru //",
    "NK039(ti)030:243": "ji ltar khas blangs dam bcas ltar //",
    "NK039(ti)030:244": "sangs rgyas bstan pa srung ba dang //",
    "NK039(ti)030:245": "'gro kun bde la 'god pa'i phyir //",
    "NK039(ti)030:246": "dpal ldan lha mo gshegs su gsol //",
    "NK039(ti)030:247": "ma ru rtse yi sgo 'gram du //",
    "NK039(ti)030:248": "ji ltar khas blangs dam bcas pa'i //",
    "NK039(ti)030:249": "khas blangs dam nas blos bskul gyis //",
    "NK039(ti)030:250": "dam tshig bzhin las gshegs su gsol //",
    "NK039(ti)030:251": "gsang sngags srung ma dam tshig can //",
    "NK039(ti)030:252": "'khor bcas gshegs shing bzhugs su gsol //",
    "NK039(ti)030:253": "e h+ya hi /",
    "NK039(ti)030:254": "ru ru ro tsa pa la a shug+me h'u b+h+yo",
    "NK039(ti)030:255": "dzahdzah dzahmh'u bam hoh a gats+tsha ya a gats+tsha ya",
    "NK039(ti)030:256": "h'u dza / bzhugs su gsol ba ni /",
    "NK039(ti)030:257": "b+h+yoh rlung sprin shugs 'chang mgrin bzang dmar gwa'i gdan //",
    "NK039(ti)030:258": "dur khrod ro dbus mkha' 'gro mas bskor te /",
    "NK039(ti)030:259": "rgyu ba'i lha mo gtum rngams nga ro can //",
    "NK039(ti)030:260": "dpal ldan mthu chen 'khor bcas bzhugs su gsol //",
    "NK039(ti)030:261": "pad+ma ka ma la ye stam gsum pa ni /",
    "NK039(ti)030:262": "thugs ka nas 'od zer 'phros /",
    "NK039(ti)030:263": "dbang gi lha phyogs bcu'i sangs rgyas thams cad badz+ra sa ma dzahs spyan drangs /",
    "NK039(ti)030:264": "'di la mngon par dbang bskur du gsol //",
    "NK039(ti)030:265": "zhes gsol ba btab pas thugs ka nas rigs kyi yum bzhi bum pa thogs pa spros /",
    "NK039(ti)030:266": "sarba ta tha ga ta a b+hi she ka ta sa ma ya sh+r+ai ye h'u /",
    "NK039(ti)030:267": "zhes gsungs shing khrus byas pas /",
    "NK039(ti)030:268": "dri ma thams cad chu yi rgyun gyis sku lus dkar lhag ger gyur /",
    "NK039(ti)030:269": "dbang rtags su ral pa'i rtsa ba thod pa bcu drug gi mdun nas brtsams /",
    "NK039(ti)030:270": "ko'u ri ma la sogs te gnas yul gyi ma mo bcu drug gis dbu brgyan par gyur /",
    "NK039(ti)030:271": "spyi bor pad zla nyi ma'i gdan la bla ma",
    "NK039(ti)030:272": "rdo rje sems dpa' yab yum mnyam par sbyor ba'i",
    "NK039(ti)030:273": "sbyor mtshams nas byang sems ye shes kyi bdud rtsis",
    "NK039(ti)030:274": "ma mo'i lus thams cad gang /",
    "NK039(ti)030:275": "dri ma thams cad dag /",
    "NK039(ti)030:276": "mthu stobs nus pa'i gzi byin mchog tu 'bar /",
    "NK039(ti)030:277": "rang gi dam tshig nyams chag thams cad dag /",
    "NK039(ti)030:278": "grib thams cad sol /",
    "NK039(ti)030:279": "rdo rje sems dpa' ma mo la thim pas /",
    "NK039(ti)030:280": "mthu stobs nus pa mchog tu 'bar bar gyur /",
    "NK039(ti)030:281": "yi ge brgya pa lan bdun bzla /",
    "NK039(ti)030:282": "'di ni dam tshig bdud rtsi'i chu //",
    "NK039(ti)030:283": "bsre ba'i mchog ste srog gi snying //",
    "NK039(ti)030:284": "dam tshig rnams las 'da' ma byed //",
    "NK039(ti)030:285": "snying dang snying gi bur bya'o //",
    "NK039(ti)030:286": "ma h+aa pany+tsa sa ma ya a mri ta h'u /",
    "NK039(ti)030:287": "dam tshig gi rgya bcas /",
    "NK039(ti)030:288": "b+h+yoh gdod ma'i mgon po sh+aaka thub gsang ba'i bdag /",
    "NK039(ti)030:289": "d+ha na sang kri slob dpon pad+ma sogs //",
    "NK039(ti)030:290": "rab 'byams rtsa brgyud bla ma'i dam mnos bzhin //",
    "NK039(ti)030:291": "rnal 'byor bdag la ma sring bu ltar skyobs //",
    "NK039(ti)030:292": "sh+r+ai ma h+aa k+aa li de wi badz+ra sa ma ya rak+shan+tu /",
    "NK039(ti)030:293": "zhar byung mnga' gsol yang /",
    "NK039(ti)030:294": "b+h+yoh bde chen lhan cig skyes pa'i ye shes ni //",
    "NK039(ti)030:295": "kha dog yi ge mtshan ma'i dpe bral yang //",
    "NK039(ti)030:296": "bsam gyis mi khyab nyams brgyar shar ba'i gzugs //",
    "NK039(ti)030:297": "mthu chen drag shul dpal ldan ma mo ni //",
    "NK039(ti)030:298": "rtsa brgyud bla ma'i ngo bor mnga' gsol lo //",
    "NK039(ti)030:299": "yi dam dkyil 'khor mchog tu mnga' gsol lo //",
    "NK039(ti)030:300": "ma mo mthu chen mkha' 'gror mnga' gsol lo //",
    "NK039(ti)030:301": "bstan srung kun gyi gtso bor mnga' gsol lo //",
    "NK039(ti)030:302": "skal ldan skyongs ma chen mor mnga' gsol lo //",
    "NK039(ti)030:303": "rig 'dzin srung ma mchog tu mnga' gsol lo //",
    "NK039(ti)030:304": "mna' zan rnams kyi gshed por mnga' gsol lo //",
    "NK039(ti)030:305": "dus gsum nad kyi sman par mnga' gsol lo //",
    "NK039(ti)030:306": "dam nyams zhing bcu'i gshed du mnga' gsol lo //",
    "NK039(ti)030:307": "sa lam bar chad sel mdzad mnga' gsol lo //",
    "NK039(ti)030:308": "nyams pa'i snying khrag 'thung bar mnga' gsol lo //",
    "NK039(ti)030:309": "chos 'khor skyongs ba'i srung mar mnga' gsol lo //",
    "NK039(ti)030:310": "rnal 'byor bdag gi mgon du mngal gsol lo //",
    "NK039(ti)030:311": "phrin las rnam bzhi lhun gyis grub par mdzod //",
    "NK039(ti)030:312": "bzhi pa la drug /",
    "NK039(ti)030:313": "phyag 'tshal ba /",
    "NK039(ti)030:314": "phyi mchod /",
    "NK039(ti)030:315": "nang mchod /",
    "NK039(ti)030:316": "gsang mchod /",
    "NK039(ti)030:317": "thun min /",
    "NK039(ti)030:318": "bshags pa dang /",
    "NK039(ti)030:319": "bstod pa dbul ba'o //",
    "NK039(ti)030:320": "dang po ni /",
    "NK039(ti)030:321": "b+h+yoh nag mo khrag 'thung rdo rje ral pa can //",
    "NK039(ti)030:322": "dbang chen rdo rje thog dang ser chen 'beb //",
    "NK039(ti)030:323": "khams gsum sgral mdzad srid gsum rtsad nas gcod //",
    "NK039(ti)030:324": "ral pa bsigs pas stong gsum kun tu khyab //",
    "NK039(ti)030:325": "mche ba gtsigs pas dgra bgegs zhal du 'dren //",
    "NK039(ti)030:326": "ma lus dbang du bsdud la phyag 'tshal bstod //",
    "NK039(ti)030:327": "sh+r+ai ma h+aa k+aa li re ma ti na mo na ma mi pra tits+tsha ho /",
    "NK039(ti)030:328": "gnyis pa ni /",
    "NK039(ti)030:329": "yan lag brgyad ldan bdud rtsi'i rgya mtsho 'khyil //",
    "NK039(ti)030:330": "dri bzang sbyar ba 'chi med zhabs bsil chu //",
    "NK039(ti)030:331": "rnam bkra yid 'ong chu skyes 'dabs bzang bzhad //",
    "NK039(ti)030:332": "lhan skyes sbyar ba'i dri bzang zhing kun khyab //",
    "NK039(ti)030:333": "nor bu nyi zla gsal byed sgron ma rdal //",
    "NK039(ti)030:334": "ga bur tsan+dana gurguma byugs pa'i chab //",
    "NK039(ti)030:335": "ro brgya lha yi bza' ba stong du dkrigs //",
    "NK039(ti)030:336": "dung dang sil chol snyan pa'i rol mo yis /",
    "NK039(ti)030:337": "dpal ldan ma chen srid gsum dbang mo ni //",
    "NK039(ti)030:338": "kun tu mnyes pa'i mchod sprin chen po ru //",
    "NK039(ti)030:339": "thogs med ting 'dzin blo yis legs sprul te //",
    "NK039(ti)030:340": "sna tshogs srid pa khyab pa'i bkod pas mchod //",
    "NK039(ti)030:341": "sh+r+ai ma h+aa k+aa li de wi sa p+aa ri",
    "NK039(ti)030:342": "wa ra badz+ra ar+g+ham nas shap+ta pra tits+tsha ye s+w+aa",
    "NK039(ti)030:343": "h+aa / gsum pa ni /",
    "NK039(ti)030:344": "kyee ma cig lha mo dpal lha mo //",
    "NK039(ti)030:345": "ma khyod la gzugs kyi mchod pa 'bul ba ni //",
    "NK039(ti)030:346": "lha mo'i gzugs dang klu mo'i gzugs //",
    "NK039(ti)030:347": "bzang ba'i gzugs dang brjid pa'i gzugs //",
    "NK039(ti)030:348": "kha dog sna tshogs mdzes pa'i gzugs //",
    "NK039(ti)030:349": "cir yang bsgyur ba'i gzugs la sogs //",
    "NK039(ti)030:350": "ma cig spyan la thim gyur cig /",
    "NK039(ti)030:351": "thugs mchog dam pa mnyes gyur cig /",
    "NK039(ti)030:352": "dngos grub dam pa stsal du gsol //",
    "NK039(ti)030:353": "ma cig lha mo dpal lha mo //",
    "NK039(ti)030:354": "ma khyod la mchod pa sna tshogs 'bul ba ni //",
    "NK039(ti)030:355": "me tog chu skyes thang skyes rnam pa mang po dang //",
    "NK039(ti)030:356": "bzang zhing 'bras bu phun sum tshogs /",
    "NK039(ti)030:357": "ma cig sku la thim gyur cig /",
    "NK039(ti)030:358": "thugs mchog dam pa mnyes gyur cig /",
    "NK039(ti)030:359": "dngos grub dam pa stsal du gsol //",
    "NK039(ti)030:360": "ma cig lha mo dpal lha mo //",
    "NK039(ti)030:361": "ma khyod la sgra yi mchod pa 'bul ba ni //",
    "NK039(ti)030:362": "pi wam gling bu 'khar ba'i rnga //",
    "NK039(ti)030:363": "rdza rnga cang te'u g+han+de dung //",
    "NK039(ti)030:364": "cha lang sil snyan la sogs te //",
    "NK039(ti)030:365": "dril bu rnga dbyangs sna tshogs dang //",
    "NK039(ti)030:366": "glu dbyangs tshigs su bcad pa'i sgra //",
    "NK039(ti)030:367": "ma cig snyan la thim gyur cig /",
    "NK039(ti)030:368": "thugs mchog dam pa mnyes gyur cig /",
    "NK039(ti)030:369": "dngos grub dam pa stsal du gsol //",
    "NK039(ti)030:370": "ma cig lha mo dpal lha mo //",
    "NK039(ti)030:371": "ma khyed la dri yi mchod pa 'bul ba ni //",
    "NK039(ti)030:372": "a ka ru dang du ru ka /",
    "NK039(ti)030:373": "sha ka ra dang lnga sbyar ba'i //",
    "NK039(ti)030:374": "tsan+dana dkar dmar dri spos chab //",
    "NK039(ti)030:375": "ma cig thugs kar thugs mchog dngos grub ma cig",
    "NK039(ti)030:376": "ma khyed la ro yi mchod pa 'bul ba ni",
    "NK039(ti)030:377": "// lha yi zas sna dam nyams kyi //",
    "NK039(ti)030:378": "snying gi khu bas legs sbyar ba //",
    "NK039(ti)030:379": "zhal zas sha khrag rus par bcas //",
    "NK039(ti)030:380": "ma yi ljags thugs mchog dngos grub ma cig ma khyed la reg bya'i mchod pa 'bul ba ni //",
    "NK039(ti)030:381": "stag glang zhing gi shun pa dang //",
    "NK039(ti)030:382": "lha rdzas dar sna'i gos bzang po //",
    "NK039(ti)030:383": "ma cig sku la thugs mchog dngos grub sh+ri ma",
    "NK039(ti)030:384": "h+aa k+aa li de wi re ma ti r+au pa",
    "NK039(ti)030:385": "shap+ta gan+d+he ra sa spar+she a h'u /",
    "NK039(ti)030:386": "bzhi pa la gtor ma /",
    "NK039(ti)030:387": "sman /",
    "NK039(ti)030:388": "rak+ta /",
    "NK039(ti)030:389": "mchod sprin spro ba'o //",
    "NK039(ti)030:390": "dang po ni /",
    "NK039(ti)030:391": "ram yam kham /",
    "NK039(ti)030:392": "stong pa'i ngang las gtor ma'i steng 'dod yon gyi lha mo /",
    "NK039(ti)030:393": "bar bdud rtsi'i rgya mtsho 'og dgra bgegs kyi sha khrag rus pa'i phung po /",
    "NK039(ti)030:394": "zer bdun rtsi lnga dang /",
    "NK039(ti)030:395": "snying po sha lngas khyab pa /",
    "NK039(ti)030:396": "don ye shes lnga yi mchod pa bla na med par spro bar gyur /",
    "NK039(ti)030:397": "rang gi thugs las 'od zer 'phros /",
    "NK039(ti)030:398": "ma mo la phog /",
    "NK039(ti)030:399": "ma mo gtor stegs kyi steng du bzhugs nas ljags",
    "NK039(ti)030:400": "rdo rje'i sbu gus gtor ma'i bcud drang ste gsol",
    "NK039(ti)030:401": "bar gyur / kyee /",
    "NK039(ti)030:402": "ma pham dpal ldan lha mo ni //",
    "NK039(ti)030:403": "snying rje'i ro yis rtag dga' bas //",
    "NK039(ti)030:404": "'khor ba'i khrag mtsho rgyas par rol //",
    "NK039(ti)030:405": "dngos grub zhal ni mche ba gtsigs //",
    "NK039(ti)030:406": "mgon med 'gro la mthus skyobs kyang //",
    "NK039(ti)030:407": "nyams pa gsod pas sdig can gyi //",
    "NK039(ti)030:408": "srog gi shan pa mi bzad kyang //",
    "NK039(ti)030:409": "byang chub sems ni ches 'phel ba //",
    "NK039(ti)030:410": "'gal ba med pa ma lags sam //",
    "NK039(ti)030:411": "de lta'i ya mtshan lha mo de //",
    "NK039(ti)030:412": "rmad byung til mar mtsho dbus na //",
    "NK039(ti)030:413": "res 'ga' snum la res 'ga' ni //",
    "NK039(ti)030:414": "me za brag gyon rgya mtsho'i klong //",
    "NK039(ti)030:415": "skem skya mtshan mo nag mo ni //",
    "NK039(ti)030:416": "rlung 'tshub mkha' la 'gro ba de //",
    "NK039(ti)030:417": "'ja' tshon 'bar ba gos su klub //",
    "NK039(ti)030:418": "res 'ga' yi dwags grong na'ang //",
    "NK039(ti)030:419": "skal mtshungs tshul ston 'byung po ma //",
    "NK039(ti)030:420": "res 'ga' mkha' 'gro'i tshogs khang dbus //",
    "NK039(ti)030:421": "dur khrod brgyad na 'grim mdzad ma //",
    "NK039(ti)030:422": "cang te 'u ni drag tu dkrol //",
    "NK039(ti)030:423": "rus pa'i rgyas cha si li li //",
    "NK039(ti)030:424": "mi rkang gling bu kyu ru ru //",
    "NK039(ti)030:425": "ma mo mkha' 'gro sna tshogs bskor //",
    "NK039(ti)030:426": "mah tshogs kyi gtso mo gtor ma'i las //",
    "NK039(ti)030:427": "kun tu bsgrubs pa gnas yul nyul //",
    "NK039(ti)030:428": "rdo rje 'dzin pa rnams kyi yum //",
    "NK039(ti)030:429": "rigs sngags 'chang la bde chen spel //",
    "NK039(ti)030:430": "'jam dpal dbyangs kyi yum mdzad tsa //",
    "NK039(ti)030:431": "dbyangs can lha mo zhes su grags //",
    "NK039(ti)030:432": "spyan ras gzigs yum mdzad tsa na //",
    "NK039(ti)030:433": "gsang ba ye shes mkha' 'gro'i gtso //",
    "NK039(ti)030:434": "rdo rje 'dzin pa'i yum gyur par //",
    "NK039(ti)030:435": "gtum mo zhes grags res 'gar yang //",
    "NK039(ti)030:436": "de dag kun gyi 'bangs gyur ma //",
    "NK039(ti)030:437": "yid 'ong ri dwags mig can sku //",
    "NK039(ti)030:438": "dkar mo dung skyong dbyar zla rar //",
    "NK039(ti)030:439": "mnga' mdzad zha tshul rin chen rgyan //",
    "NK039(ti)030:440": "mdzes pa'i do shal 'phyang 'phrul klub //",
    "NK039(ti)030:441": "nor 'chang ma la gser 'od kyis //",
    "NK039(ti)030:442": "rin chen lhun po sbags 'dra ba //",
    "NK039(ti)030:443": "tshe g.yang bdag mo dpal lha mo //",
    "NK039(ti)030:444": "lha mo brgyad kyi 'khor gyis bskor //",
    "NK039(ti)030:445": "'jig rten yid la dbang med pa //",
    "NK039(ti)030:446": "'gugs par btab pa'i lcags kyu 'dzin //",
    "NK039(ti)030:447": "yid 'phrog pad rag lhun po bzhin //",
    "NK039(ti)030:448": "khams gsum dbang bsdud rig byed ma //",
    "NK039(ti)030:449": "ston dang dpyid zla ra ba ni //",
    "NK039(ti)030:450": "dbang bsgyur rgyal mo lha mo'i mtshan //",
    "NK039(ti)030:451": "drag shul ma rung srin mo yi //",
    "NK039(ti)030:452": "gzugs 'dzin khyod ni drag po ste //",
    "NK039(ti)030:453": "dgun gyi nam la dgra bo bcom //",
    "NK039(ti)030:454": "mtha' yas mthu dang rdzu 'phrul gter //",
    "NK039(ti)030:455": "sad dang ser ba'i sna 'dren ma //",
    "NK039(ti)030:456": "nad dang rim gyis bdag mo ste //",
    "NK039(ti)030:457": "res 'gar par+na sha ba ri //",
    "NK039(ti)030:458": "'chi med sman gyi lha mo'ang yin //",
    "NK039(ti)030:459": "cir yang 'phrul ba'i sems ma ni //",
    "NK039(ti)030:460": "mchod bstod gsol lo gtor mas mchod //",
    "NK039(ti)030:461": "gtor ma'i gnas 'dir gshegs su gsol //",
    "NK039(ti)030:462": "kyee /",
    "NK039(ti)030:463": "rmad du byung ba'i gtor ma dang //",
    "NK039(ti)030:464": "bum dang ril dang phyed tshal dang //",
    "NK039(ti)030:465": "ku ku rta glang na ra sogs //",
    "NK039(ti)030:466": "sha chen thang dmar brdal bas mchod //",
    "NK039(ti)030:467": "ma cig lha mo dpal lha mo //",
    "NK039(ti)030:468": "ma cig thugs dam zhal zas snod //",
    "NK039(ti)030:469": "p+aa las b+han+d+ha bcud yangs pa'i //",
    "NK039(ti)030:470": "'khor yug gtogs pa'i 'jig rten 'dir //",
    "NK039(ti)030:471": "bdud rtsi'i rang bzhin yin pa'i phyir //",
    "NK039(ti)030:472": "rdzong dang dka' bzlog nag mo che //",
    "NK039(ti)030:473": "gsol lo rol cig dgyes par mdzod //",
    "NK039(ti)030:474": "ma cig lha mo dpal lha mo //",
    "NK039(ti)030:475": "ma cig thugs dam zhal zas ni //",
    "NK039(ti)030:476": "gsod pa'i sha dang myos pa'i chang //",
    "NK039(ti)030:477": "bsregs pa'i bsur dang rlon pa'i sha //",
    "NK039(ti)030:478": "btsos pa'i sha dang khu ba khrag /",
    "NK039(ti)030:479": "nang rol glo snying mkhal ma bcas //",
    "NK039(ti)030:480": "gsol lo rol cig dgyes par mdzod //",
    "NK039(ti)030:481": "ma cig ma khyed la yid bzhin mchod pa 'bul ba ni //",
    "NK039(ti)030:482": "'bras bu lnga yi tshom bu bdud rtsi dang //",
    "NK039(ti)030:483": "koo ro tsa na dang ni dri chen dang //",
    "NK039(ti)030:484": "ma h+aa m+aam sa rak+ta tsit+ta ba su ta //",
    "NK039(ti)030:485": "ma cig zhal du thugs dam dngos grub gsol lo rol cig dgongs shig sa ma ya /",
    "NK039(ti)030:486": "ma mo byang chub sems rgyud las byung ba /",
    "NK039(ti)030:487": "ma mo 'dir spyon dam can rnams spyon cig /",
    "NK039(ti)030:488": "'byung po 'byung mo'i sha ni zan bas zhim //",
    "NK039(ti)030:489": "ma mo dam can 'dir spyon khrag la spyon //",
    "NK039(ti)030:490": "'byung po 'byung mo'i khrag ni chang bas zhim //",
    "NK039(ti)030:491": "ma mo dam can 'dir spyon rus la spyon //",
    "NK039(ti)030:492": "'byung po 'byung mo'i rus pa mar bas zhim //",
    "NK039(ti)030:493": "sha khrag rus pa'i dam rdzas 'di gsol la //",
    "NK039(ti)030:494": "bdag gi bcol pa'i las 'di mthar dbyung zhig /",
    "NK039(ti)030:495": "ru ru be tish+tha ba do pi tsa pa la",
    "NK039(ti)030:496": "u shug+mo h'u b+h+yo dzahdzah bam ma bam ma ma",
    "NK039(ti)030:497": "kh+aa hi kh+aa hi /",
    "NK039(ti)030:498": "dgra bgegs kyi ma h+aa m+aam sa la kh+aa hi /",
    "NK039(ti)030:499": "ma h+aa rak+ta la kh+aa hi /",
    "NK039(ti)030:500": "ma h+aa tsit+ta la kh+aa hi /",
    "NK039(ti)030:501": "ma h+aa ki ni ti la kh+aa h+ai /",
    "NK039(ti)030:502": "ma h+aa koo ro tsa na 'byung po'i phung po",
    "NK039(ti)030:503": "dgra bgegs 'di yi dbang po rnam lnga la ra",
    "NK039(ti)030:504": "rgya ram pa la shig shig rtog dpyod cig /",
    "NK039(ti)030:505": "ma b+h+yo ru ru kh+aa hi /",
    "NK039(ti)030:506": "gnyis pa ni /",
    "NK039(ti)030:507": "rang byung gdod nas dag pa yi //",
    "NK039(ti)030:508": "rtsa brgyad stong la sbyar ba'i sman //",
    "NK039(ti)030:509": "rigs lnga dam tshig lnga yi dngos //",
    "NK039(ti)030:510": "ye shes lnga yi grub pa'i rdzas //",
    "NK039(ti)030:511": "rgyud drug sems can kun sgrol ba'i //",
    "NK039(ti)030:512": "dug lnga sel ba'i bdud rtsi 'di //",
    "NK039(ti)030:513": "ji snyed sangs rgyas thams cad dang //",
    "NK039(ti)030:514": "byang chub sems ma'i tshogs chen dang //",
    "NK039(ti)030:515": "khro bo'i rgyal po mtha' yas dang //",
    "NK039(ti)030:516": "ma mo mkha' 'gro'i tshogs chen dang //",
    "NK039(ti)030:517": "lha dang lha min gsang ba'i bdag /",
    "NK039(ti)030:518": "thugs dam dbyings nyid bskul ba'i phyir //",
    "NK039(ti)030:519": "'di ni sngon gyi dam tshig go //",
    "NK039(ti)030:520": "phyogs bcu'i sangs rgyas thams cad kyis //",
    "NK039(ti)030:521": "sku gsung thugs kyi ngang nyid las //",
    "NK039(ti)030:522": "bdag cag dad pas 'bul lags na //",
    "NK039(ti)030:523": "bzhes te kun tu dgyes mdzod la //",
    "NK039(ti)030:524": "phul ba'i dngos grub bdag la stsol //",
    "NK039(ti)030:525": "na ma sarba t+aa th+aa ga ta ma h+aa ar+g+h+aam pra tits+tsha ho /",
    "NK039(ti)030:526": "dus gsum bzhugs pa'i bka' brgyud bla ma dang //",
    "NK039(ti)030:527": "dngos grub 'byung gnas rgyud sde'i dkyil 'khor lha //",
    "NK039(ti)030:528": "ye shes mkha' 'gro dam can rgya mtshor bcas //",
    "NK039(ti)030:529": "rnam par dag pa'i bdud rtsis mchod par bgyi //",
    "NK039(ti)030:530": "na ma sarba ta th+aa ga ta ma h+aa ar+g+ham pra tits+tsha ho /",
    "NK039(ti)030:531": "b+h+yoh rdo rje lha mo nag mo mche ba gtsigs pa'i zhal //",
    "NK039(ti)030:532": "dus gsum sangs rgyas kun dang spyod yul gcig pa'i yum //",
    "NK039(ti)030:533": "khams gsum log par lta ba thams cad dbyings su sgrol //",
    "NK039(ti)030:534": "srid gsum log 'dren za bar byed pa'i yum rnams la //",
    "NK039(ti)030:535": "rnam par dag pa'i dam rdzas bdud rtsi'i mchod pa 'bul //",
    "NK039(ti)030:536": "thugs rjes brtser dgongs dbang dang dngos grub rgya mtsho stsol //",
    "NK039(ti)030:537": "na ma sarba ta tha ga ta ma h+aa pany+tsa",
    "NK039(ti)030:538": "a mri ta ar+g+ham pra tits+tsha la kha ram kha",
    "NK039(ti)030:539": "hi / dbang phyug chen mo kun gyi sring //",
    "NK039(ti)030:540": "rnal 'byor kun gyi ma cig mo //",
    "NK039(ti)030:541": "mtshan bzang nag mo re m+aa ti //",
    "NK039(ti)030:542": "ma stong ma mo'i 'khor tshogs la //",
    "NK039(ti)030:543": "rnam dag dam rdzas bdud rtsi 'bul //",
    "NK039(ti)030:544": "thugs rjes brtse bas bzhes su gsol //",
    "NK039(ti)030:545": "ma h+aa pany+tsa a mri ta la kh+aa hi /",
    "NK039(ti)030:546": "gsum pa ni /",
    "NK039(ti)030:547": "chags pa khams gsum snying gi rak+ta ni //",
    "NK039(ti)030:548": "dmar ser lbu phreng chal chil g.yo ba can //",
    "NK039(ti)030:549": "rnam par 'khrugs pa'i zhag gi rgya mtsho las //",
    "NK039(ti)030:550": "rba rlab dam rdzas khol ba bdag gir bzhes //",
    "NK039(ti)030:551": "ma h+aa rak+ta la kh+aa hi /",
    "NK039(ti)030:552": "bzhi pa ni /",
    "NK039(ti)030:553": "b+h+yoh stong gsum khyon la 'phya bas brgal nus pa'i //",
    "NK039(ti)030:554": "rnam dag yid kyi do rar ting 'dzin gar //",
    "NK039(ti)030:555": "rab bsgyur shes rab stong pa'i smin legs ma'i //",
    "NK039(ti)030:556": "phyag na dzam+bu gser gyi yo go'i dbus //",
    "NK039(ti)030:557": "phyur bur srungs pa'i rnam mang mchod pa'i gter //",
    "NK039(ti)030:558": "dpag yas phun tshogs 'od stong 'phro ba'i mdzod //",
    "NK039(ti)030:559": "kun bzang rnam par rol pa las byung ba'i //",
    "NK039(ti)030:560": "bde chen rdo rje'i 'khor los bde bar rol //",
    "NK039(ti)030:561": "na ma sarba ta th+aa ga tasogs nam mkha' mdzod sngags rgya bya /",
    "NK039(ti)030:562": "lnga pa ni /",
    "NK039(ti)030:563": "e yig rol pa chos 'byung gtum mo'i mes //",
    "NK039(ti)030:564": "wam dkar khu bar bzhus nas blugs pa'i rgyun //",
    "NK039(ti)030:565": "sems kyi rdo rje bung bas 'thung ba las //",
    "NK039(ti)030:566": "legs byung bde stong sbrang rtsi'i mchod yon stobs //",
    "NK039(ti)030:567": "don dam lha lam yangs pa'i pad dkar snod //",
    "NK039(ti)030:568": "rnam rtog phye mar 'thags pa ro mnyam bcud //",
    "NK039(ti)030:569": "rdzogs pa chen pos sbyar ba las byung ba'i //",
    "NK039(ti)030:570": "gnyis med bshos bu gtor ma'i 'jig rten 'bul //",
    "NK039(ti)030:571": "khams gsum rgyu ba yon bor 'khyogs pa'i mig /",
    "NK039(ti)030:572": "blo bral zur mdangs bkug pa'i lhan skyes kyi //",
    "NK039(ti)030:573": "mdza' na d+h+au tir sbyor bas dga' ba yi //",
    "NK039(ti)030:574": "reg bya spros bral lus phra khyod kyi gnyen //",
    "NK039(ti)030:575": "ye shes rdo rje ral gri'i 'khrul 'khor gyis //",
    "NK039(ti)030:576": "bdag 'dzin bdud sde'i mgo bo phye ma brgyar //",
    "NK039(ti)030:577": "bkas pa las byung sgrol ba bde chen du //",
    "NK039(ti)030:578": "shar bas phyogs las rnam rgyal mtshon te mchod //",
    "NK039(ti)030:579": "drug pa la gnyis kyi /",
    "NK039(ti)030:580": "dang po ni /",
    "NK039(ti)030:581": "b+h+yoh mi mngon dbyings nas bzhengs pa'i lha mo ni //",
    "NK039(ti)030:582": "dbang phyug sras mo dpal ldan dung skyong ma //",
    "NK039(ti)030:583": "srid gsum bdag mo dpal ldan re ma ti //",
    "NK039(ti)030:584": "dpon g.yogs 'khor bcas bdag la dgongs su gsol //",
    "NK039(ti)030:585": "thog med dus nas dug gsum dbang gyur pas //",
    "NK039(ti)030:586": "lus ngag yid gsum sdig bgyis bgyid du rtsal //",
    "NK039(ti)030:587": "bgyid la yi rangs mi dge sna tshogs bgyis //",
    "NK039(ti)030:588": "lha mo 'khor bcas khyed la mthol lo bshags //",
    "NK039(ti)030:589": "sku yi dam tshig yi dam lha dang 'gal //",
    "NK039(ti)030:590": "gsung gi dam tshig sngags kyi bzlas brjod g.yol //",
    "NK039(ti)030:591": "thugs kyi dam tshig gsang ba spel ba 'di //",
    "NK039(ti)030:592": "lha mo 'khor dang bcas la mthol lo bshags //",
    "NK039(ti)030:593": "sprul pa nal phrug bong dril ne'u le //",
    "NK039(ti)030:594": "gus pas mchod bstod ma byas khros shing brtsub //",
    "NK039(ti)030:595": "'tshub ma spangs shing rten rdzas spangs ba rnams //",
    "NK039(ti)030:596": "lha mo 'khor dang bcas la mthol lo bshags //",
    "NK039(ti)030:597": "nya stong la sogs dus kyis phyed pa la //",
    "NK039(ti)030:598": "bsnyen bsgrub bskang ba dus kyi cho ga chags //",
    "NK039(ti)030:599": "shes bzhin khyad du gsod pa ci mchis pa //",
    "NK039(ti)030:600": "dam can srungs ma'i tshogs la mthol lo bshags //",
    "NK039(ti)030:601": "bsrung bya ma srungs spang bya ma spangs dang //",
    "NK039(ti)030:602": "brten bya ma brten bsgrub bya ma bsgrubs pa'i //",
    "NK039(ti)030:603": "khas blangs dam bca' nyams pa ji mchis pa //",
    "NK039(ti)030:604": "bzod par gsol lo tshangs par stsal du gsol //",
    "NK039(ti)030:605": "bdag gi dus rnams kun tu lha khyod dang //",
    "NK039(ti)030:606": "skad cig mi 'bral phrin las rnam bzhi yis //",
    "NK039(ti)030:607": "nam mkha'i mtha' mnyam sems can ma lus rnams //",
    "NK039(ti)030:608": "rdo rje 'dzin pa'i sa la 'god par shog /",
    "NK039(ti)030:609": "gnyis pa ni /",
    "NK039(ti)030:610": "b+h+yoh rdo rje 'chang yum bde ba chen mo ni //",
    "NK039(ti)030:611": "char sprin dang mtshungs 'jig pa'i sku mdog can //",
    "NK039(ti)030:612": "drag shul ga zhas gdug pa'i snying 'byin pa'i //",
    "NK039(ti)030:613": "rno dkar che ba gangs ri lta bur gzengs //",
    "NK039(ti)030:614": "gdug pa dus mtha'i me ltar 'bar ba yi //",
    "NK039(ti)030:615": "smin ma 'khyogs pos bdud rigs gzhob tu bsreg /",
    "NK039(ti)030:616": "log 'dren snying chu tshom gyi rgyun las 'bab //",
    "NK039(ti)030:617": "a la ha la'i gad rgyang sa gsum g.yo //",
    "NK039(ti)030:618": "stong khams kun khyab phrin las rol pa 'dzin //",
    "NK039(ti)030:619": "cir yang 'char ba ma ma ru lu'i sgras //",
    "NK039(ti)030:620": "gsang ba mkha' 'gro ma tshogs dbang du bsdud //",
    "NK039(ti)030:621": "dur khrod chen po brgyad la mnga' mdzad ma //",
    "NK039(ti)030:622": "phyag g.yas sra brtan rdo rje'i khrab chen kyang //",
    "NK039(ti)030:623": "brtan pa 'phrog ste dum bur 'dral ba yi //",
    "NK039(ti)030:624": "mthon mthing nam mkha'i mdangs 'tsher ral gri ni //",
    "NK039(ti)030:625": "rno ngar ldan pas dam log mgo bo gcod //",
    "NK039(ti)030:626": "lha min khrag gis bkang ba'i mi thod ni //",
    "NK039(ti)030:627": "dbang phyug myos pas dka' thub brtson pa bzhin //",
    "NK039(ti)030:628": "srin zhal nyer rlab chu gter 'khrugs pa ltar //",
    "NK039(ti)030:629": "rnam par sdud pa'i dbyings su legs par stobs //",
    "NK039(ti)030:630": "dpal ldan rmad byung 'gro ba'i ma ma ni //",
    "NK039(ti)030:631": "sku gsum rgyal ba'i bstan pa kun srung zhing //",
    "NK039(ti)030:632": "dam tshig ldan pa kun gyis mgon gyur pa //",
    "NK039(ti)030:633": "dbyings kyi mkha' 'gro yum la phyag 'tshal bstod //",
    "NK039(ti)030:634": "b+h+yoh dbyings phyug dpal ldan rdo rje mkha' 'gro ma //",
    "NK039(ti)030:635": "'gro ba thugs rjes skyongs phyir yum gyis tshul //",
    "NK039(ti)030:636": "mtshan ma'i skyon spangs sku mdog nag mor ston //",
    "NK039(ti)030:637": "drag shul spyod phyir gcer bu srin mo'i tshul //",
    "NK039(ti)030:638": "lha chen 'dul phyir sdang mig ral pa bsigs //",
    "NK039(ti)030:639": "skye shi rtsad gcod za byed mche ba gtsigs //",
    "NK039(ti)030:640": "'khor ba ljags la 'dril phyir rkan sgra rdeb //",
    "NK039(ti)030:641": "dug lnga sel phyir rma bya'i mdangs kyis brgyan //",
    "NK039(ti)030:642": "byang chub sems ldan spyi gtsug zla rgyas gsal //",
    "NK039(ti)030:643": "dam tshig bya ra mdzad phyir spyan rtsa dmar //",
    "NK039(ti)030:644": "lha min g.yul ngo bzlog phyir mdung dang ru mtshon bsnams //",
    "NK039(ti)030:645": "srid gsum bsgral phyir shes rab ral gri bsnams //",
    "NK039(ti)030:646": "dgra bgegs 'dul phyir nad kyi rkyal pa thogs //",
    "NK039(ti)030:647": "dbul ba sel phyir ne'u le'i rkyal bu bsnams //",
    "NK039(ti)030:648": "'chi bdag bzlog phyir snyan g.yas seng ges brgyan //",
    "NK039(ti)030:649": "gdug pa 'dul phyir klu dbang snyan chas brgyan //",
    "NK039(ti)030:650": "'byung po 'dul phyir thod pa'i phreng bas brgyan //",
    "NK039(ti)030:651": "rnal 'byor skyobs phyir dril chung sgra snyan sgrogs //",
    "NK039(ti)030:652": "klu chen 'dul phyir sbrul gyi ska rags bcings //",
    "NK039(ti)030:653": "bdud dpung dpa' bskum zhing lpags gos su gyon //",
    "NK039(ti)030:654": "theg chen don ldan glang chen ko rlon gsol //",
    "NK039(ti)030:655": "dpa' gtum bstan phyir stag gi sham thabs can //",
    "NK039(ti)030:656": "smon lam mi dor sku smad re ldes dkris //",
    "NK039(ti)030:657": "mdzes par bya phyir rkang sgrogs lcags las byas //",
    "NK039(ti)030:658": "nyon mongs mtsho skem lte bar nyi mas brgyan //",
    "NK039(ti)030:659": "srin po 'dul phyir chibs su bong bu bcib //",
    "NK039(ti)030:660": "stong gsum bgrod phyir 'tshubs ma'i klong na bzhugs //",
    "NK039(ti)030:661": "dur khrod gnas 'dir 'khor g.yog mang pos bskor //",
    "NK039(ti)030:662": "'khor ba 'jigs tshe sdug bsngal sems can rnams //",
    "NK039(ti)030:663": "lha mo khyed kyi zhal du thams cad zhugs gyur te //",
    "NK039(ti)030:664": "brtse ldan thugs rjes 'gro kun skyobs mdzod cing //",
    "NK039(ti)030:665": "byang chub spyod pa'i thar lam gsal mdzad pa //",
    "NK039(ti)030:666": "lha mo mthu chen khyod la phyag 'tshal bstod //",
    "NK039(ti)030:667": "b+h+yoh 'chi med lam kun gang ba'i chu 'dzin ni //",
    "NK039(ti)030:668": "dpag yas phyogs 'khor kun khyab dri bzhon bcas //",
    "NK039(ti)030:669": "mngon par mdzes pa'i dbus su rgyu ba la //",
    "NK039(ti)030:670": "chu srin mgo bos brgyan pa'i phra men mas //",
    "NK039(ti)030:671": "ba su ta yi zhags pas dam bzhag pa //",
    "NK039(ti)030:672": "rlung gi shugs 'chang mgrin bzang gwa pa'i steng //",
    "NK039(ti)030:673": "bsil zer bdud rtsir nyil ba'i ga bur dbang //",
    "NK039(ti)030:674": "rta bdun mo yi dbal 'chang 'od brgya pa //",
    "NK039(ti)030:675": "sku yi gnas nas mun pa'i mdangs 'phrog cing //",
    "NK039(ti)030:676": "ya mtshan pad dkar bzhad pa'i dpal 'dzin lha //",
    "NK039(ti)030:677": "lha mo khyed la dwangs ba'i sems kyis su //",
    "NK039(ti)030:678": "ji srid dran pa de srid mdun gyi mkha' //",
    "NK039(ti)030:679": "rab 'bar me rlung lding gur dbus na bzhugs //",
    "NK039(ti)030:680": "sna lnga'i 'ja' gur 'od kyi zil pa can //",
    "NK039(ti)030:681": "phun tshogs rkang 'thung 'khyil ba'i ljon bzang gi //",
    "NK039(ti)030:682": "'dab ma las skyes khu bcud ro brgya pa //",
    "NK039(ti)030:683": "+aahmh'u gis byin gyis rlabs te 'bul //",
    "NK039(ti)030:684": "lha lam mun pas sbags 'dra khros pa'i skur //",
    "NK039(ti)030:685": "spyan zlum nor bu gsum 'khyil rno dkar tshem //",
    "NK039(ti)030:686": "gangs ri ltar mdzes glog dmar ljags su 'dril //",
    "NK039(ti)030:687": "lha min thod pa'i snod 'chang lha dmag rdzong //",
    "NK039(ti)030:688": "lto rlung chu khur 'khrigs pa'i dbus nas thon //",
    "NK039(ti)030:689": "thugs rjes li shi'i lding khang bsung zhim 'di //",
    "NK039(ti)030:690": "bstan pa 'dzin par mchod pa'i bdug sprin lags //",
    "NK039(ti)030:691": "gnam sngon dum bu blangs 'dra'i mtshon cha dang //",
    "NK039(ti)030:692": "rin chen gter snod 'dzin pa'i dpal lha mo //",
    "NK039(ti)030:693": "'khor ba khrag gi rgya mtshor rtag 'gro yang //",
    "NK039(ti)030:694": "zhi ba mya ngan 'das la phyir gzigs pa'i //",
    "NK039(ti)030:695": "'dod 'byung dpag bsam yal ga dud pa ni //",
    "NK039(ti)030:696": "bde ba lhan skyes phang phung 'bras bu'i khur //",
    "NK039(ti)030:697": "rnam par rgyas 'dzin rnam dag lam bzang ros //",
    "NK039(ti)030:698": "skal pa sbom po'i skal ldan mtha' dag kun //",
    "NK039(ti)030:699": "rgyal ba'i bstan pa chu gter chen po ni //",
    "NK039(ti)030:700": "mang thos gru bo yongs 'dzin ded dpon gyis //",
    "NK039(ti)030:701": "drin las brgal te nges gsang rdo rje'i theg /",
    "NK039(ti)030:702": "rgyud don rin chen dbang rgyal nyer thob cing //",
    "NK039(ti)030:703": "bshad sgrub klung brgya 'du ba'i ma dros pa //",
    "NK039(ti)030:704": "bslab gsum gdengs ka rim gnyis 'od 'phro zhing //",
    "NK039(ti)030:705": "dge 'dun klu dbang tshogs kyis nyer bsten pa //",
    "NK039(ti)030:706": "bstan pa rgya mtsho'i dpal yon brgal bar mdzod //",
    "NK039(ti)030:707": "sh+aakya'i bstan pa'i bang mdzod 'gro 'di'i gnyen //",
    "NK039(ti)030:708": "rgud pa'i mi mthun srung ma khyed gnyer kha //",
    "NK039(ti)030:709": "sngon smon rten 'brel mthu yis rab bskos phyir //",
    "NK039(ti)030:710": "bsam pa'i re kun bsgrub mdzad ma la bstod /",
    "NK039(ti)030:711": "gsum pa rjes la /",
    "NK039(ti)030:712": "bsnyen pa 'bum bstod bskang gsol dang //",
    "NK039(ti)030:713": "bskul dang gtor ma 'degs mtha' bsdud //",
    "NK039(ti)030:714": "dang po /",
    "NK039(ti)030:715": "bdag yi dam du gsal ba'i thugs srog gi 'od",
    "NK039(ti)030:716": "kyis ma mo'i thugs kar phog thugs rgyud bskur bar",
    "NK039(ti)030:717": "gyur / gang non yi dam gyi rtsa sngags cung zad bzlas /",
    "NK039(ti)030:718": "ma mo'i thugs kar ha las lha mo koo'u ri",
    "NK039(ti)030:719": "ma sngon mo g.yas zhing dbyug g.yon thod khrag bsnams",
    "NK039(ti)030:720": "pa / de'i thugs kar zla ba'i steng du ral gri /",
    "NK039(ti)030:721": "de'i so yu'i mtshams na ma nag po gcig la",
    "NK039(ti)030:722": "yi ge bco lngas yongs su bskor ba bdag gi",
    "NK039(ti)030:723": "thugs ka nas 'od zer 'phros sngags phreng la phog",
    "NK039(ti)030:724": "/ de las 'od zer 'phros /",
    "NK039(ti)030:725": "phyogs bcu dus bzhi'i bde bar gshegs pa thams cad kyi thugs dam gyi rgyud bskul /",
    "NK039(ti)030:726": "sku gsung thugs kyi byin bsdus /",
    "NK039(ti)030:727": "slar yang de las 'od zer 'phros /",
    "NK039(ti)030:728": "bstan pa la sdang ba'i dgra bgegs thams cad tshar bcad /",
    "NK039(ti)030:729": "ye shes dang 'jig rten gyi ma mo snang srid",
    "NK039(ti)030:730": "dregs pa'i tshogs thams cad kyi srog gi snying po",
    "NK039(ti)030:731": "rang dbang med par bsdus /",
    "NK039(ti)030:732": "ma mo'i thugs srog la thim /",
    "NK039(ti)030:733": "gzi byin mchog tu 'bar ba'i 'od kyis phrin las rnam pa bzhi cir yang bsgrub bsam la /",
    "NK039(ti)030:734": "ru ru ro ru tsa pa la a shug+she h'u",
    "NK039(ti)030:735": "b+h+yohdza dzah zhes rdo rje nag mo dbang phyug ma'i",
    "NK039(ti)030:736": "rgyud kyi lugs kahthoga pas bzhed pa'i sngags bco lnga",
    "NK039(ti)030:737": "ma dang / yang 'phags ma lha mo nag mo'i rgyud las /",
    "NK039(ti)030:738": "ru ru ro ru tsa pa la a shug+she ma h'u ma b+h+yo dza dza /",
    "NK039(ti)030:739": "zhes bcu bdun gsungs /",
    "NK039(ti)030:740": "mahb+h+yohma ma b+h+yoh b+h+yo b+h+yo mah ma b+h+yohm /",
    "NK039(ti)030:741": "b+h+yo ma mahb+h+yohma /",
    "NK039(ti)030:742": "zhes b+h+yohbaduna ma dgu ma'i ma mo'i spyi dril bsnyen mthar /",
    "NK039(ti)030:743": "ma mo'i thugs ka nas 'od kyi phreng ba'i rang",
    "NK039(ti)030:744": "bzhin sngags kyi 'khor lo gnyis pa zhig byung nas",
    "NK039(ti)030:745": "rang gi thugs kar thim par bsam nas cung zad",
    "NK039(ti)030:746": "bzlas so // sngags don ni /",
    "NK039(ti)030:747": "ni ye shes lnga ldan la //",
    "NK039(ti)030:748": "ru ru ko ri ro ru ni //",
    "NK039(ti)030:749": "seng ha tsa pa la ral gcig /",
    "NK039(ti)030:750": "a shug gsang ba'i ma bdun dang //",
    "NK039(ti)030:751": "ma h'u ma b+h+yo dza dzahni //",
    "NK039(ti)030:752": "sgo ma 'khor g.yogs bcas pa'o //",
    "NK039(ti)030:753": "zhes nges pa bskyed /",
    "NK039(ti)030:754": "gnyis pa ni /",
    "NK039(ti)030:755": "sngags bco lnga pa'i mthar /",
    "NK039(ti)030:756": "sa p+aa ri wa ra i dam ba lin+ta kha kha kh+aa hi kh+aa hi /",
    "NK039(ti)030:757": "btags pa lan bdun nam gsum gyis 'bul /",
    "NK039(ti)030:758": "sh+r+ai ma h+aa k+aa li de wi khrag 'thung gi rgyal mo /",
    "NK039(ti)030:759": "dur khrod nyul ma /",
    "NK039(ti)030:760": "chos 'khor dang bas mtha' dang sde dgon gnyan po'i srung ma dam pa /",
    "NK039(ti)030:761": "ming brgya ma la mtshan stong ma /",
    "NK039(ti)030:762": "rdo rje 'dzin pa'i bka' la sdod cing /",
    "NK039(ti)030:763": "gsung gi bran byed pa /",
    "NK039(ti)030:764": "rnal 'byor pa'i ma ma gcig pu /",
    "NK039(ti)030:765": "rab 'jigs sku yi ma mo /",
    "NK039(ti)030:766": "gtum rngams gsung gi ma mo /",
    "NK039(ti)030:767": "sprul pa thugs kyi ma mo /",
    "NK039(ti)030:768": "mi zad yon tan gyi ma mo /",
    "NK039(ti)030:769": "drag shul phrin las kyi ma mo /",
    "NK039(ti)030:770": "'khor ma sring rgya mtsho'i tshogs dang bcas pa rnams",
    "NK039(ti)030:771": "kyis dam rdzas bka' yi gtor ma rgyan gyis mchod",
    "NK039(ti)030:772": "pa 'di bzhes la /",
    "NK039(ti)030:773": "rgyal ba'i bstan pa dang /",
    "NK039(ti)030:774": "bstan 'dzin gyi dbu 'phang bstod la /",
    "NK039(ti)030:775": "'jig rten gyi phan bde spel /",
    "NK039(ti)030:776": "rnal 'byor pa bdag cag la /",
    "NK039(ti)030:777": "skye bo sdang bar byed pa'i dgra thul /",
    "NK039(ti)030:778": "'byung po gnod par byed pa'i bgegs choms /",
    "NK039(ti)030:779": "'gal rkyen bar du gcod pa phyir bzlog /",
    "NK039(ti)030:780": "bsgral ba'i zhing rnams thal ba'i rdul du brlag ste /",
    "NK039(ti)030:781": "rgyud bskyed rdzogs rdzogs pa chen po'i bshad sgrub 'phel ba dang /",
    "NK039(ti)030:782": "lam rim pa gnyis gsang ba'i dkyil 'khor 'dir 'dus pa rnams la /",
    "NK039(ti)030:783": "mthun rkyen legs tshogs smon pa'i don thams cad myur",
    "NK039(ti)030:784": "ba nyid du 'grub pa'i phrin las rgya chen po",
    "NK039(ti)030:785": "mdzod cig / gsum pa ni /",
    "NK039(ti)030:786": "b+h+yoh skye med rnam dag mkha' dbyings dag pa nas //",
    "NK039(ti)030:787": "snang la ma 'gags sna tshogs gzugs su shar //",
    "NK039(ti)030:788": "skye ba'i cho 'phrul 'bar ba'i skur ston pa //",
    "NK039(ti)030:789": "h'u las bskyed pa'i dpal chen he ru ka /",
    "NK039(ti)030:790": "ye shes thugs kyi khyad par chen po las //",
    "NK039(ti)030:791": "dur khrod dbyings nas phyag rgya'i skur gsal bar //",
    "NK039(ti)030:792": "mdog bzang nag mo ral pa'i zar bus brgyan //",
    "NK039(ti)030:793": "rgyan dang cha lugs sna tshogs 'jigs pas brjid //",
    "NK039(ti)030:794": "rlung 'tshub nang na sku yi phyag rgya gsal //",
    "NK039(ti)030:795": "rlung nag nang nas ral gri phyung ba'i tshul //",
    "NK039(ti)030:796": "dgra bo gang la bya ba rtsad gcod ma //",
    "NK039(ti)030:797": "g.yon na ne'u le'i rkyal pa thogs pa ni //",
    "NK039(ti)030:798": "log nyams mi mgo bcad pa sbed pa'i snod //",
    "NK039(ti)030:799": "sngon khyod dmod pa'i mtshon 'chang chen mo la //",
    "NK039(ti)030:800": "gsang ba pas zhus bla med he ru kas //",
    "NK039(ti)030:801": "sprul pa'i dkyil 'khor chen por legs btul nas //",
    "NK039(ti)030:802": "sbom po dbang mo nas bzung phyi nang gsang //",
    "NK039(ti)030:803": "dbang bskur sa brgyad non pa'i sems mar gyur //",
    "NK039(ti)030:804": "thig le chos kyi sku la mnyam gnas kyang //",
    "NK039(ti)030:805": "snang srid 'byung lnga b+ha ga yum lnga'i klong //",
    "NK039(ti)030:806": "sprul skus 'dod pa khams kyi dbang phyug ma //",
    "NK039(ti)030:807": "sangs rgyas bstan la gnod pa za skal du //",
    "NK039(ti)030:808": "gtad nas rnam bzhi'i 'khor srungs bka' bsgos pa //",
    "NK039(ti)030:809": "bskal pa me ltar 'bar ba'i klong dkyil nas //",
    "NK039(ti)030:810": "phrin las rgya mtsho grub pa khyod la bstod //",
    "NK039(ti)030:811": "b+h+yoh yang dag don ldan ye shes lha mo ni //",
    "NK039(ti)030:812": "bskal mang sngon nas rgyal ba'i zhal mthong ba //",
    "NK039(ti)030:813": "ngang tshul cho rol gcig tu ma 'tshal yang //",
    "NK039(ti)030:814": "lha chen sras mo srin po'i chung mar gyur //",
    "NK039(ti)030:815": "lhag pa'i mthu can gshin rje'i bu mo la //",
    "NK039(ti)030:816": "ro thang nag por phyag na rdo rje yis //",
    "NK039(ti)030:817": "rta mgrin gsang dbang spyi bor rgyas btab cing //",
    "NK039(ti)030:818": "lus ngag yid la he ru ka dpal dang //",
    "NK039(ti)030:819": "thugs kyi dpal be'u rigs lnga'i sangs rgyas lnga //",
    "NK039(ti)030:820": "phra men bcu drug la sogs rgyan rnams dang //",
    "NK039(ti)030:821": "rdo rje pho nya drug cu rtsa bzhi ni //",
    "NK039(ti)030:822": "'khor du dbang bskur mthu rtsal pha rol son //",
    "NK039(ti)030:823": "pad+ma dam pa'i dpal gyi sangs rgyas su //",
    "NK039(ti)030:824": "rgyal bas lung bstan da lta shes sgrib sbyong //",
    "NK039(ti)030:825": "srid gsum 'gran zla med la phyag 'tshal bstod //",
    "NK039(ti)030:826": "b+h+yoh lha chen sras mo ma pham ro langs ma //",
    "NK039(ti)030:827": "klu mo gzhog skam phur lha chu srin gdong //",
    "NK039(ti)030:828": "khyod kyi khol mo re m+aa ti zhes grags //",
    "NK039(ti)030:829": "bstan srung bran du gyur la phyag 'tshal bstod //",
    "NK039(ti)030:830": "b+h+yoh nam mkha' stong la dbang bsgyur zhing //",
    "NK039(ti)030:831": "'gro ba'i srog la mnga' mdzad ma //",
    "NK039(ti)030:832": "ma gsum sring la sogs pa yis //",
    "NK039(ti)030:833": "bye ba phrag mang sprul la bstod //",
    "NK039(ti)030:834": "dbyar zhing nam mkha'i khams na rgyug /",
    "NK039(ti)030:835": "'brug dang glog gi bdag po mdzad //",
    "NK039(ti)030:836": "lce dang bu yug 'beb mdzad ma //",
    "NK039(ti)030:837": "glog ma sprin la phyag 'tshal lo //",
    "NK039(ti)030:838": "dpyid cing kun la brod mdzod ma //",
    "NK039(ti)030:839": "chu bo kun gyi sna 'dren ma //",
    "NK039(ti)030:840": "chu bo kun gyi gzhung 'byams ma //",
    "NK039(ti)030:841": "nag mo gtso la phyag 'tshal lo //",
    "NK039(ti)030:842": "ston zhing 'bras bu smin mdzad ma //",
    "NK039(ti)030:843": "spang po de ni kha ser la //",
    "NK039(ti)030:844": "'bru dang lo yi bcud len ma //",
    "NK039(ti)030:845": "mi rnams kun gyi dpal 'phrog ma //",
    "NK039(ti)030:846": "glog 'gyu ma la phyag 'tshal lo //",
    "NK039(ti)030:847": "dgun zhing rgya mtsho'i gting na bzhugs //",
    "NK039(ti)030:848": "khams gsum kun gyis rgyas 'debs ma //",
    "NK039(ti)030:849": "klu 'brug kun gyis dgyes sde mo //",
    "NK039(ti)030:850": "glog 'gyu ma la phyag 'tshal lo //",
    "NK039(ti)030:851": "bzhi pa ni /",
    "NK039(ti)030:852": "h'u big+h+n+aana ha krita phata /",
    "NK039(ti)030:853": "kyis bsangs /",
    "NK039(ti)030:854": "ram yam kham gis sbyangs /",
    "NK039(ti)030:855": "stong pa'i ngang las gnas khang dur khrod drag po'i bkod pa 'byams klas pa'i dbus su //",
    "NK039(ti)030:856": "'jigs rung thod pa bse lcags kyi mkhar //",
    "NK039(ti)030:857": "dam nyams pa'i dgra bo bsgral ba'i mgo rus don snod dbang lnga /",
    "NK039(ti)030:858": "nal bu'i snying /",
    "NK039(ti)030:859": "bya nag khyi nag /",
    "NK039(ti)030:860": "srin gyi bong bu dmar gwa sogs /",
    "NK039(ti)030:861": "phyi nang gsang ba'i mchod rdzas /",
    "NK039(ti)030:862": "rten rdzas /",
    "NK039(ti)030:863": "sgrub rdzas /",
    "NK039(ti)030:864": "bskang rdzas /",
    "NK039(ti)030:865": "khyad par gyi rdzas rnams ngo bo ye shes la /",
    "NK039(ti)030:866": "rnam pa lha rdzas kyi mchod sprin ma tshangs ba med pa /",
    "NK039(ti)030:867": "bde stong zag pa med pa'i dpal du cir yang 'char zhing rgyas par gyur cig /",
    "NK039(ti)030:868": "nam mdzod kyi sngags rgyas byin rlabs nas /",
    "NK039(ti)030:869": "b+h+yoh ma cig lha mo gsan cing dgongs su gsol //",
    "NK039(ti)030:870": "sring gcig lha mo gsan cing dgongs su gsol //",
    "NK039(ti)030:871": "bdud kyi yum la gshin rje'i lcam gcig ma //",
    "NK039(ti)030:872": "nad dang rim gyi bdag mo chen mo khyod //",
    "NK039(ti)030:873": "thugs dam bskang phyir gnas 'dir gshegs su gsol //",
    "NK039(ti)030:874": "nyams chag sel phyir gnas 'dir gshegs su gsol //",
    "NK039(ti)030:875": "phrin las sgrub phyir gnas 'dir gshegs su gsol //",
    "NK039(ti)030:876": "h'u /",
    "NK039(ti)030:877": "bskang ngo bskal pa'i thugs dam bskang //",
    "NK039(ti)030:878": "'bod pa'i dam rdzas yin pa'i phyir //",
    "NK039(ti)030:879": "zhing chen g.yab mos thugs dam bskang //",
    "NK039(ti)030:880": "rang bzhin gnas nas spyan 'dren phyir //",
    "NK039(ti)030:881": "mi rkang gling bu'i thugs dam bskang //",
    "NK039(ti)030:882": "mchod pa'i mthun rdzas lags pas na //",
    "NK039(ti)030:883": "rol mo sgra yis thugs dam bskang //",
    "NK039(ti)030:884": "dam tshig gnyan po bsre ba'i phyir //",
    "NK039(ti)030:885": "bdud rtsi sman gyi thugs dam bskang //",
    "NK039(ti)030:886": "brten pa'i dam rdzas yin pa'i phyir //",
    "NK039(ti)030:887": "mi dbang snying gis thugs dam bskang //",
    "NK039(ti)030:888": "'chi kha'i mtshal tig dmar po dang //",
    "NK039(ti)030:889": "rdo sol me yis thugs dam bskang //",
    "NK039(ti)030:890": "dgos pa'i dam rdzas yin pa'i phyir //",
    "NK039(ti)030:891": "shing lo rlung khyer sar ma lhung //",
    "NK039(ti)030:892": "dgyes pa'i dam rdzas yin pa'i phyir //",
    "NK039(ti)030:893": "mchod yon zhabs bsil me tog dang //",
    "NK039(ti)030:894": "bdug spos mar me dri zhal zas //",
    "NK039(ti)030:895": "rol mo phyi yi mchod pa dang /",
    "NK039(ti)030:896": "gzugs sgra dri ro reg chos dang //",
    "NK039(ti)030:897": "mi rta glang khyi bya sha lnga //",
    "NK039(ti)030:898": "byang sems rgyud pa rak+ta sogs //",
    "NK039(ti)030:899": "bdud rtsi gsang mchod thugs dam bskang //",
    "NK039(ti)030:900": "mgrin pa'i gsang nas sbyor ba'i phyir //",
    "NK039(ti)030:901": "ra bya dgra khrag thugs dam bskang //",
    "NK039(ti)030:902": "ljags kyi gza' ba'i dam rdzas slad //",
    "NK039(ti)030:903": "bshos gtsang chang khur sgog tsong dang //",
    "NK039(ti)030:904": "dgra bgegs sha khrag nal bu'i sha //",
    "NK039(ti)030:905": "sha rus tshogs kyis thugs dam bskang //",
    "NK039(ti)030:906": "sgrub pa'i dam rdzas yin pa'i phyir //",
    "NK039(ti)030:907": "rtag gtor chen pos thugs dam bskang //",
    "NK039(ti)030:908": "ma dang mi 'bral 'grogs pa'i phyir //",
    "NK039(ti)030:909": "rgyun gtor chen pos thugs dam bskang //",
    "NK039(ti)030:910": "phyi nang gsang rten yin pa'i phyir //",
    "NK039(ti)030:911": "bong bu gwa dmar lug nag dang //",
    "NK039(ti)030:912": "de mo rma bya dar nag po //",
    "NK039(ti)030:913": "b+han+dza rma bya nal bu yi //",
    "NK039(ti)030:914": "rgyal mtshan a mri ta myos byed //",
    "NK039(ti)030:915": "gri nal snying gis thugs dam bskang //",
    "NK039(ti)030:916": "sku gsung thugs rdzas yin pa'i phyir //",
    "NK039(ti)030:917": "bris lugs sku dang rnga dbyangs dang //",
    "NK039(ti)030:918": "dril bu cang te'u bskul ba'i sgra //",
    "NK039(ti)030:919": "dzaba dang ting 'dzin thugs dam bskang //",
    "NK039(ti)030:920": "'dod khams gtso mo chen po la //",
    "NK039(ti)030:921": "rgyal srid bdun dang rdzas rtags brgyad //",
    "NK039(ti)030:922": "ri rab gling bzhi nyi zla dang //",
    "NK039(ti)030:923": "go khrab mtshon cha'i rigs thams cad //",
    "NK039(ti)030:924": "sku 'bag phod ka rus rgyan zhwa //",
    "NK039(ti)030:925": "phreng ba dar sna dpag bsam shing //",
    "NK039(ti)030:926": "thod pa lcags bse rin chen khang //",
    "NK039(ti)030:927": "lce spyang ri dwags g.yung dwags dang //",
    "NK039(ti)030:928": "chu gnas dbugs rkyal mda' dar sha /",
    "NK039(ti)030:929": "khrag nad bskyil ba'i dug rdzing mtsho //",
    "NK039(ti)030:930": "nad rkyal khram shing dpag bsam shing //",
    "NK039(ti)030:931": "tshon gyi gru gu sbrul zhags dang //",
    "NK039(ti)030:932": "rlung 'tshubs 'ja' gur byang dmar bam //",
    "NK039(ti)030:933": "me long sgra sbyar ting ting shag /",
    "NK039(ti)030:934": "sga dang lan tsha spod kyi rigs //",
    "NK039(ti)030:935": "tshil gsur rnam bya mi nag dang //",
    "NK039(ti)030:936": "shang shang 'khrung 'khrung la sogs bya //",
    "NK039(ti)030:937": "'jol ber nag po rna rgyan sbrul //",
    "NK039(ti)030:938": "seng ge dang ni gser 'khor dril //",
    "NK039(ti)030:939": "chu srin lpags dang zhing lpags dang //",
    "NK039(ti)030:940": "glang ko stag sham re lde dang //",
    "NK039(ti)030:941": "dung chen dmar bskyil ral gri dang //",
    "NK039(ti)030:942": "ne'u le rkyal la sogs pa //",
    "NK039(ti)030:943": "mthun rdzas kun gyis thugs dam bskang //",
    "NK039(ti)030:944": "h'u /",
    "NK039(ti)030:945": "gzhan yang lha g.yag ngar sgras stong gsum kheng //",
    "NK039(ti)030:946": "gnam lcags rdo rje'i rwa rtses dgra bo'i snying //",
    "NK039(ti)030:947": "snying rjer 'dral ba gdug pa'i 'gying zhol can //",
    "NK039(ti)030:948": "lce dmar nam mkha'i khams su lhab lhab 'dis //",
    "NK039(ti)030:949": "re ti ma gsum ma bdun sring gdong bzhi //",
    "NK039(ti)030:950": "dbang phyug ma stong bye 'bum sprul pa'i 'khor //",
    "NK039(ti)030:951": "phyi rol dur khrod rgya mtsho la gnas pa'i //",
    "NK039(ti)030:952": "snang srid ma mo'i tshogs kyi thugs dam bskang //",
    "NK039(ti)030:953": "thugs dam gnyan po 'di bskang nas //",
    "NK039(ti)030:954": "nyams chag gyur na bzod par gsol //",
    "NK039(ti)030:955": "sku gsung thugs kyi dngos grub stsol //",
    "NK039(ti)030:956": "phrin las drag shul mthu ma chung //",
    "NK039(ti)030:957": "bcol pa'i phrin las grub par mdzod //",
    "NK039(ti)030:958": "lnga pa ni /",
    "NK039(ti)030:959": "b+h+yoh kun tu bzang mo dbyings yum pha rol phyin //",
    "NK039(ti)030:960": "bde ba chen po'i dga' ma rnal 'byor ma //",
    "NK039(ti)030:961": "gang 'dul sprul pa'i cho rol dpal lha mo //",
    "NK039(ti)030:962": "skye med klong nas gsan cing dgongs su gsol //",
    "NK039(ti)030:963": "snang ba 'khrul pa rtag 'khyams mkha' mnyam 'gro //",
    "NK039(ti)030:964": "srid mtshor thog ma med nas drin che ba //",
    "NK039(ti)030:965": "de kun gtan dang 'phral bde kun gyi sgo //",
    "NK039(ti)030:966": "thub bstan rin chen mchog las gzhan yod min //",
    "NK039(ti)030:967": "'on kyang da dus snyigs ma'i mthar lhung bas //",
    "NK039(ti)030:968": "rgyal gsungs 'chad dang sgrub pa ches nyams shing //",
    "NK039(ti)030:969": "lhag par rdo rje'i theg dang bla med bstan //",
    "NK039(ti)030:970": "shin tu 'chal ba'i gling 'di'i bde skyid zad //",
    "NK039(ti)030:971": "khyad par gang la brten na tshe gcig gis //",
    "NK039(ti)030:972": "mig 'phrul lta bur 'ja' lus la bgrod thabs //",
    "NK039(ti)030:973": "dpal ldan mdo dang snying po'i rgyud kyi rgyal //",
    "NK039(ti)030:974": "'dzin pa'i bstan 'dzin skyes bu ma dmigs sam //",
    "NK039(ti)030:975": "mchis kyang thos bsam slob sgrub phrin las tshogs //",
    "NK039(ti)030:976": "rim par 'gags las dngos grub gnyis kyi dpal //",
    "NK039(ti)030:977": "dgun gyi chu bzhin 'bri ba ma gzigs sam //",
    "NK039(ti)030:978": "rdo rje mkha' 'gro chen mo bran dang g.yog /",
    "NK039(ti)030:979": "sring gcig brtse ldan rdo rje'i dam tshig can //",
    "NK039(ti)030:980": "rgyal bstan spyi dang khyad par snying po'i bstan //",
    "NK039(ti)030:981": "sa yi steng 'dir rgyas pa'i phrin las mdzod //",
    "NK039(ti)030:982": "lhag par rtsa bar brgyud pa'i bla ma dang //",
    "NK039(ti)030:983": "rgyal ba gnyis pa kun mkhyen rdo rje 'chang //",
    "NK039(ti)030:984": "kahthoga pa yi spyan sngar khas blangs bzhin //",
    "NK039(ti)030:985": "bla med rgyud sde kun gyi spyi bo pa //",
    "NK039(ti)030:986": "gsang ba snying po'i bstan pa 'dzin pa yi //",
    "NK039(ti)030:987": "rig 'dzin dge slong dge 'dun 'dus pa'i sde //",
    "NK039(ti)030:988": "phyogs mthar dar zhing rgyas par mdzad du gsol //",
    "NK039(ti)030:989": "brtse ma mkha' 'gro khyod la mchod pa'i tshogs //",
    "NK039(ti)030:990": "rab 'byams nam mkha' gang bar yongs sprul te //",
    "NK039(ti)030:991": "gdug can bstan dgra bsgral ba'i sha khrag rus //",
    "NK039(ti)030:992": "rak+ta'i chu gter lbu ba'i phreng bar 'phar //",
    "NK039(ti)030:993": "dbang po rnam lnga'i bkrag mdangs 'od zer gsal //",
    "NK039(ti)030:994": "tshil chen bdug pa'i dud sprin mkha' la 'khyil //",
    "NK039(ti)030:995": "dmar gyi gtor ma brag ri khros pa 'dra //",
    "NK039(ti)030:996": "bdud rtsi a mri ta yis rba rlabs khol //",
    "NK039(ti)030:997": "zlos gar bsgyur ba'i bya nag klad la lding //",
    "NK039(ti)030:998": "mthun rdzas sna tshogs yid 'ong char ltar 'thib //",
    "NK039(ti)030:999": "ce spyang rnams mang ngur skad glu ru ldir //",
    "NK039(ti)030:1000": "rkyang shes gyi ling smug chung dre'u bong //",
    "NK039(ti)030:1001": "dmar gwa sbrul dang rus pa'i sga chas brgyan //",
    "NK039(ti)030:1002": "dngos su 'byor dang yid las rab byung ba //",
    "NK039(ti)030:1003": "phun tshogs srid pa'i dpal yon ci mchis kun //",
    "NK039(ti)030:1004": "lha mo khyed la dngas ba'i sems kyi 'bul //",
    "NK039(ti)030:1005": "nyams chag ma lus so sor bshags par bgyi //",
    "NK039(ti)030:1006": "bdag ni mi shes byis pa'i rang bzhin can //",
    "NK039(ti)030:1007": "khyed ni mkha' dbyings lta bu'i rnal 'byor ma //",
    "NK039(ti)030:1008": "de phyir sku gsung thugs dang 'gal ba chags //",
    "NK039(ti)030:1009": "bsam pa 'grub pa'i dngos grub stsal du gsol //",
    "NK039(ti)030:1010": "drug pa bskul ba ni /",
    "NK039(ti)030:1011": "bskul gtor btegs /",
    "NK039(ti)030:1012": "'di ma mo gsang rgyud las 'byung ba dngos su gab ste /",
    "NK039(ti)030:1013": "b+h+yoh kye ma'o //",
    "NK039(ti)030:1014": "nad kyi bdag mo chen mo ste //",
    "NK039(ti)030:1015": "gshin rje'i lcam gyi sring gcig mo //",
    "NK039(ti)030:1016": "mdzes pa'i lan bu gcig ma la //",
    "NK039(ti)030:1017": "re lde mdzes pas rnam par brgyan //",
    "NK039(ti)030:1018": "cha lugs ma lus 'chang byed ma //",
    "NK039(ti)030:1019": "rkang sgrog lcags kyis rab tu dkris //",
    "NK039(ti)030:1020": "phyir phyogs dril gyi pha la bcib //",
    "NK039(ti)030:1021": "'byung po phal cher kun gyis rje mor mthong //",
    "NK039(ti)030:1022": "'byung po phal cher sha la chem chem za //",
    "NK039(ti)030:1023": "mi khrag chang gis ra ror myos //",
    "NK039(ti)030:1024": "dpag tshad brgyad khri bzhi stong yang //",
    "NK039(ti)030:1025": "mtshan mo gcig la khyab par nyul //",
    "NK039(ti)030:1026": "song zhig de ni dgra rnams long //",
    "NK039(ti)030:1027": "ral pa 'bar ba stong khams mngags /",
    "NK039(ti)030:1028": "dgra rnams khrag gis skam gyi rgya mtsho bskyil //",
    "NK039(ti)030:1029": "dgra rnams sha ni khyod kyis rgyag mid cig /",
    "NK039(ti)030:1030": "'phang bas dgra yi sems 'dren ma //",
    "NK039(ti)030:1031": "dus la babs kyis da zo zhig /",
    "NK039(ti)030:1032": "rnal 'byor chen mo a la la //",
    "NK039(ti)030:1033": "dbang phyug chen mo a la la //",
    "NK039(ti)030:1034": "gshin rje'i lcam mo a la la //",
    "NK039(ti)030:1035": "bdud kyi yum gcig a la la //",
    "NK039(ti)030:1036": "mdog bzang nag mo a la la //",
    "NK039(ti)030:1037": "mtshan bzang re ti a la la /",
    "NK039(ti)030:1038": "kye ma'o //",
    "NK039(ti)030:1039": "nad dang rims kyi bdag mo chen mo khyod //",
    "NK039(ti)030:1040": "res 'ga' drag tu 'khros pa'i tshe //",
    "NK039(ti)030:1041": "sku ni mthing nag chen mo la //",
    "NK039(ti)030:1042": "bud med nag mos stong khams gang //",
    "NK039(ti)030:1043": "ral pa sil bu mun ltar gtib //",
    "NK039(ti)030:1044": "spyan nas khrag gi mchi ma 'dzag /",
    "NK039(ti)030:1045": "shangs nas nad kyi dud pa 'thul //",
    "NK039(ti)030:1046": "zhal nas 'o dod drag po 'bod //",
    "NK039(ti)030:1047": "g.yas nas zhing gi g.yang gzhi brdeb //",
    "NK039(ti)030:1048": "g.yon na nad kyi rkyal pa thogs //",
    "NK039(ti)030:1049": "nad dang rims kyi bdag mo chen mo khyod //",
    "NK039(ti)030:1050": "'dir byon rgyan gyi gtor ma 'di bzhes la //",
    "NK039(ti)030:1051": "sdang ba'i dgra 'di da lta nyid du sod //",
    "NK039(ti)030:1052": "rnal 'byor bdag gi bcol pa'i phrin las mdzod //",
    "NK039(ti)030:1053": "tad+ya th+aa /",
    "NK039(ti)030:1054": "ru ru be ti sta pa de sa /",
    "NK039(ti)030:1055": "ru ru ro ru be ti sta pa de s+w+aa h+aa /",
    "NK039(ti)030:1056": "tad+ya th+aa /",
    "NK039(ti)030:1057": "ru ru ba to rti ba do ma /",
    "NK039(ti)030:1058": "ru ru ro tish+tha sa do h'u dzah snying po 'di gal chen lan drug cu brjod gsungs /",
    "NK039(ti)030:1059": "gdung ba'i nga ro dbyung nas gtor ma dgra phyogs su 'phang ngo //",
    "NK039(ti)030:1060": "bdun pa ni /",
    "NK039(ti)030:1061": "gtor ma dpal 'bar gyis mdzes pa la dgug gzhug byas pa btegs /",
    "NK039(ti)030:1062": "+aahmh'u ha ho h+r+ais byin rlabs /",
    "NK039(ti)030:1063": "ma mo'i spyi dril dang 'khor sngags kyi mthar /",
    "NK039(ti)030:1064": "sa p+aa ri wa ra sha trum m+aam sa rak+ta",
    "NK039(ti)030:1065": "i dam ba limn ta kha kha kh+aa hi kh+aa",
    "NK039(ti)030:1066": "hi / lan bdun nam nyer gcig gis phul /",
    "NK039(ti)030:1067": "kyee /",
    "NK039(ti)030:1068": "bcom ldan sh+aakya seng ge'i spyan snga ru //",
    "NK039(ti)030:1069": "khyod kyis dengs nas 'khor ba ji srid bar //",
    "NK039(ti)030:1070": "bstan srungs 'gro skyongs dam bcas phrin las bzhin //",
    "NK039(ti)030:1071": "'dir byon ba ling ri ltar spungs pa dang //",
    "NK039(ti)030:1072": "mtsho ltar bskyil ba'i sman rag 'di bzhes shig /",
    "NK039(ti)030:1073": "sngar bcol las kyi btang rag gnyen po dang //",
    "NK039(ti)030:1074": "da bcol phrin las gnyen po bsgrub phyir bzhes //",
    "NK039(ti)030:1075": "dpal ldan ma la phrin las bcol ba ni //",
    "NK039(ti)030:1076": "ka chen lha klus byas pa'i gzhal med khang //",
    "NK039(ti)030:1077": "kha bad g.yu 'od 'phro ba thod pa'i mkhar //",
    "NK039(ti)030:1078": "ga dza mu tig do shal brgyan pa'i mthar //",
    "NK039(ti)030:1079": "nga ros 'bod pa'i ma tshogs bye ba yi //",
    "NK039(ti)030:1080": "ca cos 'jigs bskyed drag po'i dur khrod gnas //",
    "NK039(ti)030:1081": "cha med cir yang 'gyur ba mu le'i mtshor //",
    "NK039(ti)030:1082": "ja ril mgo skam lnga yis dbu brgyan cing //",
    "NK039(ti)030:1083": "nya rgyas nyi zla'i gtsug dang lte ba'i rgyan //",
    "NK039(ti)030:1084": "ta gan bde bar rol mkhas dpal lha mo //",
    "NK039(ti)030:1085": "tha chad sdang dgra'i snying gzer mche ba gtsigs //",
    "NK039(ti)030:1086": "da lta bdag gi mdun 'dir gshegs nas kyang //",
    "NK039(ti)030:1087": "na mo sor 'dab g.yo ba'i phyag gis bskur //",
    "NK039(ti)030:1088": "pa p+aam sgrib pas kheng ba zhing bcu'i khrag /",
    "NK039(ti)030:1089": "pha mtha' yongs bral ting 'dzin gyis brlabs pa'i //",
    "NK039(ti)030:1090": "ba glang bya rta khyi sogs sha lnga dang //",
    "NK039(ti)030:1091": "ma da na dang bdud rtsi lnga'i tshogs //",
    "NK039(ti)030:1092": "tsa tur khrag zhag thal mtshan khyod kyis gsol //",
    "NK039(ti)030:1093": "tsha zer nyi ltar 'bar ba'i spyan zung gis //",
    "NK039(ti)030:1094": "dza lang bdud sde'i tshogs rnams thal bar rlog /",
    "NK039(ti)030:1095": "wa ltar log ltas brgyal ba'i slob bu yang //",
    "NK039(ti)030:1096": "zhwa rongs lkug sogs chad pas chom la phob //",
    "NK039(ti)030:1097": "za skal khram la btab nas tshon gyis chings //",
    "NK039(ti)030:1098": "'a 'ur me lung 'thab pa'i gur khang nas //",
    "NK039(ti)030:1099": "ya ma r+aa dza'i sring gcig bdag cag skyongs /",
    "NK039(ti)030:1100": "rwa ba rab dkar gangs ri'i yul ljongs 'dir //",
    "NK039(ti)030:1101": "la la tsam min thub bstan bka' drin can //",
    "NK039(ti)030:1102": "sha za 'dul mdzad mtsho skyes rdo rje zhes //",
    "NK039(ti)030:1103": "sa gsum 'gro ba'i mgon de'i dam mnos ltar //",
    "NK039(ti)030:1104": "ha ha snga 'gyur rgyud sde'i legs bshad dang /",
    "NK039(ti)030:1105": "a ti'i sgom grwa rgyas pa'i phrin las la //",
    "NK039(ti)030:1106": "hi hi'i bzhad sgra 'byin pa khyod gsol na //",
    "NK039(ti)030:1107": "a la la ho snying gi bdud rtsir mdzod //",
    "NK039(ti)030:1108": "ces thugs dam bskul ba'i rol mo bcas rdo rje shugs rgyas sgrub khang gi steng du bskyal lo //",
    "NK039(ti)030:1109": "brgyad pa ni /",
    "NK039(ti)030:1110": "sh+r+ai ma h+aa k+aa l+ai de wi re ma ti sa p+aa ri wa ra ar+g+ham nas /",
    "NK039(ti)030:1111": "shap+ta'i bar gyis mchod /",
    "NK039(ti)030:1112": "sman rag 'bul /",
    "NK039(ti)030:1113": "ma b+h+yo dza las byung ba ma mo'i tshogs //",
    "NK039(ti)030:1114": "ce spyang bong dril 'byung ba bzhi la chibs //",
    "NK039(ti)030:1115": "dpal ldan lha mo re ti mched bzhi sogs //",
    "NK039(ti)030:1116": "'khor bcas ma mo'i tshogs la phyag 'tshal bstod //",
    "NK039(ti)030:1117": "bdag ni rang rig ye shessogs /",
    "NK039(ti)030:1118": "phur pa las 'byung ba'i brting bshags bya ba'am /",
    "NK039(ti)030:1119": "ma rnyed yongs susogs dang /",
    "NK039(ti)030:1120": "yi ge brgya pas bshags /",
    "NK039(ti)030:1121": "'khor rnams skem bcas ma mo'i thugs kar thim //",
    "NK039(ti)030:1122": "bong bu ma mo la thim /",
    "NK039(ti)030:1123": "ma mo yang bdag gi thugs kar thim /",
    "NK039(ti)030:1124": "gzhal yas khang dang me rlung yang stong pa nyid du gyur /",
    "NK039(ti)030:1125": "smon lam ni /",
    "NK039(ti)030:1126": "sems can thams cad bde gyur cig /",
    "NK039(ti)030:1127": "sems can thams cad sangs rgyas kyi //",
    "NK039(ti)030:1128": "sa la 'gro bas sangs rgyas kyi //",
    "NK039(ti)030:1129": "lam de thams cad mthar phyin shog /",
    "NK039(ti)030:1130": "bkra shis ni /",
    "NK039(ti)030:1131": "rnal 'byor ma dpal snying rje'i bdud rtsi las //",
    "NK039(ti)030:1132": "yum gyur rdo rje'i rigs te bu la brtse //",
    "NK039(ti)030:1133": "gtum chen rngams ma rgyud kyi bstan pa bsrungs //",
    "NK039(ti)030:1134": "gsang ba dbyings phyug mkha' 'gro'i bkra shis shog /",
    "NK039(ti)030:1135": "de ltar gong ma'i gsungs bzang legs bshad kyi //",
    "NK039(ti)030:1136": "lang tshos rnam 'khyud snying gi mdza' na mo //",
    "NK039(ti)030:1137": "don mthun skal bzang tshogs la skyes su byin //",
    "NK039(ti)030:1138": "'dod don bde mgul rol phyir brten par rigs //",
    "NK039(ti)030:1139": "de las thob pa'i rnam dkar dge ba ni //",
    "NK039(ti)030:1140": "ti se brtsegs ma'i gangs ri las 'ongs lta //",
    "NK039(ti)030:1141": "dge tshogs chu rlung ma lus gcig bsdus nas //",
    "NK039(ti)030:1142": "rnam mkhyen rgya mtshor 'jug pa'i phyir bsngo'o //",
    "NK039(ti)030:1143": "de ltar rgyud dang man ngag kun gyi bcud 'gal med du bsdebs pa 'di'ang /",
    "NK039(ti)030:1144": "bla ma kahthoga pa'i zhabs sen snying la rtag tu",
    "NK039(ti)030:1145": "gnas pas gsang chen rgyud sde rin po che la",
    "NK039(ti)030:1146": "blo gros kyi snang ba cung zad rgyas pa sh+aakya'i",
    "NK039(ti)030:1147": "dge slong rdo rje 'dzin pa chos kyi rgya mtshos",
    "NK039(ti)030:1148": "/ shar kahthoga gi yang dben bkra shis bde ldan gling du sbyar ba dge legs 'phel //"
}