{
    "T02D2518:62a-0": "@62a * // rgya gar skad du /",
    "T02D2518:62a-1": "badzra satva s'a dha no pa yi ka /",
    "T02D2518:62a-2": "bod skad du /",
    "T02D2518:62a-3": "rdo rje sems dpa'i sgrub thabs /",
    "T02D2518:62a-4": "bcom ldan 'das 'jam pa'i rdo rje la phyag 'tshal la //",
    "T02D2518:62a-5": "dpal rdo rje sems dpa' la phyag 'tshal lo //",
    "T02D2518:62a-6": "rdo rje sems dpa' 'gro ba'i mgon //",
    "T02D2518:62a-7": "yang dang yang du phyag byas nas //",
    "T02D2518:62a-8": "rdo rje sems dpa' stsol mdzad pa'i //",
    "T02D2518:62a-9": "sgrub pa'i thabs ni bshad par bya //",
    "T02D2518:62a-10": "de la rdo rje dbyings kyi dkyil 'khor du zhugs pa'i rnal 'byor pas /",
    "T02D2518:62a-11": "der bsrung ba'i dam tshig yongs su bsrungs la /",
    "T02D2518:62a-12": "sems dag pa dang ldan pas khrus byas kyang rung /",
    "T02D2518:62a-13": "ma byas kyang rung /",
    "T02D2518:62a-14": "yid dang rjes su mthun pa'i gnas su yod na dri la sogs pa'i dkyil 'khor byas shing /",
    "T02D2518:62b-0": "me tog gis @62b gtor la /",
    "T02D2518:62b-1": "ras ris la sogs pa'i rnam pa can gyi bcom ldan 'das rdo rje sems dpa'i sku bzhugs te /",
    "T02D2518:62b-2": "aom sarba ta th'a ga ta k'a ya w'a ka",
    "T02D2518:62b-3": "tsitta pra na me na badzra banda n'am ka ro",
    "T02D2518:62b-4": "mi / zhes brjod cing yan lag lngas phyag bya'o //",
    "T02D2518:62b-5": "de nas phyag bzhi byas la /",
    "T02D2518:62b-6": "bus mo gnyis sa la btsugs te /",
    "T02D2518:62b-7": "snying gar rdo rje thal mo yang dag par sbyar nas /",
    "T02D2518:62b-8": "dbang med bdag gis mi dge bgyis pa dang //",
    "T02D2518:62b-9": "bgyid stsal rjes su yi rang gang yin pa //",
    "T02D2518:62b-10": "de dag thams cad byang chub mchog can gyi //",
    "T02D2518:62b-11": "spyan sngar ma lus da ltar so sor bshags //",
    "T02D2518:62b-12": "bde bar gshegs pa'i sras kyi tshogs gnyis po //",
    "T02D2518:62b-13": "zab pa dang ni rgya chen 'gro kun gyi //",
    "T02D2518:62b-14": "don ni sgrub par byed pa de dag la //",
    "T02D2518:62b-15": "gzhan pa la yang bdag ni rjes yi rang //",
    "T02D2518:62b-16": "thugs rjes thugs ldan blo gros sdig bral ba'i //",
    "T02D2518:62b-17": "gti mug bcom pa'i sku ni phun sum tshogs //",
    "T02D2518:62b-18": "ma lus rigs kyi padma'i nang bzhugs pa //",
    "T02D2518:62b-19": "bde bar gshegs pa rnams la skyabs su mchi //",
    "T02D2518:62b-20": "blo mchog rnams kyi kun dga' ra ba dang //",
    "T02D2518:62b-21": "dman pa 'jigs byed nyid kyi rgyal byed tshal //",
    "T02D2518:62b-22": "srid pa'i 'byor pa zil gyis gnon pa'i mchog / gsung mchog chos la'ang bdag ni skyabs su mchi //",
    "T02D2518:62b-23": "srid pa'i 'ching ba dag dang rnam bral ba //",
    "T02D2518:62b-24": "'dod chags la sogs sprul gyi dug bcom zhing //",
    "T02D2518:62b-25": "blo gros rnam rgyal thugs rjer ldan pa yi //",
    "T02D2518:62b-26": "brtul zhugs bzang po'i tshogs la skyabs su mchi //",
    "T02D2518:62b-27": "rgyu yi rjes la bdag po'i yul bdag nyid //",
    "T02D2518:62b-28": "'bras bu'i stobs kyis dgra las rgyal gyur ba'i //",
    "T02D2518:62b-29": "so sor rtogs nas snying rje'i rtsa ba can //",
    "T02D2518:62b-30": "mnyam med sems ni byang chub sems bskyed bgyi //",
    "T02D2518:62b-31": "sems can rnams ni yongs su smin pa'am //",
    "T02D2518:62b-32": "yang na yongs su bskyab par bya phyir ram //",
    "T02D2518:62b-33": "rang gi sems ni dag par bya phyir ram //",
    "T02D2518:62b-34": "'di kun thams cad rtsva sogs bzhin du gtang //",
    "T02D2518:62b-35": "de bzhin tshul khrims bzod pa brtson 'grus dang //",
    "T02D2518:62b-36": "bsam gtan shes rab la na med pa 'di //",
    "T02D2518:62b-37": "bdag dang gzhan rnams dag par bya ba'i phyir //",
    "T02D2518:62b-38": "skad cig re rer zhing yang bsgom par bgyi //",
    "T02D2518:63a-0": "@63a * // bde bar gshegs pa'i sngags la mkhas pa yis //",
    "T02D2518:63a-1": "chos rgyal rtags tu lhun gyis grub pa ni //",
    "T02D2518:63a-2": "'gro ba'i tshogs kyis thob par bya ba'i phyir //",
    "T02D2518:63a-3": "'dir ni bdag gis mkha' 'drar gnas par bgyi //",
    "T02D2518:63a-4": "zhes brjod par bya'o //",
    "T02D2518:63a-5": "de nas nga rgyal gyis 'dug ste ;",
    "T02D2518:63a-6": "lag pa bskor zhing /",
    "T02D2518:63a-7": "sarba bi shuddha: sarbba dharmma: svabh'a wa shuddho&amp; ham /",
    "T02D2518:63a-8": "zhes bya ba dor la mos shing brjod do //",
    "T02D2518:63a-9": "de'i 'og tu sems can thams cad la phan pa'i phyir /",
    "T02D2518:63a-10": "badzra satva bha ba yang zhes bya ba mngon du byas nas /",
    "T02D2518:63a-11": "gzugs brnyan gyi sbyor bas phyag rgya bcing bar bya'o ;",
    "T02D2518:63a-12": "/ de la thal mo dam du bsdams pa las /",
    "T02D2518:63a-13": "sor mo thams cad bsnol ba ni //",
    "T02D2518:63a-14": "rdo rje thal mo bka' stsal pa //",
    "T02D2518:63a-15": "rab tu bsdams phyir rdo rje bsdams //",
    "T02D2518:63a-16": "badzra aanydza li zhes bya ba ni rdo rje thal mo'i sngags so //",
    "T02D2518:63a-17": "badzra bandha zhes bya ba ni rdo rje bsdams pa yin te /",
    "T02D2518:63a-18": "badzra bandha trat ces lan gsum brjod cing /",
    "T02D2518:63a-19": "rdo rje bsdams pa snying gar dral bar bya'o //",
    "T02D2518:63a-20": "aom badzra a'a be sha zhes bya bas rdo rje dbab pa'i dam tshig gi phyag rgya bcings la /",
    "T02D2518:63a-21": "yi ge aa: sa bdag nyid la dbab par bya'o //",
    "T02D2518:63a-22": "rdo rje 'bebs pa'i dam tshig gi phyag rgya ni /",
    "T02D2518:63a-23": "rdo rje bcings pa mdzub gnyis bsdams //",
    "T02D2518:63a-24": "zhes bya'o //",
    "T02D2518:63a-25": "de nas dbab pa ste /",
    "T02D2518:63a-26": "tishtha badzra dri dho me bha wa sh'a shva to me bha ba /",
    "T02D2518:63a-27": "hri da yam me aa dhi tishtha sarba siddhi mme",
    "T02D2518:63a-28": "pra yatstsha h'um ha ha ha ha ho: zhes bya",
    "T02D2518:63a-29": "ba 'dis brtan par bya'o //",
    "T02D2518:63a-30": "snying gar zla ba dang rdo rje brtan par byas nas /",
    "T02D2518:63a-31": "badzra mushti zhes pas dam tshig rdo rje khu tshur bcings la /",
    "T02D2518:63a-32": "aom badzra mushti bam zhes bya bas phyag rgya'i de kho na nyid dang ldan par bsam mo //",
    "T02D2518:63a-33": "des na dam tshig gi phyag rgya min pa gsum po la /",
    "T02D2518:63a-34": "su ra ta stvam zhes brjod do //",
    "T02D2518:63a-35": "rdo rje de la badzra satva zhes bya ba bkod la /",
    "T02D2518:63a-36": "de nyid yid kyis brjod de /",
    "T02D2518:63a-37": "bdag ni nam mkha' dang mtshungs pa'o zhes bsam par bya'o //",
    "T02D2518:63a-38": "de nas zla ba'i dkyil 'khor gyi rnam pa de'i steng du /",
    "T02D2518:63a-39": "de nyid las yang zla ba'i dkyil 'khor gnyis pa",
    "T02D2518:63a-40": "de badzra satva zhes bya ba dang bcas pa las",
    "T02D2518:63a-41": "rdo rje rtse lnga pa'i 'od zer gyis khyab pa'i",
    "T02D2518:63b-0": "snying po dang bcas pa @63b la ;",
    "T02D2518:63b-1": "de'i steng du nga rgyal du bsgom par bya zhing /",
    "T02D2518:63b-2": "rdo rje de la de bzhin gshegs pa thams cad kyi phra rab bzhugs par bsam par bya'o //",
    "T02D2518:63b-3": "de nas /",
    "T02D2518:63b-4": "kun bdag sems dpa' bdag nyid grags //",
    "T02D2518:63b-5": "bdag nyid kyang ni bdag la gnas //",
    "T02D2518:63b-6": "zhes bya bas byin gyis brlabs nas ;",
    "T02D2518:63b-7": "rdo rje de badzra satva aa ham zhes brjod cing /",
    "T02D2518:63b-8": "rdo rje sems dpar nges par bskyed la /",
    "T02D2518:63b-9": "sgeg pa dang bcas pas rdo rje bsor te /",
    "T02D2518:63b-10": "badzra satva h'um zhes brjod par bya'o //",
    "T02D2518:63b-11": "de nas ma h'a sa ma ya sa tva ham zhes bya ba dang /",
    "T02D2518:63b-12": "yang rdo rje sems dpa'i dam tshig gi phyag rgya bcings nas sa ma yo ham zhes brjod do //",
    "T02D2518:63b-13": "de nas de nyid dang sa ma ya satva aa",
    "T02D2518:63b-14": "dhi tishtha sva m'am zhes bya bas snying ga dang",
    "T02D2518:63b-15": "/ mdzod spu dang /",
    "T02D2518:63b-16": "lkog ma dang /",
    "T02D2518:63b-17": "spyi bo dag tu byin gyis brlab po //",
    "T02D2518:63b-18": "de nas bcom ldan 'das kyi phyag rgya bcings nas /",
    "T02D2518:63b-19": "badzra satva aom badzra satva h'um zhes brjod la /",
    "T02D2518:63b-20": "sku gsung thugs kyi rdo rje yis //",
    "T02D2518:63b-21": "rdo rje sems dpa' bdag nyid grags //",
    "T02D2518:63b-22": "de nas phyag rgya bcings byas nas sa ma ya aa: zhes brjod de /",
    "T02D2518:63b-23": "mdun du zla ba'i dkyil 'khor sprul la /",
    "T02D2518:63b-24": "de'i steng du badzra satva aa: zhes bya ba 'dis rdo rje'i bdag nyid dbab par bya'o //",
    "T02D2518:63b-25": "de nas badzro ham zhes bya ba'i nga rgyal bskyed la /",
    "T02D2518:63b-26": "de nyid badzra satva ham zhes brjod de /",
    "T02D2518:63b-27": "rdo rje sems dpar bsgom par bya'o //",
    "T02D2518:63b-28": "de nyid du rdo rje lcags kyu la sogs pa'i snying po /",
    "T02D2518:63b-29": "badzra aam ku sha dza: badzra p'a sha h'um /",
    "T02D2518:63b-30": "badzra spho ta bam /",
    "T02D2518:63b-31": "badzra a'a be sha aa: zhes bya ba phyag rgya dang bcas pas dgug pa dang /",
    "T02D2518:63b-32": "gzhug pa dang /",
    "T02D2518:63b-33": "bcing ba dang /",
    "T02D2518:63b-34": "dbang du bya'o //",
    "T02D2518:63b-35": "de nas de dag gi phyag rgya rdo rje khu tshur las byung ba /",
    "T02D2518:63b-36": "mdzub mo lcags kyu bcing ba ni //",
    "T02D2518:63b-37": "mthe'u chung las te lcags kyu che //",
    "T02D2518:63b-38": "de ni rdo rje lcags kyu'o //",
    "T02D2518:63b-39": "mkhrig ma mdud pa zhags pa'o //",
    "T02D2518:63b-40": "mdzub gnyis mdud pa lcags sgrog go //",
    "T02D2518:63b-41": "rgyab gnyis kyang ni mnyam ste mnan //",
    "T02D2518:63b-42": "de ni rdo rje 'bebs pa'o //",
    "T02D2518:63b-43": "de nas dam tshig gi phyag rgya bcings la badzra",
    "T02D2518:63b-44": "satva dri shya zhes bya ba brjod de bltas la",
    "T02D2518:63b-45": "/ ye shes sems dpa' de mthong nas //",
    "T02D2518:64a-0": "@64a * // rang gi lus la rnam shes bsgoms //",
    "T02D2518:64a-1": "rdo rje sems dpa'i dam tshig gi phyag rgya de nyid dang /",
    "T02D2518:64a-2": "dza: h'um bam ho: zhes bya ba 'dis dgug cing gzhug la bcing ba dang /",
    "T02D2518:64a-3": "dbang du byas te bsgrub par bya /",
    "T02D2518:64a-4": "de nyid dang sa ma ya stvam zhes brjod pas /",
    "T02D2518:64a-5": "rgyab tu zla ba grub nas ni //",
    "T02D2518:64a-6": "sa ma ya stvam aa ham brjod /",
    "T02D2518:64a-7": "der bdag sems dpa'i lus su bsgom //",
    "T02D2518:64a-8": "badzra satva aom badzra satva h'um /",
    "T02D2518:64a-9": "zhes brjod do //",
    "T02D2518:64a-10": "bzhad pa dang bcas sku mdog dkar //",
    "T02D2518:64a-11": "zla ba'i gdan dan zla ba'i 'od //",
    "T02D2518:64a-12": "sangs rgyas lnga yi cod pan can /",
    "T02D2518:64a-13": "sems dpa'i skyil mo krung gis bzhugs //",
    "T02D2518:64a-14": "rab tu dgyes pas spyan gdangs pa //",
    "T02D2518:64a-15": "mgon po rdo rje dril bu bsnams //",
    "T02D2518:64a-16": "phyag rgya chen po rnam par bzhugs //",
    "T02D2518:64a-17": "badzra drishti ma ta zhes bya ba mig la bkod de /",
    "T02D2518:64a-18": "yang sems ma rdo rje la sogs pas /",
    "T02D2518:64a-19": "snying ga dang /",
    "T02D2518:64a-20": "mdzod spu dang /",
    "T02D2518:64a-21": "lkog ma dang /",
    "T02D2518:64a-22": "spyi por byin gyis brlab par bya ste /",
    "T02D2518:64a-23": "satva badzra aa dhi tishtha m'am zhes bya ba dang /",
    "T02D2518:64a-24": "sems ma rdo rje mas snying gar /",
    "T02D2518:64a-25": "ratna badzri aa dhi tishtha m'am zhes pa dang /",
    "T02D2518:64a-26": "rin chen rdo rje mas dpral bar /",
    "T02D2518:64a-27": "dharma badzri aa dhi tishtha m'am zhes bya ba dang chos kyi rdo rje mas lkog ma dang /",
    "T02D2518:64a-28": "karma badzri aa dhi tishtha m'am zhes bya ba dang ;",
    "T02D2518:64a-29": "las kyi rdo rje mas spyi bor ro //",
    "T02D2518:64a-30": "sems ma rdo rje ma ni rdo rje bsdams pa",
    "T02D2518:64a-31": "las gung mo myu gu ltar snyoms te bsgreng ba'o",
    "T02D2518:64a-32": "// rin chen rdo rje ma'i de nyid las gung mo rin po che lta bur bkug pa'o //",
    "T02D2518:64a-33": "chos kyi rdo rje ma'i de nyid pas gung mo dang srin lag padma lta bur bkug pa'o //",
    "T02D2518:64a-34": "las kyi rdo rje ma ni de nyid las mdzub mo dgug pa'o //",
    "T02D2518:64a-35": "de dag gis rang gi snying ga dang /",
    "T02D2518:64a-36": "mdzod spu dang /",
    "T02D2518:64a-37": "lkog ma dang /",
    "T02D2518:64a-38": "spyi bo dag tu rdo rje dang /",
    "T02D2518:64a-39": "rin po che dang /",
    "T02D2518:64a-40": "padma dang /",
    "T02D2518:64a-41": "sna tshogs rdo rje bskyed par bya'o //",
    "T02D2518:64a-42": "yi ge h'um las snying gar rdo rje rtse lnga pa bskyed la /",
    "T02D2518:64a-43": "sa ma ya stvam zhes brjod de dam tshig gi phyag rgya thams cad la rab tu sbyor zhing /",
    "T02D2518:64a-44": "phyag rgya chen po la sogs pa'i phyag rgya thams cad bcing bar bya'o //",
    "T02D2518:64a-45": "bsdu ba'i phyag rgya bcings la /",
    "T02D2518:64a-46": "dza: h'um bam ho: zhes brjod do //",
    "T02D2518:64a-47": "yid kyi legs pa'i sbyor bas rang gi lus la sangs rgyas thams cad bcug la /",
    "T02D2518:64b-0": "aom @64b badzra satva sa ma ya /",
    "T02D2518:64b-1": "ma nu p'a la ya /",
    "T02D2518:64b-2": "badzra satva tve no pa /",
    "T02D2518:64b-3": "tishtha dri dho me bha ba /",
    "T02D2518:64b-4": "su to shdyo me bha ba /",
    "T02D2518:64b-5": "aa nu ra kto me bha ba /",
    "T02D2518:64b-6": "su po shdyo me bha ba /",
    "T02D2518:64b-7": "sarba siddhi mme pra yatstsha /",
    "T02D2518:64b-8": "sarba karma su tsa me /",
    "T02D2518:64b-9": "tsittam she ya: ku ru h'um /",
    "T02D2518:64b-10": "ha ha ha ha ho: bha ga b'a na sarbba",
    "T02D2518:64b-11": "ta th'a ga ta badzra m'a me munytsa badzra'i bha",
    "T02D2518:64b-12": "ba ma h'a sa ma ya satva aa: zhes bya",
    "T02D2518:64b-13": "ba'i yi ge brgya pa 'dis brtan par byas nas",
    "T02D2518:64b-14": "/ bdag nyid la dbang bskur bar bya ste /",
    "T02D2518:64b-15": "rdo rje thal mo bcings pa las /",
    "T02D2518:64b-16": "mthe bo gnyis ni bsnol byas la //",
    "T02D2518:64b-17": "mdzub mo rtse mo bkug nas ni /",
    "T02D2518:64b-18": "gung mo snyoms pa'i tshigs su sbyar //",
    "T02D2518:64b-19": "rdo rje dbyings kyi dbang mor bshad//",
    "T02D2518:64b-20": "ces bya ba 'di dang /",
    "T02D2518:64b-21": "aom badzra dh'a tv'i shva ri h'um badzri ni aa bhi shinytsa m'am zhes brjod pas /",
    "T02D2518:64b-22": "spyi gtsug tu rnam par snang mdzad sku mdog dkar po nyi ma'i 'od can /",
    "T02D2518:64b-23": "byang chub mchog gi phyag rgyas bzhugs par bsam par bya'o //",
    "T02D2518:64b-24": "de nyid las /",
    "T02D2518:64b-25": "gung mo gnyis ni rdo rjer byas //",
    "T02D2518:64b-26": "zhes bya ba 'di dang ;",
    "T02D2518:64b-27": "aom badzra badzri ni h'um aa bhi shinytsa m'am zhes bya bas /",
    "T02D2518:64b-28": "dpral ba'i steng du mi bskyod pa sku mdog sngon",
    "T02D2518:64b-29": "po nyi ma'i 'od can sa gnon gyi phyag rgyas",
    "T02D2518:64b-30": "bzhugs par bsam par bya'o //",
    "T02D2518:64b-31": "de nyid las /",
    "T02D2518:64b-32": "gung mo gnyis ni nor bur bya //",
    "T02D2518:64b-33": "zhes bya ba 'di dang aom ratna badzri ni h'um",
    "T02D2518:64b-34": "aabhi shnytsa m'am zhes bya bas rna ba g-yas pa'i",
    "T02D2518:64b-35": "steng du rin chen 'byung ldan gser btso ma'i mdog",
    "T02D2518:64b-36": "can nyi ma'i 'od dang ldan pa /",
    "T02D2518:64b-37": "mchog sbyin pa'i phyag rgyas bzhugs par bsam par bya'o //",
    "T02D2518:64b-38": "de nyid las gung mo dang srin lag dang mthe'u chung padma ltar byas pa'i 'di dang /",
    "T02D2518:64b-39": "aom dharmma badzri ni h'um aa bhi shinytsa m'am zhes bya bas /",
    "T02D2518:64b-40": "mgo bo'i rgyab tu 'od dpag tu med pa sku",
    "T02D2518:64b-41": "mdog dmar po nyi ma'i 'od can ting nge 'dzin",
    "T02D2518:64b-42": "gyi phyag rgyas bzhugs par bsam par bya'o //",
    "T02D2518:64b-43": "de nyid las lag pa'i sor mo brkyang pa 'di dang /",
    "T02D2518:64b-44": "aom karma badzri ni h'um aa bhi shnytsi m'am zhes bya ba 'dis rna ba g-yon pa'i steng du /",
    "T02D2518:64b-45": "don yod grub pa sku mdog ljang gu nyi ma'i",
    "T02D2518:64b-46": "'od can mi 'jigs pa'i phyag rgyas bzhugs par bsam",
    "T02D2518:64b-47": "par bya'o // de nyid las zhes bya ba ni",
    "T02D2518:64b-48": "thams cad rdo rje dbyings kyi dbang phyug ma'i phyag",
    "T02D2518:64b-49": "par bya'o // rgya yin no // aom tum zhes bya ba dang /",
    "T02D2518:65a-0": "rdo rje @65a * //",
    "T02D2518:65a-1": "khu tshur gnyis kyis bskor zhing snying gar mdud pa bcing ba'i tshul du byas la /",
    "T02D2518:65a-2": "de bzhin du mgrin pa dang /",
    "T02D2518:65a-3": "ltag pa dang /",
    "T02D2518:65a-4": "snying ga dang /",
    "T02D2518:65a-5": "nu ma'i bar dang /",
    "T02D2518:65a-6": "yang snying ga dang /",
    "T02D2518:65a-7": "mgrin pa dang /",
    "T02D2518:65a-8": "rgyab dang /",
    "T02D2518:65a-9": "dpral bar go cha bgo bar bya'o //",
    "T02D2518:65a-10": "de nas phreng ba bcing ba dang /",
    "T02D2518:65a-11": "dar dbyangs pa'i tshul du byas nas /",
    "T02D2518:65a-12": "sor mo thams cad tha ma la sogs pa nas bkrol te /",
    "T02D2518:65a-13": "mthar mnyam pa'i thal mo dang /",
    "T02D2518:65a-14": "badzra tu shyo ho: zhes bya ba 'dis dgyes par bya'o //",
    "T02D2518:65a-15": "lce la yi ge h'um las rdo rje rtse lnga pa dkar po rnam par bsgoms la /",
    "T02D2518:65a-16": "sa ma ya stvam zhes bya ba'i chos kyi yi ge bsam par bya'o //",
    "T02D2518:65a-17": "snying gar yi ge aa: las sna tshogs rdor je bskyed la /",
    "T02D2518:65a-18": "las kyi phyag rgya bcing bar bya ste /",
    "T02D2518:65a-19": "rdo rje khu tshur gnyis bcings nas /",
    "T02D2518:65a-20": "bsgyings bcas gnyi ga bsor ba'o //",
    "T02D2518:65a-21": "zhes bya ba ni bcom ldan 'das kyi las kyi phyag rgya'o //",
    "T02D2518:65a-22": "aom rdo rje sems dpa' bsdus pas na //",
    "T02D2518:65a-23": "rdo rje rin chen bla na med //",
    "T02D2518:65a-24": "rdo rje chos ni glur blangs pas //",
    "T02D2518:65a-25": "rdo rje las ni byed par 'gyur //",
    "T02D2518:65a-26": "zhes brjod cing re re zhing rdo rje'i gar byas la /",
    "T02D2518:65a-27": "rdo rje sgeg mo la sogs pa gsang ba'i mchod pa brgyad kyis bdag nyid la mchod par bya'o //",
    "T02D2518:65a-28": "de nas bsgyings pa dang bcas pas rdo rje bsor zhing /",
    "T02D2518:65a-29": "rang gi snying gar rdo rje bstod pa'i tshul gyis gzung ste /",
    "T02D2518:65a-30": "rang gi snying po dan sngags brjod pa 'di ni bcom ldan 'das kyi phyag rgya chen po'o //",
    "T02D2518:65a-31": "de ltar bdag nyid bskyed nas yid kyis bar snang la 'dug ste /",
    "T02D2518:65a-32": "khams gsum ma lus pa nam mkha' lta bur bsam par bya'o //",
    "T02D2518:65a-33": "de nas nam mkha'i phyogs der yi ge yam las rlung gi dkyil 'khor dang /",
    "T02D2518:65a-34": "de'i steng du bam las chu'i dkyil 'khor /",
    "T02D2518:65a-35": "de'i steng du lam las gser gyi dkyil 'khor dang /",
    "T02D2518:65a-36": "yang de'i steng du yi ge bam las rgya mtsho chen po dang /",
    "T02D2518:65a-37": "de nas h'um sum h'um zhes bya ba las ri rab zur bzhi pa /",
    "T02D2518:65a-38": "rin po che sna bzhi'i rang bzhin can rin po che rnam pa sna tshogs pas brgyan pa /",
    "T02D2518:65a-39": "gser gyi ri bo la sogs pas yongs su bskor ba bskyed la /",
    "T02D2518:65a-40": "rdo rje bsdams pa kha sbub pa sa la reg pa dang /",
    "T02D2518:65b-0": "@65b aom badzra dram dho me bha ba raksha sarb'am sv'a h'a /",
    "T02D2518:65b-1": "zhes bya ba 'dis rdo rje dang 'dra bar byin gyis brlab par bya'o //",
    "T02D2518:65b-2": "yi ge h'um las rtse mo rdo rje dang rin po ches spras pa'i gzhal yas khang bskyed la /",
    "T02D2518:65b-3": "de'i dbus su aom sim aa: zhes bya ba las",
    "T02D2518:65b-4": "seng ge'i gdan la aa las byung ba'i zla ba'i",
    "T02D2518:65b-5": "dkyil 'khor gyi rnam pa bskyed cing /",
    "T02D2518:65b-6": "nam mkha'i phyogs nas babs te /",
    "T02D2518:65b-7": "de nyid du 'dug la mdun du gdan gnyis pa de bzhin du bsam par bya'o //",
    "T02D2518:65b-8": "gdan de la badzra satva zhes bya ba 'dis bcom ldan 'das sprul la /",
    "T02D2518:65b-9": "aom badzra sa m'a ya dza: dza: h'um bam ho: zhes brjod do //",
    "T02D2518:65b-10": "bsdu ba'i phyag rgyas spyan drang bar bya'o //",
    "T02D2518:65b-11": "lag ngar rdo rje bcings nas ni //",
    "T02D2518:65b-12": "rdo rje se gol brdab byas nas //",
    "T02D2518:65b-13": "sangs rgyas thams cad yang dag bsdu //",
    "T02D2518:65b-14": "gzhan dag ji ltar 'jug mi 'gyur //",
    "T02D2518:65b-15": "g-yon pa'i se gol brdabs pa dang //",
    "T02D2518:65b-16": "g-yas pa yis ni 'grub par 'gyur //",
    "T02D2518:65b-17": "g-yas pa thal mo zhes bya ste ;",
    "T02D2518:65b-18": "/'dus pa yang ni gnyis ka yin //",
    "T02D2518:65b-19": "zhes bya ba 'di bsdu ba'i phyag rgya'i mtshan nyid do //",
    "T02D2518:65b-20": "de nas rdo rje sems dpa' yi //",
    "T02D2518:65b-21": "phyag rgya chen po sgom byed cing //",
    "T02D2518:65b-22": "ming brgya rtsa brgyad dam pa ni //",
    "T02D2518:65b-23": "lan cig rab tu brjod par bgyi //",
    "T02D2518:65b-24": "su zhig ming rnams 'chang ba ni //",
    "T02D2518:65b-25": "zhi ba'i rgyal po rtsa brgyad 'dis //",
    "T02D2518:65b-26": "rdo rje ming dbang bskur la sogs //",
    "T02D2518:65b-27": "mchog rnams kun gyis de dbang bskur //",
    "T02D2518:65b-28": "gang zhig yon tan ming rnams kyi //",
    "T02D2518:65b-29": "rdo rje 'chang ba chen po la //",
    "T02D2518:65b-30": "rtag tu dbyangs kyis bstod pa ni //",
    "T02D2518:65b-31": "de yang rdo rje 'chang 'drar 'gyur //",
    "T02D2518:65b-32": "de nas sprul pa de la /",
    "T02D2518:65b-33": "bcom ldan 'das kyi rang gi dam tshig gi phyag rgya dang /",
    "T02D2518:65b-34": "badzra satva dri shyas blta bar byas la /",
    "T02D2518:65b-35": "dza: h'um bam nyo: zhes bya ba dang /",
    "T02D2518:65b-36": "sngar bshad pa'i rdo rje lcags kyu la sogs pas /",
    "T02D2518:65b-37": "dgug pa dang /",
    "T02D2518:65b-38": "gzhug pa dang /",
    "T02D2518:65b-39": "bcing ba dang /",
    "T02D2518:65b-40": "dbang du byas te bsgrubs nas /",
    "T02D2518:65b-41": "sa ma ya stvam /",
    "T02D2518:65b-42": "sa ma ya stvam aa ham /",
    "T02D2518:65b-43": "badzra satva /",
    "T02D2518:65b-44": "aom badzra satva h'um /",
    "T02D2518:65b-45": "zhes bya ba yang brjod par bya'o //",
    "T02D2518:65b-46": "de la zla ba lta bu'i lag gnyis kyis //",
    "T02D2518:65b-47": "gung mo btang bar gyur pa dang //",
    "T02D2518:65b-48": "mthe bong mthe'u chung mdzub mo bsgreng //",
    "T02D2518:65b-49": "sems dpa'i rdo rje bsgreng rdo rje //",
    "T02D2518:65b-50": "zhes bya 'di yin no //",
    "T02D2518:66a-0": "de nas chos @66a * //",
    "T02D2518:66a-1": "dang las dang phyag rgya chen pos bcom ldan 'das la rgyas btab la dbang bskur te /",
    "T02D2518:66a-2": "tshogs pa yod na bzla bar bya ba brjod cing /",
    "T02D2518:66a-3": "mchod pa'i yo byad lnga po dag gis yang dag par mchod la /",
    "T02D2518:66a-4": "gar las byung ba'i sgeg mo la sos pa'i las kyi phyag rgya brgyad dang /",
    "T02D2518:66a-5": "badzra l'a sye /",
    "T02D2518:66a-6": "badzra m'a le /",
    "T02D2518:66a-7": "badzra g'i ti /",
    "T02D2518:66a-8": "badzra nri rtya /",
    "T02D2518:66a-9": "badzra dh'u pe /",
    "T02D2518:66a-10": "badzra pu shpe /",
    "T02D2518:66a-11": "badzra a'a lo ke /",
    "T02D2518:66a-12": "badzra gandhe /",
    "T02D2518:66a-13": "zhes bya ba'i snying po de dag gis mchod par bya'o //",
    "T02D2518:66a-14": "sgeg mo'i phyag rgya ni rdo rje khu tshur gyis bcings nas /",
    "T02D2518:66a-15": "rdo rje ba sgyings pa'i tshul gyis su //",
    "T02D2518:66a-16": "bsam pa g-yos pas 'dud par bya //",
    "T02D2518:66a-17": "phreng ba ma yi phyag rgya ni //",
    "T02D2518:66a-18": "phreng ba 'ching ba'i tshul du'o //",
    "T02D2518:66a-19": "glu ma'i phyag rgya ni tshig kun nas slong ba'i tshul gyis kha nas 'byin pa'o //",
    "T02D2518:66a-20": "gar mkhan ma'i phyag rgya ni /",
    "T02D2518:66a-21": "gar byas rdo rje thal sbyar spyi por gzhag / bdug spos kyi phyag rgya ni /",
    "T02D2518:66a-22": "bdug spos 'bul ba'i tshul du 'og tu ldug pa'o //",
    "T02D2518:66a-23": "me tog gi phyag rgya ni /",
    "T02D2518:66a-24": "me tog 'bul ba'i tshul gyis gyen du 'thor ba'o //",
    "T02D2518:66a-25": "mar me'i phyag rgya ni /",
    "T02D2518:66a-26": "mthe bong gnyis gshibs te bsgreng ba'o //",
    "T02D2518:66a-27": "dri'i phyag rgya ni /",
    "T02D2518:66a-28": "rang gi snying gar rab tu brkyang ster byug pa'o //",
    "T02D2518:66a-29": "bdag nyid chen po gang gang gis //",
    "T02D2518:66a-30": "phyag rgya gang dang gang bcings pas //",
    "T02D2518:66a-31": "bzlas pa'i snying po der bdag ni //",
    "T02D2518:66a-32": "bdag nyid chen po bsgom par bya //",
    "T02D2518:66a-33": "zhes bya ba 'di phyag rgya thams cad kyi dam tshig go //",
    "T02D2518:66a-34": "de'i rjes la yi ge aom las gdugs dang /",
    "T02D2518:66a-35": "rgyal mtshan dang /",
    "T02D2518:66a-36": "ba dan dag dang ;",
    "T02D2518:66a-37": "rna cha dang /",
    "T02D2518:66a-38": "dpung rgyan dang /",
    "T02D2518:66a-39": "cod pan dang /",
    "T02D2518:66a-40": "gos dang /",
    "T02D2518:66a-41": "rgyan dang /",
    "T02D2518:66a-42": "kha zas ro brgya pa dang /",
    "T02D2518:66a-43": "rin po che sna bdun las byas pa'i tshogs sprul",
    "T02D2518:66a-44": "te de dag gis bcom ldan 'das la yang dag",
    "T02D2518:66a-45": "par mchod la phyag bgyi'o //",
    "T02D2518:66a-46": "'di ltar shar phyogs nas rdo rje thal mo spyi bor brkyang la lus thams cad dang /",
    "T02D2518:66a-47": "aom sarba ta th'a ga ta pu dzo bastha n'a ya /",
    "T02D2518:66a-48": "a'atma n'am ni rya ta y'a mi sarba ta th'a",
    "T02D2518:66a-49": "ga ta badzra tva aa dhi tishtha sva m'am zhes",
    "T02D2518:66a-50": "bya ba 'dis phyag bya'o //",
    "T02D2518:66a-51": "de nas lho phyogs nas de bzhin du gnas pa las rdo rje thal mo snying gar sbyar te /",
    "T02D2518:66b-0": "dpral ba sal @66b reg par byas nas /",
    "T02D2518:66b-1": "aom sarba ta th'a ga ta p'u dza aa bhi",
    "T02D2518:66b-2": "she ka ya a'atma n'am ni ry'a ta y'a mi",
    "T02D2518:66b-3": "sarba ta th'a ga ta badzra ratna aa bhi shi",
    "T02D2518:66b-4": "nytsa m'am zhes bya ba 'dis phyag bya'o //",
    "T02D2518:66b-5": "de nas nub phyogs su de bzhin du gnas pa las rdo rje thal mo spyi bor bcings /",
    "T02D2518:66b-6": "te kha sa la reg par byas te /",
    "T02D2518:66b-7": "aom sarba ta th'a ga ta p'u dza pra brta",
    "T02D2518:66b-8": "n'a ya a'atma n'i ni ry'a ta y'a mi sarba",
    "T02D2518:66b-9": "tha th'a gta badzra rmma pra ta ya m'am /",
    "T02D2518:66b-10": "zhes bya ba 'dis phyag bya'o //",
    "T02D2518:66b-11": "de nas byang phyogs su de bzhin du ngas pa las /",
    "T02D2518:66b-12": "rdo rje thal mo spyi bo nas phab ste snying gar sbyar la /",
    "T02D2518:66b-13": "spyi bo sa la reg bar byas te /",
    "T02D2518:66b-14": "aom sarba ta th'a ga ta p'u dza karmma ne",
    "T02D2518:66b-15": "a'a tna n'am nirya ta y'a mi sarba ta th'a",
    "T02D2518:66b-16": "ga ta badzra karmma ku ru m'am /",
    "T02D2518:66b-17": "zhes bya ba 'dis phyag bya'o //",
    "T02D2518:66b-18": "de nas phyag rgya chen po bcings la /",
    "T02D2518:66b-19": "badzra satva ham zhes nga rgyal bskyed de /",
    "T02D2518:66b-20": "de nas bcom ldan 'das kyi thugs ka'i zla ba'am /",
    "T02D2518:66b-21": "rang gi snying ga'i zla ba la badzra satva ham zhes bya ba'am /",
    "T02D2518:66b-22": "aom badzra svatva h'um zhes bya ba mu tig gi phreng ba lta bu rnam par bkod la /",
    "T02D2518:66b-23": "ji srid skyo bar ma gyur gyi bar du bzlas pa dang bsgom pa byas te /",
    "T02D2518:66b-24": "phyag rgya chen po'am /",
    "T02D2518:66b-25": "dam tshig gi phyag rgya 'am /",
    "T02D2518:66b-26": "chos kyi phyag rgya'am /",
    "T02D2518:66b-27": "las kyi phyag rgya bsdu bar bya'o //",
    "T02D2518:66b-28": "gal te phyag rgyas skyo bar gyur tam /",
    "T02D2518:66b-29": "rang nyid stong par 'dod na yi ge brgya pas brtan par bya'o //",
    "T02D2518:66b-30": "gshegs su gsol ba'i tshe yang /",
    "T02D2518:66b-31": "mtshan brgya rtsa brgyad kyis bstod pa dang /",
    "T02D2518:66b-32": "mchod pa dang /",
    "T02D2518:66b-33": "phyag bzhi byas nas /",
    "T02D2518:66b-34": "mngon par 'dod pa'i dngos grub kyi phyir dge ba'i rtsa ba yongs su bsngos la /",
    "T02D2518:66b-35": "bcom ldan 'das bdag gis cho ga ma tshang ba",
    "T02D2518:66b-36": "gang lags pa de bzod par mdzad cig ces gsol",
    "T02D2518:66b-37": "nas / phyag rgya thams cad la dbang bskur ba",
    "T02D2518:66b-38": "dang rdo rje bya ba'i bsam pas badzra satva badzra",
    "T02D2518:66b-39": "satva zhes bya ba yang mang du bzlas te /",
    "T02D2518:66b-40": "bcom ldan 'das dam tshig gi gtso bo //",
    "T02D2518:66b-41": "aom khyed kyis sems can don kun mdzad //",
    "T02D2518:66b-42": "rjes su mthun pa'i dngos grub stsol //",
    "T02D2518:66b-43": "sangs rgyas yul du gshegs nas ni //",
    "T02D2518:66b-44": "slar yang 'byon par mdzad du gsol //",
    "T02D2518:66b-45": "zhes bskul nas badzra satva badzra satva badzra mu: zhes brjod de /",
    "T02D2518:66b-46": "'di ltar sems ma rdo rje gyen du bkrol na gshegs su gsol bar 'gyur ro //",
    "T02D2518:67a-0": "@67a * // ji ltar sprul pa'i bcom ldan 'das de bzhin du",
    "T02D2518:67a-1": "yid kyis legs par sbyor bas rang gi lus la",
    "T02D2518:67a-2": "bcu gnas / yi ge brgya pa dang badzra satva zhes brjod de ldang bar bya'o //",
    "T02D2518:67a-3": "de ltar thun bzhi dag tyu bya'o //",
    "T02D2518:67a-4": "sgrub pa'i thabs ni byas pa yi //",
    "T02D2518:67a-5": "bdag gis dge ba gang bsags pa //",
    "T02D2518:67a-6": "de yis kun dga' snying po ni //",
    "T02D2518:67a-7": "gun mchog rdo rje 'chang gyur cig / slob dpon",
    "T02D2518:67a-8": "kun dga' snying po mdzad pa'i dpal rdo rje sems",
    "T02D2518:67a-9": "dpa'i sgrub thabs rdzogs so /",
    "T02D2518:67a-11": "// / rgya gar gyi mkhan po su buddha shr'i sh'anti dang /"
}