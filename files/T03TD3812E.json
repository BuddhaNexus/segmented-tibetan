{
    "T03TD3812E:1b-0": "@1b # // rgya gar skad du /",
    "T03TD3812E:1b-1": "bha ga ba ti pradzny'a p'a ra mi ta na wa shloo ka pinda aartha /",
    "T03TD3812E:1b-2": "bod skad du /",
    "T03TD3812E:1b-3": "bcom ldan 'das ma shes rab kyi pha rol tu phyin pa'i don bsdus pa'i tshigs su bcad [dd] pa dgu pa /",
    "T03TD3812E:1b-4": "'jam dpal gzhon nur gyur pa la phyag 'tshal lo //",
    "T03TD3812E:1b-5": "shes rab pha rol phyin pa rgya mtsho ste //",
    "T03TD3812E:1b-6": "dge ba rin chen 'byung gnas rang nyid yin //",
    "T03TD3812E:1b-7": "pha rol phyin pa dag ni thams cad kyang//",
    "T03TD3812E:1b-8": "de ru de yi bdag nyid dag gis gnas //",
    "T03TD3812E:1b-9": "spros pa med cing snang ba med //",
    "T03TD3812E:1b-10": "rnam rtog med cing skyon dang bral //",
    "T03TD3812E:1b-11": "rang bzhin med mchog shin tu phra //",
    "T03TD3812E:1b-12": "thig le sgra ni rnam par spangs //",
    "T03TD3812E:1b-13": "shes rab pha rol phyin yum ni //",
    "T03TD3812E:1b-14": "sangs rgyas thams cad bskyed pa'i mchog / rjes su mi dmigs gsum gyi tshul //",
    "T03TD3812E:1b-15": "thams cad mkhyen pa'i spyod yul gyi //",
    "T03TD3812E:1b-16": "shes rab pha rol phyin pa ni //",
    "T03TD3812E:1b-17": "gang zhig yang dag bsgom 'dod pas //",
    "T03TD3812E:1b-18": "des ni tshigs bcad dgu pa'i don //",
    "T03TD3812E:1b-19": "mdor bsdus pa ni bsam par bya //",
    "T03TD3812E:1b-20": "las kyi mthu las byung ba yi //",
    "T03TD3812E:1b-21": "skye mched drug gi mtshan nyid can //",
    "T03TD3812E:2a-0": "yang @2a * //",
    "T03TD3812E:2a-1": "srid zhes byar grags pa yin //",
    "T03TD3812E:2a-2": "de ni mig yor dag dang mtshungs //",
    "T03TD3812E:2a-3": "ji ltar sprul pa'i grong khyer la //",
    "T03TD3812E:2a-4": "sprul pa rnam par lta ba bzhin //",
    "T03TD3812E:2a-5": "las rnams kyis sprul 'gro ba yis //",
    "T03TD3812E:2a-6": "gzugs rnams de bzhin mthong bar 'gyur //",
    "T03TD3812E:2a-7": "chos rnams ston pa'i sgra dang ni //",
    "T03TD3812E:2a-8": "thos pa'i spyod pa gang ci 'ang rung //",
    "T03TD3812E:2a-9": "mnyan bya thos pa byung gyur pa //",
    "T03TD3812E:2a-10": "thams cad brag ca lta bu yin //",
    "T03TD3812E:2a-11": "yul la chags pas snom pa dang//",
    "T03TD3812E:2a-12": "myang dang de bzhin reg pa rnams //",
    "T03TD3812E:2a-13": "dmigs su yod pa ma yin te /",
    "T03TD3812E:2a-14": "'di dag thams cad rmi lam 'dra //",
    "T03TD3812E:2a-15": "ji ltar sgyu ma'i 'khrul 'khor mi //",
    "T03TD3812E:2a-16": "bya ba tha dad byed pa ltar //",
    "T03TD3812E:2a-17": "lus kyi 'khrul 'khor bdag med 'di//",
    "T03TD3812E:2a-18": "de bzhin bya ba byed par 'gyur //",
    "T03TD3812E:2a-19": "dmigs pa sna tshogs gang dang gang //",
    "T03TD3812E:2a-20": "skad cig re re 'byung 'gyur ba //",
    "T03TD3812E:2a-21": "mthong na 'jig cing mtshan nyid bral //",
    "T03TD3812E:2a-22": "'di ni smig rgyu dag dang mtshungs //",
    "T03TD3812E:2a-23": "gzung bya gzugs brnyan lta bu ste //",
    "T03TD3812E:2a-24": "thog ma med pa'i sems las byung //",
    "T03TD3812E:2a-25": "rnam par shes pa'ang de 'dra ste //",
    "T03TD3812E:2a-26": "phan tshun gzugs brnyan dag dang mtshungs //",
    "T03TD3812E:2a-27": "bsgom pa dang ba'i rgyud la ni //",
    "T03TD3812E:2a-28": "ye shes zla ba gang byung ba //",
    "T03TD3812E:2b-0": "mngon sum yod pa ma @2b yin te //",
    "T03TD3812E:2b-1": "de ni chu zla dag dang mtshungs //",
    "T03TD3812E:2b-2": "rnal 'byor pa yi ye shes gang //",
    "T03TD3812E:2b-3": "de yang nam mkha'i mtshan nyid de //",
    "T03TD3812E:2b-4": "de bas shes dang shes bya dag / thams cad nam mkha'i mtshan nyid do //",
    "T03TD3812E:2b-5": "de ltar de bzhin nyid sems pa //",
    "T03TD3812E:2b-6": "dngos po kun la mi gnas te ;",
    "T03TD3812E:2b-7": "byang chub smon pa'i sems kyis ni //",
    "T03TD3812E:2b-8": "ye shes de ltar 'byung bar 'gyur //",
    "T03TD3812E:2b-9": "bcom ldan 'das ma shes rab kyi pha rol tu phyin pa'i don bsdus pa'i tshigs su bcad pa dgu pa /",
    "T03TD3812E:2b-10": "slob dpon chen po ka ma pa la'i zhal snga nas mdzad pa rdzogs so /",
    "T03TD3812E:2b-12": "// / rgya gar gyi mkhan po a'a ts'arya shraddh'a ka ra warma dang /",
    "T03TD3812E:2b-13": "zhu chen gyi lo ts'a ba bande rin chen bzang pos bsgyur cing zhus te gtan la phab pa//"
}