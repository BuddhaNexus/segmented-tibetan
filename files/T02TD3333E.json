{
    "T02TD3333E:25b-0": "@25b # // rgya gar skad du /",
    "T02TD3333E:25b-1": "ha ri ha ri ha ri b'a ha nod bha bam lo ke shva ra s'a dha nam /",
    "T02TD3333E:25b-2": "bod skad du /",
    "T02TD3333E:25b-3": "ha ri ha ri ha ri la zhon par gyur pa'i spyan ras gzigs dbang phyug gi sgrub pa'i thabs /",
    "T02TD3333E:25b-4": "'phags pa spyan ras gzigs dbang phyug la phyag 'tshal lo //",
    "T02TD3333E:25b-5": "dang po re zhig sngags pas bde ba'i gdan la 'dug ste /",
    "T02TD3333E:25b-6": "'gro ba'i don bya ba'i bsam pas sdig pa bshags pa la sogs pa bdun yongs su dag pa'i mchod pa byas nas /",
    "T02TD3333E:25b-7": "yam las rdzogs pa'i rlung gi dkyil 'khor gzhu'i rnam pa lta bu mdog sngon po ba dan gyis mtshan pa'o //",
    "T02TD3333E:25b-8": "de'i steng du ram las byung ba'i me'i dkyil 'khor gru gsum dmar po ram dmar pos mtshan pa'o //",
    "T02TD3333E:25b-9": "de'i steng du bam las rdzogs pa chu'i dkyil 'khor dkar po /",
    "T02TD3333E:25b-10": "bum pa dkar pos dbus su mtshan pa'o //",
    "T02TD3333E:25b-11": "de'i steng du lam las byung ba dbang chen gyi dkyil 'khor gru bzhi pa mdog ser po rdo rje rtse gsum pa ser pos grva bzhir gnas shing mdzes pa'o //",
    "T02TD3333E:25b-12": "de'i steng du sum las byung ba'i rin po che sna bdun gyi rang bzhin lcog brgyad dang ldan pa'i ri rab po //",
    "T02TD3333E:26a-0": "de'i steng @26a * //",
    "T02TD3333E:26a-1": "du pam yongs su gyur pa las sna tshogs kyi padma'o //",
    "T02TD3333E:26a-2": "de'i steng du bdag nyid bsams la /",
    "T02TD3333E:26a-3": "aom hr'i:h'um /",
    "T02TD3333E:26a-4": "rim pa bzhin du spyi bo dang /",
    "T02TD3333E:26a-5": "mgrin pa dang /",
    "T02TD3333E:26a-6": "snying gar rnam par bkod la /",
    "T02TD3333E:26a-7": "bdag nyid thog ma med pa'i dus nas bsags pa'i las kyi sgrib pa spangs pa'i ha ri ha ri ha ri la zhon par gyur pa'i spyan ras gzigs kyi sku gser gyi mdog lta bu 'od zer 'bar zhing 'khrigs pa gzhon nu'i gzugs su sngags pas rnam par bsam par bya'o //",
    "T02TD3333E:26a-8": "phyis ni rang gi snying gar bsod nams dang ye shes kyi tshogs rnam par dag pa zla ba'i dkyil 'khor dang nyi ma'i dkyil 'khor ro //",
    "T02TD3333E:26a-9": "de la hr'i:las byung ba'i 'od zer gyi dra bas ye shes sems dpa' bkug ste /",
    "T02TD3333E:26a-10": "'og nas 'byung ba'i zla ba'i gzugs la sngon gyi mchod pas yang dag par mchod de /",
    "T02TD3333E:26a-11": "ye shes sems dpa' dang dam tshig sems dpa' gcig tu byas la /",
    "T02TD3333E:26a-12": "bcom ldan 'das ha ri ha ri ha ri la zhon par gyur pa'i spyan ras gzigs sems brtan pas bdag nyid bsgom par bya'o //",
    "T02TD3333E:26a-13": "phyag drug pa mdog dkar ba ral pa'i cod pan can /",
    "T02TD3333E:26a-14": "zhi ba'i cha lugs can phyag g-yas pas yang dag par rdzogs pa'i sangs rgyas dbang po byed pa /",
    "T02TD3333E:26a-15": "gnyis pa na phreng ba bsnams pa /",
    "T02TD3333E:26a-16": "gsum ba na ngan song na gnas pa'i 'jig rten la dge ba nye bar ston pa'o //",
    "T02TD3333E:26a-17": "g-yon pa'i dang po na dbyug pa /",
    "T02TD3333E:26a-18": "gnyis pa na ri dvags nag po'i pags pa 'dzin pa /",
    "T02TD3333E:26a-19": "gsum pa na ril ba spyi blugs bsnams pa'i bcom ldan 'das rnam par bsgom par bya'o //",
    "T02TD3333E:26a-20": "de la rnam par dag pa ni rlung dang me'i dkyil 'khor gnyis ni seng ge'o //",
    "T02TD3333E:26a-21": "chu'i dkyil 'khor ni bya khyung ngo //",
    "T02TD3333E:26a-22": "sa'i dkyil 'khor dang ri rab ni khyab 'jug rnam par dag pa'o //",
    "T02TD3333E:26a-23": "rgyun du sgom par byed pa'i rnal 'byor pas sems can thams cad kyi don byed pa'i nus pa dang ldan par 'gyur ro //",
    "T02TD3333E:26a-24": "skye 'gro thams cad dga' bar 'gyur ro //",
    "T02TD3333E:26a-25": "shes rab chen por 'gyur ro //",
    "T02TD3333E:26a-26": "nad med par 'gyur ro //",
    "T02TD3333E:26a-27": "nye bar 'tsho ba med par 'gyur ro //",
    "T02TD3333E:26a-28": "rang nyid nor phyug par 'gyur ro //",
    "T02TD3333E:26a-29": "dbang du byed pa dang dug gi las la nus pa chen por 'gyur ro //",
    "T02TD3333E:26a-30": "sngags kyi bzlas pa ni gdams ngag las shes par bya'o //",
    "T02TD3333E:26b-0": "ha ri ha ri ha ri la zhon par gyur pa'i 'phags pa spyan ras gzigs dbang @26b phyug gi sgrub thabs rdzogs pa'i sangs rgyas kyis gsungs pa rdzogs so //",
    "T02TD3333E:26b-1": "pandi ta don yod rdo rje dang /",
    "T02TD3333E:26b-2": "khams pa lo ts'a ba dge slong ba ris bsgyur ba'o//"
}