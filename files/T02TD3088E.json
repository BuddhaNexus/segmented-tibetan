{
    "T02TD3088E:186b-0": "@186b * // dus ma yin par 'chi ba dang pha rol gyi dmag bzlog pa ni bdag nyid lha'i rnal 'byor du byas te /",
    "T02TD3088E:186b-1": "phyag rgya'i tshogs dang bcas par bsgoms nas /",
    "T02TD3088E:186b-2": "mdun du 'chi bdag gnas par bsgom te /",
    "T02TD3088E:186b-3": "phyag rgya'i tshogs kyis de la bsnun pa'i sbyor ba bya ste /",
    "T02TD3088E:186b-4": "tshur 'dus bas bdag ye shes kyi bdud rtsis lus la phan gdags par bsams te /",
    "T02TD3088E:186b-5": "thams cad 'joms pa bzlas par bya'o//",
    "T02TD3088E:186b-6": "ngag bzlog pa ni grog mkhar gyi sa dang /",
    "T02TD3088E:186b-7": "ba lang gi gci ba la bsgrub bya'i ming gzugs byas la /",
    "T02TD3088E:186b-8": "de'i snying gar sngar gyi 'khrul 'khor bris pa'i mthar /",
    "T02TD3088E:186b-9": "che ge mo m'a ra ya bandha ya nan bya ba bcug ste bkod nas bcug nas /",
    "T02TD3088E:186b-10": "gzugs kyi khar thams cad 'joms pa'i sngags bzlas pa'i yungs kar dang phur bus btab ste /",
    "T02TD3088E:186b-11": "de nas mchod rten rnying pa'am /",
    "T02TD3088E:186b-12": "lha khang gi them pa'am /",
    "T02TD3088E:186b-13": "lam rgya gram du bzlog bsgrub bya'i yul gyi phyogs su tsha tsha'i 'og tu'am /",
    "T02TD3088E:186b-14": "yang na rang gi mal 'og tu dong gru gsum pa byas pa'am /",
    "T02TD3088E:186b-15": "'og tu bzhag nas bye mas bkang ste /",
    "T02TD3088E:186b-16": "g-yam pa la rdo rje rgya gram bris la mnan pa'i sbyor ba bya'o //",
    "T02TD3088E:186b-17": "de nas tshangs pa dang brgya byin dang legs ldan drag po la gtor ma byin la /",
    "T02TD3088E:186b-18": "'chi bdag gzhom pa'am /",
    "T02TD3088E:186b-19": "che ge mo'i ngag bcings shing che ge mo'i srung ma bdag gi dbang du gyis shig ces bsgo bar bya'o //",
    "T02TD3088E:186b-20": "rang srung ba yang thun mong du lha'i nga rgyal gyis bzlas sgom rtag tu bya ba dang /",
    "T02TD3088E:186b-21": "lus la sngar bshad pa'i mtshan nyid can gdags so //",
    "T02TD3088E:186b-22": "bzlog pa'i thabs rdzogs so//"
}