{
    "K10acip-k_lha_sa-072-023:308b-0": "@308b / /rgya gar skad du /",
    "K10acip-k_lha_sa-072-023:308b-1": "pra se na dzi ta g'a th'a /",
    "K10acip-k_lha_sa-072-023:308b-2": "bod skad du /",
    "K10acip-k_lha_sa-072-023:308b-3": "gsal rgyal gyi tshigs su bcad pa /",
    "K10acip-k_lha_sa-072-023:308b-4": "dkon mchog gsum la phyag 'tshal lo //",
    "K10acip-k_lha_sa-072-023:308b-5": "rgyal po gsal rgyal gdugs dang cod pan dang //",
    "K10acip-k_lha_sa-072-023:309a-0": "rnga yab ral gri @309a *//",
    "K10acip-k_lha_sa-072-023:309a-1": "nor bu lham bzhag ste //",
    "K10acip-k_lha_sa-072-023:309a-2": "thal mo sbyar te legs par phyag btsal nas //",
    "K10acip-k_lha_sa-072-023:309a-3": "'jig rten mgon po la ni zhu ba zhus //",
    "K10acip-k_lha_sa-072-023:309a-4": "phan bar dgongs pa thugs rje'i bdag nyid can //",
    "K10acip-k_lha_sa-072-023:309a-5": "de bzhin gshegs rnams mya ngan 'das pa na //",
    "K10acip-k_lha_sa-072-023:309a-6": "mchod pa bgyis pas bla mchog ji lta bur //",
    "K10acip-k_lha_sa-072-023:309a-7": "srid pa gzhan du mi rnams bde ba thob //",
    "K10acip-k_lha_sa-072-023:309a-8": "bcom ldan mi yi seng ge snga phyi'i mtha'i //",
    "K10acip-k_lha_sa-072-023:309a-9": "chos rnams kun la mngon sum spyad gyur pas //",
    "K10acip-k_lha_sa-072-023:309a-10": "kun dga' bzang pa yi ni mngon sum du //",
    "K10acip-k_lha_sa-072-023:309a-11": "gsal rgyal zhus lan 'di dag bka' stsal pa //",
    "K10acip-k_lha_sa-072-023:309a-12": "ji ltar mchod rten dag la mi rnams kyis /",
    "K10acip-k_lha_sa-072-023:309a-13": "mchod pa byas pas srid pa gzhan dag tu //",
    "K10acip-k_lha_sa-072-023:309a-14": "rnam smin 'dod pa sna tshogs ci thob pa //",
    "K10acip-k_lha_sa-072-023:309a-15": "zhus pa'i don de rgyal pos mnyan par gyis //",
    "K10acip-k_lha_sa-072-023:309a-16": "bcom ldan 'das kyi mchod rten rnams dang ni //",
    "K10acip-k_lha_sa-072-023:309a-17": "sku gzugs rnams la rdul phran ci song ba //",
    "K10acip-k_lha_sa-072-023:309a-18": "de yi grangs snyed de byed mi rnams kyi //",
    "K10acip-k_lha_sa-072-023:309a-19": "lha yul sa steng nges par rgyal srid 'thob //",
    "K10acip-k_lha_sa-072-023:309a-20": "gzugs dang gzugs med khams kyi ting nge 'dzin //",
    "K10acip-k_lha_sa-072-023:309a-21": "phun sum tshogs pa'i sa mchog kun myong nas //",
    "K10acip-k_lha_sa-072-023:309a-22": "tha mar skye dang rga la sogs pa yi //",
    "K10acip-k_lha_sa-072-023:309a-23": "sdug bsngal med pa'i sangs rgyas go 'phang 'thob //",
    "K10acip-k_lha_sa-072-023:309a-24": "su dag 'di ni rgyal ba'i gzugs byed pa //",
    "K10acip-k_lha_sa-072-023:309a-25": "de dag gzugs bzang yid 'ong yon tan ldan //",
    "K10acip-k_lha_sa-072-023:309a-26": "dbang po bsdams shing 'od 'bar nyi ma bzhin //",
    "K10acip-k_lha_sa-072-023:309b-0": "'jig @309b rten dag na mig tu sdug par 'gyur //",
    "K10acip-k_lha_sa-072-023:309b-1": "su dag bde bar gshegs pa'i gzugs byed pa //",
    "K10acip-k_lha_sa-072-023:309b-2": "de yi lus ni dri ma med pa dang //",
    "K10acip-k_lha_sa-072-023:309b-3": "padma'i snying po lta bur 'jam zhing yangs //",
    "K10acip-k_lha_sa-072-023:309b-4": "nad dang mya ngan sdug bsngal 'jigs las thar //",
    "K10acip-k_lha_sa-072-023:309b-5": "su zhig 'jig rten mgon po'i gzugs byed pa //",
    "K10acip-k_lha_sa-072-023:309b-6": "bran du mi skye ma dag gzhug skye mi 'gyur //",
    "K10acip-k_lha_sa-072-023:309b-7": "dbul por mi 'gyur rigs dman mi 'gyur zhing //",
    "K10acip-k_lha_sa-072-023:309b-8": "dbang po rnams kyang nyams par yang mi 'gyur //",
    "K10acip-k_lha_sa-072-023:309b-9": "thub dbang mchod rten byed pa'i mi rnams ni //",
    "K10acip-k_lha_sa-072-023:309b-10": "mya ngan yongs mod lus kun brten pa dang //",
    "K10acip-k_lha_sa-072-023:309b-11": "longs spyod mchog ldan rin chen mdzod mang ldan //",
    "K10acip-k_lha_sa-072-023:309b-12": "dgra yi tshogs rnams kyang ni thub par 'gyur //",
    "K10acip-k_lha_sa-072-023:309b-13": "rgyal ba'i mchod rten srog shing phul ba yis //",
    "K10acip-k_lha_sa-072-023:309b-14": "chos dang rjes mthun chos la sgrub pa dang //",
    "K10acip-k_lha_sa-072-023:309b-15": "tshul khrims thos dang bzod pa'i mchog dang ldan //",
    "K10acip-k_lha_sa-072-023:309b-16": "'jig rten dag na don kun grub par 'gyur //",
    "K10acip-k_lha_sa-072-023:309b-17": "mchod rten mchog la gdugs brtsegs phul ba yis //",
    "K10acip-k_lha_sa-072-023:309b-18": "lha dang mi yi nang na skye ba dang //",
    "K10acip-k_lha_sa-072-023:309b-19": "sred med bu yi lus 'dra lus kun brtan //",
    "K10acip-k_lha_sa-072-023:309b-20": "bkur sti bya ba'i yon tan ldan par 'gyur //",
    "K10acip-k_lha_sa-072-023:309b-21": "thub dbang mchod rten rdo thal byugs pa yis //",
    "K10acip-k_lha_sa-072-023:309b-22": "lha mi'i 'jig rten dag na tshe ring zhing //",
    "K10acip-k_lha_sa-072-023:309b-23": "lus sems nad dang mya ngan byed spangs te //",
    "K10acip-k_lha_sa-072-023:309b-24": "rtag tu skyid cing nor gyis phyug par 'gyur //",
    "K10acip-k_lha_sa-072-023:310a-0": "gser dngul spa ba'i glegs mos @310a *//",
    "K10acip-k_lha_sa-072-023:310a-1": "g-yogs pa yi //",
    "K10acip-k_lha_sa-072-023:310a-2": "thub pa'i dbang po mchod rten byas pa yis //",
    "K10acip-k_lha_sa-072-023:310a-3": "mi rnams srid pa'i khyad par gzhan dag tu //",
    "K10acip-k_lha_sa-072-023:310a-4": "lus mkhregs 'od kyang 'bar zhing mdzes par 'gyur //",
    "K10acip-k_lha_sa-072-023:310a-5": "su dag la la mchod rten sku gzugs la //",
    "K10acip-k_lha_sa-072-023:310a-6": "dad pa'i sems kyis bla re 'bul byed pa //",
    "K10acip-k_lha_sa-072-023:310a-7": "de dag sa steng rgya mtsho'i mthas klas pa //",
    "K10acip-k_lha_sa-072-023:310a-8": "ma lus gnod med rgyal gcig dbang byed 'gyur //",
    "K10acip-k_lha_sa-072-023:310a-9": "bde gshegs mchod rten dag la dga' bzhin du //",
    "K10acip-k_lha_sa-072-023:310a-10": "rnam mang rgya chen gdugs ni btags pa yis //",
    "K10acip-k_lha_sa-072-023:310a-11": "lha mi'i 'jig rten dag na gdugs 'dra ba //",
    "K10acip-k_lha_sa-072-023:310a-12": "lha dang mi yi dbang po lta bur 'gyur //",
    "K10acip-k_lha_sa-072-023:310a-13": "mi rnams su dag sku gdung snying po can //",
    "K10acip-k_lha_sa-072-023:310a-14": "dri med bsod nams 'byung gnas gyur pa la //",
    "K10acip-k_lha_sa-072-023:310a-15": "ba dan mdzes pa sna tshogs 'dogs pa dang //",
    "K10acip-k_lha_sa-072-023:310a-16": "mthu dang ldan zhing srid gsum mchod gnas 'gyur //",
    "K10acip-k_lha_sa-072-023:310a-17": "bde gshegs mchod rten cod pan btags pa yis //",
    "K10acip-k_lha_sa-072-023:310a-18": "mi dbang dpal dang lha dbang dpal thob cing //",
    "K10acip-k_lha_sa-072-023:310a-19": "bde ba'i mchog kyang nyams su myong gyur nas //",
    "K10acip-k_lha_sa-072-023:310a-20": "rnam par grol ba'i cod pan khyad par 'thob //",
    "K10acip-k_lha_sa-072-023:310a-21": "rgyal ba'i mchod rten dag la dril phul bas //",
    "K10acip-k_lha_sa-072-023:310a-22": "tshig btsan grags pa chen po dag dang ldan //",
    "K10acip-k_lha_sa-072-023:310a-23": "tshangs pa'i sgra dbyangs yid 'ong skye ba dran //",
    "K10acip-k_lha_sa-072-023:310a-24": "de dag gis ni rgyan rnams sna tshogs 'thob //",
    "K10acip-k_lha_sa-072-023:310a-25": "mkhas pa su dag bde gshegs mchod rten la //",
    "K10acip-k_lha_sa-072-023:310b-0": "@310b dad pa'i sems kyis phreng ba 'dogs byed pa //",
    "K10acip-k_lha_sa-072-023:310b-1": "gser phreng rin chen mang pos legs spras pa //",
    "K10acip-k_lha_sa-072-023:310b-2": "bsod nams las ldan de yi mgo la thogs //",
    "K10acip-k_lha_sa-072-023:310b-3": "ston pa'i mchod rten dag la rgyan 'phyang 'dogs //",
    "K10acip-k_lha_sa-072-023:310b-4": "de dag do shal rgyan phreng nor bu dang //",
    "K10acip-k_lha_sa-072-023:310b-5": "gdu bu dag dang dpung rgyan mchog rnams kyis //",
    "K10acip-k_lha_sa-072-023:310b-6": "lus brgyan 'jig rten dag na rgyu bar 'gyur //",
    "K10acip-k_lha_sa-072-023:310b-7": "su dag bde bar gshegs pa'i mchod rten la //",
    "K10acip-k_lha_sa-072-023:310b-8": "sa dang lci bas nyug pa de dag ni //",
    "K10acip-k_lha_sa-072-023:310b-9": "lha dang mir skye lus mdog sdug pa dang //",
    "K10acip-k_lha_sa-072-023:310b-10": "rnam dag rma med bde dang ldan par 'gyur //",
    "K10acip-k_lha_sa-072-023:310b-11": "thub dbang mchod rten byi dor byas pa yis //",
    "K10acip-k_lha_sa-072-023:310b-12": "shin tu blta na sdug cing mig tu mdzes //",
    "K10acip-k_lha_sa-072-023:310b-13": "byed bzhin bzang zhing padmo'i mdog dang ldan //",
    "K10acip-k_lha_sa-072-023:310b-14": "srid pa'i skyon rnams dang yang 'bral bar 'gyur //",
    "K10acip-k_lha_sa-072-023:310b-15": "su dag spos mchog sbyar ba'i 'bru mar gyis //",
    "K10acip-k_lha_sa-072-023:310b-16": "bde bar gshegs pa'i mchod rten nyug byed pa //",
    "K10acip-k_lha_sa-072-023:310b-17": "de dag spos kyis mchod cing tsan dan gyis //",
    "K10acip-k_lha_sa-072-023:310b-18": "lus byugs nyi ma'i 'od dang 'dra bar 'gyur //",
    "K10acip-k_lha_sa-072-023:310b-19": "mi rnams gang dag thub dbang mchod rten la //",
    "K10acip-k_lha_sa-072-023:310b-20": "spos chu gtsang zhing dad pas khrus gsol pa //",
    "K10acip-k_lha_sa-072-023:310b-21": "de dag lus la dri ma med pa dang //",
    "K10acip-k_lha_sa-072-023:310b-22": "gdung ba med cing mdog 'jam mya ngan med //",
    "K10acip-k_lha_sa-072-023:310b-23": "su zhig sangs rgyas mchod rten sku gzugs khang //",
    "K10acip-k_lha_sa-072-023:310b-24": "tshon rtsi sna tshogs dag gis mdzes byed pa //",
    "K10acip-k_lha_sa-072-023:311a-0": "de ni bde gshegs mnga' @311a *//",
    "K10acip-k_lha_sa-072-023:311a-1": "ba'i yon tan rnams //",
    "K10acip-k_lha_sa-072-023:311a-2": "sna tshogs ldan pa kun gyis brtsegs par 'gyur //",
    "K10acip-k_lha_sa-072-023:311a-3": "su dag dpyid ka'i dus su gtsang ma'i chus //",
    "K10acip-k_lha_sa-072-023:311a-4": "mchod rten nye 'khor rdul rnams zhi byed pa //",
    "K10acip-k_lha_sa-072-023:311a-5": "de la bud med rnams ni dga' bzhin du //",
    "K10acip-k_lha_sa-072-023:311a-6": "rdul yab gser gyi yu ba can gyi g-yo ba //",
    "K10acip-k_lha_sa-072-023:311a-7": "dkon mchog gsum phyir mi rnams gang dag gis //",
    "K10acip-k_lha_sa-072-023:311a-8": "'phags pa dgyes pa'i dkyil 'khor byas pas ni //",
    "K10acip-k_lha_sa-072-023:311a-9": "rkang pas sor mo dra bas 'brel ba dang //",
    "K10acip-k_lha_sa-072-023:311a-10": "yan lag thams cad kyang ni skyon med 'gyur //",
    "K10acip-k_lha_sa-072-023:311a-11": "su dag dkon mchog gsum la me tog dang //",
    "K10acip-k_lha_sa-072-023:311a-12": "'bras bu gser thog byung ba 'bul byed pa //",
    "K10acip-k_lha_sa-072-023:311a-13": "de dag 'gro ba rnams su 'khor ba na //",
    "K10acip-k_lha_sa-072-023:311a-14": "ro mchog kun thob mi rdzi stobs dang ldan //",
    "K10acip-k_lha_sa-072-023:311a-15": "phreng ba rgyan chen me tog char rnams kyis //",
    "K10acip-k_lha_sa-072-023:311a-16": "su dag 'dir ni rgyal ba'i gzugs la mchod //",
    "K10acip-k_lha_sa-072-023:311a-17": "de dag lha dang mi yi 'jig rten du //",
    "K10acip-k_lha_sa-072-023:311a-18": "chu byad yid 'ong sna tshogs legs par brgyan //",
    "K10acip-k_lha_sa-072-023:311a-19": "sangs rgyas mchod rten dag la dri zhim phul //",
    "K10acip-k_lha_sa-072-023:311a-20": "bdug spos rgya chen mang po ldan sbyar dang //",
    "K10acip-k_lha_sa-072-023:311a-21": "aa ga ru yi bdug spos phul ba yis //",
    "K10acip-k_lha_sa-072-023:311a-22": "de yi lus kun spos dang ldan par 'gyur //",
    "K10acip-k_lha_sa-072-023:311a-23": "su dag bde bar gshegs pa'i mchod rten la //",
    "K10acip-k_lha_sa-072-023:311a-24": "dga' bzhin rnga yab rnams ni 'bul byed pa //",
    "K10acip-k_lha_sa-072-023:311a-25": "thugs dga' rgyal rnams snying rje rnga yab thogs //",
    "K10acip-k_lha_sa-072-023:311a-26": "che ba de la cher yang g-yob par byed //",
    "K10acip-k_lha_sa-072-023:311b-0": "@311b shin tu dri med zla ba nya 'dra ba'i //",
    "K10acip-k_lha_sa-072-023:311b-1": "me long sdug gu thams cad mkhyen la 'bul //",
    "K10acip-k_lha_sa-072-023:311b-2": "de dag tshe rabs brgyud pa rnams su yang //",
    "K10acip-k_lha_sa-072-023:311b-3": "lha mi rnams kyis blta bar 'os par 'gyur //",
    "K10acip-k_lha_sa-072-023:311b-4": "su dag bde bar gshegs pa'i mchod rten la //",
    "K10acip-k_lha_sa-072-023:311b-5": "mchod pa'i khyad par ci yod ci 'byor pa //",
    "K10acip-k_lha_sa-072-023:311b-6": "'tsham par 'bul byed de dag dri med cing //",
    "K10acip-k_lha_sa-072-023:311b-7": "mya ngan med pa'i bla med byang chub thob //",
    "K10acip-k_lha_sa-072-023:311b-8": "mi rnams gang dag sangs rgyas mchod rten nam //",
    "K10acip-k_lha_sa-072-023:311b-9": "sku gzugs dag la mgos btud gus phyag 'tshal //",
    "K10acip-k_lha_sa-072-023:311b-10": "de dag lha rnams dang ni mi rnams kyis //",
    "K10acip-k_lha_sa-072-023:311b-11": "cher yang che bar bkur ba'i gnas su 'gyur //",
    "K10acip-k_lha_sa-072-023:311b-12": "su zhig dang pas thub pa'i mchod rten nam //",
    "K10acip-k_lha_sa-072-023:311b-13": "sku gzugs dag la skor ba byed pa de //",
    "K10acip-k_lha_sa-072-023:311b-14": "phyi ma'i tshe la dgra chen rnams kyis btud //",
    "K10acip-k_lha_sa-072-023:311b-15": "bzang po'i snod 'gyur yon tan rnams dang ldan //",
    "K10acip-k_lha_sa-072-023:311b-16": "mi rnams su dag dga' bzhin gus pa yis //",
    "K10acip-k_lha_sa-072-023:311b-17": "bla med mchod rten rnams dang sku gzugs la //",
    "K10acip-k_lha_sa-072-023:311b-18": "lus kyi las rnams byed pa de dag ni //",
    "K10acip-k_lha_sa-072-023:311b-19": "srid pa kun tu mdzod rnams shin tu rgyas //",
    "K10acip-k_lha_sa-072-023:311b-20": "rgyal ba'i mchod rten rol mo'i sgra phul bas //",
    "K10acip-k_lha_sa-072-023:311b-21": "zab cing rigs pa'i spobs pa phun sum tshogs //",
    "K10acip-k_lha_sa-072-023:311b-22": "yan lag lnga rdzogs yid 'ong tshig dang ldan //",
    "K10acip-k_lha_sa-072-023:311b-23": "sgra skad dag gis 'jig rten 'gengs par byed //",
    "K10acip-k_lha_sa-072-023:311b-24": "su dag rgyal ba'i gdung ldan bstod byed pa //",
    "K10acip-k_lha_sa-072-023:311b-25": "de dag gling bu'i sgra dang glu snyan dang //",
    "K10acip-k_lha_sa-072-023:312a-0": "sgra snyan yid @312a *//",
    "K10acip-k_lha_sa-072-023:312a-1": "du 'ong ba thob pa dang //",
    "K10acip-k_lha_sa-072-023:312a-2": "so so yang dag rig pa'ang thob par 'gyur //",
    "K10acip-k_lha_sa-072-023:312a-3": "mi rnams gang dag rtsva shing so phag gis //",
    "K10acip-k_lha_sa-072-023:312a-4": "'jig rten bla ma'i spyi gab rig pas byed //",
    "K10acip-k_lha_sa-072-023:312a-5": "yang na gzhan dag byed du 'jug kyang rung //",
    "K10acip-k_lha_sa-072-023:312a-6": "de dag 'gro ba rnams kyi skyabs 'drar 'gyur //",
    "K10acip-k_lha_sa-072-023:312a-7": "mi rnams gang dag rgyal ba'i gtsang khang byed //",
    "K10acip-k_lha_sa-072-023:312a-8": "de dag 'gro ba rnams su 'khor ba na //",
    "K10acip-k_lha_sa-072-023:312a-9": "lha dbang gnas 'dra'i khang khyim 'od 'bar ba //",
    "K10acip-k_lha_sa-072-023:312a-10": "dus rigs kun tu bde ldan thob par 'gyur //",
    "K10acip-k_lha_sa-072-023:312a-11": "mtho ris las bzang 'bras bu'i gnas rnams su //",
    "K10acip-k_lha_sa-072-023:312a-12": "bskal pa dga' byed rtag tu dga' bzhin du //",
    "K10acip-k_lha_sa-072-023:312a-13": "rtson par byed cing mya ngan med pa dang //",
    "K10acip-k_lha_sa-072-023:312a-14": "tha mar zhi ba'i go 'phang thob par 'gyur //",
    "K10acip-k_lha_sa-072-023:312a-15": "gang dag 'ja' khugs 'dra ba'i rta babs mdzod //",
    "K10acip-k_lha_sa-072-023:312a-16": "thub pa'i chab sgor sbreng byed de dag ni //",
    "K10acip-k_lha_sa-072-023:312a-17": "srid pa gzhan du khang khyim sgo dang bcas //",
    "K10acip-k_lha_sa-072-023:312a-18": "rnam par brgyan pa rnams ni thob par 'gyur //",
    "K10acip-k_lha_sa-072-023:312a-19": "mi rnams gang dag ston pa'i sku gdung khang //",
    "K10acip-k_lha_sa-072-023:312a-20": "bsrung phyir dad pas 'obs dang sgo 'dzugs pa //",
    "K10acip-k_lha_sa-072-023:312a-21": "de dag tshe rabs gzhan du dgra rnams kyis //",
    "K10acip-k_lha_sa-072-023:312a-22": "dpal yon rnams dang dbral bar yongs mi nus //",
    "K10acip-k_lha_sa-072-023:312a-23": "mi rnams su dag mchod rten rnying pa rnams //",
    "K10acip-k_lha_sa-072-023:312a-24": "gzhan gyi ngor byed ma yin rang gi blos //",
    "K10acip-k_lha_sa-072-023:312a-25": "ral tshems byed pa'i skye bo de dag ni //",
    "K10acip-k_lha_sa-072-023:312b-0": "lus bzang yon tan @312b dam pas brgyan par 'gyur //",
    "K10acip-k_lha_sa-072-023:312b-1": "rgyal ba'i mchod rten me tog rnying bsal byas //",
    "K10acip-k_lha_sa-072-023:312b-2": "'dod chags chags med zhe sdang sdang mi 'gyur //",
    "K10acip-k_lha_sa-072-023:312b-3": "gti mug rmongs med lta ngan chags mi 'gyur //",
    "K10acip-k_lha_sa-072-023:312b-4": "mi rnams rab tu dga' zhing skyid par 'gyur //",
    "K10acip-k_lha_sa-072-023:312b-5": "su dag glang chen dril dbyangs spa bar brgyan //",
    "K10acip-k_lha_sa-072-023:312b-6": "dul ba'i rta dang sbyar ba'i shing rta dag /",
    "K10acip-k_lha_sa-072-023:312b-7": "ston pa dang ni 'phags pa'i tshogs la 'bul //",
    "K10acip-k_lha_sa-072-023:312b-8": "de dag bla med theg chen thob par 'gyur //",
    "K10acip-k_lha_sa-072-023:312b-9": "skye bo su dag 'jig rten mgon po la //",
    "K10acip-k_lha_sa-072-023:312b-10": "rin chen 'bar ba yid dang 'thad pa rnams //",
    "K10acip-k_lha_sa-072-023:312b-11": "'bul ba de dag rin chen bdun po dang //",
    "K10acip-k_lha_sa-072-023:312b-12": "byang chub yan lag rin chen dri med 'thob //",
    "K10acip-k_lha_sa-072-023:312b-13": "rgyal ba'i mchod rten la ni gos phul bas //",
    "K10acip-k_lha_sa-072-023:312b-14": "bsod nams byams pa'i ngo tsha'i gos gyon te; ;dga' zhing yon tan kun ldan ser sna med //",
    "K10acip-k_lha_sa-072-023:312b-15": "mdog kyang 'jam zhing kha dog gser 'drar 'gyur //",
    "K10acip-k_lha_sa-072-023:312b-16": "dpe med mchod rten mar me phul ba yis //",
    "K10acip-k_lha_sa-072-023:312b-17": "autpa la sngon po kha bye 'dra mig /",
    "K10acip-k_lha_sa-072-023:312b-18": "gsal zhing sdug la mig gi dkyus ring mdzes //",
    "K10acip-k_lha_sa-072-023:312b-19": "dri ma med pa'i lha yi mig dang ldan //",
    "K10acip-k_lha_sa-072-023:312b-20": "su dag mchod rten mar me dngar ba 'bul //",
    "K10acip-k_lha_sa-072-023:312b-21": "de dag mig tu sdug cing mi rab rgyas //",
    "K10acip-k_lha_sa-072-023:312b-22": "mig gi dkyus ring mthong ka'i mdog dang ldan //",
    "K10acip-k_lha_sa-072-023:312b-23": "skyes pa bud med dag gis blta bar 'os //",
    "K10acip-k_lha_sa-072-023:312b-24": "mtshan mo thub chen spyan sngar thal sbyar 'khod /",
    "K10acip-k_lha_sa-072-023:313a-0": "'byor dang mtshan @313a *//",
    "K10acip-k_lha_sa-072-023:313a-1": "ma mar me'i sdong bu 'bul //",
    "K10acip-k_lha_sa-072-023:313a-2": "de dag srid pa gzhan du 'bras bur ldan //",
    "K10acip-k_lha_sa-072-023:313a-3": "rin chen rags pa'i 'od ldan lus kyang thob //",
    "K10acip-k_lha_sa-072-023:313a-4": "rgyal la phul ba'i mar me 'chi ba na //",
    "K10acip-k_lha_sa-072-023:313a-5": "dga' ba'i sems kyi 'dir ni dga' bzhin du //",
    "K10acip-k_lha_sa-072-023:313a-6": "snying po skul bar byed pa de dag ni //",
    "K10acip-k_lha_sa-072-023:313a-7": "spyan lnga dag kyang nges par 'thob par 'gyur //",
    "K10acip-k_lha_sa-072-023:313a-8": "mi rnams gang dag dge ba'i sems ldan pas //",
    "K10acip-k_lha_sa-072-023:313a-9": "rgyal ba'i mchod pa gzhan gyis byas pa la //",
    "K10acip-k_lha_sa-072-023:313a-10": "rjes su yi rang don de ma byas kyang //",
    "K10acip-k_lha_sa-072-023:313a-11": "mdor na de dag gis kyang byas par 'gyur //",
    "K10acip-k_lha_sa-072-023:313a-12": "tshul khrims ldan pa phyogs nas lhags pa la //",
    "K10acip-k_lha_sa-072-023:313a-13": "su dag dga' bzhin mal stan sbyin byed pa'i //",
    "K10acip-k_lha_sa-072-023:313a-14": "mi rnams 'gro ba dag tu 'khor ba na //",
    "K10acip-k_lha_sa-072-023:313a-15": "gser gyi khri dang stan gyi mchog rnams 'thob //",
    "K10acip-k_lha_sa-072-023:313a-16": "su dag rab tu byung dang 'tsham pa yi //",
    "K10acip-k_lha_sa-072-023:313a-17": "kha zas bzang po dge 'dun sbyin byed pa //",
    "K10acip-k_lha_sa-072-023:313a-18": "de dag 'khor ba'i dgon par gnas pa na //",
    "K10acip-k_lha_sa-072-023:313a-19": "kha zas kha dog ro la sogs ldan 'thob //",
    "K10acip-k_lha_sa-072-023:313a-20": "su dag rab tu byung dang 'tsham pa yi //",
    "K10acip-k_lha_sa-072-023:313a-21": "btung rgya chen dge 'dun sbyin byed pa //",
    "K10acip-k_lha_sa-072-023:313a-22": "de dag 'khor ba'i dgon par gnas pa na //",
    "K10acip-k_lha_sa-072-023:313a-23": "btung ba kha dog ro la sogs pa 'thob //",
    "K10acip-k_lha_sa-072-023:313a-24": "su dag 'jig rten bla mas gsungs pa yi //",
    "K10acip-k_lha_sa-072-023:313a-25": "dam chos tshul bzang thos nas nyams su len //",
    "K10acip-k_lha_sa-072-023:313a-26": "de dag nyon mongs chu rlabs rab 'jigs pa'i /",
    "K10acip-k_lha_sa-072-023:313b-0": "srid @313b pa'i rgya mtsho myur du brgal bar 'gyur //",
    "K10acip-k_lha_sa-072-023:313b-1": "rgyal po dge ba'i las 'di thams cad ni //",
    "K10acip-k_lha_sa-072-023:313b-2": "'khor ba'i bde ba sna tshogs smin gyur nas //",
    "K10acip-k_lha_sa-072-023:313b-3": "sangs rgyas kyi ni byang chub dam pa yi //",
    "K10acip-k_lha_sa-072-023:313b-4": "'bras bu bde blag kho nar thob par 'gyur //",
    "K10acip-k_lha_sa-072-023:313b-5": "de nas rgyal po dga' mdangs ldan pa yis //",
    "K10acip-k_lha_sa-072-023:313b-6": "drang srong dge 'dun bskor ba byas nas kyang //",
    "K10acip-k_lha_sa-072-023:313b-7": "thub dbang zhabs la mgo bos phyag btsal te //",
    "K10acip-k_lha_sa-072-023:313b-8": "rgyal po rgyal byed tshal nas byung bar gyur //",
    "K10acip-k_lha_sa-072-023:313b-9": "gsal rgyal gyi tshigs su bcad pa rdzogs so //"
}