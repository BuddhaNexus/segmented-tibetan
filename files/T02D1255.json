{
    "T02D1255:274a-0": "@274a # // rgya gar skad du /",
    "T02D1255:274a-1": "ho ma bi dhi /",
    "T02D1255:274a-2": "bod skad du /",
    "T02D1255:274a-3": "sbyin sreg gi cho ga / bcom ldan 'das dpal he ru ka la phyag 'tshal lo //",
    "T02D1255:274a-4": "'jig dus chu 'dzin zhal brgyad pa //",
    "T02D1255:274a-5": "bsdu dngos bzhi yis zhabs ldan 'khyud //",
    "T02D1255:274a-6": "stong pa bcu drug phyag dang ldan //",
    "T02D1255:274a-7": "gar mdzad de la phyag 'tshal 'dud //",
    "T02D1255:274a-8": "shi ba rnams la phan don du //",
    "T02D1255:274a-9": "rgyud 'dir cho ga mi snang yang //",
    "T02D1255:274a-10": "rtsa ba'i rgyud kyi rjes 'brangs nas //",
    "T02D1255:274a-11": "brtse bas bdag gis bri bar bya //",
    "T02D1255:274a-12": "slob dpon phyag rgya lnga dang ldan pas dang por ro khrus byas la /",
    "T02D1255:274a-13": "bdud rtsi dang ldan pa'i dris byugs la //",
    "T02D1255:274a-14": "ro'i snying gar rang gi lha'i snying po gdags //",
    "T02D1255:274a-15": "lha med na snang ba mtha' yas sam //",
    "T02D1255:274a-16": "lha mo gtum mo'i snying po gdags //",
    "T02D1255:274a-17": "mgrin par snying po /",
    "T02D1255:274a-18": "snying gar nye ba'i snying po /",
    "T02D1255:274a-19": "spyi bor aom //",
    "T02D1255:274a-20": "mgrin par a'a:/",
    "T02D1255:274a-21": "snying gar h'um /",
    "T02D1255:274a-22": "lte bar sv'a /",
    "T02D1255:274a-23": "rkang pa gnyis la h'a gdags par bya'o //",
    "T02D1255:274a-24": "rtsa ba'i rgyud las /",
    "T02D1255:274a-25": "sku gsung byin brlab rigs lnga gdags //",
    "T02D1255:274a-26": "rang gi lha'am gzhan yang rung //",
    "T02D1255:274a-27": "snying po snying gar gdags par bya //",
    "T02D1255:274a-28": "khrus kyis dag bya bdud rtsis byug / ces gsungs so //",
    "T02D1255:274a-29": "de nas ro'i snying gar gzungs thag btags la /",
    "T02D1255:274a-30": "sgrom du bcug la bdag nyid lha'i dkyil 'khor du bskyed la /",
    "T02D1255:274a-31": "gzungs thag nas bzung la bzlas pa byas /",
    "T02D1255:274a-32": "skabs su bdud rtsis byug / rtsa ba'i sngags dang ming du spel la til gyi sbyin sreg bya /",
    "T02D1255:274a-33": "bzlas pas skyon mchod bstod bya //",
    "T02D1255:274a-34": "tha mar gshegs su gsol //",
    "T02D1255:274a-35": "sngon du bsnyen pa'o //",
    "T02D1255:274a-36": "de nas sa phyogs yid du 'ong bar sbyang ba dang /",
    "T02D1255:274a-37": "sa gzung ba dang gtor ma btang ba dang /",
    "T02D1255:274a-38": "sa'i lha mo mchod pa dang /",
    "T02D1255:274a-39": "bstod pa la sogs pa thams cad dkyil 'khor gyi cho ga las shes par bya'o //",
    "T02D1255:274a-40": "sa gzung ba'o //",
    "T02D1255:274a-41": "sa'i lha mo lhag par gnas nas /",
    "T02D1255:274a-42": "lhag par gnas pa'i bar dkyil 'khor gyi chog dang 'dra'o //",
    "T02D1255:274b-0": "de nas sbyin sreg lhag par gnas @274b pa dang /",
    "T02D1255:274b-1": "gtor ma gtang bar bya'o //",
    "T02D1255:274b-2": "ro lhag par gnas pa ni khrus bya /",
    "T02D1255:274b-3": "dri zhim po dang ldan pa'i bdud rtsi lngas byugs la /",
    "T02D1255:274b-4": "rnam shes dgug pa sngon du 'gro bas rang gis lhar bskyed la /",
    "T02D1255:274b-5": "sdig pa bshags pa nas sems bskyed pa'i bar du bya'o //",
    "T02D1255:274b-6": "de nas dkyil 'khor gyi lha la mchod pa dang /",
    "T02D1255:274b-7": "bstod pa dang /",
    "T02D1255:274b-8": "snyan gsan dbab pa dang /",
    "T02D1255:274b-9": "smon lam gdab pa dang /",
    "T02D1255:274b-10": "bzod par gsol /",
    "T02D1255:274b-11": "sta gon du gnas pa'i cho ga'o //",
    "T02D1255:274b-12": "de nas dkyil 'khor nam mkha' la bteg la /",
    "T02D1255:274b-13": "bdud rtsi lngas byugs la /",
    "T02D1255:274b-14": "thig gi cho ga ji lta ba bzhin du thig gdab /",
    "T02D1255:274b-15": "tshon gyi cho ga byas la bri bar bya ste /",
    "T02D1255:274b-16": "thab kyi dbus su padma brgyad bri //",
    "T02D1255:274b-17": "padma'i lte ba la thod pa dang gri gug bri'o //",
    "T02D1255:274b-18": "'dab ma rnams la lha mo rnams kyi mtshan ma bri bar bya'o //",
    "T02D1255:274b-19": "kha khyer la rdo rje ra ba bya'o //",
    "T02D1255:274b-20": "kha khyer gyi phyi rol du gru chad btod par bya'o //",
    "T02D1255:274b-21": "de nas sgo dang rta babs la sogs pa ci rigs par bri bar bya'o //",
    "T02D1255:274b-22": "de nas dkyil 'khor bskyed de steng gi lha dang bsres la mchod bstod smon lam gdab po //",
    "T02D1255:274b-23": "de nas las thams cad ba'i chu las ku sha'i chun pos shing la gtor la bgegs bsal /",
    "T02D1255:274b-24": "shing brtsegs pa ni ci rigs par shes par bya'o //",
    "T02D1255:274b-25": "thab kyi nang du stan bting ste ro dang /",
    "T02D1255:274b-26": "rnam par shes pa dgug pa sngon du 'gro bas lhar bskyed la /",
    "T02D1255:274b-27": "sdig pa bshags pa la sogs pa bya /",
    "T02D1255:274b-28": "gtor ma btang /",
    "T02D1255:274b-29": "de nas rlung yab kyis me sbar la /",
    "T02D1255:274b-30": "gson cig dgongs shig rigs kyi bu /",
    "T02D1255:274b-31": "phung po lnga yi bud shing la //",
    "T02D1255:274b-32": "rgyal ba rigs lnga'i me sbar ro //",
    "T02D1255:274b-33": "nyon mongs lnga yi bud shing la //",
    "T02D1255:274b-34": "mkha' 'gro lnga yi me sbar ro //",
    "T02D1255:274b-35": "rnam shes lnga yi bud shing la //",
    "T02D1255:274b-36": "ye shes lnga yi me sbar ro //",
    "T02D1255:274b-37": "'byung ba bzhi yi bud shing la //",
    "T02D1255:274b-38": "lha mo bzhi yi me sbar ro //",
    "T02D1255:274b-39": "zhes me sbar la /",
    "T02D1255:274b-40": "sreg blugs gsum me la blugs /",
    "T02D1255:274b-41": "me bsangs la me lha ram las bskyed /",
    "T02D1255:274b-42": "de nas ye shes kyi me lha spyan drangs te /",
    "T02D1255:274b-43": "tshur gshegs tshur spyon me lha'i mchog / drang srong bram ze spyan gsum pa //",
    "T02D1255:274b-44": "sreg blugs zhal zas bzhes nas kyang /",
    "T02D1255:275a-0": "'bar ba'i @275a * //",
    "T02D1255:275a-1": "gdan la bzhugs su gsol //",
    "T02D1255:275a-2": "zhes brjod la /",
    "T02D1255:275a-3": "aom ae hye ma h'a bh'u ta de ba ri shi aa gna ye sv'a h'a /",
    "T02D1255:275a-4": "dza: h'um bom ho: //",
    "T02D1255:275a-5": "zhes spyan drangs la 'thor 'thung phul te /",
    "T02D1255:275a-6": "gnyis su med par bsres la mchod pa brgyad kyis mchod /",
    "T02D1255:275a-7": "de nas dgang gzar dang blugs gzar dang ldan pas sbyin sreg bya /",
    "T02D1255:275a-8": "dgang blugs gsum me la phul la /",
    "T02D1255:275a-9": "de nas rim bzhin du phul te /",
    "T02D1255:275a-10": "aom badzra aa gna ya sv'a h'a /",
    "T02D1255:275a-11": "zhes bya bas yam shing 'od la dbul lo //",
    "T02D1255:275a-12": "aom aa gna ye sv'a h'a /",
    "T02D1255:275a-13": "mar khu zhal du dbul lo //",
    "T02D1255:275a-14": "aom sarba p'a bam da ha na badzr'a ya sv'a h'a /",
    "T02D1255:275a-15": "til dang yungs kar phyag tu'o //",
    "T02D1255:275a-16": "aom sarba sam pa de sv'a h'a /",
    "T02D1255:275a-17": "zho dang 'bras chan phyag tu'o //",
    "T02D1255:275a-18": "aom aa pra ti ha ta badzr'a ya sv'a h'a /",
    "T02D1255:275a-19": "ku sha dbu'i gtsug tu'o //",
    "T02D1255:275a-20": "aom badzra a'a yu she sv'a h'a /",
    "T02D1255:275a-21": "d'ur ba dbu gtsug tu'o //",
    "T02D1255:275a-22": "aom ma h'a be g'a ya sv'a h'a /",
    "T02D1255:275a-23": "nas zhal du'o //",
    "T02D1255:275a-24": "aom ma h'a gha sma ri sv'a h'a /",
    "T02D1255:275a-25": "gro zhal du'o //",
    "T02D1255:275a-26": "aom badzra bi dz'a ya sv'a h'a /",
    "T02D1255:275a-27": "nas so ba zhal du'o //",
    "T02D1255:275a-28": "aom ma h'a ba l'a ya sv'a h'a /",
    "T02D1255:275a-29": "sran ma ma sha zhal du'o //",
    "T02D1255:275a-30": "aom badzra pushta ye sv'a h'a /",
    "T02D1255:275a-31": "'bras so ba zhal du'o //",
    "T02D1255:275a-32": "aom ma h'a sri la aa byi to sv'a h'a /",
    "T02D1255:275a-33": "zhes bya bas dz'a ti pha la dang /",
    "T02D1255:275a-34": "ta ra ka dang bil pa rnams zhal du dbul lo //",
    "T02D1255:275a-35": "zhu ba'i rdzas dang bsreg rdzas lhag ma rnams ni",
    "T02D1255:275a-36": "me lha rang gi rig sngags kyis bsreg par bya'o",
    "T02D1255:275a-37": "// zhu ba'i rdzas thams cad zhal du'o //",
    "T02D1255:275a-38": "au dum w'a ra la sogs pa'i shing thams cad ni aom dang sv'a h'a /",
    "T02D1255:275a-39": "zhes bya ba'i bar du rang rang gi ming bcug la bsreg pa'o //",
    "T02D1255:275a-40": "de la dri ni thugs kar ro //",
    "T02D1255:275a-41": "me tog ni dbu la'o //",
    "T02D1255:275a-42": "spos ni 'od 'bar ba la'o //",
    "T02D1255:275a-43": "mar me ni mdun du'o //",
    "T02D1255:275a-44": "bshos ni zhal du'o //",
    "T02D1255:275a-45": "zhal bsil ni zhal du'o //",
    "T02D1255:275a-46": "mchod yon dang 'thor 'thung ni phyag tu dbul bar bya'o //",
    "T02D1255:275a-47": "yang na bsreg rdzas thams cad ni spyi'i sngags 'dis dbul lo //",
    "T02D1255:275a-48": "aom badzra aa na la ma h'a bh'u ta dzva",
    "T02D1255:275a-49": "la sarba bha smim ku ru sarba bi ghn'am h'um",
    "T02D1255:275a-50": "phat che ge mo sh'a ntim ku ru sv'a h'a",
    "T02D1255:275a-51": "/ de nas me lha la mchod pa rnams kyis mchod la bstod de /",
    "T02D1255:275a-52": "'jig rten dbang phyug tshangs dbang mchog gi sras //",
    "T02D1255:275a-53": "me lha'i rgyal po ta kki sa dbang bskur ba //",
    "T02D1255:275b-0": "ye shes mchog gis nyon mongs thams cad bsreg /'jigs byed me lha nyid la phyag @275b 'tshal bstod //",
    "T02D1255:275b-1": "gzi brjid chen po me yi lha //",
    "T02D1255:275b-2": "'dod pa thams cad rab stsol ba //",
    "T02D1255:275b-3": "bdag gzhan don brtson sa la bzhugs //",
    "T02D1255:275b-4": "tshangs sras mchog la phyag 'tshal 'dud //",
    "T02D1255:275b-5": "ces bstod la /",
    "T02D1255:275b-6": "de nas phrin las bcol te /",
    "T02D1255:275b-7": "drang srong chen po me lha yis //",
    "T02D1255:275b-8": "sngon gyi dam bcas mna' bor ba /",
    "T02D1255:275b-9": "lha rnams zhal ni me yin te //",
    "T02D1255:275b-10": "sbyin sreg de ni me la gnas /",
    "T02D1255:275b-11": "zhes phrin las bcol la //",
    "T02D1255:275b-12": "me 'bar ba'i rnam par bstim mo //",
    "T02D1255:275b-13": "de nas he ru ka zhal gcig phyag gnyis pa'i rnal 'byor dang ldan pas /",
    "T02D1255:275b-14": "ye shes kyi dkyil 'khor spyan drangs la /",
    "T02D1255:275b-15": "phyi dang nang gis mchod do /",
    "T02D1255:275b-16": "de nyid lnga pas bstod de gnyis su med par bsres la /",
    "T02D1255:275b-17": "mchod de bstod nas de nas bzlas pa bya'o //",
    "T02D1255:275b-18": "de'i rjes la chogs byin gyis brlabs la /",
    "T02D1255:275b-19": "lha rnams la yang dbul lo //",
    "T02D1255:275b-20": "rnal 'byor pa rnams snying ga'i h'um la bsreg par bya ste /",
    "T02D1255:275b-21": "'di ni nang gi sbyin sreg go //",
    "T02D1255:275b-22": "de nas sbyin sreg rnams ji lta ba bzhin du dbul lo //",
    "T02D1255:275b-23": "de'i rjes la rang gi lha'i snying po'am rtsa ba'i sngags nyid kyis sdig pa sbyang [?] do //",
    "T02D1255:275b-24": "yang na aom a'a: h'um sarba p'a pam da ha",
    "T02D1255:275b-25": "na badzra ya che ge mo sh'a ntim ku ru",
    "T02D1255:275b-26": "sv'a h'a / zhes pa brgya'am /",
    "T02D1255:275b-27": "stong ngam khri 'am ji srid nus kyi bar du'o //",
    "T02D1255:275b-28": "lhag par gnas par mi byed pa rnams kyis kyang lha'i dkyil 'khor bskyed la /",
    "T02D1255:275b-29": "cho ga rnams ni snga ma bzhin du bya'o //",
    "T02D1255:275b-30": "gal te gshin po lha ru mi byed na /",
    "T02D1255:275b-31": "'di ltar byas te /",
    "T02D1255:275b-32": "dgyes pa rdo rje 'di nyid las bza' ba thams",
    "T02D1255:275b-33": "cad shar du rdul zhes 'byung bas mgo bo dang",
    "T02D1255:275b-34": "// snying dang dbang po rnams ni he ru ka la dbul lo //",
    "T02D1255:275b-35": "glad pa ni goo r'i la'o //",
    "T02D1255:275b-36": "mcher ba dang mchin pa tsoo r'i ma la'o //",
    "T02D1255:275b-37": "dri chu dang lgang pa dang g-yon gyi rtsa ni bet'a l'i la'o //",
    "T02D1255:275b-38": "bshang ba dang grod pa dang /",
    "T02D1255:275b-39": "gnye ma ni gha sma r'i la'o //",
    "T02D1255:275b-40": "sha ni pukka s'i la'o //",
    "T02D1255:275b-41": "khrag dang g-yas kyi rtsa ni sha ba r'i la'o //",
    "T02D1255:275b-42": "khu ba dang gzhungs pa dang dbus kyi rtsa ni tsanda l'i la'o //",
    "T02D1255:275b-43": "rkang mar dang tshil bu ni dombi n'i la'o //",
    "T02D1255:275b-44": "pags pa byang chub kyi yan lag bla rer ro //",
    "T02D1255:275b-45": "rus pas ni bden pa bzhi ste /",
    "T02D1255:275b-46": "bud shing yam shing du'o //",
    "T02D1255:275b-47": "mkhal ma rnams ni spyan gzigs dang rgyun du dbul bar bya'o //",
    "T02D1255:276a-0": "yang na dri chu @276a * //",
    "T02D1255:276a-1": "ni zhal bsil dang 'thor 'thung ngo //",
    "T02D1255:276a-2": "khrag ni yon chab tu'o //",
    "T02D1255:276a-3": "dri chen ni spos su'o //",
    "T02D1255:276a-4": "nang grol dang dbang po rnams ni me tog tu'o //",
    "T02D1255:276a-5": "glad pa dang gzhungs pa ni byug par ro //",
    "T02D1255:276a-6": "tshil chen ni snang bar ro //",
    "T02D1255:276a-7": "sha ni zhal zas su'o //",
    "T02D1255:276a-8": "pags pa ni bla rer ro//",
    "T02D1255:276a-9": "rkang brgyad ni gling bu la sogs pa rol mor ro //",
    "T02D1255:276a-10": "rus pa rnams ni phyag rgya lngar ro //",
    "T02D1255:276a-11": "skra dang spu la sogs pa ni gzhal yas khang gi rgyan du dbul lo //",
    "T02D1255:276a-12": "de nas thams cad rtsa ba'i sngags sam /",
    "T02D1255:276a-13": "rang gi sngags kyis byin gyis brlabs la dbul bar bya'o //",
    "T02D1255:276a-14": "de yang gsungs pa /",
    "T02D1255:276a-15": "mchod pa'i gzugs sam rnam dag ni //",
    "T02D1255:276a-16": "rang rang ngo bor dbul bar bya'o //",
    "T02D1255:276a-17": "zhes gsungs so de nas phyi nang gi mchod pas mchod //",
    "T02D1255:276a-18": "bstod pa rnams kyis bstod la lam sbyang ste //",
    "T02D1255:276a-19": "tshogs lam smig rgyu lta bu ste //",
    "T02D1255:276a-20": "gnyis pa du ba lta bu ste //",
    "T02D1255:276a-21": "gsum pa glog tu khyod kyis mthong //",
    "T02D1255:276a-22": "bzhi pa mar me lta bu ste //",
    "T02D1255:276a-23": "lnga pa thams cad stong pa ni //",
    "T02D1255:276a-24": "sangs rgyas sa ni 'di nyid do //",
    "T02D1255:276a-25": "srid pa bar do 'di nyid du //",
    "T02D1255:276a-26": "khyod kyis lam lnga mthar phyin shog /",
    "T02D1255:276a-27": "ces sbyangs la /",
    "T02D1255:276a-28": "lam bstan pa ni /",
    "T02D1255:276a-29": "khyod kyis lam lnga mthar phyin pas //",
    "T02D1255:276a-30": "phung po lnga nyid sangs rgyas lnga //",
    "T02D1255:276a-31": "nyon mongs lnga ni mkha' 'gro lnga //",
    "T02D1255:276a-32": "rnam shes brgyad ni ye shes bzhi //",
    "T02D1255:276a-33": "'byung ba bzhi ni lha mo bzhi //",
    "T02D1255:276a-34": "srid pa'i 'khor lo rgyun bcad nas //",
    "T02D1255:276a-35": "chos kyi 'khor lo yongs bskor te //",
    "T02D1255:276a-36": "'khor ba bya ba'i ming yang med //",
    "T02D1255:276a-37": "ces lam bstan to //",
    "T02D1255:276a-38": "smon lam ni bdag cag gis dgyes pa rdo rje 'khor dang bcas pa la /",
    "T02D1255:276a-39": "ci 'byor ba'i mchod pa dang /",
    "T02D1255:276a-40": "sbyin sreg rnams kyis mchod pas /",
    "T02D1255:276a-41": "bdag dang yon bdag dang tshe 'das pa dang sems can thams cad sgrib pa rnam pa gnyis byang /",
    "T02D1255:276a-42": "tshogs gnyis rdzogs te /",
    "T02D1255:276a-43": "'di nyid du bla na med pa'i byang chub chen",
    "T02D1255:276a-44": "po thob par gyur cig ces smon lam btab la",
    "T02D1255:276a-45": "/ 'dod pa'i don la gsol ba gdab bo //",
    "T02D1255:276a-46": "dpal dgyes pa rdo rje 'khor dang bcas pa la phrin las su gsol ba ni bdag cag dang /",
    "T02D1255:276a-47": "yon gyi bdag po rnams la nad kyi rigs su gyur pa rlung dang /",
    "T02D1255:276a-48": "mkhris pa dang /",
    "T02D1255:276a-49": "bad kan dang /",
    "T02D1255:276b-0": "@276b 'dus pa las gyur pa thams cad zhi bar",
    "T02D1255:276b-1": "mdzod cig / gdon gyi rigs su gyur pa gdon",
    "T02D1255:276b-2": "stong phrag brgyad cu las thar bar mdzod cig /'phral",
    "T02D1255:276b-3": "gyi rkyen las gyur pa thams cad zhi bar mdzad",
    "T02D1255:276b-4": "du gsol // de nas bzod par gsol to //",
    "T02D1255:276b-5": "bdag dus snyigs ma'i sems can du gyur pas yo byad ma tshogs pa dang /",
    "T02D1255:276b-6": "bdag las dang po par gyur pas sems la dbang ma thob ste /",
    "T02D1255:276b-7": "bying ba dang rgod pa'i dbang gis mi gsal ba dang /",
    "T02D1255:276b-8": "cho ga nyams shing lhag chad du gyur pa thams cad bzod pa chen por mdzad du gsol //",
    "T02D1255:276b-9": "de nas gshegs su gsol lo //",
    "T02D1255:276b-10": "de nas me lha la ci 'byor ba'i mchod pa dang /",
    "T02D1255:276b-11": "bsreg rdzas lhag ma rnams phul te /",
    "T02D1255:276b-12": "'jig rten dbang phyug zhes bya ba la sogs pas bstod la /",
    "T02D1255:276b-13": "'dod pa'i don la gsol ba gdab //",
    "T02D1255:276b-14": "drang srong chen po khyod la bdag gis ci 'byor ba'i mchod pa dang /",
    "T02D1255:276b-15": "sbyin sreg rnams kyis mchod pas bdag cag gi mi",
    "T02D1255:276b-16": "mthun pa'i phyogs nad kyi rigs su gyur pa dang",
    "T02D1255:276b-17": "/ gdon thams cad dang /",
    "T02D1255:276b-18": "'phral gyi rkyen thams cad zhi bar mdzad du gsol lo //",
    "T02D1255:276b-19": "'jig rten 'di'i tshe ring ba dang /",
    "T02D1255:276b-20": "bsod nams dang /",
    "T02D1255:276b-21": "dpal dang 'byor pa dang gzi brjid rnams ni zla",
    "T02D1255:276b-22": "ba yar gyi ngo bzhin 'phel bar mdzad du gsol",
    "T02D1255:276b-23": "lo // bzod par gsol te /",
    "T02D1255:276b-24": "bdag gis yo byad ma 'byor pa dang cho ga",
    "T02D1255:276b-25": "nyams shing 'khrul ba ci mchis pa rnams ni bzod",
    "T02D1255:276b-26": "pa chen po mdzad du gsol lo zhes brjod la",
    "T02D1255:276b-27": "gshegs su gsol lo //",
    "T02D1255:276b-28": "dkyil 'khor phyags la chu bo chen por dor bar bya'o //",
    "T02D1255:276b-29": "de nas rus ba bsdus nas sa tsha gdab par bya'o //",
    "T02D1255:276b-30": "de nas rus pa'am gos sam ming byang la /",
    "T02D1255:276b-31": "sa tsha gdab cing dbang bskur bya /",
    "T02D1255:276b-32": "zhes 'byung bas sa tsha'i cho ga ji lta ba",
    "T02D1255:276b-33": "bzhin btab pa la dkyil 'khor du dbang bskur te",
    "T02D1255:276b-34": "/ rnam par shes pa dgug pa sngon du 'gro bas /",
    "T02D1255:276b-35": "rang gi lhar byas la sdig pa bshags pa la sogs pa byas te /",
    "T02D1255:276b-36": "rig pa'i dbang lnga brtul zhugs dang drug bskur ro //",
    "T02D1255:276b-37": "sdom pa 'bogs par mi bya ste /",
    "T02D1255:276b-38": "shes pa kun du zin kyang dbang po med pa'i phyir ro //",
    "T02D1255:277a-0": "ro sreg cho ga @277a * //",
    "T02D1255:277a-1": "bdag gis ni //",
    "T02D1255:277a-2": "byas pa'i dge ba gang bsags pa //",
    "T02D1255:277a-3": "des ni 'jig rten thams cad kyis //",
    "T02D1255:277a-4": "dri med ye shes thob bar shog / ro sreg",
    "T02D1255:277a-5": "pa'i cho ga slob dpon nag pos mdzad pa rdzogs",
    "T02D1255:277a-6": "so / //",
    "T02D1255:277a-7": "/ rgya gar gyi mkhan po nag po dang /"
}