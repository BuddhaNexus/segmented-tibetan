{
    "T04D3892:39b-0": "@39b # // rgya gar skad du /",
    "T04D3892:39b-1": "ta tv'a ba t'a ra pritti /",
    "T04D3892:39b-2": "bod skad du /",
    "T04D3892:39b-3": "de kho na la 'jug pa'i 'grel pa /",
    "T04D3892:39b-4": "'jam dpal gzhon nur gyur pa la phyag 'tshal lo //",
    "T04D3892:39b-5": "gang gis dam pa'i don du na //",
    "T04D3892:39b-6": "'gro kun rang bzhin med gsungs pa //",
    "T04D3892:39b-7": "kun mkhyen de la phyag 'tshal te //",
    "T04D3892:39b-8": "de nyid la ni 'jug pa bshad //",
    "T04D3892:39b-9": "yang dag pa'i lta ba sngon du btang ba ni /",
    "T04D3892:39b-10": "nges par legs pa dang mngon par mtho ba thob",
    "T04D3892:39b-11": "pas na de mdor bsdus te rnam par gzhag go",
    "T04D3892:39b-12": "// phyi rol nang na gnas 'di kun //",
    "T04D3892:39b-13": "yang dag tu ni rang bzhin med //",
    "T04D3892:39b-14": "gcig dang du ma'i rang bzhin nyid //",
    "T04D3892:39b-15": "bral ba'i phyir na gzugs brnyan bzhin //",
    "T04D3892:39b-16": "gang zhig gcig dang du ma'i rang bzhin dang bral",
    "T04D3892:39b-17": "ba de ni don dam par rang bzhin med de",
    "T04D3892:39b-18": "/ dper na gzugs brnyan bzhin no //",
    "T04D3892:39b-19": "phyi rol dang nang na gnas pa'i dngos po 'di",
    "T04D3892:39b-20": "dag thams cad kyang gcig dang du ma'i rang bzhin",
    "T04D3892:39b-21": "dang bral bas na rang bzhin med do //",
    "T04D3892:39b-22": "ma grub pa ni ma yin te /",
    "T04D3892:39b-23": "'di ltar /",
    "T04D3892:39b-24": "bstsags mi rung phyir rdul gcig min //",
    "T04D3892:39b-25": "rdul phra rab ni gcig pa nyid ma yin te /",
    "T04D3892:40a-0": "rang bzhin gcig pu de la mngon par phyogs par yul gcig na gnas @40a * //",
    "T04D3892:40a-1": "pas na bstsags pa mi rung ba'i phyir ro //",
    "T04D3892:40a-2": "rang bzhin gzhan gyis mngon du phyogs pa yang ma yin te /",
    "T04D3892:40a-3": "du ma nyid du thal bar 'gyur ba'i phyir ro //",
    "T04D3892:40a-4": "gal te de lta yin du zad mod ce na /",
    "T04D3892:40a-5": "de med phyir na gzhan nyid min //",
    "T04D3892:40a-6": "du ma nyid kyang ma yin te /",
    "T04D3892:40a-7": "gcig mang po'i ngo bo yin pas de med na 'di yang mi srid pa'i phyir ro //",
    "T04D3892:40a-8": "'gal ba'i phyir ni rnam pa gzhan //",
    "T04D3892:40a-9": "yod par yang ni mi 'thad do //",
    "T04D3892:40a-10": "'gal ba dag ni gcig nye bar gzung ba cig",
    "T04D3892:40a-11": "shos yongs su btang ba med na med pa yin",
    "T04D3892:40a-12": "pa'i phyir phung po gzhan mi srid do //",
    "T04D3892:40a-13": "de lta rtsom byed med pa'i phyir //",
    "T04D3892:40a-14": "rdzas la sogs pa thams cad bsal //",
    "T04D3892:40a-15": "de lta bur rdul phran rang bzhin med pa nyid yin pas na de mngon sum dang /",
    "T04D3892:40a-16": "gzhan du brtsams pa yan lag can gyi rdzas dang de la brten pa dang /",
    "T04D3892:40a-17": "yon tan dang /",
    "T04D3892:40a-18": "las dang /",
    "T04D3892:40a-19": "spyi la sogs pa'ang ring du spangs pa kho na'o //",
    "T04D3892:40a-20": "rdul phran bsags pa'i rang bzhin gyis //",
    "T04D3892:40a-21": "gzugs sogs mig kyang de bzhin no //",
    "T04D3892:40a-22": "rdul phra rab bsags pa'i ngo bo gzugs kyi phung po yang rigs pa ma yin te /",
    "T04D3892:40a-23": "rdul phran so sor med na bsags pa'ang mi rung ba'i phyir ro //",
    "T04D3892:40a-24": "'di snyam du ma rig pa'i bag chags 'khrugs pa'i",
    "T04D3892:40a-25": "dbang gis gnyis su shes par 'gyur ba'i rnam par",
    "T04D3892:40a-26": "shes pa kho na kun du snang ngo snyam du",
    "T04D3892:40a-27": "sems na de ni mi rung ste /",
    "T04D3892:40a-28": "de yang gcig dang du ma'i rang bzhin nyid las mi 'da' ba'i phyir ro //",
    "T04D3892:40a-29": "de la /",
    "T04D3892:40a-30": "rnam pa tha dad ma yin rnams //",
    "T04D3892:40a-31": "sna tshogs phyir na sems gcig min ;",
    "T04D3892:40a-32": "/ shes pa gcig pu ma yin te //",
    "T04D3892:40a-33": "rnam pa du ma dang tha mi dad pa'i phyir ro //",
    "T04D3892:40a-34": "gzhan du na chos 'gal bar gnas pa gnyis tha dad par 'gyur te /",
    "T04D3892:40a-35": "de'i phyir na rnam par rig pa tsam la skur ba yin no //",
    "T04D3892:40a-36": "gal te 'o na sems kyang rnam pa'i grangs bzhin no zhe na /",
    "T04D3892:40a-37": "ma yin te /",
    "T04D3892:40a-38": "shes pa du ma'i phyogs bsags pa //",
    "T04D3892:40a-39": "mi rung phyir na 'thad par dka' //",
    "T04D3892:40a-40": "cig car du shes pa du ma khas len na /",
    "T04D3892:40a-41": "rnam pa rnams rdul phran bzhin du bsags par mi 'gyur te /",
    "T04D3892:40a-42": "ji ltar rtag tu bsgrubs pa bzhin no //",
    "T04D3892:40b-0": "gal te 'di rnams bden pa ma yin pa @40b",
    "T04D3892:40b-1": "nyid khas blangs na 'di thams cad legs par smras",
    "T04D3892:40b-2": "pa ma yin nam zhe na /",
    "T04D3892:40b-3": "rnam rnams mi bden nyid yin na //",
    "T04D3892:40b-4": "ha cang thal 'gyur ba /",
    "T04D3892:40b-5": "gal te nyams su myong na 'di dag kyang mi bden pa nyid yin te /",
    "T04D3892:40b-6": "rtogs pa'i ngo bo yang der thal bar 'gyur te /",
    "T04D3892:40b-7": "mtshan nyid dang ldan pa la gnod srid na /",
    "T04D3892:40b-8": "thams cad yid brtan du mi rung ba'i phyir ro //",
    "T04D3892:40b-9": "ma 'brel ba'i phyir //",
    "T04D3892:40b-10": "ji lta bur na snang 'gyur /",
    "T04D3892:40b-11": "gzhan yang brdzun pa rnams dang shes par ma 'brel",
    "T04D3892:40b-12": "ba'i phyir snang ba nges pa dang ldan par mi",
    "T04D3892:40b-13": "'gyur ro // gal te don bdag 'di 'dod na //",
    "T04D3892:40b-14": "de la ngas ci bya snyam na ;",
    "T04D3892:40b-15": "/ rtogs pa'i rang gi ngo bo yang //",
    "T04D3892:40b-16": "smra ba la ni su zhig 'gog / ces bya",
    "T04D3892:40b-17": "ba ni bar skabs kyi tshigs su bcad pa dag",
    "T04D3892:40b-18": "go // de lta min na bden pa nyid //",
    "T04D3892:40b-19": "nges par snang ba'i dbang gis 'brel par khas len na ni bden pa kho nar 'gyur te /",
    "T04D3892:40b-20": "gzhan du na de'i bdag nyid dang de las byung ba mi srid pa'i phyir ro //",
    "T04D3892:40b-21": "gzugs ni 'brel zhes mi 'thad na //",
    "T04D3892:40b-22": "de lta yin na rnam pa bden par khas blang ba'i phyir shes pa gzung ba dang /",
    "T04D3892:40b-23": "'dzin pa dang bral mi 'thad do //",
    "T04D3892:40b-24": "gnod par byed pa med pa'i phyir //",
    "T04D3892:40b-25": "gnyis shes ma 'khrul shes byar gnas //",
    "T04D3892:40b-26": "gnod pa byed pa'i rgyu yin pas //",
    "T04D3892:40b-27": "gnyis med shes pa 'khrul pa nyid //",
    "T04D3892:40b-28": "ces bya ba ni bar skabs kyi tshigs su bcad pa dag go //",
    "T04D3892:40b-29": "'on te bden na go //",
    "T04D3892:40b-30": "de ni ji ltar shes pa yin /",
    "T04D3892:40b-31": "'on te gnyis las nges par grol ba yin na /",
    "T04D3892:40b-32": "de ni ji ltar na shes pa yin /",
    "T04D3892:40b-33": "'on te rig pa'i phyir ro zhe na /",
    "T04D3892:40b-34": "de lta ma yin te /",
    "T04D3892:40b-35": "gnyis su med pa mi rung ba'i phyir ro //",
    "T04D3892:40b-36": "gal te brtags na yang dag min //",
    "T04D3892:40b-37": "rig bya dang rig pa po'i dngos por brtag pa ni /",
    "T04D3892:40b-38": "de kho na nyid ma yin par 'gyur ro //",
    "T04D3892:40b-39": "rig bya med phyir gzhan mi rig / gnyis su med phyir bdag nyid min //",
    "T04D3892:40b-40": "brtags na yang dag nyid mi 'gyur //",
    "T04D3892:40b-41": "rnam pa gzhan gang yin pa smros //",
    "T04D3892:40b-42": "gal te gnas skabs de bstan par //",
    "T04D3892:40b-43": "bya min zhe na rkang brkyang ste //",
    "T04D3892:40b-44": "grags pas dad pa bskyed pa yi //",
    "T04D3892:40b-45": "dad ldan rnams la mdzes pa yin //",
    "T04D3892:40b-46": "zhes bya ba ni bar skabs kyi tshigs su bcad pa yin no //",
    "T04D3892:41a-0": "sems ni de ltar @41a * //",
    "T04D3892:41a-1": "med pa'i phyir //",
    "T04D3892:41a-2": "sems las byung ba rnams kyang bsal //",
    "T04D3892:41a-3": "de ltar na grub pa dang bde ba gcig pa'i phyir /",
    "T04D3892:41a-4": "sems med na sems las byung ba rnams kyang med par khong du chud par sla ba nyid do //",
    "T04D3892:41a-5": "yang dag par na dngos med par //",
    "T04D3892:41a-6": "skad cig pa nyid ci la brten //",
    "T04D3892:41a-7": "de ltar dngos po rnams yang dag par med pa yin na /",
    "T04D3892:41a-8": "skad cig la 'jig pa nyid gnas pa med pa kho na'o //",
    "T04D3892:41a-9": "dngos yod na ni der bstan pa'i //",
    "T04D3892:41a-10": "chos de dag gi de bsam gyi //",
    "T04D3892:41a-11": "mo gsham bu la gtong ba yi //",
    "T04D3892:41a-12": "ngang tshul can du 'gas mi rtogs //",
    "T04D3892:41a-13": "rim dang rim min 'gal ba'i phyir //",
    "T04D3892:41a-14": "rtag pa don byed rung ma yin //",
    "T04D3892:41a-15": "dus dang phyogs dang bdag dang nam mkha' la sogs",
    "T04D3892:41a-16": "pa g-yung drung gang dag yin pa 'di dag ni",
    "T04D3892:41a-17": "don byed pa mi rung ba'i phyir med pa nyid",
    "T04D3892:41a-18": "'thob par sla ba kho na'o //",
    "T04D3892:41a-19": "'di dag ni rim gyis byed pa ma yin te /",
    "T04D3892:41a-20": "de'i nus pa dang ma bral ba'i phyir ro //",
    "T04D3892:41a-21": "gal te tshogs pa skyed par byed pa yin no zhe na /",
    "T04D3892:41a-22": "ma yin te ;",
    "T04D3892:41a-23": "tshogs pa dang cig shos kyi gnas skabs gnyis khyad par med pa'i phyir ro //",
    "T04D3892:41a-24": "khyad par yod na ni gzhan bskyed pa'i phyir mi brtan pa yin no //",
    "T04D3892:41a-25": "cig car yang ma yin te /",
    "T04D3892:41a-26": "don bya ba byas zin kyang rang gi ngo bo ma nyams pa'i phyir /",
    "T04D3892:41a-27": "yang byed pa thal bar 'gyur ba'i phyir ro //",
    "T04D3892:41a-28": "mi byed na ni de'i rang bzhin ma yin pas re zhig gzhag go //",
    "T04D3892:41a-29": "de yi mthu dang ma bral phyir //",
    "T04D3892:41a-30": "'di dag rim gyis don mi byed //",
    "T04D3892:41a-31": "tshogs rnams skyed par byed pa bzhin //",
    "T04D3892:41a-32": "khyad par med phyir mi 'thad do //",
    "T04D3892:41a-33": "khyad par yod na gzhan nyid 'gyur //",
    "T04D3892:41a-34": "bstan pa nyid ni nyams par 'gyur //",
    "T04D3892:41a-35": "'di dag rim min byed yin na //",
    "T04D3892:41a-36": "de yi ngo bo yin phyir te //",
    "T04D3892:41a-37": "yang byed 'gyur ro 'on te de //",
    "T04D3892:41a-38": "sngon byas zin pas mi byed na //",
    "T04D3892:41a-39": "byed yin mi byed yang yin zhes //",
    "T04D3892:41a-40": "bya ba'i tshig de kye re 'brel //",
    "T04D3892:41a-41": "zhes bya ba ni bar skabs kyi tshigs su bcad pa dag go //",
    "T04D3892:41a-42": "tha dad yul rnams dang 'brel phyir //",
    "T04D3892:41a-43": "gcig pu'i khyab pa ji lta bu //",
    "T04D3892:41a-44": "mang po dang gcig pu dang ldan na yul gcig pa nyid du 'gyur ro //",
    "T04D3892:41a-45": "yul tha dad na ni 'di yang gcig nyid yin pas gcig pus khyab pa nyid ga la yod //",
    "T04D3892:41a-46": "sna tshogs 'di dag cig shos gtong //",
    "T04D3892:41a-47": "gcig dang du ma nyid spangs shing //",
    "T04D3892:41b-0": "khyab pa ma yin @41b ma khyab pa'ang //",
    "T04D3892:41b-1": "ma yin zhes ni bya bar gnas //",
    "T04D3892:41b-2": "ma brtags gcig pu nyams dga' ste //",
    "T04D3892:41b-3": "de 'dra las byung de bzhin no //",
    "T04D3892:41b-4": "dngos po de dag de lta bu'i //",
    "T04D3892:41b-5": "don bya de dang de byed do //",
    "T04D3892:41b-6": "de lta bas na phyi rol dang nang na snang",
    "T04D3892:41b-7": "ba'i dngos po brtag pa'i spungs mi bzod pa rang",
    "T04D3892:41b-8": "dang mthun pa'i rgyus bskyed pa 'di dag ni gang",
    "T04D3892:41b-9": "las tha snyad 'dir 'gyur ba don bya ba ma",
    "T04D3892:41b-10": "brtags na nyams dga' ba nyid de dang der nye",
    "T04D3892:41b-11": "bar byed do // dam pa'i don du gcig pa dang //",
    "T04D3892:41b-12": "du ma la sogs dngos dang bral //",
    "T04D3892:41b-13": "rnam par rtog pa ma byas na //",
    "T04D3892:41b-14": "nyams dga' ba yi ngo bor snang //",
    "T04D3892:41b-15": "phyi nang gnas pa'i dngos po rnams //",
    "T04D3892:41b-16": "'jig rten spyod pa 'di byed gang //",
    "T04D3892:41b-17": "de ni ji ltar de dag rnams //",
    "T04D3892:41b-18": "mo gsham bu dang mtshungs ba nyid //",
    "T04D3892:41b-19": "gal te med na ji lta bu //",
    "T04D3892:41b-20": "snang ba 'gyur snyam sems na ni //",
    "T04D3892:41b-21": "gal te snang ba 'di 'dod na //",
    "T04D3892:41b-22": "de la kho bos ci byar yod //",
    "T04D3892:41b-23": "yang dag lta bas phra rab kyi //",
    "T04D3892:41b-24": "ngo bo yang ni mi shes so //",
    "T04D3892:41b-25": "de phyir rang bzhin med smra yi //",
    "T04D3892:41b-26": "snang ba bsal phyir ma yin no //",
    "T04D3892:41b-27": "zhes bya ba ni bar skabs kyi tshigs su bcad pa dag yin no //",
    "T04D3892:41b-28": "rgyu dang 'bras bu kun rdzob pa'i //",
    "T04D3892:41b-29": "dngos po rnam par gnas ba'i phyir //",
    "T04D3892:41b-30": "'jig rten pha rol rnam gzhag sogs //",
    "T04D3892:41b-31": "smos shig su zhig 'gog par byed //",
    "T04D3892:41b-32": "de ltar na rten cing 'brel bar 'byung ba'i 'khor",
    "T04D3892:41b-33": "lo skye ba dang 'jig pa med pa snang ba'i",
    "T04D3892:41b-34": "phreng ba la sems phyin ci log pa can rnams",
    "T04D3892:41b-35": "kyi tshe rabs gzhan du nyid mtshams sbyor ba la",
    "T04D3892:41b-36": "sogs pa'i sgrub pa 'bad mi dgos pa kho na'o",
    "T04D3892:41b-37": "// dngos por zhen pa'i dbang gis skye //",
    "T04D3892:41b-38": "de yod na ni rga la sogs //",
    "T04D3892:41b-39": "las dang de yi 'bras 'brel pa //",
    "T04D3892:41b-40": "kun rdzob pa ni ma bkag go //",
    "T04D3892:41b-41": "de phyir sdig la dga' bral bya //",
    "T04D3892:41b-42": "dge ba'i chos la 'bad par bya //",
    "T04D3892:41b-43": "snang ba'i phreng ba 'di gnas te //",
    "T04D3892:41b-44": "rang dang mthun pa'i 'bras rab skye //",
    "T04D3892:41b-45": "zhes bya ba ni bsdu ba'i tshigs su bcad pa dag go //",
    "T04D3892:41b-46": "'ga' zhig sgom pa goms pa yi //",
    "T04D3892:41b-47": "mthu yis chos kun ngo bo nyid //",
    "T04D3892:41b-48": "med pa yi ni bdag nyid du //",
    "T04D3892:41b-49": "'gyur te dngos po mthong ba bzhin //",
    "T04D3892:41b-50": "gang zhig ji ltar goms par byed pa de ni sgom pa 'phel ba khyad par 'gyur ba'i phyir /",
    "T04D3892:41b-51": "de'i bdag nyid du 'gyur te /",
    "T04D3892:41b-52": "dper na dngos po la mngon par zhen pa lta bu'o //",
    "T04D3892:42a-0": "'ga' zhig kyang chos @42a * //",
    "T04D3892:42a-1": "thams cad rang bzhin med pa nyid go bar byed",
    "T04D3892:42a-2": "do zhes bya ba 'dis ni thams cad rig pa",
    "T04D3892:42a-3": "srid pa zhes 'chad de /",
    "T04D3892:42a-4": "'di ltar dngos por 'dzin pa dang //",
    "T04D3892:42a-5": "cig shos kyang 'gal la /",
    "T04D3892:42a-6": "'gal ba gnyis kyang gang yang rung ba zhig 'phel na cig shos 'grib ste /",
    "T04D3892:42a-7": "de'i phyir na 'gal ba dang ma nges pa dag ma yin no //",
    "T04D3892:42a-8": "snang ba'i rang gi ngo bo nyid //",
    "T04D3892:42a-9": "mngon du rig pas thams cad rig //",
    "T04D3892:42a-10": "bden par 'dzin pa log na ni //",
    "T04D3892:42a-11": "dngos po ma skyes ston pa yin //",
    "T04D3892:42a-12": "ma brtags nyams dga' nyid gnas na //",
    "T04D3892:42a-13": "gang la gang gis sems can don //",
    "T04D3892:42a-14": "ji ltar ji lta bu zhes bya //",
    "T04D3892:42a-15": "brgal ba 'di ni ji zhig yin //",
    "T04D3892:42a-16": "rang dgas 'jug pa bskyed pa yis //",
    "T04D3892:42a-17": "snang ba rnams ni ga la zad //",
    "T04D3892:42a-18": "des na sems can don bya stsogs //",
    "T04D3892:42a-19": "'di kun legs par gnas pa yin //",
    "T04D3892:42a-20": "zhes bya ba ni bar skabs kyi tshigs su bcad pa dag go //",
    "T04D3892:42a-21": "bden pa 'dzin pa'i dbang gis skyon //",
    "T04D3892:42a-22": "chags dang zhe sdang la sogs pa //",
    "T04D3892:42a-23": "dgra rnams rab 'byung de ldog na //",
    "T04D3892:42a-24": "de rnams 'byung bar ga la 'gyur //",
    "T04D3892:42a-25": "nyes pa thams cad 'byung ba ni //",
    "T04D3892:42a-26": "yang dag par mngon par zhen pa sngon du 'gro",
    "T04D3892:42a-27": "ba yin pa'i phyir de dag rab tu zhi na",
    "T04D3892:42a-28": "yang / 'dod chags la sogs pa skye bar ga la 'gyur //",
    "T04D3892:42a-29": "bdag dang bdag gir 'dzin pas chags //",
    "T04D3892:42a-30": "der gnod pa la zhe sdang ngo //",
    "T04D3892:42a-31": "de las nyes tshogs skye de las //",
    "T04D3892:42a-32": "skye bo kun nas nyon mongs bsten //",
    "T04D3892:42a-33": "'khrul pa tsam du rtogs pa'i phyir //",
    "T04D3892:42a-34": "ma 'khrul rims nad med pa'i thabs //",
    "T04D3892:42a-35": "thob par gyur nas ci yi phyir //",
    "T04D3892:42a-36": "nyon mongs glo bur nyam ngar lhung //",
    "T04D3892:42a-37": "zhes bya ba ni bsdus pa'i tshigs su bcad pa dag go //",
    "T04D3892:42a-38": "sems can gyi ni don mdzad thabs //",
    "T04D3892:42a-39": "rnam rtog ye shes mnga' ba na //",
    "T04D3892:42a-40": "de yi kun mkhyen rtsom pa ni //",
    "T04D3892:42a-41": "de don yin phyir nyes pa med //",
    "T04D3892:42a-42": "de ni byang grol la sogs pa lung 'bogs pa'i",
    "T04D3892:42a-43": "rgyu rnam par rtog pa'i ye shes mnga' ba ni",
    "T04D3892:42a-44": "/ nyes pa la brten par 'os pa ma yin te /",
    "T04D3892:42a-45": "de'i bdag nyid kyi ngo bo ni sems can la phan gdags pa'i ched yin pa'i phyir ro //",
    "T04D3892:42a-46": "dngos po yod na kun mkhyen la //",
    "T04D3892:42a-47": "don ni gsal bar snang bar 'gyur //",
    "T04D3892:42b-0": "nor pa tsam la gzhi med @42b phyir ;",
    "T04D3892:42b-1": "/ gsal dang mi gsal su zhig sems //",
    "T04D3892:42b-2": "rnam rtog rjes su 'brel pa la //",
    "T04D3892:42b-3": "don snang gsal ba ma yin zhes //",
    "T04D3892:42b-4": "bya ba phyi rol lta bas gsungs //",
    "T04D3892:42b-5": "gang yin de 'dir skabs med do //",
    "T04D3892:42b-6": "de bas don kun stong pa nyid //",
    "T04D3892:42b-7": "thub pas kun rdzob brjod pa na //",
    "T04D3892:42b-8": "rtog bzhin du yang sems can don //",
    "T04D3892:42b-9": "mdzad dang ldan na ci zhig nyes //",
    "T04D3892:42b-10": "zhes bya ba ni bar skabs kyi tshigs su bcad pa dag go //",
    "T04D3892:42b-11": "phung po la sogs bstan pa kun //",
    "T04D3892:42b-12": "'dul bar bya ba dag gi ngor //",
    "T04D3892:42b-13": "dgos pa'i dbang gis gsungs pa ste //",
    "T04D3892:42b-14": "dper na bdag ces brjod pa bzhin //",
    "T04D3892:42b-15": "gdul ba'i skye bo'i ngor phung po la sogs pa bstan te /",
    "T04D3892:42b-16": "bdag zhal gyis bzhes pa yin no //",
    "T04D3892:42b-17": "gdul ba'i rjes su thub ba yi //",
    "T04D3892:42b-18": "gang zag zhal bzhes ci 'dra ba //",
    "T04D3892:42b-19": "de 'dra skyob pas phung po dang //",
    "T04D3892:42b-20": "skye mched khams rnams rab tu bshad //",
    "T04D3892:42b-21": "de bzhin rnam rig bstan pa yang //",
    "T04D3892:42b-22": "dngos 'dzin thog ma yod min pa ;",
    "T04D3892:42b-23": "/ yun ring gnas pa spang dka' ba //",
    "T04D3892:42b-24": "rim gyis drang phyir mdzad pa yin //",
    "T04D3892:42b-25": "chos rnams dag ni thams cad kyi //",
    "T04D3892:42b-26": "rang bzhin med nyid bstan gang yin //",
    "T04D3892:42b-27": "de ni chos kyi gces pa yin //",
    "T04D3892:42b-28": "de ni dbang phyug seng ge'i sgra //",
    "T04D3892:42b-29": "zhes bya ba ni bar skabs kyi tshigs su bcad pa dag go //",
    "T04D3892:42b-30": "slu ba mthong phyir ma brtags na //",
    "T04D3892:42b-31": "nyams dga' ba yi tshad ma yid //",
    "T04D3892:42b-32": "de yi gzhal bya rnam gzhag na //",
    "T04D3892:42b-33": "'jig rten spyod pa skyob par 'gyur //",
    "T04D3892:42b-34": "mngon par 'dod [?] pa'i snang bas rtogs par bya ba'i tshad mas gzhal bya rnam par gzhag na /",
    "T04D3892:42b-35": "tha snyad 'jal bas 'di la cis kyang mi 'brel lo //",
    "T04D3892:42b-36": "lung gis bskyed pas 'dus byas pa'i //",
    "T04D3892:42b-37": "rtogs pas bskyed pa'i bdag nyid nyid //",
    "T04D3892:42b-38": "rnam par bsal nas snang rnams la //",
    "T04D3892:42b-39": "ngo bo spyod par byed pa yin //",
    "T04D3892:42b-40": "gzhan du gzhi rab ma grub phyir //",
    "T04D3892:42b-41": "'di ni gtan tshigs ma grub 'gyur //",
    "T04D3892:42b-42": "dmigs pa pa rnams 'gal ba yi //",
    "T04D3892:42b-43": "yon tan grub par byed pa yin //",
    "T04D3892:42b-44": "zhes bya ba ni bar skabs kyi tshigs su bcad pa dag go //",
    "T04D3892:42b-45": "thams cad bsdus phyir gnod pa yi //",
    "T04D3892:42b-46": "rkyen la brten pa'i khyab pa grub //",
    "T04D3892:42b-47": "de yi phyir na gtan tshigs la //",
    "T04D3892:42b-48": "'gal ba dang ni 'khrul pa med //",
    "T04D3892:42b-49": "rnam pa gzhan med pa yi phyir //",
    "T04D3892:43a-0": "gtan tshigs @43a * //",
    "T04D3892:43a-1": "dngos la khyab byed pa //",
    "T04D3892:43a-2": "rang bzhin med pa nyid yin pas //",
    "T04D3892:43a-3": "'gal ba dang ma nges pa nyid du thal bar ga la 'gyur /",
    "T04D3892:43a-4": "ma grub pa nyid ni rtag tu gsal ba kho na'o //",
    "T04D3892:43a-5": "de nyid phyir ni gzugs brnyan las //",
    "T04D3892:43a-6": "sogs pa'i dpe ni ma grub po //",
    "T04D3892:43a-7": "rtsa ba'i gtan tshigs 'di nyid kyis gzugs brnyan la",
    "T04D3892:43a-8": "sogs pa rang bzhin med pa nyid kyang grub pa",
    "T04D3892:43a-9": "yin no // 'di ni byis pas go bya'i phyir //",
    "T04D3892:43a-10": "sngon gyi slob dpon rnams kyis bshad //",
    "T04D3892:43a-11": "'di ni 'brel pa brjed pa dran pa nye bar",
    "T04D3892:43a-12": "bskyed pa'i phyir slob dpon klu sgrub la sogs pas",
    "T04D3892:43a-13": "bkod do // de lta ma yin na cir yang mi dgos pa'i phyir te /",
    "T04D3892:43a-14": "dpe la gtan tshigs dngos po dang //",
    "T04D3892:43a-15": "de dngos de mi shes la bstan //",
    "T04D3892:43a-16": "mkhas pa la ni gtan tshigs nyid //",
    "T04D3892:43a-17": "'ba' zhig brjod par bya ba yin //",
    "T04D3892:43a-18": "zhes gang bshad pa yin no //",
    "T04D3892:43a-19": "gnod pa'i rkyen phyir bsgrub bya yi //",
    "T04D3892:43a-20": "mi mthun phyogs las gtan tshigs ldog //",
    "T04D3892:43a-21": "de yi 'khrul pa nyid dang ni //",
    "T04D3892:43a-22": "'gal ba nyid dag gnas med do //",
    "T04D3892:43a-23": "yang dag gtan tshigs 'di yis ni //",
    "T04D3892:43a-24": "gnyi ga la brten dpe yang grub //",
    "T04D3892:43a-25": "dran smos mnyam par gzhag pa'i rgyur //",
    "T04D3892:43a-26": "snga ma rnams kyis bshad pa yin //",
    "T04D3892:43a-27": "zhes bya ba ni bsdus pa'i tshigs su bcad pa dag go //",
    "T04D3892:43a-28": "gal te dngos su na bsgrub par bya ba las",
    "T04D3892:43a-29": "tha mi dad pa'i phyir gtan tshigs dam bcas pa'i",
    "T04D3892:43a-30": "phyogs gcig nyid yin no zhe na /",
    "T04D3892:43a-31": "ma yin te /",
    "T04D3892:43a-32": "rang bzhin med pa'i tha snyad du //",
    "T04D3892:43a-33": "rung ba nyid du sgrub par byed //",
    "T04D3892:43a-34": "gcig dang du ma'i rang bzhin nyid //",
    "T04D3892:43a-35": "bral bas rang bzhin med pa nyid //",
    "T04D3892:43a-36": "dngos por mngon par zhen pa la chos thams cad",
    "T04D3892:43a-37": "bdag med pa'i tha snyad du rung ba nyid du",
    "T04D3892:43a-38": "sgrub kyi chos thams cad bdag med pa kho na",
    "T04D3892:43a-39": "ni ma yin te /",
    "T04D3892:43a-40": "gtan tshigs grub pa nyid kyis de grub pa'i phyir ro //",
    "T04D3892:43a-41": "de ltar chos kun gzod ma nas //",
    "T04D3892:43a-42": "ma skyes zhes ni bya bar gnas //",
    "T04D3892:43a-43": "nang dang phyi rol 'di dag ni //",
    "T04D3892:43a-44": "'khrul pa tsam zhig rab tu snang //",
    "T04D3892:43a-45": "de bas na dngos po thams cad gzod ma nas ma skyes pa dang /",
    "T04D3892:43a-46": "nang dang phyi rol gyi snang ba gang yin pa",
    "T04D3892:43a-47": "'di dag thams cad ni 'khrul pa kho na'o zhes",
    "T04D3892:43a-48": "bya ba 'di gnas pa yin no //",
    "T04D3892:43b-0": "sna tshogs 'di ni @43b 'khrul tsam na //",
    "T04D3892:43b-1": "ma 'khrul ci zhig yin pa smros //",
    "T04D3892:43b-2": "'khrul pa tsam zhig yod shes pa //",
    "T04D3892:43b-3": "ma 'khrul yin par nges par bzung //",
    "T04D3892:43b-4": "sgro 'dogs pa dang skur pa'am //",
    "T04D3892:43b-5": "mtha' gnyis kyi ni rnam spangs pa //",
    "T04D3892:43b-6": "'di ni dbu ma'i lam yin par //",
    "T04D3892:43b-7": "seng ge'i nga ros bstan pa yin //",
    "T04D3892:43b-8": "'gro ba sdug bsngal bskyab phyir thugs rjes gzhan gyi dbang gis sems can phan gdags la //",
    "T04D3892:43b-9": "phyogs pa'i bde gshegs rnams kyis tshad ma dang ldan shes rab de nyid 'di bstan pa //",
    "T04D3892:43b-10": "gang yin de la srid pa'i rgya mtsho nyon mongs chu bo stong 'khrug mthar bgrod par //",
    "T04D3892:43b-11": "mngon sum dag tu bya phyir deng sang mkhas rnams sems mnyam gzhag par gyis //",
    "T04D3892:43b-12": "yang dag rtog la brtson pa yi //",
    "T04D3892:43b-13": "blo ldan skye bos gang brtsams pa'i //",
    "T04D3892:43b-14": "bstan bcos zab mo'i gzhung 'di la //",
    "T04D3892:43b-15": "don bzhin ma nor rtogs dka' yang //",
    "T04D3892:43b-16": "mkhas pa rnams kyi rjes snyegs dang //",
    "T04D3892:43b-17": "bdag pas dman zhing rmongs rnams la //",
    "T04D3892:43b-18": "phan 'dogs snyam pa'i rnam rtog gis //",
    "T04D3892:43b-19": "de nyid brjed byang 'di brtsams so //",
    "T04D3892:43b-20": "bdag gi nus pa la ltos nas //",
    "T04D3892:43b-21": "dad byas gus pas brtsams pas na //",
    "T04D3892:43b-22": "gzhung dang mi mthun 'gal smras rnams //",
    "T04D3892:43b-23": "mkhas pa rnams kyis bzod par mdzod //"
}