{
    "T02D3750:84b-0": "@84b #/ rgya gar skad du /",
    "T02D3750:84b-1": "dzambha la sto tra /",
    "T02D3750:85a-0": "@85a * // bod skad du /",
    "T02D3750:85a-1": "dzambha la'i bstod pa /",
    "T02D3750:85a-2": "dzambha la la phyag 'tshal lo //",
    "T02D3750:85a-3": "lha dang lha min dri za mi'am ci rnams kyi //",
    "T02D3750:85a-4": "cod pan 'od kyis zhabs kyi khri ni gsal mdzad pa //",
    "T02D3750:85a-5": "byang chub mchog tu nges mdzad gnod sbyin dbang phyug la //",
    "T02D3750:85a-6": "sems can rnams la sman pa'i bsam pas bdag gis gsol //",
    "T02D3750:85a-7": "gang zhig brtse ba'i bdag nyid byang chub sbyin mdzad khyod //",
    "T02D3750:85a-8": "snying rje'i rtsa ba sems can don du rab tu grags //",
    "T02D3750:85a-9": "mgon khyod sems can rnams la brtse bar mi mdzad na //",
    "T02D3750:85a-10": "khyod kyis sangs rgyas dran par gang gi 'gyur te 'tshal //",
    "T02D3750:85a-11": "shin tu mi bzang dbul ba'i sdug bsngal nang du ni //",
    "T02D3750:85a-12": "'gro rnams lhung ba khyod kyis mthong bar ma gyur tam //",
    "T02D3750:85a-13": "rin chen gter chen rnams kyi mtshan nas bzung byas nas //",
    "T02D3750:85a-14": "khyod kyis chu bo yang ni rdzing gis bcing bar mdzod //",
    "T02D3750:85a-15": "shin tu dbul pa'i byin za mi bzad drag po yis //",
    "T02D3750:85a-16": "'gro ba gang zhig nyin dang mtshan du sreg par byed //",
    "T02D3750:85a-17": "brtse ba nyid kyis ser sna rnam par spong mdzod la //",
    "T02D3750:85a-18": "rin chen bdud rtsi'i char gyi char rgyun drag tu phob //",
    "T02D3750:85a-19": "khyod ni rgod pas brgya byin gyis ni rgyal srid dang //",
    "T02D3750:85a-20": "spyan zur tsam gyis khyab 'jug gis ni dpal mo dang //",
    "T02D3750:85a-21": "mnyes pas dbang phyug gis ni gangs ri'i gnas kyang thob //",
    "T02D3750:85a-22": "mgon po sdug phongs 'gron bu tsam yang mi ster ram //",
    "T02D3750:85a-23": "'gro ba'i dbang phyug rnams la dpag med bde ba rnams //",
    "T02D3750:85a-24": "rtag tu khyod ster sdug bsngal can la de lta min //",
    "T02D3750:85a-25": "khyod kyis sngon ma mthong ba snying rje'i yul gyur pa'i //",
    "T02D3750:85a-26": "dbul ba'i sdug bsngal can la ji ltar khyod 'jigs sam //",
    "T02D3750:85a-27": "nor gyis nor slong gus ldan rnams la khyod 'gengs kyi //",
    "T02D3750:85a-28": "yang dag skal med sdig byas rnams la khyod min zhing //",
    "T02D3750:85a-29": "nor gtong nor gyis nor ldan par ni 'dzin gyur te //",
    "T02D3750:85a-30": "mgon po slod ba'i tshogs rnams nges par spong byed dam //",
    "T02D3750:85a-31": "gal te khyod kyis nor gtong rnams la khyod kyis ster //",
    "T02D3750:85a-32": "skye bo tsheg ngan rnams la ji ltar khyod 'jigs sam //",
    "T02D3750:85a-33": "rab tu 'bad pas nges par smra ba de yis",
    "T02D3750:85a-34": "mchog / gnod sbyin rgyal po bdag gis gsol ba",
    "T02D3750:85a-35": "gsan du gsol // rab tu 'bad byas de 'dra'i nor dang ldan gyur nas //",
    "T02D3750:85b-0": "ji ltar @85b dbul po'i sgra ni thos par ma gyur cig //",
    "T02D3750:85b-1": "dbul po'i me ni rab tu 'bar bas 'gro ba rnams //",
    "T02D3750:85b-2": "sreg par nges mthong yid kyis ngo mtshar nyid du gyur //",
    "T02D3750:85b-3": "gang zhig bdag gis smras ba'i tshig rtsub tshig rnams ni //",
    "T02D3750:85b-4": "chu yi dbang pos brtse phyir 'di rnams bzod par mdzod //",
    "T02D3750:85b-5": "gang zhig bstod pa 'di yis ni //",
    "T02D3750:85b-6": "rtag tu 'bad pas dzam la bstod //",
    "T02D3750:85b-7": "des ni dbul por mi 'gyur zhing //",
    "T02D3750:85b-8": "shin tu mi g-yo'i dpal thob shog //",
    "T02D3750:85b-9": "mi'i dbang po nyi ma rnam par gnon pas dzambha la la bstod pa mdzad pa rdzogs so /",
    "T02D3750:85b-11": "// / kaly'a na mi tra gzhon nu shes rab bkyis bskul nas /",
    "T02D3750:85b-12": "rgya gar gyi mkhan po dharmma dh'a ra dang yar",
    "T02D3750:85b-13": "lungs pa grags pa rgyal mtshan gyis dpal sa skya'i"
}