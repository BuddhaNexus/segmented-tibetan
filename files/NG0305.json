{
    "NG0305:1": "@#// rgya gar skad du /",
    "NG0305:2": "badzra ki la ya /",
    "NG0305:3": "karma tsakra /",
    "NG0305:4": "gu h+ya tan+ta ra dza na ma /",
    "NG0305:5": "bod skad du /",
    "NG0305:6": "rdo rje phur pa phrin las 'khor lo /",
    "NG0305:7": "gab pa gsang ba'i rgyud kyi rgyal po zhes bya ba /",
    "NG0305:8": "zhe sdang gi rgyal po bcom ldan 'das rdo rje 'dzin pa la phyag 'tshal lo //",
    "NG0305:9": "'di skad bdag gis thos pa'i dus gcig na /",
    "NG0305:10": "bcom ldan 'das zag pa med par mnyam par bzhag pa'i tshe /",
    "NG0305:11": "bcom ldan 'das rdo rje 'dzin pas bskul te //",
    "NG0305:12": "bde chen zhi ba chos kyi mchog / ston pa rdo rje chos nyid kyis //",
    "NG0305:13": "e ma @#//",
    "NG0305:14": "'dul bar gyur ma yin //",
    "NG0305:15": "de nas longs spyod rdzogs pa'i sku //",
    "NG0305:16": "'jigs byed chen po'i skur bzhengs la //",
    "NG0305:17": "gdug pa'i tshogs rnams 'dul du gsol //",
    "NG0305:18": "zhes bskul bas /",
    "NG0305:19": "bskul ba'i don thugs su chud nas /",
    "NG0305:20": "bcom ldan 'das 'jigs byed chen po'i skur bzhengs te /",
    "NG0305:21": "thun mong ma yin pa'i mtshan mchog gis mngon par spras pa'i sku des /",
    "NG0305:22": "'og min gyi gnas lcang lo can gyi pho brang du /",
    "NG0305:23": "'khor sems dpa' dang sems ma rnams la /",
    "NG0305:24": "dam chos bdud rtsi'i phur pa'i chos rnams sku'i sgo nas 'jal bar bstan te /",
    "NG0305:25": "'khor ba'i spong sgrib las rnams mngon par spangs te /",
    "NG0305:26": "grol ba'i sa la legs par gnas so //",
    "NG0305:27": "thugs rje'i stobs kyis phyag na rdo rje mngon par sprul te /",
    "NG0305:28": "yang snying 'bru dgu'i tshul du thugs kar bstan /",
    "NG0305:29": "de nas 'khor sems dpa' rdo rje nyid kyis 'dod",
    "NG0305:30": "khams pa rnams kyis mthong ba'i lam du ma gyur",
    "NG0305:31": "pa rnams / de mngon par rtogs par bya ba'i phyir /",
    "NG0305:32": "phyag na rdo rje la bskul te /",
    "NG0305:33": "'dod khams",
    "NG0305:34": "gnas ris nyi shu'i ston par gshegs te /",
    "NG0305:35": "sum cu rtsa gsum gyi gnas su 'jigs byed chen po'i gzhal yas khang du mngon par sprul te /",
    "NG0305:36": "bcom ldan 'das nyid zhe sdang gi bdag po zhal gsum phyag drug par mngon par sprul te /",
    "NG0305:37": "'khor rnams la phem phat ces mngon par sgra bsgrags te /",
    "NG0305:38": "de'i tshe las kyi sems dpas 'di skad ces gsol to //",
    "NG0305:39": "sems dpa' chen po sangs rgyas shing 'khor ba las bsgral bar bya ba'i phyir /",
    "NG0305:40": "rnal 'byor gyi cha rkyen du bzhag pa la don",
    "NG0305:41": "du mchis las kyi sems dpa' nyon cig / ting",
    "NG0305:42": "'dzin dkyil 'khor bsgom pa dang *//",
    "NG0305:43": "rang bzhin dkyil 'khor sgrub pa dang *//",
    "NG0305:44": "phyag rgya che la gnas rnams kyis //",
    "NG0305:45": "'bras bu sku bzhi thob par 'gyur //",
    "NG0305:46": "rnal 'byor cha rkyen rim pa'o //",
    "NG0305:47": "sems dpa' chen po gzas pa'i cha rkyen du bzhag pa la don du ci mchis bshad du gsol /",
    "NG0305:48": "las kyi sems dpa' nyon cig / e ma ho //",
    "NG0305:49": "'jig rten 'di nas pha rol tu bsgral ba mya ngan las 'das pa'i mthar bsgral ba'i rim pa'o ///",
    "NG0305:50": "/ 'jig rten 'di nas pha rol du bsgral ba la //",
    "NG0305:51": "lam yan lag ci lta bu lags bshad du gsol /",
    "NG0305:52": "sems dpa' chen po nyon cig / bsnyen pa bsdus pa'i yan lag dang */",
    "NG0305:53": "bsgrub pa chen po'i gnas kyi rim pa dang */",
    "NG0305:54": "drag po'i las la sbyar ba'o //",
    "NG0305:55": "de la dkyil 'khor du zhig mchis /",
    "NG0305:56": "sems dpa' chen po nyon cig dkyil 'khor rnam pa bzhi ste /",
    "NG0305:57": "bsnyen pas bsdus pa'i dkyil 'khor rtsibs brgyad dang */",
    "NG0305:58": "sgrub pa ste gru gsum shel gyi dkyil 'khor dang */",
    "NG0305:59": "sgrub pa chen po ste sngags kyi 'khor lo bskor ba'i dkyil 'khor dang */",
    "NG0305:60": "las la sbyar ba te ma ra ya bsad pa'i dkyil 'khor dang bzhi'o //",
    "NG0305:61": "sems dpa' chen po de lta bu'i dkyil 'khor 'di gang zag ji lta bu zhig gis @#//",
    "NG0305:62": "gzung zhing bsgrub par bgyi /",
    "NG0305:63": "nyon cig gang zag rnam pa lnga ste /",
    "NG0305:64": "theg pa chen po'i rigs can dang */",
    "NG0305:65": "theg pa chung ngu'i rigs can dang */",
    "NG0305:66": "gang zag rigs chad pa dang */",
    "NG0305:67": "rigs ma nges pa dang */",
    "NG0305:68": "gang zag zhe sdang rdo rje'i rigs can no //",
    "NG0305:69": "'dir ni gang zag zhe sdang rdo rje'i rigs can gyis bsgrub par bya'o //",
    "NG0305:70": "sems dpa' chen po /",
    "NG0305:71": "'di'i thig skud kyi rgyu rnams ji ltar lags /",
    "NG0305:72": "bsnyen pa bsdus pa'i dus ras bal gyi bkal pa dang */",
    "NG0305:73": "bsgrub pa'i dus su ni kha ral ma'i rgyud mas so //",
    "NG0305:74": "drag po'i dus su bram ze'i srog pa rtsas so //",
    "NG0305:75": "ma ra ya bsad pa'i dus su rgyus chen gyis so //",
    "NG0305:76": "'di'i tshon gyi mtshan nyid ci lta bu lags /",
    "NG0305:77": "bsnyen pa la ni rin chen sna lngas bri /",
    "NG0305:78": "bsgrub pa'i dus su 'bras la sogs pa kha dog bsgyur la bri'o //",
    "NG0305:79": "drag po la tshon sna lngas so //",
    "NG0305:80": "bsad pa la lcags sol nag po yin /",
    "NG0305:81": "tshon gyi mtshan nyid de ltar yin na /",
    "NG0305:82": "bris pa'i dus ji ltar lags /",
    "NG0305:83": "bsnyen pa la nyi ma shar nas so //",
    "NG0305:84": "bsgrub pa la nam phyed nas so //",
    "NG0305:85": "drag po la nyin phyed nas so //",
    "NG0305:86": "bsad pa dgongs ka'i dus su'o //",
    "NG0305:87": "dkyil 'khor chen po de nyid du //",
    "NG0305:88": "phur bu'i mtshan nyid dgod pa ji ltar lags //",
    "NG0305:89": "nyon cig las kyi sems dpa' /",
    "NG0305:90": "bsnyen pa'i dus su rin chen sna lnga'i phur pa sor bcu drug pa bya la dgod /",
    "NG0305:91": "bsgrub pa'i dus su gdug pa can gyi shing la sor bcu gnyis par byas la dgod /",
    "NG0305:92": "drag po'i dus su rkang chen gyis phur bu sor brgyad pa'i tshad du byas la dgod /",
    "NG0305:93": "ma ra ya bsad pa'i dus su lcags sna lnga",
    "NG0305:94": "las byas pa'i phur pa sor bzhi pa'i tshad du",
    "NG0305:95": "byas la dgod / e ma ho //",
    "NG0305:96": "sems dpa' chen po de ltar gyur pa lags na /",
    "NG0305:97": "de'i cha rkyen ji ltar lags /",
    "NG0305:98": "bsnyen pa la mchod rdzas dang cho ga rdzogs pa'o //",
    "NG0305:99": "bsgrub pa la sngags kyi 'khor lo che //",
    "NG0305:100": "drag po la bde gshegs bka' nyan bskul ba'o //",
    "NG0305:101": "bsad pa la zangs phye lcags phye'o //",
    "NG0305:102": "de ni cha rkyen mchog yin te //",
    "NG0305:103": "dkyil 'khor chen po'i rkyen du bshad //",
    "NG0305:104": "gleng gzhi dang gleng bslang ba dang */",
    "NG0305:105": "gzhal yas khang gi le'u ste dang po'o ///",
    "NG0305:106": "/ bcom ldan 'das 'jigs byed chen po'i dkyil 'khor",
    "NG0305:107": "ma ra yas bsad pa la don du mchis bshad",
    "NG0305:108": "du gsol / e ma ho /",
    "NG0305:109": "las kyi sems dpa' nyon cig ma ra ya bsad pa la dkyil 'khor gsum ste /",
    "NG0305:110": "me'i dkyil 'khor dang */",
    "NG0305:111": "bstab pa'i dkyil 'khor dang *//",
    "NG0305:112": "ma ra ya bsad pa'i dkyil 'khor dang gsum mo //",
    "NG0305:113": "de la me'i dkyil 'khor ni /",
    "NG0305:114": "shar lho mtshams su rgyar gru gang zabs su khru phyed do /",
    "NG0305:115": "kha khyer gsum la rgyar sor bzhi pa'o //",
    "NG0305:116": "dpangs su sor bzhi pa'o //",
    "NG0305:117": "de yang ma tri chen po'i snying gar bri'o //",
    "NG0305:118": "tshon bri ba ni /",
    "NG0305:119": "nang du mda' gzhu bkang ba gsum /",
    "NG0305:120": "zur gsum la za byed kyi zhal gsum /",
    "NG0305:121": "bang rim bar ma la mtshon cha lnga mdzes pa'i @#//",
    "NG0305:122": "tshul du bri /",
    "NG0305:123": "bang rim tha ma la me ri smug nag tu btang bar bya'o //",
    "NG0305:124": "der gdug pa can gyi shing rnams la /",
    "NG0305:125": "khar la ma'i skras bcings te /",
    "NG0305:126": "dug shing sna tshogs pa la /",
    "NG0305:127": "snying dang glo bas brgyan pa ni //",
    "NG0305:128": "drag po me yi dkyil 'khor ro //",
    "NG0305:129": "bstab pa'i dkyil 'khor ni byang shar mtshams su'o //",
    "NG0305:130": "dpangs su sor bzhi la /",
    "NG0305:131": "snying po nr-i tri dang bcas pa'o //",
    "NG0305:132": "der bsgral ba'i ling+ga ni /",
    "NG0305:133": "ra dang khyi dang mi'i sog pa la bris la mchod pa chen po'i dus su bstab bo //",
    "NG0305:134": "ma ra ya bsad pa'i dkyil 'khor ni /",
    "NG0305:135": "lho nub mtshams su hom khung rgyar gru gang ba /",
    "NG0305:136": "zabs su khru do /",
    "NG0305:137": "logs gsum du mda' gzhu bkang ba gsum bris la /",
    "NG0305:138": "zur gsum la za byed kyi zhal dang bcas pa bri /",
    "NG0305:139": "bang rim bar ma la rtsang drug cu rtsa gnyis",
    "NG0305:140": "srin mo 'gros su 'khor bar gzug / bang rim",
    "NG0305:141": "tha ma la mtshon cha lnga dgod pa'o //",
    "NG0305:142": "bcom ldan 'das dkyil 'khor de ltar lags na /",
    "NG0305:143": "de bsgral ba'i ling+ga'i rgyu gang lags bshad du gsol /",
    "NG0305:144": "sems dpa' chen po nyon cig / de dri ba legs so //",
    "NG0305:145": "rgyu ni khri dang ju tse'i phub ma dang *//",
    "NG0305:146": "gangs kyis reg pa'i sa rnams dang *//",
    "NG0305:147": "'byung ba chu yi thal ba dang *//",
    "NG0305:148": "til nag po la gzhi blang ste //",
    "NG0305:149": "gzugs ni yang dag rdzogs par bya'o //",
    "NG0305:150": "dug gi chu yi byug pa yis //",
    "NG0305:151": "mdog ni smug nag pa ru bya //",
    "NG0305:152": "de ni rnam shes rten yin te //",
    "NG0305:153": "tshe dang phung po sdud pa'o //",
    "NG0305:154": "de ni 'pho ba'i ling+ga ste //",
    "NG0305:155": "sngags kyi 'khor lo ci ltar bya //",
    "NG0305:156": "sems dpa' chen pos bshad du gsol //",
    "NG0305:157": "nyon cig las kyi sems dpa' che //",
    "NG0305:158": "sngags kyi 'khor lo 'god pa ni //",
    "NG0305:159": "dpral ba klad rgyas 'khor lo ni //",
    "NG0305:160": "lha rnams bsrungs pa'i 'khor lo ste //",
    "NG0305:161": "mdog nag zla ba kham pa la //",
    "NG0305:162": "lha dang dpral ba'i snying po dgod pa'o //",
    "NG0305:163": "khrag chen 'khor lo rtsibs bzhi bri //",
    "NG0305:164": "smyu gu rkang chen mchog gis bri //",
    "NG0305:165": "snag tsha nim pa ka yi khu bas bya //",
    "NG0305:166": "ha sa ya ra dgod pa yin //",
    "NG0305:167": "de la skyob pa'i lta dang 'bral //",
    "NG0305:168": "dbyen spyo pa yi yi ge yis //",
    "NG0305:169": "lha dang dbral bar bshad pa yin //",
    "NG0305:170": "gzugs la snying po bsdu bar bshad pa ni //",
    "NG0305:171": "lcum gzhog lta bu'i zur brgyad la //",
    "NG0305:172": "rtsa yis dngas ma bzhi gnas te /",
    "NG0305:173": "kun gzhi'i rnam shes rten yin pas //",
    "NG0305:174": "gzugs la dbab pa'i snying po dgod //",
    "NG0305:175": "a be sha yi sngags dgod pas //",
    "NG0305:176": "gzugs la dbab pa'i las su 'gyur //",
    "NG0305:177": "nya yi dbyibs 'dra bzhi po la //",
    "NG0305:178": "dar dkar skud pa lnga yod de //",
    "NG0305:179": "dbyibs ni pad+ma rgyas 'dra la //",
    "NG0305:180": "shi gran a na ya yi sngags bkod pas //",
    "NG0305:181": "byad du gzhug pa'i las su 'gyur //",
    "NG0305:182": "dar lce bkug pa'i dbyibs 'dra dang *//",
    "NG0305:183": "rin chen pad+ma bzhi po la //",
    "NG0305:184": "smra byed snying po'i mtshan bkod cing *//",
    "NG0305:185": "dz+wa la pa yi sngags dgod pas //",
    "NG0305:186": "smyo bar gzhug pa'i las su 'gyur //",
    "NG0305:187": "gro ga gcus pa 'dra ba dang *//",
    "NG0305:188": "zangs kyi mo khab 'dra ba dang *//",
    "NG0305:189": "zar ma'i me tog dbyibs @#//",
    "NG0305:190": "'dra dang *//",
    "NG0305:191": "tshes gcig zla ba'i dbyibs 'dra la //",
    "NG0305:192": "ta tha ya yi sngags bkod pas //",
    "NG0305:193": "rdul du rlog pa'i las su 'gyur //",
    "NG0305:194": "rdo rje'i dbyibs 'dra'i 'khor lo la //",
    "NG0305:195": "byang chub sems kyi rgyu srang la //",
    "NG0305:196": "b+hin+da ya yi sngags bkod pas //",
    "NG0305:197": "zhal du stob pa'i las su 'gyur //",
    "NG0305:198": "sems dpa' chen po sngags kyi 'khor lo bkod pa de ltar lags na //",
    "NG0305:199": "gang zag ji lta bu zhig gis bri bar bgyi //",
    "NG0305:200": "zhe sdang rdo rje'i rigs kyis bri bar bya'o //",
    "NG0305:201": "de'i kha dog dang dbyibs ni nag la skra gyen du 'khyil ba //",
    "NG0305:202": "mig sprin dmar ba /",
    "NG0305:203": "smin ma'i dbus na khro gnyer gsum yod pa /",
    "NG0305:204": "mche ba gtsigs pa /",
    "NG0305:205": "lag pa chu bya lag tu 'dug pa //",
    "NG0305:206": "thig pa mchog la dad pa /",
    "NG0305:207": "mngon par shes pa des bri bar bya'o //",
    "NG0305:208": "sngags kyi 'khor lo bri ba'i dus gang lags bshad du gsol /",
    "NG0305:209": "las kyi sems dpa' nyon cig / dus ni gsum ste /",
    "NG0305:210": "smyug gu btsal ba'i dus dang */",
    "NG0305:211": "bri ba'i dus dang */",
    "NG0305:212": "snag tsha btsal ba'i dus dang gsum mo //",
    "NG0305:213": "bri ba'i dus ni nya nag dmar gyi dus so //",
    "NG0305:214": "smyu gu btsal ba'i dus ni /",
    "NG0305:215": "smin drug sa 'og tu song ba'i dus so //",
    "NG0305:216": "snag tsha btsal ba'i dus ni /",
    "NG0305:217": "dpyid zla 'bring po lha mo u ma de wi gsang ba'i mkhar 'char ba'i dus so //",
    "NG0305:218": "bcom ldan 'das smyu gu dang 'khor lo de ltar lags na /",
    "NG0305:219": "'khor lo chen po bca' ba'i dus gang lags /",
    "NG0305:220": "dus ni bsnyen pa rdzogs pa'o //",
    "NG0305:221": "las ni sgrub pa'o //",
    "NG0305:222": "rgyu ni gro ga'am shog shog ste /",
    "NG0305:223": "'pho ba'i yan lag rdzogs par bri /",
    "NG0305:224": "mdog ni smug nag dag tu bya'o //",
    "NG0305:225": "drag po'i las la 'khor lo nag / dbyibs ni zla ba kham pa la //",
    "NG0305:226": "mdog ni nag po lce bzhir bcas //",
    "NG0305:227": "dbus su om badzra ki li ki la ya //",
    "NG0305:228": "dbus su che ge mo ma ra ya dgod //",
    "NG0305:229": "lce bzhir ha sa ya ra bzhi dgod /",
    "NG0305:230": "dbus kyi badzra ki li ki la ya dang pos ni //",
    "NG0305:231": "bdag nyid phyag rgya chen por gsal ba'o //",
    "NG0305:232": "ki la ya 'og mas lha tshogs su gsal lo //",
    "NG0305:233": "che ge mo yis dmigs pa gsal /",
    "NG0305:234": "ha sa ya ra na bzlas pa'i mchog / dbral ba'i 'khor lo 'di bskur ro //",
    "NG0305:235": "dbab pa'i 'khor lo'i dbyings rnams ni //",
    "NG0305:236": "lcum gzhog 'dra ba'i zur brgyad la //",
    "NG0305:237": "steng ma pad+ma 'dab brgyad mdzes /",
    "NG0305:238": "'og ni rin chen zur brgyad do //",
    "NG0305:239": "steng gi pad+ma'i lte ba la //",
    "NG0305:240": "dbus su om badzra ki li ki la ya che ge mo ma ra ya zhes pa bri /",
    "NG0305:241": "'khor lo'i 'dab ma'i cha rnams la //",
    "NG0305:242": "a be sha ya zhes pa'i snying po bri //",
    "NG0305:243": "gzugs la dbab pa'i 'khor lo'i rim pa'o //",
    "NG0305:244": "nya yis gzugs 'dra bzhi po la //",
    "NG0305:245": "'khor lo'i 'dab ma re re la //",
    "NG0305:246": "dbus su ombadzra ki li ki la ya che ge mo ma ra ya zhes pa bri //",
    "NG0305:247": "nya 'dra ba bzhi po la /",
    "NG0305:248": "shi g+h+ram a na ya yi snying po bri //",
    "NG0305:249": "'dis ni 'ching bar 'gyur ba'o //",
    "NG0305:250": "byad du gzhug pa'i 'khor lo'i rim pa'o //",
    "NG0305:251": "dar lce khug pa 'dra ba dang *//",
    "NG0305:252": "rin chen pad+ma'i sdong po 'dra ba la //",
    "NG0305:253": "dbus su om badzra ki li ki la ya /",
    "NG0305:254": "che ge @#//",
    "NG0305:255": "mo ma ra ya zhes pa bri /",
    "NG0305:256": "mtha' ma rnams la /",
    "NG0305:257": "dz+wa la pa ya'i sngags bkod pas //",
    "NG0305:258": "thams cad myos shing smra bar 'gyur //",
    "NG0305:259": "smyo ba'i 'khor lo bca' ba'i rim pa'o //",
    "NG0305:260": "dbyibs ni gro ga bcus 'dra dang *//",
    "NG0305:261": "zangs kyi mo khab dbyibs 'dra dang *//",
    "NG0305:262": "zar ma'i me tog khaphye ba //",
    "NG0305:263": "zla ba tshes pa'i rnam pa 'dra //",
    "NG0305:264": "re re 'khor lo ldeb re yin //",
    "NG0305:265": "dbus su om ki li ki la ya //",
    "NG0305:266": "che ge mo zhes pa bri //",
    "NG0305:267": "khor lo'i 'dab ma'i cha rnams la //",
    "NG0305:268": "ta tha ya yi sngags rnams bri //",
    "NG0305:269": "rdul du rlog pa'i las su 'gyur ro //",
    "NG0305:270": "rdul du rlog pa'i 'khor lo'i rim pa'o //",
    "NG0305:271": "rdo rje'i dbyibs 'dra'i 'khor lo la //",
    "NG0305:272": "dbus su om ki li ki la ya che ge mo zhes pa bri //",
    "NG0305:273": "'khor lo 'dab ma'i cha rnams la /",
    "NG0305:274": "b+hin+da ya yi sngags bkod pas //",
    "NG0305:275": "zhal du stob pa'i las su 'gyur //",
    "NG0305:276": "zhal du bstab pa'i 'khor lo'i rim pa'o //",
    "NG0305:277": "ma ra ya bsad pa'i 'khor lo'i rim pa bstan pa dang */",
    "NG0305:278": "'khor lo bca' ba'i rim pa'i le'u ste gnyis pa'o ///",
    "NG0305:279": "/ sems dpa' chen po 'khor lo bri ba dang */",
    "NG0305:280": "ma ra ya bsad pa'i dkyil 'khor de ltar lags",
    "NG0305:281": "na gzas pa po 'jig rten 'di nas pha rol",
    "NG0305:282": "du bsgral ba la sngags kyi don du mchis sems",
    "NG0305:283": "dpa' chen po bshad du gsol /",
    "NG0305:284": "las kyi sems dpa' legs so sngags 'di'i don rtogs par dka' bas zhus pa legs so //",
    "NG0305:285": "nyon cig de la yang bzhi ste /",
    "NG0305:286": "ki la ya sngags kyi phreng ba dang */",
    "NG0305:287": "ki li ki la ya sngags kyi 'khor lo dang */",
    "NG0305:288": "ki la ya lha'i sku phyag rgya chen po'i rim pa dang */",
    "NG0305:289": "ki la ya chos nyid la gnas pa'i rim pa'o //",
    "NG0305:290": "sems dpa' chen po sngags kyi phreng ba la don du mchis /",
    "NG0305:291": "las kyi sems dpa' nyon cig de la gnyis te /",
    "NG0305:292": "'dren par byed pa dang */",
    "NG0305:293": "zil gyis gnon pa'o //",
    "NG0305:294": "'dren par byed pa ni /",
    "NG0305:295": "sems dpa' chen po sngags kyi sems dpa'i thugs ka nas tsit+ta rin chen zur brgyad /",
    "NG0305:296": "de'i lte ba la zag pa med pa'i gzugs brnyan du gyur pa'i rdo rje rtse dgu pa /",
    "NG0305:297": "de'i lte bar a+om /",
    "NG0305:298": "zur brgyad la ki la ya 'bru brgyad /",
    "NG0305:299": "de'i sngags kyi bdag pos /",
    "NG0305:300": "om badzra ki la ya dzahhum bam hoh /",
    "NG0305:301": "zhes brjod pas /",
    "NG0305:302": "lcags kyu dang */",
    "NG0305:303": "zhags pa dang */",
    "NG0305:304": "lcags sgrog dang */",
    "NG0305:305": "dril bu bzhi byung ste /",
    "NG0305:306": "gzas pa po'i gnas mal du /",
    "NG0305:307": "yam las rlung gi dal du gyur te /",
    "NG0305:308": "gnas mal dang gzas pa por bcas pa lcags kyus bkug zhags pas bcing */",
    "NG0305:309": "lcags sgrog gis bsdam /",
    "NG0305:310": "dril bus dgyes par byas pa ni /",
    "NG0305:311": "'dren par byed pa'i rim pa'o //",
    "NG0305:312": "zil gyi gnon pa'i sngags kyi rim pa ni //",
    "NG0305:313": "a+om lam hum lam /",
    "NG0305:314": "zhes brjod pas /",
    "NG0305:315": "gzas pa po'i glad rgyas su /",
    "NG0305:316": "ye shes kyi ri rab rtse mo brgyad pa gcig tu gyur te /",
    "NG0305:317": "s+t+wam b+ha ya nan zhes pas gnon pa'o //",
    "NG0305:318": "mo ha g+ha ya ni ming dang rus su bcas pa'o //",
    "NG0305:319": "hrihsh+t-ihwi tri ni thabs dang shes rab zung du 'brel ba'o //",
    "NG0305:320": "las kyi sems dpa' de ru khrus",
    "NG0305:322": "[(]19[)]@#// gnas pa yin //",
    "NG0305:323": "rnam par snang mdzad bzhugs pa'i gnas //",
    "NG0305:324": "byol song sgo dngagati mug 'joms //",
    "NG0305:325": "me long ye shes spyan dang ldan //",
    "NG0305:326": "de ni gsang ba'i dkyil 'khor ro //",
    "NG0305:327": "sbas pa'i dkyil 'khor dbyug pa la //",
    "NG0305:328": "gsang ba rdo rje bum pa ni //",
    "NG0305:329": "rtsa bran 'khor lo'i ga bu'i dkyil //",
    "NG0305:330": "b+ha ga'i 'khor lor rak+ta'i dkyil //",
    "NG0305:331": "gsang ba byang chub sems 'khor ro //",
    "NG0305:332": "'dab ma sum cu rtsa gnyis pa //",
    "NG0305:333": "las kyi rigs de don grub nas //",
    "NG0305:334": "yi dwags phrag dog sgo yang 'gegs //",
    "NG0305:335": "dam tshig sgrol ma nan tan ldan //",
    "NG0305:336": "rtag tu de spyod de bsgom pa //",
    "NG0305:337": "rnal 'byor pa zhes bya ba yin //",
    "NG0305:338": "de dag 'khor du gang 'thad dgod //",
    "NG0305:339": "so so'i snying po rang sngags bzla //",
    "NG0305:340": "snying sgo dbang gi 'khor lo la //",
    "NG0305:341": "rta mgrin yab yum sgo mas bskor //",
    "NG0305:342": "mdzod spu rgya mtsho'i dkyil 'khor du //",
    "NG0305:343": "gsang ba'i yum bzhi'i 'khor dang ldan //",
    "NG0305:344": "brag dang rtsa yi mtshams nyid du //",
    "NG0305:345": "gtsug gtor cho ga'i dkyil 'khor gyi //",
    "NG0305:346": "mtshon cha rnam lngas brgyan par bya //",
    "NG0305:347": "'di ni gab pa'i gsang ba'o //",
    "NG0305:348": "rang rang 'khor du rigs lnga 'bar //",
    "NG0305:349": "dbu+u la rdzogs pa'i rigs lngas bsrung *//",
    "NG0305:350": "thugs la 'bar ba'i srog yang bzhugs //",
    "NG0305:351": "gnyis ldan sku dang gsung thugs ldan //",
    "NG0305:352": "rab tu srog gi gor shar ba'o //",
    "NG0305:353": "de la rtsa rlung gyes pa ni //",
    "NG0305:354": "rtsa gyes pa ru rlung yang gyes //",
    "NG0305:355": "mig dang rna ba sna dang lce //",
    "NG0305:356": "dbang po bzhi la gyes pa'i rtsar //",
    "NG0305:357": "rgyu ba la sogs rlung bzhi gnas //",
    "NG0305:358": "lus la rtsa bran stong phrag lhag khyad par gnas te rlung yang khyab //",
    "NG0305:359": "rus mgo gsum brgya drug cu la //",
    "NG0305:360": "rtsa yi khams su de tsam re /",
    "NG0305:361": "khyab byed rlung du de yang grags //",
    "NG0305:362": "de ru 'od kyi thig le re //",
    "NG0305:363": "de las gyur ba gsung rdo rje //",
    "NG0305:364": "de ni gsung gi rdo rje 'bar //",
    "NG0305:365": "de las gyur ba rdo rjer gnas //",
    "NG0305:366": "de ni thugs kyi rdo rje 'bar //",
    "NG0305:367": "mkhas pas spro bsdu byas pa yis //",
    "NG0305:368": "phar 'phros pas ni dgra bgegs 'dul //",
    "NG0305:369": "slar 'dus rang gi bag chags bsreg / de ni las kyi rdo rje 'bar //",
    "NG0305:370": "phung po rdo rjes gtams byas nas //",
    "NG0305:371": "rnam par shes pa rdo rjer bsgoms //",
    "NG0305:372": "rtag tu de ltar de gnas pa //",
    "NG0305:373": "sku+u yi rdo rje 'bar ba yin //",
    "NG0305:374": "de la dbang dang byin brlabs pas //",
    "NG0305:375": "yon tan rdo rje 'bar ba'o //",
    "NG0305:376": "sku gsung thugs dang yon tan las //",
    "NG0305:377": "rigs kyi bdag po yab yum dang *//",
    "NG0305:378": "de ltar rdzogs pa'i ku ma ra //",
    "NG0305:379": "kun gzhi'i rnam shes nyid du 'dod //",
    "NG0305:380": "de yang rgyu yi hum las bsgyur //",
    "NG0305:381": "de yul don gyis rgyas 'debs ma //",
    "NG0305:382": "gnyis su med pa rtsa ba'i dkyil //",
    "NG0305:383": "de yi khyad par byin brlabs las //",
    "NG0305:384": "'dod chags zhe sdang gti mug dang *//",
    "NG0305:385": "nga rgyal phrag dog ser sna dang *//",
    "NG0305:386": "sgrib pa lung du ma bstan bzhi //",
    "NG0305:387": "de ltar mi dge bcu pa ni //",
    "NG0305:388": "hum ring bcu yis sa bon las //",
    "NG0305:389": "so so'i rang sngags rten stobs kyis //",
    "NG0305:390": "brjod pas khro bo bcu ru gyur //",
    "NG0305:391": "de yi cha 'dzin shes pa bcu //",
    "NG0305:392": "hum la brten pa snga ma @#//",
    "NG0305:393": "bzhin //",
    "NG0305:394": "rnam shes lnga dang dbang po lnga //",
    "NG0305:395": "dza la brten nas gnas bsgyur ba //",
    "NG0305:396": "gsod pa'i za byed pa bcur sprul //",
    "NG0305:397": "yul dang dus kyi cha 'dzin lnga //",
    "NG0305:398": "gsod ma bcu ru snga ma bzhin /",
    "NG0305:399": "khams dang skye mched de ltar ba //",
    "NG0305:400": "phyogs bcu'i khro bo yin par gsungs //",
    "NG0305:401": "phyag gi mchod pa yang bshad pa //",
    "NG0305:402": "rigs lnga yab yum sor mo rnams //",
    "NG0305:403": "byas pa'i bar du phur pa bcug / gnyis su med pa'i byang chub sems //",
    "NG0305:404": "de la bstims pas sras gyur pa //",
    "NG0305:405": "phur pa rdzas su rnam par bshad //",
    "NG0305:406": "de nas 'khor gyis yang zhus pa //",
    "NG0305:407": "'dzab dang bzlas pa'i don ni gang *//",
    "NG0305:408": "dkyil 'khor don ni ji ltar bsdu //",
    "NG0305:409": "gsang ba'i bdag pos bka' stsal 'tshal //",
    "NG0305:410": "'dzab bzlas rnam pa du+u ma yang *//",
    "NG0305:411": "phyi nang gsang ba gsum du 'dus //",
    "NG0305:412": "phyi yi bsgrub bya bsnyen pa dang *//",
    "NG0305:413": "nang gi rang sems sbyang ba dang *//",
    "NG0305:414": "gsang ba'i dngos grub blang ba ni /",
    "NG0305:415": "khyad par 'gro ste bsdus pa'i don //",
    "NG0305:416": "de yi bye brag rnam bshad pa //",
    "NG0305:417": "dkyil 'khor gsum la tha dad re //",
    "NG0305:418": "dgug dang gsad dang gzhom pa'o //",
    "NG0305:419": "ki la ya hum phat bar du //",
    "NG0305:420": "gzhug pa'i snying po tha dad do //",
    "NG0305:421": "dgug pa dzahhum bam hohbzhi //",
    "NG0305:422": "yang na dza las gyur pa bya'o //",
    "NG0305:423": "gsad pa ma ra ya gsum las //",
    "NG0305:424": "gzhom zhing brdeg pa a ko ta //",
    "NG0305:425": "gcig gis gcig bskul 'od zer ni //",
    "NG0305:426": "glog 'brug char gyi tshul du'o //",
    "NG0305:427": "de la bsdus pa'i don bshad pa //",
    "NG0305:428": "rgyal ba'i dkyil 'khor ma lus ni //",
    "NG0305:429": "sku gsung thugs yon las lngar 'dus //",
    "NG0305:430": "rigs lngar snang ba ye shes dngos //",
    "NG0305:431": "de yi byin rlabs sprul pa ni //",
    "NG0305:432": "ji ltar 'dod pa yid bzhin tshul //",
    "NG0305:433": "khro bo khro mo rnam sprul yang *//",
    "NG0305:434": "gud na med de de las sprul //",
    "NG0305:435": "sprul pa rnams ni rgyu las 'dus //",
    "NG0305:436": "rgyu ni rang bzhin byang chub sems //",
    "NG0305:437": "sems nyid yi ge ar snang ba //",
    "NG0305:438": "a mthong chos kyi dbyings kyang mthong *//",
    "NG0305:439": "ma g.yos lta ba'i rgyas btab na //",
    "NG0305:440": "dkyil 'khor thams cad bsgom pa yin //",
    "NG0305:441": "de skad ces ni bka' stsal pa /",
    "NG0305:442": "khyed la gtad kyis nan tan zung *//",
    "NG0305:443": "gzung dang bcangs dang bstan dang bsgrags //",
    "NG0305:444": "legs par gyis la sems la gnos /",
    "NG0305:445": "zhes gtad do //",
    "NG0305:446": "de nas 'khor rnams kyis bstod //",
    "NG0305:447": "legs so legs so bdag po'i mchog / legs so legs so don gyi gtso //",
    "NG0305:448": "legs so legs so don dang 'tshal //",
    "NG0305:449": "kun gyi bdag la phyag 'tshal 'dud //",
    "NG0305:450": "ces thams cad dbyings nyid du mi snang bar gyur to //",
    "NG0305:451": "dpal rdo rje 'bar ba man ngag gi kalpa pa dum bu'i rgyud chung */",
    "NG0305:452": "'khor la gtad pa rdzogs so ///",
    "NG0305:453": "/ rgya gar gyi mkhan po dz+nya na gar b+ha dang */",
    "NG0305:454": "bod kyi mkhas pa chen po bai ro tsa nas bsgyur ba'o //",
    "NG0305:455": "bka' rgyud 'di yi rgyal po ste //",
    "NG0305:456": "rgya che rab zab chos kyi don //",
    "NG0305:457": "'di yi gzhung gnas rgyas par 'byung *//",
    "NG0305:458": "las 'phro can dang 'phrad na smin //",
    "NG0305:459": "'di don gab cing sbas par @#//"
}