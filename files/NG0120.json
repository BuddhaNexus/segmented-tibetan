{
    "NG0120:0": "[(]5[)]@#// 'bras bur 'gyur //",
    "NG0120:2": "'khor los sgyur rgyal lam de nas ni 'bras bur 'byung *//",
    "NG0120:3": "ye shes tshogs chen 'bras bu'i lam gyur nges byed 'gyur //",
    "NG0120:4": "gtong la sogs pa bsod nams don du bsgrub bde ba //",
    "NG0120:5": "de bzhin gshegs pa thams cad don du gnyer ba'i bya byad byed //",
    "NG0120:6": "bud med sbrum ma bu btsas nye ba bzhin du nye bar 'gyur //",
    "NG0120:7": "sbyin dang tshul khrims bzod dang brtson 'grus bsam gtan shes rab ldan //",
    "NG0120:8": "lnga po shes rab nyid kyis dbang bsgyur chos kyi sku la sbyor //",
    "NG0120:9": "mar me dgongs nas mun khong 'jug cha 'dra bar 'gyur ba yin //",
    "NG0120:10": "bsod nams tshogs kyi don de chu skom 'thung ba'i tshul du sbyor byed pa //",
    "NG0120:11": "shing gnyis gtsub pa'i me yis kun bsregs bzhin //",
    "NG0120:12": "nyon mongs ma lus lus pa med par kun bsregs nas //",
    "NG0120:13": "ye shes chen po'i lam na de gnas de 'gres byed //",
    "NG0120:14": "byang chub kyi sems nya mo bag la nyal las /",
    "NG0120:15": "rdzogs pa chen po mi g.yo ba'i don bstan pas /",
    "NG0120:16": "mdo sde'i g.yo ba gol sar bstan pa dang */",
    "NG0120:17": "ye shes kyi tshogs rdzogs pa dang mi g.yo ba mthong du rung bar bstan pa dang */",
    "NG0120:18": "bsod nams kyi tshogs kyis ye shes kyi tshogs bsags",
    "NG0120:19": "nas de bzhin nyid thob tu rung ba'i le'u ste",
    "NG0120:20": "bzhi pa'o // //",
    "NG0120:21": "gzung du med pas chu zla 'dra //",
    "NG0120:22": " de nas bcom ldan 'das dpal kun tu bzang pos /",
    "NG0120:23": "chos thams cad bden pa gnyis su 'dus pa'i don dam pa'i bden pa ni rgyu /",
    "NG0120:24": "kun rdzob ni 'bras bur ston pa nyid kyis nyid la bshad pa /",
    "NG0120:25": "chos gcig la ni rim gyis bden pa gnyis rtog pa //",
    "NG0120:26": "mu stegs byed kyis kun rjes 'khrul pa'i bden par rab brtags pa //",
    "NG0120:27": "thams cad bdag dang gtso bor rtog pa bstan pa nges pa nyid //",
    "NG0120:28": "dam pa'i don ni thams cad mtha' brgyad spros dang bral ba nyid blta ba //",
    "NG0120:29": "de yang rtag go snyam pa'i rtog dang ma bral ba ni de ltar byed //",
    "NG0120:30": "phyi rol pa ni brtags pas rnam par bden pa gnyis su rtogs //",
    "NG0120:31": "so sor smra bas 'khrul pa nyid du rnam par brtags pa nyid //",
    "NG0120:32": "brtags pas don gnyis 'grub par 'dod de min //",
    "NG0120:33": "dam par phung po khams dang skye mched thams cad kun //",
    "NG0120:34": "dus gsum rdzas su 'dod de so sor smra ba'i don dam rang byung ngo *//",
    "NG0120:35": "sde pa'i 'khrul pa rtag pa'i don nyid steng du 'dus ma byas dang rig byed ma yin pa //",
    "NG0120:36": "sems dang mi ldan 'du byed bcu bzhi 'dod pa rnams ni 'khrul pa'o //",
    "NG0120:37": "dam par phung po khams dang skye mched tsam zhig rdzas su 'dod pa don du blta //",
    "NG0120:38": "rnam shes tsam du smra bas thams cad bden pa gnyis su 'dod de 'khrul pa ni //",
    "NG0120:39": "phyi rol phung po khams dang skye mched sems dang mi ldan rig byed ma yin pa //",
    "NG0120:40": "de rnams rdzas su 'dod pa rnams ni 'khrul pa yin te don dam nges pa min //",
    "NG0120:41": "dam par mtshan nyid gsum gyi @#//",
    "NG0120:42": "kun brtags pa ni 'khrul pa nyid yin la //",
    "NG0120:43": "gzhan dbang grub pa gnyis ni don dam pa ste 'khrul pa ye nas min //",
    "NG0120:44": "de la ngo bo nyid gsum rdzogs te bden pa bzhi yang tshad mar gnas //",
    "NG0120:45": "don dam pa la sku gsum ye shes bzhi yang tshad mar gnas //",
    "NG0120:46": "mtha' gnyis spangs pas thams cad bden pa gnyis su 'dod de 'khrul pa ni //",
    "NG0120:47": "rnam bzhir 'dod de nges tshig mtshan nyid dbye ba dang *//",
    "NG0120:48": "'jog pa'i yul dang rnam bzhir 'khrul par 'dod pa de ni dam pa yin //",
    "NG0120:49": "dam pa'i rang bzhin rnam pa bzhi ste nges pa dang ni mi bslu ba //",
    "NG0120:50": "bcos ma ma yin pa dang brtags pa'i don min gang yin pa //",
    "NG0120:51": "dam par 'dod de 'khrul pa min la skye med rtag pa med //",
    "NG0120:52": "gzhig nas rang bzhin med par gyur pa 'khrul pa yin phyir don dam min //",
    "NG0120:53": "dam par sgyu ma tsam du yin te de la dngos por snang ba gang yang min //",
    "NG0120:54": "tshig tu dngos por mi blta rig pa rim gyis skye bar 'dod de sgyu ma tsam //",
    "NG0120:55": "a ti nges med theg pa'i snying po'i rang bzhin 'di //",
    "NG0120:56": "sus kyang dpag par nus pa ma yin bden gnyis ye nas med //",
    "NG0120:57": "bden pa gnyis 'dod pa ni 'di na ga na yod de ye nas med pa yin //",
    "NG0120:58": "bden dang mtshan mar gtan tshigs rjes su dpag pa yis //",
    "NG0120:59": "ya mtshan rmad kyi chos 'di rtogs par nus pa ga la yod //",
    "NG0120:60": "'khor ba mya ngan 'das med thig le chen po'i klong *//",
    "NG0120:61": "byar med klong las 'das pas bya btsal rdzogs pa'i sku //",
    "NG0120:62": "thig le chen por thams cad chub pas rgya mtsho'i tshul //",
    "NG0120:63": "ma skyes dbyings su rdzogs pas yum gyi mkha' //",
    "NG0120:64": "stong pa btsal kyang rnyed par gyur pa med pas mkha' ltar dag /",
    "NG0120:65": "rdo rje 'du 'bral med de bde la gnas pas sdug bsngal ye nas zhi //",
    "NG0120:66": "phyag rgya'i 'byung 'jug nyid la 'char bas snying por gnas //",
    "NG0120:67": "yon tan sku las 'byung bas gang la'ang bsngags su med //",
    "NG0120:68": "shes rab tshogs kyi snying rje'i rlan dang ma bral thams cad spangs //",
    "NG0120:69": "thams cad kun gyi rgyud sde 'bras bur gnas pas lta ba'i mig /",
    "NG0120:70": "thams cad ma lus bsdus kyang dog 'dzer med pas chos rnams kun gyi gzhi //",
    "NG0120:71": "thams cad ma lus bsdus shing brtan par gnas pas pha rol phyin bcu rdzogs //",
    "NG0120:72": "spang len med pa'i chos 'di sgyu mar gnas pas ming du btags pa rdzun //",
    "NG0120:73": "yang dag thig ler thams cad bsdus pas bya btsal bya mi dgos //",
    "NG0120:74": "ye bsrungs phyag rgyas kun la btab pas phyag rgyar bsgom pa gol //",
    "NG0120:75": "gzhan dang ma 'dres rgyal po bzhin pas sa la sbyang mi dgos //",
    "NG0120:76": "'di 'dra'i don de rab tu shes par gyur pa mang du thos pa'i mchog /",
    "NG0120:77": "smra ba rnams ni nyams pa'i smras pa dag la de bzhin yongs mi gnas //",
    "NG0120:78": "bshad du ye nas med pas bshad pa 'khrul pa ste //",
    "NG0120:79": "yang dag nyid la bshad du mtshon pa'i yi ge med //",
    "NG0120:80": "'phung bar rgyu byed rnams ni bshad la mos shing @#//",
    "NG0120:81": "dga' bar 'gyur //",
    "NG0120:82": "yang dag byang chub thob par yongs mi 'gyur //",
    "NG0120:83": "rnam dag thig le kun la khyab pa'i yab chen po //",
    "NG0120:84": "tshig tu thos pas de nyid rnyed par ga la 'gyur //",
    "NG0120:85": "ye nas bya med bya mi dgos pa'i lam mchog 'di //",
    "NG0120:86": "rgyu rkyen zad pa'i byang chub rtsa ba rnam par dag /",
    "NG0120:87": "mthong bas don la mkhas pa thos pa'i mchog yin no //",
    "NG0120:88": "rnam par mi rtog tshig gi rjes su mi 'brang chos gcig dbang bsgyur na //",
    "NG0120:91": "mi skye mi 'gag dngos por cir yang dgongs su med //",
    "NG0120:92": "drang srong thig le'i lam du zhugs pa'i rnal 'byor pas //",
    "NG0120:93": "yid kyi dkyil 'khor nyid kyi thig ler thim //",
    "NG0120:94": "thig le'i dkyil 'khor nyams su len pa thos pa'i mchog /",
    "NG0120:95": "yid kyi thig le ma nyams chos nyid thig ler gsal //",
    "NG0120:96": "yid kyi dkyil 'khor nyid kyi thig le thig ler thim //",
    "NG0120:97": "thig le'i dkyil 'khor nyams su lon pa thob pa'i mchog /",
    "NG0120:98": "yid kyi ma nyams thig le'i chos nyid thig ler gsal //",
    "NG0120:99": "zab mo gting mtha' med pa'i de bzhin de la bskor //",
    "NG0120:100": "de las 'gyur med de bzhin de gnas pa //",
    "NG0120:101": "chos rnams ma lus tshor bas thos pa'i mchog tu khyad par gyur //",
    "NG0120:102": "mang du thos pa'i mchog ni de bzhin thugs kyi dkyil 'khor du 'ub pa'o //",
    "NG0120:103": "tshig tu thos pa don las nyams su myangs shing the tshom gnas //",
    "NG0120:104": "snying po nyid du sems mi g.yo ba lam gyi gter //",
    "NG0120:105": "de lta'i lam la gnas pas pha rol phyin drug 'dus //",
    "NG0120:106": "gang du'ang sems mi g.yo ba sbyin pa'i mchog /",
    "NG0120:107": "gang la'ang yid mi gnas pa tshul khrims dag pa yin //",
    "NG0120:108": "sna tshogs bye bral mi mjed bzod pa dpa' //",
    "NG0120:109": "bzang ngan blang dor mi 'byed brtson 'grus myur //",
    "NG0120:110": "yang dag yang dag dag la ma chags bsam gtan ldan //",
    "NG0120:111": "gang rjes mi 'gro mi g.yo ba ni shes rab gsal //",
    "NG0120:112": "mi g.yo brtan pa che thob bde ba'i klong chen yin //",
    "NG0120:113": "lam gyi nang na lam rgan lam po che //",
    "NG0120:114": "ye shes lam yang yin te tshul khrims lam du bshad //",
    "NG0120:115": "bzod pa chen po'i lam zhes kyang ni de la gdags //",
    "NG0120:116": "mi g.yo lam gyi gter chen 'dir ni ma lus chos rnams med //",
    "NG0120:117": "rnam dag lam chen 'di yis ma bsgral gang yang med //",
    "NG0120:118": "de phyir ye shes lam chen de bzhin nyid kyi ngang *//",
    "NG0120:119": "chos dbyings mi g.yo mngon du gyur nas gzhan la mi brten pa //",
    "NG0120:120": "cig char zhugs shing mngon du zhugs pa yin zhes bsgrags //",
    "NG0120:121": "bzang ngan blang dor dngas snyigs mi 'byed pa nyid chos kyi dbyings //",
    "NG0120:122": "der zhugs der shes pa na cig char zhugs te pha rol phyin //",
    "NG0120:123": "de la de bzhin de zhugs mnyam nyid mya ngan 'das 'khor med //",
    "NG0120:124": "mya ngan 'das pa brjod pa tsam ste khams gsum pa yang brjod pa tsam //",
    "NG0120:125": "dmigs su med pa'i dbyings su thams cad mnyam @#//",
    "NG0120:126": "par tha mi dad //",
    "NG0120:127": "rnam par dag dbyings mya ngan 'das pa dang du len mi byed //",
    "NG0120:128": "'khor ba skyur byed mi gtsang ba yang spang bar byed mi 'gyur //",
    "NG0120:129": "rnal 'byor lam 'dod zhugs pa de ltar shes pas tshor ba'i tshor ba che //",
    "NG0120:130": "cir yang tshor med tshor ba'i mchog yin de bzhin nyid //",
    "NG0120:131": "de bzhin nyid dbyings ye shes dag pa'i spyod yul gyur pa'ang mtshon bya byed ce na //",
    "NG0120:132": "sangs rgyas mtshan dpes brgyan dang phyag rgyar gang gsal tshor ba med //",
    "NG0120:133": "de la gnyis med dkyil 'khor mi ldan mi g.yo ba las nyams //",
    "NG0120:134": "de ltar cig char go ba go ba med pa yin te gnyis su med par go /",
    "NG0120:135": "'du shes ma spangs go ba'i mtshan nyid mtshan ma mi rtog pa de cig char chud //",
    "NG0120:136": "gang du mi 'jog phyag rgyar mi 'dzin yid la chos //",
    "NG0120:137": "rnam pa 'dzin pa med na ye nas zhugs //",
    "NG0120:138": "bsam pas mi g.yo mi sems pa ni shes rab klong *//",
    "NG0120:139": "rtog pas brtags pa'i spyod yul nyid du 'di ni gyur pa med //",
    "NG0120:140": "bsgom pas don 'di brda' phrad ma yin nyid du 'gyur //",
    "NG0120:141": "'jug lta rtsol spyod byed pas thig le'i lam mi rnyed //",
    "NG0120:142": "ye shes rang byung yul la chags pas grol mi 'gyur //",
    "NG0120:143": "mthong thos sgo lnga'i bya byed 'khor ba'i klong chen yin //",
    "NG0120:144": "sems dang sems las byung ba 'khrul pa'i 'khrul pa yin //",
    "NG0120:145": "dmigs pa'i yul 'dzin byed pa yul nyid ye nas mnyam //",
    "NG0120:146": "gsang sngags rig sngags phyag rgyar byas pas phyag rgya chen por grags //",
    "NG0120:147": "spro bsdu phyag rgyar byas pas ma bcos thig le bslad //",
    "NG0120:148": "rigs dang ye shes brtags pas yang dag grong chen zhi //",
    "NG0120:149": "sa dang lam la brtags pas pha rol phyin pa khyad par nyams //",
    "NG0120:150": "rtsol sbyong 'phro 'du'i phyag rgyar byas pas sgyu mchog 'phags //",
    "NG0120:151": "che ba lnga ldan phyag rgyar bsgoms pas sdug bsngal zad //",
    "NG0120:152": "bde ba zad phyir sdug bsngal rgya mtsho nyid la gnas //",
    "NG0120:153": "thig le'i sgo spangs pas ni bde ba chen po bsgom //",
    "NG0120:154": "ting 'dzin ro la chags pas ro med ro dang bral //",
    "NG0120:155": "sku yi phyag rgyar brtags pas sdug bsngal sku med sku dang bral //",
    "NG0120:156": "btsal med btsal bar byas pas byang chub chen po skam //",
    "NG0120:157": "bde ba'i phyag rgyas btab pas bde mchog gting nas 'gags //",
    "NG0120:158": "dkyil 'khor spyod yul brtags pas spyod yul rgyun mi chad //",
    "NG0120:159": "'dod yon chos su brtags pas byang chub chen po med //",
    "NG0120:160": "snod bcud lha ru brtags pas dmigs med thig le brtul //",
    "NG0120:161": "snang stong zhi khro'i phyag rgyas brtson pa'i phyag rgya bcag /",
    "NG0120:162": "sbyor sgrol gnas su ma chud log spyod bsgral //",
    "NG0120:163": "rtsa ba yan lag bsrungs pas dam tshig chen po 'das //",
    "NG0120:164": "thams cad chos su brtags pas chos mchog gting mtha' stong *//",
    "NG0120:165": "sngags bzlas phyag rgya bcas pas rgyal mchog phyag rgya bshig /",
    "NG0120:166": "mchod bstod spyan drangs byas pas mtshon chen nyid las nyams //",
    "NG0120:167": "spyan drangs gnyis med bstim pas gnyis med chos @#//",
    "NG0120:168": "gcig bsad //",
    "NG0120:169": "gnas dang gnas min brtags pas gnas mchog dam pa spangs //",
    "NG0120:170": "kha zas gtsang smer btags pas grol ba rang byung zhig /",
    "NG0120:171": "ma dang sring mor brtags pas b+ha ga'i gting chen 'gags //",
    "NG0120:172": "ye shes dbyings su mthong bas bde ba'i rtogs mtha' rgya mtsho 'dra //",
    "NG0120:173": "grub pa'i mtha' las byang chub klong chen nyid la gnas //",
    "NG0120:174": "brtags pas ye shes skye ba 'khrul gnad sel ba yin //",
    "NG0120:175": "rnal 'byor zhi la gnas nas byang chub chen por mi mtshungs mtshungs med gnas //",
    "NG0120:176": "bden gnyis mthong zhing byang chub mchog tu brtan par de gnas pa //",
    "NG0120:177": "bde chen tshul mchog brtan par gnas pa byang chub lam //",
    "NG0120:178": "mi g.yo snying po'i dri bral dri med dag pa'i sku ni dag /",
    "NG0120:179": "sangs rgyas pa med bya bral lam la mi gnas gnyen po nyid du gnas //",
    "NG0120:180": "chos sku bdag med gzhan la ltos pa'i chos min gang la'ang ltos pa min //",
    "NG0120:181": "rang sems rnam dag dbyings med byang chub lam chen po //",
    "NG0120:182": "gang nas ma 'ongs gang na med de phyi rol nang rol gnyis ka min //",
    "NG0120:183": "yon tan tshogs kyis brgyan pa'i blo gros thabs chen sku //",
    "NG0120:184": "snying rje chen po'i snying rje rlan dang ma bral thams cad bsnums /",
    "NG0120:185": "shes rab dag pa sems kyi ngang nyid kun la khyab par gnas //",
    "NG0120:186": "log rtog mtshan ma'i 'du shes thams cad de las byung *//",
    "NG0120:187": "sbyin pa la sogs pha rol phyin pa bcur yang rang bzhin ye nas rdzogs //",
    "NG0120:188": "lam bsdus rim pa pa dang 'jug blta thams cad khyad par 'grub pa ni //",
    "NG0120:189": "spang len med pa'i chos 'di sgyu mar gnas pas na //",
    "NG0120:190": "chos rnams ma lus de bzhin de bzhin de yang gnas //",
    "NG0120:191": "sgyu ma'i rang bzhin gang du'ang grub pa med par yin pa'i phyir //",
    "NG0120:192": "sgyu mas sgyu ma bslu phyir sgyu mar gnas //",
    "NG0120:193": "med pa'i sgyu mas yod pa'i dngos gsal 'tshal //",
    "NG0120:194": "'ja' tshon 'di bzhin gang du'ang grub mi 'gyur //",
    "NG0120:195": "sangs rgyas sangs rgyas zhes bya sgyu 'dra sgyu gnas pas //",
    "NG0120:196": "chos rnams ma lus de 'dra de bzhin gnas //",
    "NG0120:197": "sangs rgyas chos la gus shing rnyed 'dod shes rab 'chal //",
    "NG0120:198": "gtong ba sems dpa' shes rab 'khrul pa bying ba med //",
    "NG0120:199": "tshul khrims de ni tshul khrims 'chal pa lam ring 'gyur //",
    "NG0120:200": "bzod pa bsgom pa bzod pa la mi gnas te bzod pa min //",
    "NG0120:201": "gtong dang tshul khrims chos sems phyin bcu de bzhin bsgrub la phyin bcu med //",
    "NG0120:202": "yid la chos sems dpa' la de med sbyin bya med //",
    "NG0120:203": "dpyad pas yang dag don mi rnyed de byang chub lam //",
    "NG0120:204": "bsgrub pa'i 'bras bu de bas brtson 'grus snying po bsal //",
    "NG0120:205": "sbyangs pas sbyangs par bltas pas byar med blta ba brtul //",
    "NG0120:206": "rtogs pa'i ye shes skyes pas rtog mtha' spang mi srid //",
    "NG0120:207": "grub mtha'i 'bras bu btsal bas yang dag lam mi rnyed //",
    "NG0120:208": "byang chub kyi sems nya mo bag la nyal las /",
    "NG0120:209": "theg pa rnams kyi nges @#//",
    "NG0120:210": "pa'i tshig dang blta ba mdor bstan pa'i le'u ste lnga pa'o //",
    "NG0120:211": "'pho 'gyur dang bral ba'o //",
    "NG0120:212": "rin po che tsit+ta brtsegs pa'i ga'u nas phyi nang",
    "NG0120:213": "//  de nas bcom ldan 'das dpal kun tu bzang pos /",
    "NG0120:214": "som nyi spangs pa'i ting nge 'dzin la snyoms par",
    "NG0120:215": "zhugs nas nyid kyis nyid la ched du brjod pa",
    "NG0120:216": "'di brjod do // g.yo ba'i 'byung 'jug yid ches dngos med de bzhin nyid du bzhag /",
    "NG0120:217": "sus kyang ma bcos tshogs brgyad brten pa 'ja' tshon tshul //",
    "NG0120:218": "de la mi dmigs tshogs brgyad la rten de nyid med //",
    "NG0120:219": "sems can ming ni sems can sems can med //",
    "NG0120:220": "sangs rgyas sangs rgyas sems can yongs kyi ngang *//",
    "NG0120:221": "gti mug rnam par dag pa ye yin rnam snang mdzad //",
    "NG0120:222": "'dod chags 'dod chags ye yin chags mchog yas //",
    "NG0120:223": "zhe sdang rnam par dag pas ma spangs de bzhin sdang ba mi 'khrugs pa //",
    "NG0120:224": "nga rgyal khyad par nga rgyal yon tan can de 'byung ldan nyid //",
    "NG0120:225": "phrag dog mi 'da'i dam tshig don yod grub //",
    "NG0120:226": "thams cad ma lus lus pa med par dbang du 'dus phyir snang mtha'i dam //",
    "NG0120:227": "'dod pa the tshom med na dam tshig dam pa gtso //",
    "NG0120:228": "ma rig dor min rig pa blang med ro gcig phyir na rnam snang som nyi med //",
    "NG0120:229": "'da' ka'i de 'da' mi byed de la gnas //",
    "NG0120:230": "chos kyi dbyings las ma g.yos thams cad 'dus pa'i phyir na rgya //",
    "NG0120:231": "dam tshig dam pa de la mi 'da' ba ni mi 'khrugs bla //",
    "NG0120:232": "dge dang mi dge mnyam pa nyid du gnas pas rig pa phrag dog dam //",
    "NG0120:233": "lnga po yin gzhan bde ba de min spong zhing zhi byed 'khrul pa'i lam //",
    "NG0120:234": "gang la som nyi med pa de la tshul khrims ldan //",
    "NG0120:235": "the tshom zad pas bcom ldan 'das kyi bcom ldan 'das //",
    "NG0120:236": "dge sdig the tshom zad pa byang chub chen po nyid //",
    "NG0120:237": "rtog mtha' rtog mtha' spang med zad pa yang dag mtha' //",
    "NG0120:238": "chags med chags pa'i lam la mi gnas mnyam pa nyid //",
    "NG0120:239": "mi dmigs dbyings kyi ma mthong mthong min zin pa de mi gtong ba bsgom pa'i mchog /",
    "NG0120:240": "bsam 'das brjod med ngang la phyag 'tshal lo //",
    "NG0120:241": "ston pa'i mchog la phyag 'tshal lo //",
    "NG0120:242": "kun gyis rab bsngags dpe med lam la phyag 'tshal lo //",
    "NG0120:243": "chos kyi snying por gyur pa'i ji bzhin nyid la phyag 'tshal lo //",
    "NG0120:244": "bya bral mkhyen ldan klong la phyag 'tshal lo //",
    "NG0120:245": "ji bzhin ye nas mkhyen ldan sku la phyag 'tshal lo //",
    "NG0120:246": "sa las tshul khrims la sogs kun //",
    "NG0120:247": "spyod pa mchog gyur bde gshegs rnams kyi yum //",
    "NG0120:248": "kun mtshungs rnam grol mchog gi lam de sangs rgyas nyid //",
    "NG0120:249": "phra zhing shes dka' kun gyi lam de mi rtog rtog las 'das //",
    "NG0120:250": "de med mi 'byung de phyir de ni rnam grol mchog gi lam //",
    "NG0120:251": "mi dmigs mi gnas bsam pa kun dang bral //",
    "NG0120:252": "tshig gis mi khebs dbyings dang kha dog bzang po'i spyod yul min //",
    "NG0120:253": "bstan cing brtags par dka' la brjod du rdul tsam med //",
    "NG0120:254": "'di zhes bstan pa'i lam med gcig med du ma med //",
    "NG0120:255": "tshad la gzhig @#//",
    "NG0120:256": "nas don gyis grub par bya ba nyid //",
    "NG0120:257": "khyad par grol zhing de min de med de la rtsol bral na //",
    "NG0120:258": "sngon gyi drang srong bsgom mkhan bsgom pa nyid du gang 'dod pa //",
    "NG0120:259": "bsgom chags lam gyi nad kyis zin pa yin //",
    "NG0120:260": "dpyod pa'i mtha' la don gyi lung med 'khrul pa yin //",
    "NG0120:261": "tshig gi mtha' dpyod lam du 'dod cing re mthong ba //",
    "NG0120:262": "de nyid rtog pa'i rgyu 'bras smig rgyu bsnyeg pa 'dra //",
    "NG0120:263": "shes rab zab mos bla med sangs rgyas tshol bar rab tu sla //",
    "NG0120:264": "gzhan nas ma yin de nyid yin te mchog tu 'dod //",
    "NG0120:265": "yang dag lam ni tshig gis mtshon du med //",
    "NG0120:266": "yang dag nyid du mthong na 'khrul pa ste //",
    "NG0120:267": "dag dang ma dag mthong med mtshungs pa'i lam //",
    "NG0120:268": "rnam par ci yang mi 'byed ye shes gti mug dang *//",
    "NG0120:269": "rang gis mi g.yo mi bskyod ting 'dzin rgyal por gnas //",
    "NG0120:270": "'di ltar mthong zhes mthong ba'i dmigs med mngon sum mthong ba'i lam //",
    "NG0120:271": "de phyir thams cad mkhyen pa'i spyan zhes de la bya //",
    "NG0120:272": "mtha' dang dbus med yangs pa'i rang bzhin zhes //",
    "NG0120:273": "mi len mi spang mnyam pa'i rgyal po 'thob //",
    "NG0120:274": "sems dang bag chags gnyis med 'dres shing mtshungs //",
    "NG0120:275": "'dzin pas snang zhing brtags pa'i chos rnams kun la ni //",
    "NG0120:276": "mi 'dor mi spang rang byung de nyid de //",
    "NG0120:277": "rnam pa cir yang mi dgongs thabs kyis de la rol //",
    "NG0120:278": "kun dang mi mthun yongs kyis spangs pa'i chos //",
    "NG0120:279": "nyon mongs lnga dang mtshams med lnga po yi //",
    "NG0120:280": "rnam dag lam der zhugs pas mnyam pa'i rgyal pos 'thob //",
    "NG0120:281": "bud med la sogs kun kyang spang mi byed //",
    "NG0120:282": "lo rgyus don nyid tshang mar blo bzhag nas //",
    "NG0120:283": "ting 'dzin gsum po btags shing grub pa'i mtha' dpyod pa //",
    "NG0120:284": "rtsol bsgrub lung las grol te 'khrul pa yin //",
    "NG0120:285": "bya bral lhun rdzogs bde ba'i yul la gnas //",
    "NG0120:286": "ye shes rang byung chen po'i snying po nyid //",
    "NG0120:287": "mi dmigs mi g.yo bsnyad pa kun dang bral //",
    "NG0120:288": "bya bral zin pa'i yul la kun tu ji bzhin gnas //",
    "NG0120:289": "ma skyes mi 'gag nam mkha' lta bu'i ngang *//",
    "NG0120:290": "'di zhes bstan du med de thig le gcig gi sku //",
    "NG0120:291": "spro zhing bsdu ba med de thar lam dam pa yin //",
    "NG0120:292": "ma rtogs rtogs pa med de shes rab thabs bral bas //",
    "NG0120:293": "mtha' med dbus med snying por gdags pa'ang med //",
    "NG0120:294": "mkha' bzhin ma bcos smra bsam yul las 'das //",
    "NG0120:295": "tshad mas don gzhig dpe bral rgyal ba'i thugs //",
    "NG0120:296": "yang dag byang chub klong ni 'di zhes bstan par dka' //",
    "NG0120:297": "chos kyi snying po rang rig byang chub sems nyid che //",
    "NG0120:298": "byang chub sems ni 'di zhes rab tu rnyed par dka'o //",
    "NG0120:299": "pho mo ma ning kha dog dbyibs med phyir //",
    "NG0120:300": "chos rnams kun gyi rang bzhin de kho nar gsungs pas //",
    "NG0120:301": "dngos po mtshan 'dzin de yi rang bzhin de la mi gnas pas //",
    "NG0120:302": "med de med nas stobs sogs ci yang med pa ma yin gnas te gsal ba de min no //",
    "NG0120:303": "rtsol bral rgyal @#//",
    "NG0120:304": "ba'i bka' 'di gzhan du dad mos min //",
    "NG0120:305": "'jug kyang mtshan ma dbyings stong rang bzhin nyid de 'jug /",
    "NG0120:306": "sems kyang der bskyed 'bras bu der thob pas //",
    "NG0120:307": "dpyod mtha' thams cad 'khor ba de nyid kho nar zad //",
    "NG0120:308": "byang chub kyi sems nya mo bag nyal las /",
    "NG0120:309": "don dgongs par bstan pa'i le'u ste drug pa'o //",
    "NG0120:310": "las gong du yang 'da' ba med pa bde ba",
    "NG0120:311": "chen por shes na gol sa dang sgrib par mi",
    "NG0120:312": "//  gsang ba'i don med /"
}