{
    "T02D2657:310a-0": "@310a ` // mi 'khrugs pa'i sgrub thabs bzhugs//",
    "T02D2657:310a-2": "# // mi 'khrugs pa la phyag 'tshal te //",
    "T02D2657:310a-3": "de yi sgrub thabs bri bar bya //",
    "T02D2657:310a-4": "rgyud las rigs kyi bu zhes pa //",
    "T02D2657:310a-5": "sgrub pa po yi mtshan nyid de //",
    "T02D2657:310a-6": "dal 'byor theg chen rigs can no //",
    "T02D2657:310a-7": "snying rje shes rab lon tan ldan //",
    "T02D2657:310a-8": "byams dang snying rje ldan pa dang //",
    "T02D2657:310a-9": "dad cing bla ma la gus dang //",
    "T02D2657:310a-10": "skyabs su song zhing sems bskyed pa //",
    "T02D2657:310a-11": "dam tshig sdom ldan dbang thob pas //",
    "T02D2657:310a-12": "las kyi cho ga shes nas ni //",
    "T02D2657:310a-13": "dgon pa'i gnas sam grong gi mthar //",
    "T02D2657:310a-14": "las byas bde ba'i stan la 'dug / khrus byas gtsang ma'i gos can gyis //",
    "T02D2657:310a-15": "bdun po rnam par dag pa dang //",
    "T02D2657:310a-16": "tshad med bzhi sogs ldan par bsgom //",
    "T02D2657:310a-17": "chos rnams thams cad bdag med par //",
    "T02D2657:310a-18": "sems kyis bsgom par byas nas ni //",
    "T02D2657:310a-19": "aa las zla ba'i dkyil 'khor bsam //",
    "T02D2657:310a-20": "rang gi sa bon dbus bsams nas //",
    "T02D2657:310a-21": "dam tshig dag dang phyag rgya dang //",
    "T02D2657:310a-22": "bsam zhing de bzhin nyid du bya //",
    "T02D2657:310a-23": "rnal 'byor pas ni bsgyur bar bya //",
    "T02D2657:310a-24": "lha yi rnal 'byor tshul du bsgyur //",
    "T02D2657:310a-25": "de nas rang gi sa bon dang //",
    "T02D2657:310a-26": "phyag rgya phyag rgyas de byin brlab //",
    "T02D2657:310a-27": "lha yi go rims ji bzhin du //",
    "T02D2657:310a-28": "sangs rgyas rnams kyis dbang bskur ro //",
    "T02D2657:310a-29": "rang nyid rang gi lhar bsgoms nas //",
    "T02D2657:310a-30": "mi 'khrugs mdun nam spyi bor bsam //",
    "T02D2657:310a-31": "bdag nyid mi 'khrugs par bsgoms nas ;",
    "T02D2657:310a-32": "/ de nyid gsum sogs rang dang gzhan //",
    "T02D2657:310a-33": "bum pa mchod rten la sogs nang //",
    "T02D2657:310a-34": "rgya mtsho padma zla ba la //",
    "T02D2657:310a-35": "dad pa dang ni dam tshig gis //",
    "T02D2657:310a-36": "tshur gshegs tshur gshegs bcom ldan 'das 'dis //",
    "T02D2657:310a-37": "bdag gi mchod pa bzhes nas kyang //",
    "T02D2657:310a-38": "mchod pas bdag la dgyes par mdzod //",
    "T02D2657:310b-0": "aom bighn'anta @310b krita h'um phat //",
    "T02D2657:310b-1": "thal sbyar sor mo gnyis phyir bskyed //",
    "T02D2657:310b-2": "ta th'a ga todbha b'a ya sv'a h'a //",
    "T02D2657:310b-3": "dza: h'um bam ho: sa de nyid gdan la bzhugs pa la //",
    "T02D2657:310b-4": "mchod dang bstod dang bzlas pa bya //",
    "T02D2657:310b-5": "sgra dang sems dang gzhi la gzhol //",
    "T02D2657:310b-6": "lan lag bzhi dang dmigs pa gsum //",
    "T02D2657:310b-7": "gzhan don bsnyen pa byed pa ni //",
    "T02D2657:310b-8": "grangs dang dus dang mtshan ma'o //",
    "T02D2657:310b-9": "dngos grub bsgrub bya'i bzlas pa ni //",
    "T02D2657:310b-10": "dag dang shib bu rdo rje bzlas //",
    "T02D2657:310b-11": "yid kyi bzlas brjod bcas pa bzhi //",
    "T02D2657:310b-12": "me dang sgra dang sgra mtha' gsum //",
    "T02D2657:310b-13": "brjod pa med pa'i bsam gtan te //",
    "T02D2657:310b-14": "thun gsum dag tu bzlas pa dang //",
    "T02D2657:310b-15": "bstod nas mchod par gtor ma gtang //",
    "T02D2657:310b-16": "ye shes gshegs dang dam tshig bsdu //",
    "T02D2657:310b-17": "mi gnas bsod nams ster bar byed //",
    "T02D2657:310b-18": "sgra mthar thar ba ster bar byed //",
    "T02D2657:310b-19": "bcom ldan 'das mi 'khrugs pa byon nas zhes pas",
    "T02D2657:310b-20": "rang lhar bsgoms pa'i rnal 'byor pas spyan drang ba",
    "T02D2657:310b-21": "dang // mchod pa dang bstod pa dang /",
    "T02D2657:310b-22": "bzlas pa dang /",
    "T02D2657:310b-23": "bsgom pa byas pas dngos grub stsol bar gyur pa'o //",
    "T02D2657:310b-24": "chos nyid mnyam pa nyid las ma g-yos kyang //",
    "T02D2657:310b-25": "thugs rjes gtan du mya ngan mi 'da' zhing //",
    "T02D2657:310b-26": "phrin las rnam bzhis 'gro ba'i don mdzad pa //",
    "T02D2657:310b-27": "bcom ldan mi 'khrugs pa la phyag 'tshal bstod //",
    "T02D2657:310b-28": "bzlas brjod me la tshul khrims rlung gis sbar //",
    "T02D2657:310b-29": "brtsom [*brtson?] 'gras chen po'i me lces sdig pa sreg",
    "T02D2657:310b-30": "/ nyi ma me shel zhugs la me 'byung ltar",
    "T02D2657:310b-31": "// mi yi lus la dngos grub stsol bar mdzad //",
    "T02D2657:310b-32": "'di nyid bzhin nor bu rin chen ltar //",
    "T02D2657:310b-33": "spyi bo'i gtsug tu kun gyis bkur bar 'os //",
    "T02D2657:310b-34": "ngan song rnam sel thar lam 'dis 'grub bo //",
    "T02D2657:310b-35": "rang gzhan mdun du bsgoms kyang dngos grub ster //",
    "T02D2657:310b-36": "mgon po mi 'khrugs ba sgrub pa'i thabs slob dpon dzee t'a ris mdzad pa rdzogs so /"
}