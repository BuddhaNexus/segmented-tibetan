{
    "T04D3929:95b-0": "@95b # // rgya gar skad du /",
    "T04D3929:95b-1": "ma dhya ma au pa de sha n'a ma /",
    "T04D3929:95b-2": "bod skad du /",
    "T04D3929:95b-3": "dbu ma'i man ngag ces bya ba /",
    "T04D3929:95b-4": "'jig rten mgon po la phyag 'tshal lo //",
    "T04D3929:95b-5": "gang gi gsung gi 'od zer gyis //",
    "T04D3929:95b-6": "bdag sogs rmongs pa ma lus pa'i //",
    "T04D3929:95b-7": "snying gi padma kha 'byed pa'i //",
    "T04D3929:95b-8": "dam pa'i skyes mchog de la 'dud //",
    "T04D3929:95b-9": "theg pa chen po dbu ma'i man ngag ni 'di yin te /",
    "T04D3929:95b-10": "kun rdzob tu chos thams cad tshu rol mthong ba'i ngor byas nas /",
    "T04D3929:95b-11": "rgyu 'bras la sogs pa rnam par gzhag pa thams",
    "T04D3929:95b-12": "cad ji ltar snang ba bzhin du bden pa yin",
    "T04D3929:95b-13": "la / don dam par ram yang dag par na",
    "T04D3929:95b-14": "kun rdzob ji ltar snang ba de kho na gtan",
    "T04D3929:95b-15": "tshigs chen po rnams kyis gzhigs shing bsal na /",
    "T04D3929:95b-16": "skra'i rtse mo brgyar gshags pa'i tshad kyang bzung du",
    "T04D3929:95b-17": "med do zhes nges par khong du chud par bya'o",
    "T04D3929:95b-18": "// stan bde ba la skyil mo krung bcas te 'dug la /",
    "T04D3929:95b-19": "'di ltar re zhig dngos po gnyis te /",
    "T04D3929:95b-20": "gzugs can dang /",
    "T04D3929:95b-21": "gzugs can ma yin pa'o //",
    "T04D3929:95b-22": "de la gzugs can rnams ni rdul phra rab 'dus pa yin la /",
    "T04D3929:95b-23": "de yang phyogs cha'i dbye bas phye zhing gzhigs na /",
    "T04D3929:95b-24": "shin tu phra ba yang lus pa med cing shin tu snang ba yang med do //",
    "T04D3929:95b-25": "gzugs can ma yin pa ni sems yin la /",
    "T04D3929:95b-26": "de yang 'di ltar 'das pa'i sems ni 'gags shing",
    "T04D3929:95b-27": "zhig / ma 'ongs pa'i sems ni ma skyes shing",
    "T04D3929:95b-28": "ma byug / da ltar gyi sems ni 'di ltar yang shin tu brtag dka' ste /",
    "T04D3929:95b-29": "kha dog med cing dbyibs dang bral ba /",
    "T04D3929:95b-30": "nam mkha' dang 'dra bas ma grub pa'am /",
    "T04D3929:95b-31": "yang na gcig dang du ma dang bral bas sam /",
    "T04D3929:95b-32": "yang na ma skyes pas sam /",
    "T04D3929:95b-33": "yang na de rang bzhin gyis 'od gsal ba la sogs pa /",
    "T04D3929:95b-34": "rigs pa'i mtshon gyis dpyad cing gzhigs na ma grub par rtogs so //",
    "T04D3929:95b-35": "de ltar gnyis po ci'i ngo bor yang ma grub cing med tsam na /",
    "T04D3929:95b-36": "so sor rtogs pa'i shes rab de nyid kyang ma grub ste /",
    "T04D3929:95b-37": "dper na shing gnyis phan tshun drud pas me byung",
    "T04D3929:95b-38": "ba'i rkyen gyis shing gnyis po tshig cing med pa'i",
    "T04D3929:96a-0": "rjes la / gang gis @96a * //",
    "T04D3929:96a-1": "sreg par byed pa'i me de nyid kyang rang zhi",
    "T04D3929:96a-2": "ba de bzhin du rang dang spyi'i mtshan nyid kyis",
    "T04D3929:96a-3": "chos thams cad med par grub tsam na shes rab",
    "T04D3929:96a-4": "nyid snang ba med cing 'od gsal ba ci'i ngo",
    "T04D3929:96a-5": "bo yang ma grub pas /",
    "T04D3929:96a-6": "bying ba dang rgod pa la sogs pa'i skyon du gyur pa thams cad bsal te /",
    "T04D3929:96a-7": "bar skabs de shes pa cir yang mi rtog cir yang mi 'dzin /",
    "T04D3929:96a-8": "dran pa dang yid la byed pa thams cad spangs te /",
    "T04D3929:96a-9": "ji srid du mtshan ma'am /",
    "T04D3929:96a-10": "rnam par rtog pa'i dgra'am /",
    "T04D3929:96a-11": "chom rkun ma langs kyi bar du de lta bu la shes pa gnas par bya'o //",
    "T04D3929:96a-12": "gang gi tshe ldang bar 'dod na dal bus skyil mo krung bshig la langs te /",
    "T04D3929:96a-13": "sgyu ma lta bu'i yid kyis lus dang ngag dang yid kyis dge ba ci nus kyis bya'o //",
    "T04D3929:96a-14": "de ltar gus pa dang /",
    "T04D3929:96a-15": "yun ring ba dang /",
    "T04D3929:96a-16": "rgyun ma chad par bsgrubs na skal ba dang ldan",
    "T04D3929:96a-17": "pa rnams kyis tshe 'di nyid la bde ba mthong",
    "T04D3929:96a-18": "bar 'gyur te / chos thams cad nam mkha'i dkyil",
    "T04D3929:96a-19": "lta bur 'bad pa dang rtsol ba med cing rang",
    "T04D3929:96a-20": "gi ngang gis lhun gyis grub par mngon sum du",
    "T04D3929:96a-21": "bar 'gyur te / byed do // de'i rjes las",
    "T04D3929:96a-22": "thob pas ni chos thams cad sgyu ma la sogs",
    "T04D3929:96a-23": "bar 'gyur te / byed do // par shes so",
    "T04D3929:96a-24": "// gang gi tshe rdo rje lta bu'i ting nge",
    "T04D3929:96a-25": "'dzin mngon du byas phan chad ni rjes las thob",
    "T04D3929:96a-26": "pa yang mi mnga' ste /",
    "T04D3929:96a-27": "dus thams cad du mnyam par gzhag pa'o //",
    "T04D3929:96a-28": "de lta ma yin na byang chub sems dpa' dang",
    "T04D3929:96a-29": "khyad par ci yod ces bya ba la sogs pa'i",
    "T04D3929:96a-30": "rigs pa dang lung 'dir mi brjod do //",
    "T04D3929:96a-31": "gzhan gyi don bskal pa grangs med par tshogs bsags pa dang /",
    "T04D3929:96a-32": "smon lam btab pa'i mthus gdul bya rnams ji ltar 'dod pa bzhin du 'gyur ro //",
    "T04D3929:96a-33": "lung dang rigs pa shin tu mang mod kyi /",
    "T04D3929:96a-34": "'dir ma spros so //",
    "T04D3929:96a-35": "dbu ma'i man ngag ces bya ba pandi ta d'i pam ka ras mdzad pa rdzogs so /",
    "T04D3929:96a-37": "// lo ts'a ba dge slong tshul khrims rgyal bas lha",
    "T04D3929:96a-38": "sa 'phrul snang du bsgyur cing zhus te gtan la",
    "T04D3929:96a-39": "phab pa'o / //",
    "T04D3929:96a-40": "/ ra sa 'phrul snang gtsug lag khang chen du //",
    "T04D3929:96a-41": "mar me mdzad dpal zhes bya'i mkhas pa la //",
    "T04D3929:96a-42": "bod kyi rdog btsun legs pa'i shes rab kyis //",
    "T04D3929:96a-43": "gsol ba btab nas bdag gis bsgyur ba yin //",
    "T04D3929:96a-44": "gnas brtan mar me mdzad dpal gyis //",
    "T04D3929:96a-45": "gzhung lugs skyes bu gsum 'dzin pa //",
    "T04D3929:96a-46": "gol ba'i lam du mi 'gro zhes //"
}