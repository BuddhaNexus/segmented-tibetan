{
    "K10D0209_H0210:173b-0": "@173b / /rgya gar skad du /",
    "K10D0209_H0210:173b-1": "a'arya sidha n'a di ka na n'a ma mah'a y'a na s'u tra /",
    "K10D0209_H0210:173b-2": "bod skad du /",
    "K10D0209_H0210:173b-3": "'phags pa seng ge'i sgra bsgrags pa zhes bya ba theg pa chen po'i mdo /",
    "K10D0209_H0210:173b-4": "sangs rgyas dang /",
    "K10D0209_H0210:173b-5": "byang chub sems dpa' thams cad la phyag 'tshal lo //",
    "K10D0209_H0210:173b-6": "'di skad bdag gis thos pa dus gcig na /",
    "K10D0209_H0210:173b-7": "bcom ldan 'das nyi zla'i gnas rnam par rgyal byed",
    "K10D0209_H0210:173b-8": "kyi khang bzang gi nang na dge slong gi dge",
    "K10D0209_H0210:173b-9": "'dun chen po dang /",
    "K10D0209_H0210:173b-10": "dgra bcom pa bye ba khrag khrig brgya stong phrag",
    "K10D0209_H0210:173b-11": "dgu bcu rtsa dgu dang thabs gcig tu bzhugs so",
    "K10D0209_H0210:173b-12": "// de'i tshe bcom ldan 'das kyis byang chub sems",
    "K10D0209_H0210:173b-13": "dpa' rnam par rgyal ba'i phung po la bka' stsal",
    "K10D0209_H0210:173b-14": "// pa / rnam par rgyal pa'i phung po /",
    "K10D0209_H0210:174a-0": "khyod sangs rgyas kyi zhing 'di nas byang phyogs logs na gangg'a'i klung drug cu'i bye @174a *//",
    "K10D0209_H0210:174a-1": "ma snyed kyi sangs rgyas kyi zhing rdul phra rab",
    "K10D0209_H0210:174a-2": "snyed 'das pa na 'jig rten gyi khams mngon par",
    "K10D0209_H0210:174a-3": "dga' ba zhes bya ba zhig yod de /",
    "K10D0209_H0210:174a-4": "de na de bzhin gshegs pa dgra bcom pa yang",
    "K10D0209_H0210:174a-5": "dag par rdzogs pa'i sangs rgyas chos 'phags zhes bya",
    "K10D0209_H0210:174a-6": "ba da ltar bzhugs te /",
    "K10D0209_H0210:174a-7": "'tsho zhing gzhes la chos kyang ston to //",
    "K10D0209_H0210:174a-8": "de bzhin gshegs pa de la blta ba dang /",
    "K10D0209_H0210:174a-9": "phyag bya ba dang /",
    "K10D0209_H0210:174a-10": "bsnyen bkur bya ba dang /",
    "K10D0209_H0210:174a-11": "mchod pa bya ba'i phyir song zhig /",
    "K10D0209_H0210:174a-12": "de nas byang chub sems dpa' rnam par rgyal ba'i phung po 'jig rten gyi khams der stong nas /",
    "K10D0209_H0210:174a-13": "bcom ldan 'das chos 'phags de'i zhabs la phyag btsal",
    "K10D0209_H0210:174a-14": "te lan bdun bskor ba byas nas phyogs gcig tu",
    "K10D0209_H0210:174a-15": "'dug go / byang chub sems dpa' rnam par rgyal ba'i phung po phyogs gcig tu 'dug pa dang /",
    "K10D0209_H0210:174a-16": "de nas bcom ldan 'das de bzhin gshegs pa chos",
    "K10D0209_H0210:174a-17": "'phags des byang chub sems dpa' de la 'di skad",
    "K10D0209_H0210:174a-18": "ces bka' stsal to //",
    "K10D0209_H0210:174a-19": "rigs kyi bu /",
    "K10D0209_H0210:174a-20": "khyod ga las 'dir 'ongs /",
    "K10D0209_H0210:174a-21": "de nas byang chub sems dpa' rnam par rgyal ba'i",
    "K10D0209_H0210:174a-22": "phung po bcom ldan 'das kyis bka' stsal pa de",
    "K10D0209_H0210:174a-23": "la cang mi smra bar kha rog 'dug go /",
    "K10D0209_H0210:174a-24": "de'i tshe der 'khor 'dus pha gang lha dang /",
    "K10D0209_H0210:174a-25": "klu dang /",
    "K10D0209_H0210:174a-26": "gnod sbyin dang /",
    "K10D0209_H0210:174a-27": "lha ma yin dang /",
    "K10D0209_H0210:174a-28": "nam mkha' lding dang /",
    "K10D0209_H0210:174a-29": "mi'am ci dang /",
    "K10D0209_H0210:174a-30": "lto 'phye chen po dang /",
    "K10D0209_H0210:174a-31": "mi dang /",
    "K10D0209_H0210:174b-0": "mi ma yin pa de dag 'di snyam du @174b sems te /",
    "K10D0209_H0210:174b-1": "ci'i phyir byang chub sems dpa' rnam par rgyal ba'i",
    "K10D0209_H0210:174b-2": "phung po 'di 'jig rten gsum gyi bla mas bka'",
    "K10D0209_H0210:174b-3": "stsal pa la lan mi gsol bar kha rog 'dug",
    "K10D0209_H0210:174b-4": "zhig gu snyam mo //",
    "K10D0209_H0210:174b-5": "de nas bcom ldan 'das kyis der seng ge bsgyings",
    "K10D0209_H0210:174b-6": "pa lta bus phyogs bcur gzigs nas 'khor thams cad",
    "K10D0209_H0210:174b-7": "the tshom du gyur pa thugs su chud nas 'dzum",
    "K10D0209_H0210:174b-8": "pa mdzad do // bcom ldan 'das de bzhin gshegs",
    "K10D0209_H0210:174b-9": "pa chos 'phags de 'dzum pa mdzad pa'i 'od kyi",
    "K10D0209_H0210:174b-10": "snang ba gser gyi kha dog lta bu'i 'od gser",
    "K10D0209_H0210:174b-11": "brgya stong phrag du mas phyogs bcu snang bar mdzad",
    "K10D0209_H0210:174b-12": "pa mdzad do // do // de nas skad cig",
    "K10D0209_H0210:174b-13": "de nyid la sa chen po g-yos par gyur to",
    "K10D0209_H0210:174b-14": "pa mdzad do // do // // phyogs bcu nas kyang byang chub sems dpa' gzugs dang /",
    "K10D0209_H0210:174b-15": "kha dog dang /",
    "K10D0209_H0210:174b-16": "tshul du ma 'chang ba dag bcom ldan 'das kyi",
    "K10D0209_H0210:174b-17": "cho 'phrul chen po de mthong nas 'jig rten gyi",
    "K10D0209_H0210:174b-18": "khams der thams cad 'dus te /",
    "K10D0209_H0210:174b-19": "bcom ldan 'das de'i zhabs la mgo bos phyag btsal",
    "K10D0209_H0210:174b-20": "nas rang rang gi dge bas bsgrubs pas 'dug ste",
    "K10D0209_H0210:174b-21": "/ pus mo g-yas pa'i lhang sa la btsugs nas",
    "K10D0209_H0210:174b-22": "bcom ldan 'das ga la ba de logs su thal",
    "K10D0209_H0210:174b-23": "mo sbyar ba btud de /",
    "K10D0209_H0210:174b-24": "ngo mtshar du gyur pa dang /",
    "K10D0209_H0210:174b-25": "rmad du gyur pas 'dzum dmul nas bcom ldan 'das la 'di skad ces gsol to //",
    "K10D0209_H0210:174b-26": "bcom ldan 'das /",
    "K10D0209_H0210:174b-27": "bdag cag gis 'od zer gyi cho 'phrul du ma dag mthong lags te /",
    "K10D0209_H0210:174b-28": "bcom ldan 'das /",
    "K10D0209_H0210:175a-0": "bdag cag gis 'od zer @175a *//",
    "K10D0209_H0210:175a-1": "gyi snang ba 'di lta bu dag sngon nam yang ma mthong lags so //",
    "K10D0209_H0210:175a-2": "bcom ldan 'das /",
    "K10D0209_H0210:175a-3": "'di'i don de ni legs pa lags te /",
    "K10D0209_H0210:175a-4": "gang bcom ldan 'das kyis 'dzum pa de lta bu",
    "K10D0209_H0210:175a-5": "mdzad pa'i don de bdag cag la thugs brtse bar",
    "K10D0209_H0210:175a-6": "dgongs te lung bstan du gsol /",
    "K10D0209_H0210:175a-7": "de nas byang chub sems dpa' 'od phreng gis bcom ldan 'das la tshigs su bcad de gsol pa /",
    "K10D0209_H0210:175a-8": "rnam 'dren gang zag mchog ste thugs rje can //",
    "K10D0209_H0210:175a-9": "rgyu ma mchis par 'dzum pa mi mdzad na //",
    "K10D0209_H0210:175a-10": "bdag dang 'jig rten snang mdzad thugs rje can //",
    "K10D0209_H0210:175a-11": "'dzum mdzad rgyu dang mdzad rgyu nges par gsungs //",
    "K10D0209_H0210:175a-12": "de nas bcom ldan 'das de bzhin gshegs pa chos",
    "K10D0209_H0210:175a-13": "'phags dzambu chu bo'i gser ltar snang zhing 'od zer",
    "K10D0209_H0210:175a-14": "bye ba khrag khrig brgya stong phrag du ma rab",
    "K10D0209_H0210:175a-15": "tu 'gyed pa; sku'i gzugs dang /",
    "K10D0209_H0210:175a-16": "mdog gzi brjid kyi sa 'bar ba de la byang",
    "K10D0209_H0210:175a-17": "chub sems dpa' 'od phreng gis 'di skad ces gsol",
    "K10D0209_H0210:175a-18": "to // bcom ldan 'das /",
    "K10D0209_H0210:175a-19": "bdag gis cho 'phrul mang po mthong lags te /",
    "K10D0209_H0210:175a-20": "bdag gis sngon 'od zer gyi snang ba 'di lta bu nam yang ma mthong lags so //",
    "K10D0209_H0210:175a-21": "de bzhin gshegs pa des bka' stsal pa /",
    "K10D0209_H0210:175a-22": "'od phreng /",
    "K10D0209_H0210:175a-23": "phyogs 'dir de bzhin gshegs pa'i 'od zer gyi snang ba 'di lta bu chung du zhig mdzad de /",
    "K10D0209_H0210:175a-24": "mtshan ma snang ba de dag ni rgyu med pa ma yin /",
    "K10D0209_H0210:175a-25": "byed rgyu med pa ma yin no //",
    "K10D0209_H0210:175a-26": "'od phreng /",
    "K10D0209_H0210:175b-0": "khyod de'i phyir @175b legs par rab tu nyon la yid la zungs shig dang /",
    "K10D0209_H0210:175b-1": "ngas khyod la bshad do //",
    "K10D0209_H0210:175b-2": "don gang gi phyir ngas 'dzum pa mdzad pa thos",
    "K10D0209_H0210:175b-3": "nas kyang rigs kyi bu khyod kyis skrag par mi",
    "K10D0209_H0210:175b-4": "bya / dngangs bar mi bya /",
    "K10D0209_H0210:175b-5": "dngang bar 'gyur bar mi bya /",
    "K10D0209_H0210:175b-6": "som nyir mi bya /",
    "K10D0209_H0210:175b-7": "the tshom du mi bya'o //",
    "K10D0209_H0210:175b-8": "de ci'i phyir zhe na /",
    "K10D0209_H0210:175b-9": "sangs rgyas bcom ldan 'das rnams kyi yul ni bsam gyi mi khyab bo //",
    "K10D0209_H0210:175b-10": "smon lam ni bsam gyis mi khyab bo //",
    "K10D0209_H0210:175b-11": "rnam par 'phrul ba ni bsam gyis mi khyab bo //",
    "K10D0209_H0210:175b-12": "don de dag yang dag par mthong nas the tshom ma byed cig /",
    "K10D0209_H0210:175b-13": "'od phreng /",
    "K10D0209_H0210:175b-14": "gang 'di ltar de bzhin gshegs pa sh'akya thub pas",
    "K10D0209_H0210:175b-15": "nga'i drung du byang chub sems dpa' rnam par rgyal",
    "K10D0209_H0210:175b-16": "ba'i phung po btang ba 'di khyod kyis mthong ngam",
    "K10D0209_H0210:175b-17": "/ gsol pa /",
    "K10D0209_H0210:175b-18": "bcom ldan 'das /",
    "K10D0209_H0210:175b-19": "mthong lags so //",
    "K10D0209_H0210:175b-20": "bde bar gshegs pa /",
    "K10D0209_H0210:175b-21": "mthong lags so //",
    "K10D0209_H0210:175b-22": "rigs kyi bu /",
    "K10D0209_H0210:175b-23": "byang chub sems dpa' rnam par rgyal ba'i phung po",
    "K10D0209_H0210:175b-24": "'di langs khyod ga las 'ongs zhes de skad dris",
    "K10D0209_H0210:175b-25": "na / de cang mi smra bar kha rog 'dug ste /",
    "K10D0209_H0210:175b-26": "rigs kyi bu /",
    "K10D0209_H0210:175b-27": "ngas don gyi dbang 'di mthong nas 'dir 'dzum pa mdzad do //",
    "K10D0209_H0210:175b-28": "de bzhin gshegs pas smras pa'i lan de ci'i phyir",
    "K10D0209_H0210:175b-29": "'dis ma gsol snyam du 'khor 'di dag thams cad",
    "K10D0209_H0210:175b-30": "the tshom du gyur to //",
    "K10D0209_H0210:175b-31": "rigs kyi bu /",
    "K10D0209_H0210:175b-32": "ngas smras pa'i lan skyes bu dam pa 'dis ci'i phyir ma gsol ce na /",
    "K10D0209_H0210:175b-33": "'ong ba dang /",
    "K10D0209_H0210:175b-34": "'gro ba med pa'i chos rnams la /",
    "K10D0209_H0210:176a-0": "bcom ldan 'das @176a *//",
    "K10D0209_H0210:176a-1": "bdag la khyod ga las 'ongs zhes 'ong ba rmed par mdzad do snyam mo //",
    "K10D0209_H0210:176a-2": "chos thams cad brjod du ma mchis par yang glo bar chud na /",
    "K10D0209_H0210:176a-3": "bcom ldan 'das ga las 'ongs zhes byung ba'i gnas",
    "K10D0209_H0210:176a-4": "la bdag gis gsol ba spro ba ma mchis so",
    "K10D0209_H0210:176a-5": "snyam du sems te /",
    "K10D0209_H0210:176a-6": "rigs kyi bu /",
    "K10D0209_H0210:176a-7": "mdor na rigs kyi bu 'dis chos thams cad bstan te /",
    "K10D0209_H0210:176a-8": "yang dag pa'i chos ston pa yin no //",
    "K10D0209_H0210:176a-9": "rigs kyi bu /",
    "K10D0209_H0210:176a-10": "byang chub sems dpa' rnam par rgyal ba'i phung po yi ge med pa'i chos dang /",
    "K10D0209_H0210:176a-11": "tshig med pa dang /",
    "K10D0209_H0210:176a-12": "brjod du med pa dang /",
    "K10D0209_H0210:176a-13": "yi ge dang bral ba dang /",
    "K10D0209_H0210:176a-14": "mtshan ma med pa dang /",
    "K10D0209_H0210:176a-15": "mtshan ma dang bral ba dang /",
    "K10D0209_H0210:176a-16": "blang ba med pa dang /",
    "K10D0209_H0210:176a-17": "blang ba dang bral ba dang /",
    "K10D0209_H0210:176a-18": "'ong ba med pa dang /",
    "K10D0209_H0210:176a-19": "mthong ba med pa dang /",
    "K10D0209_H0210:176a-20": "gnas pa med pa dang /",
    "K10D0209_H0210:176a-21": "sems dang /",
    "K10D0209_H0210:176a-22": "yid dang /",
    "K10D0209_H0210:176a-23": "rnam par shes pa dang bral ba dang /",
    "K10D0209_H0210:176a-24": "rgyu rkyen dang bral ba dang /",
    "K10D0209_H0210:176a-25": "tshig med pa dang /",
    "K10D0209_H0210:176a-26": "rnam par rig pa med pa dang /",
    "K10D0209_H0210:176a-27": "lta ba med pa dang /",
    "K10D0209_H0210:176a-28": "ther zug tu gnas pa med pa dang /",
    "K10D0209_H0210:176a-29": "tshig gis brjod du med pa dang /",
    "K10D0209_H0210:176a-30": "brda med pa dang /",
    "K10D0209_H0210:176a-31": "yi ge gcig la /",
    "K10D0209_H0210:176a-32": "'di lta ste /",
    "K10D0209_H0210:176a-33": "yang dag pa ma yin pa dang /",
    "K10D0209_H0210:176a-34": "bsags pa med pa'i gnas pa dang /",
    "K10D0209_H0210:176a-35": "yi ge med pa dang /",
    "K10D0209_H0210:176a-36": "gdul ba med pa rnams la su zhig ston snyam du shes nas /",
    "K10D0209_H0210:176a-37": "rigs kyi bu /",
    "K10D0209_H0210:176a-38": "bstan pa med pa 'dir bstan to //",
    "K10D0209_H0210:176a-39": "de nas bcom ldan 'das kyi mthus byang chub sems",
    "K10D0209_H0210:176b-0": "dpa' @176b lus 'od gsal gyis bcom ldan 'das la",
    "K10D0209_H0210:176b-1": "'di skad ces gsol to //",
    "K10D0209_H0210:176b-2": "bcom ldan 'das /",
    "K10D0209_H0210:176b-3": "gal te chos thams cad bstan du ma mchis pa",
    "K10D0209_H0210:176b-4": "lags na chos de dag thams cad lkugs pas bstan",
    "K10D0209_H0210:176b-5": "par 'gyur lags so //",
    "K10D0209_H0210:176b-6": "bcom ldan 'das kyis bka' stsal pa /",
    "K10D0209_H0210:176b-7": "rigs kyi bu /",
    "K10D0209_H0210:176b-8": "ji skad smras pa de bzhin te /",
    "K10D0209_H0210:176b-9": "lkugs pa 'ba' zhig gis ma yin gyi /",
    "K10D0209_H0210:176b-10": "sems can thams cad kyang mi shes bzhin du chos ston par byed do //",
    "K10D0209_H0210:176b-11": "gsol pa /",
    "K10D0209_H0210:176b-12": "bcom ldan 'das /",
    "K10D0209_H0210:176b-13": "ji ltar sems can thams cad ma 'tshal bzhin du chos ston pa de bshad du gsol /",
    "K10D0209_H0210:176b-14": "bde bar gshegs pa /",
    "K10D0209_H0210:176b-15": "bshad du gsol /",
    "K10D0209_H0210:176b-16": "de skad ces gsol pa dang /",
    "K10D0209_H0210:176b-17": "bcom ldan 'das kyis byang chub sems dpa' lus 'od gsal la 'di skad ces bka' stsal to //",
    "K10D0209_H0210:176b-18": "rigs kyi bu 'di lta ste /",
    "K10D0209_H0210:176b-19": "dper na /",
    "K10D0209_H0210:176b-20": "dbus long dag nyi ma shar kyang gzugs mthong bar",
    "K10D0209_H0210:176b-21": "mi 'gyur zhing nyi ma'i 'od ci 'dra ba'ang mi",
    "K10D0209_H0210:176b-22": "shes te / ji ltar gzhan dag gis nyi ma'i",
    "K10D0209_H0210:176b-23": "mtshan nyid 'di lta bu zhig yin no zhes bstan",
    "K10D0209_H0210:176b-24": "shes te / pa dang / de ltar gzhan gyi",
    "K10D0209_H0210:176b-25": "sgra las nyi ma yin par mngon par zhen to",
    "K10D0209_H0210:176b-26": "shes te / pa dang / // rigs kyi bu /",
    "K10D0209_H0210:176b-27": "de bzhin du chos thams cad nang du 'dus shing",
    "K10D0209_H0210:176b-28": "dbyings kyi nang du 'dus te; dbyings med cing yi",
    "K10D0209_H0210:176b-29": "ge med pa / yi ge dang bral ba /",
    "K10D0209_H0210:176b-30": "chos thams cad brjod du med pa yin na rkyen gyi dbang gis sgra 'byung bar 'gyur ro //",
    "K10D0209_H0210:176b-31": "rigs kyi bu /",
    "K10D0209_H0210:176b-32": "'di lta ste /",
    "K10D0209_H0210:176b-33": "dper na /",
    "K10D0209_H0210:177a-0": "ri @177a *//",
    "K10D0209_H0210:177a-1": "brag dang /",
    "K10D0209_H0210:177a-2": "sgra la brten nas brag ca'i sgra 'byung yang /",
    "K10D0209_H0210:177a-3": "rigs kyi bu /",
    "K10D0209_H0210:177a-4": "ri brag gi sgra ni stong pa yin no //",
    "K10D0209_H0210:177a-5": "rigs kyi bu /",
    "K10D0209_H0210:177a-6": "de bzhin du rkyen la brten nas yi ge'i sgra 'byung bar 'gyur te /",
    "K10D0209_H0210:177a-7": "yi ge'i sgra ni stong pa yin no //",
    "K10D0209_H0210:177a-8": "rigs kyi bu /",
    "K10D0209_H0210:177a-9": "sems can gang dag brjod pa de thams cad so",
    "K10D0209_H0210:177a-10": "so yang dag par rig pa'i nang du 'dus par",
    "K10D0209_H0210:177a-11": "blta ste / tshig gis brjod pa gang yin pa",
    "K10D0209_H0210:177a-12": "de ni chos so sor yang dag par rig pa",
    "K10D0209_H0210:177a-13": "yin par blta ba dang /",
    "K10D0209_H0210:177a-14": "tshig gis brjod pa gang yin pa de ni don",
    "K10D0209_H0210:177a-15": "so so yang dag par rig pa yin par blta",
    "K10D0209_H0210:177a-16": "bar bya'o // de lta bas na rigs kyi bu",
    "K10D0209_H0210:177a-17": "khyod kyis sems can gyi gang cung zad g-yo ba",
    "K10D0209_H0210:177a-18": "de thams cad chos kyi sdom bzhir 'dus par blta",
    "K10D0209_H0210:177a-19": "bar bya'o // bar bya ste / 'byung po dag mi shes pas gnas mi g-yo'o /",
    "K10D0209_H0210:177a-20": "de ltar mi dmus long de'i ltar shes pa de",
    "K10D0209_H0210:177a-21": "bzhin du chos de nyid la mngon par zhen to",
    "K10D0209_H0210:177a-22": "// rigs kyi bu /",
    "K10D0209_H0210:177a-23": "don yongs su 'tshol bar 'dod pas rang gi rgyud las yongs su btsal bar bya'o //",
    "K10D0209_H0210:177a-24": "rigs kyi bu /",
    "K10D0209_H0210:177a-25": "byang chub yongs su 'tshol bar 'dod pas rang gi",
    "K10D0209_H0210:177a-26": "nye bar len pa'i phung po lnga las btsal bar",
    "K10D0209_H0210:177a-27": "bya'o // chos kyi rnam grangs 'di'i don ji lta",
    "K10D0209_H0210:177a-28": "ba bzhin bshad pa na stong gsum gyi stong chen",
    "K10D0209_H0210:177a-29": "po'i 'jig rten gyi khams thams cad rnam pa drug",
    "K10D0209_H0210:177a-30": "bya'o // tu g-yos so // snang ba chen pos",
    "K10D0209_H0210:177a-31": "'jig rten khyab par shin tu snang bar gyur to",
    "K10D0209_H0210:177b-0": "bya'o // tu g-yos so // // bcom @177b ldan 'das /",
    "K10D0209_H0210:177b-1": "de bzhin gshegs pa chos 'phags kyi ljags kyi dbang",
    "K10D0209_H0210:177b-2": "po phyung nas stong gsum gyi stong chen po'i 'jig",
    "K10D0209_H0210:177b-3": "rten gyi khams thams cad ljags kyi dbang pos yang",
    "K10D0209_H0210:177b-4": "dag par bkab par gyur to //",
    "K10D0209_H0210:177b-5": "ljags kyi dbang po de las 'od zer bye ba khrag khrig brgya stong phrag du ma byung ste /",
    "K10D0209_H0210:177b-6": "'od zer de dag gis sems can dmyal ba chen",
    "K10D0209_H0210:177b-7": "po la sogs pa nas srid pa'i rtse mo'i bar",
    "K10D0209_H0210:177b-8": "gyi 'jig rten gyi khams thams cad snang bar byas",
    "K10D0209_H0210:177b-9": "so // de nas bcom ldan 'das kyi ljags kyi",
    "K10D0209_H0210:177b-10": "dbang po de nyid slar bsdus nas 'khor gyi dkyil",
    "K10D0209_H0210:177b-11": "'khor thams cad la bka' stsal pa /",
    "K10D0209_H0210:177b-12": "grogs po dag /",
    "K10D0209_H0210:177b-13": "lce 'di lta bu yod pa ni rdzun mi zer te /",
    "K10D0209_H0210:177b-14": "grogs po dag /",
    "K10D0209_H0210:177b-15": "ngas gtam cung zad ji lta ba bzhin bshad pa de ltar brtag pa dang /",
    "K10D0209_H0210:177b-16": "de ltar dad pa dang /",
    "K10D0209_H0210:177b-17": "yid ches par gyis shig /",
    "K10D0209_H0210:177b-18": "de nas sa bcu la gnas pa dang /",
    "K10D0209_H0210:177b-19": "lha dang /",
    "K10D0209_H0210:177b-20": "klu dang /",
    "K10D0209_H0210:177b-21": "gnod sbyin dang /",
    "K10D0209_H0210:177b-22": "lha ma yin dang /",
    "K10D0209_H0210:177b-23": "nam mkha' lding dang /",
    "K10D0209_H0210:177b-24": "mi'am ci dang /",
    "K10D0209_H0210:177b-25": "lto 'phye chen po la sogs pa dang /",
    "K10D0209_H0210:177b-26": "mi dang /",
    "K10D0209_H0210:177b-27": "mi ma yin pa'i 'khor thams cad stan las langs",
    "K10D0209_H0210:177b-28": "te thal mo sbyar nas tshig mthun par 'di skad",
    "K10D0209_H0210:177b-29": "ces gsol to // bcom ldan 'das /",
    "K10D0209_H0210:177b-30": "yang dag pa'i don bstan pa bshad du gsol /",
    "K10D0209_H0210:177b-31": "bde bar gshegs pa /",
    "K10D0209_H0210:177b-32": "bshad du gsol /",
    "K10D0209_H0210:177b-33": "sangs rgyas kyi mthus som nyi mi bgyi zhing the tshom mi bgyi'o //",
    "K10D0209_H0210:178a-0": "de nas bcom ldan 'das kyis thams cad dang ldan pa'i 'khor @178a *//",
    "K10D0209_H0210:178a-1": "la lan gnyis lan gsum du gzigs nas 'di skad ces bka' stsal to //",
    "K10D0209_H0210:178a-2": "rigs kyi bu dag /",
    "K10D0209_H0210:178a-3": "skye bo mang po la phan pa dang /",
    "K10D0209_H0210:178a-4": "skye bo mang po la bde ba'i phyir seng ge'i sgras bshad par bya'o //",
    "K10D0209_H0210:178a-5": "rigs kyi bu /",
    "K10D0209_H0210:178a-6": "gang 'jig rten gyi khams mi mjed na de bzhin",
    "K10D0209_H0210:178a-7": "gshegs pa dgra bcom pa yang dag par rdzogs pa'i",
    "K10D0209_H0210:178a-8": "sangs rgyas sh'akya thub pa zhes bya ba da ltar",
    "K10D0209_H0210:178a-9": "bzhugs te / 'tsho zhing gzhes la chos kyang ston to //",
    "K10D0209_H0210:178a-10": "rigs kyi bu /",
    "K10D0209_H0210:178a-11": "de ni de bzhin gshegs pa chos 'phags pa nyid yin te /",
    "K10D0209_H0210:178a-12": "'jig rten gyi khams mi mjed der sgrub pa rnam",
    "K10D0209_H0210:178a-13": "pa sna tshogs kyis sems can rnams la chos ston",
    "K10D0209_H0210:178a-14": "pa mdzad do // de nas thams cad dang ldan",
    "K10D0209_H0210:178a-15": "pa'i 'khor ngo mtshar du gyur cing rmad du gyur",
    "K10D0209_H0210:178a-16": "pa de dag gis bcom ldan 'das la legs so",
    "K10D0209_H0210:178a-17": "zhes bya ba gsol te /",
    "K10D0209_H0210:178a-18": "bcom ldan 'das /",
    "K10D0209_H0210:178a-19": "de ltar sems can thams cad la seng ge'i sgra bsgrags pa legs lags so //",
    "K10D0209_H0210:178a-20": "legs lags so //",
    "K10D0209_H0210:178a-21": "bcom ldan 'das /",
    "K10D0209_H0210:178a-22": "ji ltar 'khor 'dir seng ge'i sgra bsgrags pa'i bcom",
    "K10D0209_H0210:178a-23": "ldan 'das kyi seng ge'i sgra 'di thos par 'gyur",
    "K10D0209_H0210:178a-24": "zhing thos nas kyang yid ches par 'gyur ba'i sems",
    "K10D0209_H0210:178a-25": "can gang lags pa de dag kyang /",
    "K10D0209_H0210:178a-26": "bcom ldan 'das /",
    "K10D0209_H0210:178a-27": "dge ba'i rtsa ba ngan ngon dang ldan pa ma lags na gang 'dzin pa dang /",
    "K10D0209_H0210:178a-28": "'chang ba dang /",
    "K10D0209_H0210:178a-29": "klog pa dang /",
    "K10D0209_H0210:178b-0": "gzhan dag @178b la'ang rgya cher yang dag par rab tu ston pa dang /",
    "K10D0209_H0210:178b-1": "mdo sde 'di la me tog dang /",
    "K10D0209_H0210:178b-2": "bdug spos dang /",
    "K10D0209_H0210:178b-3": "phreng ba dang /",
    "K10D0209_H0210:178b-4": "byug pa dang /",
    "K10D0209_H0210:178b-5": "phye ma dang /",
    "K10D0209_H0210:178b-6": "na bza' dang /",
    "K10D0209_H0210:178b-7": "gdugs dang /",
    "K10D0209_H0210:178b-8": "rgyal mtshan dang /",
    "K10D0209_H0210:178b-9": "ba dan dag gis mchod pa bgyid pa lta smos kyang ci 'tshal te /",
    "K10D0209_H0210:178b-10": "seng ge'i sgra bsgrags pa'i mdo sde 'di sems can",
    "K10D0209_H0210:178b-11": "gang gi rna bar thos par 'gyur ba de ni",
    "K10D0209_H0210:178b-12": "/ bcom ldan 'das /",
    "K10D0209_H0210:178b-13": "sangs rgyas thams cad kyis byin gyis brlabs pa lags so //",
    "K10D0209_H0210:178b-14": "de nas bcom ldan 'das kyis byang chub sems dpa'",
    "K10D0209_H0210:178b-15": "de dag la legs so zhes bya ba gnang ste",
    "K10D0209_H0210:178b-16": "/ rigs kyi bu /",
    "K10D0209_H0210:178b-17": "ji skad smras pa de bzhin te /",
    "K10D0209_H0210:178b-18": "legs so //",
    "K10D0209_H0210:178b-19": "legs so //",
    "K10D0209_H0210:178b-20": "gang de bzhin gshegs pa'i yang dag pa'i seng ge'i",
    "K10D0209_H0210:178b-21": "sgra 'di thos nas rab tu dang ba'i sems kyis",
    "K10D0209_H0210:178b-22": "legs so zhes bya ba 'ga' zhig rjes su 'bul",
    "K10D0209_H0210:178b-23": "na'ang rigs kyi bu'am /",
    "K10D0209_H0210:178b-24": "rigs kyi bu mo de dge ba'i rtsa ba ngan ngon dang ldan pa ma yin te /",
    "K10D0209_H0210:178b-25": "de dag ngas yongs su bzung ba yin no //",
    "K10D0209_H0210:178b-26": "byang chub sems dpa' sems dpa' chen po byams pas kyang mgron du gnyer bar byed do //",
    "K10D0209_H0210:178b-27": "de dag gis nga yi byang chub phrag pa la khyer ba yin no //",
    "K10D0209_H0210:178b-28": "gang snyigs ma lnga dag la bab pa'i tshe mdo",
    "K10D0209_H0210:178b-29": "sde 'di la mos pa'i sems can de dag ni",
    "K10D0209_H0210:178b-30": "ngas yongs su smin par byas pa yin te /",
    "K10D0209_H0210:178b-31": "tshe rabs gzhan du'ang mi pham pas yongs su 'dzin par 'gyur ro //",
    "K10D0209_H0210:178b-32": "de'i skye ba'i rgya mtsho bskams pa yin no //",
    "K10D0209_H0210:179a-0": "bdud pham @179a *//",
    "K10D0209_H0210:179a-1": "par byas pa yin no //",
    "K10D0209_H0210:179a-2": "nyon mongs pa rnams bsal pa yin no //",
    "K10D0209_H0210:179a-3": "chos kyi rnga shin tu brdungs pa yin no //",
    "K10D0209_H0210:179a-4": "srid pa gsum rnam par bzlog pa yin no //",
    "K10D0209_H0210:179a-5": "phyir rgol ba rnams las nges par rgyal ba yin no //",
    "K10D0209_H0210:179a-6": "nyon mongs pa rnams bsal ba yin no //",
    "K10D0209_H0210:179a-7": "rigs kyi bu'am /",
    "K10D0209_H0210:179a-8": "rigs kyi bu mo gang la la zhig gis stong",
    "K10D0209_H0210:179a-9": "gsum gyi stong chen po'i 'jig rten gyi khams grangs",
    "K10D0209_H0210:179a-10": "med pa phrag bcu'i rdul phra rab kyi rdul snyed",
    "K10D0209_H0210:179a-11": "kyi bskal par de bzhin gshegs pa thams cad la",
    "K10D0209_H0210:179a-12": "bde ba'i yo byad thams cad kyis bsnyen bkur byed",
    "K10D0209_H0210:179a-13": "kyang / de bzhin gshegs pa'i sngon gyi rnam par",
    "K10D0209_H0210:179a-14": "'phrul pa 'di thos nas dad par mi byed na",
    "K10D0209_H0210:179a-15": "de nyes pa che ba yin no //",
    "K10D0209_H0210:179a-16": "de bzhin gshegs pa'i bkas rigs kyi bu /",
    "K10D0209_H0210:179a-17": "de de bzhin gshegs pa la rim gror bya bas rim gror byed pa dang /",
    "K10D0209_H0210:179a-18": "rigs kyi bu'am /",
    "K10D0209_H0210:179a-19": "rigs kyi bu mo gang gzhan zhig gis de bzhin",
    "K10D0209_H0210:179a-20": "gshegs pas yang dag par bstan pa 'di thos nas",
    "K10D0209_H0210:179a-21": "dad cing sems rab tu dang bas legs so zhes",
    "K10D0209_H0210:179a-22": "bya ba 'bul na /",
    "K10D0209_H0210:179a-23": "gang de bzhin gshegs pa la mchod cing bsnyen bkur",
    "K10D0209_H0210:179a-24": "byas pa de bas 'di bsod nams ches lhag par",
    "K10D0209_H0210:179a-25": "brgya phrag stong gsog par 'gyur ro //",
    "K10D0209_H0210:179a-26": "de lta bas na rigs kyi bu gang dag nga",
    "K10D0209_H0210:179a-27": "la skyabs su song ba de dag gis mdo sde",
    "K10D0209_H0210:179a-28": "'di bri bar bya /",
    "K10D0209_H0210:179a-29": "bcang bar bya'o //",
    "K10D0209_H0210:179b-0": "de nas byang chub sems dpa' rnam par @179b rgyal ba'i phung po dang /",
    "K10D0209_H0210:179b-1": "'od phreng dang /",
    "K10D0209_H0210:179b-2": "glog gi 'od dang /",
    "K10D0209_H0210:179b-3": "spyan rnam par dag pa dang /",
    "K10D0209_H0210:179b-4": "byams pa dang /",
    "K10D0209_H0210:179b-5": "mi 'jigs mdzad dang /",
    "K10D0209_H0210:179b-6": "spyan ras gzigs dbang phyug dang /",
    "K10D0209_H0210:179b-7": "mthu chen thob dang /",
    "K10D0209_H0210:179b-8": "'jam dpal dang /",
    "K10D0209_H0210:179b-9": "spobs pa dpa' bo dang /",
    "K10D0209_H0210:179b-10": "sgrib pa thams cad rnam par sel ba dang /",
    "K10D0209_H0210:179b-11": "spyan ras gzigs dang /",
    "K10D0209_H0210:179b-12": "kun tu bzang po dang /",
    "K10D0209_H0210:179b-13": "de dag la sogs pa byang chub sems dpa' bye",
    "K10D0209_H0210:179b-14": "ba khrag khrig brgya stong phrag brgyad cu rtsa bzhis",
    "K10D0209_H0210:179b-15": "bcom ldan 'das la 'di skad ces gsol to //",
    "K10D0209_H0210:179b-16": "bcom ldan 'das /",
    "K10D0209_H0210:179b-17": "slad ma'i dus slad ma'i tshe snyigs ma lnga la",
    "K10D0209_H0210:179b-18": "bab pa na bdag cag gis mdo sde 'di rgyas",
    "K10D0209_H0210:179b-19": "par bgyi'o // bcom ldan 'das /",
    "K10D0209_H0210:179b-20": "gang mdo sde 'di la mos pa'i sems can de",
    "K10D0209_H0210:179b-21": "ni yongs su mya ngan las 'das par rig par",
    "K10D0209_H0210:179b-22": "bgyi'o // bcom ldan 'das /",
    "K10D0209_H0210:179b-23": "sems can dge ba'i rtsa ba ma bskyed pa rnams",
    "K10D0209_H0210:179b-24": "kyi rna bar mdo sde 'di thos par mi 'gyur",
    "K10D0209_H0210:179b-25": "te / gang dag rgya cher 'jug pa de dag",
    "K10D0209_H0210:179b-26": "gi yon tan gyi mtha' ni bskal pa bye ba",
    "K10D0209_H0210:179b-27": "khrag khrig brgya phrag stong du rtogs par dka' ba",
    "K10D0209_H0210:179b-28": "te / lags so // de nas bcom ldan 'das",
    "K10D0209_H0210:179b-29": "kyis byang chub sems dpa' de dag la legs so",
    "K10D0209_H0210:179b-30": "zhes bya ba gnang ste /",
    "K10D0209_H0210:179b-31": "rigs kyi bu dag /",
    "K10D0209_H0210:179b-32": "legs so //",
    "K10D0209_H0210:179b-33": "legs so //",
    "K10D0209_H0210:179b-34": "de ltar khyed rnams kyis de bzhin gshegs pa'i bstan",
    "K10D0209_H0210:179b-35": "pa la gdos pa 'dzin pa lta bur gyis shig",
    "K10D0209_H0210:179b-36": "/ bcom ldan 'das kyis de skad ces bka' stsal nas /",
    "K10D0209_H0210:180a-0": "byang chub sems @180a *//",
    "K10D0209_H0210:180a-1": "dpa' rnam par rgyal ba'i phung po dang /",
    "K10D0209_H0210:180a-2": "thams cad dang ldan pa'i 'khor lha dang /",
    "K10D0209_H0210:180a-3": "mi dang /",
    "K10D0209_H0210:180a-4": "lha ma yin dang /",
    "K10D0209_H0210:180a-5": "dri zar bcas pa'i 'jig rten de dag bcom ldan",
    "K10D0209_H0210:180a-6": "'das kyis gsungs pa la yi rangs te mngon par",
    "K10D0209_H0210:180a-7": "bstod do // 'phags pa seng ge'i sgra bsgrags pa",
    "K10D0209_H0210:180a-8": "zhes bya ba theg pa chen po'i mdo rdzogs so",
    "K10D0209_H0210:180a-9": "bstod do // //// rgya gar gyi mkhan po bidy'a ka ra singha dang /"
}