{
    "T14D4323:92a-0": "@92a * // tshe'i gnas skabs kyi 'bras bu gnod pa 'byung ba zhes bya ba'i las bzhugs so//",
    "T14D4323:92a-2": "# // 'phags pa 'jam dpal la phyag 'tshal lo //",
    "T14D4323:92a-3": "gza'i gnod pa spang ba'o //",
    "T14D4323:92a-4": "nyi ma la me lha mchod par bya'o //",
    "T14D4323:92a-5": "zla ba la klu mchod par bya'o //",
    "T14D4323:92a-6": "mig dmar la khyab 'jug gi tshogs kyi bdag po mchod par bya'o //",
    "T14D4323:92a-7": "lag la de bzhin gshegs pa mchod //",
    "T14D4323:92a-8": "phur pa la lhag pa'i lha mchod /",
    "T14D4323:92a-9": "pa sangs la gzhon nu ma mchod //",
    "T14D4323:92a-10": "spen pa la lam mdo'i lha mchod //",
    "T14D4323:92a-11": "r'a hu la la dur khrod du tshogs bdag mchod //",
    "T14D4323:92a-12": "ke tu la mchod rten mchod par bya'o //",
    "T14D4323:92a-13": "nyi ma la zas //",
    "T14D4323:92a-14": "zla ba la zas mu tig sbyin par bya'o //",
    "T14D4323:92a-15": "mig dmar la gser sbyin par bya'o //",
    "T14D4323:92a-16": "gza' lhag dang phur bu la gser sbyin par bya //",
    "T14D4323:92a-17": "pa sangs la lnga tu la pa /",
    "T14D4323:92a-18": "span pa la nya /",
    "T14D4323:92a-19": "r'a hu la la chad sbyin par bya'o //",
    "T14D4323:92a-20": "ke tu la rin chen sna tshogs sbyin par bya //",
    "T14D4323:92a-21": "nyi ma la sbyin sreg gi chog bya //",
    "T14D4323:92a-22": "sems can la phan pa'i cho ga zla ba la bya //",
    "T14D4323:92a-23": "mig dmar la gtor ma'i cho ga bya //",
    "T14D4323:92a-24": "gza' lag la 'chos pa'i cho ga bya //",
    "T14D4323:92a-25": "phur pa la 'bri ba dang klog pa'i cho ga bya //",
    "T14D4323:92a-26": "pa sangs la chu'i cho ga bya /",
    "T14D4323:92a-27": "spen pa la dbang bskur ba'i cho ga bya //",
    "T14D4323:92a-28": "r'a hu la la rab gnas dang zhi ba'i cho ga bya //",
    "T14D4323:92a-29": "ke tu la rje btsun bzhengs pa'i cho ga bya //",
    "T14D4323:92a-30": "kun la rig byed kyi cho ga rim gro dang /",
    "T14D4323:92a-31": "rdo rje rnam 'joms dang /",
    "T14D4323:92a-32": "gdugs dkar po can dang /",
    "T14D4323:92a-33": "lhag pa'i lha'i bden pa dang /",
    "T14D4323:92a-34": "de rnams kyi cho ga bcom ldan 'das la bsnyen bkur ba la sogs pa'o //",
    "T14D4323:92a-35": "tshe'i gnas skabs kyi 'bras bu 'byung ba'i gnod pa zhes bya ba'i las rdzogs so /",
    "T14D4323:92a-37": "// / rgya gar gyi mkhan po dpal dza ya a'a nanda dang /",
    "T14D4323:92a-38": "lo ts'a ba dge slong rmongs pa'i gnyen po dgos",
    "T14D4323:92a-39": "'dod thams cad 'byung bas lam bu'i grong khyer se",
    "T14D4323:92a-40": "lo gang bu'i gtsug lag khang du bsgyur cing zhus",
    "T14D4323:92a-41": "te gtan la phab pa'o //",
    "T14D4323:92a-42": "dus sbyor bdun pa'i dus su nyi ma 'char bar gyur pa de'i tshe nad kyis thebs par 'gyur //",
    "T14D4323:92a-43": "mig dmar 'char ba de'i tshe rma 'byung bar 'gyur ro //",
    "T14D4323:92a-44": "spen pa shar na de'i nor nyams par 'gyur ro //",
    "T14D4323:92a-45": "de'i phyir de rnams spang bar bya'o //",
    "T14D4323:92a-46": "sgra gcan shar bar gyur pa de'i tshe dgra brlag par 'gyur ro //",
    "T14D4323:92a-47": "zla ba shar bar gyur pa de'i tshe rgyas par 'gyur ro //",
    "T14D4323:92a-48": "gza' lhag shar bar gyur pa de'i tshe g-yul las rgyal bar 'gyur ro //",
    "T14D4323:92b-0": "pa sangs shar bar gyur @92b pa de'i tshe rdzas rnyed pa dang /",
    "T14D4323:92b-1": "bde bar bcas te bud med dang lhan cig par 'gyur ro //",
    "T14D4323:92b-2": "gal te yang dag pa'i dus thams cad 'char bar 'gyur bde'i tshe 'grub par 'gyur ro //"
}