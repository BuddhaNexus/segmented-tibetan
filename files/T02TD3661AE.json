{
    "T02TD3661AE:265b-0": "@265b // yang na sgrub thabs ras ris kyi cho ga las bsgom par 'dod na /",
    "T02TD3661AE:265b-1": "sngar shad pa'i cho ga dang /",
    "T02TD3661AE:265b-2": "de bzhin du rang gi snying gar zla ba'i dkyil 'khor /",
    "T02TD3661AE:265b-3": "de'i steng du yi ge mam zhes bya ba /",
    "T02TD3661AE:265b-4": "yi ge aa dang thig le dang ldan pa'i snying po'i mchog bsams la ;",
    "T02TD3661AE:265b-5": "de nas 'od zer sna tshogs pa spros pa las byung ba des /",
    "T02TD3661AE:265b-6": "bla ma dang yang dag par rdzogs pa'i sangs rgyas dang byang chub sems dpar bsams la /",
    "T02TD3661AE:265b-7": "mchod pa lnga la sogs pa byas nas /",
    "T02TD3661AE:265b-8": "chos bdag med par bsgom par bya ste /",
    "T02TD3661AE:265b-9": "aom sva bha wa shuddha:sarba dharm'a:sva bh'a wa shuddho&amp; ham /",
    "T02TD3661AE:266a-0": "zhes bya ba'i sngags kyis de ltar @266a * //",
    "T02TD3661AE:266a-1": "lhag par mos par byas pas /",
    "T02TD3661AE:266a-2": "khams gsum pa 'di dag mig yor tsam du shes par byas la /",
    "T02TD3661AE:266a-3": "de'i sa bon las byung ba'i aa shva ka'i yal ga / de'i steng du yi ge mam de thams cad yongs su gyur pa las rje btsun lha mo de'i skur bdag nyid bsam pa ni /",
    "T02TD3661AE:266a-4": "yum lha mo 'od zer can sku mdog 'dzam bu chu bo'i gser ltar shin tu ser ba /",
    "T02TD3661AE:266a-5": "sku'i 'od zer nyi ma ltar 'bar ba /",
    "T02TD3661AE:266a-6": "spyi bor mchod rten gyis brgyan pa /",
    "T02TD3661AE:266a-7": "na bza' dmar po dang /",
    "T02TD3661AE:266a-8": "sku stod tshig gu can gyi zhing chung du bsnams pa /",
    "T02TD3661AE:266a-9": "gdu bu sna tshogs dang /",
    "T02TD3661AE:266a-10": "rgyan thams cad kyis brgyan pa /",
    "T02TD3661AE:266a-11": "sor gdub dang /",
    "T02TD3661AE:266a-12": "rna rgyan dang /",
    "T02TD3661AE:266a-13": "'og pag dang /",
    "T02TD3661AE:266a-14": "g-yer kha dang /",
    "T02TD3661AE:266a-15": "zhabs gdub kyi sgra 'khrol ba /",
    "T02TD3661AE:266a-16": "zhal gsum pa /",
    "T02TD3661AE:266a-17": "spyan gsum pa /",
    "T02TD3661AE:266a-18": "phyag brgyad pa /",
    "T02TD3661AE:266a-19": "'od zer gyi phreng ba 'bar ba /",
    "T02TD3661AE:266a-20": "me tog bandhu ka dang /",
    "T02TD3661AE:266a-21": "rgya skyegs kyi mdog 'dra ba 'phro ba /",
    "T02TD3661AE:266a-22": "spyi bor rnam par snang mdzad kyis mnan pa /",
    "T02TD3661AE:266a-23": "aa shva ka'i phreng bas dbul brgyan pa /",
    "T02TD3661AE:266a-24": "phyag g-yas na rdo rje 'od 'phro ba dang ;",
    "T02TD3661AE:266a-25": "khab dang /",
    "T02TD3661AE:266a-26": "lcags kyu dang /",
    "T02TD3661AE:266a-27": "mda' gsor ba la dgyes pa /",
    "T02TD3661AE:266a-28": "phyag g-yon zhags pa dang /",
    "T02TD3661AE:266a-29": "gzhu dang aa shva ka'i yal ga dang /",
    "T02TD3661AE:266a-30": "skud pa bsnams pa /",
    "T02TD3661AE:266a-31": "zhal dang po zhi ba /",
    "T02TD3661AE:266a-32": "zhal ras rgyas pa /",
    "T02TD3661AE:266a-33": "gser sbyangs ba ltar shin tu ser ba /",
    "T02TD3661AE:266a-34": "spyan shin tu rgyas pa /",
    "T02TD3661AE:266a-35": "zhal gyi sgros li khri'i rdul gyis btsos pa 'dra ba /",
    "T02TD3661AE:266a-36": "sgeg pa'i nyams kyis gnas par gyur pa /",
    "T02TD3661AE:266a-37": "zhal g-yas pa padma r'a ga ltar shin tu dmar ba /",
    "T02TD3661AE:266a-38": "'od zer bzang po 'bar ba 'phro ba /",
    "T02TD3661AE:266a-39": "zhal g-yon pa phag gi gdong 'phro ba dang bcas shing mi sdug pa /",
    "T02TD3661AE:266a-40": "mche ba rnam par gtsigs shing 'jigs su rung ba /",
    "T02TD3661AE:266a-41": "aindra n'i la'i mdog 'dra ba /",
    "T02TD3661AE:266a-42": "nyi ma bcu gnyis dang 'od mnyam pa /",
    "T02TD3661AE:266a-43": "smin ma bsdus shing khor gnyer dang ldan pa /",
    "T02TD3661AE:266a-44": "mche ba gtsigs pa 'jigs pa rnams kyang 'jigs par mdzad pa'o //",
    "T02TD3661AE:266a-45": "dbu la bcom ldan 'das rnam par snang mdzad sku mdog gser sbyangs pa ltar shin tu dag pa /",
    "T02TD3661AE:266a-46": "byang chub mchog gi phyag rgya can /",
    "T02TD3661AE:266a-47": "ral pa dang thor tshugs mnga' bar bzhugs pa /",
    "T02TD3661AE:266a-48": "gzhal yas khang mchod rten gyi dbyibs la shing aa shva ka'i me tog gis khyab pa'i nang na /",
    "T02TD3661AE:266a-49": "phag gi steng na g-yon brkyang ba'i gnas pas bzhugs pa /",
    "T02TD3661AE:266a-50": "gzhon nu mdang la bab pa'i tshul can /",
    "T02TD3661AE:266a-51": "shing rta'i 'og na ha las byung ba'i rlung gi dkyil 'khor gyi steng na /",
    "T02TD3661AE:266b-0": "gza' chen po sgra @266b gcan 'dzin nyin mo nyi ma 'dzin pa mtshan mo zla ba 'dzin gnas pa /",
    "T02TD3661AE:266b-1": "lha mo bzhis yongs su bskor bar bag nyid bsgom par bya'o //",
    "T02TD3661AE:266b-2": "de'i mdun du /",
    "T02TD3661AE:266b-3": "aom m'a r'i tsyee batt'a li /",
    "T02TD3661AE:266b-4": "ba d'a li /",
    "T02TD3661AE:266b-5": "ba r'a li /",
    "T02TD3661AE:266b-6": "b'a r'a h'a mu khi /",
    "T02TD3661AE:266b-7": "a'a karsha yadza:sv'a h'a /",
    "T02TD3661AE:266b-8": "zhes bya bas lha mo sku mdog dmar ba zhal gcig pa /",
    "T02TD3661AE:266b-9": "phag gi gdong pa can spyan gsum pa /",
    "T02TD3661AE:266b-10": "phyag bzhi pa g-yas na khab dang rdo rje bsnams pa /",
    "T02TD3661AE:266b-11": "g-yon na gzhu dang aa shva ka'i yal ga bsnams pa /",
    "T02TD3661AE:266b-12": "zhing chung du stod g-yogs dmar po bstan pa /",
    "T02TD3661AE:266b-13": "rtog pa las gsungs pa'i cho ga yid la gang zhig sgrub par 'dod pa'i bud med 'gugs par mdzad pa'o //",
    "T02TD3661AE:266b-14": "de bzhin du g-yas su /",
    "T02TD3661AE:266b-15": "aom m'a r'i tsyee batt'a li /",
    "T02TD3661AE:266b-16": "ba d'a li /",
    "T02TD3661AE:266b-17": "ba r'a li /",
    "T02TD3661AE:266b-18": "b'a r'a h'a mu khi /",
    "T02TD3661AE:266b-19": "sarba dusht'a nam /",
    "T02TD3661AE:266b-20": "pra dusht'a nam /",
    "T02TD3661AE:266b-21": "mu kham bandha bandha h'um sv'a h'a /",
    "T02TD3661AE:266b-22": "lha mo sngar bshad pa'i na bza' dang rgyan dang gzugs dang ldan mod kyi /",
    "T02TD3661AE:266b-23": "'on kyang 'di ni sku mdog ser ba /",
    "T02TD3661AE:266b-24": "g-yas na aa shva ka'i yal ga dang khab bsnams pa /",
    "T02TD3661AE:266b-25": "g-yon na zhags pa dang rdo rje bsnams pa /",
    "T02TD3661AE:266b-26": "gdug pa rnams kyi kha dang mig 'chem par mdzad pa'o //",
    "T02TD3661AE:266b-27": "de bzhin du rgyab tu /",
    "T02TD3661AE:266b-28": "aom m'a r'i tsyee batt'a li /",
    "T02TD3661AE:266b-29": "ba d'a li /",
    "T02TD3661AE:266b-30": "ba r'a li /",
    "T02TD3661AE:266b-31": "b'a r'a dh'a mu khi /",
    "T02TD3661AE:266b-32": "sarba dushta nam /",
    "T02TD3661AE:266b-33": "stam bha ya bam sv'a h'a /",
    "T02TD3661AE:266b-34": "zhes bya bas lha mo 'di yang na bza' dang rgyan la sogs pa sngar dang 'dra mod kyi /",
    "T02TD3661AE:266b-35": "'on kyang phyag g-yas na rdo rje dang khab g-yon na gzhu dang aa shva ka'i yal ga bsnams pa /",
    "T02TD3661AE:266b-36": "sku mdog aindra n'i la lta bu gdug pa can thams cad rengs par mdzad pa bsgom par bya'o //",
    "T02TD3661AE:266b-37": "g-yon du /",
    "T02TD3661AE:266b-38": "aom m'a r'i tsyee /",
    "T02TD3661AE:266b-39": "batt'a li /",
    "T02TD3661AE:266b-40": "ba d'a li /",
    "T02TD3661AE:266b-41": "ba r'a li /",
    "T02TD3661AE:266b-42": "b'a r'a h'a mu khi /",
    "T02TD3661AE:266b-43": "sarba satva na me pa sha ma n'a ya ho:sv'a h'a /",
    "T02TD3661AE:266b-44": "zhes bya bas lha mo 'di yang na bza' dang rgyan la sogs pa snga ma dang mthun mod kyi 'on kyang sku mdog nyi ma 'char ka 'dra ba /",
    "T02TD3661AE:266b-45": "phyag g-yas na mda' dang rdo rje bsnams pa /",
    "T02TD3661AE:266b-46": "g-yon gzhu dang aa shva ka'i yal ga bsnams pa /",
    "T02TD3661AE:266b-47": "sems can thams cad la rjes su chags par mdzad pa bsgom par bya'o //",
    "T02TD3661AE:266b-48": "de nas rdo rje lcags kyu ma la sogs pa'i sngags dang phyag rgyas dgug pa la sogs pa byas la /",
    "T02TD3661AE:266b-49": "ye shes sems dpa' dang dam tshig gi lha gcig tu bya'o //",
    "T02TD3661AE:266b-50": "de nas bzlas brjod bya ba'i sngags ni 'di'o //",
    "T02TD3661AE:266b-51": "aom m'a r'i tsyee aom m'am h'um h'um phat phat sv'a h'a /",
    "T02TD3661AE:267a-0": "zhes ci nus @267a * //",
    "T02TD3661AE:267a-1": "bzlas la sngar bshad pa'i cho gas gnas par bya'o //",
    "T02TD3661AE:267a-2": "'od zer can gyi sgrub thabs byas pa las //",
    "T02TD3661AE:267a-3": "bdag gis dge ba'i rtsa ba gang bsags des //",
    "T02TD3661AE:267a-4": "sems can thams cad 'od zer can gyi ni //",
    "T02TD3661AE:267a-5": "ye shes dri med gnas thob shog / lha mo 'od zer can gyi sgrub thabs slob dpon kun dga' snying pos mdzad pa rdzogs so //",
    "T02TD3661AE:267a-6": "lo ts'a ba rin chen bzang pos bsgyur cing zhus te gtan la phab pa'o//"
}