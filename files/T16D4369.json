{
    "T16D4369:268b-0": "@268b // zhe sdang zug rngu bag chags bcas par spangs //",
    "T16D4369:268b-1": "'gro ba kun la bu gcig bzhin du byams //",
    "T16D4369:268b-2": "zug rngu 'byin pa'i sman 'dra gsung sgrogs la //",
    "T16D4369:268b-3": "phyag 'tshal des gsungs byams pa'i bsgom thabs bshad //",
    "T16D4369:268b-4": "sdom ni /",
    "T16D4369:268b-5": "rtags dang phan yon shes bya dang //",
    "T16D4369:268b-6": "tshogs dang bsgom dang tshod gzung dang //",
    "T16D4369:268b-7": "skye rim gnas tshad brten pa'i thabs //",
    "T16D4369:268b-8": "skyo ba spang dang bcu yin no //",
    "T16D4369:268b-9": "de la rtags ni 'dir zhe sdang shas che ba'i rtags gzung ste /",
    "T16D4369:268b-10": "de la gang zag zhe sdang spyad pa'i rtags rnams gang zhe na /",
    "T16D4369:268b-11": "'di na gang zag zhe sdang spyad pa ni /",
    "T16D4369:268b-12": "zhe sdang bar 'gyur ba'i dngos po la khong khro",
    "T16D4369:268b-13": "ba'i rgyu mtshan chung ngus kyang khong khro ba'i kun",
    "T16D4369:268b-14": "nas dkris pa stug po dang mang po skyed par",
    "T16D4369:268b-15": "byed na / 'bring dang chen po dag gis lta smos kyang ci dgos te /",
    "T16D4369:269a-0": "khong @269a * //",
    "T16D4369:269a-1": "khro ba'i kun nas dkris pa de yang yin ring du sems kyi rgyud la gnas par byed cing /",
    "T16D4369:269a-2": "khong khro ba'i kun nas dkris pa de yang yun ring du rjes su 'brel bar 'gyur ba dang /",
    "T16D4369:269a-3": "de khong khro bar 'gyur ba'i chos rnams kyis zil",
    "T16D4369:269a-4": "gyis non par 'gyur zhing khong khro bar 'gyur ba'i",
    "T16D4369:269a-5": "chos rnams zil gyis non par mi nus pa dang",
    "T16D4369:269a-6": "/ dbang po mi mnyen pa dang /",
    "T16D4369:269a-7": "dbang po mi 'jam pa dang /",
    "T16D4369:269a-8": "dbang po rtsub pa dang /",
    "T16D4369:269a-9": "dbang po brlang ba dang /",
    "T16D4369:269a-10": "gzhan dag la 'di lta ste /",
    "T16D4369:269a-11": "lus dang ngag gi shin tu rnam par tho 'tsham pa'i rang bzhin can yin pa dang /",
    "T16D4369:269a-12": "bral ba sla ba dang ;",
    "T16D4369:269a-13": "yid dbyung bar sla ba dang /",
    "T16D4369:269a-14": "cor ba dang /",
    "T16D4369:269a-15": "mu cor smra ba dang /",
    "T16D4369:269a-16": "spyi rtol che ba dang /",
    "T16D4369:269a-17": "mi mos pa mang ba dang /",
    "T16D4369:269a-18": "las kyi mtha' dma' ba dang /",
    "T16D4369:269a-19": "las kyi mtha' bstan pa dang /",
    "T16D4369:269a-20": "brtul zhugs dma' ba dang /",
    "T16D4369:269a-21": "brtul zhugs brtan pa dang /",
    "T16D4369:269a-22": "yid mi bde ba mang ba dang /",
    "T16D4369:269a-23": "'khrug pa mang ba dang /",
    "T16D4369:269a-24": "bzod pa med pa dang /",
    "T16D4369:269a-25": "spro thung ba dang /",
    "T16D4369:269a-26": "mi mthun pa'i rang bzhin can yin pa dang /",
    "T16D4369:269a-27": "mthun par 'dzin pa ma yin pa dang /",
    "T16D4369:269a-28": "khro ba mang ba dang /",
    "T16D4369:269a-29": "bzlog dka' ba'i rang bzhin can dang /",
    "T16D4369:269a-30": "'khrug pa mang ba dang /",
    "T16D4369:269a-31": "bsam pa khro zhing gtum pa dang /",
    "T16D4369:269a-32": "'tshig cing brlang por smra ba dang /",
    "T16D4369:269a-33": "de cung zad tsam zhig smra ba yang mi dang zhing 'khrugs la gnod sems skye ba dang /",
    "T16D4369:269a-34": "gnod bzhin du gnas pa dang /",
    "T16D4369:269a-35": "'khrug pa skyed pa dang /",
    "T16D4369:269a-36": "khro gnyer dang ldan pa dang /",
    "T16D4369:269a-37": "gzhan gyi mdog mi gsal ba dang /",
    "T16D4369:269a-38": "gzhan gyi 'byor pa la zhe sdang zhing phrag dog mang ba yin te /",
    "T16D4369:269a-39": "de lta bu dang mthun pa dag ni gang zag",
    "T16D4369:269a-40": "zhe sdang spyad pa'i rtags rnams yin par rig par",
    "T16D4369:269a-41": "bya'o zhes gsungs so //",
    "T16D4369:269a-42": "de la phan yon ni /",
    "T16D4369:269a-43": "zla ba sgron ma'i mdo las ji skad gsungs pa lta bu ste /",
    "T16D4369:269a-44": "bye ba khrag khrig dkrigs pa'i zhing dag na //",
    "T16D4369:269a-45": "mchod pa rnam mang dpag med ji snyed pa //",
    "T16D4369:269a-46": "skyes mchog rnams la de yis rtag mchod dang //",
    "T16D4369:269a-47": "byams pa'i sems kyi grangs dang char mi phod //",
    "T16D4369:269a-48": "ces gsungs so //",
    "T16D4369:269a-49": "bkra shis tshigs su bcad pa'i mdo las kyang //",
    "T16D4369:269a-50": "gang zhig sems can thams cad la //",
    "T16D4369:269a-51": "byams pa'i sems ni rab bsgom zhing //",
    "T16D4369:269b-0": "dpag tu med de mi @269b 'khrugs pa //",
    "T16D4369:269b-1": "de ni bkra shis dam pa yin //",
    "T16D4369:269b-2": "zhes gsungs so //",
    "T16D4369:269b-3": "de la shes par bya ba ni mdor bsdu na gnyis te /",
    "T16D4369:269b-4": "dbye ba dang /",
    "T16D4369:269b-5": "ngo bo'o //",
    "T16D4369:269b-6": "de la dbye ba ni gsum ste /",
    "T16D4369:269b-7": "sems can la dmigs pa dang /",
    "T16D4369:269b-8": "chos la dmigs pa dang /",
    "T16D4369:269b-9": "dmigs pa med pa'o //",
    "T16D4369:269b-10": "de la sems can la dmigs pa'i byams pa ni",
    "T16D4369:269b-11": "sems dang po bskyed pa rnams kyis byams pa'o zhes",
    "T16D4369:269b-12": "gsungs so // ngo bo ni gzhan la phan pa dang bde bar 'dod pa ste /",
    "T16D4369:269b-13": "nyon mongs pa can ma yin pa'i chags pa'o //",
    "T16D4369:269b-14": "de la tshogs ni spyir tshul khrims rnam par dag pa la sogs pa gzhan du blta'o //",
    "T16D4369:269b-15": "'dir bye brag cung zad tsam zhig bsam par bya ste /",
    "T16D4369:269b-16": "dper na tha ba skam po la myu gu mi",
    "T16D4369:269b-17": "skye ba de bzhin du bdag gi rgyud zhe sdang",
    "T16D4369:269b-18": "dang ldan na 'jig rten dang 'jig rten las 'das",
    "T16D4369:269b-19": "pa'i dge ba gzhan yang skyed mi nus la /",
    "T16D4369:269b-20": "bla na med pa'i byang chub chen po lta gal la 'thob //",
    "T16D4369:269b-21": "de skad du /",
    "T16D4369:269b-22": "zhe sdang zug rngu'i sems 'chang na //",
    "T16D4369:269b-23": "yid ni zhi ba'i nyams mi myong //",
    "T16D4369:269b-24": "dga' dang bde ba mi 'thob cing //",
    "T16D4369:269b-25": "gnyid mi 'ong zhing brtan med 'gyur //",
    "T16D4369:269b-26": "zhes gsungs so //",
    "T16D4369:269b-27": "'phags pa 'jam dpal rnam par 'phrul pa las kyang /",
    "T16D4369:269b-28": "khong khro ba khong khro ba zhes bya ba ni",
    "T16D4369:269b-29": "bskal pa brgya stong du bsags pa'i dge ba'i rtsa",
    "T16D4369:269b-30": "ba zad par byed pas na khong khro ba zhes",
    "T16D4369:269b-31": "bya'o zhes gsungs so //",
    "T16D4369:269b-32": "de bas na 'jig rten dang 'jig rten las 'das",
    "T16D4369:269b-33": "pa'i dge ba'i rtsa ba skyed pa'i phyir bdag gi",
    "T16D4369:269b-34": "rgyud tha ba skam po dang 'dra ba de byams",
    "T16D4369:269b-35": "pa chu dang 'dra ba des brlan pa cig thog",
    "T16D4369:269b-36": "mar bsgrub par bya'o snyam du sems bskyed par bya'o",
    "T16D4369:269b-37": "// de la bsgom pa ni /",
    "T16D4369:269b-38": "'di ltar yid du 'ong ba'i sa phyogs su stan",
    "T16D4369:269b-39": "bde ba'i steng du skyil mo krung bcas lus drang",
    "T16D4369:269b-40": "por bsrangs la yud tsam zhig bsdad do //",
    "T16D4369:269b-41": "de nas mi'i 'gro ba bdag gi mdza' bo 'am",
    "T16D4369:269b-42": "bshes pa 'am yid du 'ong ba cig la 'di",
    "T16D4369:269b-43": "ni bdag gi pha ma'o //",
    "T16D4369:269b-44": "'di la lan du phan gdags so //",
    "T16D4369:269b-45": "don du gnyer ro //",
    "T16D4369:269b-46": "'jig rten 'dir kha na ma tho ba med pa'i bde ba ma thob pa thob cing /",
    "T16D4369:269b-47": "thob pa ma nyams shing gong du 'phel na ci ma rung /",
    "T16D4369:269b-48": "phyi ma ngan 'gro'i 'gro ba spangs te /",
    "T16D4369:270a-0": "lha dang mi'i bde ba la brten nas 'jig rten dang 'jig rten las @270a * //",
    "T16D4369:270a-1": "'das pa'i tshogs rgya chen po la sogs pa rab",
    "T16D4369:270a-2": "tu brtson na ci ma rung snyam du shin tu",
    "T16D4369:270a-3": "bsgrims la gtad do //",
    "T16D4369:270a-4": "de la khams kyi tshod gzung ba ni /",
    "T16D4369:270a-5": "spyir khams rab 'bring tha ma gsum yod kyang dge",
    "T16D4369:270a-6": "sbyong gzhan la rab tu 'jug la sgom pa la",
    "T16D4369:270a-7": "ha cang mi nus pa yang snang bas /",
    "T16D4369:270a-8": "rab kyis kyang thun thung ngu nas bsgom mo //",
    "T16D4369:270a-9": "de bas na re zhig slob lugs gcig par bya'o //",
    "T16D4369:270a-10": "mtshan mo btang snyoms su bzhag ste /",
    "T16D4369:270a-11": "gnyid ji tsam log pa de tsam gyis khams brtas pa de tsam log cing gdal lo //",
    "T16D4369:270a-12": "nyin par zhar la tshod gzung zhing bsgom mo //",
    "T16D4369:270a-13": "'di ltar nyi ma dang po snga dro thun gcig",
    "T16D4369:270a-14": "yun gom pa tha mal pas mda' rgyang phyed du",
    "T16D4369:270a-15": "phyin pa tsam zhig bsgom /",
    "T16D4369:270a-16": "phyi dro thun gcig la yang de bzhin du bsgom mo //",
    "T16D4369:270a-17": "de nas nyi ma bcu'i bar du thun re re bsnan cing bsgom mo //",
    "T16D4369:270a-18": "'di ltar nyi ma dang po snga dro thun gcig",
    "T16D4369:270a-19": "yun gom pa tha mal pas mda' rgyang phyed du",
    "T16D4369:270a-20": "phyin pa tsam zhig bsgom mo //",
    "T16D4369:270a-21": "de nas nyi ma bcu'i bar du thun re re bsnan zhing bsgom mo //",
    "T16D4369:270a-22": "'di ltar phyi dro thun gcig la yang de bzhin du bsgom mo //",
    "T16D4369:270a-23": "na tsha phran tshegs byung na 'phral du zhi bar bya'o //",
    "T16D4369:270a-24": "bsran skyed cing mi bsgom mo //",
    "T16D4369:270a-25": "khams mi bde ba med na gong du smos pa bzhin du bsgom mo //",
    "T16D4369:270a-26": "de lta bas na khams kyi tshod zhar la shes par 'gyur ro //",
    "T16D4369:270a-27": "de la sems kyi skye ba'i rim pa ni bdun te /",
    "T16D4369:270a-28": "thog mar snying du sdug pa'i sems can la mnyam par gzhag pa'i tshe /",
    "T16D4369:270a-29": "phan pa dang bde ba'i sems mi mthun pa'i phyogs kyis mi 'phrogs par skye la /",
    "T16D4369:270a-30": "langs pa'i gnas skabs su yang nam dran pa'i tshe",
    "T16D4369:270a-31": "phan pa dang bde ba'i sems dka' ba med par",
    "T16D4369:270a-32": "'jug ste bye brag ni mnyam par gzhag tsam na",
    "T16D4369:270a-33": "lus cung zad bde ba dang sems kyang sems can",
    "T16D4369:270a-34": "la dmigs pa'i mi de yang yid la gsal rab",
    "T16D4369:270a-35": "tu snang la / de'i sbyor bas sems 'phro ba tsam du 'ong ngo ;",
    "T16D4369:270a-36": "/ de'i 'og tu 'dris pa rnams la'o //",
    "T16D4369:270a-37": "de'i 'og tu tha ma la pa rnams la'o //",
    "T16D4369:270a-38": "de'i 'og tu nye 'khor ba rnams la'o //",
    "T16D4369:270a-39": "de'i 'og tu rang gi grong na gnas pa rnams la'o //",
    "T16D4369:270a-40": "de'i 'og tu gzhan gyi grong na gnas pa rnams la'o //",
    "T16D4369:270b-0": "de'i 'og tu phyogs gcig dang gnyis la @270b sogs",
    "T16D4369:270b-1": "pa thams cad la yang mtshan nyid de 'dra ba'i",
    "T16D4369:270b-2": "sgo nas skye bar 'gyur ro //",
    "T16D4369:270b-3": "gnas pa'i tshad ni ji tsam gyis na byams pa la sems gnas pa yin zhe na /",
    "T16D4369:270b-4": "'di ltar rnal 'byor ba des byams pa'i sbyor ba kun tu bsten cing goms par byas /",
    "T16D4369:270b-5": "lan mang du byas pa'i rgyus na /",
    "T16D4369:270b-6": "rgyu yang rung /",
    "T16D4369:270b-7": "gnas kyang rung sta /",
    "T16D4369:270b-8": "yul mngon du gyur cing mtshan ma so sor brtags su zin kyang /",
    "T16D4369:270b-9": "mngon par 'du byed pa med par rang bzhin gyis byams pa'i sems mang du snang la /",
    "T16D4369:270b-10": "'di lta ste byams pa shin tu goms par byas pa'i phyir khong khro ba'i sems med pa dang /",
    "T16D4369:270b-11": "gnod sems dang mthun pa'i chos rnams la sems mi 'jug par rig par bya ste /",
    "T16D4369:270b-12": "de tsam gyis na byams pa thob pa yin no //",
    "T16D4369:270b-13": "de la bstan pa'i thabs ni sems gnas par shes nas /",
    "T16D4369:270b-14": "sngar bsgoms pa las thun gyi grangs nyung bar bya ste /",
    "T16D4369:270b-15": "yun cung zad ring bar bya /",
    "T16D4369:270b-16": "srod tho rangs la yang bsgom mo //",
    "T16D4369:270b-17": "sems can thams cad la phan pa dang bde bar",
    "T16D4369:270b-18": "'dod pa'i nyon mongs pa can ma yin pa'i chags",
    "T16D4369:270b-19": "pa zhes bya ba /",
    "T16D4369:270b-20": "byams pa'i sems de sngar ji tsam 'jug pa de",
    "T16D4369:270b-21": "tsam las lhag par gdung ba mi skyed par dmigs",
    "T16D4369:270b-22": "pa'o // ji srid lus ngal ba 'am /",
    "T16D4369:270b-23": "sems dub pa'am /",
    "T16D4369:270b-24": "bsgoms tsam na dngang ba'am /",
    "T16D4369:270b-25": "shugs 'byung pa 'am /",
    "T16D4369:270b-26": "mgo bags kyis lci ba 'am /",
    "T16D4369:270b-27": "yam yom byed pa 'am /",
    "T16D4369:270b-28": "'dar ba 'am /",
    "T16D4369:270b-29": "nub mo gnyid bral ba 'am /",
    "T16D4369:270b-30": "zas mi zhim pa 'am /",
    "T16D4369:270b-31": "ngag gi 'khrul pa mang du 'byung ba la sogs",
    "T16D4369:270b-32": "pa khams mi bde ba'i mtshan ma cung zad ma",
    "T16D4369:270b-33": "byung gi bar du bsgom mo //",
    "T16D4369:270b-34": "de nam byung tsam na ngal bso ste /",
    "T16D4369:270b-35": "lus la bsku mnye bya ba /",
    "T16D4369:270b-36": "chos dang mthun pa'i zas skom gyis lus kyi nus pa brtas su gzhug ste /",
    "T16D4369:270b-37": "khams sor ma chud kyi bar du nyin mtshan gnyis",
    "T16D4369:270b-38": "la bsgom snying 'dod pa'i dus su thun chung re",
    "T16D4369:270b-39": "re lta ba tsam bsgom mo //",
    "T16D4369:270b-40": "nus pa brtas nas srod tho rangs thun re tsam",
    "T16D4369:270b-41": "bsgom zhing dge sbyor gzhan la yang 'jug par bya'o",
    "T16D4369:270b-42": "// de la skyo ba spang ba gang zhe na /",
    "T16D4369:270b-43": "'di ltar byams pa'i mtshan nyid ni sems can thams cad bde bar 'dod pa yin la /",
    "T16D4369:270b-44": "sems can ni sdug bsngal dang /",
    "T16D4369:271a-0": "@271a * // sdug bsngal gyi rgyu la gnas pas de la dmigs",
    "T16D4369:271a-1": "pa'i snying rje dang gis 'byung nas snying rje shin",
    "T16D4369:271a-2": "tu goms shing lan mang du byas pa'i rgyus gzhan",
    "T16D4369:271a-3": "gyi sdug bsngal la brten nas bdag la sems kyi",
    "T16D4369:271a-4": "sdug bsngal chen po skye zhing /",
    "T16D4369:271a-5": "des na shin tu skyobs sems can gtong bar 'gyur ro //",
    "T16D4369:271a-6": "sems can btang nas theg pa chen po las nyams par 'gyur ro //",
    "T16D4369:271a-7": "de bas na skyo ba spang ba'i ched du 'gro",
    "T16D4369:271a-8": "ba mtha' dag don dam par ngo bo nyid med",
    "T16D4369:271a-9": "par rtogs par bya ba'i ched du lhag mthong bskyed",
    "T16D4369:271a-10": "par bya'o // 'di skad du mdo las kyang snying",
    "T16D4369:271a-11": "rje gcig pus kyang sems can gtong ste skyo ba",
    "T16D4369:271a-12": "skye ba'i phyir ro //",
    "T16D4369:271a-13": "shes rab gcig pus kyang gtong ste /",
    "T16D4369:271a-14": "gzhan gyi sdug bsngal sdang bar mthong ba'i phyir ro zhes gsungs so //",
    "T16D4369:271a-15": "de bas na gnyis ka zung du 'brel dgos so //",
    "T16D4369:271a-16": "las tshul bsam gyis mi khyab kyang //",
    "T16D4369:271a-17": "bdag pas blo zhan mi srid de //",
    "T16D4369:271a-18": "'on kyang don du mi gnyer bas //",
    "T16D4369:271a-19": "mkhas pa'i gdams ngag ma thos la //",
    "T16D4369:271a-20": "phan srid bsams nas bris pa lags //",
    "T16D4369:271a-21": "rab rib can gyis gzugs bltas nas //",
    "T16D4369:271a-22": "gzhan la 'di zhes ston 'dra bas //",
    "T16D4369:271a-23": "mkhas pa rnams la bzod par gsol //"
}