{
    "NG0659:1": "@#// rgya gar skad du /",
    "NG0659:2": "badzra ki la ya tsit+ta gu h+ya ka ya tan+t+ra na ma /",
    "NG0659:3": "bod skad du /",
    "NG0659:4": "rdo rje phur pa'i thugs gsang ba sku'i rgyud ces bya /",
    "NG0659:5": "bcom ldan 'das rdo rje gzhon nu la phyag 'tshal lo //",
    "NG0659:6": "sngon sangs rgyas mar me mdzad kyi bstan pa rdzogs /",
    "NG0659:7": "shakya thub pa'i bstan pa ma byung gi bar la /",
    "NG0659:8": "mi mjed 'jig rten gyi khams 'dir bdud nag po ma trang ru dra zhes bya ba byung ste /",
    "NG0659:9": "srid pa gsum phung zhing brlag par byas so //",
    "NG0659:10": "de'i tshe sngon gyi smon lam gyis dus gsum gyi sangs rgyas thams cad kyi thugs rje g.yos te /",
    "NG0659:11": "thogs ma'i sangs rgyas kun tu bzang po yab yum",
    "NG0659:12": "gyi thugs ka nas sangs rgyas rdo rje sems dpa'",
    "NG0659:13": "yab yum byon te /",
    "NG0659:14": "dpal rdo rje sems dpa' yab yum thugs zhi ba chos nyid kyi ngang las ma g.yos par /",
    "NG0659:15": "sku dpal chen he ru ka yab yum du bzhengs te /",
    "NG0659:16": "dpal chen po 'adzra he ru ka dang */",
    "NG0659:17": "yum kro d+hi shwa ri ma las /",
    "NG0659:18": "sras rdo rje srin po zhes bya ste /",
    "NG0659:19": "rdo rje gzhon nu dpa' bo stobs ldan du sprul te /",
    "NG0659:20": "de'i tshe bdud ru dra nag po dang */",
    "NG0659:21": "'khor srin pho dang */",
    "NG0659:22": "srin mo dang */",
    "NG0659:23": "bdud pho dang */",
    "NG0659:24": "bdud mo dang */",
    "NG0659:25": "dregs pa'i tshogs thams cad bsgral lo //",
    "NG0659:26": "sha zos /",
    "NG0659:27": "khrag 'thungs /",
    "NG0659:28": "phung po rdul du rlag / rnam par shes pa'i",
    "NG0659:29": "tshogs dam la btags te bka'i srung mar gzhag go",
    "NG0659:30": "/ rdo rje phur pa'i thugs gsang ba sku'i rgyud",
    "NG0659:31": "las / gling gzhi'i le'u ste dang po'o //  // de nas ri rab @#//",
    "NG0659:32": "lhun po'i rtse mo 'jig rten dregs pa can btul",
    "NG0659:33": "ba'i gnas der drag po'i dgongs pa thengs gsum mdzad",
    "NG0659:34": "pas / thugs ka nas sras drag po rtsal zhes bya ba sprul te /",
    "NG0659:35": "mdun du bka' sdod du gzhag go / yum 'khor ba rgyas 'debs ma'i thugs ka nas /",
    "NG0659:36": "khros ma nag mo zhes bya ba zhes bya ba sprul te /",
    "NG0659:37": "de'i yum du byin gyis brlabs so //",
    "NG0659:38": "yab yum gyi sna nas /",
    "NG0659:39": "bdud ru dra nag po'i rnam shes bton te /",
    "NG0659:40": "legs ldan nag po maha ka la zhes bya ba",
    "NG0659:41": "byin gyis brlabs te bka'i srung mar gzhag go /",
    "NG0659:42": "de'i tshe sras rdo rje drag po rtsal gyis /",
    "NG0659:43": "dpal chen po la zhus pa /",
    "NG0659:44": "kye yab cig rdo rje gzhon nu'i sku //",
    "NG0659:45": "bdag gi gdul bya gang na mchis //",
    "NG0659:46": "gdul ba'i thabs ni ji ltar bstan //",
    "NG0659:47": "zhes zhus so //",
    "NG0659:48": "dpal chen yab kyis bka' stsal pa //",
    "NG0659:49": "thugs kyi sras mchog drag po rtsal /",
    "NG0659:50": "khyod kyi gdul bya bstan pa ni //",
    "NG0659:51": "ma 'ongs dus na sprul pa'i sku //",
    "NG0659:52": "shakya thub pa'i bstan pa 'byung *//",
    "NG0659:53": "sprul sku mya ngan 'das pa dang *//",
    "NG0659:54": "de ma thag tu rgyal ba'i tshab /",
    "NG0659:55": "khyod kyi sprul pa rnam brgyad 'byung *//",
    "NG0659:56": "bdud po bsgral ba'i rnam shes rten //",
    "NG0659:57": "ri rab lhun po'i rtse mo nas //",
    "NG0659:58": "dum bu brgyan du 'phangs pa las //",
    "NG0659:59": "gsang sngags bstan pa'i gnas brgyad 'byung *//",
    "NG0659:60": "gnas der gsang sngags bka' gnas brgyad tshugs /",
    "NG0659:61": "khyod kyi sku las gshin rje gshed //",
    "NG0659:62": "'jam dpal bshes gnyen bya ba 'byung */",
    "NG0659:63": "khyed kyi gsung las rta mgrin rgyal //",
    "NG0659:64": "dge slong klu zhes bya ba 'byung */",
    "NG0659:65": "khyod kyi thugs las he ru ka / hum chen ka ra zhes bya 'byung */",
    "NG0659:66": "khyod kyi yon tan che mchog sku //",
    "NG0659:67": "pan chen bi ma mi tra 'byung */",
    "NG0659:68": "khyod kyi 'phrin las ki la ya //",
    "NG0659:69": "pad+ma 'byung gnas zhes bya 'byung */",
    "NG0659:70": "khyod kyi drag po rdo rje 'chang *//",
    "NG0659:71": "shin+ti gar+b+ha zhes bya 'byung */",
    "NG0659:72": "khyod kyi sprul pa brtul zhugs can //",
    "NG0659:73": "'jam dpal phyi ma 'bir bar 'byung */",
    "NG0659:74": "khyod kyi rig pa rdo rje sems //",
    "NG0659:75": "shri sing ha zhes bya 'byung *//",
    "NG0659:76": "de ni mchog gi sprul pa brgyad //",
    "NG0659:77": "thugs kyi sras mchog nges pa yin //",
    "NG0659:78": "de las sprul pa rnam pa brgyad //",
    "NG0659:79": "de las yang sprul rnam pa brgyad //",
    "NG0659:80": "de yi byin rlabs dbang phyug brgyad //",
    "NG0659:81": "'dzam bu gling du 'byung bar 'gyur //",
    "NG0659:82": "gdul bya'i zhing ni de tsam mo //",
    "NG0659:83": "'dul ba'i thabs ni 'di lta ste //",
    "NG0659:84": "sku yi gdul byar gyur pa la /",
    "NG0659:85": "khros pa rdo rje gzhon nu'i thugs //",
    "NG0659:86": "gsang mtshan rdo rje drag po rtsal //",
    "NG0659:87": "nyam nga bag tsha med par ston //",
    "NG0659:88": "gsung gi gdul byar gyur pa la //",
    "NG0659:89": "bde gshegs ma lus kun gyi gsung *//",
    "NG0659:90": "rdzun 'phrul sdud byed yi ge hum //",
    "NG0659:91": "drag po hum dgu'i ting 'dzin ston //",
    "NG0659:92": "thugs kyi gdul byar gyur pa la //",
    "NG0659:93": "kun gyi spyi mes kun tu bzang *//",
    "NG0659:94": "de yi thugs kyi snying gi bcud //",
    "NG0659:95": "rang byung rang shar lta ba ston //",
    "NG0659:96": "spros la dga' ba'i gang zag la /",
    "NG0659:97": "khrag 'thung rtsa ba'i dkyil 'khor ston //",
    "NG0659:98": "blo dang mi ldan gang zag la //",
    "NG0659:99": "che mchog rdo rje gzhon nu @#//",
    "NG0659:100": "ston //",
    "NG0659:101": "shin tu bsdus la dga' ba la //",
    "NG0659:102": "sras mchog thugs kyi sgrub pa ston //",
    "NG0659:103": "drag po sngags kyi rigs 'dzin la //",
    "NG0659:104": "sgrub pa'i man ngag bcu gsum ston //",
    "NG0659:105": "rtsa khams rlung gsum dgag pa la /",
    "NG0659:106": "khros ma nag mo'i sgrub pa ston //",
    "NG0659:107": "nga yi bstan pa bsrung bya'i phyir //",
    "NG0659:108": "legs ldan nag po'i sgrub pa ston //",
    "NG0659:109": "ces gsungs so //",
    "NG0659:110": "rdo rje phur pa'i thugs gsang ba sku'i rgyud las /",
    "NG0659:111": "gdul bya'i zhing dang thabs bstan pa'i le'u ste gnyis",
    "NG0659:112": "pa'o // // de'i tshe gsang ba'i bdag po phyag",
    "NG0659:113": "na rdo rjes dgyes pa'i gar dang bcas te 'di",
    "NG0659:114": "skad ces zhus so //",
    "NG0659:115": "kye dpal rdo rje gzhon nu'i sku /",
    "NG0659:116": "khrag 'thung rtsa ba'i dkyil 'khor de'i //",
    "NG0659:117": "sgrub thabs bdag la bstan du gsol //",
    "NG0659:118": "bcom ldan 'das kyis bka' stsal pa //",
    "NG0659:119": "rdo rje srin po zhes bya ba /",
    "NG0659:120": "khrag 'thung nga yi sgrub thabs ni //",
    "NG0659:121": "bsam gyis mi khyab gsungs mod kyang *//",
    "NG0659:122": "gcig tu dril na 'di lta ste //",
    "NG0659:123": "ri phran mang po 'dus pa'i spyi //",
    "NG0659:124": "ri bos bskor ba'i lcug phran tshal //",
    "NG0659:125": "ri mtho sa gtsang nags tshal ldan //",
    "NG0659:126": "shin tu dben pa'i sa phyogs su //",
    "NG0659:127": "sa yi gnad la dkyil 'khor brtseg / sa bdag zhi ba'i cho ga bya //",
    "NG0659:128": "phyogs bzhir mtho brtsigs rgyal chen bskyed //",
    "NG0659:129": "thig tshon cho ga legs par bya //",
    "NG0659:130": "dkyil 'khor gru gsum ni shu gcig / sgo bzhi ra ba ldan pa bri //",
    "NG0659:131": "lha grangs tshangs pa'i phur bu dgod //",
    "NG0659:132": "sman rag gtor ma rnam gsum dgod //",
    "NG0659:133": "rab gnas ldan pa'i lha sku dgram //",
    "NG0659:134": "bdag nyid byang du kha bltas la //",
    "NG0659:135": "'phrin las ting 'dzin rim pa bzhin //",
    "NG0659:136": "ma yengs pa yi ngang gis bya //",
    "NG0659:137": "dus bzhir 'dzab dang mchod pa dbul //",
    "NG0659:138": "bdag nyid rdo rje srin po'i sku //",
    "NG0659:139": "mthing nag zhal gsum phyag drug pa //",
    "NG0659:140": "dbu gsum phyag drug zhabs bzhi bgrad //",
    "NG0659:141": "g.yas dkar g.yon dmar dbus mthing zhal //",
    "NG0659:142": "rdo rje rtse dgu rtse lnga dang *//",
    "NG0659:143": "me dpung kha t+wam phur pa 'dril //",
    "NG0659:144": "zhabs bzhi ru dra pho mo brdzis //",
    "NG0659:145": "glang chen zhing dang stag lpags gyon //",
    "NG0659:146": "thal chen khrag dang zhag gis brgyan //",
    "NG0659:147": "dbu skra kham nag gyen du brdzes /",
    "NG0659:148": "khrag 'thung rigs lngas dbu la brgyan //",
    "NG0659:149": "sprul dang rin chen thod pas brgyan //",
    "NG0659:150": "mdun du 'khor lo rgyas 'debs ma //",
    "NG0659:151": "zhal gcig phyag gnyis sku mdog 'thing *//",
    "NG0659:152": "rgyan dang cha lugs yab dang mthun /",
    "NG0659:153": "khrag 'thung bzhi bcu zhe bzhi'i 'khor //",
    "NG0659:154": "bka' nyan srung ma bcu gnyis dang *//",
    "NG0659:155": "pha bdud nyi shu rtsa gcig bsam //",
    "NG0659:156": "gtso bo'i thugs khar ye shes sems //",
    "NG0659:157": "rgyan med yab dang tshul mthun pa //",
    "NG0659:158": "mtshon gang ba gcig bsam par bya //",
    "NG0659:159": "de yi thugs khar phyag mtshan gyi //",
    "NG0659:160": "rdo rje rtse dgu nas tsam bsam //",
    "NG0659:161": "de yi lte bar gsung gi rtags //",
    "NG0659:162": "hum sngon spu yis bris pa tsam //",
    "NG0659:163": "de yi mtha' mar snying po ni //",
    "NG0659:164": "gsang ba'i yi ge bcu bzhi pa //",
    "NG0659:165": "gser mdog spu shad tsam gyis bskor //",
    "NG0659:166": "de ltar thugs kar bsgoms nas @#//",
    "NG0659:167": "kyang *//",
    "NG0659:168": "thugs kyi sngags las 'od 'phros pas //",
    "NG0659:169": "stong gsum thams cad 'od kyis gang *//",
    "NG0659:170": "srid gsum gdug pa rdul du rlag / gsal stong ngang nas sngags 'di bzlas //",
    "NG0659:171": "om badzra ki li ki la ya sarba big+h+nan bam hum phat /",
    "NG0659:172": "ting 'dzin de las ma yengs par //",
    "NG0659:173": "thun gcig lha yi sku la lta //",
    "NG0659:174": "thun gcig yid kyi yul du bsgom //",
    "NG0659:175": "thun gcig mi dmigs ngang du gzhag / de ltar nyin mtshan 'khor yug tu //",
    "NG0659:176": "ma nor rim par bzlas par bya //",
    "NG0659:177": "sa ya drug 'bum bsnyen pa'i tshad //",
    "NG0659:178": "de rdzogs nas ni rtags 'di 'byung */",
    "NG0659:179": "khrag 'thung nga yi zhal mthong zhing *//",
    "NG0659:180": "phyag mtshan phur bu gar du 'khrab //",
    "NG0659:181": "gtor ma rak+ta bdud rtsi khol //",
    "NG0659:182": "de nas sgrub pa'i dkyil 'khor brtsam //",
    "NG0659:183": "zhes gsungs so //",
    "NG0659:184": "rdo rje phur bu'i thugs gsang ba sku'i rgyud las /",
    "NG0659:185": "khrag 'thung rtsa ba'i dkyil 'khor bsnyen pa'i le'u ste",
    "NG0659:186": "gsum pa'o // // yang gsang ba'i bdag pos 'di",
    "NG0659:187": "skad ces zhus so //",
    "NG0659:188": "kye kye khrag 'thung chen po'i sku //",
    "NG0659:189": "che mchog rdo rje gzhon nu'i sku //",
    "NG0659:190": "bsgrub pa'i rim pa bshad du gsol //",
    "NG0659:191": "bcom ldan 'das kyis bka' stsal pa //",
    "NG0659:192": "gong ltar bsnyen pa'i rtags rdzogs nas //",
    "NG0659:193": "drag po'i bsgrub pa'i gnas btsal ba //",
    "NG0659:194": "sa gzhi nag la gting zab pa //",
    "NG0659:195": "gnam sa gnyis ka drag po'i gzugs //",
    "NG0659:196": "brag nag ngo rgya gdug pa ru //",
    "NG0659:197": "drag po'i sa ru man+dal bya //",
    "NG0659:198": "dbus su gru+u gsum tha ma ru //",
    "NG0659:199": "zla gam gsum gyis bskor ba dang */",
    "NG0659:200": "khyams sgo rta babs la sogs te //",
    "NG0659:201": "dkyil 'khor rgyan rnams rdzogs par bri //",
    "NG0659:202": "phyi ru mtho brtsigs mtshams kun gcad //",
    "NG0659:203": "dbus su bsnyen pa'i phur pa gzugs //",
    "NG0659:204": "sku gsung thugs kyi phur pa gsum //",
    "NG0659:205": "sku shar gsung lho thugs ni byang *//",
    "NG0659:206": "zla gam gsum la bkod par bya /",
    "NG0659:207": "khyams la dmar nag sde gsum gyi //",
    "NG0659:208": "phur bu bcu gnyis bkod par bya //",
    "NG0659:209": "sgo bzhir las kyi phur bu dgod //",
    "NG0659:210": "sman dang rak+ta gtor ma bsham //",
    "NG0659:211": "gzhan yang drag po'i rdzas rnams bsog / mar khu khrag zhag 'o ma bzhi //",
    "NG0659:212": "dkyil 'khor khyams par dag tu gzhag / de nas bskyed pa'i rim pa ni //",
    "NG0659:213": "bdag nyid stong pa'i ngang nyid las //",
    "NG0659:214": "che mchog rdo rje gzhon nu'i sku //",
    "NG0659:215": "dbu dgu phyag kyang bco brgyad la //",
    "NG0659:216": "zhabs brgyad dregs pa'i lha brgyad brdzis //",
    "NG0659:217": "spyi bo mgrin pa snying kha ru //",
    "NG0659:218": "rang 'dra'i ye shes sems dpa' gsum //",
    "NG0659:219": "dkar dmar mthing ka'i mdog can du //",
    "NG0659:220": "stong gsal 'od kyi phung por bsgom //",
    "NG0659:221": "de yi mtha' ru sras mchog mchog gsum //",
    "NG0659:222": "stobs chen dkar po shar du bsgom //",
    "NG0659:223": "rta mgrin dmar po lho ru bsgom //",
    "NG0659:224": "bdud rtsi ljang nag byang du bsgom /",
    "NG0659:225": "khyams la dmar nag ma mo rnams //",
    "NG0659:226": "bka' nyan las byed pho nyar bsam //",
    "NG0659:227": "sgo bzhir khro mo bzhi pa bskyed //",
    "NG0659:228": "bdag nyid lha yi nga rgyal gyis //",
    "NG0659:229": "sgrub pa'i sngags 'di bzlas pa bya //",
    "NG0659:230": "om badzra ki li ki la ya ka tam ka te @#//",
    "NG0659:231": "ya te ka ra i nan /",
    "NG0659:232": "sarba big+h+nan bam hum phat /",
    "NG0659:233": "om badzra ki li ki la ya /",
    "NG0659:234": "dza ye bi dza ye ku ru ka ra i nan /",
    "NG0659:235": "sarba big+h+nan bam hum phat /",
    "NG0659:236": "om badzra ki li ki la ya /",
    "NG0659:237": "tsit+ta badzra a pa ra tsit+ta ma ma trag ma tam nyag ka ra i nan /",
    "NG0659:238": "sarba big+h+nan bam hum phat /",
    "NG0659:239": "ces pa rtsa ba'i snying po gsum //",
    "NG0659:240": "'bum phrag rtsa gcig bzlas pa bya //",
    "NG0659:241": "bsnyen pa'i rtags ni 'di ltar 'byung *//",
    "NG0659:242": "stong gsum zhabs kyis brdzis pa dang *//",
    "NG0659:243": "nyid zla khong du mid pa dang */",
    "NG0659:244": "ri rab lag gis bskor ba dang *//",
    "NG0659:245": "rgya mtsho hub kyis btab pa dang *//",
    "NG0659:246": "dngos sam nyams sam rmi lam du //",
    "NG0659:247": "bsgrub pa'i rtags de nges par 'byung *//",
    "NG0659:248": "de nas bdag gi rtsa ba'i zhal //",
    "NG0659:249": "g.yas dkar gshin rje dkar po dngos //",
    "NG0659:250": "bsen mo'i klad khrag 'dren par byed //",
    "NG0659:251": "g.yon dmar rta mgrin rgyal po dngos //",
    "NG0659:252": "sho na'i mgrin srog 'dren par byed //",
    "NG0659:253": "dbus mthing bdud rtsi 'khyil ba dngos //",
    "NG0659:254": "nag mo'i tsit+ta 'dren par byed //",
    "NG0659:255": "sras mchog gsum po gsal btab la //",
    "NG0659:256": "dam can rnam gsum las la bkol //",
    "NG0659:257": "sha ba khu yis non pa bzhin //",
    "NG0659:258": "'dar zhing bka' la nyan par bsam //",
    "NG0659:259": "drag po'i sngags 'di bzlas pa bya //",
    "NG0659:260": "om badzra ki li ki la ya /",
    "NG0659:261": "ka tam ka te ya ye ta ka ra i nan /",
    "NG0659:262": "dza ye bi dza ye /",
    "NG0659:263": "ku ru ka ra i nan /",
    "NG0659:264": "a tsit+ta a pa tsit+ta ma ma pa sham ku",
    "NG0659:265": "ru trag ma tam nyag / ka ra i nan",
    "NG0659:266": "/ d+ha ti ma ma karma shri tram /",
    "NG0659:267": "kam ka rar nye yam /",
    "NG0659:268": "sarba big+h+nan bam hum phat /",
    "NG0659:269": "grangs ni 'di ni stong phrag gsum //",
    "NG0659:270": "bzlas pa las kyi rtags 'di 'byung *//",
    "NG0659:271": "gcan gzan khu yis 'ded pa dang *//",
    "NG0659:272": "bud med las la bkol ba dang *//",
    "NG0659:273": "gcan gzan 'phar la rbad pa dang *//",
    "NG0659:274": "gyi ling mang po ded pa dang */",
    "NG0659:275": "khrag zhag mar khu 'o ma bzhi //",
    "NG0659:276": "mtsho la 'o mas btab pa dang *//",
    "NG0659:277": "de tshe sgrub pa'i rtags rdzogs pa'o //",
    "NG0659:278": "dam rdzas kun la dngos grub blang *//",
    "NG0659:279": "bsnyen pa'i phur bu lus la bcang *//",
    "NG0659:280": "de nas las sbyor brtsams par bya //",
    "NG0659:281": "mchog gi dngos grub bsgrub pa na //",
    "NG0659:282": "rdo rje drag po rtsal nyid sgrub //",
    "NG0659:283": "thun mong drag po'i las 'dod na //",
    "NG0659:284": "dmar nag sde gsum las la bkol //",
    "NG0659:285": "ces gsungs so //",
    "NG0659:286": "rdo rje phur pa'i thugs gsang ba sku'i rgyud las",
    "NG0659:287": "bsgrub pa chen po'i le'u ste bzhi pa'o // //",
    "NG0659:288": "de nas gsang ba'i bdag po phyag na rdo rjes",
    "NG0659:289": "/ dpal chen rdo rje gzhon nu la gus pas 'di skad ces zhus so //",
    "NG0659:290": "kye ma dpal chen khro bo'i sku //",
    "NG0659:291": "bsnyen cing bsgrub pa de ltar na //",
    "NG0659:292": "yang dag byang chub 'dod pa yi //",
    "NG0659:293": "las sbyor ji ltar bsgrub par bgyi //",
    "NG0659:294": "dpa' bos yang dag bshad du gsol //",
    "NG0659:295": "dpal chen gtso bos bka' stsal pa //",
    "NG0659:296": "nyon cig lag na rdo rje can //",
    "NG0659:297": "las 'phro dag pa'i gang zag gcig / yang dag byang chub sgrub 'dod na //",
    "NG0659:298": "thugs kyi sras mchog drag po rtsal //",
    "NG0659:299": "ma yengs pa yi ngang gis grub //",
    "NG0659:300": "dkyil 'khor dam rdzas bsten mi dgod //",
    "NG0659:301": "bde ba'i stan la @#//",
    "NG0659:302": "'dug nas kyang *//",
    "NG0659:303": "ting 'dzin rim gyis mi bskyed par //",
    "NG0659:304": "dran rig tsam las lha yi sku //",
    "NG0659:305": "zhal gcig phyag gnyis sku mdog mthing *//",
    "NG0659:306": "g.yas pa gnam lcags rdo rje 'dzin //",
    "NG0659:307": "g.yon pa gser gyi dril bu 'dzin //",
    "NG0659:308": "rin chen sprul dang thod pa dang *//",
    "NG0659:309": "dur khrod chas kyis legs par brgyan //",
    "NG0659:310": "ru dra pho mo'i gdan stengs su //",
    "NG0659:311": "yab 'dra'i mthing nag khros pa'i gzugs //",
    "NG0659:312": "spyan gsum gzi mdangs ldan par bskyed //",
    "NG0659:313": "shin tu drag po'i ngang rgyal can //",
    "NG0659:314": "ya nga bag tsha med pa la //",
    "NG0659:315": "drag po rang byung ting 'dzin sgom //",
    "NG0659:316": "de la rig pa yengs gyur na //",
    "NG0659:317": "nam mkha'i dkyil nas thog 'bab ltar //",
    "NG0659:318": "hum sgra brtsegs ma ngar ldan bzla //",
    "NG0659:319": "hum gcig chos nyid dgongs pa yin //",
    "NG0659:320": "hum gnyis thabs kyi dgongs pa yin //",
    "NG0659:321": "hum gsum sku gsung thugs kyi sgra //",
    "NG0659:322": "hum bzhi 'gro don phyogs med bzhi //",
    "NG0659:323": "hum lnga ye shes lnga yi rtags //",
    "NG0659:324": "hum drug ye shes drug dang ldan //",
    "NG0659:325": "hum bdun tshangs pa'i dbyangs skad yin //",
    "NG0659:326": "hum brgyad khro bo gdangs sgra brgyad //",
    "NG0659:327": "hum dgu srid gsum dbang du sdud //",
    "NG0659:328": "hum bcus log 'dren thal bar rlog / de nas hum gi dgongs pa ni //",
    "NG0659:329": "mkha' la char pa bab pa bzhin //",
    "NG0659:330": "rang gi lto ba khengs par dgang *//",
    "NG0659:331": "de yi bdag du 'dzin pa sbyangs //",
    "NG0659:332": "me las 'od zer 'phros pa bzhin //",
    "NG0659:333": "snod kyi 'jig rten hum gis gang *//",
    "NG0659:334": "de yis yul gyi snang ba sbyangs //",
    "NG0659:335": "mkha' la gza' skar shar ba bzhin //",
    "NG0659:336": "snang ba hum du sal le bsam //",
    "NG0659:337": "g.yu 'brug sngon mo'i skad bzhin du //",
    "NG0659:338": "stong gsum hum gi sgra ru bsam //",
    "NG0659:339": "mkha' la nyi zla shar ba bzhin //",
    "NG0659:340": "rig pa gsal stong ngang du gzhag / ting 'dzin de la sam yengs par //",
    "NG0659:341": "bdun gsum nyer gcig brgyad du bzla //",
    "NG0659:342": "de tshe grub pa'i rtags 'di 'byung *//",
    "NG0659:343": "phyi nang snod bcud thams cad la //",
    "NG0659:344": "zhan pa med cing chags pa med //",
    "NG0659:345": "mkha' la nyi zla dus gcig shar //",
    "NG0659:346": "'jig rten 'od kyis gang ba dang *//",
    "NG0659:347": "rang byung ye shes rjen par 'char //",
    "NG0659:348": "de tshe thugs kyi dngos grub thob //",
    "NG0659:349": "ces gsungs so //",
    "NG0659:350": "rdo rje phur pa thugs gsang ba sku'i rgyud las /",
    "NG0659:351": "drag po rang byung rang shar ba'i le'u ste lnga",
    "NG0659:352": "pa'o // // de nas yang gsang ba'i bdag pos",
    "NG0659:353": "zhus pa / kye kye dpal chen gtso bo'i mchog / rdo rje rigs kyi mkha' 'gro ma //",
    "NG0659:354": "phag mo'i sgrub pa ji ltar lags //",
    "NG0659:355": "'jigs byed chen pos bka' stsal pa //",
    "NG0659:356": "stong pa nyid kyi don 'dod pas //",
    "NG0659:357": "rdo rje phag mo bsgrub par bya //",
    "NG0659:358": "shin tu dben pa'i gnas song la //",
    "NG0659:359": "mnyam gzhag rdo rje phyag rgya bca' //",
    "NG0659:360": "rang gi lus 'di stong pa'i gnas //",
    "NG0659:361": "sha rus khrag dang nang khrol med //",
    "NG0659:362": "sgyu ma lta bu'i 'od kyi lus //",
    "NG0659:363": "dmar gsal mdangs dang ldan par bsgom //",
    "NG0659:364": "de yi lte 'og nyi ma'i stengs //",
    "NG0659:365": "yi ge ma las phag mo'i sku //",
    "NG0659:366": "dmar mo yungs 'bru tsam gcig bsgom //",
    "NG0659:367": "de la rig pa gnas tsha gzhag / de las @#//",
    "NG0659:368": "'od phros phag mo'i mthar //",
    "NG0659:369": "yi ge ha ri ni sa bzhi //",
    "NG0659:370": "nyi ma'i 'od zer 'phro bar bsam //",
    "NG0659:371": "'od de rims kyis spar ba las /",
    "NG0659:372": "khog pa lha yi pho brang ste //",
    "NG0659:373": "lte ba'i stengs na phag mo'i sku //",
    "NG0659:374": "gser mdog mdangs dang ldan pa la //",
    "NG0659:375": "mkha' 'gro sde bzhis bskor bar bsgom //",
    "NG0659:376": "snying gi dkyil na phag mo'i sku //",
    "NG0659:377": "mthing nag 'od dang ldan pa la //",
    "NG0659:378": "mkha' 'gro sde bzhis bskaur bar bsgom //",
    "NG0659:379": "mgrin pa'i gnas la phag mo'i sku //",
    "NG0659:380": "dmar gsal mdangs dang ldan pa la //",
    "NG0659:381": "mkha' 'gro sde bzhis bskor bar bsgom //",
    "NG0659:382": "klad pa'i dkyil na phag mo'i sku //",
    "NG0659:383": "dkar gsal mdangs dang ldan pa la //",
    "NG0659:384": "mkha' 'gro sde bzhis bskor bar bsgom //",
    "NG0659:385": "de la rig pa gnas tshad gzhag / 'phro na rang lus mkha' 'gro ma /",
    "NG0659:386": "khros ma nag mo 'jigs pa'i sku //",
    "NG0659:387": "zhal gcig phyag gnyis stang stabs can //",
    "NG0659:388": "g.yas pa gri chen dur khrod chas kyis brgyan //",
    "NG0659:389": "spyan gsum zhal bgrad dbu skra brdzes //",
    "NG0659:390": "spyi gtsug phag zhal dur sgra can /",
    "NG0659:391": "kha t+wam rtse gsum mchan khung bcug / dbu gtsug tshangs pa'i gnas su bsleb //",
    "NG0659:392": "sku yis gzugs khams thams cad khengs //",
    "NG0659:393": "sku smad rgya mtsho'i gting du bsleb //",
    "NG0659:394": "zhabs kyis 'byung ba rlung brdzis pa //",
    "NG0659:395": "shin tu gzi brjid ldan par bsam //",
    "NG0659:396": "de la rig pa gnas tshad gzhag / 'phro na gtso mo'i ljags stengs nas //",
    "NG0659:397": "rang 'dra'i phag mo yungs 'bru tsam //",
    "NG0659:398": "mkha' la char pa 'bab pa bzhin //",
    "NG0659:399": "rang gi yul dang gling bzhi dang *//",
    "NG0659:400": "snod kyi 'jig rten thams cad dang *//",
    "NG0659:401": "nam mkha'i mtha' la thug gi bar /",
    "NG0659:402": "thams cad ma lus khengs par dgeng *//",
    "NG0659:403": "thams cad gar dang phyag rgyar ldan //",
    "NG0659:404": "de la rig pa gnas tshad gzhag / 'khro na mkha' la 'brug ldir ltar //",
    "NG0659:405": "snying po 'di nyid bzlas par bya'o //",
    "NG0659:406": "om ha ri ni sa hum hum hum /",
    "NG0659:407": "om ha ri ni sa hum hum hum hum hum /",
    "NG0659:408": "om ha ri ni sa hum hum hum hum hum hum hum hum hum hum /",
    "NG0659:409": "de ltar ting 'dzin ma yengs par //",
    "NG0659:410": "bdun gsum nyer gcig bsgrubs pa yis //",
    "NG0659:411": "snang srid thams cad dbang du 'dus //",
    "NG0659:412": "stong khams thams cad zil gyis gnon //",
    "NG0659:413": "stong nyid ye shes rgyud la 'char //",
    "NG0659:414": "chos sgo bye ba dpag med shes //",
    "NG0659:415": "gdul bya sna tshogs mtha' rgyas 'gyur //",
    "NG0659:416": "zhes gsungs so //",
    "NG0659:417": "rdo rje phur pa thugs gsang ba sku'i rgyud las /",
    "NG0659:418": "rdo rje phag mo sgrub pa'i le'u ste drug pa'o",
    "NG0659:419": "// // de nas yang gsang ba'i bdag pos 'di",
    "NG0659:420": "skad ces zhus so //",
    "NG0659:421": "kye kye dpal chen khros pa'i sku //",
    "NG0659:422": "drag po'i sgrub pa ji ltar lags //",
    "NG0659:423": "dpal chen gtso bos bka' stsal ba //",
    "NG0659:424": "dur khrod dam grog dben pa ru //",
    "NG0659:425": "man+dal gru bzhi rim pa gsum //",
    "NG0659:426": "zangs lcags 'khar gyi phye ma la /",
    "NG0659:427": "khrag rgod bsres la byug par bya /",
    "NG0659:428": "drag po'i shing la zur gsum brtsig / nyer gcig srin mo'i 'gros su bskor //",
    "NG0659:429": "rnams shes tshangs pa'i ling ga bri //",
    "NG0659:430": "sngo dmar skud pas bcings te gzhag / bdag nyid @#//",
    "NG0659:431": "che mchog ting 'dzin gyis //",
    "NG0659:432": "dam can rnam gsum las la bkol //",
    "NG0659:433": "'dus pa'i snying po 'di nyid bzlas //",
    "NG0659:434": "om badzra ki li ki la ya /",
    "NG0659:435": "d+ha ti ma ma karma shi tram kam ka kar nye yang *//",
    "NG0659:436": "sarba big+h+nan bam hum phat //",
    "NG0659:437": "d+hu ti 'dus pa'i snying po 'di //",
    "NG0659:438": "stong phrag gsum du bzlas pa dang *//",
    "NG0659:439": "dam can dngos su 'du bar 'gyur //",
    "NG0659:440": "de tshe dgug pa'i cho ga bya //",
    "NG0659:441": "e las gru gsum mthing nag nas /",
    "NG0659:442": "khro bo nyer gcig 'phros pa yis //",
    "NG0659:443": "dgra bgegs dngos su bkug par bsgom //",
    "NG0659:444": "nri tri gang rung zhabs 'jug rung *//",
    "NG0659:445": "badzra am ku sha dza //",
    "NG0659:446": "dpa' bo 'bru lnga'i sngags rgod 'di //",
    "NG0659:447": "zhag gsum bzlas na khugs par 'gyur //",
    "NG0659:448": "che ge mo trig nan /",
    "NG0659:449": "klad pa'i dkyil 'khor du'o //",
    "NG0659:450": "che ge mo myags thum ril /",
    "NG0659:451": "mgrin pa'i rtsa la'o //",
    "NG0659:452": "hur thums rbad /",
    "NG0659:453": "srog rtsa la'o //",
    "NG0659:454": "na sha ya rbad /",
    "NG0659:455": "lte ba la'o //",
    "NG0659:456": "ma ra ya rbad /",
    "NG0659:457": "yan lag bzhi la'o /",
    "NG0659:458": "zhes pa'i sngags rgod rnams pa lnga //",
    "NG0659:459": "drag po'i rdzas la bstim bya ste //",
    "NG0659:460": "gzas pa'i gnad la brdeg par bya'o //",
    "NG0659:461": "mgor stangs ling byas sems can gsad //",
    "NG0659:462": "grong khyer me yis bcom pa dang *//",
    "NG0659:463": "ha ha gad mo 'debs 'gyur na //",
    "NG0659:464": "nges par 'grol ba'i rtags yin pas //",
    "NG0659:465": "ling ga rnam pa gsum du dgod //",
    "NG0659:466": "cha gcig dug shing me la bsreg / cha gcig klu la gtad par bya //",
    "NG0659:467": "cha gcig gtor stegs 'og tu mnan //",
    "NG0659:468": "dam can mchod pas mnyes par bya //",
    "NG0659:469": "zhes gsungs so //",
    "NG0659:470": "rdo rje phur pa thugs gsang ba sku'i rgyud las /",
    "NG0659:471": "drag po las kyi le'u ste bdun pa'o // //",
    "NG0659:472": "de nas yang gsang ba'i bdag pos 'di skad ces",
    "NG0659:473": "zhus so // kye bcom ldan 'das dpa' bo'i sku //",
    "NG0659:474": "ru dra bsgral ba'i rnam shes 'di //",
    "NG0659:475": "dpal gyis bsrung bar bka' bsgos nas //",
    "NG0659:476": "'di yi sgrub thabs ji ltar lags //",
    "NG0659:477": "dpal chen gtso bos bka' stsal zhu //",
    "NG0659:478": "'jigs byed chen pos bka' stsal ba //",
    "NG0659:479": "lag na rdo rje khyod nyon cig / 'di nyid shin tu dregs pa ste //",
    "NG0659:480": "de yi gnyen po nga nyid yin //",
    "NG0659:481": "bde gshegs kun gyis 'di btul bas //",
    "NG0659:482": "gsang sngags kun gyis bka' srungs yin //",
    "NG0659:483": "rdo rje phur pa'i bka' srungs che //",
    "NG0659:484": "legs ldan bdud du bsgrub par bya //",
    "NG0659:485": "dar nag 'phan la srog rten gyis //",
    "NG0659:486": "dam rdzas g.yag rog khrag la gyis //",
    "NG0659:487": "snying po gsang sngags 'di nyid do //",
    "NG0659:488": "om shr-i maha ka la tri yam dza dza /",
    "NG0659:489": "rno myur las kyi mgon po yin //",
    "NG0659:490": "bsnyen pa'i dus su khro bo'i tshul //",
    "NG0659:491": "stangs stabs ber nag gyon pa bskyed //",
    "NG0659:492": "sgrub pa'i dus su rgyal po'i tshul //",
    "NG0659:493": "rtsal chen seng ge zhon pa bskyed //",
    "NG0659:494": "las sbyor dus su pho nya'i tshul //",
    "NG0659:495": "dpa' bo stag la zhon pa bskyed //",
    "NG0659:496": "'di ni dam can pho nya ste //",
    "NG0659:497": "bsnyen dang bsgrub pa las sbyor dang *//",
    "NG0659:498": "sgrol dang spogs pa'i las rnams kun //",
    "NG0659:499": "lag na rdo rje khyod kyis ston //",
    "NG0659:500": "bskal pa dpag med sngon rol nas //",
    "NG0659:501": "gsang ba'i bdag po rdo rje 'chang */",
    "NG0659:502": "mgon po",
    "NG0659:504": "[(]8[)]@#// 'di yi gnyen po ste //",
    "NG0659:505": "de phyir sgrub thabs zab par ston //",
    "NG0659:506": "ces gsungs so //",
    "NG0659:507": "rdo rje phur pa thugs gsang ba sku'i rgyud las /",
    "NG0659:508": "bka' nyan pho nya'i le'u ste brgyad pa'o // //",
    "NG0659:509": "de nas dpal chen rdo rje gzhon nus 'di skad",
    "NG0659:510": "ces gsungs so // nga nyid rdo rje phur pa'i sku /",
    "NG0659:511": "nga yi thugs kyi rgyud yin te //",
    "NG0659:512": "bskal med rnams la gsang bar bya //",
    "NG0659:513": "de yang phyi nang gsang ba gsum //",
    "NG0659:514": "phyi ltar sku yi rgyud yin pas //",
    "NG0659:515": "thugs la gsang ba sku yi rgyud //",
    "NG0659:516": "rdo rje hum las khro bo rnams //",
    "NG0659:517": "rang las byung zhing rang shar bas //",
    "NG0659:518": "de yi sgrub thabs bstan pa des //",
    "NG0659:519": "drag po rang shar rang byung rgyud //",
    "NG0659:520": "de phyir rdo rje phur pa yis //",
    "NG0659:521": "rang byung rang shar rgyud ces bya //",
    "NG0659:522": "ces gsungs so //",
    "NG0659:523": "rdo rje phur pa thugs gsang ba sku'i rgyud las /",
    "NG0659:524": "rgyud kyi mtshan bstan pa'i le'u ste dgu pa'o //  // dpal chen gtso bos bka' stsal pa //",
    "NG0659:525": "phur bu sku yi gsang rgyud 'di //",
    "NG0659:526": "gdul bya rnams kyi don phyir du //",
    "NG0659:527": "lag na rdo rje khyod kyis ston //",
    "NG0659:528": "bka' srungs legs ldan nag po yis //",
    "NG0659:529": "nga yi rgyud 'di gnas pa'i sar //",
    "NG0659:530": "bar chad byed pa'i dgra bgegs thul //",
    "NG0659:531": "bstan pa yun du gnas par gyis //",
    "NG0659:532": "ces gsungs so //",
    "NG0659:533": "rdo rje phur pa thugs gsang ba sku'i rgyud las /",
    "NG0659:534": "gtad rgya'i le'u ste bcu pa'o //  // gsang ba sku'i rgyud rdzogs so //",
    "NG0659:535": "sa ma ya /",
    "NG0659:536": "rgya rgya rgya // // rdo rje phur pa'i rgyud",
    "NG0659:537": "'di brag ri dug sbrul spungs pa 'dra ba'i lho",
    "NG0659:538": "gser mdzod ser po nas //"
}