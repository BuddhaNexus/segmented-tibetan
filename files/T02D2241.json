{
    "T02D2241:120a-0": "@120a # // rgya gar skad du /",
    "T02D2241:120a-1": "tattva pra kas n'a ma /",
    "T02D2241:120a-2": "bod skad du /",
    "T02D2241:120a-3": "de kho na nyid rab tu bstan pa zhes bya ba /",
    "T02D2241:120a-4": "'jam dpal gzhon nur gyur pa la phyag 'tshal lo //",
    "T02D2241:120a-5": "sangs rgyas sku gsum ngo bo can //",
    "T02D2241:120a-6": "gang gi mthu las skyes gyur pa //",
    "T02D2241:120a-7": "srid dang mya ngan 'das pa mchog / shes rab thabs bdag la phyag 'tshal //",
    "T02D2241:120a-8": "skye bo rab rib can dag la //",
    "T02D2241:120a-9": "mkha' la skra shad snang ba ltar //",
    "T02D2241:120a-10": "de bzhin ma rig mun bsgribs pa'i //",
    "T02D2241:120a-11": "byis pa rnams ni 'gro snyam sems //",
    "T02D2241:120a-12": "'khrul pas mkha' la mtshon pa yi /",
    "T02D2241:120a-13": "skra la dag pa'i mig gis lta //",
    "T02D2241:120a-14": "mthong ba dag pa'i rnal 'byor pas //",
    "T02D2241:120a-15": "srid pa thams cad de ltar rtogs //",
    "T02D2241:120a-16": "kye lags nam mkha'i dkyil ltos dang //",
    "T02D2241:120a-17": "skra shad 'dzings pa bdag gis mthong //",
    "T02D2241:120a-18": "dag pa'i mig can des smras pa //",
    "T02D2241:120a-19": "yod min khyod kyi blo gros 'khrul //",
    "T02D2241:120a-20": "rab rib kyis 'khrul bsal ba'i phyir //",
    "T02D2241:120a-21": "phyi nas yod min zhes brjod kyi //",
    "T02D2241:120a-22": "gsal dang mi gsal stong pa'i phyir //",
    "T02D2241:120a-23": "de nyid du ni dgag grub med //",
    "T02D2241:120a-24": "de bzhin zag pa med chos rnams //",
    "T02D2241:120a-25": "longs spyod sprul pa'i sku dag gi //",
    "T02D2241:120a-26": "rten 'brel smon lam dag gis ni //",
    "T02D2241:120a-27": "sems can don du rab tu 'jug / de dag de las tha dad min //",
    "T02D2241:120a-28": "de dag de yi rang bzhin phyir //",
    "T02D2241:120a-29": "de dag rang bzhin ma bcos grub //",
    "T02D2241:120a-30": "de dbyes sems kyi dogs pa sel //",
    "T02D2241:120a-31": "gal te skye med mi 'dod na //",
    "T02D2241:120a-32": "ldog pas dngos la tha dad pas //",
    "T02D2241:120a-33": "rnal 'byor spyod gzhung las gzhan pa'i //",
    "T02D2241:120a-34": "dbu ma'i don du i ltar 'gyur //",
    "T02D2241:120a-35": "gal te mtha' bzhi rnam spangs pas //",
    "T02D2241:120a-36": "dbu ma'i don ni khyad 'phags na //",
    "T02D2241:120a-37": "rnam rig la yang thal bar 'gyur //",
    "T02D2241:120a-38": "de yang 'di dag rnam spang phyir //",
    "T02D2241:120a-39": "mtha' bzhi las ni rnam grol ba'i //",
    "T02D2241:120a-40": "shes pa gnyis med rdzas bden pa //",
    "T02D2241:120a-41": "brtags pas stong zhing gnyis su med //",
    "T02D2241:120a-42": "rnam rig smra ba'i mkhas pas rig / yang dag mtha' las sna tshogs 'di //",
    "T02D2241:120a-43": "rten cing 'brel las 'byung bar 'gyur //",
    "T02D2241:120b-0": "de ni ma skyes @120b rdzas kyis stong //",
    "T02D2241:120b-1": "ma 'dres ming tsam pa nyid do //",
    "T02D2241:120b-2": "bdag byin brlab dang 'od gsal ba'i //",
    "T02D2241:120b-3": "dbye ba kun mkhyen gyis gsungs pa //",
    "T02D2241:120b-4": "gang tshe de dag gcig bstan pa //",
    "T02D2241:120b-5": "des ni chad par lta ba spangs //",
    "T02D2241:120b-6": "'bras bu de nyid mi mthun phyogs //",
    "T02D2241:120b-7": "gang la chags pa yod min pa //",
    "T02D2241:120b-8": "'bad med sbyor ba de yis ni ;",
    "T02D2241:120b-9": "/ sangs rgyas go 'phang des rdzogs byed //",
    "T02D2241:120b-10": "de bzhin gshegs pas lung bstan pa'i //",
    "T02D2241:120b-11": "'phags pa klu sgrub kyis bzhed pa //",
    "T02D2241:120b-12": "sangs rgyas chos kyi rjes 'brangs nyid //",
    "T02D2241:120b-13": "chos kyi de nyid ma skyes pa'o //",
    "T02D2241:120b-14": "de nyid rab tu bstan byas las //",
    "T02D2241:120b-15": "bdag gis bsod nams gang thob pa //",
    "T02D2241:120b-16": "des ni 'jig rten ma lus pa //",
    "T02D2241:120b-17": "zung du 'jug pa'i snod gyur cig / de kho na nyid rab tu bstan pa zhes bya ba //"
}