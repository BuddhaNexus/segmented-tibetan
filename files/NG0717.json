{
    "NG0717:0": "[(]23[)]@#// bgyid pa /",
    "NG0717:1": "'byung po'i rig sngags thams cad 'joms par byed pa yin /",
    "NG0717:2": "sems rtse gcig tu bsdus la legs par nyon cig / sangs rgyas mar me mdzad la sogs //",
    "NG0717:3": "kun gyis bstan par ma gyur pa'i //",
    "NG0717:4": "rig sngags bsrung dang 'gugs pa dang *//",
    "NG0717:5": "de yi las ni 'di yin te //",
    "NG0717:6": "stong la mos pa'i rnal 'byor pas //",
    "NG0717:7": "bdag gi phyag rgya rab gnas te //",
    "NG0717:8": "snying khar nyi ma'i dkyil 'khor steng *//",
    "NG0717:9": "'bar ba'i yi ge hum dang ldan //",
    "NG0717:10": "rdo rje 'du ba 'dus pa yis //",
    "NG0717:11": "sangs rgyas thams cad 'du ba 'gyur //",
    "NG0717:12": "'dus pa'i dbang dang ldan gyur nas //",
    "NG0717:13": "khro bo'i 'od zer 'phro ba 'bar //",
    "NG0717:14": "hum kro d+ha badzra sa ma ya hum /",
    "NG0717:15": "'di gsungs pas phyogs bcu dus gsum gyis sangs rgyas",
    "NG0717:16": "dang byang chub sems dpa' thams cad kyis byin gyis",
    "NG0717:17": "brlab par gyur to //",
    "NG0717:18": "de nas 'phags pa lag na rdo rjes sku gsung",
    "NG0717:19": "thugs gsang ba pa rdo rje zhes bya ba'i ting",
    "NG0717:20": "nge 'dzin la snyoms par zhugs so //",
    "NG0717:21": "ting nge 'dzin de la snyoms par zhugs ma thag tu /",
    "NG0717:22": "sku gsung thugs rdo rje gsang ba mchog gi snying po 'di nyid kyi sku dang */",
    "NG0717:23": "gsung dang */",
    "NG0717:24": "thugs rdo rje las phyung ngo *//",
    "NG0717:25": "om sarba ta tha ga ta ka ya wa ka tsit+ta gu h+ya sa ma ya hum /",
    "NG0717:26": "'di gsungs ma thag tu phyogs bcu dus gsum gyi",
    "NG0717:27": "sangs rgyas dang byang chub sems dpa' thams cad nyid",
    "NG0717:28": "kyi thugs kar zhugs par gyur to //",
    "NG0717:29": "de'i tshe 'phags pa lag na rdo rje gos sngon",
    "NG0717:30": "po can gyi sku gsung thugs kyi sbyor ba las",
    "NG0717:31": "sprul pa dang */ yang sprul dang */",
    "NG0717:32": "tsha tsha khrug par gyur to //",
    "NG0717:33": "thog chen po rnam pa lnga'ang 'bab par gyur to //",
    "NG0717:34": "de nas 'phags pa lag na rdo rje gos sngon po can gyis //",
    "NG0717:35": "mngon par spro ba'i tshul rdo rje zhes bya ba'i ting nge 'dzin la snyoms par bzhugs te /",
    "NG0717:36": "gsang ba mngon par spro ba'i byed pa zhes bya ba'-i sngags 'di //",
    "NG0717:37": "nyid kyi sku dang gsung dang */",
    "NG0717:38": "thugs rdo rje las phyung ngo *//",
    "NG0717:39": "om sarba ta tha ga ta ka ya wa ka",
    "NG0717:40": "tsit+ta dz+nya na gu h+ya na badzra kro d+ha ni",
    "NG0717:41": "lam wa gar hum phat phat /",
    "NG0717:42": "ces gsungs so //",
    "NG0717:43": "'di gsungs ma thag tu phyogs bcu'i 'jig rten gyi",
    "NG0717:44": "khams mtha' yas mu med pa thams cad khro bo'i",
    "NG0717:45": "dkyil 'khor gyis gang bar gyur to //",
    "NG0717:46": "de'i tshe stong gsum gyi stong chen po'i 'jig rten gyi khams thams cad du 'ur 'ur /",
    "NG0717:47": "rab tu 'ur 'ur /",
    "NG0717:48": "kun tu rab tu 'ur 'ur /",
    "NG0717:49": "rnam par dma' ba'i bar du'o //",
    "NG0717:50": "de'i tshe stong gsum gyi stong chen po 'di'i bdud",
    "NG0717:51": "dang bdud kyi ris kyi 'byung po thams cad dang",
    "NG0717:52": "*/ ma mo las gyur ba'i bar du g.yos par gyur to //",
    "NG0717:53": "de'i tshe 'khor gyi nang nas nor lha'i bus gsol ba /",
    "NG0717:54": "sgeg po dpa' bo 'jigs pa'i gzugs //",
    "NG0717:55": "khyod mthong pas ni bdag cag 'jigs //",
    "NG0717:56": "yod min med pa ma yin nas //",
    "NG0717:57": "mnar med pa la thug gi bar //",
    "NG0717:58": "khyod kyi sgra yang thos kyi bar //",
    "NG0717:59": "'jigs shing skying bung rab byed pas //",
    "NG0717:60": "zhi ba chen po'i tshul @#//",
    "NG0717:61": "ston la //",
    "NG0717:62": "mngon par rtogs pa'i 'khor lo bskor //",
    "NG0717:63": "sems can mya ngan 'das la dgod //",
    "NG0717:64": "ces gsol to //",
    "NG0717:65": "de nas 'phags pa lag na rdo rje g.yo ba med pa'i ngang la gnas par gyur to //",
    "NG0717:66": "de nas 'phags pa lag na rdo rje bsdu ba'i",
    "NG0717:67": "thabs kyi ting nge 'dzin la snyoms par bzhugs te",
    "NG0717:68": "// de'i tshe gsang ba'i sngags 'di nyid kyi sku dang */",
    "NG0717:69": "gsung dang */",
    "NG0717:70": "thugs rdo rje las phyung ngo *//",
    "NG0717:71": "om sarba ta tha ga ta badzra sa nan dza /",
    "NG0717:72": "zhes brjod ma thag tu //",
    "NG0717:73": "de bzhin gshegs pa thams cad 'dus par gyur to //",
    "NG0717:74": "de bzhin gshegs pa thams cad 'dus par gyur nas //",
    "NG0717:75": "la la ni dpal rdo rje gos sngon can du gyur te /",
    "NG0717:76": "shar phyogs su bzhugs so //",
    "NG0717:77": "la la ni rin chen gos sngon can du gyur te /",
    "NG0717:78": "lho phyogs su bzhugs so //",
    "NG0717:79": "la la ni dpal pad+ma gos sngon can du gyur te /",
    "NG0717:80": "nub phyogs su bzhugs so //",
    "NG0717:81": "la la ni las kyi khro bor gyur te /",
    "NG0717:82": "byang phyogs su bzhugs so //",
    "NG0717:83": "de nas 'phags pa lag na rdo rjes ched du brjod pa 'di ched du brjod do //",
    "NG0717:84": "stong gsum stong gi 'jig rten na //",
    "NG0717:85": "skye 'gro'i rtsi shing nags 'tshal kun //",
    "NG0717:86": "gsang ba bdag po'i sprul pa'i sku //",
    "NG0717:87": "thams cad 'di las gzhan du min //",
    "NG0717:88": "ces gsungs so //",
    "NG0717:89": "de nas 'khor rnams gyi nang nas byang chub sems",
    "NG0717:90": "dpa' rin chen tog ces bya ba des 'di skad",
    "NG0717:91": "ces gsol to // de bzhin gshegs pa kun gyi bdag / yon tan thams cad 'byung ba'i gnas //",
    "NG0717:92": "bde bar gshegs pa'i snying po mchog / bdag cag rnams la bstan du gsol //",
    "NG0717:93": "de skad ces gsol ma thag tu /",
    "NG0717:94": "phyag na rdo rjes gti mug rnam par 'joms pa",
    "NG0717:95": "zhes pa'i ting nge 'dzin la snyoms par zhugs te",
    "NG0717:96": "// khro bo rdo rje gos sngon po can gyi sngags 'di nyid kyi sku dang */",
    "NG0717:97": "gsung dang */",
    "NG0717:98": "thugs rdo rje las phyung ngo *//",
    "NG0717:99": "om sarba ta tha ga ta badzra kro d+ha ni lam ba ra hum /",
    "NG0717:100": "'di gsungs ma thag tu gti mug thams cad rnam par dag par gyur to //",
    "NG0717:101": "de nas 'phags pa lag na rdo rjes nga rgyal",
    "NG0717:102": "rnam par gnon pa zhes bya ba'i ting nge 'dzin",
    "NG0717:103": "la snyoms par zhugs te /",
    "NG0717:104": "rin po che'i rigs kyi khro bo gos sngon po'i sngags 'di nyid kyi sku dang */",
    "NG0717:105": "gsung dang */",
    "NG0717:106": "thugs rdo rje las phyung ngo *//",
    "NG0717:107": "om sarba ta tha ga ta radan kro d+ha ni lam ba ra hum /",
    "NG0717:108": "'di gsungs ma thag tu nga rgyal thams cad rnam par dag par gyur to //",
    "NG0717:109": "de nas 'phags pa lag na rdo rjes 'dod chags",
    "NG0717:110": "kyis 'ching ba sgrol ba zhes bya ba'i ting nge",
    "NG0717:111": "'dzin la snyoms par zhugs te /",
    "NG0717:112": "pad+ma'i rigs kyi khro bo gos sngon po can gyi sngags 'di nyid kyi sku dang */",
    "NG0717:113": "gsung dang */",
    "NG0717:114": "thugs rdo rje las phyung ngo *//",
    "NG0717:115": "om sarba ta tha ga ta pad+ma kro d+ha ni lam ba ra hum /",
    "NG0717:116": "'di gsungs ma thag tu 'dod chags thams cad rnam par dag par gyur to //",
    "NG0717:117": "de nas 'phags pa lag na rdo rjes phrag dog",
    "NG0717:118": "yongs su sbyong ba zhes bya ba'i ting nge 'dzin",
    "NG0717:119": "la snyoms par @#// zhugs te /",
    "NG0717:120": "las kyi rigs kyi khro bo gos sngon po can gyi sngags 'di nyid kyi sku dang */",
    "NG0717:121": "gsung dang */",
    "NG0717:122": "thugs rdo rje las phyung ngo *//",
    "NG0717:123": "om sarba ta tha ga ta karma kro d+ha ni lam ba ra hum /",
    "NG0717:124": "'di gsungs ma thag tu phrag dog thams cad rnam par dag par gyur to //",
    "NG0717:125": "de nas 'phags pa lag na rdo rjes 'dod chags",
    "NG0717:126": "chen po'i tshul rdo rje zhes bya ba'i ting nge",
    "NG0717:127": "'dzin la snyoms par bzhugs te /",
    "NG0717:128": "rdo rje chung ma'i sngags 'di nyid kyi sku dang */",
    "NG0717:129": "gsung dang */",
    "NG0717:130": "thugs rdo rje las phyung ngo *//",
    "NG0717:131": "om ni lam ba ra badzra kro d+hi shwa ri hum /",
    "NG0717:132": "om ni lam ba ra badzra radan kro d+hi shwa ri hum /",
    "NG0717:133": "om ni lam ba ra pad+ma kri d+hi shwa ri hum /",
    "NG0717:134": "om ni lam ba ra karma kro d+hi shwa ri hum /",
    "NG0717:135": "'di gsungs ma thag tu 'phags pa phyogs bzhi'i khro",
    "NG0717:136": "bo thams cad 'dod chags chen pos tshim par 'gyur",
    "NG0717:137": "ro // de'i tshe byang chub sems dpa' dang nyan",
    "NG0717:138": "thos yang dag par song ba la sogs pa thams",
    "NG0717:139": "cad bred sha thon nas mig bgrad te /",
    "NG0717:140": "bred pa'i stobs kyis gom pa gya tshom du 'dor bar byed do //",
    "NG0717:141": "de'i tshe de dag thams cad brgyal bar gyur to //",
    "NG0717:142": "mkha' 'gro ma dang srin po la sogs pa thams",
    "NG0717:143": "cad shin tu dga' ba'i sems kyis stan las langs",
    "NG0717:144": "te / thal mo sbyar nas phyag byed /",
    "NG0717:145": "bskor ba byed ngo mtshar gyis dga' bas bstod pa'i bar du byed do //",
    "NG0717:146": "de nas 'phags pa lag na rdo rjes /",
    "NG0717:147": "khro bo khams gsum rnam par rgyal ba la bltas",
    "NG0717:148": "pas go bar gyur nas dril bu'i sgras brgyal ba",
    "NG0717:149": "bsrang ste / dran pa slar rnyed nas /",
    "NG0717:150": "bcom ldan 'das la gsol pa /",
    "NG0717:151": "kye e ma ho //",
    "NG0717:152": "'dod chags dang bral bdag nyid kyang *//",
    "NG0717:153": "ma yin spyod pa ma mdzad par //",
    "NG0717:154": "rtag tu yang dag chos la spyod //",
    "NG0717:155": "ces gsol ba dang */",
    "NG0717:156": "bka' stsal ba /",
    "NG0717:157": "dngos por gyur pa'i chos rnams ni //",
    "NG0717:158": "rang bzhin nyid kyis rnam pa dag / thams cad dag par sems can la //",
    "NG0717:159": "chags dang ma chags gnyis las 'das //",
    "NG0717:160": "dbu mar yang ni mi dmigs so //",
    "NG0717:161": "kun rdzob log pa'i 'dod chags 'di //",
    "NG0717:162": "'dod chags nyid kyis rnam par dag / dbyings dang ye shes gnyis med phyir //",
    "NG0717:163": "thabs dang shes rab 'brel par snang *//",
    "NG0717:164": "zhes gsungs so //",
    "NG0717:165": "de nas 'phags pa rdo rje gos sngon gyis gsol pa /",
    "NG0717:166": "gti mug dang bral 'dod chags sbyor ba 'dis //",
    "NG0717:167": "ma chags de yi ngang yang mi dmigs so //",
    "NG0717:168": "dbyings dang ye shes 'brel pas rdo rje pad+mar 'brel //",
    "NG0717:169": "sbrul pa'i sku 'byung chos dbyings b+ha gas mtshon par byed //",
    "NG0717:170": "ces gsungs so //",
    "NG0717:171": "de nas 'phags pa rin chen gos sngon gyis gsol pa /",
    "NG0717:172": "nga rgyal rnam par dag pas yon tan thams cad 'byung *//",
    "NG0717:173": "legs sbyangs btsun mo bsten pas yon tan thams cad phob //",
    "NG0717:174": "'dod chags nyid na ma chags bde ba ngang gis skye //",
    "NG0717:175": "de rten 'bras bu sangs rgyas byang chub sa la reg / ces gsungs so //",
    "NG0717:176": "de nas pad+ma gos sngon gyis gsol pa //",
    "NG0717:177": "ji ltar @#//",
    "NG0717:178": "pad+ma 'dam las skyes gyur kyang *//",
    "NG0717:179": "de ni 'dam gyi skyon gyis gos pa med //",
    "NG0717:180": "de bzhin btsun mo rnams la mang rten kyang *//",
    "NG0717:181": "'od chags rnam par dag pas gos mi 'gyur //",
    "NG0717:182": "zhes gsungs so //",
    "NG0717:183": "de nas las kyi gos sngon gyis gsol ba /",
    "NG0717:184": "thugs rje smon lam shugs kyis sems can mngon sum na //",
    "NG0717:185": "khro mo yum dang gnyis med sbyor zhing chags pa'i tshul //",
    "NG0717:186": "sems can 'dod la dga' ba bla med lam la",
    "NG0717:187": "'jug / tha dad rtog dang bral bas chags pa",
    "NG0717:188": "med // ces gsungs so //",
    "NG0717:189": "de skad ces gsungs ma thag tu 'dus pa chen po'i 'khor thams cad yid rab tu dga' ste /",
    "NG0717:190": "ngo mtshar gyi dga' bas bstod pa /",
    "NG0717:191": "rigs rnams kun gyi bdag po ste /",
    "NG0717:192": "rigs kyi khro bo kun gyi ngang *//",
    "NG0717:193": "rtag tu mya ngan 'das pa las //",
    "NG0717:194": "sems can don byed phyag 'tshal bstod //",
    "NG0717:195": "gti mug mun pa dang bral zhing *//",
    "NG0717:196": "chos kyi dbyings kyi ye shes gsal //",
    "NG0717:197": "dkar la mdzes pa'i sku ston pa //",
    "NG0717:198": "'dod chags rnam dag khyod la bstod //",
    "NG0717:199": "ji ltar yid bzhin nor bu las //",
    "NG0717:200": "dgos 'dod thams cad 'byung ba bzhin //",
    "NG0717:201": "'dod chags ting 'dzin la gnas pas //",
    "NG0717:202": "bde ba thob pa phyag 'tshal bstod //",
    "NG0717:203": "ji ltar pad+ma 'dam skyes kyang *//",
    "NG0717:204": "'dam gyi skyon gyis mi gos ltar //",
    "NG0717:205": "'dod chags che la rab gnas kyang *//",
    "NG0717:206": "log rtog skyon med khyod la bstod //",
    "NG0717:207": "ji ltar shes rab ral gri yis //",
    "NG0717:208": "rtog pa'i dra ba rab gcod cing *//",
    "NG0717:209": "'dod chags can rnams bde la dgod //",
    "NG0717:210": "sna tshogs don mdzad khyod la bstod //",
    "NG0717:211": "ces gsungs nas thams cad lhan to //",
    "NG0717:212": "de nas 'phags pa gos sngon can gyis //",
    "NG0717:213": "sku'i phyag rgya chen po yongs su rdzogs pa rdo",
    "NG0717:214": "rje zhes bya ba'i ting nge 'dzin la snyoms par",
    "NG0717:215": "zhugs te // 'di skad ces gsungs so //",
    "NG0717:216": "dkar dmar mthing kha ljang khu'i zhal //",
    "NG0717:217": "'od zer bye ba stong dang ldan //",
    "NG0717:218": "shar phyogs rgyal rigs gdeng ka can //",
    "NG0717:219": "lho yi khro bos rje 'us brgyan //",
    "NG0717:220": "nub kyi bram ze'i gdeng ka can //",
    "NG0717:221": "byang phyogs dmangs rigs gdeng kas ldan //",
    "NG0717:222": "'khor lo rin chen pad+ma dang */",
    "NG0717:223": "rgya gram g.yas na bsnams pa ste //",
    "NG0717:224": "ston pa'i phyag na dril bu bsnams //",
    "NG0717:225": "gos sngon po yi sham thabs can //",
    "NG0717:226": "so so'i khro mo chen mo ni //",
    "NG0717:227": "g.yas pa'i dril bu thugs kar bstan //",
    "NG0717:228": "g.yon pa ban dmar khrag chen stobs //",
    "NG0717:229": "'khor lo 'di la rab gnas na //",
    "NG0717:230": "rnal 'byor pa yis las kun 'grub //",
    "NG0717:231": "sems can nyen par ldan pa dag / 'di yi ming tsam thos pa na //",
    "NG0717:232": "sgra skad thos pas smos ci dgos //",
    "NG0717:233": "gal te bka' las 'das gyur na //",
    "NG0717:234": "rnam par snang mdzad nyid kyang 'chi //",
    "NG0717:235": "zhes gsungs so //",
    "NG0717:236": "de nas yang 'phags pa gos sngon po can gyis /",
    "NG0717:237": "rin po che mngon par 'grub pa rdo rje zhes",
    "NG0717:238": "bya ba'i ting nge 'dzin la snyoms par zhugs te",
    "NG0717:239": "/ 'di skad ces brjod do //",
    "NG0717:240": "ji ltar sangs rgyas thams cad kyis //",
    "NG0717:241": "ji ltar gsung @#//",
    "NG0717:242": "rab kun brjod kyang *//",
    "NG0717:243": "don dang yi ge gnyis su 'brel //",
    "NG0717:244": "bsgoms bas log rtog dra ba gcod //",
    "NG0717:245": "ces gsungs so /    / de nas 'dus pa chen po'i 'khor de dag gi nang nas /",
    "NG0717:246": "byang chub sems dpa' sems dpa' chen po rgyal ba",
    "NG0717:247": "sprin gyi rgyal po zhes bya ba bstan las langs",
    "NG0717:248": "te thal mo sbyar nas 'di skad gsol to //",
    "NG0717:249": "e ma ho sangs rgyas bcomaldan 'das //",
    "NG0717:250": "sgrib pa grol ba'i thabs mnga' zhing *//",
    "NG0717:251": "log rtog dra ba thams cad gcod //",
    "NG0717:252": "gsang ba chen po'i dam tshig tshul //",
    "NG0717:253": "bdag cag rnams la bstan du gsol //",
    "NG0717:254": "ces gsungs ma thag tu /",
    "NG0717:255": "'phags pa lag na rdo rjes legs so zhes bya ba byin te /",
    "NG0717:256": "legs so legs so legs par gsungs //",
    "NG0717:257": "kun nas 'gro ba'i don gyi phyir //",
    "NG0717:258": "gang dag nyon mongs sel ba'i thabs //",
    "NG0717:259": "bdud rtsi chu bo'i rgyun 'dra ba //",
    "NG0717:260": "ngas ni khyod la bshad par bya //",
    "NG0717:261": "sems can thams cad ma lus la //",
    "NG0717:262": "sgo nga'i tshul dang yang dag ldan //",
    "NG0717:263": "bcod pa'i rtsal gri chen po yis //",
    "NG0717:264": "dngos po'i sgo nga'i sbubs rnams 'byed //",
    "NG0717:265": "ji ltar shel sgo 'dam bcug la //",
    "NG0717:266": "dag pa'i chu yis 'khru ba bzhin //",
    "NG0717:267": "nyon mongs 'dam du zhugs 'gyur ba //",
    "NG0717:268": "bla med thar pa'i lam gyi mchog / bdud rtsi'i chu yis 'khru bar byed //",
    "NG0717:269": "yang dag rdzogs dang rab ldan pas //",
    "NG0717:270": "bdud rtsi'i chu bo rgyun byung ba //",
    "NG0717:271": "de yi bsam pa'i rim pa ni //",
    "NG0717:272": "dang por yi ge om dkar las //",
    "NG0717:273": "'od byung khams gsum thams cad khyab //",
    "NG0717:274": "slar 'dus om gyi dbyings su bstim //",
    "NG0717:275": "de las 'od byung sangs rgyas rnams //",
    "NG0717:276": "bskul nas sbyor ba'i byang chub sems //",
    "NG0717:277": "phab pas lus kyi bag chags rnams //",
    "NG0717:278": "dag par gyur bsam rdo rje bzhin //",
    "NG0717:279": "gnas nas spyi bo gtsug nas byung *//",
    "NG0717:280": "gnyis pa'i yi ge a dmar las //",
    "NG0717:281": "'od 'phro 'gro drug sgrib pa sbyang *//",
    "NG0717:282": "slar 'dus a yi dbyings su thim //",
    "NG0717:283": "de las 'od byung gong ma bzhin //",
    "NG0717:284": "gnas ni mgrin pa'i dkyil nas 'byung *//",
    "NG0717:285": "gsum pa'i yi ge hum mthing gis //",
    "NG0717:286": "'od 'phro slar 'dus gong bzhin te //",
    "NG0717:287": "lus ngag sems kyi sgrib pa dag / bsam gtan brtan par myur du 'byung *//",
    "NG0717:288": "mchog dang thun mong kun gyi rgyu //",
    "NG0717:289": "gang zhig bsam gtan 'di ldan nas //",
    "NG0717:290": "gzhogs skams pa dang yan lag na //",
    "NG0717:291": "de la sogs pa kun las grol //",
    "NG0717:292": "snying khar chu skyes rab bsams te //",
    "NG0717:293": "dbus su thig le dkar po bsam //",
    "NG0717:294": "mtha' mar dang pa'-i yi ge brgyad //",
    "NG0717:295": "ci rigs gsal nas so so yi //",
    "NG0717:296": "thig ler gyur te rang bzhin med //",
    "NG0717:297": "des ni sdug bsngal zhi bar 'gyur //",
    "NG0717:298": "zhes gsungs so //",
    "NG0717:299": "'phags pa lag na rdo rje gos sngon po can gyi rgyud rdo rje rtse mo las //",
    "NG0717:300": "gtan la phab pa'i rtog pa ste le'u dang po'o",
    "NG0717:301": "// // de nas 'phags pa lag na rdo rje",
    "NG0717:302": "gos sngon po can /",
    "NG0717:303": "rdo rje gsang ba zhi ba sbyor ba rdo rje zhes bya ba'i ting nge 'dzin la snyoms @#//",
    "NG0717:304": "par zhugs te /",
    "NG0717:305": "'di skad ces gsungs so //",
    "NG0717:306": "ji ltar zhi ba'i las rnams dag / zhi ba'i sbyor ba thams cad kyi //",
    "NG0717:307": "thabs bzhan 'di las bzhan na med //",
    "NG0717:308": "'di ni zhi ba'i sbyor ba mchog / om badzra",
    "NG0717:309": "pa ni hum ni lam ba ra shan+ti ku ru",
    "NG0717:310": "swa ha de nas 'phags pa lag na rdo rje",
    "NG0717:311": "gos sngon po can gyis /",
    "NG0717:312": "rdo rje rgyas par sbyor ba zhes bya ba'i ting nge 'dzin la snyoms par zhugs te //",
    "NG0717:313": "'di skad ces gsungs so //",
    "NG0717:314": "gser dang nyi ma'i sbyor ba yis //",
    "NG0717:315": "tshad med bzhi yi 'bras bu la //",
    "NG0717:316": "rgyas par byas na rgyas par 'gyur //",
    "NG0717:317": "om badzra pa ni hum ni lam ba ra rat+na push+tam ku ru ho //",
    "NG0717:318": "de nas 'phags pa lag na rdo rje //",
    "NG0717:319": "rdo rje dbang gi 'khor lo zhes bya ba'i ting nge 'dzin la snyoms par zhugs te /",
    "NG0717:320": "'di skad ces gsungs so //",
    "NG0717:321": "bye ru tshul gyi sbyor ba yis //",
    "NG0717:322": "zla gam ba yi dbyibs 'dra la //",
    "NG0717:323": "dbang du byas na dbang du 'gyur //",
    "NG0717:324": "'du bar 'dod na 'du bar 'gyur //",
    "NG0717:325": "om badzra pa ni hum ni lam ba ra hum /",
    "NG0717:326": "pa sham ku ru hum phat /",
    "NG0717:327": "de nas 'phags pa lag na rdo rjes /",
    "NG0717:328": "gsang ba'i rdo rje 'khor lo zhes bya ba'i ting nge 'dzin la snyoms par zhugs te /",
    "NG0717:329": "'di gsungs so //",
    "NG0717:330": "dug dang sol ba 'dres pa la //",
    "NG0717:331": "b+ha ga'i dbyibs su rab byas te //",
    "NG0717:332": "gsad pa byas na gsad pa 'grub //",
    "NG0717:333": "brdungs na 'dir ni rdo rje 'chi //",
    "NG0717:334": "om na ma badzra pa ni hum /",
    "NG0717:335": "ni lam ba ra ma ra ya /",
    "NG0717:336": "na sha ya na sha ya hum phat /",
    "NG0717:337": "'phags pa lag na rdo rje gos sngon po can gyi rgyud rdo rje rtse mo las //",
    "NG0717:338": "gtan la dbab pa'i le'u gnyis pa'o ///",
    "NG0717:339": "/ de nas 'phags pa lag na rdo rje gos sngon po can gyis /",
    "NG0717:340": "rdo rje ma'i ting nge 'dzin la snyoms par zhugs te /",
    "NG0717:341": "'di skad ces gsungs so //",
    "NG0717:342": "rab tu brtags pa'i gnas chen du //",
    "NG0717:343": "las bzhi'i dkyil 'khor rnam bzhi la //",
    "NG0717:344": "rigs bzhi'i shing gis khrir byas te //",
    "NG0717:345": "zhal du gyur dang me bos la //",
    "NG0717:346": "ram zhes bya bas me spar te //",
    "NG0717:347": "mchod dang bstod pa dbul ba ni //",
    "NG0717:348": "dkyil 'khor gnyis kyi bdag nyid can //",
    "NG0717:349": "gang dmigs dngos po gang yang 'grub //",
    "NG0717:350": "thogs pa med pa rdo rje bzhin //",
    "NG0717:351": "zhes gsungs so //",
    "NG0717:352": "de nas 'phags pa lag na rdo rjes /",
    "NG0717:353": "drang ba sbyor ba rdo rje zhes bya ba'i ting nge 'dzin la snyoms par zhugs te /",
    "NG0717:354": "'di skad ces gsungs so //",
    "NG0717:355": "phyag rgya gsum gyi bdag nyid can //",
    "NG0717:356": "spyi bo zla ba'i gdan stengs su //",
    "NG0717:357": "bam las byung ba'i chu rgyun bsam //",
    "NG0717:358": "lus rnams shin tu bsil 'gyur che'o //",
    "NG0717:359": "de nas 'phags pa lag na rdo rjes *//",
    "NG0717:360": "mi g.yo ba bsgrub pa'i rdo rje zhes bya ba'i ting nge 'dzin la snyoms par zhugs so //",
    "NG0717:361": "yang de'i tshe byang chub sems dpa' sems dpa' chen po 'brug sgra sprin gyi rgyal pos gsol ba //",
    "NG0717:362": "bcom ldan 'das mi g.yo ba'i ting nge 'dzin lhun grub kyang */",
    "NG0717:363": "thugs rje chen po'i byin rlabs kyis //",
    "NG0717:364": "dngos po'i sku ru rab bzhengs la //",
    "NG0717:365": "yang dag bdud rtsi gsal du gsol //",
    "NG0717:366": "de skad ces gsol pa @#//",
    "NG0717:367": "dang */",
    "NG0717:368": "bcom ldan 'das lag na rdo rjes mi g.yo ba'i ting nge 'dzin las bzhengs te /",
    "NG0717:369": "'di skad ces gsungs so //",
    "NG0717:370": "om na mo ni lam ba ra hum /",
    "NG0717:371": "che ge mo ku ru bam /",
    "NG0717:372": "om sarba ta tha ga ta ka ya pa ka tsit+ta /",
    "NG0717:373": "na mo mu kham /",
    "NG0717:374": "ku ru kha kha ha ha /",
    "NG0717:375": "ban+d+ha ban+d+ha /",
    "NG0717:376": "ta pa ta pa /",
    "NG0717:377": "ha na ha na /",
    "NG0717:378": "na sha ya na sha ya /",
    "NG0717:379": "ma ta ma ta /",
    "NG0717:380": "pa ra ra bid tan /",
    "NG0717:381": "ma ra ya ma ra ya /",
    "NG0717:382": "hum phat na ga ba twan stan pa ni hum phat /",
    "NG0717:383": "na ga ra dza pa ra bid dwan ban+d+ha ban+d+ha /",
    "NG0717:384": "na mo b+han+d+haya swa ha /",
    "NG0717:385": "zhes bya ba'i sbyor ba 'di gsungs so //",
    "NG0717:386": "de nas byang chub sems dpa' blo yangs bzang po",
    "NG0717:387": "'brug sgra sprin gyi rgyal pos thal mo sbyar te",
    "NG0717:388": "/ phyag btsal nas 'di skad ces gsol to //",
    "NG0717:389": "kye ma phyag na rdo rje chen po //",
    "NG0717:390": "sangs rgyas thams cad kyis gnang ba /",
    "NG0717:391": "sangs rgyas thams cad kyi thugs thams cad thob pa //",
    "NG0717:392": "sangs rgyas kyi yon tan thams cad dang ldan pa ste /",
    "NG0717:393": "'di'i gzungs 'di ni 'di ltar rdzu 'phrul che ba /",
    "NG0717:394": "mthu che ba //",
    "NG0717:395": "thams cad du grags pa /",
    "NG0717:396": "thams cad kyi las thogs pa med par mdzad pa /",
    "NG0717:397": "mngon par shes pa thams cad myur du thob par byed pa /",
    "NG0717:398": "'byung po thams cad kyi rig sngags gcod pa /",
    "NG0717:399": "'byung po thams cad kyi snying snon pa /",
    "NG0717:400": "log par lta ba thams cad myur du 'gugs par byed pa /",
    "NG0717:401": "klu thams cad rlag par byed pa /",
    "NG0717:402": "mthu chen po myur du 'byung ba'o //",
    "NG0717:403": "byang chub sems dpa' blo yangs zab mo 'brug sgrogs",
    "NG0717:404": "sprin gyi rgyal pos de skad ces gsol ma thag",
    "NG0717:405": "tu / byang chub sems dpa' gzhan gyis kyang 'di skad ces gsungs so //",
    "NG0717:406": "gsang ba'i bdag po lag na rdo rje mthu chen thob //",
    "NG0717:407": "yang dag bstan pa'i gzungs 'di shin tu mthu dang rdzu 'phrul che //",
    "NG0717:408": "gang zhig 'dzin pa la ni yon tan thams cad ldan //",
    "NG0717:409": "legs pa'i don sgrub rig sngags rgyal la phyag 'tshal lo //",
    "NG0717:410": "zhes gsungs so //",
    "NG0717:411": "de nas byang chub sems dpa' rdo rje bstan pa zhes bya bas 'di skad ces gsol to //",
    "NG0717:412": "kye ma bcom ldan 'das 'byung po thams cad bzlog pa dang */",
    "NG0717:413": "bcings pa dang */",
    "NG0717:414": "dgug pa la sogs pa'i cho ga bdag cag la stsal du gsol /",
    "NG0717:415": "de skad ces gsol ma thag tu /",
    "NG0717:416": "'phags pa lag na rdo rjes /",
    "NG0717:417": "dbang du sdud pa rdo rje zhes bya ba'i ting nge 'dzin la snyoms par zhugs te /",
    "NG0717:418": "sbyor ba 'di nyid kyi sku dang */",
    "NG0717:419": "gsung dang */",
    "NG0717:420": "thugs rdo rje las phyung ngo *//",
    "NG0717:421": "om sarba big+h+nan ma ra ya ban d+ha ban d+ha badzra bam d+ha hum phat //",
    "NG0717:422": "na mo po ta ku ru sa ma ya hum phat /",
    "NG0717:423": "ces gsungs so //",
    "NG0717:424": "de nas byang chub sems dpa' brtan pa rdo rje zhes bya ba des bstod pa /",
    "NG0717:425": "gsang ba'i bdag po gos sngon can //",
    "NG0717:426": "gang phyir 'byung po thams cad 'dul //",
    "NG0717:427": "thogs med rdo rje'i don ldan pa //",
    "NG0717:428": "'byung po kun 'dul phyag 'tshal bstod //",
    "NG0717:429": "ces gsungs so //",
    "NG0717:430": "de nas khro bo nam mkha' lding nye bar 'joms",
    "NG0717:431": "pa rdo rje zhes bya ba des 'di skad ces",
    "NG0717:432": "gsol to // kye bcom @#//",
    "NG0717:433": "ldan 'das 'jig rten gyi khams na ma rungs pa'i",
    "NG0717:434": "klu thams cad kyis sems can rnams la 'tshe bar",
    "NG0717:435": "bgyid / 'gum par bgyid /",
    "NG0717:436": "srog dang 'bral bar bgyid na /",
    "NG0717:437": "'di dag 'joms pa'i thabs kyi rdo rje zhes bya ba bdag la bstan du gsol /",
    "NG0717:438": "de skad gsol ma thag tu /",
    "NG0717:439": "de nas 'phags pa lag na rdo rjes dag pa",
    "NG0717:440": "sbyor ba zhes bya ba'i ting nge 'dzin la snyoms",
    "NG0717:441": "par zhugs so // ting nge 'dzin la snyoms par zhugs nas /",
    "NG0717:442": "dag par byed ba bdud rtsi'i rgyun zhes bya ba 'di nyid kyi sku dang gsung dang */",
    "NG0717:443": "thugs rdo rje las phyung ngo *//",
    "NG0717:444": "om sarba ta tha ga ta na ga ra dza sa ma ya hum /",
    "NG0717:445": "swa b+ha ba shud+ha sarba d+harma swa b+ha bi shud d+ho\\u0f85 ham /",
    "NG0717:446": "zhes phyung ngo *//",
    "NG0717:447": "de nas yang 'phags pa lag na rdo rjes /",
    "NG0717:448": "rdo rje sreg par byed pa rdo rje zhes bya ba'i ting nge 'dzin la snyoms par zhugs so //",
    "NG0717:449": "ting nge 'dzin de la snyoms par zhugs nas /",
    "NG0717:450": "sreg par byed pa'i rdo rje zhes bya ba'i sngags 'di nyid kyi sku dang */",
    "NG0717:451": "gsung dang */",
    "NG0717:452": "thugs rdo rje las phyung ngo *//",
    "NG0717:453": "om na mo ni lam ba ra hum /",
    "NG0717:454": "sarba na ga ra dza rak+sha rak+sha /",
    "NG0717:455": "dz+wa la dz+wa la hum /",
    "NG0717:456": "pa tsa pa tsa hum /",
    "NG0717:457": "da ha da ha hum /",
    "NG0717:458": "'di gsungs ma thag tu /",
    "NG0717:459": "stong gi stong chen po'i 'jig rten gyi khams thams",
    "NG0717:460": "cad du rdo rje me yis khyab par gyur to",
    "NG0717:461": "// de nas 'phags pa lag na rdo rje gos",
    "NG0717:462": "sngon po can gyi cho 'phrul rnam par 'byung ba",
    "NG0717:463": "rdo rje zhes bya ba'i ting nge 'dzin la snyoms",
    "NG0717:464": "// par zhugs so // ting nge 'dzin de la snyoms par zhugs ma thag tu /",
    "NG0717:465": "cho 'phrul sbyor ba rdo rje zhes bya ba'i sngags 'di nyid kyi sku dang */",
    "NG0717:466": "gsung dang */",
    "NG0717:467": "thugs rdo rje las phyung ngo *//",
    "NG0717:468": "om badzra pa ni ma ha ya ka se na pa ta ye /",
    "NG0717:469": "badzra kro d+ha ni lam ba ra hum /",
    "NG0717:470": "na ga grih+na grih+na hum phat /",
    "NG0717:471": "na ga ha na ha na hum phat /",
    "NG0717:472": "na ga ra k+sha s+pho ta s+pho ta hum phat /",
    "NG0717:473": "na ga ni na ga ni sum ba ku+u ru hum phat /",
    "NG0717:474": "om ni lam ku ru ba ya b+ha ga ban hum phat /",
    "NG0717:475": "na ga ni ni bi na sha ka ra ya hum phat /",
    "NG0717:476": "om gardza gardza na ga gardza hum phat /",
    "NG0717:477": "om tshin+d+ha tshin+d+ha na ga yak+sha tshin+d+ha hum phat /",
    "NG0717:478": "om ba ling ni twa sa ma ya hum phat /",
    "NG0717:479": "om hu lu hu lu na ga hu lu hum phat /",
    "NG0717:480": "om tish+tha tish+tha na ga tish+tha hum phat /",
    "NG0717:481": "om ku ru ku ru na ga pa sham ku ru hum phat /",
    "NG0717:482": "om ban d+ha ban d+ha na ga ra dza sarba bi ban+d+ha hum phat /",
    "NG0717:483": "ces gsungs so //",
    "NG0717:484": "de nas khro bo nam mkha' lding nye bar 'joms pas /",
    "NG0717:485": "'phags pa gos sngon po can la bstod pa'i rgyal po 'dis bstod do //",
    "NG0717:486": "kye ma rdo rje gos sngon can //",
    "NG0717:487": "klu rnams 'dul ba'i thabs 'chang zhing *//",
    "NG0717:488": "log 'dren thams cad 'dren pa po //",
    "NG0717:489": "zhes bstod do //",
    "NG0717:490": "'khor thams cad la de dag gi sngags 'di brjod do //",
    "NG0717:491": "e ma ho gzungs chen po 'di dag ni /",
    "NG0717:492": "'di ltar mthu che ba /",
    "NG0717:493": "'di ltar rdzu 'phrul che ba /",
    "NG0717:494": "klu thams cad rlag par byed pa /",
    "NG0717:495": "klu ma rungs pa thams cad 'gugs par byed pa /",
    "NG0717:496": "klu'i rgyal po thams cad dbang du 'du bar byed na /",
    "NG0717:497": "kha rlangs kyi nam mkha'i sprin thams @#//",
    "NG0717:498": "cad 'thor bar byed pa //",
    "NG0717:499": "rgya mtsho thams cad 'khrug par byed pa /",
    "NG0717:500": "klu'i rgyal pos byas pa'i rig sngags la sogs pa gcog cing 'ching bar byed pa ste /",
    "NG0717:501": "kye ma gzungs 'di ni 'di ltar mthu che ba /",
    "NG0717:502": "'di ltar bdud kyi dpung thams cad rab tu 'joms pa'o zhes bstod do //",
    "NG0717:503": "de nas byang chub sems dpa' rdo rje mi 'gyur ba zhes bya ba stan las langs te /",
    "NG0717:504": "thal mo sbyar nas 'di skad ces gsol to //",
    "NG0717:505": "bcom ldan 'das 'jig rten gyi khams 'di na sems",
    "NG0717:506": "can gyi ris thams cad la lha'i gdon du gyur",
    "NG0717:507": "pa thams cad kyis bgegs bgyid //",
    "NG0717:508": "'tshe bar bgyid /",
    "NG0717:509": "'gum par bgyid //",
    "NG0717:510": "srog dang bral bar bgyid de //",
    "NG0717:511": "'di gang gis bzlog pa'i cho ga bdag la bstan du gsol //",
    "NG0717:512": "de skad ces gsol ma thag tu /",
    "NG0717:513": "'phags pa lag na rdo rjes /",
    "NG0717:514": "rdo rje brjid pa sbyor ba zhes bya ba'i ting nge 'dzin la snyoms par zhugs so //",
    "NG0717:515": "ting nge 'dzin de la snyoms par zhugs ma thag tu /",
    "NG0717:516": "steng gi khro bo 'joms pa rdo rje zhes bya ba'i sngags 'di nyid kyi sku dang */",
    "NG0717:517": "gsung dang */",
    "NG0717:518": "thugs rdo rje las phyung ngo *//",
    "NG0717:519": "om de ba mu la pa ti hum /",
    "NG0717:520": "om de ba ra dza hum /",
    "NG0717:521": "om de ba ra dza ni lam ba ra ma ha yak+sha se na pa ti hum /",
    "NG0717:522": "sarba de ba ra dza gardza gardza hum phat /",
    "NG0717:523": "sarba de ba ra dza s+pho ta s+pho ta hum phat /",
    "NG0717:524": "de ba ra dza ba ra bid twa na ma ra ya ma ra ya hum phat /",
    "NG0717:525": "de ba ni ba ra bid tshin+d+ha tshin+d+ha hum phat /",
    "NG0717:526": "de ba ra dza sarba bi twa na ha sa ha sa hum phat /",
    "NG0717:527": "d+ha ra d+ha ra hum phat /",
    "NG0717:528": "pa shang ku ru pa sham ku ru hum phat /",
    "NG0717:529": "om de ba ku la pa ra bi twan mu ru mu ru hum phat /",
    "NG0717:530": "ces gsungs so //",
    "NG0717:531": "de nas byang chub sems dpa' 'gyur med rdo rje zhes bya ba stan las langs te /",
    "NG0717:532": "'di skad ces bstod do //",
    "NG0717:533": "lha rnams 'dul ba'i stobs chen po //",
    "NG0717:534": "gang phyir thogs med gsang sngags ldan //",
    "NG0717:535": "phan thogs sku gsung sna tshogs thugs //",
    "NG0717:536": "stong gi bgegs zlog khyod la bstod //",
    "NG0717:537": "ces gsungs so //",
    "NG0717:538": "gang gi 'khor rnams la gzungs 'di sngags pa byed par 'gyur te /",
    "NG0717:539": "kye ma gzungs 'di ni mthu dang gzi byin che ba /",
    "NG0717:540": "rtsal che ba /",
    "NG0717:541": "bar du gcod pa dang lha thams cad 'dul bar byed pa /",
    "NG0717:542": "dbang phyug chen po dang b+h+rim gi ri ti la",
    "NG0717:543": "sogs pas byas pa'i rig sngags thams cad gcod par",
    "NG0717:544": "bgyid pa / rig sngags thams cad bzlog par bgyid pa /",
    "NG0717:545": "rig sngags thams cad 'gug par bgyid pa /",
    "NG0717:546": "lha thams cad kyi snying mnan pa rdo rje zhes bya ba'o //",
    "NG0717:547": "de nas 'khor gzhan gyis bstod pa /",
    "NG0717:548": "ji ltar shes rab ral gris nyon mongs gcod pa bzhin //",
    "NG0717:549": "gdug byed thams cad rab tu grags pa'i sngags kyis gcod par byed //",
    "NG0717:550": "lha dang lha las gyur pa'i gdon bzlog thogs pa med //",
    "NG0717:551": "yon tan kun ldan gzungs khyod la ni phyag 'tshal bstod //",
    "NG0717:552": "ces bstod do //",
    "NG0717:553": "de nas byang chub sems dpa' tog brtsegs kyis gsol pa /",
    "NG0717:554": "bcom ldan 'das 'jig rten @#//",
    "NG0717:555": "gyi khams 'di na gnod sbyin dang */",
    "NG0717:556": "gdon sbyin gyi rigs su gtogs pa 'di lta ste /",
    "NG0717:557": "gang po dang mig bzangs la sogs pas sems can rnams la gnod par bgyid /",
    "NG0717:558": "bgegs bgyid /",
    "NG0717:559": "'gugs par bgyid /",
    "NG0717:560": "srog dang bral bar bgyid na /",
    "NG0717:561": "bcom ldan 'das de dag las thar bar mdzad du gsol /",
    "NG0717:562": "de skad ces gsol ma thag tu /",
    "NG0717:563": "'phags pa lag na rdo rje gos sngon po can /",
    "NG0717:564": "rdo rje rol pa zhes bya ba'i ting nge 'dzin la snyoms par zhugs te /",
    "NG0717:565": "gnod sbyin thams cad kyi lus 'joms pa zhes bya ba 'di nyid kyi sku dang */",
    "NG0717:566": "gsung dang */",
    "NG0717:567": "thugs rdo rje las phyung ngo *//",
    "NG0717:568": "om na ma sa man+ta ka ya waka tsit+ta badzra",
    "NG0717:569": "pa ni ma ha ya k+sha se na pa ti",
    "NG0717:570": "badzra kro d+ha ni lam ba ra hum /",
    "NG0717:571": "ma ha yak+sha ha na ha na hum phat /",
    "NG0717:572": "da ha da ha ma ha yak+sha da ha ni hum phat /",
    "NG0717:573": "pa tsa pa tsa yak+sha ra dza pa tsa ni badzra hum phat /",
    "NG0717:574": "ma tha ma tha sarba yak+sha ma tha ni badzra hum phat /",
    "NG0717:575": "grih+na grih+na yak+sha grih+na ni badzra hum phat /",
    "NG0717:576": "yak+sha bid twan ma ra ya ma ra ya hum phat /",
    "NG0717:577": "ka ra ka ra bi ka ra yak+sha pho ta ku ru hum phat /",
    "NG0717:578": "ces gsungs so //",
    "NG0717:579": "de nas byang chub sems dpa' tog brtsegs kyis bstod pa /",
    "NG0717:580": "gnod sbyin 'dul ba'i skur ston pa /",
    "NG0717:581": "gnod sbyin gtso bo gos sngon can //",
    "NG0717:582": "gang phyir gnod sbyin 'dul kha'i skur ston pa //",
    "NG0717:583": "bde bas brgyan la phyag 'tshal bstod //",
    "NG0717:584": "ces bstod nas /",
    "NG0717:585": "rang gi 'khor rnams la gzungs 'di'i bsngags pa brjod par bgyid de /",
    "NG0717:586": "kye ma gzungs 'di ni yon tan thams cad kyi mchog dang ldan pa /",
    "NG0717:587": "rab tu brjid che ba /",
    "NG0717:588": "gnod sbyin mthu bo che thams cad 'joms par bgyid pa /",
    "NG0717:589": "gnod sbyin gyi rigs thams cad tshar gcod par bgyid pa /",
    "NG0717:590": "gnod sbyin gyi rig sngags thams cad gcod par bgyid",
    "NG0717:591": "pa / gnod sbyin las gyur pa'i gdon thams cad",
    "NG0717:592": "gsod par bgyid pa /",
    "NG0717:593": "gnod par byed pa'o //",
    "NG0717:594": "de nas de'i 'khor rnams kyis gzungs 'di la bstod pa /",
    "NG0717:595": "gang dag gnod sbyin gyi ni nyen gyis zin gyur pa /",
    "NG0717:596": "de yi bdag po gsang sngags 'di ni thos pas",
    "NG0717:597": "sreg / 'joms pa'i thob zhes su gang gis gsungs",
    "NG0717:598": "pa de / ston pa sngags dang bcas pa gus pas phyag 'tshal lo //",
    "NG0717:599": "zhes gsungs so //",
    "NG0717:600": "de nas byang chub sems dpa' 'chi bdag 'joms pa zhes bya ba des /",
    "NG0717:601": "'di skad ces gsol to //",
    "NG0717:602": "kye ma bcom ldan 'das 'jig rten gyi khams na gshin rje dang *//",
    "NG0717:603": "gshin rje las gyur pa'i bgegs thams cad kyis /",
    "NG0717:604": "sems can rnams kyi mdangs 'phrog pa /",
    "NG0717:605": "'tshe bar bgyid /",
    "NG0717:606": "bgegs bgyid /",
    "NG0717:607": "'gum par bgyid /",
    "NG0717:608": "srog dang bral bar bgyid na /",
    "NG0717:609": "bcom ldan 'das de dag las thar par mdzad du gsol //",
    "NG0717:610": "de skad ces gsol ma thag tu /",
    "NG0717:611": "'phags pa lag na rdo rje gos sngon po can //",
    "NG0717:612": "'joms pa chen po gshin rje gshed ces bya ba'i ting nge 'dzin la snyoms par zhugs te /",
    "NG0717:613": "gshin @#//",
    "NG0717:614": "rje thams cad kyi lus 'joms pa zhes bya ba'i sngags 'di nyid kyi sku dang */",
    "NG0717:615": "gsung dang */",
    "NG0717:616": "thugs rdo rje las phyung ngo *//",
    "NG0717:617": "om sarba ta tha ga ta ka ya wa ka tsit+ta badzra pa ni hum //",
    "NG0717:618": "badzra kro d+ha ni lam ba ra ya ma sarba ta ka ban d+ha hum phat /",
    "NG0717:619": "om ya ma ka la tshin+d+ha tshin+d+ha hum phat /",
    "NG0717:620": "om ya ma ra dza grih+na grih+na hum phat /",
    "NG0717:621": "om ma ha ya ma pa la s+phot s+phot hum phat /",
    "NG0717:622": "om ya ma rak+sha tsu ru tsu ru hum phat /",
    "NG0717:623": "ya ma bid twan karma rba na hum phat /",
    "NG0717:624": "sarba karma ku ru ku ru hum phat /",
    "NG0717:625": "ces gsungs so /",
    "NG0717:626": "de nas byang chub sems dpa' 'chi bdag 'joms pa de /",
    "NG0717:627": "bstod pa'i rgyal po 'dis bstod do //",
    "NG0717:628": "bcom ldan rdo rje gos sngon can //",
    "NG0717:629": "thams cad gshin rje 'dul ba po //",
    "NG0717:630": "gang phyir gshin rje'i gsang 'di bshad /",
    "NG0717:631": "gshin rje gshed la phyag 'tshal bstod /",
    "NG0717:632": "ces bstod nas /",
    "NG0717:633": "'khor thams cad la gzungs 'di'i bsngags brjod do //",
    "NG0717:634": "kye ma gzungs 'di ni 'di ltar mthu che ba /",
    "NG0717:635": "longs spyod che ba /",
    "NG0717:636": "'khor phal che ba /",
    "NG0717:637": "bdud kyi dpung rab tu 'joms pa /",
    "NG0717:638": "nag po'i gshin rje thams cad gcod pa /",
    "NG0717:639": "gshin rje'i rgyal po thams cad 'dzin par byed pa /",
    "NG0717:640": "gshin rje stobs che ba thams cad gnon par byed pa /",
    "NG0717:641": "gshin rje'i rig sngags thams cad myur du zlog par byed pa yin no //",
    "NG0717:642": "zhes gsungs so //",
    "NG0717:643": "de nas 'phags pa'i 'khor na gnas pa rnams kyis bstod pa /",
    "NG0717:644": "sems can 'og ma rnams kyis shin tu rtogs dka' ba //",
    "NG0717:645": "mkhas pas byang chub chen po'i phyir ni sems bskyed nas /",
    "NG0717:646": "gshin rje las na rje las gyur 'byung po bzlog pa'i phyir //",
    "NG0717:647": "gsungs pa'i gzungs khyod la ni bdag phyag 'tshal //",
    "NG0717:648": "zhes gsungs so //",
    "NG0717:649": "de nas khro bo rnam par rgyal bas gsol ba /",
    "NG0717:650": "byang chub chen po thar phyin pas /",
    "NG0717:651": "gsungs pa'i gzungs sngags rgyal po 'di //",
    "NG0717:652": "bsam gtan 'khor lo dang ldan na //",
    "NG0717:653": "'grub 'gyur 'di la the tshom med //",
    "NG0717:654": "gang zhig dpal ldan skur gnas nas /",
    "NG0717:655": "bka' bsgo'i don phyir sngags gsungs pa //",
    "NG0717:656": "'grub par 'gyur ba the tshom med //",
    "NG0717:657": "gos sngon rtsa ba'i skur gyur nas //",
    "NG0717:658": "rnam par rgyal dang bdud rtsi 'khyil //",
    "NG0717:659": "rta mgrin dang ni gshin rje gshed /",
    "NG0717:660": "de la sogs pa'i sprul par ldan //",
    "NG0717:661": "som nyi yid gnyis ldan pa yis //",
    "NG0717:662": "bsgrubs kyang 'grub par mi 'gyur ro //",
    "NG0717:663": "dad pa dam tshig yang dag ldan //",
    "NG0717:664": "bla ma la gus mchod la brtson //",
    "NG0717:665": "stong pa don la dmigs pa yis //",
    "NG0717:666": "bred sha thon nas stong gsum gyi //",
    "NG0717:667": "'jig rten kun tu 'bros par 'gyur //",
    "NG0717:668": "mkha' 'gro dang ni ma mo kun //",
    "NG0717:669": "gnod pa gang yang mi byed cing *//",
    "NG0717:670": "phan pa chen po sgrub par byed //",
    "NG0717:671": "gang zhig 'di 'dzin rnal 'byor de //",
    "NG0717:672": "nyes pa kun las rab tu thar //",
    "NG0717:673": "legs pa yon tan thams cad thog / drang srong chen po myur du 'grub //",
    "NG0717:674": "tshangs pa'i gnas kyang rab tu bsam //",
    "NG0717:675": "de ltar gyur na dngos grub 'gyur //",
    "NG0717:676": "ces gsungs so //",
    "NG0717:677": "lag na rdo rje gos sngon @#//",
    "NG0717:678": "po can gyi rgyud las /",
    "NG0717:679": "rdo rje rtse mo'i las kyi gzungs chen po'i le'u ste gsum pa'o ///",
    "NG0717:680": "/ de nas lha'i bus gsol pa /",
    "NG0717:681": "gsang ba'i bdag po lag na rdo rje'i rgyud las /",
    "NG0717:682": "don dang yi ge kun 'das don ston pa //",
    "NG0717:683": "'di ni kun gyi thun mong ma yin te /",
    "NG0717:684": "/ gang zag theg pa chen po'i rigs dang ldan",
    "NG0717:685": "// spyod pa'i don la dad pa yang dag skye //",
    "NG0717:686": "lus dang srog la bla ma mnyam par bya //",
    "NG0717:687": "rtag tu legs pa'i don la spyod //",
    "NG0717:688": "brtan pa ma thob kun rdzob chos //",
    "NG0717:689": "spyod rdzogs brtan pa thob nas de nyid ngang la gnas //",
    "NG0717:690": "dam pa'i chos ston byang chub sems dang ldan //",
    "NG0717:691": "nyon mongs shes bya'i sgrib pa'i gnyen po bsgom //",
    "NG0717:692": "de yi chos bzhin gzhan gyi spyod yul min //",
    "NG0717:693": "rgyud kyi rgyal po rdo rje rtse mo'i rgyud //",
    "NG0717:694": "rtog pa thams cad 'dus pa kun las btus //",
    "NG0717:695": "gsang don nye bar 'byed las nyer 'byed rgyud //",
    "NG0717:696": "sho lo ka 'bum gyi cha gnyis bka' stsal pa //",
    "NG0717:697": "dur khrod phug na bka' rtags phyag rgya btab //",
    "NG0717:698": "skal ba med pas su yi spyod yul min //",
    "NG0717:699": "bdag gis legs par bsgrubs pa'i byin brlabs kyis //",
    "NG0717:700": "rtse mo dum bu'i rgyud 'di dur khrod che //",
    "NG0717:701": "gnod sbyin phug nas sems can don du blangs //",
    "NG0717:702": "'di la brten nas gos sngon dngos grub gnyis //",
    "NG0717:703": "sems can gyi thob nas bla med byang chub thob //",
    "NG0717:704": "a tsar+ya g.yu sgra dpal bzher gyis zhal mnga' nas kyis phyung ba'o //",
    "NG0717:706": " de bzhin gshegs pa thams cad kyi sku gsung thugs"
}