{
    "T02D3693:327a-0": "@327a # // rgya gar skad du /",
    "T02D3693:327a-1": "a'arya t'a r'a sto tra /",
    "T02D3693:327a-2": "bod skad du /",
    "T02D3693:327a-3": "'phags ma sgrol ma la bstod pa /",
    "T02D3693:327a-4": "bcom ldan 'das ngag gi dbang po la phyag 'tshal lo //",
    "T02D3693:327a-5": "dad pa'i lteng ka rab tu rgyas pa la //",
    "T02D3693:327a-6": "'dun pa padma'i rtsa ba rab tu brtan //",
    "T02D3693:327a-7": "rtsol ba drag po padma'i gdan la bzhugs //",
    "T02D3693:327a-8": "rje btsun sgrol ma khyod la phyag 'tshal lo //",
    "T02D3693:327a-9": "'gro ba nyon mongs tshad pas gdungs pa la //",
    "T02D3693:327a-10": "thugs rjes bsil mdzad zla ba'i gdan la bzhugs //",
    "T02D3693:327a-11": "'gro ba nyam thag sgrol ba'i lha mo ste //",
    "T02D3693:327a-12": "rje btsun sgrol ma khyod la phyag 'tshal lo //",
    "T02D3693:327a-13": "tshogs gnyis shing rta'i 'khor lo lta bu yis //",
    "T02D3693:327a-14": "sgrib gnyis bcom nas sa bcur rab gnas te //",
    "T02D3693:327a-15": "lha mo'i tshul du 'khor ba ma stongs bzhugs //",
    "T02D3693:327a-16": "rje btsun sgrol ma khyod la phyag 'tshal lo //",
    "T02D3693:327a-17": "nyon mongs mi g-yo ri ltar brtan pa'i sku //",
    "T02D3693:327a-18": "yon tan rab rdzogs sha lus shin tu rgyas //",
    "T02D3693:327a-19": "byams pas thugs g-yos nu 'bur rgyas pa can //",
    "T02D3693:327a-20": "rje btsun sgrol ma khyod la phyag 'tshal lo //",
    "T02D3693:327a-21": "'khor bas mgos sku mdog 'gying bag can //",
    "T02D3693:327a-22": "sgeg pa'i cha lugs rin chen rgyan cha can //",
    "T02D3693:327b-0": "dbu skra sngo ljang rigs lnga'i @327b cod pan can //",
    "T02D3693:327b-1": "rje btsun sgrol ma khyod la phyag 'tshal lo //",
    "T02D3693:327b-2": "zag med bde rgyas zhal ras 'dzum bag can //",
    "T02D3693:327b-3": "rnam snang las byung phrin las thugs rje can //",
    "T02D3693:327b-4": "bdud 'joms mda' gzhu thabs dang shes rab can //",
    "T02D3693:327b-5": "rje btsun sgrol ma khyod la phyag 'tshal lo //",
    "T02D3693:327b-6": "'jigs pa skyob mdzad phyag g-yas skyabs sbyin tshul //",
    "T02D3693:327b-7": "'gro ba'i yid 'phrog na tshod bcu drug tshul //",
    "T02D3693:327b-8": "las kyi rigs tshogs autpal sngon po'i tshul //",
    "T02D3693:327b-9": "rje btsun sgrol ma khyod la phyag 'tshal lo //",
    "T02D3693:327b-10": "skye rgas na 'chi'i chu bo bzhi po las //",
    "T02D3693:327b-11": "sgrol ba'i gnyen po mkhas pa khyod lags te //",
    "T02D3693:327b-12": "byams pa'i gru 'dzin snying rje'i skya ba can //",
    "T02D3693:327b-13": "rje btsun sgrol ma khyod la phyag 'tshal lo //",
    "T02D3693:327b-14": "de ltar tshigs su bcad pa brgyad kyis ni //",
    "T02D3693:327b-15": "lha mo nyid la dad pas bstod pa las //",
    "T02D3693:327b-16": "des ni 'gro ba sems can thams cad kyis //",
    "T02D3693:327b-17": "myur du sangs rgyas go 'phang thob par shog / rje btsun ma sgrol ma la bstod pa /"
}