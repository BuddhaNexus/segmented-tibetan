{
    "NK059(hi)002:1": "// dpal gsang ba snying po'i rgyud kyi bsdus pa'i don",
    "NK059(hi)002:2": "ma rig pa'i mun pa thams cad sel ba zhes",
    "NK059(hi)002:3": "bya ba bzhugs / bcom ldan 'das dpal kun tu bzang po la phyag 'tshal lo //",
    "NK059(hi)002:4": "dpal gsang ba'i snying po de kho na nyid nges",
    "NK059(hi)002:5": "pa'i rgyud kyi rgyul po sgyu 'phrul d+r+wa ba la",
    "NK059(hi)002:6": "don rnam pa gsum ste /",
    "NK059(hi)002:7": "brjod bya rtogs pa'i yan lag tu mtshan gyi don bshad pa /",
    "NK059(hi)002:8": "brjod bya nyid gsal bar ston pa rgyud kyi don dngos bshad pa /",
    "NK059(hi)002:9": "yongs su rdzogs pa mjug gi don bshad pa'o //",
    "NK059(hi)002:10": "dang po la gnyis te /",
    "NK059(hi)002:11": "mtshan gyi don dngos dang /",
    "NK059(hi)002:12": "phyag gis mchod par brjod pa'o //",
    "NK059(hi)002:13": "rgyud don dngos la gsum ste /",
    "NK059(hi)002:14": "gzhi lhun grub kyi dkyil 'khor /",
    "NK059(hi)002:15": "de las zhi khro gnyis kyi 'char tshul /",
    "NK059(hi)002:16": "rgyud rjes 'jug la gtad pa'i tshul lo //",
    "NK059(hi)002:17": "dang po la gsum ste /",
    "NK059(hi)002:18": "dbyings las ma g.yos par rdo rje dbyings kyi dkyil 'khor bkod tshul /",
    "NK059(hi)002:19": "chos thams cad ye nas sangs rgyas par ched du brjod tshul /",
    "NK059(hi)002:20": "'jig rten du sgron ma bkod de chos thams cad gtan la phab tshul lo //",
    "NK059(hi)002:21": "dang po la gsum ste /",
    "NK059(hi)002:22": "gleng gzhi mdor bstan /",
    "NK059(hi)002:23": "rgyas par bshad /",
    "NK059(hi)002:24": "rang snang du don bsdu ba'o //",
    "NK059(hi)002:25": "gnyis pa la gnyis te /",
    "NK059(hi)002:26": "longs sku'i ngo bo mdor bstan pa dang /",
    "NK059(hi)002:27": "dbye ba rgyas par bshad pa'o //",
    "NK059(hi)002:28": "de la gsum ste /",
    "NK059(hi)002:29": "gnas /",
    "NK059(hi)002:30": "ston pa /",
    "NK059(hi)002:31": "'khor phun sum tshogs pa'o //",
    "NK059(hi)002:32": "gnas la gsum ste /",
    "NK059(hi)002:33": "zhing khams /",
    "NK059(hi)002:34": "gzhal yas khang /",
    "NK059(hi)002:35": "rgyan dang khri bkod pa phun sum tshogs pa'o //",
    "NK059(hi)002:36": "ston pa la gnyis te /",
    "NK059(hi)002:37": "bzhugs tshul thun mong du bstan pa dang /",
    "NK059(hi)002:38": "yab yum so sor bshad pa'o //",
    "NK059(hi)002:39": "de la gsum ste /",
    "NK059(hi)002:40": "rgyal tshabs kyi yab lnga /",
    "NK059(hi)002:41": "de'i yum lnga /",
    "NK059(hi)002:42": "rang bzhin ji ltar bzhugs pa'o //",
    "NK059(hi)002:43": "'khor la gsum /",
    "NK059(hi)002:44": "nang gi sems dpa' yab dang yum /",
    "NK059(hi)002:45": "phyi'i sems dpa' yab dang yum /",
    "NK059(hi)002:46": "sgo ba yab dang yum mo //",
    "NK059(hi)002:47": "gsum pa rang snang du don bsdu ba la gnyis te /",
    "NK059(hi)002:48": "gang la bkod pa'i ngo bo /",
    "NK059(hi)002:49": "ji ltar bkod pa'i tshul lo //",
    "NK059(hi)002:50": "le'u dang po'o ////",
    "NK059(hi)002:51": "gnyis pa chos thams cad ye nas sangs rgyas par ched du brjod tshul la gnyis te /",
    "NK059(hi)002:52": "dgos pa gleng bslang ba dang /",
    "NK059(hi)002:53": "ma rtogs pa'i sems can la thugs rje g.yo ba'i tshul lo //",
    "NK059(hi)002:54": "dang po la gsum ste /",
    "NK059(hi)002:55": "gleng ba'i rgyu dang /",
    "NK059(hi)002:56": "gleng ba dngos kyis yab kyi dgongs pa gleng bslang ba dang /",
    "NK059(hi)002:57": "gleng ba'i rgyu dang /",
    "NK059(hi)002:58": "gleng ba dngos kyis yum gyi dgongs pa gleng bslang ba dang /",
    "NK059(hi)002:59": "gleng ba'i rgyu dang /",
    "NK059(hi)002:60": "gleng ba dngos kyis gnyis su med pa'i dgongs pa gleng bslang ba'o //",
    "NK059(hi)002:61": "thugs rje g.yo tshul la lnga ste /",
    "NK059(hi)002:62": "gzhi ye nas gsang bas sems can gyis ma rtogs pa /",
    "NK059(hi)002:63": "ma rig pa'i sems can la thugs rje skye tshul /",
    "NK059(hi)002:64": "bdag tu bzung bas 'khor bar 'khrul tshul /",
    "NK059(hi)002:65": "'khrul dus de bzhin nyid las ma g.yos pa'i tshul /",
    "NK059(hi)002:66": "ye nas grol ba'i chos ston tshul lo //",
    "NK059(hi)002:67": "le'u gnyis pa'o ////",
    "NK059(hi)002:68": "gsum pa 'jig rten du sgron ma bkod pa la gsum ste /",
    "NK059(hi)002:69": "don gyi 'brel 'god /",
    "NK059(hi)002:70": "tshig gi don bshad /",
    "NK059(hi)002:71": "skabs kyi don bsdu pa'o //",
    "NK059(hi)002:72": "gnyis pa la gsum ste /",
    "NK059(hi)002:73": "spyir bstan /",
    "NK059(hi)002:74": "bye brag tu bshad /",
    "NK059(hi)002:75": "don bsdu ba'o //",
    "NK059(hi)002:76": "dang po la gnyis te /",
    "NK059(hi)002:77": "mdor bstan pa dang /",
    "NK059(hi)002:78": "rgyas par bshad pa'o //",
    "NK059(hi)002:79": "gnyis pa la bzhi ste /",
    "NK059(hi)002:80": "bsod nams chen pos 'dul ba /",
    "NK059(hi)002:81": "mngon par shes pas 'dul ba /",
    "NK059(hi)002:82": "bsam gyis mi khyab pas 'dul ba /",
    "NK059(hi)002:83": "theg pa lngas 'dul ba'o //",
    "NK059(hi)002:84": "de la gsum te /",
    "NK059(hi)002:85": "theg pa'i dbye ba /",
    "NK059(hi)002:86": "gnyen por gsungs tshul /",
    "NK059(hi)002:87": "de'i don bshad pa'o //",
    "NK059(hi)002:88": "gnyis pa bye brag tu bshad pa la gnyis te /",
    "NK059(hi)002:89": "'khor ba'i rang bzhin skye med du bstan pa dang /",
    "NK059(hi)002:90": "chos kyi rang bzhin brjod med du bstan pa'o //",
    "NK059(hi)002:91": "dang po la drug ste /",
    "NK059(hi)002:92": "'brel 'god pa /",
    "NK059(hi)002:93": "'khor bar 'khrul tshul /",
    "NK059(hi)002:94": "rang bzhin chos nyid du bstan pa /",
    "NK059(hi)002:95": "'khrul snang sems su bstan pa /",
    "NK059(hi)002:96": "'khrul rtog rtsa bral du bstan pa /",
    "NK059(hi)002:97": "rnam shes ye shes su bstan pa'o //",
    "NK059(hi)002:98": "gnyis pa chos kyi rang bzhin brjod med du bstan pa la drug ste /",
    "NK059(hi)002:99": "theg pa bzhi'i 'bras bur bstan pa /",
    "NK059(hi)002:100": "rang bzhin med pa'i cho 'phrul bstan pa /",
    "NK059(hi)002:101": "gang la gang la 'dul du bstan pa /",
    "NK059(hi)002:102": "theg pa kun gyi 'phro gzhir bstan pa /",
    "NK059(hi)002:103": "mdo rgyud kun gyi spyi 'grel du bstan pa /",
    "NK059(hi)002:104": "gnas lugs brjod med du bstan pa'o //",
    "NK059(hi)002:105": "gsum pa don bsdu ba la gnyis te /",
    "NK059(hi)002:106": "rang snang du ston pa'i rgyu brjod pa da nga /",
    "NK059(hi)002:107": "ji ltar bstan pa dngos so //",
    "NK059(hi)002:108": "gnyis pa la gnyis /",
    "NK059(hi)002:109": "'khrul snang sems kyi rang snang du bstan pa /",
    "NK059(hi)002:110": "zhing snang ye shes kyi rang snang du bstan pa'o //",
    "NK059(hi)002:111": "le'u gsum pa'o ////",
    "NK059(hi)002:112": "don gnyis pa /",
    "NK059(hi)002:113": "de las zhi khro gnyis kyi 'char tshul bstan pa la gnyis te /",
    "NK059(hi)002:114": "zhi ba lhun gyis grub pa'i dkyil 'khor bstan pa dang /",
    "NK059(hi)002:115": "khro bo mngon par 'byung ba'i dkyil 'khor bshad pa'o //",
    "NK059(hi)002:116": "dang po la gsum ste /",
    "NK059(hi)002:117": "gzhi dkyil 'khor bskyed cing dbang bskur ba /",
    "NK059(hi)002:118": "lam bskyed pa dang rdzogs pa'i rim pa bsgom pa /",
    "NK059(hi)002:119": "'bras bu sku dang ye shes kyi dkyil 'khor la bstod pa'o //",
    "NK059(hi)002:120": "dang po la gnyis te /",
    "NK059(hi)002:121": "dkyil 'khor gsum gyi rang bzhin spyir bstan pa dang /",
    "NK059(hi)002:122": "dbang bskur ba'i thabs bye brag tu bshad pa'o //",
    "NK059(hi)002:123": "dang po la gsum ste /",
    "NK059(hi)002:124": "rgyu yi ge sprin gyi dkyil 'khor /",
    "NK059(hi)002:125": "de las byung ba'i ting nge 'dzin gyi dkyil 'khor /",
    "NK059(hi)002:126": "de gsal bar byed pa gzugs brnyan gyi dkyil 'khor bstan pa'o //",
    "NK059(hi)002:127": "dang po la gnyis te /",
    "NK059(hi)002:128": "yi ge sprin gyi dkyil 'khor dgod pa dang /",
    "NK059(hi)002:129": "ji ltar bsgrub pa'i rim pa'o //",
    "NK059(hi)002:130": "dang po la gsum ste /",
    "NK059(hi)002:131": "don gyi 'brel 'god /",
    "NK059(hi)002:132": "tshig gi don bshad /",
    "NK059(hi)002:133": "skabs kyi don bsdu pa'o //",
    "NK059(hi)002:134": "gnyis pa la gsum ste /",
    "NK059(hi)002:135": "yi ge'i rang bzhin spyir bstan /",
    "NK059(hi)002:136": "lha dang sbyar te so sor bshad /",
    "NK059(hi)002:137": "de'i don bsdu pa'o //",
    "NK059(hi)002:138": "dang po la gsum ste /",
    "NK059(hi)002:139": "bsgom pa'i tshul /",
    "NK059(hi)002:140": "spros pa'i tshul /",
    "NK059(hi)002:141": "gsungs pa'i tshul lo //",
    "NK059(hi)002:142": "dang po la gnyis te /",
    "NK059(hi)002:143": "dngos dang /",
    "NK059(hi)002:144": "de'i phan yon no //",
    "NK059(hi)002:145": "spros tshul la gnyis te /",
    "NK059(hi)002:146": "ji ltar spros pa dang /",
    "NK059(hi)002:147": "ngo mtshar gyi ltas so //",
    "NK059(hi)002:148": "gsungs tshul la drug ste /",
    "NK059(hi)002:149": "gsungs pa'i rgyu brjod /",
    "NK059(hi)002:150": "chos kyi skur bstan /",
    "NK059(hi)002:151": "longs skur bstan /",
    "NK059(hi)002:152": "sprul skur bstan /",
    "NK059(hi)002:153": "dkyil 'khor rdzogs tshul bstan /",
    "NK059(hi)002:154": "nges tshig bshad pa'o //",
    "NK059(hi)002:155": "bzhi pa la gnyis te /",
    "NK059(hi)002:156": "tshig gi 'byung khung bstan pa dang /",
    "NK059(hi)002:157": "rol pa sprul skur bstan pa'o //",
    "NK059(hi)002:158": "nges tshig la gsum ste /",
    "NK059(hi)002:159": "skye ba med pa /",
    "NK059(hi)002:160": "lhun gyis grub pa /",
    "NK059(hi)002:161": "gang gis bkod pa'o //",
    "NK059(hi)002:162": "gnyis pa lha dang sbyar te bshad pa la gsum ste /",
    "NK059(hi)002:163": "spyir bstan pa /",
    "NK059(hi)002:164": "bye brag tu bshad /",
    "NK059(hi)002:165": "don bsdu pa'o //",
    "NK059(hi)002:166": "gnyis pa la lnga ste /",
    "NK059(hi)002:167": "dbyings rigs lnga yab yum nang sems sgo ba /",
    "NK059(hi)002:168": "phyi sems sgo ma /",
    "NK059(hi)002:169": "ye shes thub pa /",
    "NK059(hi)002:170": "sgo skyong khro bo dang bcas pa'i yi ge'o //",
    "NK059(hi)002:171": "dang po la gsum ste /",
    "NK059(hi)002:172": "kun tu bzang mo'i yi ge /",
    "NK059(hi)002:173": "rigs lnga yab kyi yi ge /",
    "NK059(hi)002:174": "rigs lnga yum gyi yi ge'o //",
    "NK059(hi)002:175": "gnyis pa la gnyis te /",
    "NK059(hi)002:176": "dbang po'i sems dbang bzhi thugs kyi sgo ba dang bcas pa'i yi ge dang /",
    "NK059(hi)002:177": "yul gyi sems ma bzhi sku yi sgo ba dang bcas pa'i yi ge'o //",
    "NK059(hi)002:178": "gsum pa la gnyis te /",
    "NK059(hi)002:179": "sems dpa' sgo ba dang /",
    "NK059(hi)002:180": "sems ma sgo ma dang bcas pa'i yi ge'o //",
    "NK059(hi)002:181": "bzhi pa la gnyis te /",
    "NK059(hi)002:182": "ye ge kun tu bzang po'i yi ge dang /",
    "NK059(hi)002:183": "sprul sku thub pa drug gi yi ge'o //",
    "NK059(hi)002:184": "lnga pa la gnyis te /",
    "NK059(hi)002:185": "sgo skyong dang /",
    "NK059(hi)002:186": "khro bo'i yi ge'o //",
    "NK059(hi)002:187": "gsum pa don bsdu ba la gnyis te /",
    "NK059(hi)002:188": "ji ltar byung ba dang /",
    "NK059(hi)002:189": "bsdu ba dngos so //",
    "NK059(hi)002:190": "le'u bzhi pa'o ////",
    "NK059(hi)002:191": "gnyis pa ji ltar bsgrub pa'i rim pa la gsum ste /",
    "NK059(hi)002:192": "don gyi 'brel dgod /",
    "NK059(hi)002:193": "tshig gi don bshad /",
    "NK059(hi)002:194": "skabs kyi don bsdu ba'o //",
    "NK059(hi)002:195": "gnyis pa la gsum ste /",
    "NK059(hi)002:196": "gang sgrub pa'i dngos grub /",
    "NK059(hi)002:197": "yi ge sprin gyi rang bzhin /",
    "NK059(hi)002:198": "ji ltar sgrub pa'i thabs so //",
    "NK059(hi)002:199": "dang po la bzhi ste /",
    "NK059(hi)002:200": "sems nyid rtsa bar bstan pa /",
    "NK059(hi)002:201": "des grub pa mchog gi dngos grub /",
    "NK059(hi)002:202": "thun mong gi dngos grub /",
    "NK059(hi)002:203": "'grub pa'i dape'o //",
    "NK059(hi)002:204": "yi ge sprin gyi rang bzhin la gnyis te /",
    "NK059(hi)002:205": "gang gis sgrub pa dang /",
    "NK059(hi)002:206": "ngo bo gang bsgrub pa'o //",
    "NK059(hi)002:207": "ji ltar sgrub pa'i thabs la gsum ste bstan /",
    "NK059(hi)002:208": "bshad /",
    "NK059(hi)002:209": "bsdu ba'o //",
    "NK059(hi)002:210": "bshad pa la gnyis te /",
    "NK059(hi)002:211": "dmigs med spyir bstan pa dang /",
    "NK059(hi)002:212": "bye brag tu bshad pas shes rab stong pa nyid /",
    "NK059(hi)002:213": "bskyed rdzogs lha yi ting nge 'dzin dang /",
    "NK059(hi)002:214": "snang srid kun tu bzang po'i phyag rgyar bshad pas thabs snang ba bsgom pa'i ting nge 'dzin no //",
    "NK059(hi)002:215": "le'u lnga pa'o ////",
    "NK059(hi)002:216": "gnyis pa ting nge 'dzin gyi dkyil 'khor la gnyis te /",
    "NK059(hi)002:217": "dbyings ting nge 'dzin gyi dkyil 'khor spyir bstan pa dang /",
    "NK059(hi)002:218": "de'i yan lag sngags dang phyag rgya'i dkyil 'khor bye brag tu bshad pa'o //",
    "NK059(hi)002:219": "dang po la gnyis te /",
    "NK059(hi)002:220": "dkyil 'khor spro ba'i rgyu brjod pa dang /",
    "NK059(hi)002:221": "'phros pa'i dkyil 'khor nyid bshad pa'o //",
    "NK059(hi)002:222": "de la gsum ste /",
    "NK059(hi)002:223": "lhun gyis grub pa'i dkyil 'khor spyir bstan /",
    "NK059(hi)002:224": "ting nge 'dzin gyi dkyil 'khor bye brag tu bshad /",
    "NK059(hi)002:225": "ye shes chen po'i dkyil 'khor du don bsdu ba'o //",
    "NK059(hi)002:226": "gnyis pa la gnyis te /",
    "NK059(hi)002:227": "dkyil 'khor dngos dang /",
    "NK059(hi)002:228": "des grub pa'i 'bras bu'o //",
    "NK059(hi)002:229": "dang po la gnyis te /",
    "NK059(hi)002:230": "rten gzhal yas khang dang /",
    "NK059(hi)002:231": "brten pa lha yi dkyil 'khor ro //",
    "NK059(hi)002:232": "dang po la gsum ste /",
    "NK059(hi)002:233": "gzhal yas khang /",
    "NK059(hi)002:234": "rgyan /",
    "NK059(hi)002:235": "gdan khri'o //",
    "NK059(hi)002:236": "lha yi dkyil 'khor la drug ste /",
    "NK059(hi)002:237": "bzhugs tshul /",
    "NK059(hi)002:238": "gang du bzhugs /",
    "NK059(hi)002:239": "phyag mtshan sku mdog /",
    "NK059(hi)002:240": "rnam pa /",
    "NK059(hi)002:241": "'od zer ro //",
    "NK059(hi)002:242": "gnyis pa de sgrub pa'i 'bras bu la bzhi ste /",
    "NK059(hi)002:243": "sku'i char tshul /",
    "NK059(hi)002:244": "phrin las mdzad tshul /",
    "NK059(hi)002:245": "'gro ba grol tshul /",
    "NK059(hi)002:246": "ltas kyi snang tshul lo //",
    "NK059(hi)002:247": "gnyis pa la gnyis te /",
    "NK059(hi)002:248": "gang las byung ba'i dbyings dang /",
    "NK059(hi)002:249": "de las byung ba'i phrin las so //",
    "NK059(hi)002:250": "de la bzhi ste /",
    "NK059(hi)002:251": "'gro drug tha mal /",
    "NK059(hi)002:252": "nyan thos /",
    "NK059(hi)002:253": "rang rgyal /",
    "NK059(hi)002:254": "sar gnas la snang tshul lo //",
    "NK059(hi)002:255": "gsum pa grol tshul la gnyis te /",
    "NK059(hi)002:256": "rgyu lam gyis sgrib pa sbyangs tshul dang /",
    "NK059(hi)002:257": "'bras bu sku dang sa yi thob tshul lo //",
    "NK059(hi)002:258": "de la gsum ste /",
    "NK059(hi)002:259": "spyir bstan /",
    "NK059(hi)002:260": "bye brag tu bshad /",
    "NK059(hi)002:261": "don bsdu ba'o //",
    "NK059(hi)002:262": "gsum pa ye shes chen po'i dkyil 'khor du don bsdu ba la gnyis te /",
    "NK059(hi)002:263": "ji ltar gsungs pa dang /",
    "NK059(hi)002:264": "gang gsungs pa'o //",
    "NK059(hi)002:265": "le'u drug pa'o ////",
    "NK059(hi)002:266": "gnyis pa sngags dang phyag rgya'i dkyil 'khor bye brag tu bshad pa la gnyis te /",
    "NK059(hi)002:267": "gsung gsang sngags dang /",
    "NK059(hi)002:268": "sku phyag rgya'i dkyil 'khor ro //",
    "NK059(hi)002:269": "dang po la gsum ste /",
    "NK059(hi)002:270": "rgyu brjod /",
    "NK059(hi)002:271": "dngos bstan /",
    "NK059(hi)002:272": "gtan la dbab pa'o //",
    "NK059(hi)002:273": "gnyis pa la gnyis te /",
    "NK059(hi)002:274": "dkyil 'khor bskyed pa dang /",
    "NK059(hi)002:275": "dbang bskur ba'i sngags so //",
    "NK059(hi)002:276": "dang po la bzhi ste /",
    "NK059(hi)002:277": "gzhal yas khang /",
    "NK059(hi)002:278": "lha /",
    "NK059(hi)002:279": "phrin las rdzogs pa'i sngags /",
    "NK059(hi)002:280": "ltas snang ba'o //",
    "NK059(hi)002:281": "lha bskyed pa'i sngags la drug ste /",
    "NK059(hi)002:282": "rigs lnga yab yum /",
    "NK059(hi)002:283": "thugs kyi sems dpa' yab yum /",
    "NK059(hi)002:284": "sgo ba yab yum /",
    "NK059(hi)002:285": "kun tu bzang po yab yum /",
    "NK059(hi)002:286": "thub pa drug gi sngags so //",
    "NK059(hi)002:287": "gsum pa phrin las kyi sngags la gsum ste /",
    "NK059(hi)002:288": "spyan drangs zhing bstim pa dang /",
    "NK059(hi)002:289": "rig pa'i me tog dor ba dang /",
    "NK059(hi)002:290": "dngos grub kyi don du gsol ba gdab pa'i sngags so //",
    "NK059(hi)002:291": "gnyis pa dbang bskur ba'i sngags la gnyis te /",
    "NK059(hi)002:292": "gsung ba'i tshul dang /",
    "NK059(hi)002:293": "gang gsung pa'o //",
    "NK059(hi)002:294": "de la gsum ste /",
    "NK059(hi)002:295": "ye shes lnga'i sngags /",
    "NK059(hi)002:296": "byin gyis rlob pa'i sngags /",
    "NK059(hi)002:297": "byin rlabs kyi snang tshul lo //",
    "NK059(hi)002:298": "gsum pa gtan la dbab pa la lnga ste /",
    "NK059(hi)002:299": "ngo bo brjod med /",
    "NK059(hi)002:300": "rang bzhin bsam med /",
    "NK059(hi)002:301": "gnas lugs rnam dag /",
    "NK059(hi)002:302": "snang lugs mchog gyur /",
    "NK059(hi)002:303": "yin lugs gdod ma'o //",
    "NK059(hi)002:304": "de la gsum ste /",
    "NK059(hi)002:305": "ngo bo gcig las ma 'das pa /",
    "NK059(hi)002:306": "rol pa sna tshogs su 'char ba /",
    "NK059(hi)002:307": "gdul bya'i mos pa la snang pa'o //",
    "NK059(hi)002:308": "le'u bdun pa'o ////",
    "NK059(hi)002:309": "gnyis pa sku phyag rgya'i dkyil 'khor la gnyis te /",
    "NK059(hi)002:310": "dkyil 'khor spro ba dang /",
    "NK059(hi)002:311": "spros pa'i rang bzhin no //",
    "NK059(hi)002:312": "de la gsum ste /",
    "NK059(hi)002:313": "zhi lam 'bras bu phyag rgya'i dkyil 'khor ro //",
    "NK059(hi)002:314": "gnyis pa la gsum ste /",
    "NK059(hi)002:315": "phyag rgya'i rgyu /",
    "NK059(hi)002:316": "spyi'i phyag rgya /",
    "NK059(hi)002:317": "so so'i phyag rgya'o //",
    "NK059(hi)002:318": "de la lnga ste /",
    "NK059(hi)002:319": "rnam snang /",
    "NK059(hi)002:320": "mi bskyod /",
    "NK059(hi)002:321": "rin 'byung /",
    "NK059(hi)002:322": "'od dpag med /",
    "NK059(hi)002:323": "don grub yab yum ste rigs lnga yab yum /",
    "NK059(hi)002:324": "sems dpa' yab yum /",
    "NK059(hi)002:325": "sgo ba yab yum /",
    "NK059(hi)002:326": "thub pa drug /",
    "NK059(hi)002:327": "kun bzang yab yum gyi phyag rgya'o //",
    "NK059(hi)002:328": "gsum pa 'bras bu phyag rgya'i dkyil 'khor la gsum ste /",
    "NK059(hi)002:329": "gnas lugs kyi phyag rgya spyir bstan /",
    "NK059(hi)002:330": "snang byed kyi phyag rgya bye brag tu bshad /",
    "NK059(hi)002:331": "'bras bu'i phyag rgyas mdzad pa'o //",
    "NK059(hi)002:332": "gnyis pa la bzhi ste /",
    "NK059(hi)002:333": "bzhi bcu rtsa gnyis /",
    "NK059(hi)002:334": "stong /",
    "NK059(hi)002:335": "nyi khri chig stong /",
    "NK059(hi)002:336": "bsam yas lhun gyis grub pa'i phyag rgya'o //",
    "NK059(hi)002:337": "gsum pa don mdzad la lnga ste /",
    "NK059(hi)002:338": "sna tshogs su spros pa /",
    "NK059(hi)002:339": "de gnyis 'gro la snang tshul /",
    "NK059(hi)002:340": "snang yang gcig las ma g.yos pa /",
    "NK059(hi)002:341": "grangs tshad med pa /",
    "NK059(hi)002:342": "thams cad phyag rgya chen po'i ngang du bstan pa'o //",
    "NK059(hi)002:343": "le'u brgyad pa'o ////",
    "NK059(hi)002:344": "gsum pa de gsal bar byed pa gzugs brnyan gyi dkyil 'khor la gnyis te /",
    "NK059(hi)002:345": "gsungs tshul mdor bstan pa dang /",
    "NK059(hi)002:346": "rang bzhin rgyas par bshad pa'o //",
    "NK059(hi)002:347": "de la gsum ste /",
    "NK059(hi)002:348": "rab mchog dbang /",
    "NK059(hi)002:349": "dman pa rdul tshon /",
    "NK059(hi)002:350": "gang du dbang bskur ba'i don bsdu ba'o //",
    "NK059(hi)002:351": "dang po la gnyis te /",
    "NK059(hi)002:352": "yum gyi dkyil 'khor du dbang bskur ba dang /",
    "NK059(hi)002:353": "yab kyi dkyil 'khor du dbang bskur ba'o //",
    "NK059(hi)002:354": "dang po gsum ste /",
    "NK059(hi)002:355": "dkyil 'khor dgod cig mchod pa /",
    "NK059(hi)002:356": "dbang bskur ba'o //",
    "NK059(hi)002:357": "dang po la gnyis te /",
    "NK059(hi)002:358": "dkyil 'khor dang /",
    "NK059(hi)002:359": "sbyin sreg go //",
    "NK059(hi)002:360": "dkyil 'khor la gnyis te /",
    "NK059(hi)002:361": "dkyil 'khor bya dang /",
    "NK059(hi)002:362": "mchod pa bsham pa'o //",
    "NK059(hi)002:363": "dang po la lnga ste /",
    "NK059(hi)002:364": "gnas /",
    "NK059(hi)002:365": "tshad /",
    "NK059(hi)002:366": "thig /",
    "NK059(hi)002:367": "bri ba /",
    "NK059(hi)002:368": "mtshan ma dgod pa'o //",
    "NK059(hi)002:369": "gnyis pa sbyin sreg la gnyis te /",
    "NK059(hi)002:370": "spyir bstan pa dang /",
    "NK059(hi)002:371": "bye brag tu bshad pa'o //",
    "NK059(hi)002:372": "gnyis pa mchod pa la gnyis te /",
    "NK059(hi)002:373": "ting nge 'dzin gyi mchod pa dang /",
    "NK059(hi)002:374": "bde ba chen po'i mchod pa'o //",
    "NK059(hi)002:375": "dang po la kun rdzob sgyu ma'i mchod pa dngos dang /",
    "NK059(hi)002:376": "ji ltar 'bul ba'i tshul gyis chos can gyi mchod pa dang /",
    "NK059(hi)002:377": "chos nyid don dam pa'i mchod pa'o //",
    "NK059(hi)002:378": "gnyis pa bde ba chen po'i mchod pa la gnyis te /",
    "NK059(hi)002:379": "thabs dang /",
    "NK059(hi)002:380": "shes rab bde ba chen po'i mchod pa'o //",
    "NK059(hi)002:381": "dang po la gnyis te /",
    "NK059(hi)002:382": "dngos dang /",
    "NK059(hi)002:383": "phan yon no //",
    "NK059(hi)002:384": "de la gnyis te /",
    "NK059(hi)002:385": "rgyal ba mnyes pa dang 'gro ba tshim pas gnas skabs dang /",
    "NK059(hi)002:386": "mthar thug gi phan yon no //",
    "NK059(hi)002:387": "gsum pa dbang bskur ba la gnyis te /",
    "NK059(hi)002:388": "'jug pa dang /",
    "NK059(hi)002:389": "dbang bskur ba'o //",
    "NK059(hi)002:390": "de la gnyis te /",
    "NK059(hi)002:391": "yon 'bul ba dang /",
    "NK059(hi)002:392": "dbang bskur ba'o //",
    "NK059(hi)002:393": "gnyis pa rdul tshon du dbang bskur ba la gsum ste /",
    "NK059(hi)002:394": "dkyil 'khor bri ba /",
    "NK059(hi)002:395": "bsgrub pa 'bras bu'o //",
    "NK059(hi)002:396": "dang po la gsum ste /",
    "NK059(hi)002:397": "dkyil 'khor chung ngu dang /",
    "NK059(hi)002:398": "'bring /",
    "NK059(hi)002:399": "chen po thun mong du bri ba'i cho ga'o //",
    "NK059(hi)002:400": "dang po la gnyis te /",
    "NK059(hi)002:401": "sa chog dang /",
    "NK059(hi)002:402": "bri ba'o //",
    "NK059(hi)002:403": "gnyis pa dkyil 'khor bsgrub pa la gsum ste /",
    "NK059(hi)002:404": "dkyil 'khor bskyed pa /",
    "NK059(hi)002:405": "spyan drangs pa /",
    "NK059(hi)002:406": "bstim pa'o //",
    "NK059(hi)002:407": "gsum pa 'bras bu la gsum ste /",
    "NK059(hi)002:408": "dpe /",
    "NK059(hi)002:409": "don /",
    "NK059(hi)002:410": "gzhan don 'byung ba gsum gyis gzhan don sems las 'byung ba'i 'thad pa dang /",
    "NK059(hi)002:411": "ji ltar bsgrub pa'i thabs dang /",
    "NK059(hi)002:412": "thabs des grub pa'i 'bras bu'o //",
    "NK059(hi)002:413": "de la gnyis te /",
    "NK059(hi)002:414": "gnas skabs dang /",
    "NK059(hi)002:415": "mthar thug gi 'bras bu'o //",
    "NK059(hi)002:416": "de la gsum ste /",
    "NK059(hi)002:417": "sku dang ye shes su grub tshul /",
    "NK059(hi)002:418": "nang gsal chos skur bzhugs tshul /",
    "NK059(hi)002:419": "slar yang sprul sku 'byung tshul lo //",
    "NK059(hi)002:420": "le'u dgu pa'o ////",
    "NK059(hi)002:421": "gnyis pa dbang bskur ba'i thabs bye brag tu bshad pa la gnyis te /",
    "NK059(hi)002:422": "'jug pa'i tshul bstan pa dang /",
    "NK059(hi)002:423": "de'i rang bzhin rgyas par bshad pa'o //",
    "NK059(hi)002:424": "de la gsum ste /",
    "NK059(hi)002:425": "nus pa dang /",
    "NK059(hi)002:426": "phan pa'i dbang dang /",
    "NK059(hi)002:427": "phan yon no //",
    "NK059(hi)002:428": "dang po la gsum ste /",
    "NK059(hi)002:429": "zab dbang spyir bstan /",
    "NK059(hi)002:430": "nus dbang bye brag tu bshad /",
    "NK059(hi)002:431": "dbang dang mi ldan pa'i skyon bstan pa'o //",
    "NK059(hi)002:432": "gnyis pa la lnga ste /",
    "NK059(hi)002:433": "ting nge 'dzin dang rjes gnang gi nyan pa'i dbang /",
    "NK059(hi)002:434": "ting nge 'dzin dang rjes gi gnang gi bsgom pa'i dbang /",
    "NK059(hi)002:435": "ting nge 'dzin dang rjes gnang gi phrin las kyi dbang /",
    "NK059(hi)002:436": "ting nge 'dzin dang rjes gnang gi 'chad pa'i dbang /",
    "NK059(hi)002:437": "ting nge 'dzin dang rjes gnang gi rdo rje rgyal po bka' rab 'byams kyi dbang ngo //",
    "NK059(hi)002:438": "gsum pa phan yon la gnyis te /",
    "NK059(hi)002:439": "gnas skabs dang /",
    "NK059(hi)002:440": "mthar thug go //",
    "NK059(hi)002:441": "le'u bcu pa'o ////",
    "NK059(hi)002:442": "gnyis pa lam bskyed rdzogs bsgoms pa gnyis te /",
    "NK059(hi)002:443": "bskyed rim dang /",
    "NK059(hi)002:444": "rdzogs rim mo //",
    "NK059(hi)002:445": "dang po la gnyis te /",
    "NK059(hi)002:446": "tshogs kyi dkyil 'khor dang //",
    "NK059(hi)002:447": "de'i yan lag go //",
    "NK059(hi)002:448": "dang po la gsum ste /",
    "NK059(hi)002:449": "don gyi 'brel 'god /",
    "NK059(hi)002:450": "tshig gi don bshad /",
    "NK059(hi)002:451": "skabs kyi don bsdu ba'o //",
    "NK059(hi)002:452": "gnyis pa la gnyis te /",
    "NK059(hi)002:453": "gzhi lhun gyis grub pa'i dkyil 'khor shes par bya ba dang /",
    "NK059(hi)002:454": "lam thabs dang shes rab kyi dkyil 'khor nyams su blang pa'o //",
    "NK059(hi)002:455": "de la gsum ste /",
    "NK059(hi)002:456": "cir snang ye shes kyi dkyil 'khor /",
    "NK059(hi)002:457": "rol pa tshogs kyi dkyil 'khor /",
    "NK059(hi)002:458": "gang sgrub thabs kyi yan lag go //",
    "NK059(hi)002:459": "dang po la gnyis te /",
    "NK059(hi)002:460": "snang sems gnyis med kyi dkyil 'khor dang /",
    "NK059(hi)002:461": "sbyor sgrol gnyis med kyi dkyil 'khor ro //",
    "NK059(hi)002:462": "dang po la gsum ste /",
    "NK059(hi)002:463": "zhi ba dang khro bos 'dzin byed yab kyi dkyil 'khor /",
    "NK059(hi)002:464": "zhi ba dang khro bos gzung yul yum gyi dkyil 'khor /",
    "NK059(hi)002:465": "rol pa gnyis med kyi dkyil 'khor ro //",
    "NK059(hi)002:466": "sbyor sgrol gnyis med la gsum ste /",
    "NK059(hi)002:467": "bde chen mchog gi dkyil 'khor /",
    "NK059(hi)002:468": "thabs chen po gsang ba'i dkyil 'khor /",
    "NK059(hi)002:469": "ye shes sgyu ma'i dkyil 'khor ro //",
    "NK059(hi)002:470": "dang po la gsum ste /",
    "NK059(hi)002:471": "sbyar ba'i yul /",
    "NK059(hi)002:472": "tshul ji ltar sbyor ba /",
    "NK059(hi)002:473": "de'i phan yon no //",
    "NK059(hi)002:474": "thabs chen po gsang ba la gsum ste /",
    "NK059(hi)002:475": "gang sgral ba'i yul /",
    "NK059(hi)002:476": "ji ltar sgrol ba'i thabs /",
    "NK059(hi)002:477": "nyes pas mi gos pa'i rgyu mtshan no //",
    "NK059(hi)002:478": "gnyis pa rol pa tshogs kyi dkyil 'khor la gnyis te /",
    "NK059(hi)002:479": "kun tu bzang po dang /",
    "NK059(hi)002:480": "dkyil 'khor so so'i tshogs mchod do //",
    "NK059(hi)002:481": "dang po la gsum ste /",
    "NK059(hi)002:482": "rang bzhin shes par bya ba /",
    "NK059(hi)002:483": "ji ltar sgrub pa'i thabs //",
    "NK059(hi)002:484": "de'i 'bras bu'o //",
    "NK059(hi)002:485": "dkyil 'khor so so la gnyis te /",
    "NK059(hi)002:486": "dkyil 'khor dang /",
    "NK059(hi)002:487": "de sgrub pa'o //",
    "NK059(hi)002:488": "dang po la gnyis te /",
    "NK059(hi)002:489": "tshom bu lnga pa gsum pa gcig pas zhi ba dang /",
    "NK059(hi)002:490": "khro bo'i dkyil 'khor ro //",
    "NK059(hi)002:491": "de sgrub pa la bzhi ste /",
    "NK059(hi)002:492": "gang zag gang gis dkyil 'khor gang bsgrub pa'i tshom bu gcig pa dang /",
    "NK059(hi)002:493": "gsum pa dang /",
    "NK059(hi)002:494": "lnga pa dang /",
    "NK059(hi)002:495": "rdo rje dbyings kyi dkyil 'khor ji ltar sgrub pa'o //",
    "NK059(hi)002:496": "gsum pa gang sgrub thabs kyi yan lag la gsum ste /",
    "NK059(hi)002:497": "ting nge 'dzin gyi yan lag /",
    "NK059(hi)002:498": "mthun pa rkyen gyi yan lag /",
    "NK059(hi)002:499": "'grub pa dus kyi yan lag go //",
    "NK059(hi)002:500": "le'u bcu gcig pa'o ////",
    "NK059(hi)002:501": "gnyis pa de'i yan lag la gsum ste /",
    "NK059(hi)002:502": "don gyi 'brel 'god /",
    "NK059(hi)002:503": "tshig gi don bshad /",
    "NK059(hi)002:504": "skabs kyi don bsdu ba'o //",
    "NK059(hi)002:505": "gnyis pa la gsum ste /",
    "NK059(hi)002:506": "spyir bstan /",
    "NK059(hi)002:507": "bye brag tu bshad /",
    "NK059(hi)002:508": "don bsdu ba'o //",
    "NK059(hi)002:509": "dang po la gnyis te /",
    "NK059(hi)002:510": "bstan pa dang /",
    "NK059(hi)002:511": "bshad pa'o //",
    "NK059(hi)002:512": "de la lnga ste /",
    "NK059(hi)002:513": "bro gar gyi ting nge 'dzin phan yon dang bcas pa /",
    "NK059(hi)002:514": "glu'i ting nge 'dzin /",
    "NK059(hi)002:515": "rgyan gos kyis /",
    "NK059(hi)002:516": "bza' btung gi /",
    "NK059(hi)002:517": "sbyor sgrol gyi ting nge 'dzin phan yon dang bcas pa'o //",
    "NK059(hi)002:518": "gnyis pa bye brag tu bshad pa la gsum ste /",
    "NK059(hi)002:519": "rig 'dzin 'grub pa'i rgyu /",
    "NK059(hi)002:520": "des grub pa gnas skabs kyi 'bras bu /",
    "NK059(hi)002:521": "mthar thug gi 'bras bu'o //",
    "NK059(hi)002:522": "gsum pa don bsdu ba la gsum ste /",
    "NK059(hi)002:523": "kun tu bzang po'i bskyed rdzogs /",
    "NK059(hi)002:524": "tshul des dkyil 'khor kun 'grub pa /",
    "NK059(hi)002:525": "phra mo'i nyes pas mi gos pa'o //",
    "NK059(hi)002:526": "le'u bcu gnyis pa'o ////",
    "NK059(hi)002:527": "gnyis pa rdzogs rim la gsum ste /",
    "NK059(hi)002:528": "don gyi 'brel 'god /",
    "NK059(hi)002:529": "tshig gi don bshad /",
    "NK059(hi)002:530": "skabs kyi don bsdu ba'o //",
    "NK059(hi)002:531": "gnyis pa la gnyis te /",
    "NK059(hi)002:532": "spyir bstan pa dang /",
    "NK059(hi)002:533": "bye brag tu bshad pa'o //",
    "NK059(hi)002:534": "dang po la gsum ste /",
    "NK059(hi)002:535": "don ngos bzung /",
    "NK059(hi)002:536": "de gang gis mtshon /",
    "NK059(hi)002:537": "gang la gnas pa'o //",
    "NK059(hi)002:538": "bye brag tu bshad pa la gsum ste /",
    "NK059(hi)002:539": "zab don dngos /",
    "NK059(hi)002:540": "khyad par 'phags tshul /",
    "NK059(hi)002:541": "gdams pa'i snod bstan pa'o //",
    "NK059(hi)002:542": "dang po la gsum ste /",
    "NK059(hi)002:543": "mdor bstan /",
    "NK059(hi)002:544": "rgyas par bshad /",
    "NK059(hi)002:545": "don bsdu ba'o //",
    "NK059(hi)002:546": "dang po la gsum ste /",
    "NK059(hi)002:547": "thabs bskyed pa'i rim pa /",
    "NK059(hi)002:548": "shes rab rdzogs pa'i rim pa /",
    "NK059(hi)002:549": "gnyis med 'od gsal gyi rim pa'o //",
    "NK059(hi)002:550": "gnyis pa rgyas par bshad pa la gsum ste /",
    "NK059(hi)002:551": "lta bas thag bcad cing sgom pas nyams su blang bas phyi bskyed pa'i rim pa bstan pa dang /",
    "NK059(hi)002:552": "bsgom tshul dang 'bras bu'i sgo nas nang rdzogs rim bstan pa dang /",
    "NK059(hi)002:553": "'od gsal ngos bzung shing de nyid ngo sprad pa'i",
    "NK059(hi)002:554": "'bras bus gsang ba 'od gsal gyi rim pa dang",
    "NK059(hi)002:555": "sbyar te bstan pa'o //",
    "NK059(hi)002:556": "gnyis pa khyad par 'phags tshul la gsum ste /",
    "NK059(hi)002:557": "gang zag gi che ba /",
    "NK059(hi)002:558": "lam gyi che ba /",
    "NK059(hi)002:559": "che ba de las gzhan med pa'o //",
    "NK059(hi)002:560": "gsum pa gdams pa'i snod la gnyis te /",
    "NK059(hi)002:561": "skal ldan dang /",
    "NK059(hi)002:562": "skal med do //",
    "NK059(hi)002:563": "le'u bcu gsum pa'o ////",
    "NK059(hi)002:564": "gsum pa 'bras bu sku dang ye shes kyi rang bzhin la bstod pa la gsum ste /",
    "NK059(hi)002:565": "don gyi 'brel 'god /",
    "NK059(hi)002:566": "tshig gi don bshad /",
    "NK059(hi)002:567": "skabs kyi don bsdu ba'o //",
    "NK059(hi)002:568": "gnyis pa la gnyis te /",
    "NK059(hi)002:569": "spyir bstod pa dang /",
    "NK059(hi)002:570": "bye brag tu bstod pa'o //",
    "NK059(hi)002:571": "dang po la lnga ste /",
    "NK059(hi)002:572": "sku /",
    "NK059(hi)002:573": "gsung /",
    "NK059(hi)002:574": "thugs /",
    "NK059(hi)002:575": "yon tan /",
    "NK059(hi)002:576": "phrin las la bstod pa'o //",
    "NK059(hi)002:577": "le'u bcu bzhi pa'o ////",
    "NK059(hi)002:578": "don gnyis pa khro bo mngon par 'byung ba'i dkyil 'khor bshad pa la gsum ste /",
    "NK059(hi)002:579": "gzhi lhun gyis grub pa'i rang bzhin /",
    "NK059(hi)002:580": "lam ji ltar sgrub pa'i thabs /",
    "NK059(hi)002:581": "'bras bu sku dang ye shes la bstod pa'o //",
    "NK059(hi)002:582": "dang po la gnyis te /",
    "NK059(hi)002:583": "gdul bya las kyi khro bo'i byung tshul dang /",
    "NK059(hi)002:584": "'dul byed ye shes kyi khro bos btul tshul lo //",
    "NK059(hi)002:585": "dang po la gnyis te /",
    "NK059(hi)002:586": "dgos ched dri ba dang /",
    "NK059(hi)002:587": "lan bshad pa'o //",
    "NK059(hi)002:588": "de la gnyis te /",
    "NK059(hi)002:589": "rgyu gang gis bskyed pa dang /",
    "NK059(hi)002:590": "'bras bu gang smin pa'o //",
    "NK059(hi)002:591": "de la gnyis te /",
    "NK059(hi)002:592": "dmyal ba dang yi dwags su skyes pas rnam smin gyi 'bras bu sdug bsngal myong ba dang /",
    "NK059(hi)002:593": "rgyu mthun gyi 'bras bu gzhan la 'tshe ba'o //",
    "NK059(hi)002:594": "gnyis pa ye shes kyi khro bos btul tshul la gnyis te /",
    "NK059(hi)002:595": "gdul bya gzigs tshul dang /",
    "NK059(hi)002:596": "btul ba dngos so //",
    "NK059(hi)002:597": "de la gsum te /",
    "NK059(hi)002:598": "cho 'phrul bzhis dregs pa can zil gyis mnan pa /",
    "NK059(hi)002:599": "phrin las drag pos gdug pa can tshar bcad pa /",
    "NK059(hi)002:600": "thugs rjes rjes su bzung nas bka' la btags pa'i tshul lo //",
    "NK059(hi)002:601": "dang po la gnyis te /",
    "NK059(hi)002:602": "rgyu ting nge 'dzin la mnyam par bzhag pa dang /",
    "NK059(hi)002:603": "de las cho 'phrul spros pa'o //",
    "NK059(hi)002:604": "gnyis pa tshar bcad pa la bzhi ste /",
    "NK059(hi)002:605": "gtso bo dang 'khor bkod pas ye shes kyi dkyil 'khor bkod pa /",
    "NK059(hi)002:606": "dregs pa can rngam sgras rgol ba dang de bsgral bas pho rgyud dngos su bsgral ba /",
    "NK059(hi)002:607": "snod dang bcud kyi 'jig rten bsdu ba dang sbyor",
    "NK059(hi)002:608": "ba chen po'i rol pas mo rgyud sbyor bas dgyes",
    "NK059(hi)002:609": "pa / spro ba'i sbyor ba dang /",
    "NK059(hi)002:610": "ma mo spros pa dang /",
    "NK059(hi)002:611": "phra men spros pa dang 'khor rnams rang gi gnas su btang bas 'khor gyi dkyil 'khor sproo ba'o //",
    "NK059(hi)002:612": "gsum pa thugs rjes bzung ba la bzhi ste /",
    "NK059(hi)002:613": "rgyu'i ting nge 'dzin la mnyam par bzhag nas /",
    "NK059(hi)002:614": "dregs pa can phyung ste khrus byas shing dkyil 'khor",
    "NK059(hi)002:615": "gyi zhal bstan pas gnas spar te dkyil 'khor mthong",
    "NK059(hi)002:616": "ba'i tshul bstan pa dang /",
    "NK059(hi)002:617": "stong khams mnyam du btul ba dang /",
    "NK059(hi)002:618": "dkyil 'khor gyi gdan du phul ba dang /",
    "NK059(hi)002:619": "'khor phul ba /",
    "NK059(hi)002:620": "dam bcas pa /",
    "NK059(hi)002:621": "dbang mo 'bangs su 'ong bas dregs pa can gyi 'bangs su khas blang ba dang /",
    "NK059(hi)002:622": "dbang bskur te bka' bsgo ba'o //",
    "NK059(hi)002:623": "le'u bco lnga pa'o ////",
    "NK059(hi)002:624": "gnyis pa lam ji ltar sgrub pa'i thabs la lnga ste /",
    "NK059(hi)002:625": "thugs rgyud bskul ba gsang sngags kyi dkyil 'khor /",
    "NK059(hi)002:626": "dmigs pa'i rten gzugs brnyan gyi dkyil 'khor /",
    "NK059(hi)002:627": "ji ltar mchod pa'i tshul /",
    "NK059(hi)002:628": "dam tshig gi rim pa /",
    "NK059(hi)002:629": "phrin las sgrub pa'o //",
    "NK059(hi)002:630": "dang po la gsum ste /",
    "NK059(hi)002:631": "mdor bstan /",
    "NK059(hi)002:632": "rgyas bshad /",
    "NK059(hi)002:633": "mjug bsdu ba'o //",
    "NK059(hi)002:634": "gnyis pa la lnga ste /",
    "NK059(hi)002:635": "gtso bo yab yum /",
    "NK059(hi)002:636": "ma mo brgyad /",
    "NK059(hi)002:637": "phra men brgyad /",
    "NK059(hi)002:638": "sgo ma bzhi /",
    "NK059(hi)002:639": "dbang mo nyer brgyad bskyed pas lha bskyed pa'i sngags dang /",
    "NK059(hi)002:640": "ye shes spyan drangs pa'i sngags dang /",
    "NK059(hi)002:641": "rig pa'i me tog dor ba'i sngags dang /",
    "NK059(hi)002:642": "dngos grub kyi don du gsol ba gdab pa'i sngags dang /",
    "NK059(hi)002:643": "phrin las kyi don du gtor ma sbyin pa'i sngags so //",
    "NK059(hi)002:644": "le'u bcu drug pa'o ////",
    "NK059(hi)002:645": "gnyis pa dmigs pa'i rten gzugs brnyan gyi dkyil 'khor la gsum ste /",
    "NK059(hi)002:646": "rgyu spyir bstan /",
    "NK059(hi)002:647": "rang bzhin rgyas par bshad /",
    "NK059(hi)002:648": "ltas snang ba'o //",
    "NK059(hi)002:649": "gnyis pa la gnyis te /",
    "NK059(hi)002:650": "gzhal yas khang dang /",
    "NK059(hi)002:651": "rgyan dang /",
    "NK059(hi)002:652": "gdan khri ste rten gzhal yas khang dang /",
    "NK059(hi)002:653": "brten pa lha yi dkyil 'khor ro //",
    "NK059(hi)002:654": "de la gnyis te /",
    "NK059(hi)002:655": "sku mdog zhal phyag gi rnam pa /",
    "NK059(hi)002:656": "rgyan cha /",
    "NK059(hi)002:657": "gsung gi nga ro /",
    "NK059(hi)002:658": "phyag mtshan btsun mo'i sbyor tshul dang bcas pas gtso bo'i bzhugs tshul dang /",
    "NK059(hi)002:659": "khro mo nyi shu dang dbang mo nyer brgyad kyis 'khor gyi bkod pa'o //",
    "NK059(hi)002:660": "le'u bcu bdun pa'o ////",
    "NK059(hi)002:661": "gsum pa ji ltar mchod pa'i tshul la gsum ste /",
    "NK059(hi)002:662": "don gyi 'brel 'god /",
    "NK059(hi)002:663": "tshig gi don bshad /",
    "NK059(hi)002:664": "skabs kyi don bsdu ba'o //",
    "NK059(hi)002:665": "gnyis pa la gsum ste /",
    "NK059(hi)002:666": "sgrol ba dang sbyor bas spyir bstan /",
    "NK059(hi)002:667": "dam rdzas bdud rtsi dang 'dod yon rgyan gyi mchod pas bye brag tu bshad /",
    "NK059(hi)002:668": "thun mong dang mchog gi dngos grub 'grub pas phan yon bstan pa'o //",
    "NK059(hi)002:669": "le'u bco brgyad pa'o ////",
    "NK059(hi)002:670": "bzhi pa dam tshig gi rim pa la gsum ste /",
    "NK059(hi)002:671": "don gyi 'brel dgod /",
    "NK059(hi)002:672": "tshig gi don bshad /",
    "NK059(hi)002:673": "skabs kyi don bsdu ba'o //",
    "NK059(hi)002:674": "gnyis pa la gnyis te /",
    "NK059(hi)002:675": "dam tshig chen po'i ngo bo spyir bstan pa dang /",
    "NK059(hi)002:676": "bsgrub bsrung gi rnam bzhag bye brag tu bshad pa'o //",
    "NK059(hi)002:677": "dang po la gsum las /",
    "NK059(hi)002:678": "gsung ba'i dam tshig gzhan las 'phags tshul /",
    "NK059(hi)002:679": "der 'dul sdom thams cad 'dus tshul /",
    "NK059(hi)002:680": "dam tshig dngos so //",
    "NK059(hi)002:681": "de la bzhi ste /",
    "NK059(hi)002:682": "srog gcod /",
    "NK059(hi)002:683": "ma byin len /",
    "NK059(hi)002:684": "rdzun smra /",
    "NK059(hi)002:685": "mi tshangs spyod do //",
    "NK059(hi)002:686": "gnyis pa bye brag tu bshad pa la bzhi ste /",
    "NK059(hi)002:687": "ngo bo nges tshig dang bcas pa /",
    "NK059(hi)002:688": "phan yon nyes dmigs dang bcas pa /",
    "NK059(hi)002:689": "rang bzhin dbye ba dang bcas pa /",
    "NK059(hi)002:690": "phan yon chen po rgya cher bshad pa'o //",
    "NK059(hi)002:691": "dang po la gnyis te /",
    "NK059(hi)002:692": "rtsa ba dang mi spang zhing dang blang gi yan lag ste ngo bo dang /",
    "NK059(hi)002:693": "rtsa ba dang yan lag gi nges tshig go //",
    "NK059(hi)002:694": "gnyis pa phan yon nyes dmigs bcas pa la gnyis te /",
    "NK059(hi)002:695": "bsrung ba'i phan yon dang /",
    "NK059(hi)002:696": "nyams pa'i nyes dmigs so //",
    "NK059(hi)002:697": "de la gnyis te /",
    "NK059(hi)002:698": "rtsa ba nyams pa'i nyams grib gzhan la gnod cing rang la 'byung ba dang /",
    "NK059(hi)002:699": "yan lag nyams pa'i nyes pa'o //",
    "NK059(hi)002:700": "gsum pa la gnyis te /",
    "NK059(hi)002:701": "rang bzhin dang /",
    "NK059(hi)002:702": "dbye ba'o //",
    "NK059(hi)002:703": "de la gnyis te /",
    "NK059(hi)002:704": "rtsa ba dang yan lag gi dbye bas rnam grangs kyi dbye ba dang /",
    "NK059(hi)002:705": "chos can dang chos nyid mtha' med pas dam tshig bsam gyis mi khyab par dbye ba'o //",
    "NK059(hi)002:706": "bzhi pa phan yon rgya cher bshad pa la lnga ste /",
    "NK059(hi)002:707": "'jig rten pas bstod cing bskur ba /",
    "NK059(hi)002:708": "'phags pas byin gyis rlob pa /",
    "NK059(hi)002:709": "rgyal ba'i spyod yul thob pa /",
    "NK059(hi)002:710": "'dul sdom dam tshig 'dus pa /",
    "NK059(hi)002:711": "nyams kyang gsor rung ba'o //",
    "NK059(hi)002:712": "le'u bcu dgu pa'o ////",
    "NK059(hi)002:713": "lnga pa phrin las sgrub pa la gsum ste /",
    "NK059(hi)002:714": "don gyi 'brel 'god /",
    "NK059(hi)002:715": "tshig gi don bshad /",
    "NK059(hi)002:716": "skabs kyi don bsdu ba'o //",
    "NK059(hi)002:717": "gnyis pa la gsum ste /",
    "NK059(hi)002:718": "spyir bstan /",
    "NK059(hi)002:719": "bye brag tu bshad /",
    "NK059(hi)002:720": "khyad par gzhan smos pa'o //",
    "NK059(hi)002:721": "dang po la bzhi ste /",
    "NK059(hi)002:722": "drag po /",
    "NK059(hi)002:723": "dbang /",
    "NK059(hi)002:724": "rgyas pa /",
    "NK059(hi)002:725": "zhi ba'o //",
    "NK059(hi)002:726": "dang po la gsum ste /",
    "NK059(hi)002:727": "sreg pa me yi las /",
    "NK059(hi)002:728": "gdab pa phur bu'i las /",
    "NK059(hi)002:729": "mnan pa bro yi las so //",
    "NK059(hi)002:730": "dbang la gsum ste /",
    "NK059(hi)002:731": "sreg /",
    "NK059(hi)002:732": "gdab /",
    "NK059(hi)002:733": "mnan pa'o //",
    "NK059(hi)002:734": "rgyas pa la gsum ste /",
    "NK059(hi)002:735": "sreg /",
    "NK059(hi)002:736": "gdab /",
    "NK059(hi)002:737": "mnan pa'o //",
    "NK059(hi)002:738": "zhi ba la gsum ste /",
    "NK059(hi)002:739": "sreg /",
    "NK059(hi)002:740": "gdab /",
    "NK059(hi)002:741": "mnan pa'o //",
    "NK059(hi)002:742": "gnyis pa bye brag tu bshad pa la gnyis te /",
    "NK059(hi)002:743": "dam can la bka' bsgo ba dang /",
    "NK059(hi)002:744": "bro gar gyi phan yon bstan pa'o //",
    "NK059(hi)002:745": "dang po la gnyis te /",
    "NK059(hi)002:746": "bka' bsgo ba'i tshul dang /",
    "NK059(hi)002:747": "bsgo ba dngos so //",
    "NK059(hi)002:748": "phan yon la gnyis te /",
    "NK059(hi)002:749": "don ngos bzung dang /",
    "NK059(hi)002:750": "de rgyas par bshad pa'o //",
    "NK059(hi)002:751": "de la bzhi ste /",
    "NK059(hi)002:752": "gtso bo lnga yi bro gar gyi phan yon /",
    "NK059(hi)002:753": "ma mo brgyad kyi phra men brgyad kyi dbang mo nyer brgyad kyi bro gar gyi phan yon no //",
    "NK059(hi)002:754": "gsum pa khyad par gzhan smos pa la gnyis te /",
    "NK059(hi)002:755": "gnas dang /",
    "NK059(hi)002:756": "ting nge 'dzin no //",
    "NK059(hi)002:757": "le'u nyi shu pa'o ////",
    "NK059(hi)002:758": "gsum pa 'bras bu sku dang ye shes la bstod pa'i tshul la gnyis te /",
    "NK059(hi)002:759": "bstod tshul mdor bstan pa dang /",
    "NK059(hi)002:760": "bstod pa rgyas par bshad pa'o //",
    "NK059(hi)002:761": "de la gnyis te /",
    "NK059(hi)002:762": "rigs lnga spyir bstod pa dang /",
    "NK059(hi)002:763": "dkyil 'khor gyi dbang phyug la bye brag tu bstod pa'o //",
    "NK059(hi)002:764": "dang po la lnga ste /",
    "NK059(hi)002:765": "sku yi /",
    "NK059(hi)002:766": "gsung gi /",
    "NK059(hi)002:767": "thugs kyi /",
    "NK059(hi)002:768": "yon tan gyi /",
    "NK059(hi)002:769": "phrin las kyi rigs la bstod pa'o //",
    "NK059(hi)002:770": "le'u nyer gcig pa'o ////",
    "NK059(hi)002:771": "don gsum pa rgyud rjes 'jug la gtad pa'i tshul la gsum ste /",
    "NK059(hi)002:772": "don gyi 'brel 'god /",
    "NK059(hi)002:773": "tshig gi don bshad /",
    "NK059(hi)002:774": "skabs kyi don bsdu ba'o //",
    "NK059(hi)002:775": "gnyis pa la gnyis te /",
    "NK059(hi)002:776": "lam kun gyi 'bras bur gdams pa dang /",
    "NK059(hi)002:777": "gsang ba kun gyi mchog tu gdams pa'o //",
    "NK059(hi)002:778": "dang po la gnyis te /",
    "NK059(hi)002:779": "gdams bya rgyud kyi rang bzhin dang /",
    "NK059(hi)002:780": "gang la gdams pa snod kyi che ba'o //",
    "NK059(hi)002:781": "dang po la gsum ste /",
    "NK059(hi)002:782": "'bras rgyud dngos bstan /",
    "NK059(hi)002:783": "lam gzhan de'i rkang stegs su bstan /",
    "NK059(hi)002:784": "rnam grangs gzhan gsungs pa'i dgos pa bstan pa'o //",
    "NK059(hi)002:785": "gnyis pa gsang ba kun gyi mchog tu gdams pa la gnyis te /",
    "NK059(hi)002:786": "gsang don dngos dang /",
    "NK059(hi)002:787": "de 'dzin pa'i gang zag lung bstan pa'o //",
    "NK059(hi)002:788": "gsum pa skabs kyi don bsdu ba la gnyis te /",
    "NK059(hi)002:789": "rang snang la dgyes pa dang /",
    "NK059(hi)002:790": "rang snang gdod ma'i dbyings de nyid du 'pho 'gyur med par bzhugs tshul lo //",
    "NK059(hi)002:791": "le'u nyi shu rtsa gnyis pa'o ////",
    "NK059(hi)002:792": "spyi don gsum pa yongs su rdzogs pa mjug gi don la gsum te /",
    "NK059(hi)002:793": "rgyud gang gi khongs su gtogs pa dang /",
    "NK059(hi)002:794": "le lag gang yin pa /",
    "NK059(hi)002:795": "'bras bu mchog tu gyur pa'o //",
    "NK059(hi)002:796": "bdag blo'i yid kyi pad+mo'i khang bzang du //",
    "NK059(hi)002:797": "rgyud don sgyu 'phrul nyi zer gsal ba yis //",
    "NK059(hi)002:798": "bsdus 'grel 'dab stong ge sar rgyas gyur pa //",
    "NK059(hi)002:799": "de yis blo gsal rkang drug dga' bar mdzod //",
    "NK059(hi)002:800": "dge ba de yis bdag dang 'gro ba kun //",
    "NK059(hi)002:801": "ma lus nyer zhi gdod ma'i mkha' dbyings su //",
    "NK059(hi)002:802": "gsang ba'i snying po dam pas legs gzhol te //",
    "NK059(hi)002:803": "sku dang ye shes 'du 'bral med par shog /",
    "NK059(hi)002:804": "gang 'dir bdag blo nags ri'i khrod dga' zhing //",
    "NK059(hi)002:805": "spros pas skyo la ting 'dzin lhur len na'ang //",
    "NK059(hi)002:806": "yang yang bskul phyir snying rje'i rlabs g.yo bas //",
    "NK059(hi)002:807": "phyi rabs don 'gyur snyam nas 'di brtsams so //",
    "NK059(hi)002:808": "mig ldan rnams kyis gzu bo'i blos sbyar te //",
    "NK059(hi)002:809": "ji bzhin don nyid gzigs pas dgongs par 'gyur //",
    "NK059(hi)002:810": "lung rigs man ngag rnams bkra'i tshogs mang bas //",
    "NK059(hi)002:811": "cung zad mi 'gal legs bshad sprin phung 'khrigs //",
    "NK059(hi)002:812": "'di don rnam bzhi'i legs par bstan pa ni //",
    "NK059(hi)002:813": "spyi don yid mkha'i mun pa sel ba dang //",
    "NK059(hi)002:814": "bsdus don ma rig mun pa sel ba dang //",
    "NK059(hi)002:815": "gzhung don phyogs bcu'i mun pa sel ba dang //",
    "NK059(hi)002:816": "lam rim ye shes sgron ma 'bar ba ste //",
    "NK059(hi)002:817": "theg mchog sgyu 'phrul tshig don gsal ba yin //",
    "NK059(hi)002:818": "rin chen mchog las 'dod dgu sgrub pa bzhin //",
    "NK059(hi)002:819": "rgyud don mchog las thar pa bsgrub pa'i phyir //",
    "NK059(hi)002:820": "blo mig mchog las phun tshogs sgrub pa dang /",
    "NK059(hi)002:821": "legs bshad mchog las don gnyis sgrub par mdzod //",
    "NK059(hi)002:822": "'dir ni skye bo dga' ba rnam mang bas //",
    "NK059(hi)002:823": "dad ldan don gnyer dga' bas dgyes par mdzod //",
    "NK059(hi)002:824": "dpal gsang ba'i snying po de kho na nyid nges",
    "NK059(hi)002:825": "pa'i bsdus don ma rig pa'i mun pa thams cad",
    "NK059(hi)002:826": "sel ba zhes bya ba /",
    "NK059(hi)002:827": "theg pa mchog gi rnal 'byor ba rdo rje gzi brjid kyis /",
    "NK059(hi)002:828": "gangs ri thod dkar du sbyar ba rdzogs so //"
}