{
    "T02D2940:14a-0": "@14a # // rgya gar skad du /",
    "T02D2940:14a-1": "badzra bi d'a ran s'a dha na n'a ma /",
    "T02D2940:14a-2": "bod skad du /",
    "T02D2940:14a-3": "rdo rje rnam par 'joms pa'i sgrub thabs zhes bya ba /",
    "T02D2940:14a-4": "gdug pa kun gyi dgrar gyur pa //",
    "T02D2940:14a-5": "khro bo'i rgyal la gus btud de //",
    "T02D2940:14a-6": "rgyas pa bsgom par mi nus dang //",
    "T02D2940:14a-7": "sdug bsngal nad kyis nyen pa la //",
    "T02D2940:14a-8": "de don sgrub thabs 'bad par bya //",
    "T02D2940:14a-9": "snying rje ldan pa'i rnal 'byor pas //",
    "T02D2940:14a-10": "mgul khug nyungs kar tshags byas te ;",
    "T02D2940:14a-11": "kha bshal khrus dang ldan byas la //",
    "T02D2940:14a-12": "dben gnas bde ba'i stan la 'dug / badzra bcu yis mtshams bcad de //",
    "T02D2940:14a-13": "rang snying bsil zla h'um bkod de //",
    "T02D2940:14a-14": "de 'od bde gshegs spyan drangs te //",
    "T02D2940:14a-15": "mkha' la gsal bkod mdun rdzogs bya //",
    "T02D2940:14a-16": "chos nyid dang gnas de rjes la //",
    "T02D2940:14b-0": "drag @14b po'i h'um sgra stong zil gnon //",
    "T02D2940:14b-1": "stong gsum g-yo ldan mkha' 'byung bsam //",
    "T02D2940:14b-2": "de rjes h'um 'od mkha' la bsam //",
    "T02D2940:14b-3": "de las yam bam lam sum chad //",
    "T02D2940:14b-4": "de dag rim gyis zhu gyur pas //",
    "T02D2940:14b-5": "rlung mtsho sa ri rgyal por 'gyur //",
    "T02D2940:14b-6": "de steng aa h'um pam zhu bas //",
    "T02D2940:14b-7": "zla nyi padma'i gdan du bsam //",
    "T02D2940:14b-8": "de steng h'um babs zhu 'gyur bas //",
    "T02D2940:14b-9": "sna tshogs pa yi rdo rje la //",
    "T02D2940:14b-10": "phyogs gcig yu bar gyur par bsam //",
    "T02D2940:14b-11": "de 'od bde gshegs mtha' dag bsdus //",
    "T02D2940:14b-12": "de gyur rdo rje snying po'o //",
    "T02D2940:14b-13": "sku ljang spyan gsum phyag gnyis pa //",
    "T02D2940:14b-14": "g-yas pa rdo rje rgya gram la //",
    "T02D2940:14b-15": "ngos gcig yu bar 'dzin pa'i tshul //",
    "T02D2940:14b-16": "g-yon pa sdigs mdzub thugs kar 'dzin /",
    "T02D2940:14b-17": "g-yas bskum g-yon brkyang gar gyis bzhugs //",
    "T02D2940:14b-18": "dbu skra gyen brdzes klu rigs brgyan //",
    "T02D2940:14b-19": "mche gtsigs phyag rdor sprul par bsgom //",
    "T02D2940:14b-20": "de thugs h'um las 'od zer 'phros //",
    "T02D2940:14b-21": "badzra gnyis dang bcas pa yis //",
    "T02D2940:14b-22": "sngon lha'i ye shes spyan drangs te //",
    "T02D2940:14b-23": "na mo ratna tra y'a yas //",
    "T02D2940:14b-24": "ye shes lha la phyag byas te //",
    "T02D2940:14b-25": "mchod pa rnams kyis yang dag mchod //",
    "T02D2940:14b-26": "dza: h'um bam ho: sa gnyis med bya //",
    "T02D2940:14b-27": "badzra brgyad dang k'i la lnga //",
    "T02D2940:14b-28": "badzra bdun tshogs brjod byas bas //",
    "T02D2940:14b-29": "sku gsung thugs sogs byin gyis brlab //",
    "T02D2940:14b-30": "thugs h'um las byas bde gshegs bkug /",
    "T02D2940:14b-31": "na massa man sngags sogs kyis //",
    "T02D2940:14b-32": "khro bo nyid la dbang bskur bsam //",
    "T02D2940:14b-33": "de lhar gsal bar bsgom par bya //",
    "T02D2940:14b-34": "de skyo gzungs sngags rim pa gsum //",
    "T02D2940:14b-35": "mos ba'i bye brag bzlas par bya //",
    "T02D2940:14b-36": "de skyo gtor btang ye shes dbyung //",
    "T02D2940:14b-37": "mchod la gshegs su gsol bar bya //",
    "T02D2940:14b-38": "lha yi nga rgyal ldan par bya //",
    "T02D2940:14b-39": "bdag blo shin tu dman gyur kyang //",
    "T02D2940:14b-40": "yi dam lhas bskul sgrub thabs 'bad //",
    "T02D2940:14b-41": "'bad pas dge ba ci thob pas //",
    "T02D2940:14b-42": "'gro rnams re 'dod skong bar shog / bdag kyang yi dam lung bstan bzhin //",
    "T02D2940:14b-43": "rang 'dod gnas su skye bar shog / kun gyis",
    "T02D2940:14b-44": "yi dam zhal mthong shog / bdag gi bstan bcos",
    "T02D2940:14b-45": "rgyas gyur cig / slob dpon chen po mkhas pa",
    "T02D2940:14b-46": "ratna k'i rtis mdzad pa'i /",
    "T02D2940:14b-47": "rdo rje rnam par 'joms pa'i sgrub thabs bsdus pa zhes bya ba rdzogs so /"
}