{
    "T02TD1629E:231a-0": "@231a * // ma h'a m'a y'a'i sgrub thabs rmongs pa sgrol ba'i brtag pa bzhugs /",
    "T02TD1629E:231a-2": "# // dpal rdo rje mkha' 'gro ma la phyag 'tshal lo //",
    "T02TD1629E:231a-3": "dang por sngags pas sgo dag pa la sogs pa byas nas /",
    "T02TD1629E:231a-4": "bde ba'i stan la 'dug ste /",
    "T02TD1629E:231a-5": "rang gi snying gar zla ba'i dkyil 'khor gyi dbus su /",
    "T02TD1629E:231a-6": "sa bon h'i:yig sngon po bltas te /",
    "T02TD1629E:231a-7": "mdun du rdo rje'i snying rje'i stobs mdog dang /",
    "T02TD1629E:231a-8": "phyag dang mtshon char ldan pa 'og nas 'byung ba bzhin du rnam par bsams te /",
    "T02TD1629E:231a-9": "mchod pa dang sdig pa bshags pa dang /",
    "T02TD1629E:231a-10": "bsod nams la rjes su yi rang ba dang /",
    "T02TD1629E:231a-11": "skyabs su 'gro ba la sogs pa smon lam gyi bar du bya'o //",
    "T02TD1629E:231a-12": "de nas rang gi lus ngag yid la ming gi yi ge bsgom par bya'o //",
    "T02TD1629E:231a-13": "he zhes bya ba ni chos thams cad rgyu dang bral ba'o //",
    "T02TD1629E:231a-14": "ha zhes bya ba ni /",
    "T02TD1629E:231a-15": "chos thams cad 'phel ba dang 'grib pa med pa'o //",
    "T02TD1629E:231a-16": "ae zhes bya ba ni chos thams cad yongs su rtogs pa la rnam par grol pa'o //",
    "T02TD1629E:231a-17": "ru zhes bya ba ni /",
    "T02TD1629E:231a-18": "chos thams cad sgra brnyan dang 'dra ba'o //",
    "T02TD1629E:231a-19": "ra zhes bya ba ni chos thams cad dga' ba dang /",
    "T02TD1629E:231a-20": "au zhes bya ba ni chos thams cad skye shi dang bral ba'o //",
    "T02TD1629E:231a-21": "ka zhes bya ba ni chos thams cad gang na yang mi gnas pa'o //",
    "T02TD1629E:231a-22": "ka zhes bya ba ni chos thams cad bde ba dang ldan pa'o //",
    "T02TD1629E:231a-23": "aa zhes bya ba ni chos thams cad skye ba med pa'i sgo'o zhes bya ba 'dis stong pa nyid du bsgom par byas nas /",
    "T02TD1629E:231a-24": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD1629E:231a-25": "zhes bya ba'i sngags 'di brjod par bya'o //",
    "T02TD1629E:231a-26": "h'um zhes brjod pas bgegs 'jigs pa'i rdo rje ra ba la sogs pa bsams la /",
    "T02TD1629E:231b-0": "der dur khrod brgyad kyi dbus su padma dmar po 'dab ma brgyad pa de'i lte ba la nyi ma'i dkyil 'khor de'i steng du sa bon hr'i:yig sngon po bltas @231b la ;",
    "T02TD1629E:231b-1": "byams pa dang snying rje dang dga' ba dang /",
    "T02TD1629E:231b-2": "btang snyoms kyi rang bzhin lha mo bzhi'i rang bzhin gyi dbyangs kyis bskul bar bya ste /",
    "T02TD1629E:231b-3": "dpal rdo rje mkha' 'gro glu dam pa'i srid pa sgrub par byed pa /",
    "T02TD1629E:231b-4": "kye ma gnyen mchog rdo rje'i 'od kyis padma kha rab 'byed //",
    "T02TD1629E:231b-5": "aa la la la la ho bde ba chen po rab tu dgyes pa'i gar mdzod cig / nyi ma'i 'od kyis padma kha rab 'byed pa bzhin //",
    "T02TD1629E:231b-6": "bde ba chen po rab tu dgyes pa'i gar mdzod cig / ces pa'i glu 'dis rdo rje sems dpa' bslang ste /",
    "T02TD1629E:231b-7": "dngos po thams cad sgyu ma dang 'dra bar mthong nas hr'i:las byung ba'i rdo rje snying rje'i stobs mdog sngon po zhal bzhi pa /",
    "T02TD1629E:231b-8": "phyag bzhi dang ldan pa /",
    "T02TD1629E:231b-9": "sngon po dang /",
    "T02TD1629E:231b-10": "ser po dang /",
    "T02TD1629E:231b-11": "dkar po dang /",
    "T02TD1629E:231b-12": "ldang gu'i zhal bzhi /",
    "T02TD1629E:231b-13": "phyag g-yas na mda' dang /",
    "T02TD1629E:231b-14": "ka p'a la 'dzin pa /",
    "T02TD1629E:231b-15": "g-yon na gzhu dang /",
    "T02TD1629E:231b-16": "kha tv'am ga 'dzin pa /",
    "T02TD1629E:231b-17": "nyi ma'i gdan la bzhugs pa /",
    "T02TD1629E:231b-18": "spyan gsum pa mgo rlon pa'i phreng ba dang ldan pa /",
    "T02TD1629E:231b-19": "ka p'a la lngas dbu brgyan pa /",
    "T02TD1629E:231b-20": "mi'i rus pa'i rgyan can /",
    "T02TD1629E:231b-21": "mche ba gtsigs pa skra kham pa gyen du 'greng ba'o //",
    "T02TD1629E:231b-22": "dpral bar tsi ser po /",
    "T02TD1629E:231b-23": "mig la aom dkar po /",
    "T02TD1629E:231b-24": "rna ba la aa dmar po /",
    "T02TD1629E:231b-25": "sna la khe dkar po /",
    "T02TD1629E:231b-26": "mgrin par a'a:dmar po /",
    "T02TD1629E:231b-27": "snying gar re dmar po ste /",
    "T02TD1629E:231b-28": "'di ni go cha drug go //",
    "T02TD1629E:231b-29": "rang dang 'dra ba'i shes rab ma la 'khyud pa nam mkha' thams cad 'od dang ldan par byed pa /",
    "T02TD1629E:231b-30": "rdo rje 'dzin pa dbu la bzhugs pa sku gsung thugs byin gyis brlabs pa chos kyi dbyings rnam par dag pa'i rang bzhin no //",
    "T02TD1629E:231b-31": "de'i shar phyogs kyi 'dab ma la rdo rje mkha' 'gro ma mdog sngon po /",
    "T02TD1629E:231b-32": "sngon po dang /",
    "T02TD1629E:231b-33": "ser po dang /",
    "T02TD1629E:231b-34": "dkar po dang /",
    "T02TD1629E:231b-35": "ljang gu'i zhal bzhi /",
    "T02TD1629E:231b-36": "phyag bzhi pa g-yas na rdo rje dang /",
    "T02TD1629E:231b-37": "ka p'a la dang /",
    "T02TD1629E:231b-38": "g-yon na dril bu dang /",
    "T02TD1629E:231b-39": "kha tv'am ga dang /",
    "T02TD1629E:231b-40": "sa'i khams dang me long lta bu'i ye shes kyi rang bzhin no //",
    "T02TD1629E:231b-41": "lho phyogs kyi 'dab ma la rin chen mkha' 'gro mdog ser po /",
    "T02TD1629E:231b-42": "ser po dang /",
    "T02TD1629E:231b-43": "sngon po dang /",
    "T02TD1629E:231b-44": "dkar po dang /",
    "T02TD1629E:231b-45": "ljang gu'i zhal bzhi dang ldan pa /",
    "T02TD1629E:231b-46": "phyag bzhi pa g-yas na ka p'a la dang /",
    "T02TD1629E:231b-47": "tri sh'u la /",
    "T02TD1629E:231b-48": "g-yon na rin po che'i rgyal mtshan dang /",
    "T02TD1629E:231b-49": "ce sbyang dang /",
    "T02TD1629E:232a-0": "chu'i khams dang mnyam pa nyid @232a * //",
    "T02TD1629E:232a-1": "kyi ye shes kyi rang bzhin no //",
    "T02TD1629E:232a-2": "nub phyogs kyi 'dab ma la padma mkha' 'gro ma kha dog dmar po /",
    "T02TD1629E:232a-3": "dmar po dang /",
    "T02TD1629E:232a-4": "ser po dang /",
    "T02TD1629E:232a-5": "sngon po dang /",
    "T02TD1629E:232a-6": "ljang gu'i zhal bzhi phyag bzhi pa g-yas na mda' dang /",
    "T02TD1629E:232a-7": "sna tshogs padma /",
    "T02TD1629E:232a-8": "g-yon na gzhu dang /",
    "T02TD1629E:232a-9": "ka p'a la /",
    "T02TD1629E:232a-10": "me'i khams dang so sor rtog pa'i ye shes kyi rang bzhin no //",
    "T02TD1629E:232a-11": "byang phyogs kyi 'dab ma la sna tshogs mkha' 'gro ma kha dog ljang gu /",
    "T02TD1629E:232a-12": "ljang gu dang /",
    "T02TD1629E:232a-13": "sar po dang /",
    "T02TD1629E:232a-14": "dkar po dang /",
    "T02TD1629E:232a-15": "sngon po'i zhal bzhi /",
    "T02TD1629E:232a-16": "phyag bzhi g-yas can ral gri dang /",
    "T02TD1629E:232a-17": "rde'u chung /",
    "T02TD1629E:232a-18": "g-yon pa na zhags pa dang /",
    "T02TD1629E:232a-19": "ka p'a la /",
    "T02TD1629E:232a-20": "rlung gi khams dang bya ba grub pa'i ye shes kyi rang bzhin no //",
    "T02TD1629E:232a-21": "lha mo thams cad nyi ma'i dkyil 'khor la gnas pa /",
    "T02TD1629E:232a-22": "ka p'a la lngas dbu brgyan pa /",
    "T02TD1629E:232a-23": "mgo bo rlon pa'i phreng ba can /",
    "T02TD1629E:232a-24": "spyan gsum pa mche ba gtsigs pa /",
    "T02TD1629E:232a-25": "skra kham pa gyen du 'bar ba 'od kyi phreng ba 'phro ba'o //",
    "T02TD1629E:232a-26": "de ltar lha mo bzhi dang mnyam par ldan pa'i mtshan nyid /",
    "T02TD1629E:232a-27": "rdo rje snying rje'i stobs bsgom par byas nas mgo bo dang snying ga dang /",
    "T02TD1629E:232a-28": "lte ba dang gsang bar /",
    "T02TD1629E:232a-29": "rlung dang /",
    "T02TD1629E:232a-30": "sa dang /",
    "T02TD1629E:232a-31": "chu dang /",
    "T02TD1629E:232a-32": "ma'i dkyil 'khor man ngag ji lta ba bzhin du bsgom par byas te ma ning gi bzlas pa /",
    "T02TD1629E:232a-33": "aom a'a:h'um bzlas so //",
    "T02TD1629E:232a-34": "ngan na sngags kyi bzlas pa bya ste /",
    "T02TD1629E:232a-35": "aom a'a:hr'i:h'um /",
    "T02TD1629E:232a-36": "'di ni gtso bo'i sngags so //",
    "T02TD1629E:232a-37": "aom buddha d'aki n'i a'a:hr'i:h'um /",
    "T02TD1629E:232a-38": "aom badzra d'a ki n'i a'a:hr'i:h'um /",
    "T02TD1629E:232a-39": "aom ratna d'a ki n'i a'a:hr'i:h'um /",
    "T02TD1629E:232a-40": "aom padma d'a ki n'i a'a:hr'i:h'um /",
    "T02TD1629E:232a-41": "aom bi shva d'a ki n'i a'a:hr'i h'um /",
    "T02TD1629E:232a-42": "dngos dang dngos med mnyam yis //",
    "T02TD1629E:232a-43": "sngags dbyibs chos bdag rnal 'byor pa //",
    "T02TD1629E:232a-44": "tha mal rnam rtog las grol bas //",
    "T02TD1629E:232a-45": "'dod pa kun la longs spyod bya //",
    "T02TD1629E:232a-46": "rmongs pa sgrol ba'i brtag pa zhes bya ba slob dpon ku ku ri pas mdzad pa rdzogs so /",
    "T02TD1629E:232a-48": "// / rgya gar gyi mkhan po aa n'i la badzra dang /",
    "T02TD1629E:232a-49": "bod kyi lo ts'a ba 'gos lhas bcas kyis rgya gar gyi dpe'i phyi mo dang gtugs te gtan la phab pa//"
}