{
    "T02D2206:177a-0": "@177a * // rgya gar skad du /",
    "T02D2206:177a-1": "mantr'a lam k'a ra s'a dha nam /",
    "T02D2206:177a-2": "bod skad du /",
    "T02D2206:177a-3": "sngags kyi rgyan gyi sgrub thabs /",
    "T02D2206:177a-4": "bcom ldan 'das thugs kyi rang bzhin phyag na rdo rje gtum po la phyag 'tshal lo //",
    "T02D2206:177a-5": "sngags rnams bdag po dpal ldan rdo rje can /",
    "T02D2206:177a-6": "sku gsum rang bzhin yon tan kun gyi mdzod //",
    "T02D2206:177a-7": "nyon mongs gdung ba rtsad nas zhi mdzad cing //",
    "T02D2206:177a-8": "dus gsum sangs rgyas rang bzhin gos sngon can //",
    "T02D2206:177a-9": "gsang ba'i bdag la dang bas phyag 'tshal lo //",
    "T02D2206:177a-10": "myur du grub par 'ong par yi //",
    "T02D2206:177a-11": "de nyid sngags ni bshad par bya //",
    "T02D2206:177a-12": "gang zhi rnal 'byor pa yis ni //",
    "T02D2206:177a-13": "sngags la gtso cher byed pa yis //",
    "T02D2206:177a-14": "rigs bzang don dang ldan pa yis //",
    "T02D2206:177a-15": "yid dang mthun pa'i gnas dag tu //",
    "T02D2206:177a-16": "sngags kyi mi mthun kun spangs nas //",
    "T02D2206:177a-17": "snyan pa'i gnas su legs 'dug ste //",
    "T02D2206:177a-18": "sems sbyang lhag pa'i lhar gyur te //",
    "T02D2206:177a-19": "bsrung dang tshogs bsag stong par bsgom //",
    "T02D2206:177a-20": "de nas rang gi sems nyid ni //",
    "T02D2206:177a-21": "yi ge h'um gi rnam pa las //",
    "T02D2206:177a-22": "bh'um 'phros gzhal yas khad par gyur //",
    "T02D2206:177a-23": "de steng h'um las cho ga gsum //",
    "T02D2206:177a-24": "de las dpa' ldan gtum pa'i gzugs //",
    "T02D2206:177a-25": "g-yas na rdo rje rtse lnga pa //",
    "T02D2206:177a-26": "g-yon pas bya khyud nges par bsnams //",
    "T02D2206:177a-27": "sku mdog sngon po dpa' ba'i chas //",
    "T02D2206:177a-28": "g-yon brkyang g-yas bskum gdug pas brgyan //",
    "T02D2206:177a-29": "ye shes bstim dang byin brlabs nas /",
    "T02D2206:177a-30": "dbang bskur 'bras bu lnga dang ldan //",
    "T02D2206:177b-0": "de rjes sngags @177b kyi bzlas pa bya //",
    "T02D2206:177b-1": "bdag dang gzhan gyi rnam pa yis //",
    "T02D2206:177b-2": "rags pa dang ni phra ba yi //",
    "T02D2206:177b-3": "shin tu phra ba'i rnam pa ste //",
    "T02D2206:177b-4": "sems dpa' sum brtsegs gzhal yas khang //",
    "T02D2206:177b-5": "gsal bar byed pa de nyid de //",
    "T02D2206:177b-6": "rnal 'byor tshul gyis yongs su bsgrub //",
    "T02D2206:177b-7": "'dod chags dang ni zhe sdang dang //",
    "T02D2206:177b-8": "gti mug nga rgyal phrag dog dang //",
    "T02D2206:177b-9": "nyon mongs nye ba'i nyon mongs dang //",
    "T02D2206:177b-10": "sngags kyi dus su spang par bya //",
    "T02D2206:177b-11": "gzugs dang sgra dang dri dang ro //",
    "T02D2206:177b-12": "de bzhin rig bya la sogs dang //",
    "T02D2206:177b-13": "g-yeng bar gyur pa ma lus pa //",
    "T02D2206:177b-14": "sngags kyi dus su spang bar bya //",
    "T02D2206:177b-15": "sgra che ba dang sgra chung dang //",
    "T02D2206:177b-16": "skyen pa dang ni bul ba dang //",
    "T02D2206:177b-17": "mi gsal yang lag nyams pa dang //",
    "T02D2206:177b-18": "gsang sngags par du sgra zhugs dang //",
    "T02D2206:177b-19": "dmigs pa ma rdzogs 'jog pa dang //",
    "T02D2206:177b-20": "sngags kyi dus su spang bar bya //",
    "T02D2206:177b-21": "rjes kyi rnal 'byor ma lus par //",
    "T02D2206:177b-22": "dus dang grangs dang mtshan ma dang //",
    "T02D2206:177b-23": "ro dang dbang bskur la sogs pa //",
    "T02D2206:177b-24": "sems dpa' sum brtsegs gsal ba yis //",
    "T02D2206:177b-25": "rang nyid thig le'i ngo bo yi //",
    "T02D2206:177b-26": "'od zer la ni yig 'bru zhon //",
    "T02D2206:177b-27": "'od dkar zhi ba'i tshul du bzlas //",
    "T02D2206:177b-28": "yang na 'od 'phros sku gsum gyi //",
    "T02D2206:177b-29": "rang bzhin tshur 'dus gdug rtsub sbyong //",
    "T02D2206:177b-30": "yad na dmigs pa med pa las //",
    "T02D2206:177b-31": "'phro dang 'du bas byed pa yin ;",
    "T02D2206:177b-32": "/'od dkar dmar 'phro 'du yes //",
    "T02D2206:177b-33": "rnam smin la sogs bsreg cing sbyong //",
    "T02D2206:177b-34": "'khor dang nye 'khor sum 'khor sogs //",
    "T02D2206:177b-35": "mtshan ma 'dod pa rnams pa lnga //",
    "T02D2206:177b-36": "gong du bsnyen pa'i don du gsangs //",
    "T02D2206:177b-37": "sum 'bum bdun dang bcu gnyis so //",
    "T02D2206:177b-38": "'di yang grangs kyi tshad du gzugs //",
    "T02D2206:177b-39": "de yi grogs 'gyur bzlas pa ni //",
    "T02D2206:177b-40": "sdig pa dbyung dang sreg pa dang //",
    "T02D2206:177b-41": "bkru ba'i don la dmigs pa ste //",
    "T02D2206:177b-42": "rang dang phra ba'i dbang dag tu //",
    "T02D2206:177b-43": "drug dang dgu ru shes par bya //",
    "T02D2206:177b-44": "sdig pa dbyung pa la sogs kyang //",
    "T02D2206:177b-45": "mi drug gzugs dang de bzhin du //",
    "T02D2206:177b-46": "yig gzugs dang ni 'od kyi gzugs //",
    "T02D2206:177b-47": "de dag dbyung gtor bsreg cing bkru //",
    "T02D2206:177b-48": "dmigs pa gsar rnying bye brag gis //",
    "T02D2206:177b-49": "mgal me phreng ba nyi ma'o //",
    "T02D2206:177b-50": "sngags kyi dngos grub 'dod dus su //",
    "T02D2206:177b-51": "cho ga dang gtor ma s'atstsha dang //",
    "T02D2206:177b-52": "klog 'don dge ba skyong la sogs //",
    "T02D2206:177b-53": "'di yang grogs su 'gro ba yin //",
    "T02D2206:178a-0": "rjes kyi @178a * //",
    "T02D2206:178a-1": "rnal 'byor tshul dang ldan //",
    "T02D2206:178a-2": "bsnyen [?] sgrub chen po la sogs pas //",
    "T02D2206:178a-3": "yongs su bsgrub pas dngos grub 'byung //",
    "T02D2206:178a-4": "sku gsum ngo bo'i tshul la ni //",
    "T02D2206:178a-5": "'od sgra sku dang 'gul dang ldeg / khol dang gang dmigs de dbang 'gyur //",
    "T02D2206:178a-6": "'di yang sgrub nga'i rtags su gsungs//",
    "T02D2206:178a-7": "gos sngos lus la gnas pa dang //",
    "T02D2206:178a-8": "dung 'bud pa dang chos rnams ston //",
    "T02D2206:178a-9": "stong gsum ma lus mthong ba dang //",
    "T02D2206:178a-10": "dbang bskur khrag sogs lus las 'thon //",
    "T02D2206:178a-11": "me tog sngon po nyi zla shar //",
    "T02D2206:178a-12": "rmi lam dag tu byung ba na //",
    "T02D2206:178a-13": "'di yang grub pa'i rtags su gsungs //",
    "T02D2206:178a-14": "de dag bzlas pa'i sngags gsungs pa //",
    "T02D2206:178a-15": "aom na mo n'i l'a mba ra dha ra badzra p'a ni h'um phat /",
    "T02D2206:178a-16": "aom r'a dza ma h'a ga ru da h'um h'um h'um /",
    "T02D2206:178a-17": "bzlas lugs man dag shes par bya'o //",
    "T02D2206:178a-18": "mig gi mngon shes bsgrub pa ni //",
    "T02D2206:178a-19": "sku gsud thugs kyi rnam pa la //",
    "T02D2206:178a-20": "ye shes 'phro 'dus byin rlabs sdud //",
    "T02D2206:178a-21": "bsnyen pa skyol bas de bzhin bya //",
    "T02D2206:178a-22": "rna ba dang ni dbang po gzhan //",
    "T02D2206:178a-23": "gong ma de bzhin sbyor shes bya'o //",
    "T02D2206:178a-24": "gang zhig phrin las rnam bzhi las //",
    "T02D2206:178a-25": "dang po zhi ba gsungs pa ni //",
    "T02D2206:178a-26": "kha dog dkar po 'phro 'dul yis //",
    "T02D2206:178a-27": "rang gi sdig dang bag chags kang //",
    "T02D2206:178a-28": "gzhan gyi gdug rtsub zhi bar byed //",
    "T02D2206:178a-29": "tshe ring rigs rgyud longs spyod rnams //",
    "T02D2206:178a-30": "rgyas par 'dod pa 'do zer ser //",
    "T02D2206:178a-31": "bde gshegs 'od bskul rang lus kyi //",
    "T02D2206:178a-32": "rang bzhin tshe rnams rgyas par byed //",
    "T02D2206:178a-33": "dkar dmar khu pa'i 'phro 'du yis //",
    "T02D2206:178a-34": "'jig rten rigs rgyud rgyas par byed //",
    "T02D2206:178a-35": "nor dang rdzas ni rgyas 'dod pas //",
    "T02D2206:178a-36": "rin chen bcud kyi tshul du bsgrub //",
    "T02D2206:178a-37": "kha dog dmar po sbyar ba yis //",
    "T02D2206:178a-38": "dmigs pa ma lus dbang du sdud //",
    "T02D2206:178a-39": "tshar gcad dus kyi sbyor ba ni //",
    "T02D2206:178a-40": "'khor lo 'od zer skur gyur te //",
    "T02D2206:178a-41": "dgug cing tho ba la sogs pas //",
    "T02D2206:178a-42": "drag po'i mtshon chag thog phab pas //",
    "T02D2206:178a-43": "spyi bo gtsug gnas rnams su ni //",
    "T02D2206:178a-44": "phung po gzhig pa'i sbyor ba bya //",
    "T02D2206:178a-45": "sa bon 'joms dang 'byed byed pas //",
    "T02D2206:178a-46": "'grub par 'gyur bar gsungs pa yin //",
    "T02D2206:178a-47": "de la sogs pa'i sbyor ba rnams //",
    "T02D2206:178a-48": "mkhas pa yis ni shes par bya //",
    "T02D2206:178a-49": "de rnams sngags kyi mtha' la ni //",
    "T02D2206:178a-50": "nad dang sdug bsngal thams cad las //",
    "T02D2206:178a-51": "thar bar gyur cig h'um phat sv'ah'a //",
    "T02D2206:178b-0": "zhes pa sgrub pa'i snying por @178b gsungs //",
    "T02D2206:178b-1": "'di ni kun gyi man ngag go //",
    "T02D2206:178b-2": "mkhas pa tshig la mi ltos par //",
    "T02D2206:178b-3": "gzu lums la gzhal gang zag gis //",
    "T02D2206:178b-4": "bskal par bsgrubs kyang 'bras bu med //",
    "T02D2206:178b-5": "de bas mkhas pa rab tu gces //",
    "T02D2206:178b-6": "'di brtsams pa yi dge ba yis //",
    "T02D2206:178b-7": "rigs dang phra ba'i rtog pa dang //",
    "T02D2206:178b-8": "nad kyi zug rngu zhi ba dang //",
    "T02D2206:178b-9": "sngags kyis nyon mongs kun spangs nas //"
}