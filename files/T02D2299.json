{
    "T02D2299:228a-0": "@228a # // rgya gar skad du /",
    "T02D2299:228a-1": "bh'a wa na kra ma sha ta n'a ma /",
    "T02D2299:228a-2": "bod skad du /",
    "T02D2299:228a-3": "bsgom rim drug pa zhes bya ba /",
    "T02D2299:228a-4": "bla ma dam pa rnams la phyag 'tshal lo //",
    "T02D2299:228a-5": "dang po thugs brtse bla ma ste //",
    "T02D2299:228a-6": "bla ma'i mtshan nyid brtag par bya //",
    "T02D2299:228a-7": "rjes su bzung ba slob ma ste //",
    "T02D2299:228a-8": "bla mas kyang ni de bzhin btags //",
    "T02D2299:228a-9": "mtshan nyid kun ldan bla ma la //",
    "T02D2299:228a-10": "sgo gsum gus dang dngos po yis //",
    "T02D2299:228a-11": "zhen pa med par mchod byas la //",
    "T02D2299:228a-12": "khyim pa'i gnas sam dur khrod dam //",
    "T02D2299:228a-13": "shing gcig ci bde'i sa phyogs su //",
    "T02D2299:228a-14": "cho ga'i rim pa brtsam bya zhing //",
    "T02D2299:228a-15": "'jam pa'i stan la 'khrul 'khor bcas //",
    "T02D2299:228a-16": "bar chod bsal phyir go cha bgo //",
    "T02D2299:228a-17": "tshogs chen rnam gnyis bsags pa'i phyir //",
    "T02D2299:228b-0": "bla ma @228b spyi bor rjes dran bya //",
    "T02D2299:228b-1": "dbang po gnyis kyi bye brag gis //",
    "T02D2299:228b-2": "dang po lta ba thag bcad de //",
    "T02D2299:228b-3": "ting 'dzin ngo bo brtag par bya //",
    "T02D2299:228b-4": "rtogs thob dus mnyam byung ma byung //",
    "T02D2299:228b-5": "rang dang bla ma'i nyams las shes //",
    "T02D2299:228b-6": "phyi rol spyod pa de bzhin shes //",
    "T02D2299:228b-7": "ma byung rigs pa nyams su blangs //",
    "T02D2299:228b-8": "ro snyoms bzhi la rim gyis bslab //",
    "T02D2299:228b-9": "yang na lus ngag yid gsum sbyangs //",
    "T02D2299:228b-10": "tha ma 'gro sar gtang bar bya //",
    "T02D2299:228b-11": "gal te dus mnyam byung ba na //",
    "T02D2299:228b-12": "gzhi dang lam dang 'bras bu gsum //",
    "T02D2299:228b-13": "brda yis phye la don du dril //",
    "T02D2299:228b-14": "gzhi gtan la 'bebs pa'i chos drug dang //",
    "T02D2299:228b-15": "gzhi smin par bya ba'i chos gsum dang //",
    "T02D2299:228b-16": "gzhi 'grol bar byed pa'i chos gsum ste //",
    "T02D2299:228b-17": "gzhi la brda chos bcu gnyis bstan //",
    "T02D2299:228b-18": "lam la nye dang ring ba dang //",
    "T02D2299:228b-19": "nye ring med pa'i lam dang gsum //",
    "T02D2299:228b-20": "re re la yang lnga lngar brtag / lnga gsum bco lnga lam gyi chos //",
    "T02D2299:228b-21": "'bras bu'i mtshan nyid bstan pa yang //",
    "T02D2299:228b-22": "sku bzhi rgyun chad med pa la //",
    "T02D2299:228b-23": "ngo bo bsam brjod bral ba ste //",
    "T02D2299:228b-24": "gdags bya sna tshogs mi 'gag ste //",
    "T02D2299:228b-25": "yid bzhin nor bu bum pa bzang //",
    "T02D2299:228b-26": "dpag bsam shing chen lta bu'o //",
    "T02D2299:228b-27": "bsgom rim drug pa zhes bya ba /",
    "T02D2299:228b-28": "sangs rgyas gnyis pa ltar grags pa'i badzra p'a ni sa mdzad pa rdzogs so /"
}