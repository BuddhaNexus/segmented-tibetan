{
    "T16D4391:319b-0": "@319b `[?] // rgyal ba'i lam la 'jug pa las byung ba'i smon lam bzhugs /",
    "T16D4391:319b-2": "* // dkon mchog gsum la phyag 'tshal lo //",
    "T16D4391:319b-3": "rgyal ba'i lam 'jug yang dag par //",
    "T16D4391:319b-4": "sbyar las bsod nams tshad med gang //",
    "T16D4391:319b-5": "de yis 'gro kun rgyal ba yi //",
    "T16D4391:319b-6": "lam la legs par 'jug par shog / bdag gis bsod nams 'di yis ni //",
    "T16D4391:319b-7": "nam mkha' kun khyab skye bo rnams //",
    "T16D4391:319b-8": "ngan 'gro kun las nges grol zhing //",
    "T16D4391:319b-9": "mi khom thams cad rnam par spangs //",
    "T16D4391:319b-10": "skye ba lha dang mi yi ni //",
    "T16D4391:319b-11": "skye ba yongs su thob par shog / srid pa sdug bsngal gyis skrag pa //",
    "T16D4391:319b-12": "dkon mchog gsum la skyabs 'gro zhing //",
    "T16D4391:319b-13": "dam chos nyan sems don bsgom dang //",
    "T16D4391:319b-14": "sems ni dben par gnas par shog / theg pa chen po la gnas te //",
    "T16D4391:319b-15": "tshangs pa'i spyod dang ldan par shog / lam kun rnam par bsgom pa yis //",
    "T16D4391:319b-16": "sa la sogs pa kun thob nas //",
    "T16D4391:319b-17": "zhing kun yang dag sbyangs nas ni //",
    "T16D4391:319b-18": "myur du sangs rgyas thob par shog / ji ltar 'khor ba'i gnas skabs su //",
    "T16D4391:319b-19": "bsam pa'i don kun thams cad ni //",
    "T16D4391:319b-20": "nam mkha' mdzad bzhin mkha' nyid nas //",
    "T16D4391:319b-21": "sems can kun la 'byung bar shog /",
    "T16D4391:320a-0": "@320a * // phyogs bcu nam mkha'i mthar gnas pa'i //",
    "T16D4391:320a-1": "'jig rten khams ni de dag rnams //",
    "T16D4391:320a-2": "don kun 'jig rten khams bzhin du //",
    "T16D4391:320a-3": "de ltar thams cad dag par shog / bdag kyang byang chub snying po'i bar //",
    "T16D4391:320a-4": "zang zing mi 'jigs dam chos dang //",
    "T16D4391:320a-5": "byams pas sems can thams cad kyi //",
    "T16D4391:320a-6": "bsam kun yongs su rdzogs byed cing //",
    "T16D4391:320a-7": "rtag pa nyid du tshangs spyod dang //",
    "T16D4391:320a-8": "sdom pa kun gyis bsdams par shog / sems can don kun byed pa dang //",
    "T16D4391:320a-9": "chos kun don ni ston par shog /'jig rten khams ni sems can kun //",
    "T16D4391:320a-10": "gang la gnod pa byed kyang ni //",
    "T16D4391:320a-11": "bdag ni de dag thams cad la //",
    "T16D4391:320a-12": "phan 'dogs byed pa nyid du shog /'khor ba'i sdug",
    "T16D4391:320a-13": "bsngal bsran nas bdag / rtag par sems can don",
    "T16D4391:320a-14": "brtson // sems ni dam chos bsam gtan la //",
    "T16D4391:320a-15": "ro gcig brtan pa nyid du shog / ji ltar brtson ldan brtson 'grus bzhin //",
    "T16D4391:320a-16": "bdag kyang go cha sbyar ba dang //",
    "T16D4391:320a-17": "de bzhin mi ldog pa zhes pa'i //",
    "T16D4391:320a-18": "brtson 'grus dang ni ldan par shog / ting 'dzin phun sum tshogs pa yi //",
    "T16D4391:320a-19": "tshogs kyi byang chub bsgrub pa yis //",
    "T16D4391:320a-20": "bsam gtan kun la gcig tu gnas //",
    "T16D4391:320a-21": "bdag sems rdo rje lta bur shog / shes rab nam mkha'i mtha' khyab pa //",
    "T16D4391:320a-22": "rdo rje yi ni mtshan nyid dang //",
    "T16D4391:320a-23": "rab mthun kun dga' tshogs dang ni //",
    "T16D4391:320a-24": "snying rje'i ro yis nges gang zhing //",
    "T16D4391:320a-25": "thabs dang smon lam de bzhin du //",
    "T16D4391:320a-26": "stobs ni rab tu sbyor ba dang //",
    "T16D4391:320a-27": "ye shes bdag nyid 'di dag ni //",
    "T16D4391:320a-28": "bdag la rnam par dag par shog / mngon shes kun gyi phar phyin te //",
    "T16D4391:320a-29": "khyad par lam ni thob par shog / sangs rgyas zhing ni rnam sbyang zhing //",
    "T16D4391:320a-30": "bdag ni sangs rgyas nyid gyur cig /'di nyid kyis ni rim pa yis //",
    "T16D4391:320a-31": "bdag gi bsod nams mthu yis ni //",
    "T16D4391:320a-32": "'khor bar gnas pa'i sems can kun //",
    "T16D4391:320a-33": "myur du rgyal ba nyid du shog / bsod nams yongs su bsngo ba 'di //",
    "T16D4391:320a-34": "bdag nyid kyis ni blo yis byas //",
    "T16D4391:320a-35": "kun nas kun tu ma lus pa //",
    "T16D4391:320a-36": "sangs rgyas nyid kyis mkhyen pas na //",
    "T16D4391:320a-37": "kun du bzang po zhes bgyi ba'o //",
    "T16D4391:320a-38": "smon lam rgya mtsho ji lta ba //",
    "T16D4391:320b-0": "de bzhin @320b du ni bdag la yang //",
    "T16D4391:320b-1": "dge ba rgya mtsho de myur du //",
    "T16D4391:320b-2": "'bras bu dang ni bcas par shog / phyogs bcu nam mkha' kun khyab pa'i //",
    "T16D4391:320b-3": "sangs rgyas zhing gi rgyal rnams shar //",
    "T16D4391:320b-4": "de dag ji ltar smon lam ni //",
    "T16D4391:320b-5": "sngon du byas pa'i rim pa rnams //",
    "T16D4391:320b-6": "de tsam nyid du bdag gis kyang //",
    "T16D4391:320b-7": "bsam pa brtan pa de bzhin bgyi //",
    "T16D4391:320b-8": "bsod nams mthu yis 'di dag ni //",
    "T16D4391:320b-9": "de bzhin du ni grub par shog / ji ltar dpal ldan 'jam dbyangs kyi //",
    "T16D4391:320b-10": "smon lam de bzhin bdag gis yang //",
    "T16D4391:320b-11": "dus ni yun mi ring ba yis //",
    "T16D4391:320b-12": "smon lam 'di ni rdzogs par shog / sangs rgyas",
    "T16D4391:320b-13": "kun rnams rang rang gi / zhing bzhugs mya ngan",
    "T16D4391:320b-14": "mi 'da' zhing // mkha' mnyam chos kyi char gyis ni //",
    "T16D4391:320b-15": "rtag tu sems can tshim byed shog / sems can rnams kyang sangs rgyas chos //",
    "T16D4391:320b-16": "dge 'dun bcas pa thams cad la //",
    "T16D4391:320b-17": "lha rdzas mchod sprin mtha' yas pas //",
    "T16D4391:320b-18": "yang dag par ni mchod byed shog / de bzhin gshegs pa'i yon tan gyis //",
    "T16D4391:320b-19": "'jig rten khams kun gang bar shog / mchog gi chos rnams sems 'gyur zhing //",
    "T16D4391:320b-20": "srid pa sbyong bar byed par shog / pandi ta sangs gyas dpal ye shes kyis mdzad pa //"
}