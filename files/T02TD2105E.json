{
    "T02TD2105E:135a-0": "@135a # // rgya gar skad du /",
    "T02TD2105E:135a-1": "dzny'a na satva manydzu shr'i sa ra siddhi na ma ;",
    "T02TD2105E:135a-2": "/ bod skad du /",
    "T02TD2105E:135a-3": "'jam 'pal ye shes sems dpa'i snying po grub pa zhes bya ba /",
    "T02TD2105E:135a-4": "'phags pa 'jam dpal ye shes sems dpa' chen po la phyag 'tshal lo //",
    "T02TD2105E:135a-5": "phyag rgya chen por 'gro ba kun gnas pa //",
    "T02TD2105E:135a-6": "'od gsal rang byung yid kyis gus phyag 'tshal //",
    "T02TD2105E:135a-7": "'gro ba rnams la ji ltar bden don nyid //",
    "T02TD2105E:135a-8": "sems dpa'i ye shes 'gag pa med par bshad //",
    "T02TD2105E:135a-9": "'das dang ma 'ongs da lta dus rnams su //",
    "T02TD2105E:135a-10": "dus gsum mnyam pa'i sku shar gzhan rgyu med //",
    "T02TD2105E:135a-11": "de phyir yang dag mtshan brjod go ba yis //",
    "T02TD2105E:135a-12": "'khor 'das ye shes sems dpa'i lus rig bya //",
    "T02TD2105E:135a-13": "rdul dang mun pa snying stobs gsum gyi bdag / de nyid yin phyir sems kyis sun mi dbyung //",
    "T02TD2105E:135a-14": "phung po lnga yi khur bor nyan thos rnams //",
    "T02TD2105E:135a-15": "lam gyi dang por 'bad de gzung bar bya //",
    "T02TD2105E:135a-16": "rang rgyal theg pa bag med spong ba'i phyir //",
    "T02TD2105E:135a-17": "rten cing 'brel bar 'byung ba'i don la bslab //",
    "T02TD2105E:135a-18": "dge chos tshol la dge ba'i bshes gnyen bsten ;",
    "T02TD2105E:135a-19": "/ shes rab gsum ni shes rab kyis shes bya //",
    "T02TD2105E:135a-20": "zad pa shes pas rnam par dag 'gyur te //",
    "T02TD2105E:135a-21": "skye med shes pas ye shes lus su 'gyur //",
    "T02TD2105E:135a-22": "skad cig gcig la rnam par grol ba ni //",
    "T02TD2105E:135a-23": "rang rig ngo bor sangs rgyas thams cad 'chang //",
    "T02TD2105E:135a-24": "yul dang dbang po bde bar byin brlabs pas//",
    "T02TD2105E:135a-25": "ye shes sems dpa'i lus su bdag rdzogs 'gyur //",
    "T02TD2105E:135a-26": "thams cad dge bar mthong bas mi dge med //",
    "T02TD2105E:135a-27": "snying rje chen po'i cha las sna tshogs gzugs //",
    "T02TD2105E:135a-28": "rgyu lam 'bras bu kun du dgag mi bya //",
    "T02TD2105E:135a-29": "shes rab pha rol phyin pas stong pa nyid //",
    "T02TD2105E:135a-30": "dus gsum du ni mi gnas 'pho ba med //",
    "T02TD2105E:135a-31": "bde ba chen po'i mngal du yid zhugs na //",
    "T02TD2105E:135a-32": "rnal 'byor yid la mi byed bla ma'i sku //",
    "T02TD2105E:135a-33": "yul dang gnyen por bcas dang mthong ba dang //",
    "T02TD2105E:135a-34": "der shes pa dang nu ba pa'i ye shes nyid //",
    "T02TD2105E:135a-35": "rtsa ba bral ba'i sems ni brtan pa la //",
    "T02TD2105E:135a-36": "rgod dang g-yeng ba'i dri mas gos mi 'gyur //",
    "T02TD2105E:135b-0": "rang 'byung ye shes brtan dang thos @135b pa yis //",
    "T02TD2105E:135b-1": "brtags pa'i rgyu ba rnams la gnas pa med //",
    "T02TD2105E:135b-2": "'khrul pa zhig pas snang ba'i rgyu ba bral //",
    "T02TD2105E:135b-3": "dbye ba spangs pa ye shes sems dpa'i gnas //",
    "T02TD2105E:135b-4": "yang dag sangs rgyas lam rig bying rmugs med //",
    "T02TD2105E:135b-5": "nges 'byung mtha' la gnas pa the tshom med //",
    "T02TD2105E:135b-6": "rgyun chad med pa'i ye shes 'gyod pa spangs//",
    "T02TD2105E:135b-7": "nyon mongs gnyen po mi byed le lo min //",
    "T02TD2105E:135b-8": "sangs rgyas thams cad gcig pas zhum pa med //",
    "T02TD2105E:135b-9": "'khor ba rnam par dag pas gnyid sogs bral //",
    "T02TD2105E:135b-10": "yon tan thams cad rdzogs pas rdo rje 'dzin //",
    "T02TD2105E:135b-11": "rang bzhin chos la gnas pas thob bya spangs //",
    "T02TD2105E:135b-12": "rdo rje lta bu yin phyir bdud tham gyur //",
    "T02TD2105E:135b-13": "dgos pa med pa'i gnas thob shin tu bde //",
    "T02TD2105E:135b-14": "kun rdzob rnam par dag pas ae ma mtshar //",
    "T02TD2105E:135b-15": "bcom ldan mgon po gang gi lung thob pas //",
    "T02TD2105E:135b-16": "rgyud dngos grub pa sgrub pa'i thabs 'di bya //",
    "T02TD2105E:135b-17": "phun sum tshogs 'gyur tshogs gnyis 'bras bu gang //",
    "T02TD2105E:135b-18": "'gro ba rnams kyis dus 'dir rnyed par shog /'jam dpal ye shes sems dpa'i snying po grub pa zhes bya ba /",
    "T02TD2105E:135b-19": "rgya gar gyi mkhan po dpal ldan gnyis su med pa'i rdo rjes mdzad pa rdzogs so /",
    "T02TD2105E:135b-21": "// / rnal 'byor pa bsod snyoms pa pradzny'a shr'i dzny'a na k'irtis rang 'gyur du mdzad pa'o//"
}