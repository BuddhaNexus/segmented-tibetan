{
    "T02D2600:67a-0": "@67a # // rgya gar skad du /",
    "T02D2600:67a-1": "a'arya manydzu shr'i n'a ma sam g'i ti no pi ka / bod skad du /",
    "T02D2600:67a-2": "'phags pa 'jam dpal gyi mtshan yang dag par brjod pa'i sgrub thabs /",
    "T02D2600:67a-3": "'jig rten dbang phyug la phyag 'tshal lo //",
    "T02D2600:67a-4": "shes rab ral gri mda' gzhu thogs //",
    "T02D2600:67a-5": "dang po'i sangs rgyas rgyu med pa ;",
    "T02D2600:67a-6": "/ gdong lnga gtsug phud lnga dang ldan //",
    "T02D2600:67a-7": "gsang sngags rgyal po drug ldan 'dud //",
    "T02D2600:67a-8": "dang por sngags pas dbang thob cing dam tshig dang ldan par byas te /",
    "T02D2600:67a-9": "yid dga' ba'i gnas su 'dug la /",
    "T02D2600:67a-10": "tho rangs kar kha'i sgo dag par byas la /",
    "T02D2600:67a-11": "snying gar zla ba'i steng du /",
    "T02D2600:67a-12": "yi ge mum rnam par bsams la /",
    "T02D2600:67a-13": "'od zer gyis bla ma dang yang dag par rdzogs pa'i sangs rgyas spyan drangs la /",
    "T02D2600:67a-14": "phyag btsal ba dang /",
    "T02D2600:67a-15": "mchod pa dang /",
    "T02D2600:67a-16": "rjes su yi rang ba dang /",
    "T02D2600:67a-17": "chos kyi 'khor lo bskor bar bskul zhing /",
    "T02D2600:67a-18": "mya ngan las mi 'da' bar gsol te /",
    "T02D2600:67a-19": "dge ba'i rtsa ba bsngo bar bya'o //",
    "T02D2600:67a-20": "de nas byams pa dang /",
    "T02D2600:67a-21": "snying rje dang /",
    "T02D2600:67a-22": "dga' ba dang /",
    "T02D2600:67a-23": "btang snyoms bsgom par bya'o //",
    "T02D2600:67a-24": "de'i rjes la stong pa nyid bsgoms te /",
    "T02D2600:67a-25": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D2600:67a-26": "sngags 'di'i don la dmigs pas /",
    "T02D2600:67a-27": "chos thams cad sgyu ma lta bur bsgom mo //",
    "T02D2600:67a-28": "de nas yi ge hr'i: las padma'i gdan dmar po bsam zhing /",
    "T02D2600:67a-29": "de'i steng du aa las zla ba'i gdan rnam par bsams te /",
    "T02D2600:67a-30": "dbus su yi ge mum dmar skya 'od zer gyi tshogs 'phro zhing 'du ba bsam par bya'o //",
    "T02D2600:67a-31": "de nyid thig ler gyur pa las //",
    "T02D2600:67b-0": "ye shes sems dpa' sku mdog @67b dkar po sprin",
    "T02D2600:67b-1": "dkar dag pa lta bu rdo rje skyil krung can",
    "T02D2600:67b-2": "/ phyag bzhi dang ldan pa g-yas g-yon gnyis na",
    "T02D2600:67b-3": "mdzes pa'i ral gris 'de bas shing shes rab kyi",
    "T02D2600:67b-4": "pu sti 'dzin pa'o //",
    "T02D2600:67b-5": "de'i 'og ma gnyis na mda' dang gzhu bsnams pa'o //",
    "T02D2600:67b-6": "gzhon nu'i rgyan can no //",
    "T02D2600:67b-7": "de ltar rnam par bsgoms te ;",
    "T02D2600:67b-8": "a'atma ko&amp; ham /",
    "T02D2600:67b-9": "zhes brjod la /",
    "T02D2600:67b-10": "nga rgyal bskyed par bya'o //",
    "T02D2600:67b-11": "de'i rjes la snying ga'i 'od zer gyis ye shes sems dpa' spyan drangs te /",
    "T02D2600:67b-12": "yi ge las byung ba'i padma dang zla ba'i steng du bzhugs te /",
    "T02D2600:67b-13": "mchod pa'i tshogs kyis rnam par mchod la /",
    "T02D2600:67b-14": "rang dang gnyis su med par bsre bar bya'o //",
    "T02D2600:67b-15": "snying ga dang mgrin pa dang dpral ba dang spyi bo rnams su /",
    "T02D2600:67b-16": "rdo rje dang padma dang rin po che dang sna tshogs rdo rjes rgyas btab ste /",
    "T02D2600:67b-17": "thugs ka'i 'od zer gyis nam mkha' khyab pas /",
    "T02D2600:67b-18": "de bzhin gshegs pa bskul bas lha mo'i tshogs kyis bdud rtsi'i rgyun gyis dbang bskur te /",
    "T02D2600:67b-19": "sangs rgyas lnga'i cod pan dang dar dpyangs dang bcas pas dbang bskur ro //",
    "T02D2600:67b-20": "de'i thugs kar zla ba'i dkyil 'khor du /",
    "T02D2600:67b-21": "hr'i: yongs su gyur pa las dang po'i sangs rgyas sku mdog dkar po zhal lnga phyag brgyang pa /",
    "T02D2600:67b-22": "zhabs gnyis skyil mo krung du bzhugs pa /",
    "T02D2600:67b-23": "byis pa'i rgyan thams cad kyis brgyan pa /",
    "T02D2600:67b-24": "rin po che sna tshogs pa'i na bza' can /",
    "T02D2600:67b-25": "g-yas bzhin mdzes pa'i ral gri /",
    "T02D2600:67b-26": "g-yon bzhin shes rab kyi pha rol tu phyin pa'i",
    "T02D2600:67b-27": "glegs bam de'i thugs kar shes rab kyi 'khor lo",
    "T02D2600:67b-28": "rnam par bsnams te /",
    "T02D2600:67b-29": "lce drug ba kha dog drug dang ldan pa /",
    "T02D2600:67b-30": "mu khyud bzhi yis bskor ba /",
    "T02D2600:67b-31": "lte bar yi ge aa dkar po bsams te /",
    "T02D2600:67b-32": "de las 'od 'phros pas /",
    "T02D2600:67b-33": "phyogs bcu'i sems can gyi khams thams cad khyab par byas te /",
    "T02D2600:67b-34": "slar 'dus te de nyid la thim pas /",
    "T02D2600:67b-35": "rtsa ba'i sngags dgod par bya'o //",
    "T02D2600:67b-36": "aom sarba dharm'a aa bh'a ba sva bh'a ba bi shuddha badzra aa a'a aam aa:/",
    "T02D2600:67b-37": "de'i phyi rol mu khyud la dbyangs kyi yi ge bcu gnyis dgod do //",
    "T02D2600:67b-38": "de'i phyi rol 'khor lo rtsibs drug pa ste /",
    "T02D2600:67b-39": "dang po'i rtsibs la aom badzra t'ikshna ya te n'a ma /",
    "T02D2600:67b-40": "gnyis pa la aom du: kha tstshe da ya te n'a ma /",
    "T02D2600:67b-41": "gsum pa la aom pradznya'a dzny'a na m'urta ye ya te n'a ma /",
    "T02D2600:68a-0": "bzhi pa @68a * //",
    "T02D2600:68a-1": "la aom jny'a na k'a ya ya te n'a ma /",
    "T02D2600:68a-2": "lnga pa la aom w'a g'i shva ra ya te n'a ma /",
    "T02D2600:68a-3": "drug pa la aom aa ra pa tsa n'a ya te n'a ma /",
    "T02D2600:68a-4": "phyi'i mu khyud dang po la ye shes sems dpa'i phreng sngags /",
    "T02D2600:68a-5": "sarba ta th'a ga ta hri da ya zhes bya ba nas /",
    "T02D2600:68a-6": "dzny'a na garbha a'a: zhes bya ba'i bar du dgod do //",
    "T02D2600:68a-7": "phyi'i mu khyud tha ma la yi ge ka nas ha'i mthar gsal byed kyi yi ge dgod do //",
    "T02D2600:68a-8": "de ltar snying gar bsam zhing /",
    "T02D2600:68a-9": "de las 'khor lo de'i dbus su aa las bskyed pa /",
    "T02D2600:68a-10": "bcom ldan 'das 'jam dpal ye shes sems dpa' zhal drug pa ston ka'i zla ba ltar dkar zhing /",
    "T02D2600:68a-11": "aindra n'i la'i gtsug phung can /",
    "T02D2600:68a-12": "nyi ma 'char ka'i 'od 'dra bas bskor zhing /",
    "T02D2600:68a-13": "zhi ba'i ngang tshul dang ldan pa /",
    "T02D2600:68a-14": "phyag gnyis kyis autpala dmar po dang sngon po //",
    "T02D2600:68a-15": "shes rab kyi pha rol tu phyin pa'i glegs bam",
    "T02D2600:68a-16": "gyis mdzes pa g-yas dang g-yon na rim pa bzhin",
    "T02D2600:68a-17": "bsnams pa rgyan thams cad kyis brgyan cing skyil mo",
    "T02D2600:68a-18": "krung gis bzhugs par bsam mo //",
    "T02D2600:68a-19": "de'i thugs kar zla ba'i dkyil 'khor /",
    "T02D2600:68a-20": "de'i dbus su yi ge aa bkod de /",
    "T02D2600:68a-21": "de las 'od zer 'phros shing /",
    "T02D2600:68a-22": "'khor lo'i sngags kyi kha dog ji lta ba bzhin 'od zer 'phros te /",
    "T02D2600:68a-23": "rang dang 'jig rten gyi khams kun khyab par byas nas /",
    "T02D2600:68a-24": "sangs rgyas kyi zhing thams cad gsal bar 'gyur zhing /",
    "T02D2600:68a-25": "sems can gyi khams thams cad snang bar byas te /",
    "T02D2600:68a-26": "'od kyis de bzhin gshegs pa thams cad slar bsdus nas /",
    "T02D2600:68a-27": "bdag nyid la lan gsum bskor te /",
    "T02D2600:68a-28": "snying ga'i sngags dang zla ba dang bcas pa gcig tu 'dres par gyur nas /",
    "T02D2600:68a-29": "shes rab dang ye shes kyi me 'bar ba'i tshul gyis /",
    "T02D2600:68a-30": "bdag med pa brtan por bsgom mo //",
    "T02D2600:68a-31": "de lta bu'i tshul gyis sngags kyi bzlas pa rdzogs par 'gyur ro //",
    "T02D2600:68a-32": "gzhan yang sngags bzlas pa dang /",
    "T02D2600:68a-33": "mtshan yang dag par brjod ba bklag pa yang rim pa des yang dang yang du bya'o //",
    "T02D2600:68a-34": "thun mtshams su ni ye shes sems dpa' gshegs su",
    "T02D2600:68a-35": "gsol zhing ji ltar bskyed pa'i rim pa bdag nyid",
    "T02D2600:68a-36": "la bsdu bar bya'o //",
    "T02D2600:68a-37": "bdag nyid kyang mi dmigs pa la lha'i rnal 'byor du langs te /",
    "T02D2600:68b-0": "spyod lam thams cad kyang bden pa gnyis kyi tshul gyis dkyil 'khor dang @68b gtor ma dang /",
    "T02D2600:68b-1": "spyin sreg dang /",
    "T02D2600:68b-2": "mchod pa dang /",
    "T02D2600:68b-3": "mdo gdon pa la sogs pa mchod rten gyi las dang /",
    "T02D2600:68b-4": "spyin pa la sogs pa pha rol tu phyin pa drug dang /",
    "T02D2600:68b-5": "lus ngag gi spyod pa thams cad lha'i rnal 'byor",
    "T02D2600:68b-6": "dang ldan pas sgyu ma'i tshul gyis spyar bar bya'o",
    "T02D2600:68b-7": "// zas la sogs pa ni rang bzhin gyis rnam",
    "T02D2600:68b-8": "par dag pa'i bdud rtsi chen por sngags kyis btab",
    "T02D2600:68b-9": "la tshim par bya'o //",
    "T02D2600:68b-10": "phyi'i khrus don du gnyer ba'i tshe yang dbang bskur",
    "T02D2600:68b-11": "ba'i cho ga rang bzhin rnam par dag pas bkru'o",
    "T02D2600:68b-12": "// nyal ba'i tshe chos kyi dbyings la snyoms par zhugs pas nyal lo //",
    "T02D2600:68b-13": "ldang na gzugs kyi sku'i rim pas so //",
    "T02D2600:68b-14": "tshul 'di lta bur gang zhig sgom par byed pa",
    "T02D2600:68b-15": "de ni 'dul ba'i dbang gis de nyid ring por",
    "T02D2600:68b-16": "mi thogs par nam mkha'i dkyil na bzhugs pa mthong",
    "T02D2600:68b-17": "ngo // ye shes sems dpa' sprul pa'i sku yi sgrub thabs 'di //",
    "T02D2600:68b-18": "rgyud dang sgeg pa'i rdo rje byang chub mchog ldan dang //",
    "T02D2600:68b-19": "'jam dpal grags pa bla ma'i man ngag rim pa 'di //",
    "T02D2600:68b-20": "gsang ba'i mtshan ldan rdo rje las grub kyis //",
    "T02D2600:68b-21": "dam pa nyer ba sten dan hri badzra las //",
    "T02D2600:68b-22": "byang chub sgyu 'phrul sbyor ba'i man ngag 'di //",
    "T02D2600:68b-23": "rnyed nas 'di la gus phyir bdag gis bris //",
    "T02D2600:68b-24": "'di yis 'gro kun ye shes sems dpar shog /'phags"
}