{
    "T04TD3916E:42a-0": "@42a * // rgya gar skad du /",
    "T04TD3916E:42a-1": "bh'a ba na kra ma /",
    "T04TD3916E:42a-2": "bod skad du /",
    "T04TD3916E:42a-3": "bsgom pa'i rim pa /",
    "T04TD3916E:42a-4": "'jam dpal gzhon nur gyur pa la phyag 'tshal lo //",
    "T04TD3916E:42a-5": "theg pa chen po mdo sde'i tshul gyi rjes su 'jug pa rnams kyis bsgom pa'i rim pa mdor bshad do //",
    "T04TD3916E:42a-6": "'di la thams cad mkhyen pa nyid shin tu myur du thob par 'dod pa rtogs pa dang ldan pas de thob par byed pa'i rgyu rnams dang rkyen rnams la mngon par brtson par bya'o //",
    "T04TD3916E:42a-7": "'di ltar thams cad mkhyen pa nyid 'di ni rgyu med pa las 'byung bar mi rung ste /",
    "T04TD3916E:42a-8": "thams cad kyang dus thams cad du thams cad mkhyen pa nyid du 'byung bar thal bar 'gyur ba'i phyir ro //",
    "T04TD3916E:42a-9": "ltos pa med par 'byung na ni gang du yang thogs par mi rung ste /",
    "T04TD3916E:42a-10": "gang gis na thams cad kyang thams cad mkhyen pa nyid du mi 'gyur ro //",
    "T04TD3916E:42a-11": "de lta bas na la lar brgya lam na 'ga' zhig 'byung du zad pas dngos po thams cad ni rgyu la ltos pa kho na yin no //",
    "T04TD3916E:42a-12": "thams cad mkhyen pa nyid du yang la lar brgya lam na 'ga' zhig 'gyur te /",
    "T04TD3916E:42a-13": "dus thams cad du yang ma yin /",
    "T04TD3916E:42a-14": "gnas thams cad du ma yin /",
    "T04TD3916E:42a-15": "thams cad kyang ma yin pas de'i phyir de ni rgyu dang rkyen la ltos par nges so //",
    "T04TD3916E:42a-16": "rgyu dang rkyen de dag gi nang nas kyang ma nor cing ma tshang ba med pa rnams bsten par bya'o //",
    "T04TD3916E:42a-17": "rgyu nor ba la nan tan byas na ni yun shin tu ring po zhig gis kyang 'dod pa'i 'bras bu 'thob pa med do //",
    "T04TD3916E:42a-18": "dper na rva las 'o ma bzho ba bzhin no //",
    "T04TD3916E:42a-19": "rgyu mtha' dag ma spyad pa las kyang 'bras bu 'byung ba med de /",
    "T04TD3916E:42a-20": "sa bon la sogs pa gang yang rung ba zhig med na myu gu la sogs pa 'bras bu mi 'byung ba'i phyir ro //",
    "T04TD3916E:42a-21": "de lta bas na 'bras bu de 'dod pas rgyu dang rkyen ma nor ba dang mtha' dag la bsten par bya'o //",
    "T04TD3916E:42a-22": "'bras bu thams cad mkhyen pa nyid kyi rgyu dang rkyen de dag gang zhe na /",
    "T04TD3916E:42a-23": "smras pa /",
    "T04TD3916E:42a-24": "bdag lta bu dmus long dang 'dra bas de dag bsten par mi nus mod kyi /",
    "T04TD3916E:42a-25": "'on kyang bcom ldan 'das nyid kyis mngon par rdzogs par sangs rgyas nas gdul bya rnams la ji skad bshad pa de bzhin du bdag gis bcom ldan 'das kyis bdag nyid kyis bshad do //",
    "T04TD3916E:42a-26": "bcom ldan 'das kyis der bka' stsal pa /",
    "T04TD3916E:42a-27": "gsang ba pa'i bdag po thams cad mkhyen pa'i ye shes de ni snying rje'i rtsa ba las byung ba yin /",
    "T04TD3916E:42b-0": "@42b byang chub kyi sems kyi rgyu las byung ba yin /",
    "T04TD3916E:42b-1": "thabs kyis mthar phyin pa yin no zhes 'byung ngo //",
    "T04TD3916E:42b-2": "de lta bas na thams cad mkhyen pa nyid thob par 'dod pas snying rje dang /",
    "T04TD3916E:42b-3": "byang chub kyi sems dang /",
    "T04TD3916E:42b-4": "thabs dang gsum po 'di dag la bslab par bya'o //",
    "T04TD3916E:42b-5": "snying rjes bskyod na byang chub sems dpa' rnams sems can thams cad mngon par gdon pa'i phyir nges par dam 'cha' bar 'gyur ro //",
    "T04TD3916E:42b-6": "de nas bdag nyid la lta ba bsal nas shin tu bya dka' zhing rgyun mi 'chad la yun ring por bsgrubs pa'i bsod nams dang ye shes kyi tshogs la gus par 'jug go //",
    "T04TD3916E:42b-7": "de zhugs nas nges par bsod nams dang ye shes kyi tshogs yongs su rdzogs par sgrub bo //",
    "T04TD3916E:42b-8": "tshogs rnams yongs su rdzogs na thams cad mkhyen pa nyid lag tu thob pa dang 'dra bar 'gyur ro //",
    "T04TD3916E:42b-9": "de bas na thams cad mkhyen pa nyid kyi rtsa ba ni snying rje kho na yin pas de ni thog ma kho nar goms par bya'o //",
    "T04TD3916E:42b-10": "chos yang dag par sdud pa las kyang bka' stsal te /",
    "T04TD3916E:42b-11": "bcom ldan 'das byang chub sems dpas chos rab tu mang po la bslab par mi bgyi'o //",
    "T04TD3916E:42b-12": "bcom ldan 'das byang chub sems dpas chos gcig rab tu gzung zhing rab tu rtogs par bgyis na sangs rgyas kyi chos thams cad de'i lag mthil du mchis pa lags so //",
    "T04TD3916E:42b-13": "chos gcig po gang zhe na /",
    "T04TD3916E:42b-14": "'di lta ste snying rje chen po'o zhes 'byung ngo //",
    "T04TD3916E:42b-15": "snying rje chen pos yongs su zin pas na sangs rgyas bcom ldan 'das rnams rang gi don phun sum tshogs pa mtha' dag brnyes kyang sems can gyi khams mthar thug pa'i bar du bzhugs par mdzad do //",
    "T04TD3916E:42b-16": "nyan thos bzhin du mya ngan las 'das pa'i grong khyer shin tu zhi bar yang 'jug par mi mdzad de /",
    "T04TD3916E:42b-17": "sems can la gzigs nas mya ngan las 'das pa'i grong khyer zhi ba de lcags kyi khang pa 'bar ba bzhin du thag ring du spong bas bcom ldan 'das rnams kyi mi gnas pa'i mya ngan las 'das pa'i rgyu ni snying rje chen po de nyid yin no //",
    "T04TD3916E:42b-18": "de la snying rje bsgom pa'i rim pa de dang po 'jug pa nas brtsams te brjod par bya'o //",
    "T04TD3916E:42b-19": "thog mar re zhig btang snyoms bsgoms pas sems can thams cad la rjes su chags pa dang /",
    "T04TD3916E:43a-0": "khong khro ba bsal te snyoms pa'i sems nyid bsgrub @43a * //",
    "T04TD3916E:43a-1": "par bya'o //",
    "T04TD3916E:43a-2": "sems can thams cad bde ba ni 'dod sdug bsngal ba ni mi 'dod la /",
    "T04TD3916E:43a-3": "thog ma med pa can gyi 'khor ba na sems can gang lan brgyar bdag gi gnyen du ma gyur pa de gang yang med do snyam du yongs su bsam zhing /",
    "T04TD3916E:43a-4": "'di la bye brag ci zhig yod na la la la ni rjes su chags /",
    "T04TD3916E:43a-5": "la la la ni khong khro bar gyur pas de lta bas na bdag gis sems can thams cad la sems snyoms pa nyid du bya'o snyam du de ltar yid la bya zhing bar ma'i phyogs nas brtsams te /",
    "T04TD3916E:43a-6": "mdza' bshes dang dgra la yang sems snyoms pa nyid du bsgom mo //",
    "T04TD3916E:43a-7": "de nas sems can thams cad la sems snyoms pa nyid du bsgrubs nas byams pa bsgom mo //",
    "T04TD3916E:43a-8": "byams pa'i chus sems kyi rgyud brlan te gser yod pa'i sa gzhi bzhin du byas la snying rje'i sa bon btab na bde blag tu shin tu yongs su rgyas par 'gyur ro //",
    "T04TD3916E:43a-9": "de nas sems kyi rgyud byams pas bsgos nas snying rje bsgom par bya'o //",
    "T04TD3916E:43a-10": "snying rje de ni sems can sdug bsngal ba thams cad sdug bsngal de dang bral bar 'dod pa'i rnam pa yin no //",
    "T04TD3916E:43a-11": "khams gsum pa'i sems can thams cad ni sdug bsngal nyid rnam pa gsum gyis ci rigs par shin tu sdug bsngal ba dag yin pas de'i phyir sems can thams cad la de bsgom par bya ste /",
    "T04TD3916E:43a-12": "'di ltar re zhig sems can dmyal ba ba'i sems can gang dag yin pa de dag ni rgyun mi 'chad cing yun ring la tsha ba la sogs pa'i sdug bsngal sna tshogs kyi chu bor bying ba kho na yin no zhes bcom ldan 'das kyis bka' stsal to //",
    "T04TD3916E:43a-13": "de bzhin du yi dags rnams kyang phal cher shin tu mi bzad pa'i bkres pa dang skom pa'i sdug bsngal gyi sems bskams pa'i lus shin tu sdug bsngal mang po myang ngo zhes bka' stsal to //",
    "T04TD3916E:43a-14": "dud 'gro rnams kyang gcig la gcig za ba dang /",
    "T04TD3916E:43a-15": "khro ba dang /",
    "T04TD3916E:43a-16": "gsod pa dang /",
    "T04TD3916E:43a-17": "rnam par 'tshe ba la sogs pa'i sdug bsngal rnam pa mang po myong ba kho nar snang ngo //",
    "T04TD3916E:43a-18": "mi rnams kyang 'dod pa yongs su tshol bas phongs nas gcig la gcig 'khu ba dang /",
    "T04TD3916E:43a-19": "gnod pa byed pa dang /",
    "T04TD3916E:43a-20": "sdug pa dang bral ba dang /",
    "T04TD3916E:43a-21": "mi sdug pa dang phrad pa dang /",
    "T04TD3916E:43b-0": "dbul phongs las gyur pa la sogs pa'i sdug bsngal dpag tu med pa nyams su myong bar snang @43b ngo ;",
    "T04TD3916E:43b-1": "/ gang dag 'dod chags la sogs pa'i nyon mongs pas kun nas dkris pa sna tshogs kyis sems dkris pa dag dang /",
    "T04TD3916E:43b-2": "gang dag lta ba ngan pa rnam pa sna tshogs gzing gzing bar gyur pa de thams cad kyang sdug bsngal gyi rgyu yin pas gad ka na 'dug pa bzhin du shin tu sdug bsngal kho na yin no //",
    "T04TD3916E:43b-3": "lha rnams kyang thams cad 'gyur ba'i sdug bsngal nyid kyis sdug bsngal ba dag ste /",
    "T04TD3916E:43b-4": "'dod pa na spyod pa'i lha gang dag yin pa de dag ni rtag tu 'chi 'pho ba dang ltung ba la sogs pa'i 'jigs pa'i mya ngan gyis sems la gnod na ji ltar bde /",
    "T04TD3916E:43b-5": "'du byed kyi sdug bsngal nyid ni las dang nyon mongs pa'i mtshan nyid kyi rgyu'i gzhan gyi dbang gi ngo bo nyid dang /",
    "T04TD3916E:43b-6": "skad cig re re la 'jig pa'i ngang can gyi mtshan nyid de /",
    "T04TD3916E:43b-7": "'gro ba thams cad la khyab pa yin no //",
    "T04TD3916E:43b-8": "de bas na 'gro ba mtha' dag ni sdug bsngal gyi me lce 'bar ba'i nang du zhugs pa yin par bltas la /",
    "T04TD3916E:43b-9": "ji ltar bdag sdug bsngal mi 'dod pa ltar gzhan thams cad kyang de dang 'dra'o snyam du bsam zhing /",
    "T04TD3916E:43b-10": "kye ma kyi hud bdag la sdug pa'i sems can 'di dag sdug bsngal na sdug bsngal de las ji ltar thar bar bya zhes bdag nyid sdug bsngal ba bzhin du byed cing de dang bral bar 'dod pa'i rnam pa'i snying rje des ting nge 'dzin la 'dug kyang rung ;",
    "T04TD3916E:43b-11": "spyod lam thams cad du yang rung ste /",
    "T04TD3916E:43b-12": "dus thams cad du sems can thams cad la bsgom par bya ste /",
    "T04TD3916E:43b-13": "thog ma kho nar mdza' bshes kyi phyogs rnams la ji skad smos pa'i sdug bsngal sna tshogs nyams su myong bar mthong bas bsgom par bya'o //",
    "T04TD3916E:43b-14": "de nas sems can mnyam pa nyid kyis bye brag med par mthong nas sems can thams cad ni bdag gi gnyen du gyur pa kho na'o snyam du yongs su bsam zhing par ma'i phyogs rnams la bsgom par bya'o //",
    "T04TD3916E:43b-15": "gang gi tshe de la mdza' bshes kyi phyogs bzhin du snying rje de mnyam par zhugs par gyur pa de'i tshe phyogs bcu'i sems can thams cad la bsgom par bya'o //",
    "T04TD3916E:43b-16": "gang gi tshe bu chung ngu snying du sdug pa sdug bsngal bar gyur pa'i ma bzhin du bdag nyid kyis shin tu sdug bsngal ba las 'don par 'dod pa'i rnam pa rang gi ngang gis 'jug pa'i snying rje de sems can thams cad la mnyam par zhugs par gyur pa de'i tshe rdzogs pa zhes bya ste /",
    "T04TD3916E:44a-0": "snying rje chen @44a * //",
    "T04TD3916E:44a-1": "po'i ming yang 'thob po //",
    "T04TD3916E:44a-2": "byams pa bsgom pa ni mdza' bshes kyi phyogs la thog mar byas nas bde ba dang phrad par 'dod pa'i rnam pa ste /",
    "T04TD3916E:44a-3": "rim gyis tha mal pa dang dgra la yang bsgom par bya'o //",
    "T04TD3916E:44a-4": "de ltar de snying rje goms par byas nas /",
    "T04TD3916E:44a-5": "rim gyis sems can mtha' dag mngon par 'don par 'dod pa rang gi ngang gis 'byung ba nyid du 'gyur ro //",
    "T04TD3916E:44a-6": "des na rtsa ba'i snying rje goms par byas nas byang chub kyi sems bsgom par bya'o //",
    "T04TD3916E:44a-7": "byang chub kyi sems de ni rnam pa gnyis te /",
    "T04TD3916E:44a-8": "kun rdzob dang /",
    "T04TD3916E:44a-9": "don dam pa'o //",
    "T04TD3916E:44a-10": "de la kun rdzob pa ni snying rjes sems can mtha' dag mngon par 'don par dam bcas nas 'gro ba la phan gdags pa'i phyir sangs rgyas su gyur cig snyam du bla na med pa yang dag par rdzogs pa'i byang chub 'dod pa'i rnam pas sems dang po bskyed pa'o //",
    "T04TD3916E:44a-11": "de yang tshul khrims kyi le'u las bstan pa'i cho ga bzhin du byang chub sems dpa'i sdom pa la gnas pa mkhas pa pha rol po las sems bskyed par bya'o //",
    "T04TD3916E:44a-12": "de ltar kun rdzob pa'i byang chub kyi sems bskyed nas don dam pa'i byang chub kyi sems bskyed pa'i phyir 'bad par bya'o //",
    "T04TD3916E:44a-13": "don dam pa'i byang chub kyi sems de ni 'jig rten las 'das po spros pa mtha' dag dang bral ba /",
    "T04TD3916E:44a-14": "shin tu gsal ba /",
    "T04TD3916E:44a-15": "don dam pa'i spyod yul /",
    "T04TD3916E:44a-16": "dri ma med pa /",
    "T04TD3916E:44a-17": "mi g-yo ba /",
    "T04TD3916E:44a-18": "rlung med pa'i mar me'i rgyun ltar mi g-yo ba'o //",
    "T04TD3916E:44a-19": "de 'grub pa ni rtag tu gus par yun ring du zhi gnas dang lhag mthong gi rnal 'byor goms par byas pa las 'gyur te /",
    "T04TD3916E:44a-20": "'phags pa dgongs pa nges par 'grel pa las ji skad du /",
    "T04TD3916E:44a-21": "byams pa gang yang nyan thos rnams kyi'am /",
    "T04TD3916E:44a-22": "byang chub sems dpa' rnams kyi 'am /",
    "T04TD3916E:44a-23": "de bzhin gshegs pa rnams kyi dge ba'i chos 'jig rten pa dang 'jig rten las 'das pa thams cad kyang zhi gnas dang lhag mthong gi 'bras bu yin par rig par bya'o zhes gsungs pa lta bu'o //",
    "T04TD3916E:44a-24": "de gnyis kyis ting nge 'dzin thams cad bsdus pa'i phyir rnal 'byor pa thams cad kyis dus thams cad du nges par zhi gnas dang lhag mthong bsten par bya ste /",
    "T04TD3916E:44b-0": "'phags pa dgongs pa nges par 'grel pa de nyid las bcom ldan 'das @44b kyis ji skad du ngas nyan thos rnams dang /",
    "T04TD3916E:44b-1": "byang chub sems dpa' rnams dang /",
    "T04TD3916E:44b-2": "de bzhin gshegs pa rnams kyi ting nge 'dzin rnam pa du ma bstan pa gang dag yin pa de dag thams cad zhi gnas dang lhag mthong gis bsdus par rig par bya'o zhes gsungs pa lta bu'o //",
    "T04TD3916E:44b-3": "zhi gnas tsam 'ba' zhig goms par byas pas ni rnal 'byor pa rnams kyi sgrib pa mi spong gi / re zhig nyon mongs pa rnam par gnon pa tsam du zad de /",
    "T04TD3916E:44b-4": "shes rab kyi snang ba byung ba med par bag la nyal legs par choms mi srid pa'i phyir bag la nyal legs par choms par mi 'gyur ro //",
    "T04TD3916E:44b-5": "de bas na 'phags pa dgongs pa nges par 'grel pa de nyid las bsam gtan gyis ni nyon mongs pa rnams rnam par gnon to //",
    "T04TD3916E:44b-6": "shes rab kyis ni bag la nyal legs par 'joms par byed do zhes bka' stsal to //",
    "T04TD3916E:44b-7": "'phags pa ting nge 'dzin rgyal po las kyang /",
    "T04TD3916E:44b-8": "ting nge 'dzin de sgom par byed mod kyi //",
    "T04TD3916E:44b-9": "de ni rtag tu 'du shes 'jig mi byed ;",
    "T04TD3916E:44b-10": "/ de ni nyon mongs phyir zhing rab tu 'khrugs //",
    "T04TD3916E:44b-11": "lhag spyod 'di ni ting 'dzin bsgom pa bzhin //",
    "T04TD3916E:44b-12": "gal te chos la bdag med so sor rtog / so sor de brtags gal te bsgom pa ni //",
    "T04TD3916E:44b-13": "de nyid mya ngan 'das thob 'bras bu'i rgyu //",
    "T04TD3916E:44b-14": "rgyu gzhan gang yin des ni zhi mi 'gyur //",
    "T04TD3916E:44b-15": "zhes gsungs so //",
    "T04TD3916E:44b-16": "byang chub sems dpa'i sde snod las kyang /",
    "T04TD3916E:44b-17": "gang dag byang chub sems dpa'i sde snod kyi chos kyi rnam grangs 'di ma thos /",
    "T04TD3916E:44b-18": "'phags pa'i chos 'dul ba ma thos par ting nge 'dzin tsam gyis chog par 'dzin pa ni nga rgyal gyi dbang gis mngon pa'i nga rgyal du ltung zhing /",
    "T04TD3916E:44b-19": "skye ba dang /",
    "T04TD3916E:44b-20": "rga ba dang /",
    "T04TD3916E:44b-21": "na ba dang /",
    "T04TD3916E:44b-22": "'chi ba dang /",
    "T04TD3916E:44b-23": "mya ngan dang /",
    "T04TD3916E:44b-24": "smre sngags 'don pa dang /",
    "T04TD3916E:44b-25": "sdug bsngal ba dang /",
    "T04TD3916E:44b-26": "yid mi bde ba dang /",
    "T04TD3916E:44b-27": "'khrug pa las yongs su mi grol /",
    "T04TD3916E:44b-28": "'gro ba drug gi 'khor ba las yongs su mi grol /",
    "T04TD3916E:44b-29": "sdug bsngal gyi phung po las kyang yongs su mi grol te /",
    "T04TD3916E:44b-30": "de la dgongs nas de bzhin gshegs pas 'di skad ces /",
    "T04TD3916E:44b-31": "gzhan la rjes su mthun pa thos pa ni rga shi las grol bar 'gyur ro zhes bka' stsal to zhes gsungs so //",
    "T04TD3916E:45a-0": "de lta bas na sgrib pa mtha' dag spangs nas yongs su dag pa'i ye shes 'byung bar 'dod pas zhi gnas la gnas shing shes @45a * //",
    "T04TD3916E:45a-1": "rab bsgom par bya'o //",
    "T04TD3916E:45a-2": "de skad du /",
    "T04TD3916E:45a-3": "'phags pa dkon mchog brtsegs pa las kyang bka' stsal te /",
    "T04TD3916E:45a-4": "tshul khrims la ni gnas nas ting nge 'dzin thob ste //",
    "T04TD3916E:45a-5": "ting nge 'dzin thob nas kyang shes rab sgom par byed //",
    "T04TD3916E:45a-6": "shes rab kyis ni ye shes rnam par dag pa 'thob //",
    "T04TD3916E:45a-7": "ye shes rnam par dag pas tshul khrims phun sum tshogs //",
    "T04TD3916E:45a-8": "zhes bka' stsal te //",
    "T04TD3916E:45a-9": "'phags pa theg pa chen po la dad pa bsgom pa'i mdo las kyang /",
    "T04TD3916E:45a-10": "rigs kyi bu shes rab la nye bar mi gnas na byang chub sems dpa' rnams kyi theg pa chen po la dad pa theg pa chen po la ji ltar yang 'byung bar nga mi smra'o //",
    "T04TD3916E:45a-11": "rigs kyi bu rnam grangs 'dis kyang 'di ltar byang chub sems dpa' rnams kyi theg pa chen po la dad pa theg pa chen po la 'byung ba gang ci yang rung /",
    "T04TD3916E:45a-12": "de thams cad ni rnam par ma g-yengs pa'i sems kyis don dang chos yang dag par bsams pa las byung bar rig par bya'o zhes bka' stsal to //",
    "T04TD3916E:45a-13": "zhi gnas dang bral ba'i lhag mthong 'ba' zhig gis ni rnal 'byor pa'i sems yul rnams la rnam par g-yeng bar 'gyur gyi /",
    "T04TD3916E:45a-14": "rlung gi nang na 'dug pa'i mar me bzhin du brtan par mi 'gyur ro //",
    "T04TD3916E:45a-15": "de bas na ye shes kyi snang ba shin tu gsal bar mi 'byung ste /",
    "T04TD3916E:45a-16": "de lta bas na gnyis ka dang 'dra bar bsten par bya'o //",
    "T04TD3916E:45a-17": "de'i phyir 'phags pa yongs su mya ngan las 'das pa chen po'i mdo las kyang /",
    "T04TD3916E:45a-18": "nyan thos rnams kyis ni de bzhin gshegs pa'i rigs mi mthong ste /",
    "T04TD3916E:45a-19": "ting nge 'dzin gyi shas che ba'i phyir dang /",
    "T04TD3916E:45a-20": "shes rab chung ba'i phyir ro //",
    "T04TD3916E:45a-21": "byang chub sems dpa' rnams kyis ni mthong mod kyi mi gsal te /",
    "T04TD3916E:45a-22": "shes rab kyi shas che ba'i phyir dang /",
    "T04TD3916E:45a-23": "ting nge 'dzin chung ba'i phyir ro //",
    "T04TD3916E:45a-24": "de bzhin gshegs pas ni thams cad gzigs te /",
    "T04TD3916E:45a-25": "zhi gnas dang lhag mthong mtshungs par ldan pa'i phyir ro zhes bka' stsal te //",
    "T04TD3916E:45a-26": "zhi gnas kyi stobs kyis ni mar me rlung gis ma bskyod pa bzhin du rnam par rtog pa'i rlung rnams kyis sems g-yo bar mi 'gyur ro //",
    "T04TD3916E:45a-27": "lhag mthong gis ni lta ba ngan pa'i dri ma mtha' dag spangs pas gzhan dag gis mi phyed de /",
    "T04TD3916E:45a-28": "zla ba sgron ma'i mdo las ji skad du /",
    "T04TD3916E:45a-29": "zhi gnas stobs kyis g-yo ba med par 'gyur //",
    "T04TD3916E:45b-0": "lhag mthong @45b gis ni ri dang 'dra bar 'gyur //",
    "T04TD3916E:45b-1": "zhes gsungs pa lta bu'o //",
    "T04TD3916E:45b-2": "de lta bas na gnyis ka la rnal 'byor du byas par gnas so //",
    "T04TD3916E:45b-3": "de la thog mar re zhig rnal 'byor pas gang gis bde bar myur du zhi gnas dang lhag mthong 'grub par 'gyur ba zhi gnas dang lhag mthong gi tshogs la je bsten par bya'o //",
    "T04TD3916E:45b-4": "de la zhi gnas kyi tshogs gang zhe na /",
    "T04TD3916E:45b-5": "mthun pa'i yul na gnas pa dang /",
    "T04TD3916E:45b-6": "'dod pa chung ba dang /",
    "T04TD3916E:45b-7": "chog shes pa dang /",
    "T04TD3916E:45b-8": "bya ba mang po yongs su spangs pa dang /",
    "T04TD3916E:45b-9": "tshul khrims rnam par dag pa dang /",
    "T04TD3916E:45b-10": "'dod pa la sogs pa'i rnam par rtog pa yongs su spangs pa'o //",
    "T04TD3916E:45b-11": "de la yon tan lnga dag dang ldan pa ni mthun pa'i yul yin par shes par bya ste /",
    "T04TD3916E:45b-12": "gos dang zas la sogs pa tshogs med par rnyed pa'i phyir rnyed sla ba dang /",
    "T04TD3916E:45b-13": "skye bo mi srun pa dang dgra la sogs pa mi gnas pa'i phyir gnas bzang ba dang /",
    "T04TD3916E:45b-14": "nad med pa'i sa yin pas sa bzang ba dang /",
    "T04TD3916E:45b-15": "grogs tshul khrims dang ldan pa lta ba mtshungs pa yin pas grogs bzang ba dang /",
    "T04TD3916E:45b-16": "nyin mo skye bo mang po dag gis ma gang ba'i phyir dang /",
    "T04TD3916E:45b-17": "mtshan mo sgra chung ba'i phyir legs par ldan pa'o //",
    "T04TD3916E:45b-18": "'dod pa chung ba gang zhe na /",
    "T04TD3916E:45b-19": "chos gos la sogs pa bzang po'am mang po la lhag par chags pa med pa'o //",
    "T04TD3916E:45b-20": "chog shes pa gang zhe na /",
    "T04TD3916E:45b-21": "chos gos la sogs pa ngan don tsam rnyed pas rtag tu chog shes pa gang yin pa'o //",
    "T04TD3916E:45b-22": "bya ba mang po yongs su spangs pa gang zhe na /",
    "T04TD3916E:45b-23": "nya tshong la sogs pa las ngan pa yongs su spang ba dang /",
    "T04TD3916E:45b-24": "khyim pa dang rab tu byung ba gang dag ha cang smos 'drin byed pa yongs su spang ba dang /",
    "T04TD3916E:45b-25": "sman byed pa skar ma rtsi ba la sogs pa yongs su spangs pa gang yin pa'o //",
    "T04TD3916E:45b-26": "tshul khrims rnam par dag pa gang zhe na /",
    "T04TD3916E:45b-27": "sdom pa gnyis ka la yang rang bzhin dang bcas pa'i kha na ma tho ba dang bcas pa'i bslab pa'i gzhi mi 'dral ba dang /",
    "T04TD3916E:45b-28": "bag med par ral na yang skyen pa skyen pa 'gyod pas chos bzhin du byed pa dang /",
    "T04TD3916E:45b-29": "nyan thos kyi sdom pa la pham pa bcos su mi rung bar gsungs pa gang yin pa de la yang 'gyod pa dang ldan pa dang /",
    "T04TD3916E:45b-30": "phyis mi bya ba'i sems dang ldan pa dang /",
    "T04TD3916E:46a-0": "sems gang gis las de byas pa'i sems de la ngo bo nyid med par so sor rtog pa'i phyir @46a * //",
    "T04TD3916E:46a-1": "ram ;",
    "T04TD3916E:46a-2": "chos thams cad ngo bo nyid med par goms pa'i phyir de'i tshul khrims rnam par dag pa kho na yin par brjod par bya'o //",
    "T04TD3916E:46a-3": "de ni 'phags pa ma skyes dgra'i 'gyod pa bsal ba las khong du chud par rig par bya'o //",
    "T04TD3916E:46a-4": "de bas na de 'gyod pa med par byas la sgom pa la mngon par brtson par bya'o //",
    "T04TD3916E:46a-5": "'dod pa rnams la yang tshe 'di dang tshe phyi ma la nyes dmigs rnam pa mang por 'gyur bar yid la byas la de dag la rnam par rtog pa spang bar bya'o //",
    "T04TD3916E:46a-6": "rnam pa gcig tu na 'khor ba pa'i dngos po sdug pa'am mi sdug pa yang rung ste /",
    "T04TD3916E:46a-7": "de dag thams cad ni rnam par 'jig pa'i chos can mi brtan pa ste /",
    "T04TD3916E:46a-8": "gdon mi za bar de dag thams cad dang bdag ring por mi thogs par 'bral bar gyur na /",
    "T04TD3916E:46a-9": "bdag de la ci zhig lhag par chags pa la sogs par 'gyur snyam du bsgoms pas rnam par rtog pa thams cad spang bar bya'o //",
    "T04TD3916E:46a-10": "lhag mthong gi tshogs gang zhe na ;",
    "T04TD3916E:46a-11": "skyes bu dam pa la brten pa dang /",
    "T04TD3916E:46a-12": "mang du thos pa yongs su btsal ba dang /",
    "T04TD3916E:46a-13": "tshul bzhin sems pa'o //",
    "T04TD3916E:46a-14": "de la skyes bu dam pa ji lta bu la brten par bya zhe na /",
    "T04TD3916E:46a-15": "gang mang du thos pa dang /",
    "T04TD3916E:46a-16": "tshig gsal ba dang /",
    "T04TD3916E:46a-17": "snying rje dang ldan pa dang /",
    "T04TD3916E:46a-18": "skyo ba bzod pa'o //",
    "T04TD3916E:46a-19": "de la mang du thos pa yongs su btsal ba gang zhe na /",
    "T04TD3916E:46a-20": "gang bcom ldan 'das kyi gsung rab yan lag bcu gnyis po nges pa'i don dang drang ba'i don la gus par byas shing shin tu nyan pa ste /",
    "T04TD3916E:46a-21": "'di ltar 'phags pa dgongs pa nges par 'grel pa las /",
    "T04TD3916E:46a-22": "'phags pa'i gtam 'dod pa bzhin du ma thos pa ni lhag mthong gi gegs yin no zhes bka' stsal to //",
    "T04TD3916E:46a-23": "de nyid las lhag mthong ni thos pa dang bsams pa las byung ba'i lta ba rnam par dag pa'i rgyu las byung ba yin no zhes gsungs so //",
    "T04TD3916E:46a-24": "'phags pa sred med kyi bus zhus pa las kyang /",
    "T04TD3916E:46a-25": "thos pa dang ldan pa ni shes rab 'byung bar 'gyur ro //",
    "T04TD3916E:46a-26": "shes rab dang ldan pa ni nyon mongs pa rab tu zhi bar 'gyur ro zhes bka' stsal to //",
    "T04TD3916E:46a-27": "tshul bzhin bsam pa gang zhe na /",
    "T04TD3916E:46a-28": "gang nges pa'i don gyi mdo sde dang drang ba'i don gyi mdo sde la sogs pa legs par gtan la 'bebs pa ste /",
    "T04TD3916E:46b-0": "de ltar byang chub sems dpa' the tshom med na bsgom pa la gcig tu nges par @46b 'gyur ro //",
    "T04TD3916E:46b-1": "de lta ma yin na the tshom gyi 'phyang mo nyug pa'i thag pa la 'dug pa ni lam kha brag gi mdor phyin pa'i mi ltar gang du yang gcig tu nges par mi 'gyur ro //",
    "T04TD3916E:46b-2": "rnal 'byor pas ni dus thams cad du nya dang sha la sogs pa spang zhing mi mthun pa ma yin pa dang /",
    "T04TD3916E:46b-3": "zas tshod zin par bza' bar bya'o //",
    "T04TD3916E:46b-4": "de ltar byang chub sems dpa' zhi gnas dang lhag mthong gi tshogs mtha' dag bsags pa des bsgom pa la 'jug par bya'o //",
    "T04TD3916E:46b-5": "de la rnal 'byor pas bsgom pa'i dus na thog mar bya ba ci yod pa thams cad yongs su rdzogs par byas la /",
    "T04TD3916E:46b-6": "bshang gci byas nas sgra'i tsher ma med pa yid du 'ong ba'i phyogs su bdag gis sems can thams cad byang chub kyi snying po la dgod par bya'o snyam du bsam zhing /",
    "T04TD3916E:46b-7": "'gro ba mtha' dag mngon par gdon pa'i bsam pa can gyis snying rje chen po mngon du byas la /",
    "T04TD3916E:46b-8": "phyogs bcu na bzhugs pa'i sangs rgyas dang byang chub sems dpa' thams cad la yan lag lngas phyag byas nas /",
    "T04TD3916E:46b-9": "sangs rgyas dang byang chub sems dpa'i sku gzugs ri mo la sogs pa mdun du gzhag gam gzhan du yang rung ste /",
    "T04TD3916E:46b-10": "de dag la ci nus kyis mchod pa dang bstod pa byas la rang gi sdig pa bshags nas 'gro ba mtha' dag gi bsod nams la rjes su yi rang bar byas la /",
    "T04TD3916E:46b-11": "stan shin tu 'jam po bde ba la rje btsun rnam par snang mdzad kyi skyil mo krung lta bu'am /",
    "T04TD3916E:46b-12": "skyil mo krung phyed du yang rung ste /",
    "T04TD3916E:46b-13": "mig ha cang yang mi dbye /",
    "T04TD3916E:46b-14": "ha cang yang mi gzum [?] par sna'i rtse mor gtad cing /",
    "T04TD3916E:46b-15": "lus ha cang yang mi sgu /",
    "T04TD3916E:46b-16": "ha cang yang mi dgye bar drang por bsrangs la dran pa nang du gzhag ste 'dug par bya'o //",
    "T04TD3916E:46b-17": "de nas phrag pa mnyam par gzhag la mgo mi mtho mi dma' zhing phyogs gcig tu ma yo bar gzhag ste sna nas lte ba'i bar drang por gzhag go //",
    "T04TD3916E:46b-18": "so dang mchu yang tha mal par gzhag go //",
    "T04TD3916E:46b-19": "lce yang ya so'i drung du gzhar ro //",
    "T04TD3916E:46b-20": "dbugs phyi nang du rgyu ba yang sgra can dang /",
    "T04TD3916E:46b-21": "rngams pa can dang /",
    "T04TD3916E:46b-22": "dbugs rgod pa can du mi btang gi //",
    "T04TD3916E:46b-23": "ci nas kyang mi tshor bar dal bu dal bus lhun gyis grub pa'i tshul gyis dbugs nang du rngub pa dang phyir 'byung ba de ltar bya'o //",
    "T04TD3916E:46b-24": "de la thog mar re zhig zhi gnas bsgrub par bya ste /",
    "T04TD3916E:47a-0": "phyi rol gyi yul @47a * //",
    "T04TD3916E:47a-1": "la rnam par g-yeng ba zhi gnas nang du dmigs pa la rgyun du rang gi ngang gis 'jug la dga' ba dang shin tu sbyangs pa dang ldan pa'i sems nyid la gnas pa ni zhi gnas zhes bya'o //",
    "T04TD3916E:47a-2": "zhi gnas de nyid la dmigs pa'i tshe de kho na la rnam par dpyod pa gang yin pa de ni lhag mthong yin te /",
    "T04TD3916E:47a-3": "'phags pa dkon mchog sprin las ji skad du /",
    "T04TD3916E:47a-4": "zhi gnas ni sems rtse gcig pa nyid do //",
    "T04TD3916E:47a-5": "lhag mthong ni yang dag par so sor rtog pa'o zhes gsungs pa lta bu'o //",
    "T04TD3916E:47a-6": "'phags pa dgongs pa nges par 'grel pa las kyang /",
    "T04TD3916E:47a-7": "bcom ldan 'das ji ltar zhi gnas yongs su tshol bar bgyid pa dang /",
    "T04TD3916E:47a-8": "lhag mthong la mkhas pa lags /",
    "T04TD3916E:47a-9": "bka' stsal pa /",
    "T04TD3916E:47a-10": "byams pa ngas chos gdags pa rnam par gzhag pa 'di lta ste /",
    "T04TD3916E:47a-11": "mdo'i sde dang /",
    "T04TD3916E:47a-12": "dbyangs kyis bsnyad pa'i sde dang /",
    "T04TD3916E:47a-13": "lung du bstan pa'i sde dang /",
    "T04TD3916E:47a-14": "tshigs su bcad pa'i sde dang /",
    "T04TD3916E:47a-15": "ched du brjod pa'i sde dang /",
    "T04TD3916E:47a-16": "gleng gzhi'i sde dang /",
    "T04TD3916E:47a-17": "rtogs pa brjod pa'i sde dang /",
    "T04TD3916E:47a-18": "de lta bu byung ba'i sde dang /",
    "T04TD3916E:47a-19": "skyes pa rabs kyi sde dang /",
    "T04TD3916E:47a-20": "shin tu rgyas pa'i sde dang /",
    "T04TD3916E:47a-21": "rmad du byung ba'i chos kyi sde dang /",
    "T04TD3916E:47a-22": "gtan la phab par bstan pa'i sde gang dag byang chub sems dpa' rnams la bshad pa de dag byang chub sems dpas legs par thos /",
    "T04TD3916E:47a-23": "legs par gzung /",
    "T04TD3916E:47a-24": "kha ton byang bar byas /",
    "T04TD3916E:47a-25": "yid kyis legs par brtags /",
    "T04TD3916E:47a-26": "mthong bas shin tu rtogs par byas nas de gcig pu dben par 'dug ste nang du yang dag bzhag nas ji ltar legs par bsams pa'i chos de dag nyid yid la byed cing sems gang gis yid la byed pa'i sems de nang du rgyun chags su yid la byed pas yid la byed do //",
    "T04TD3916E:47a-27": "de ltar zhugs shing de la lan mang du gnas pa de la lus shin tu sbyangs pa dang sems shin tu sbyangs pa 'byung ba gang yin pa de ni zhi gnas zhes bya ste /",
    "T04TD3916E:47a-28": "de ltar na byang chub sems dpa' zhi gnas yongs su tshol bar byed pa yin no //",
    "T04TD3916E:47a-29": "des lus shin tu sbyangs pa dang /",
    "T04TD3916E:47a-30": "sems shin tu sbyangs pa de thob nas de nyid la gnas te /",
    "T04TD3916E:47b-0": "sems kyi rnam par g-yeng ba spangs nas ji ltar bsams pa'i chos de dag nyid nang du ting nge 'dzin gyi spyod yul gzugs brnyan du so sor rtog par @47b byed /",
    "T04TD3916E:47b-1": "mos par byed do //",
    "T04TD3916E:47b-2": "de ltar ting nge 'dzin gyi spyod yul gzugs brnyan de dag la shes bya'i don de rnam par 'byed pa dang /",
    "T04TD3916E:47b-3": "rab tu rnam par 'byed pa dang /",
    "T04TD3916E:47b-4": "yongs su rtog pa dang /",
    "T04TD3916E:47b-5": "yongs su dpyod pa dang /",
    "T04TD3916E:47b-6": "bzod pa dang /",
    "T04TD3916E:47b-7": "'dod pa dang /",
    "T04TD3916E:47b-8": "bye brag 'byed pa dang /",
    "T04TD3916E:47b-9": "lta ba dang /",
    "T04TD3916E:47b-10": "rtog pa gang yin pa de ni lhag mthong zhes bya ste /",
    "T04TD3916E:47b-11": "de ltar na byang chub sems dpa' lhag mthong la mkhas pa yin no zhes gsungs so //",
    "T04TD3916E:47b-12": "de la rnal 'byor pa zhi gnas mngon par bsgrub par 'dod pas thog mar re zhig mdo'i sde dang /",
    "T04TD3916E:47b-13": "dbyangs kyis bsnyad pa'i sde la sogs pa gsung rab mtha' dag ni de bzhin nyid la gzhol pa /",
    "T04TD3916E:47b-14": "de bzhin nyid la bab pa /",
    "T04TD3916E:47b-15": "de bzhin nyid la 'bab pa'o zhes thams cad bsdus te de la sems nye bar gzhag par bya'o //",
    "T04TD3916E:47b-16": "rnam pa gcig tu na rnam pa ji tsam gyis chos thams cad bsdus par gyur pa phung po la sogs pa de la sems nye bar gzhag par bya'o //",
    "T04TD3916E:47b-17": "rnam pa gcig tu na ji ltar mthong ba dang /",
    "T04TD3916E:47b-18": "ji ltar thos pa'i sangs rgyas kyi sku gzugs la sems gzhag par bya ste /",
    "T04TD3916E:47b-19": "'phags pa ting nge 'dzin gyi rgyal po las ji skad du /",
    "T04TD3916E:47b-20": "gser gyi kha dog lta bu'i sku lus kyis //",
    "T04TD3916E:47b-21": "'jig rten mgon po kun du mdzes pa ste //",
    "T04TD3916E:47b-22": "dmigs pa de la gang gis sems 'jug pa //",
    "T04TD3916E:47b-23": "byang chub sems dpa' de mnyam gzhag ces bya //",
    "T04TD3916E:47b-24": "zhes gsungs pa lta bu'o //",
    "T04TD3916E:47b-25": "de ltar gang la 'dod pa'i dmigs pa de la sems bzhag nas de nyid la phyir zhing rgyun du sems gzhag par bya'o //",
    "T04TD3916E:47b-26": "de la nye bar gzhag nas sems la 'di ltar dpyad par bya ste /",
    "T04TD3916E:47b-27": "ci dmigs pa legs par 'dzin tam /",
    "T04TD3916E:47b-28": "'on te bying ngam /",
    "T04TD3916E:47b-29": "'on te phyi rol gyi yul la rnam par 'phyar bas rnam par g-yengs sam snyam du brtag par bya'o //",
    "T04TD3916E:47b-30": "de la gal te rmugs pa dang gnyid kyis non nas sems bying ngam /",
    "T04TD3916E:47b-31": "bying du dogs pa mthong ba de'i tshe /",
    "T04TD3916E:47b-32": "mchog tu dga' ba'i dngos po sangs rgyas kyi sku gzugs la sogs pa'am /",
    "T04TD3916E:47b-33": "snang ba'i 'du shes yid la bya'o //",
    "T04TD3916E:47b-34": "de nas bying ba zhi bar byas nas ci nas kyang dmigs pa de nyid la sems kyis dmigs pa shin tu gsal bar mthong bar gyur pa de ltar bya'o //",
    "T04TD3916E:47b-35": "gang gi tshe dmus long lta bu'am /",
    "T04TD3916E:48a-0": "mi mun par zhugs @48a * //",
    "T04TD3916E:48a-1": "pa lta bu'am mig btsums pa lta bur sems kyis dmigs pa shin tu gsal bar mi mthong ba de'i tshe bying bar gyur par rig par bya'o //",
    "T04TD3916E:48a-2": "gang gi tshe phyi rol gyi gzugs la sogs pa la de dag gi yon tan rtog pas rgyug pa'i phyir ram /",
    "T04TD3916E:48a-3": "gzhan yid la byed pas sam /",
    "T04TD3916E:48a-4": "sngon myong ba'i yul la 'dod pas sems rgod pa'am rgod du dogs par mthong ba de'i tshe 'du byed thams cad mi rtag pa dang /",
    "T04TD3916E:48a-5": "sdug bsngal ba la sogs pa yid 'byung bar 'gyur ba'i dngos po nyid la bya'o //",
    "T04TD3916E:48a-6": "de nas rnam par g-yeng ba zhi bar byas nas dran pa dang shes bzhin gyi thag pas yid kyi glang po che dmigs pa'i sdong po de nyid la gdags par bya'o //",
    "T04TD3916E:48a-7": "gang gi tshe bying ba dang rgod pa med par gyur te /",
    "T04TD3916E:48a-8": "dmigs pa de la sems rnal du 'jug par mthong ba de'i tshe ni rtsol ba glod la btang snyoms su bya zhing /",
    "T04TD3916E:48a-9": "de'i tshe ji srid 'dod kyi bar du 'dug par bya'o //",
    "T04TD3916E:48a-10": "de ltar zhi gnas goms par byas pa de'i lus la sems shin tu sbyangs par gyur pa dang /",
    "T04TD3916E:48a-11": "ji ltar 'dod pa bzhin du dmigs pa la sems rang dbang du gyur pa de'i tshe de'i zhi gnas grub pa yin par rig par bya'o //",
    "T04TD3916E:48a-12": "de nas zhi gnas grub nas lhag mthong bsgom par bya ste 'di snyam du bsam par bya'o //",
    "T04TD3916E:48a-13": "bcom ldan 'das kyi bka' thams cad ni legs par gsungs pa ste /",
    "T04TD3916E:48a-14": "mngon sum mam brgyud pas de kho na mngon sum du gsal bar byed pa dang /",
    "T04TD3916E:48a-15": "de kho na la gzhol ba nyid do //",
    "T04TD3916E:48a-16": "de kho na shes na snang ba byung bas mun pa bsal ba bzhin du lta ba'i dra ba thams cad dang bral bar 'gyur ro //",
    "T04TD3916E:48a-17": "zhi gnas tsam gyis ni ye shes dag par mi 'gyur zhing sgrib pa'i mun pa yang sel bar mi 'gyur gyi /",
    "T04TD3916E:48a-18": "shes rab kyis ni de kho na legs par bsgoms na ye shes rnam par dag par 'gyur /",
    "T04TD3916E:48a-19": "shes rab kho nas de kho na nyid rtogs par 'gyur /",
    "T04TD3916E:48a-20": "shes rab kho nas sgrib pa yang dag par spong bar 'gyur te ;",
    "T04TD3916E:48a-21": "/ de lta bas na bdag gis zhi gnas la gnas te shes rab kyis de kho na yongs su btsal bar bya'i /",
    "T04TD3916E:48a-22": "zhi gnas tsam gyis ni chog par 'dzin par mi bya'o snyam du bsam mo /",
    "T04TD3916E:48a-23": "de kho na ji lta bu zhe na /",
    "T04TD3916E:48a-24": "gang don dam par dngos po thams cad gang zag dang chos kyi bdag nyid kyis stong pa nyid de /",
    "T04TD3916E:48b-0": "de @48b yang shes rab kyi pha rol tu phyin pas rtogs par 'gyur gyi /",
    "T04TD3916E:48b-1": "gzhan gyis ni ma yin te /",
    "T04TD3916E:48b-2": "'phags pa dgongs pa nges par 'grel pa las /",
    "T04TD3916E:48b-3": "bcom ldan 'das byang chub sems dpas chos rnams kyi ngo bo nyid ma mchis pa nyid pha rol tu phyin pa gang gis 'dzin pa lags /",
    "T04TD3916E:48b-4": "spyan ras gzigs dbang phyug shes rab kyi pha rol tu phyin pas 'dzin to zhes ji skad gsungs pa lta bu'o //",
    "T04TD3916E:48b-5": "de lta bas na zhi gnas la gnas te shes rab bsgom par bya'o //",
    "T04TD3916E:48b-6": "de la rnal 'byor pas 'di ltar rnam par spyad par bya ste /",
    "T04TD3916E:48b-7": "gang zag ni phung po dang khams dang skye mched las gud na mi dmigs so //",
    "T04TD3916E:48b-8": "gang zag ni phung po la sogs pa'i ngo bo nyid kyang ma yin te /",
    "T04TD3916E:48b-9": "phung po la sogs pa de dag ni mi rtag pa dang du ma'i ngo bo yin pa'i phyir dang /",
    "T04TD3916E:48b-10": "gang zag ni rtag pa dang /",
    "T04TD3916E:48b-11": "gcig pu'i ngo bo yin par gzhan dag gis brtags pa'i phyir ro //",
    "T04TD3916E:48b-12": "de nyid dam gzhan du brjod du mi rung ba'i gang zag gi dngos po yod par mi rung ste /",
    "T04TD3916E:48b-13": "dngos po yod pa'i rnam pa gzhan med pa'i phyir ro //",
    "T04TD3916E:48b-14": "de lta bas na 'di lta ste /",
    "T04TD3916E:48b-15": "'jig rten gyi nga dang nga'i zhes bya ba 'di ni 'khrul pa kho na'o zhes dpyad par bya'o //",
    "T04TD3916E:48b-16": "chos la bdag med pa yang 'di ltar bsgom par bya ste /",
    "T04TD3916E:48b-17": "chos zhes bya ba ni mdor bsdu na phung po lnga dang /",
    "T04TD3916E:48b-18": "skye mched bcu gnyis dang /",
    "T04TD3916E:48b-19": "khams bco brgyad do //",
    "T04TD3916E:48b-20": "de la phung po dang /",
    "T04TD3916E:48b-21": "skye mched dang /",
    "T04TD3916E:48b-22": "khams dang gzugs can gang dag yin pa de dag ni don dam par na sems kyi rnam pa las gud na med de /",
    "T04TD3916E:48b-23": "de dag rdul phra rab tu bshig la rdul phra rab rnams kyang cha shas kyi ngo bo nyid so sor brtags na ngo bo nyid nges par gzung du med pa'i phyir ro //",
    "T04TD3916E:48b-24": "de lta bas na thog ma med pa'i dus nas gzugs la sogs pa yang dag pa ma yin pa la mngon par zhen pa'i dbang gis rmi lam na dmigs pa'i gzugs la sogs pa snang ba bzhin du byis pa rnams la sems nyid gzugs la sogs pa phyi rol du chad pa bzhin du snang gi / don dam par na 'di la gzugs la sogs pa ni sems kyi rnam pa las gud na med do zhes dpyad par bya'o //",
    "T04TD3916E:48b-25": "de 'di snyam du khams gsum pa 'di ni sems tsam mo snyam du sems shing /",
    "T04TD3916E:49a-0": "des de ltar chos brtags pa mtha' dag ni sems kho na yin par rtogs nas de la @49a * //",
    "T04TD3916E:49a-1": "so sor brtags na chos thams cad kyi ngo bo nyid la so sor brtags pa yin no zhes sems kyi ngo bo nyid la so sor rtog go //",
    "T04TD3916E:49a-2": "de 'di ltar dpyod do //",
    "T04TD3916E:49a-3": "don dam par na sems kyang bden par mi rung ste /",
    "T04TD3916E:49a-4": "gang gi tshe brdzun pa'i ngo bo nyid gzugs la sogs pa'i rnam pa 'dzin pa'i sems nyid sna tshogs kyi rnam par snang ba de'i tshe de bden pa nyid du ga la 'gyur /",
    "T04TD3916E:49a-5": "ji ltar gzugs la sogs pa brdzun pa de bzhin du sems kyang de las gud na med pas brdzun pa nyid do //",
    "T04TD3916E:49a-6": "ji ltar gzugs la sogs pa sna tshogs kyi rnam pa yin pas gcig dang du ma'i ngo bo nyid ma yin pa de bzhin du sems kyang de las gud na med pa'i phyir gcig dang du ma'i ngo bo nyid ma yin no //",
    "T04TD3916E:49a-7": "de lta bas na sems ni sgyu ma la sogs pa'i ngo bo nyid lta bu kho na'o //",
    "T04TD3916E:49a-8": "sems ji lta ba de bzhin du chos thams cad kyang sgyu ma la sogs pa'i ngo bo nyid lta bu kho na'o zhes dpyod do //",
    "T04TD3916E:49a-9": "des de ltar shes rab kyis sems kyi ngo bo nyid la so sor brtags na don dam par sems ni nang du yang mi dmigs /",
    "T04TD3916E:49a-10": "phyi rol du yang mi dmigs /",
    "T04TD3916E:49a-11": "gnyis ka med par yang mi dmigs /",
    "T04TD3916E:49a-12": "'das pa'i sems kyang mi dmigs /",
    "T04TD3916E:49a-13": "ma 'ongs pa yang mi dmigs /",
    "T04TD3916E:49a-14": "da ltar byung ba yang mi dmigs so //",
    "T04TD3916E:49a-15": "sems skye ba'i tshe yang gang nas kyang mi 'ong /",
    "T04TD3916E:49a-16": "'gag pa'i tshe yang gang du yang mi 'gro ste /",
    "T04TD3916E:49a-17": "sems ni gzung du med pa /",
    "T04TD3916E:49a-18": "brtan du med pa /",
    "T04TD3916E:49a-19": "gzugs can ma yin pa'o //",
    "T04TD3916E:49a-20": "brtan du med cing gzung du med la gzugs can ma yin pa gang yin pa de'i ngo bo nyid ci 'dra zhe na /",
    "T04TD3916E:49a-21": "'phags pa dkon mchog brtsegs pa las ji skad gsungs pa lta bu ste /",
    "T04TD3916E:49a-22": "'od srungs sems ni yongs su btsal na mi rnyed do //",
    "T04TD3916E:49a-23": "gang ma rnyed pa de mi dmigs so //",
    "T04TD3916E:49a-24": "gang mi dmigs pa de 'das pa yang ma yin /",
    "T04TD3916E:49a-25": "ma 'ongs pa yang ma yin /",
    "T04TD3916E:49a-26": "da ltar byang ba yang ma yin no zhes rgya cher 'byung ngo ;",
    "T04TD3916E:49a-27": "/ des de ltar brtags na sems kyi dang po yang dag par rjes su mi mthong /",
    "T04TD3916E:49a-28": "tha ma yang dag par rjes su mi mthong /",
    "T04TD3916E:49a-29": "bar ma yang dag par rjes su mi mthong ngo //",
    "T04TD3916E:49a-30": "ji ltar sems la mtha' dang dbus med pa de bzhin du chos thams cad kyang mtha' dang dbus med par khong du chud do //",
    "T04TD3916E:49b-0": "des @49b de ltar sems mtha' dang dbus med par khong du chud nas sems kyi ngo bo nyid gang yang mi dmigs so //",
    "T04TD3916E:49b-1": "sems gang gi yongs su rtog pa de yang stong par rtogs so //",
    "T04TD3916E:49b-2": "de rtogs pas sems kyis rnam par bsgrubs pa'i ngo bo nyid gzugs la sogs pa'i ngo bo nyid kyang yang dag par rjes su mi mthong ngo ;",
    "T04TD3916E:49b-3": "/ des de ltar shes rab kyis chos thams cad kyi ngo bo nyid yang dag par rjes su ma mthong bas gzugs rtag go zhe'am /",
    "T04TD3916E:49b-4": "mi rtag go zhe'am /",
    "T04TD3916E:49b-5": "stong ngo zhe'am /",
    "T04TD3916E:49b-6": "mi stong ngo zhe'am /",
    "T04TD3916E:49b-7": "zag pa dang bcas pa'o zhe'am /",
    "T04TD3916E:49b-8": "zag pa med pa'o zhe'am /",
    "T04TD3916E:49b-9": "byung ba'o zhe'am //",
    "T04TD3916E:49b-10": "ma byung ba'o zhe'am /",
    "T04TD3916E:49b-11": "yod pa'o zhe'am /",
    "T04TD3916E:49b-12": "med pa'o zhes rtog par mi byed do //",
    "T04TD3916E:49b-13": "ji ltar gzugs la rtog par mi byed pa de bzhin du tshor ba dang /",
    "T04TD3916E:49b-14": "'du shes dang /",
    "T04TD3916E:49b-15": "'du byed dang /",
    "T04TD3916E:49b-16": "rnam par shes pa rnams la yang rtog par mi byed de /",
    "T04TD3916E:49b-17": "chos can ma grub na de'i bye brag rnams kyang mi 'grub pas de la rtog par ga la 'gyur /",
    "T04TD3916E:49b-18": "des de ltar shes rab kyis rnam par dpyad de dngos po gang gi tshe rnal 'byor pas dngos po gang gi ngo bo nyid don dam par nges par mi 'dzin pa de'i tshe rnam par mi rtog pa'i ting nge 'dzin la 'jug go //",
    "T04TD3916E:49b-19": "chos thams cad kyi ngo bo nyid med pa nyid med pa nyid kyang rtogs so //",
    "T04TD3916E:49b-20": "gang shes rab kyis dngos po'i ngo bo nyid so sor brtags nas mi bsgom gyi /",
    "T04TD3916E:49b-21": "yid la byed pa yongs su spong ba tsam 'ba' zhig sgom par byed pa de'i rnam par rtog pa nam yang mi ldog cing ngo bo nyid med pa nyid rtogs par yang mi 'gyur te /",
    "T04TD3916E:49b-22": "shes rab kyi snang ba med pa'i phyir ro //",
    "T04TD3916E:49b-23": "'di ltar yang dag par so sor rtog pa nyid las yang dag pa ji lta ba bzhin du shes pa'i me byung na gtsub shing gtsubs pa'i me bzhin du rtog pa'i shing sreg go zhes bcom ldan 'das kyis bka' stsal to //",
    "T04TD3916E:49b-24": "'phags pa dkon mchog sprin las kyang bka' stsal to /",
    "T04TD3916E:49b-25": "de ltar skyon la mkhas pa de spros pa thams cad dang bral bar bya ba'i phyir stong pa nyid bsgom pa la rnal 'byor du byed do //",
    "T04TD3916E:49b-26": "de stong pa nyid la bsgom pa mang bas gnas gang dang gang du /",
    "T04TD3916E:49b-27": "sems 'phro zhing sems mngon par dga' ba'i gnas de dang de dag gi ngo bo nyid yongs su btsal na stong par rtogs so //",
    "T04TD3916E:50a-0": "sems gang yin pa de yang brtags na stong @50a * //",
    "T04TD3916E:50a-1": "par rtogs so //",
    "T04TD3916E:50a-2": "sems gang gis rtogs pa de yang ngo bo nyid kun tu btsal na stong par rtogs te /",
    "T04TD3916E:50a-3": "de de ltar rtogs pas mtshan ma med pa'i rnal 'byor la 'jug go zhes 'byung ngo //",
    "T04TD3916E:50a-4": "'dis ni yongs su rtog pa sngon du gtong ba nyid mtshan ma med pa nyid la 'jug par bstan to /",
    "T04TD3916E:50a-5": "yid la byed pa yongs su spong ba tsam dang /",
    "T04TD3916E:50a-6": "shes rab kyi dngos po'i ngo bo nyid mi dpyod par rnam par mi rtog pa nyid du 'jug pa mi srid par shin tu gsal bar bstan pa yin no //",
    "T04TD3916E:50a-7": "de ltar de shes rab kyis gzugs la sogs pa'i dngos po'i ngo bo nyid yang dag pa ji lta ba bzhin du brtags nas bsam gtan byed kyi /",
    "T04TD3916E:50a-8": "gzugs la sogs pa la gnas nas bsam gtan mi byed cing /",
    "T04TD3916E:50a-9": "'jig rten 'di dang 'jig rten pha rol gyi bar la gnas nas bsam gtan mi byed de /",
    "T04TD3916E:50a-10": "gzugs la sogs pa de dag mi dmigs pa'i phyir ro //",
    "T04TD3916E:50a-11": "de lta bas na mi gnas pa'i bsam gtan pa zhes bya'o //",
    "T04TD3916E:50a-12": "shes rab kyi dngos po mtha' dag gi ngo bo nyid la so sor brtags nas gang gi phyir mi dmigs par bsam gtan byed pa de'i phyir shes rab mchog gi bsam gtan pa zhes bya ste /",
    "T04TD3916E:50a-13": "'phags pa nam mkha' mdzod dang /",
    "T04TD3916E:50a-14": "'phags pa gtsug na rin po che la sogs pa las bstan pa bzhin no //",
    "T04TD3916E:50a-15": "de ltar gang zag dang chos la bdag med pa de ltar kho na la zhugs pa de yongs su brtag par bya ba blta bar bya ba gzhan med pas rtog pa dang dpyod pa dang bral ba /",
    "T04TD3916E:50a-16": "brjod pa med pa dang gcig tu gyur pa'i yid la byed pa rang gi ngang gis 'jug pa mngon par 'du byed pa med pas de kho na nyid la shin tu gsal bar bsgom zhing 'dug par bya'o //",
    "T04TD3916E:50a-17": "der gnas nas sems kyi rgyun rnam par mi g-yeng bar bya'o //",
    "T04TD3916E:50a-18": "gang gi tshe bar skabs su 'dod chags la sogs pas sems phyi rol du rnam par g-yeng ba de'i tshe rnam par g-yengs pa tshor bar byas la myur du mi sdug pa bsgom pa la sogs pas rnam par g-yeng ba zhi bar byas nas myur du de bzhin nyid la sems phyir zhing 'jug par bya'o //",
    "T04TD3916E:50b-0": "gang gi tshe de la sems mngon par mi dga' bar mthong ba de'i tshe ting nge 'dzin gyi yon tan mthong bas de la mngon par @50b dga' ba bsgom par bya'o //",
    "T04TD3916E:50b-1": "rnam par g-yeng ba la nyes par mthong bas kyang mi dga' ba rab tu zhi bar bya'o //",
    "T04TD3916E:50b-2": "ji ste rmugs pa dang gnyid kyis non te rgyu ba mi gsal bas sems bying ngam bying du dogs par mthong ba de'i tshe gong ma bzhin du mchog tu dga' ba'i dngos po yid la byed pas myur du bying ba zhi bar byas la /",
    "T04TD3916E:50b-3": "yang dmigs pa de kho na de nyid shin tu dam por gzung bar bya'o //",
    "T04TD3916E:50b-4": "ji ste gang gi tshe sngon bdag pa dang /",
    "T04TD3916E:50b-5": "rtses pa rjes su dran pas bar skabs su sems 'phyar ba'am rgod du dogs par mthong ba de'i tshe gong ma bzhin du mi rtag pa la sogs pa yid 'byung bar 'gyur ba'i dngos po yid la byas la g-yeng ba zhi bar bya zhing /",
    "T04TD3916E:50b-6": "de nas yang de kho na nyid la sems mngon par 'du byed pa med par 'jug par 'bad par bya'o //",
    "T04TD3916E:50b-7": "ji ste gang gi tshe bying ba dang rgod pa dang bral bar gyur nas mnyam par zhugs te de kho na nyid la sems rang gi ngang gis 'jug par 'gyur ba de'i tshe rtsol ba glod de btang snyoms su bya'o //",
    "T04TD3916E:50b-8": "gal te sems mnyam par zhugs pa la brtsal ba byas na de'i tshe sems rnam par g-yeng bar 'gyur ro //",
    "T04TD3916E:50b-9": "gal te sems bying bar gyur pa la brtsal bar ma byas na de'i tshe shin tu bying bas lhag mthong med de /",
    "T04TD3916E:50b-10": "sems dmus long bzhin du 'gyur ro //",
    "T04TD3916E:50b-11": "de lta bas na sems bying bar gyur na brtsal bar bya'o //",
    "T04TD3916E:50b-12": "mnyam par gyur na brtsal bar mi bya'o //",
    "T04TD3916E:50b-13": "gang gi tshe lhag mthong bsgoms pas shes rab shin tu shas che bar gyur pa de'i tshe zhi gnas chung bas mar me rlung la bzhag pa bzhin du sems g-yo bar 'gyur te /",
    "T04TD3916E:50b-14": "de'i phyir de kho na shin tu gsal bar mthong bar mi 'gyur te /",
    "T04TD3916E:50b-15": "de bas na de'i tshe zhi gnas bsgom par bya'o //",
    "T04TD3916E:50b-16": "zhi gnas kyi shas che bar gyur na yang shes rab bsgom par bya'o //",
    "T04TD3916E:50b-17": "gang gi tshe gnyis ka mnyam du 'jug pa'i tshe lus dang sems la gnod par ma gyur gyi bar du mngon par 'du byed pa med par gnas par bya'o //",
    "T04TD3916E:50b-18": "lus la sogs pa la gnod par gyur na de'i bar skabs su 'jig rten mtha' dag sgyu ma dang /",
    "T04TD3916E:50b-19": "smig rgyu dang /",
    "T04TD3916E:50b-20": "rmi lam dang /",
    "T04TD3916E:50b-21": "chu zla dang /",
    "T04TD3916E:50b-22": "mig yor lta bur lta zhing 'di snyam du bsam par bya ste /",
    "T04TD3916E:51a-0": "sems can 'di dag ni chos zab mo 'di lta @51a * //",
    "T04TD3916E:51a-1": "bu khong du ma chud pas 'khor ba na kun du nyon mongs par gyur gyis /",
    "T04TD3916E:51a-2": "bdag gis ci nas kyang de dag chos nyid de khong du chud par 'gyur ba de ltar bya'o snyam du bsam zhing /",
    "T04TD3916E:51a-3": "snying rje chen po dang byang chub kyi sems mngon du bya'o //",
    "T04TD3916E:51a-4": "de nas ngal bso la /",
    "T04TD3916E:51a-5": "yang de bzhin du chos thams cad snang ba med pa'i ting nge 'dzin la 'jug par bya'o //",
    "T04TD3916E:51a-6": "yang sems shin tu skyo bar gyur na de bzhin du ngal gso bar bya'o //",
    "T04TD3916E:51a-7": "'di ni zhi gnas dang lhag mthong zung du 'brel par 'jug pa'i lam ste rnam par rtog pa dang bcas pa dang /",
    "T04TD3916E:51a-8": "rnam par mi rtog pa'i gzugs brnyan la dmigs pa'o ;",
    "T04TD3916E:51a-9": "/ de ltar rnal 'byor pas rim pa 'dis chu tshod gcig gam /",
    "T04TD3916E:51a-10": "mel tshe thun phyed dam /",
    "T04TD3916E:51a-11": "thun gcig gam /",
    "T04TD3916E:51a-12": "ji srid 'dod kyi bar du de kho na bsgom zhing 'dug par bya'o //",
    "T04TD3916E:51a-13": "'di ni don rab tu rnam par 'byed pa'i bsam gtan te /",
    "T04TD3916E:51a-14": "'phags pa lang kar gshegs pa las bstan to //",
    "T04TD3916E:51a-15": "de nas 'dod na ting nge 'dzin las langs te skyil mo krung ma bshig par 'di snyam du chos 'di dag thams cad don dam par ngo bo nyid med pa nyid yin du zin kyang /",
    "T04TD3916E:51a-16": "kun rdzob tu rnam par gnas pa nyid do //",
    "T04TD3916E:51a-17": "de lta ma yin na las dang 'bras bu 'brel pa la sogs pa ji ltar rnam par gnas par 'gyur /",
    "T04TD3916E:51a-18": "bcom ldan 'das kyis kyang /",
    "T04TD3916E:51a-19": "dngos po skye ba kun rdzob tu //",
    "T04TD3916E:51a-20": "dam pa'i don du rang bzhin med //",
    "T04TD3916E:51a-21": "ces bka' stsal to //",
    "T04TD3916E:51a-22": "sems can byis pa'i blo can 'di dag ni ngo bo nyid med pa'i dngos po rnams la yod pa la sogs pa sgro 'dogs pas blo phyin ci log tu gyur te /",
    "T04TD3916E:51a-23": "yun ring por 'khor ba'i 'khor lo na yongs su 'khyams pas bdag gis ci nas kyang bsod nams dang ye shes kyi tshogs bla na med pa yongs su rdzogs par bya ste /",
    "T04TD3916E:51a-24": "de nas thams cad mkhyen pa'i go 'phang thob par bya la /",
    "T04TD3916E:51a-25": "de dag chos nyid khong du chud par bya'o snyam du bsams la /",
    "T04TD3916E:51a-26": "de nas dal bus skyil mo krung bshig ste phyogs bcu na bzhugs pa'i sangs rgyas dang byang chub sems dpa' thams cad la phyag byas la /",
    "T04TD3916E:51a-27": "de dag la mchod pa dang bstod pa byas nas /",
    "T04TD3916E:51a-28": "'phags pa bzang po spyod pa la sogs pa'i smon lam rgya chen po gdab bo /",
    "T04TD3916E:51b-0": "de nas stong pa nyid dang snying rje chen po'i @51b snying po can sbyin pa la sogs pa bsod nams dang ye shes kyi tshogs mtha' dag bsgrub pa la mngon par brtson par bya'o //",
    "T04TD3916E:51b-1": "de ltar gyur na bsam gtan de rnam pa thams cad kyi mchog dang ldan pa'i stong pa nyid mngon par bsgrubs pa yin te /",
    "T04TD3916E:51b-2": "'phags pa gtsug na rin po che las ji skad du /",
    "T04TD3916E:51b-3": "de byams pa'i go cha bgos shing snying rje chen po'i gnas la gnas nas rnam pa thams cad kyi mchog dang ldan pa'i stong pa nyid mngon par bsgrub pa'i bsam gtan byed do //",
    "T04TD3916E:51b-4": "de la rnam pa thams cad kyi mchog dang ldan pa'i stong pa nyid gang zhe na /",
    "T04TD3916E:51b-5": "gang sbyin pa dang ma bral ba /",
    "T04TD3916E:51b-6": "tshul khrims dang ma bral ba /",
    "T04TD3916E:51b-7": "bzod pa dang ma bral ba /",
    "T04TD3916E:51b-8": "brtson 'grus dang ma bral ba /",
    "T04TD3916E:51b-9": "bsam gtan dang ma bral ba /",
    "T04TD3916E:51b-10": "shes rab dang ma bral ba /",
    "T04TD3916E:51b-11": "thabs dang ma bral ba zhes bya ba la sogs pa rgya cher bka' stsal pa lta bu'o //",
    "T04TD3916E:51b-12": "byang chub sems dpa' ni sems can thams cad yongs su smin par byed pa dang /",
    "T04TD3916E:51b-13": "zhing dang /",
    "T04TD3916E:51b-14": "lus dang /",
    "T04TD3916E:51b-15": "g-yog 'khor mang po la sogs pa phun sum tshogs par gyur pa'i thabs sbyin pa la sogs pa'i dge ba nges par bsten par bya dgos so //",
    "T04TD3916E:51b-16": "de lta ma yin na sangs rgyas rnams kyi zhing la sogs pa phun sum tshogs pa gang bka' stsal pa de gang gi 'bras bu yin par 'gyur /",
    "T04TD3916E:51b-17": "de lta bas na rnam pa thams cad kyi mchog dang ldan pa thams cad mkhyen pa'i ye shes de ni sbyin pa la sogs pa thabs kyis yongs su rdzogs par 'gyur bas bcom ldan 'das kyis thams cad mkhyen pa'i ye shes de ni thabs kyis mthar phyin pa yin no zhes bka' stsal to //",
    "T04TD3916E:51b-18": "de'i phyir byang chub sems dpas sbyin pa la sogs pa thabs la yang bsten par bya'i /",
    "T04TD3916E:51b-19": "stong pa nyid 'ba' zhig ni ma yin no //",
    "T04TD3916E:51b-20": "de skad du 'phags pa chos thams cad shin tu rgyas pa bsdus pa las kyang bka' stsal te /",
    "T04TD3916E:51b-21": "byams pa byang chub sems dpa' rnams kyi pha rol tu phyin pa drug yang dag par bsgrubs pa 'di ni rdzogs pa'i byang chub kyi phyir yin na /",
    "T04TD3916E:51b-22": "de la mi blun po de dag 'di skad du /",
    "T04TD3916E:51b-23": "byang chub sems dpa' shes rab kyi pha rol tu phyin pa kho na la bslab par bya'i /",
    "T04TD3916E:52a-0": "pha rol tu phyin pa lhag ma rnams kyis ci zhig bya @52a * //",
    "T04TD3916E:52a-1": "zhes zer zhing /",
    "T04TD3916E:52a-2": "de dag pha rol tu phyin pa gzhan dag la yang sun 'byin par sems so //",
    "T04TD3916E:52a-3": "ma pham pa 'di ji snyam du sems /",
    "T04TD3916E:52a-4": "ka shi ka'i rgyal por gyur pa gang yin pa des phug ron gyi phyir rang gi sha khra la byin pa de shes rab 'chal ba yin nam /",
    "T04TD3916E:52a-5": "byams pas gsol pa /",
    "T04TD3916E:52a-6": "bcom ldan 'das de ni ma lags so //",
    "T04TD3916E:52a-7": "bcom ldan 'das kyis bka' stsal pa /",
    "T04TD3916E:52a-8": "byams pa nga byang chub sems dpa'i spyad pa spyod pa na pha rol tu phyin pa drug dang ldan pa'i dge ba'i rtsa ba gang dag bsags pa'i dge ba'i rtsa ba de dag gis gnod par gyur tam /",
    "T04TD3916E:52a-9": "byams pas gsol pa /",
    "T04TD3916E:52a-10": "bcom ldan 'das de ni ma lags so //",
    "T04TD3916E:52a-11": "bcom ldan 'das kyis bka' stsal pa /",
    "T04TD3916E:52a-12": "ma pham pa khyod kyis kyang bskal pa drug cur sbyin pa'i pha rol tu phyin pa yang dag par bsgrubs /",
    "T04TD3916E:52a-13": "bskal pa drug cur tshul khrims kyi pha rol tu phyin pa /",
    "T04TD3916E:52a-14": "bskal pa drug cur bzod pa'i pha rol tu phyin pa /",
    "T04TD3916E:52a-15": "bskal pa drug cur brtson 'grus kyi pha rol tu phyin pa /",
    "T04TD3916E:52a-16": "bskal pa drug cur bsam gtan gyi pha rol tu phyin pa /",
    "T04TD3916E:52a-17": "bskal pa drug cur shes rab kyi pha rol tu phyin pa yang dag par bsgrubs na /",
    "T04TD3916E:52a-18": "de la mi blun po de dag 'di skad du tshul gcig kho nas byang chub ste /",
    "T04TD3916E:52a-19": "'di lta ste /",
    "T04TD3916E:52a-20": "stong pa nyid kyi tshul gyis so zhes zer te /",
    "T04TD3916E:52a-21": "de dag ni spyod pa yongs su ma dag par 'gyur ro zhes bya ba la sogs pa 'byung ngo //",
    "T04TD3916E:52a-22": "thabs dang bral na byang chub sems dpa'i shes rab 'ba' zhig gis ni nyan thos bzhin du sangs rgyas kyi mdzad pa byed mi nus kyi /",
    "T04TD3916E:52a-23": "thabs kyis bstangs na nus par 'gyur te /",
    "T04TD3916E:52a-24": "'phags pa dkon mchog brtsegs pa las ji skad du /",
    "T04TD3916E:52a-25": "'od srungs 'di lta ste dper na blon pos zin pa'i rgyal po rnams dgos pa thams cad byed pa de bzhin du byang chub sems dpa'i shes rab thabs mkhas pas yongs su zin pa de yang sangs rgyas kyi mdzad pa thams cad byed do zhes gsungs pa lta bu'o //",
    "T04TD3916E:52a-26": "byang chub sems dpa' rnams kyi lam gyi lta ba yang gzhan /",
    "T04TD3916E:52a-27": "mu stegs can dang /",
    "T04TD3916E:52a-28": "nyan thos rnams kyi lam gyi lta ba yang gzhan te /",
    "T04TD3916E:52a-29": "'di ltar mu stegs can rnams kyi lam gyi lta ba ni bdag la sogs par phyin ci log dang ldan pa'i phyir thams cad kyi thams cad du shes rab dang bral ba'i lam yin te /",
    "T04TD3916E:52b-0": "de bas na @52b de dag thar pa mi thob bo /",
    "T04TD3916E:52b-1": "nyan thos rnams kyis ni snying rje chen po dang bral bas thabs dang mi ldan pa yin te /",
    "T04TD3916E:52b-2": "de bas na de dag gcig tu mya ngan las 'das pa la gzhol bar 'gyur ro //",
    "T04TD3916E:52b-3": "byang chub sems dpa' rnams kyi lam ni shes rab dang thabs dang ldan par 'dod de /",
    "T04TD3916E:52b-4": "de bas na de dag mi gnas pa'i mya ngan las 'das pa la gzhol bar 'gyur ro //",
    "T04TD3916E:52b-5": "byang chub sems dpa' rnams kyi lam ni shes rab dang thabs dang ldan par 'dod de /",
    "T04TD3916E:52b-6": "des na mi gnas pa'i mya ngan las 'das pa thob ste /",
    "T04TD3916E:52b-7": "shes rab kyi stobs kyis ni 'khor bar mi ltung la /",
    "T04TD3916E:52b-8": "thabs kyi stobs kyis ni mya ngan las 'das par mi ltung ba'i phyir ro //",
    "T04TD3916E:52b-9": "de bas na 'phags pa ga ya go'i ri las /",
    "T04TD3916E:52b-10": "byang chub sems dpa' rnams kyi lam ni mdor bsdu na 'di gnyis te /",
    "T04TD3916E:52b-11": "gnyis gang zhe na /",
    "T04TD3916E:52b-12": "'di lta ste /",
    "T04TD3916E:52b-13": "thabs dang shes rab bo zhes bka' stsal to //",
    "T04TD3916E:52b-14": "'phags pa dpal mchog dang po las kyang ;",
    "T04TD3916E:52b-15": "shes rab kyi pha rol tu phyin pa ni ma yin no //",
    "T04TD3916E:52b-16": "thabs la mkhas pa ni pha yin no zhes bka' stsal to //",
    "T04TD3916E:52b-17": "'phags pa dri ma med par grags pas bstan pa las kyang /",
    "T04TD3916E:52b-18": "byang chub sems dpa' rnams kyi 'ching ba ni gang /",
    "T04TD3916E:52b-19": "thar pa ni gang zhe na /",
    "T04TD3916E:52b-20": "thabs med par srid par 'gro ba yongs su 'dzin pa ni byang chub sems dpa'i 'ching ba'o //",
    "T04TD3916E:52b-21": "thabs kyis srid pa'i 'gro bar 'gro ba ni thar pa'o //",
    "T04TD3916E:52b-22": "shes rab med par srid par 'gro ba yongs su 'dzin pa ni byang chub sems dpa'i 'ching ba'o //",
    "T04TD3916E:52b-23": "shes rab kyis srid pa'i 'gro bar 'gro ba ni thar pa'o //",
    "T04TD3916E:52b-24": "thabs kyis ma zin pa'i shes rab ni 'ching ba'o //",
    "T04TD3916E:52b-25": "thabs kyis zin pa'i shes rab ni thar pa'o //",
    "T04TD3916E:52b-26": "shes rab kyis ma zin pa'i thabs ni 'ching ba'o //",
    "T04TD3916E:52b-27": "shes rab kyis zin pa'i thabs ni thar pa'o zhes rgya cher bka' stsal to //",
    "T04TD3916E:52b-28": "byang chub sems dpas shes rab tsam bsten na ni nyan thos kyis 'dod pa'i mya ngan las 'das par ltung bas 'ching ba bzhin du 'gyur te /",
    "T04TD3916E:52b-29": "mi gnas pa'i mya ngan las 'das pas grol bar mi 'gyur ro //",
    "T04TD3916E:52b-30": "de lta bas na thabs dang bral ba'i shes rab ni byang chub sems dpa' rnams kyi 'ching ba'o zhes bya'o //",
    "T04TD3916E:53a-0": "de lta bas na lhags pas nyen pa la me bsten pa bzhin @53a * //",
    "T04TD3916E:53a-1": "du byang chub sems dpas phyin ci log gi lhag pa tsam spang ba'i phyir thabs dang bcas pa'i shes rab kyis stong pa nyid bsten par bya'i /",
    "T04TD3916E:53a-2": "nyan thos bzhin du mngon du ni mi bya ste /",
    "T04TD3916E:53a-3": "'phags pa chos bcu pa'i mdo las ji skad du /",
    "T04TD3916E:53a-4": "rigs kyi bu 'di lta ste /",
    "T04TD3916E:53a-5": "dper na mi la la zhig me yongs su spyod par gyur to //",
    "T04TD3916E:53a-6": "de me de la bsti stang byed /",
    "T04TD3916E:53a-7": "bla mar byed kyang de 'di snyam du bdag gis me de la bsti stang byas /",
    "T04TD3916E:53a-8": "bla mar byas /",
    "T04TD3916E:53a-9": "ri mor byas kyang 'di la lag pa gnyis kyis yongs su gzung bar bya'o snyam du mi sems so //",
    "T04TD3916E:53a-10": "de ci'i phyir zhe na /",
    "T04TD3916E:53a-11": "gzhi de las bdag la lus kyi sdug bsngal ba'am /",
    "T04TD3916E:53a-12": "sems kyi yid mi bde bar 'gyur du 'ong snyam pa'i phyir ro //",
    "T04TD3916E:53a-13": "de bzhin du byang chub sems dpa' yang mya ngan las 'das pa'i bsam pa can yang yin la mya ngan las 'das pa mngon sum du yang mi byed do //",
    "T04TD3916E:53a-14": "de ci'i phyir zhe na /",
    "T04TD3916E:53a-15": "gzhi de las bdag byang chub las phyir ldog par 'gyur du 'ong snyam pa'i phyir ro zhes bka' stsal ba lta bu'o //",
    "T04TD3916E:53a-16": "thabs tsam 'ba' zhig bsten na yang byang chub sems dpa' so so'i skye bo'i sa las mi 'da' bas shin tu bcings pa kho nar 'gyur ro //",
    "T04TD3916E:53a-17": "de lta bas na shes rab dang bcas pa'i thabs bsten par bya ste ;",
    "T04TD3916E:53a-18": "'di ltar sngags kyis yongs su zin pa'i dug bzhin du byang chub sems dpa' rnams kyis nyon mongs pa yang shes rab kyis yongs su zin pa'i stobs kyis bsgoms na bdud rtsir 'gyur na /",
    "T04TD3916E:53a-19": "rang bzhin gyis mngon par mtho ba'i 'bras bu can sbyin pa la sogs pa gang yin pa lta smos kyang ci dgos te /",
    "T04TD3916E:53a-20": "'phags pa dkon mchog brtsegs pa las ji skad du /",
    "T04TD3916E:53a-21": "'od srungs 'di lta ste /",
    "T04TD3916E:53a-22": "dper na sngags dang sman gyis yongs su zin pa'i dug gis ni 'chi bar byed mi nus so //",
    "T04TD3916E:53a-23": "de bzhin du byang chub sems dpa' rnams kyi nyon mongs pa shes rab kyis yongs su zin pas kyang log par ltung bar byed mi nus so zhes bka' stsal to //",
    "T04TD3916E:53a-24": "de lta bas na gang gi phyir byang chub sems dpa' thabs kyi stobs kyis 'khor ba mi 'dor ba de'i phyir mya ngan las 'das par mi ltung ngo //",
    "T04TD3916E:53b-0": "gang gi phyir shes rab kyi stobs kyis dmigs pa mtha' dag spong ba @53b de'i phyir 'khor bar mi ltung ste /",
    "T04TD3916E:53b-1": "de bas na mi gnas pa'i mya ngan las 'das pa yang sangs rgyas nyid 'thob bo //",
    "T04TD3916E:53b-2": "de bas na 'phags pa nam mkha' mdzod las kyang /",
    "T04TD3916E:53b-3": "de shes rab kyi shes pas ni nyon mongs pa thams cad yongs su 'dor ro //",
    "T04TD3916E:53b-4": "thabs kyi shes pas ni sems can thams cad yongs su mi gtong ngo zhes bka' stsal to //",
    "T04TD3916E:53b-5": "'phags pa dgongs pa nges par 'grel pa las kyang /",
    "T04TD3916E:53b-6": "sems can gyi don la shin tu mi phyogs pa dang /",
    "T04TD3916E:53b-7": "'du byed mngon par 'du bya ba thams cad la shin tu mi phyogs pa ni bla na med pa yang dag par rdzogs pa'i byang chub tu ngas ma bstan to zhes bka' stsal to //",
    "T04TD3916E:53b-8": "de lta bas na sangs rgyas nyid thob par 'dod pas shes rab dang thabs gnyis ka bsten par bya'o //",
    "T04TD3916E:53b-9": "de la 'jig rten las 'das pa'i shes rab bsgom pa'i gnas skabs sam /",
    "T04TD3916E:53b-10": "shin tu mnyam par gzhag pa'i gnas skabs na sbyin pa la sogs pa thabs la brten pa mi 'byung du zin kyang /",
    "T04TD3916E:53b-11": "de la sbyor ba dang de'i rjes las byung ba'i shes rab gang yang byung ba de'i tshe thabs la brten pa 'byung ba nyid de /",
    "T04TD3916E:53b-12": "de'i phyir shes rab dang thabs gnyis cig car 'jug go //",
    "T04TD3916E:53b-13": "gzhan yang byang chub sems dpa' rnams kyi shes rab dang thabs zung du 'brel par 'jug pa'i lam ni 'di yin te /",
    "T04TD3916E:53b-14": "sems can thams cad la lta ba'i snying rje chen pos yongs su zin pas 'jig rten las 'das pa'i lam bsten pa dang /",
    "T04TD3916E:53b-15": "langs pa'i thabs kyi dus na yang sgyu ma mkhan bzhin du phyin ci ma log pa kho na'i sbyin pa la sogs pa la brten pa ste /",
    "T04TD3916E:53b-16": "'phags pa blo gros mi zad pas bstan pa las ji skad du /",
    "T04TD3916E:53b-17": "de la byang chub sems dpa'i thabs ni gang /",
    "T04TD3916E:53b-18": "shes rab mngon par sgrub pa ni gang zhe na /",
    "T04TD3916E:53b-19": "gang gi phyir mnyam par gzhag pa na sems can la lta bas na snying rje chen po'i dmigs pa la sems nye bar 'jog pa de ni de'i thabs so //",
    "T04TD3916E:53b-20": "gang gi phyir zhi ba dang rab tu zhi bar snyoms par 'jug pa de ni de'i shes rab bo zhes rgya cher bka' stsal pa lta bu'o //",
    "T04TD3916E:53b-21": "bdud btul ba'i le'u las kyang bka' stsal te //",
    "T04TD3916E:53b-22": "gzhan yang byang chub sems dpa' rnams kyi sbyor ba yang dag phul ni shes rab kyi shes pas mngon par brtson par yang mi byed la /",
    "T04TD3916E:54a-0": "@54a * // thabs kyi shes pas dge ba'i chos thams cad sdud par yang sbyor ba dang /",
    "T04TD3916E:54a-1": "shes rab kyi shes pas bdag med pa dang /",
    "T04TD3916E:54a-2": "sems can med pa dang /",
    "T04TD3916E:54a-3": "srog med pa dang /",
    "T04TD3916E:54a-4": "gso ba med pa dang /",
    "T04TD3916E:54a-5": "gang zag med par yang sbyor la /",
    "T04TD3916E:54a-6": "thabs kyi shes pas sems can thams cad yongs su smin par byed pa yang sbyor ba gang yin pa'o zhes rgya cher 'byung ngo //",
    "T04TD3916E:54a-7": "'phags pa chos thams cad yang dag par sdud pa'i mdo las kyang /",
    "T04TD3916E:54a-8": "dper na sgyu ma'i mkhan po zhig / sprul pa thar bar bya phyir brtson //",
    "T04TD3916E:54a-9": "des ni snga nas de shes pas //",
    "T04TD3916E:54a-10": "sprul pa de la chags pa med //",
    "T04TD3916E:54a-11": "srid gsum sprul pa 'dra bar ni //",
    "T04TD3916E:54a-12": "rdzogs pa'i byang chub mkhas pas shes //",
    "T04TD3916E:54a-13": "'gro ba'i ched du go bgos te //",
    "T04TD3916E:54a-14": "'gro ba de ltar snga nas shes //",
    "T04TD3916E:54a-15": "zhes 'byung ngo //",
    "T04TD3916E:54a-16": "byang chub sems dpa' rnams kyi shes rab dang /",
    "T04TD3916E:54a-17": "thabs kyi tshul kho na sgrub pa'i dbang du mdzad nas /",
    "T04TD3916E:54a-18": "de'i sbyor ba 'khor ba na gnas pa yang yin pa la /",
    "T04TD3916E:54a-19": "bsam pa mya ngan las 'das pa la gnas pa yang yin no zhes bka' stsal to //",
    "T04TD3916E:54a-20": "de ltar stong pa nyid dang snying rje chen po'i snying po can bla na med pa yang dag par rdzogs pa'i byang chub tu yongs su bsngos pa'i sbyin pa la sogs pa'i thabs goms par byas la /",
    "T04TD3916E:54a-21": "don dam pa'i byang chub kyi sems bskyed pa'i phyir snga ma bzhin du rtag par dus dus su zhi gnas dang lhag mthong gi sbyor ba la ci nus su bsgom par bya ste /",
    "T04TD3916E:54a-22": "'phags pa spyod yul yongs su dag pa'i mdo las /",
    "T04TD3916E:54a-23": "gnas skabs thams cad du sems can gyi don byed pa'i byang chub sems dpa' rnams kyi phan yon ji skad du bstan pa de bzhin du nye bar gnas pa'i dran pas dus thams cad du thabs la mkhas pa goms par bya'o //",
    "T04TD3916E:54a-24": "de ltar snying rje dang /",
    "T04TD3916E:54a-25": "thabs dang /",
    "T04TD3916E:54a-26": "byang chub kyi sems goms par byas pa de tshe 'di la gdon mi za bar khyad par du 'gyur te /",
    "T04TD3916E:54a-27": "des na rmi lam na rtag tu sangs rgyas dang byang chub sems dpa' mthong bar 'gyur /",
    "T04TD3916E:54a-28": "rmi lam bzang po gzhan dag kyang rmi bar 'gyur /",
    "T04TD3916E:54a-29": "lha rnams kyang yi rangs nas srung ba byed par 'gyur /",
    "T04TD3916E:54b-0": "skad cig re re la yang bsod nams dang ye shes kyi tshogs rgya chen po sogs par @54b 'gyur /",
    "T04TD3916E:54b-1": "nyon mongs pa'i sgrib pa dang /",
    "T04TD3916E:54b-2": "gnas ngan len kyang byang bar 'gyur /",
    "T04TD3916E:54b-3": "dus thams cad du yang bde ba dang yid bde ba mang bar 'gyur /",
    "T04TD3916E:54b-4": "skye bo mang po la sdug par 'gyur /",
    "T04TD3916E:54b-5": "lus la yang nad kyis mi thebs par 'gyur /",
    "T04TD3916E:54b-6": "sems las su rung ba nyid kyi mchog kyang thob par 'gyur te /",
    "T04TD3916E:54b-7": "des na mngon par shes pa la sogs pa yon tan khyad par can thob bo //",
    "T04TD3916E:54b-8": "de nas rdzu 'phrul gyi stobs kyis 'jig rten gyi khams mtha' yas pa dag tu song nas sangs rgyas bcom ldan 'das rnams la mchod pa byed do //",
    "T04TD3916E:54b-9": "de dag la chos kyang nyan to //",
    "T04TD3916E:54b-10": "'chi ba'i dus kyi tshe na yang gdon mi za bar sangs rgyas dang byang chub sems dpa' rnams mthong bar 'gyur ro //",
    "T04TD3916E:54b-11": "tshe rabs gzhan na yang sangs rgyas dang byang chub sems dpa' dang mi 'bral ba'i yul dang khyad par du 'phags pa'i khyim du yang skye bar 'gyur te /",
    "T04TD3916E:54b-12": "des na 'bad mi dgos par bsod nams dang ye shes kyi tshogs yongs su rdzogs par byed do //",
    "T04TD3916E:54b-13": "longs spyod che ba dang /",
    "T04TD3916E:54b-14": "g-yog 'khor mang bar 'gyur ro //",
    "T04TD3916E:54b-15": "shes rab rno bas skye bo mang po yongs su smin par yang byed par 'gyur ro //",
    "T04TD3916E:54b-16": "tshe rabs thams cad du tshe rabs dran par 'gyur te /",
    "T04TD3916E:54b-17": "de ltar phan yon tshad med pa mdo gzhan dag las byung ba khong du chud par bya'o //",
    "T04TD3916E:54b-18": "des de ltar snying rje dang /",
    "T04TD3916E:54b-19": "thabs dang /",
    "T04TD3916E:54b-20": "byang chub kyi sems rtag tu gus par yun ring du bsgoms na rim gyis sems kyi rgyud shin tu yongs su dag pa'i skad cig 'byung bas yongs su smin par 'gyur ba'i phyir gtsub shing gtsubs pa'i me bzhin du yang dag pa'i don la bsgom pa rab kyi mthar phyin par gyur nas 'jig rten las 'das pa'i ye shes rtog pa'i dra ba mtha' dag dang bral ba /",
    "T04TD3916E:54b-21": "chos kyi dbyings spros pa med pa shin tu gsal bar rtogs pa /",
    "T04TD3916E:54b-22": "dri ma med cing mi g-yo la mar me rlung med par bzhag pa bzhin du mi g-yo ba tshad mar gyur pa /",
    "T04TD3916E:54b-23": "chos thams cad bdag med pa'i ngo bo de kho na mngon du byed pa mthong ba'i lam gyis bsdus pa don dam pa'i byang chub kyi sems kyi ngo bo nyid dbyung ngo //",
    "T04TD3916E:54b-24": "de byung nas dngos po'i mtha' la dmigs pa la zhugs pa yin te /",
    "T04TD3916E:55a-0": "de bzhin gshegs pa'i rigs su skyes pa @55a * //",
    "T04TD3916E:55a-1": "yin /",
    "T04TD3916E:55a-2": "byang chub sems dpa'i skyon med pa la zhugs pa yin /",
    "T04TD3916E:55a-3": "'jig rten gyi 'gro ba thams cad las log pa yin /",
    "T04TD3916E:55a-4": "byang chub sems dpa'i chos nyid dang chos kyi dbyings rtogs pa la gnas pa yin /",
    "T04TD3916E:55a-5": "byang chub sems dpa'i sa dang po thob pa yin no zhes phan yon de rgyas par sa bcu pa la sogs pa las khong du chud par bya'o //",
    "T04TD3916E:55a-6": "'di ni de bzhin nyid la dmigs pa'i bsam gtan de 'phags pa lang kar gshegs pa las bstan te /",
    "T04TD3916E:55a-7": "'di ni byang chub sems dpa' rnams kyi spros pa med pa rnam par mi rtog pa nyid la 'jug pa'o//",
    "T04TD3916E:55a-8": "mos pas spyod pa'i sa la ni mos pa'i dbang gis 'jug par rnam par gzhag gi / mngon par 'du byed pas ni ma yin no //",
    "T04TD3916E:55a-9": "ye shes de byung bar gyur na ni mngon du zhugs pa yin te /",
    "T04TD3916E:55a-10": "de ltar sa dang por zhugs pa de phyis bsgom pa'i lam la 'jig rten las 'das pa dang /",
    "T04TD3916E:55a-11": "de'i rjes la thob pa'i ye shes gnyis kyis shes rab dang /",
    "T04TD3916E:55a-12": "thabs bsgoms pas rim gyis bsgom pas spang bar bya ba'i sgrib pa bsags pa phra ba bas kyang ches phra ba byang ba'i phyir dang /",
    "T04TD3916E:55a-13": "yon tan khyad par can gong ma gong ma thob pa'i phyir sa 'og ma rnams yongs su sbyong bas de bzhin gshegs pa'i ye shes kyi bar la zhugs nas thams cad mkhyen pa nyid kyi rgya mtshor 'jug cing dgos pa yongs su 'grub pa'i dmigs pa yang 'thob ste /",
    "T04TD3916E:55a-14": "'di ltar rim pa kho nar sems kyi rgyud yongs su dag par 'phags pa lang kar gshegs pa las kyang bka' stsal to //",
    "T04TD3916E:55a-15": "'phags pa dgongs pa nges par 'grel pa las kyang /",
    "T04TD3916E:55a-16": "rim gyis sa gong ma gong ma rnams su gser lta bur sems rnam par spong la bla na med pa yang dag par rdzogs pa'i byang chub kyi bar du mngon par rdzogs par 'tshang rgya'o zhes gsungs so //",
    "T04TD3916E:55a-17": "thams cad mkhyen pa nyid kyi rgya mtshor zhugs pa na yid bzhin gyi nor bu lta bur sems can mtha' dag nye bar 'tsho ba'i yon tan gyi phung po dang ni ldan /",
    "T04TD3916E:55a-18": "sngon gyi smon lam gyi 'bras bu yod par ni mdzad /",
    "T04TD3916E:55a-19": "thugs rje chen po'i rang bzhin du ni 'gyur /",
    "T04TD3916E:55a-20": "lhun gyis grub pa'i thabs sna tshogs dag dang ldan /",
    "T04TD3916E:55b-0": "sprul pa dpag tu med pa dag gis 'gro ba ma lus @55b pa'i don rnam pa thams cad ni mdzad /",
    "T04TD3916E:55b-1": "yon tan phun sum tshogs pa ma lus pa rab kyi mthar phyin par ni gyur /",
    "T04TD3916E:55b-2": "bag chags dang bcas pa'i nyes pa'i dri ma mtha' dag bsal nas /",
    "T04TD3916E:55b-3": "sems can gyi khams kyi mthas gtugs par bzhugs pa yin par rtogs pa dang ldan pas sangs rgyas bcom ldan 'das yon tan mtha' dag gi 'byung gnas la dad pa bskyed la yon tan de yongs su bsgrub pa'i phyir bdag nyid thams cad kyis 'bad par bya'o //",
    "T04TD3916E:55b-4": "de bas na bcom ldan 'das kyis 'di skad du /",
    "T04TD3916E:55b-5": "thams cad mkhyen pa'i ye shes de ni snying rje'i rtsa ba las byung ba yin /",
    "T04TD3916E:55b-6": "byang chub kyi sems kyi rgyu las byung ba yin /",
    "T04TD3916E:55b-7": "thabs kyis mthar phyin pa yin no zhes bka' stsal to //",
    "T04TD3916E:55b-8": "dam pa phrag dog la sogs dri ma thag bsrings pa //",
    "T04TD3916E:55b-9": "yon tan rnams kyis mi ngoms chu yi mtsho 'dra dag / rnam par phye nas legs par bshad rnams 'dzin byed de ;",
    "T04TD3916E:55b-10": "/ ngang pa rab dga' chu las 'o ma len pa bzhin //",
    "T04TD3916E:55b-11": "de lta bas na mkhas rnams kyis //",
    "T04TD3916E:55b-12": "phyogs lhung dkrugs yid ring spongs la //",
    "T04TD3916E:55b-13": "byis pa las kyang legs bshad pa //",
    "T04TD3916E:55b-14": "thams cad blang pa kho nar bya //",
    "T04TD3916E:55b-15": "de ltar dbu ma'i lam bshad pas //",
    "T04TD3916E:55b-16": "bdag gis bsod nams gar thob pa //",
    "T04TD3916E:55b-17": "de yis skye bo ma lus pa //",
    "T04TD3916E:55b-18": "dbu ma'i lam ni thob par shog / bsgom pa'i rim pa a'a ts'arya ka ma la sh'i las bar du mdzad pa rdzogs so /",
    "T04TD3916E:55b-20": "// / rgya gar gyi mkhan po pradzny'a warma dang /",
    "T04TD3916E:55b-21": "lo ts'a ba bande ye shes sdes bsgyur cing zhus te gtan la phab pa'o /"
}