{
    "NK090(u)002:2": "/ / 'dus pa mdo'i khog dbub legs bshad nyi ma'i snang ba zhes bya ba bzhugs so //",
    "NK090(u)002:3": "bcom ldan 'das smra ba'i seng+ge la phyag 'tshal lo //",
    "NK090(u)002:4": "rgyud kyi rgyal po chen po sangs rgyas thams cad",
    "NK090(u)002:5": "kyi dgongs pa 'dus pa'i khog dbub ma 'ongs pa'i",
    "NK090(u)002:6": "ched du brjod par bya ste /",
    "NK090(u)002:7": "de la spyir 'khor ba dang mya ngan las 'das pa'i chos thams cad bsdu na lnga ste /",
    "NK090(u)002:8": "ye nas gnas pa'i tshul dang /",
    "NK090(u)002:9": "ma rtogs pa'i 'khrul tshul dang /",
    "NK090(u)002:10": "ye shes kyi gzigs tshul dang /",
    "NK090(u)002:11": "gzigs nas thugs rje skye ba'i tshul dang /",
    "NK090(u)002:12": "skyes nas don mdzad pa'i tshul te /",
    "NK090(u)002:13": "'di dag mtshon sgo tha dad pa ltar snang yang /",
    "NK090(u)002:14": "dbyer med lhun rdzogs ngang du gcig pas /",
    "NK090(u)002:15": "phyogs yul zhen pa'i the tshom med do //",
    "NK090(u)002:16": "lung las /",
    "NK090(u)002:17": "thams cad ma 'dres tha dad pa //",
    "NK090(u)002:18": "yongs su rdzogs pa stong bdag med //",
    "NK090(u)002:19": "de nyid ma 'dres yongs rdzogs na //",
    "NK090(u)002:20": "ma bcos de bzhin nyid kho na //",
    "NK090(u)002:21": "zhes gsungs /",
    "NK090(u)002:22": "de la spyir ni /",
    "NK090(u)002:23": "'khor 'das kyis bsdus pa'i chos thams cad dkyil 'khor rnam gsum ye nas dbyer med par bstan te /",
    "NK090(u)002:24": "le'u bcu dgu pa las /",
    "NK090(u)002:25": "thams cad de nyid der gcig pas //",
    "NK090(u)002:26": "ye nas sangs rgyas bde chen nyid //",
    "NK090(u)002:27": "skye 'gag med pa'i snying po yin //",
    "NK090(u)002:28": "bya byed med pa'i snying po dkyil 'khor gsum //",
    "NK090(u)002:29": "ye nas grub zin lhun gyis grub //",
    "NK090(u)002:30": "ces gsungs pas /",
    "NK090(u)002:31": "'khor 'das kyi chos thams cad ma skyes pa ye ci bzhin pa'i dkyil 'khor dang /",
    "NK090(u)002:32": "'gag pa med pa rang bzhin lhun gyis grub pa'i dkyil 'khor dang /",
    "NK090(u)002:33": "gnyis su med pa rtsa ba byang chub sems kyi dkyil 'khor ro //",
    "NK090(u)002:34": "de yang mtshon tshul gsum du phye ba'i don nyid /",
    "NK090(u)002:35": "gnyis po dbyer med pa'i ngo bor ye nas sangs rgyas pa'o //",
    "NK090(u)002:36": "le'u bco lnga pa las /",
    "NK090(u)002:37": "bka' stsal pa /",
    "NK090(u)002:38": "skyes bu dam pa thams cad kyi rang bzhin mthong ngam /",
    "NK090(u)002:39": "gsol pa /",
    "NK090(u)002:40": "bshes gnyen dam pa thams cad kyi rang bzhin ni bdag cag gis ma mthong lags so //",
    "NK090(u)002:41": "bka' stsal pa /",
    "NK090(u)002:42": "ci'i phyir ma mthong /",
    "NK090(u)002:43": "gsol pa /",
    "NK090(u)002:44": "mi dmigs pa'i slad du'o //",
    "NK090(u)002:45": "bka' stsal pa /",
    "NK090(u)002:46": "skyes bu dam pa khyed kyis thams cad kyi rang bzhin ma mthong ngam /",
    "NK090(u)002:47": "gsol pa /",
    "NK090(u)002:48": "bshes gnyen dam pa bdag cag gis mthong lags so //",
    "NK090(u)002:49": "bka' stsal pa /",
    "NK090(u)002:50": "skyes bu dam pa ci ltar mthong /",
    "NK090(u)002:51": "gsol pa /",
    "NK090(u)002:52": "thams cad kyi rang bzhin gang lags pa de ma bcos /",
    "NK090(u)002:53": "ma bslad /",
    "NK090(u)002:54": "ma byung /",
    "NK090(u)002:55": "ma skyes /",
    "NK090(u)002:56": "ci bzhin pa /",
    "NK090(u)002:57": "de kho na nyid /",
    "NK090(u)002:58": "ye ci bzhin pa'i dkyil 'khor du mthong lags so //",
    "NK090(u)002:59": "bka' stsal pa /",
    "NK090(u)002:60": "sangs rgyas mthong ngam /",
    "NK090(u)002:61": "gsol pa /",
    "NK090(u)002:62": "ma mthong lags so //",
    "NK090(u)002:63": "bka' stsal pa /",
    "NK090(u)002:64": "ci'i phyir ma mthong /",
    "NK090(u)002:65": "gsol pa /",
    "NK090(u)002:66": "mi dmigs pa'i slad du'o //",
    "NK090(u)002:67": "bka' stsal pa /",
    "NK090(u)002:68": "ma mthong ngam /",
    "NK090(u)002:69": "gsol pa /",
    "NK090(u)002:70": "mthong lags so //",
    "NK090(u)002:71": "bka' stsal pa /",
    "NK090(u)002:72": "ci lta bur mthong /",
    "NK090(u)002:73": "gsol pa /",
    "NK090(u)002:74": "thams cad de bzhin nyid du sangs rgyas pas te /",
    "NK090(u)002:75": "kun la khyab pa'i slad du rang bzhin lhun gyis grub pa'i dkyil 'khor du mthong lags so //",
    "NK090(u)002:76": "bka' stsal pa /",
    "NK090(u)002:77": "sems can mthong ngam /",
    "NK090(u)002:78": "gsol pa /",
    "NK090(u)002:79": "ma mthong lags so //",
    "NK090(u)002:80": "bka' stsal pa /",
    "NK090(u)002:81": "ci'i phyir ma mthong /",
    "NK090(u)002:82": "gsol pa /",
    "NK090(u)002:83": "ma dmigs pa'i slad du'o //",
    "NK090(u)002:84": "bka' stsal pa /",
    "NK090(u)002:85": "ma mthong ngam /",
    "NK090(u)002:86": "gsol pa /",
    "NK090(u)002:87": "mthong lags so //",
    "NK090(u)002:88": "bka' stsal pa /",
    "NK090(u)002:89": "ci ltar mthong /",
    "NK090(u)002:90": "gsol pa /",
    "NK090(u)002:91": "thams cad rtsa ba byang chub sems kyi dkyil 'khor du mthong lags so //",
    "NK090(u)002:92": "zhes pa sogs gsungs so //",
    "NK090(u)002:93": "de ltar sangs rgyas kyang sems can rnams kyis ma rtogs pa'i tshul ni /",
    "NK090(u)002:94": "rgyu mtshan gsum ste /",
    "NK090(u)002:95": "dang po lhan cig skyes pa'i ma rig pas sangs",
    "NK090(u)002:96": "rgyas yin pa la der ngo ma shes pa dang",
    "NK090(u)002:97": "/ der ma zad /",
    "NK090(u)002:98": "kun tu brtags pa'i ma rig pas snying po byang",
    "NK090(u)002:99": "chub kyi rang bzhin la yul dang yul can du",
    "NK090(u)002:100": "bzung ba dang / de'i dbang gis gzung 'dzin dang nyon mongs pa rgyas par gyur te /",
    "NK090(u)002:101": "yang dag pa'i lam dang bral zhing ma rtogs pas log pa'i chos sna tshogs su bzung ba la /",
    "NK090(u)002:102": "ma nor bar bstan pa'i lam med pas /",
    "NK090(u)002:103": "khams gsum du 'khor /",
    "NK090(u)002:104": "rgyud drug tu 'khyams shing /",
    "NK090(u)002:105": "sdug bsngal gyis nyam thag pa'o //",
    "NK090(u)002:106": "dang po ni /",
    "NK090(u)002:107": "le'u bco lnga pa las /",
    "NK090(u)002:108": "ye nas ma bral ngo ma shes pa nyid do //",
    "NK090(u)002:109": "gar yang ma spas mthong ba med pa nyid do //",
    "NK090(u)002:110": "zhes pa dang /",
    "NK090(u)002:111": "mdo bsres las /",
    "NK090(u)002:112": "dkyil 'khor gsum du sangs rgyas kyang //",
    "NK090(u)002:113": "mun pas sgrib pas de ma shes //",
    "NK090(u)002:114": "zhes dang /",
    "NK090(u)002:115": "le'u bcu dgu pa las /",
    "NK090(u)002:116": "sems nyid ye nas sangs rgyas kyang //",
    "NK090(u)002:117": "mun pas sgrib pas de ma shes //",
    "NK090(u)002:118": "zhes pas so //",
    "NK090(u)002:119": "so bzhi pa las /",
    "NK090(u)002:120": "sangs rgyas kun gyi dgongs pa gsang ba ni /",
    "NK090(u)002:121": "sangs rgyas rnams 'jig rten du byung yang rung /",
    "NK090(u)002:122": "ma byung yang byung /",
    "NK090(u)002:123": "sems can rnams sangs rgyas kyang rung /",
    "NK090(u)002:124": "ma rgyas kyang rung /",
    "NK090(u)002:125": "thams cad kyi rang bzhin du ye nas gnas shing thams cad la khyab kyang /",
    "NK090(u)002:126": "thams cad kyis mthong ba ni ma yin no //",
    "NK090(u)002:127": "zhes so //",
    "NK090(u)002:128": "kun tu brtags pa'i ma rig pa ni /",
    "NK090(u)002:129": "nyer dgu pa las /",
    "NK090(u)002:130": "bdag 'dzin bdag gi rtog pa yis //",
    "NK090(u)002:131": "phyin ci log stobs brtson 'grus kyis //",
    "NK090(u)002:132": "gnas ngan len pa'i ded dpon byed //",
    "NK090(u)002:133": "ces pa dang /",
    "NK090(u)002:134": "le'u lnga pa las /",
    "NK090(u)002:135": "nor bu rin chen bdud rtsi de //",
    "NK090(u)002:136": "yod par ma shes stor bar tshor //",
    "NK090(u)002:137": "de tshe kun nas dbul ba dang //",
    "NK090(u)002:138": "thar med nad kyis gzer gyur cing //",
    "NK090(u)002:139": "mun pa mun nag smag tu 'khyams //",
    "NK090(u)002:140": "bgrod par bya ba'i lam yang stor //",
    "NK090(u)002:141": "gdung bar gyur kyang de ma shes //",
    "NK090(u)002:142": "zhes pa la sogs pa gsungs so //",
    "NK090(u)002:143": "yang dag pa'i lam dang bral ba ni /",
    "NK090(u)002:144": "lnga pa las /",
    "NK090(u)002:145": "mun pa mun nag smag tu 'khyams //",
    "NK090(u)002:146": "bgrod par bya ba'i lam yang stor //",
    "NK090(u)002:147": "ces pa dang /",
    "NK090(u)002:148": "nyer brgyad pa las /",
    "NK090(u)002:149": "lam log lam stor srid pa'i 'khor bar 'khyams //",
    "NK090(u)002:150": "ma nor ston pa'i lam med pas //",
    "NK090(u)002:151": "zhes pa la sogs pas so //",
    "NK090(u)002:152": "de ltar ma rtogs shing sdug bsngal gyis nyam thag pa'i dus na yang /",
    "NK090(u)002:153": "ye nyid snying po byang chub la nyams pa rdul cha tsam yang med do //",
    "NK090(u)002:154": "'khrul pa nyid dkyil 'khor gsum gyi rang bzhin du ye nas sangs rgyas te /",
    "NK090(u)002:155": "bco lnga pa nyid las /",
    "NK090(u)002:156": "sna tshogs snang yang dngos por med pa nyid do //",
    "NK090(u)002:157": "bskal par 'khyams yang stor bral med pa nyid do //",
    "NK090(u)002:158": "sna tshogs bgos kyang 'gyur ba med pa nyid do //",
    "NK090(u)002:159": "rdul cha med par snang srid khyab pa nyid do //",
    "NK090(u)002:160": "zhes pa dang /",
    "NK090(u)002:161": "gsang ba'i snying po las kyang /",
    "NK090(u)002:162": "e ma ho bde gshegs snying po las /",
    "NK090(u)002:163": "rang gi rnam rtog las kyis sprul //",
    "NK090(u)002:164": "sus kyang ma bcings bcings med de //",
    "NK090(u)002:165": "rnam rtog bdag tu 'dzin pa yis //",
    "NK090(u)002:166": "nan gyis mkha' la mdud pa 'dor //",
    "NK090(u)002:167": "zhes gsungs so //",
    "NK090(u)002:168": "de ltar ye nas sangs rgyas kyang /",
    "NK090(u)002:169": "sems can gyis ma rtogs shing sdug bsngal gyis nyam thag ni /",
    "NK090(u)002:170": "nyer brgyad pa las /",
    "NK090(u)002:171": "'dod pa me 'dag dong 'dra'i 'obs su ltung //",
    "NK090(u)002:172": "sdug bsngal mi bzad drag po char du 'bebs //",
    "NK090(u)002:173": "zhes pas so //",
    "NK090(u)002:174": "de thams cad mkhyen pa'i ye shes kyis gzigs pa'i tshul ni /",
    "NK090(u)002:175": "zhe gnyis pa las /",
    "NK090(u)002:176": "gang dam pa rnams kyis de kho na nyid las ma g.yos par /",
    "NK090(u)002:177": "sems can gyi khams mthar thug pa med pa dang /",
    "NK090(u)002:178": "sgra dang /",
    "NK090(u)002:179": "gzugs dang /",
    "NK090(u)002:180": "spyod pa mthar thug pa med pa rnams /",
    "NK090(u)002:181": "mi mkhyen pa dang /",
    "NK090(u)002:182": "mi gsan pa dang /",
    "NK090(u)002:183": "mi gzigs pa dang /",
    "NK090(u)002:184": "mi 'grel ba ni gang yang med de /",
    "NK090(u)002:185": "de ci'i phyir zhe na /",
    "NK090(u)002:186": "thams cad snying po byang chub nyid las ma 'dres la yongs su rdzogs pa'i phyir ro //",
    "NK090(u)002:187": "zhes pa la sogs pa ni gsum ste /",
    "NK090(u)002:188": "de la ma 'dres par mkhyen pa'am /",
    "NK090(u)002:189": "ci snyed mkhyen pa'i ye shes kyis thams cad ma 'gag par gzigs /",
    "NK090(u)002:190": "yongs su rdzogs par mkhyen pa'am /",
    "NK090(u)002:191": "ci lta ba mkhyen pa'i ye shes kyis thams cad mi dmigs par gzigs /",
    "NK090(u)002:192": "ma 'dres yongs rdzogs sam /",
    "NK090(u)002:193": "ci lta ba ci snyed pa dbyer med pa'i ye shes kyis /",
    "NK090(u)002:194": "ma skyes pa dang ma 'gags pa dbyer med du gzigs so //",
    "NK090(u)002:195": "de ltar gzigs pa de yang /",
    "NK090(u)002:196": "yul du byas nas gzigs na yul dang yul can yin pas gzung 'dzin du gyur /",
    "NK090(u)002:197": "yul du ma byas par gzigs pa mi rigs snyam pa la /",
    "NK090(u)002:198": "ma 'dres pa'am /",
    "NK090(u)002:199": "ci snyed mkhyen pa'i dbang du ma 'gags par mkhyen zhes bya ste /",
    "NK090(u)002:200": "nyer drug pa nas /",
    "NK090(u)002:201": "mgon med pa yi 'jig rten des //",
    "NK090(u)002:202": "mkhyen te thugs rjes gdung ba ni //",
    "NK090(u)002:203": "zhes pa dang /",
    "NK090(u)002:204": "nyer bdun pa las /",
    "NK090(u)002:205": "de nas mthun 'jug skyes bu de //",
    "NK090(u)002:206": "mthun pa'i spyan gyis gang gzigs na //",
    "NK090(u)002:207": "las kyi yi dwags drag po de //",
    "NK090(u)002:208": "zhes pa dang /",
    "NK090(u)002:209": "yul dang 'phrad nas thugs rje skye bas kyang yul ma 'gags par mngon /",
    "NK090(u)002:210": "gsang ba'i snying po las kyang /",
    "NK090(u)002:211": "de nas de bzhin gshegs pa thams cad las thugs",
    "NK090(u)002:212": "rje chen po sangs rgyas kyi ye shes skyes nas",
    "NK090(u)002:213": "/ zhes pas so //",
    "NK090(u)002:214": "yongs rdzogs sam /",
    "NK090(u)002:215": "ci lta ba mkhyen pa'i dbang du yul med du yang mkhyen te /",
    "NK090(u)002:216": "lta ba la shan las /",
    "NK090(u)002:217": "yang dag rdzogs sangs rgyas kyis kyang //",
    "NK090(u)002:218": "ye shes yul med cang mi mkhyen //",
    "NK090(u)002:219": "ces pa la sogs gsungs so //",
    "NK090(u)002:220": "yang /",
    "NK090(u)002:221": "sangs rgyas sems can gnyis su med rtogs na //",
    "NK090(u)002:222": "thugs rje chen po skye zhes de la bya //",
    "NK090(u)002:223": "zhes so //",
    "NK090(u)002:224": "ma 'dres yongs rdzogs sam ci lta ba dang ci",
    "NK090(u)002:225": "snyed mkhyen pa'i dbang du yul yul can dbyer med",
    "NK090(u)002:226": "du mkhyen zhes bya'o //",
    "NK090(u)002:227": "de ltar gzigs nas thugs rje skyes te /",
    "NK090(u)002:228": "don bsdus las /",
    "NK090(u)002:229": "kun bzang thugs rjes 'gro don du //",
    "NK090(u)002:230": "theg pa gsum snang 'dul mdzad pa'i //",
    "NK090(u)002:231": "zhes pas thugs rje skyes pa dang don mdzad pa'o //",
    "NK090(u)002:232": "dang po thugs rje skye tshul ni bzhi ste /",
    "NK090(u)002:233": "lung las /",
    "NK090(u)002:234": "rtag rgyun rang bzhin shugs skyed dang //",
    "NK090(u)002:235": "yul dang gsol ba btab pas skye //",
    "NK090(u)002:236": "zhes pa ni /",
    "NK090(u)002:237": "rtag pa rgyun du thugs rje skye ba dang /",
    "NK090(u)002:238": "rang bzhin shugs kyis skye ba dang /",
    "NK090(u)002:239": "yul dang 'phrad nas skye ba dang /",
    "NK090(u)002:240": "bskul zhing gsol ba btab pas thugs rje skye ba'o //",
    "NK090(u)002:241": "rtag par rgyun du thugs rje skye ba la yang /",
    "NK090(u)002:242": "rang bzhin thugs rje'i rgyun dang /",
    "NK090(u)002:243": "'byung ba thugs rje'i rgyun dang /",
    "NK090(u)002:244": "sprul pa thugs rje'i rgyun dang /",
    "NK090(u)002:245": "ye shes kyi spyan thugs rje'i rgyun no //",
    "NK090(u)002:246": "rang bzhin thugs rje'i rgyun ni /",
    "NK090(u)002:247": "bde bar gshegs pa'i snying po rgyun chad med par",
    "NK090(u)002:248": "chos thams cad kyi rang bzhin mdzad pa med pa'i",
    "NK090(u)002:249": "mdzad pa 'gro ba'i don du gyur pa rgyun chad",
    "NK090(u)002:250": "med par 'byung ba la bya'o //",
    "NK090(u)002:251": "le'u drug pa las /",
    "NK090(u)002:252": "gdod nas bder gshegs snying po la //",
    "NK090(u)002:253": "rnam rtog glo bur las kyis bsgribs //",
    "NK090(u)002:254": "de nyid 'gro mgon skyabs chen yin //",
    "NK090(u)002:255": "ces so //",
    "NK090(u)002:256": "'byung ba thugs rje'i rgyun ni /",
    "NK090(u)002:257": "'byung ba spyi'i dbang btsan tsam du so so'i nus pas 'gro ba'i don byed pa'o //",
    "NK090(u)002:258": "de rtag pa rgyun gyi 'khor lor 'byung ba la bya'o //",
    "NK090(u)002:259": "zhe bzhi pa las /",
    "NK090(u)002:260": "'byung ba rgyun gyi bcom ldan 'das //",
    "NK090(u)002:261": "thugs rje rtag pa'i sangs rgyas te //",
    "NK090(u)002:262": "rang bzhin kun la khyab par gnas //",
    "NK090(u)002:263": "zhes so //",
    "NK090(u)002:264": "sprul pa thugs rje'i rgyun ni /",
    "NK090(u)002:265": "'jig rten spyi'i dbang btsan du /",
    "NK090(u)002:266": "sprul sku rgyun mi chad pa yin /",
    "NK090(u)002:267": "nye bar 'jig rten gyi khams 'dzam bu gling gcig",
    "NK090(u)002:268": "tu yang ma grags pa'i sprul pa rgyun mi chad",
    "NK090(u)002:269": "pa yin / le'u so gsum pa las /",
    "NK090(u)002:270": "sprul pa ni ma byung ma myong rgyun du 'byung ba'o //",
    "NK090(u)002:271": "zhes pa dang /",
    "NK090(u)002:272": "gsang ba'i snying po las kyang 'jig rten drug gi",
    "NK090(u)002:273": "phyogs bcu mtha' yas mu med pa'i stong gsum gyi",
    "NK090(u)002:274": "stong chen po re rer /",
    "NK090(u)002:275": "thub pa chen po bcom ldan 'das re res /",
    "NK090(u)002:276": "'dul ba rnam bzhis 'gro ba lnga'i don mdzad de /",
    "NK090(u)002:277": "zhes pa la sogs gsungs so //",
    "NK090(u)002:278": "ye shes spyan gyi thugs rje'i rgyun ni /",
    "NK090(u)002:279": "thams cad mkhyen pa'i ye shes kyi spyan gyis dus",
    "NK090(u)002:280": "thog mtha' med par 'khor ba'i khams mi gzigs kyang",
    "NK090(u)002:281": "ma myong la ci srid gzigs pa de srid du",
    "NK090(u)002:282": "thugs rje rgyun dang bcas pa'o //",
    "NK090(u)002:283": "dpe chu bo'i rgyun rtag tu gsher ba dang ldan pa lta bu'o //",
    "NK090(u)002:284": "zhe bdun pa las /",
    "NK090(u)002:285": "'gro don mdzad pa'i 'phags pa /",
    "NK090(u)002:286": "thabs mkhas thugs rje'i sprul pa /",
    "NK090(u)002:287": "'byung ba rgyun gyi bcom ldan 'das /",
    "NK090(u)002:288": "thugs rje'i bdag nyid chen por sprul pa ste /",
    "NK090(u)002:289": "zhes gsungs so //",
    "NK090(u)002:290": "rang bzhin shugs kyis skye ba ni /",
    "NK090(u)002:291": "rang byung ye shes chen po ni thugs rje'i bdag",
    "NK090(u)002:292": "nyid ma rig pa'i mun pa sel ba'i ye shes",
    "NK090(u)002:293": "kyi rang bzhin yin te /",
    "NK090(u)002:294": "dpe nyi ma'i 'od rang tshugs tsam rtsol ba med par 'jig rten du snang ba lta bu'o //",
    "NK090(u)002:295": "so gnyis pa las /",
    "NK090(u)002:296": "gsang sngags ni rang bzhin gyis snang bar zad la /",
    "NK090(u)002:297": "skyes bu dam pa rnams ni byin gyis rlabs kyis chos ston to //",
    "NK090(u)002:298": "zhes so //",
    "NK090(u)002:299": "nyer gsum pa las /",
    "NK090(u)002:300": "rang bzhin kun tu snang ba'i dbyings //",
    "NK090(u)002:301": "yongs la khyab pa snying rje'i yul //",
    "NK090(u)002:302": "ces dang /",
    "NK090(u)002:303": "kun 'dus las /",
    "NK090(u)002:304": "ye shes sku mchog rang bzhin dkyil 'khor ni //",
    "NK090(u)002:305": "zla rgyas bzhin du spros pa mi mnga' yang //",
    "NK090(u)002:306": "thugs rje nyi shar bzhin du snyoms mdzad pa //",
    "NK090(u)002:307": "zhes gsungs so //",
    "NK090(u)002:308": "yul dang 'phrad nas thugs rje skye ba ni /",
    "NK090(u)002:309": "nyer bdun pa las /",
    "NK090(u)002:310": "de nas mthun 'jug skyes bu des //",
    "NK090(u)002:311": "mthun pa'i spyan gyis gang gzigs na //",
    "NK090(u)002:312": "las kyi yi dwags drag po de //",
    "NK090(u)002:313": "zhes dang /",
    "NK090(u)002:314": "nyer drug las /",
    "NK090(u)002:315": "mgon med pa yi 'jig rten de //",
    "NK090(u)002:316": "mkhyen te thugs rjes gdung ba ni //",
    "NK090(u)002:317": "zhes gsungs pas /",
    "NK090(u)002:318": "thugs rje'i yul ru tra lta bu dang /",
    "NK090(u)002:319": "gzhan yang sdug bsngal can dang 'phrad pas /",
    "NK090(u)002:320": "thams cad mkhyen pa'i thugs gdung ba skye ba lta bu'o //",
    "NK090(u)002:321": "de ltar na khams gsum gyi sems can sdug phongs",
    "NK090(u)002:322": "can rgyun mi chad pas thugs rje skye ba rgyun",
    "NK090(u)002:323": "mi chad ces bya'o //",
    "NK090(u)002:324": "bskul zhing gsol ba btab pas thugs rje skye ba ni gnyis te /",
    "NK090(u)002:325": "rang don du bskul ba dang /",
    "NK090(u)002:326": "gzhan don du bskul ba'o //",
    "NK090(u)002:327": "rang don du bskul zhing gsol ba btab pa ni /",
    "NK090(u)002:328": "sdug bsngal can smre sngags bton pas thugs rje skye ba ste /",
    "NK090(u)002:329": "nyer bdun pa las /",
    "NK090(u)002:330": "e ma'o e ma'o e ma yang //",
    "NK090(u)002:331": "dpa' bo lha rje thugs rje chung //",
    "NK090(u)002:332": "shin tu bde ba'i gnas gcig nas //",
    "NK090(u)002:333": "snam du bton pa thugs rje chung //",
    "NK090(u)002:334": "de yang ci mdzad myur du mdzod //",
    "NK090(u)002:335": "myur du bsgral na yun du bde //",
    "NK090(u)002:336": "'bangs su mchi'o bdag lus 'bul //",
    "NK090(u)002:337": "'bangs la nan tan ma chung zhig /ces pa dang /",
    "NK090(u)002:338": "nyer brgyad pa las /",
    "NK090(u)002:339": "rmag chud par dus nas shin tu smrengs te yongs",
    "NK090(u)002:340": "su gdung ba'i don bton pa ni 'di lta ste",
    "NK090(u)002:341": "/ zhes sngon byung ru tra'i gdung tshig gi khungs drang ngo //",
    "NK090(u)002:342": "gzhan don du bskul ba ni /",
    "NK090(u)002:343": "le'u gsum par dam pa'i rigs can lngas bskul zhing gsol ba btab pa'o //",
    "NK090(u)002:344": "le'u lnga par gdung ba sel bar zhal gyis bzhes pa'o //",
    "NK090(u)002:345": "de dag gi lung khungs kyang drang ngo //",
    "NK090(u)002:346": "skyes nas don mdzad tshul la gnyis te /",
    "NK090(u)002:347": "don byed tshul gyi 'dod gzhung tha dad pa dang /",
    "NK090(u)002:348": "don mdzad thabs dngos so //",
    "NK090(u)002:349": "don byed tshul gyi 'dod gzhung ni /",
    "NK090(u)002:350": "rten can gyis don byed par 'dod pa bram zes",
    "NK090(u)002:351": "mchod sdong bsgrub pa lta bur 'dod pa bod kyi",
    "NK090(u)002:352": "zhang shes rab bla ma la sogs pa'i gzhung /",
    "NK090(u)002:353": "dang /",
    "NK090(u)002:354": "rten med kyis don byed par 'dod pa drang srong",
    "NK090(u)002:355": "smon lam gyi don byed pa lta bu bod kyi",
    "NK090(u)002:356": "dge bshes rong zom chos kyi bzang po la sogs",
    "NK090(u)002:357": "pa'i gzhung / dang /",
    "NK090(u)002:358": "thugs rje lhun grub ngo bo nyid kyis don byed",
    "NK090(u)002:359": "par 'dod pa nam mkhas don byed pa lta lha",
    "NK090(u)002:360": "rje bder gshegs la sogs pa bla ma dam pa",
    "NK090(u)002:361": "rnams kyi gzhung / bu'o //",
    "NK090(u)002:362": "de la 'dod lugs gsum gyi nang nas /",
    "NK090(u)002:363": "thugs rje lhun grub ngo bo nyid kyis don byed par 'dod pa'i lugs kyi don mdzad thabs ni /",
    "NK090(u)002:364": "spyir ma nges shing bsam gyis mi khyab pas /",
    "NK090(u)002:365": "gdul bya'i bsam pa dang mthun par don mdzad pa",
    "NK090(u)002:366": "yin na yang slob dpon d+harma bo d+hi'i dgongs pa",
    "NK090(u)002:367": "re zhig 'di nyid kyi le'u zhe bzhi pa rgyab",
    "NK090(u)002:368": "rten du bzhag nas /",
    "NK090(u)002:369": "gdul bya gsum la /",
    "NK090(u)002:370": "theg pa gsum gyi 'dul thabs gsum gyis don mdzad /",
    "NK090(u)002:371": "ces bya'o //",
    "NK090(u)002:372": "de la gdul bya ni /",
    "NK090(u)002:373": "zhe bzhi pa nyid las /",
    "NK090(u)002:374": "gang zhig 'dul ba'i yul rnams la //",
    "NK090(u)002:375": "gsum du nges par snang ba ni //",
    "NK090(u)002:376": "'dod la zhen dang nges par 'byung //",
    "NK090(u)002:377": "'dul dka' drag po'i gdul bya gsum //",
    "NK090(u)002:378": "zhes so //",
    "NK090(u)002:379": "'dul ba'i theg pa gsum ni /",
    "NK090(u)002:380": "gang zhig gis 'degs pa'i rtsal gsum ni /",
    "NK090(u)002:381": "'khor lo rgyun dang don dam nges //",
    "NK090(u)002:382": "cho 'phrul mngon par 'byung ba gsum //",
    "NK090(u)002:383": "rang bzhin ye nas snang ba yin //",
    "NK090(u)002:384": "zhes so //",
    "NK090(u)002:385": "gdul thabs gsum ni /",
    "NK090(u)002:386": "ji ltar 'degs pa'i thabs rnams ni //",
    "NK090(u)002:387": "bsam gyis mi khyab gsum nyid du //",
    "NK090(u)002:388": "snang ba de nyid gang yin pa //",
    "NK090(u)002:389": "rang bzhin shugs dang gnyen po'i thabs //",
    "NK090(u)002:390": "las rgyun gcod pa 'ba' zhig go //",
    "NK090(u)002:391": "zhes gsungs te /",
    "NK090(u)002:392": "de la 'dod pa zhen pa'i gdul bya la /",
    "NK090(u)002:393": "'khor lo rgyun gyi theg pas /",
    "NK090(u)002:394": "rang bzhin shugs kyis 'dul thabs kyis don mdzad pa ni /",
    "NK090(u)002:395": "le'u de nyid las /",
    "NK090(u)002:396": "ye nas sangs rgyas grags pa lngar //",
    "NK090(u)002:397": "gdul bya 'dul byed thams cad kun //",
    "NK090(u)002:398": "lngar byung lngar snang lngas 'dul sgrol //",
    "NK090(u)002:399": "skye dang 'tsho dang rten pa yi //",
    "NK090(u)002:400": "rgyu dang rkyen dang gnas pa ni //",
    "NK090(u)002:401": "mi rtog ngang gis kun 'byung ba //",
    "NK090(u)002:402": "med la mi zad rnam pa gsum //",
    "NK090(u)002:403": "zhes pa dang /",
    "NK090(u)002:404": "spyi gcod las /",
    "NK090(u)002:405": "tshim byed bde bas don byed pa dang /",
    "NK090(u)002:406": "snang byed ston pas don byed pa dang /",
    "NK090(u)002:407": "go byed brda' yis don byed pa dang gsum gyis rang bzhin shugs kyis 'dul lo //",
    "NK090(u)002:408": "nges par 'byung ba'i gdul bya la don dam nges",
    "NK090(u)002:409": "pa'i tha ga pas gnyen po thabs kyis don byed",
    "NK090(u)002:410": "pa ni / de nyid las /",
    "NK090(u)002:411": "don dam nges pa'i theg pa yang //",
    "NK090(u)002:412": "gsum du nges par snang ba ste //",
    "NK090(u)002:413": "kun 'byung 'dren dang dka' thub rig /dbang sgyur thabs kyi theg pa'o //",
    "NK090(u)002:414": "zhes gsungs pas /",
    "NK090(u)002:415": "spyir gdul bya blo chung ba dang /",
    "NK090(u)002:416": "'bring ba dang /",
    "NK090(u)002:417": "chen po gsum la /",
    "NK090(u)002:418": "theg pa yang de ltar gsum gyis 'dul lo //",
    "NK090(u)002:419": "gdul bya gsum po re re la'ang /",
    "NK090(u)002:420": "blo che 'bring gsum gsum du phye bas dgur 'gyur la /",
    "NK090(u)002:421": "theg pa gsum po re re la yang gsum gsum du phye bas dgu yis 'dul lo //",
    "NK090(u)002:422": "de yang dbang po tha ma la sbyar na /",
    "NK090(u)002:423": "gang 'dir 'dren pa 'di lta ste //",
    "NK090(u)002:424": "yul gyi nges par snang ba ste //",
    "NK090(u)002:425": "tha ma 'bring dang rab la snang //",
    "NK090(u)002:426": "'bring po la dka' thub rig byed kyi theg pa ni /",
    "NK090(u)002:427": "'di yang yul gyi gsum nyid do //",
    "NK090(u)002:428": "zhes so //",
    "NK090(u)002:429": "rab dbang bsgyur thabs kyi theg pa ni /",
    "NK090(u)002:430": "yul gyi rnam pa gsum snang ste //",
    "NK090(u)002:431": "bskyed dang rdzogs dang yongs su rdzogs //",
    "NK090(u)002:432": "zhes so //",
    "NK090(u)002:433": "de yang nyon mongs pa dang /",
    "NK090(u)002:434": "rtog pa rang ka mar mi gtong bar /",
    "NK090(u)002:435": "chos nyi go bar byed pa'i thabs kyis 'dul ba'o //",
    "NK090(u)002:436": "gdul dka' drag po'i gdul bya la /",
    "NK090(u)002:437": "cho 'phrul mngon 'byung gi theg pas /",
    "NK090(u)002:438": "las rgyun gcod pa'i gdul thabs kyis don byed pa ni /",
    "NK090(u)002:439": "de nyid las /",
    "NK090(u)002:440": "cho 'phrul mngon 'byung theg pa yang //",
    "NK090(u)002:441": "yul gyi rnam pa gsum snang ba //",
    "NK090(u)002:442": "zhen dang rmongs dang 'khrugs pa yi //",
    "NK090(u)002:443": "las ngan 'du shes ngan pa rnams //",
    "NK090(u)002:444": "rgyun bcad bsgyur ba'i phrin las kyis //",
    "NK090(u)002:445": "dam pa'i 'khor lo bskor byas nas //",
    "NK090(u)002:446": "bskal pa'i 'khor los las rgyun gcod //",
    "NK090(u)002:447": "ces dang /",
    "NK090(u)002:448": "yang /",
    "NK090(u)002:449": "sred zhi 'tsho bral bskal pa yis //",
    "NK090(u)002:450": "chags shing zhen pa'i las rgyun gcod //",
    "NK090(u)002:451": "bzod ldan rmongs pa'i bskal pa yis //",
    "NK090(u)002:452": "sems dang yid kyi las rgyun gcod //",
    "NK090(u)002:453": "thabs 'dzin mtshon cha'i bskal pa yis //",
    "NK090(u)002:454": "dngos pos dngos po thams cad gcod //",
    "NK090(u)002:455": "ces pa dang /",
    "NK090(u)002:456": "yang /",
    "NK090(u)002:457": "lhag mthong me yi bskal pa yis //",
    "NK090(u)002:458": "nyon mongs dngos po thams cad bsreg /zhi gnas chu yi bskal pa yis //",
    "NK090(u)002:459": "nyon mongs dri ma thams cad 'khru //",
    "NK090(u)002:460": "thogs med rlung gi bskal pa yis //",
    "NK090(u)002:461": "shes bya thogs med thams cad bskyod //",
    "NK090(u)002:462": "shes rab nam mkha'i bskal pa yis //",
    "NK090(u)002:463": "mtshan ma'i rgas rgud thams cad stong //",
    "NK090(u)002:464": "las ngan myur du rgyun bcad nas //",
    "NK090(u)002:465": "gnas ngan dag las myur du sgrol //",
    "NK090(u)002:466": "ces so //",
    "NK090(u)002:467": "de yang phyi nang gi bskal pa zung gsum gyis",
    "NK090(u)002:468": "gdul dka' drag po'i gdul bya'i las ngan pa rgyun",
    "NK090(u)002:469": "gcod pa'i gdul thabs so //",
    "NK090(u)002:470": "de ltar theg pa gsum las /",
    "NK090(u)002:471": "don dam nges pa'i theg pa de'i nang nas gsang",
    "NK090(u)002:472": "sgo mtshon par byed pa'i mdo rgyud kyi don 'di",
    "NK090(u)002:473": "/ rnal 'byor gsum gyis bshad de /",
    "NK090(u)002:474": "don bsdus las /",
    "NK090(u)002:475": "don dam nges pa'i theg mchog las //",
    "NK090(u)002:476": "gsang sgo mtshon pa'i mdo rgyud don //",
    "NK090(u)002:477": "rnam pa gsum du shes bya ste //",
    "NK090(u)002:478": "bya ba'i gzhi dang byed pa'i rkyen //",
    "NK090(u)002:479": "bya bral 'bras bu'i rnal 'byor dag /ci snyed chos kyi rtsa bar bshad //",
    "NK090(u)002:480": "ces pa dang /",
    "NK090(u)002:481": "re dgu pa las /",
    "NK090(u)002:482": "grogs po dag de bas na /",
    "NK090(u)002:483": "bsam gyis mi khyab pa'i rnam pa gang zhe na /",
    "NK090(u)002:484": "'di ltar bsam gyis mi khyab pa'i chos thams cad kyi rnam pa ni /",
    "NK090(u)002:485": "rnal 'byor gsum gyis yongs su 'grel pa ste /",
    "NK090(u)002:486": "gang zhe na /",
    "NK090(u)002:487": "bya ba'i rnal 'byor dang /",
    "NK090(u)002:488": "bya ba byed pa'i rnal 'byor dang /",
    "NK090(u)002:489": "bya ba med pa'i rnal 'byor ro //",
    "NK090(u)002:490": "zhes pa dang /",
    "NK090(u)002:491": "kun 'dus le'u dang po las kyang /",
    "NK090(u)002:492": "grogs po dag chos thams cad rnal 'byor gsum gyis yongs su 'grel te /",
    "NK090(u)002:493": "gang zhe na /",
    "NK090(u)002:494": "rgyu'i rnal 'byor dang /",
    "NK090(u)002:495": "rkyen gyi rnal 'byor dang /",
    "NK090(u)002:496": "'bras bu'i rnal 'byor ro //",
    "NK090(u)002:497": "ces pas /",
    "NK090(u)002:498": "bya ba rgyu'i rnal 'byor dang /",
    "NK090(u)002:499": "byed pa rkyen gyi rnal 'byor dang /",
    "NK090(u)002:500": "bya bral 'bras bu'i rnal 'byor ro //",
    "NK090(u)002:501": "de la rgyu'i rnal 'byor ni gnyis te /",
    "NK090(u)002:502": "ngo bo dang /",
    "NK090(u)002:503": "rnam grangs so //",
    "NK090(u)002:504": "dang po ni /",
    "NK090(u)002:505": "phyi nang bye brag ci snyed pa'i //",
    "NK090(u)002:506": "chos rnams thams cad byang chub sems //",
    "NK090(u)002:507": "ji bzhin ngang du ye gnas pa /",
    "NK090(u)002:508": "shes par bya ba'i rgyud don yin //",
    "NK090(u)002:509": "ces pas /",
    "NK090(u)002:510": "shes bya phyi nang gis bsdus pa'i chos thams cad",
    "NK090(u)002:511": "sems nyid ci bzhin pa'i dkyil 'khor rnam gsum dbyer",
    "NK090(u)002:512": "med pa'am / sems nyid rang byung gi ye shes",
    "NK090(u)002:513": "gnyis med lhun grub gnyis kyi mtha' las grol ba",
    "NK090(u)002:514": "med pa'am / / dbu ma tsam du'ang dmigs su med pa /",
    "NK090(u)002:515": "dgag sgrub thams cad dang bral ba'i ngang du ye nas gnas pa ni bya ba'i rnal 'byor ro //",
    "NK090(u)002:516": "le'u dang po las /",
    "NK090(u)002:517": "'du 'bral med pa'i gzungs /",
    "NK090(u)002:518": "thams cad rig pa /",
    "NK090(u)002:519": "gsang sngags kyi ngo bo /",
    "NK090(u)002:520": "ji snyed pa'i ci bzhin pa /",
    "NK090(u)002:521": "chos thams cad kyi me long nyid /",
    "NK090(u)002:522": "ces pa dang /",
    "NK090(u)002:523": "le'u dgu pa las /",
    "NK090(u)002:524": "rdo rje sems dpa' ni gcig dang tha dad pa'i ngo bo nyid las grol te /",
    "NK090(u)002:525": "chos rnams kyi chos nyid ma bcos ma bslad snying",
    "NK090(u)002:526": "po byang chub la ye nas gnas pa de la",
    "NK090(u)002:527": "/ ye ci bzhin pa'i rdo rje sems dpa' zhes gdags so //",
    "NK090(u)002:528": "zhes pa dang /",
    "NK090(u)002:529": "yang /",
    "NK090(u)002:530": "mtha' yas pa'i sems can gyi de bzhin nyid ni /",
    "NK090(u)002:531": "rdo rje sems dpa'i de bzhin nyid do //",
    "NK090(u)002:532": "rdo rje sems dpa'i de bzhin nyid ni de kho na nyid do //",
    "NK090(u)002:533": "zhes pa dang /",
    "NK090(u)002:534": "le'u bcu dgu pa las /",
    "NK090(u)002:535": "bya ba'i rnal 'byor pa ltar sems tha dad par snang ba rnams /",
    "NK090(u)002:536": "bya ba med pa'i rnal 'byor pa ltar /",
    "NK090(u)002:537": "sems de kho na nyid du gcig tu snang la /",
    "NK090(u)002:538": "de kho na nyid gcig ni de kho na nyid gsang ba dam pa yin pa'i phyir ro //",
    "NK090(u)002:539": "zhes pa dang /",
    "NK090(u)002:540": "so gnyis pa las /",
    "NK090(u)002:541": "gsang sngags zhes bya ba ni /",
    "NK090(u)002:542": "snang ba dang mi snang ba gnyis su med pa gnyis kyi ngo bo nyid las grol ba /",
    "NK090(u)002:543": "dbu mar mi dmigs pa gang yin pa de kho na nyid do //",
    "NK090(u)002:544": "zhes pa la sogs pa gsungs so //",
    "NK090(u)002:545": "rnam grangs la gnyis te /",
    "NK090(u)002:546": "ngo bo'i rnam grangs ni /",
    "NK090(u)002:547": "re dgu pa las /",
    "NK090(u)002:548": "grogs po dag bya ba'i rnal 'byor yang gsum du shes par bya ste /",
    "NK090(u)002:549": "gang zhe na /",
    "NK090(u)002:550": "phyi'i rnal 'byor dang /",
    "NK090(u)002:551": "nang gi rnal 'byor dang /",
    "NK090(u)002:552": "phyi nang gi rnal 'byor ro //",
    "NK090(u)002:553": "zhes so //",
    "NK090(u)002:554": "ming gi rnam grangs ni /",
    "NK090(u)002:555": "le'u brgyad pa las /",
    "NK090(u)002:556": "de la ni bla na med pa'i byang chub kyi sems zhes kyang bya'o //",
    "NK090(u)002:557": "chos thams cad kyi chos nyid de bzhin nyid ces kyang bya'o //",
    "NK090(u)002:558": "sems kyi stong pa nyid ces kyang bya'o //",
    "NK090(u)002:559": "mtha' las 'das pa zhes dbu mar mi dmigs pa",
    "NK090(u)002:560": "zhes sangs rgyas kun gyi dngos gzhi zhes sprul pa",
    "NK090(u)002:561": "kun gyi 'byung gnas sangs rgyas kun gyi dge ba'i",
    "NK090(u)002:562": "bshes gnyen zhing khams kun gyi sgron ma thugs rje",
    "NK090(u)002:563": "thabs kyi 'byung gnas zhes chos thams cad kyi gzugs",
    "NK090(u)002:564": "brnyan snang ba zhes kyang bya'o //",
    "NK090(u)002:565": "zhes gsungs pas /",
    "NK090(u)002:566": "de ltar bya ba rgyu'i rnal 'byor ni /",
    "NK090(u)002:567": "le'u bco brgyad kyis shas cher bstan te /",
    "NK090(u)002:568": "drug pa /",
    "NK090(u)002:569": "brgyad pa /",
    "NK090(u)002:570": "dgu pa /",
    "NK090(u)002:571": "bcu gnyis pa /",
    "NK090(u)002:572": "bcu bzhi pa /",
    "NK090(u)002:573": "bco lnga pa /",
    "NK090(u)002:574": "bcu drug pa /",
    "NK090(u)002:575": "bcu bdun pa /",
    "NK090(u)002:576": "bco brgyad pa /",
    "NK090(u)002:577": "bcu dgu pa /",
    "NK090(u)002:578": "so gnyis pa /",
    "NK090(u)002:579": "zhe dgu pa /",
    "NK090(u)002:580": "nga bzhi pa /",
    "NK090(u)002:581": "nga lnga pa /",
    "NK090(u)002:582": "nga drug pa /",
    "NK090(u)002:583": "nga bdun pa /",
    "NK090(u)002:584": "nga dgu pa /",
    "NK090(u)002:585": "le'u tha ma rnams so //",
    "NK090(u)002:586": "thor bu gzhan nas kyang ston te /",
    "NK090(u)002:587": "dkyus kyi thad kar mthun mthun du ngo sprad do //",
    "NK090(u)002:588": "byed pa rkyen gyi rnal 'byor gyi ngo bo /",
    "NK090(u)002:589": "rtsol bcas spyod pas 'dren pa yi //",
    "NK090(u)002:590": "theg pa de ni bya byed rkyen //",
    "NK090(u)002:591": "ces pa /",
    "NK090(u)002:592": "rgyu las 'bras bu rtsol ba dang bcas pa'i spyod",
    "NK090(u)002:593": "pas 'khor ba las 'dren cing 'das par 'jug pa'i",
    "NK090(u)002:594": "rgyu'i theg pa'o // nges tshig ni /",
    "NK090(u)002:595": "rgyu yis 'bras bu thob pa'i bya ba byed cing /",
    "NK090(u)002:596": "yang rkyen tsam du spyod pas so //",
    "NK090(u)002:597": "dmigs bzung ba ni /",
    "NK090(u)002:598": "rgyu yi theg pa gsum mo //",
    "NK090(u)002:599": "de ni le'u dgus ston te /",
    "NK090(u)002:600": "le'u bcu pa /",
    "NK090(u)002:601": "so bdun pa'i smad /",
    "NK090(u)002:602": "bzhi bcu pa /",
    "NK090(u)002:603": "zhe bzhi pa /",
    "NK090(u)002:604": "zhe lnga pa /",
    "NK090(u)002:605": "nga lnga pa /",
    "NK090(u)002:606": "drug cu pa /",
    "NK090(u)002:607": "re brgyad pa /",
    "NK090(u)002:608": "re dgu pa rnams kyis shas cher ston to //",
    "NK090(u)002:609": "bya bral 'bras bu'i rnal 'byor ni /",
    "NK090(u)002:610": "gzhan du 'bras bu'i re rtsol med //",
    "NK090(u)002:611": "bsgrub bya nyid la lam gnas pas //",
    "NK090(u)002:612": "thabs chen theg 'di bya bral lo //",
    "NK090(u)002:613": "de la'ang phyi nang nang nyid la'ang //",
    "NK090(u)002:614": "gzhi dang thabs dang de 'bras bu //",
    "NK090(u)002:615": "tshul gsum bye brag chos su bshad //",
    "NK090(u)002:616": "ces pa /",
    "NK090(u)002:617": "sems pas gzhan du 'bras bu tshol ba'i bya ba",
    "NK090(u)002:618": "dang bral bas 'bras bu lam du byed pa thabs",
    "NK090(u)002:619": "chen gsang sngags kyi theg pa'o //",
    "NK090(u)002:620": "de la'ang phyi pa dang nang pa gnyis las /",
    "NK090(u)002:621": "nang pa ston pa'i mdo rgyud 'di la yang /",
    "NK090(u)002:622": "gzhi dang lam dang 'bras bu'i tshul gyis gnas so //",
    "NK090(u)002:623": "de la /",
    "NK090(u)002:624": "gzhi ni snga ma'i don nyid do //",
    "NK090(u)002:625": "zhes bya ste /",
    "NK090(u)002:626": "gong du bstan pa'i rgyu'i rnal 'byor nyid do //",
    "NK090(u)002:627": "lam ni /",
    "NK090(u)002:628": "thabs ni lam yin rnam pa gsum //",
    "NK090(u)002:629": "gol sgrib ngo bo yan lag ste //",
    "NK090(u)002:630": "zhes pa la gsum ste /",
    "NK090(u)002:631": "lam gyi mi mthun pa'i phyogs gol sgrib dang /",
    "NK090(u)002:632": "lam rang gi ngo bo dang /",
    "NK090(u)002:633": "lam gyi cha rkyen yan lag go //",
    "NK090(u)002:634": "de la dang po ni /",
    "NK090(u)002:635": "gol sa ltung ba'i sgo dgu dang //",
    "NK090(u)002:636": "nyon mongs shes bya'i sgrib sogs dang //",
    "NK090(u)002:637": "thun mong rtog pa brgyad cu gcig /dgu bcu la sogs skyon rnams dang //",
    "NK090(u)002:638": "shes bya'i bye brag drug la sogs //",
    "NK090(u)002:639": "mi mthun gol sgrib phyogs su bshad //",
    "NK090(u)002:640": "ces pa la /",
    "NK090(u)002:641": "de la gol sa ltung ba'i sgo dgu ni /",
    "NK090(u)002:642": "nyi shu pa dang /",
    "NK090(u)002:643": "nyer gcig pa dang /",
    "NK090(u)002:644": "nyer gnyis pa dang /",
    "NK090(u)002:645": "so drug pa dang /",
    "NK090(u)002:646": "so bdun pa dang /",
    "NK090(u)002:647": "so brgyad pa rnams kyis ston /",
    "NK090(u)002:648": "nyon mongs pa dang shes bya'i sgrib pa ni /",
    "NK090(u)002:649": "nga gcig pa dang /",
    "NK090(u)002:650": "nga lnga pa mun pa'i khams dang /",
    "NK090(u)002:651": "don gsum pa rnams kyis ston /",
    "NK090(u)002:652": "thun mong rtog pa brgyad cu rtsa gcig ni /",
    "NK090(u)002:653": "lam dang gol sa thun mong du bstan pa le'u bcu drug pas 'chad do //",
    "NK090(u)002:654": "shes bya'i bye brag drug ni /",
    "NK090(u)002:655": "lam rang gi bgrod tshul gyi gol sa ste /",
    "NK090(u)002:656": "le'u drug cu pa'i stod dang re brgyad pas 'chad do //",
    "NK090(u)002:657": "lam rang gi ngo bo ni gnyis te /",
    "NK090(u)002:658": "sngon byung sangs rgyas kyi mdzad pa'i lam dang /",
    "NK090(u)002:659": "rjes 'jug rnal 'byor pas sgrub pa'i lam mo //",
    "NK090(u)002:660": "sngon byung gi rgyal tshab skyes bu lngas bdag gzhan gyi don du lam la bgrod tshul dang /",
    "NK090(u)002:661": "rgyal bas bdag gzhan gyi don du lam bgrod tshul dang /",
    "NK090(u)002:662": "thabs lam gyi sgo nas ru tra sbyangs pa'i tshul lo //",
    "NK090(u)002:663": "de la dang po ni /",
    "NK090(u)002:664": "le'u dang po sku gsum gyi 'khor rnams dang /",
    "NK090(u)002:665": "bcu gcig nas bcu bzhi bar gyi le'u bzhis /",
    "NK090(u)002:666": "rigs lngas lam bgrod pa'i tshul dang /",
    "NK090(u)002:667": "zhe brgyad pa gleng bslang ba'i le'u nas /",
    "NK090(u)002:668": "ston pa'i 'od zer las ston pa dpag tu med",
    "NK090(u)002:669": "pa 'khor so so'i zhabs 'bring dang bcas pa 'thon",
    "NK090(u)002:670": "te / 'khor sbyangs bar bstan pa dang /",
    "NK090(u)002:671": "le'u sum cu pa dang /",
    "NK090(u)002:672": "so drug pa dang /",
    "NK090(u)002:673": "nyi shu rtsa dgu par ru tra 'khor bcas thabs",
    "NK090(u)002:674": "kyi sgo nas drangs pas ldem dgongs sbyor ba'i tshig",
    "NK090(u)002:675": "tu bshad pa dang /",
    "NK090(u)002:676": "bkri drang brgyud pa'i tshig tu bshad pa ste /",
    "NK090(u)002:677": "sngon byung gi lam gyis ma 'ongs pa yid ches",
    "NK090(u)002:678": "shing lam la brod pa bskyed pa'i phyir bstan to",
    "NK090(u)002:679": "// spyir le'u nyi shu pa nas sum cu rtsa gcig gi bar /",
    "NK090(u)002:680": "sngon byung gi thabs lam du 'gro ste /",
    "NK090(u)002:681": "'chad tshul ni bkri drang brgyud pa dang /",
    "NK090(u)002:682": "ldem dgongs sbyar ba'o //",
    "NK090(u)002:683": "rjes 'jug gi lam la'ang gnyis te /",
    "NK090(u)002:684": "thun mong spyi'i lam chen mo dang /",
    "NK090(u)002:685": "khyad par 'di nyid kyi lam mo //",
    "NK090(u)002:686": "dang po ni /",
    "NK090(u)002:687": "kun 'dus las /",
    "NK090(u)002:688": "'jug pa'i lam yang 'di lta ste //",
    "NK090(u)002:689": "dam pas gsum du gsal bar bshad //",
    "NK090(u)002:690": "'dren pa chen po'i sde snod dang //",
    "NK090(u)002:691": "grub pa thabs kyi 'jug sgo dang //",
    "NK090(u)002:692": "dam pa chen po'i mdzod gsum mo //",
    "NK090(u)002:693": "zhes pa dang /",
    "NK090(u)002:694": "'di nyid kyi zhe lnga pa nas /",
    "NK090(u)002:695": "sgo gsum nas zhugs nas med la mi zad pa'i mdzod du 'jug par bya'o //",
    "NK090(u)002:696": "gsum gang zhe na spyod pa'i 'dren sgo dang /",
    "NK090(u)002:697": "thabs kyi sbyor sgo dang /",
    "NK090(u)002:698": "nges pa'i gsang sgo'o //",
    "NK090(u)002:699": "zhes pa'o //",
    "NK090(u)002:700": "de yang theg pa dgu rim par bgrod nas /",
    "NK090(u)002:701": "'bras bu la sbyor ba gang dag blo chung ba rnams kyi lam mo //",
    "NK090(u)002:702": "gnyis pa khyad par 'di nyid kyi lam ni /",
    "NK090(u)002:703": "ngo bo thabs dang shes rab ste //",
    "NK090(u)002:704": "zhes pa thabs kyi lam dang /",
    "NK090(u)002:705": "shes rab kyi lam mo //",
    "NK090(u)002:706": "de la thabs kyi lam ni /",
    "NK090(u)002:707": "le'u bcu gsum pa rigs can dbang bskur ba'i le'u dang /",
    "NK090(u)002:708": "sum cu pa ru tra dbang bskur ba'i le'u dang /",
    "NK090(u)002:709": "bdun cu pa bslab pa dbang gi le'u dang /",
    "NK090(u)002:710": "bdun cu rtsa gnyis pa nas /",
    "NK090(u)002:711": "thabs dang shes rab 'brel ba dang /",
    "NK090(u)002:712": "thabs shes nyi zla'i tshogs la cung zad tsam ston to //",
    "NK090(u)002:713": "yang na /",
    "NK090(u)002:714": "dbu zhabs kyi byung tshul bcu gnyis kun dbang bskur thabs kyi byung tshul du bshad la /",
    "NK090(u)002:715": "rang gis spyi khyab par shes par bya'o //",
    "NK090(u)002:716": "lung las /",
    "NK090(u)002:717": "rol pa'i ka ra la sogs pa'i //",
    "NK090(u)002:718": "man ngag thabs kyis bder 'jug dang //",
    "NK090(u)002:719": "zhes so //",
    "NK090(u)002:720": "shes rab kyi lam ni /",
    "NK090(u)002:721": "thos bsam sgom pa'i tshul 'agro'o //",
    "NK090(u)002:722": "der ni 'jug pa rnam gsum ste //",
    "NK090(u)002:723": "rtog dpyod don dang yi ge'o //",
    "NK090(u)002:724": "rjes su 'jug /ces pas /",
    "NK090(u)002:725": "'jug tshul gsum ste /",
    "NK090(u)002:726": "rtog dpyod kyi rjes su 'jug pa dang /",
    "NK090(u)002:727": "don gyi rjes su 'jug pa dang /",
    "NK090(u)002:728": "yi ge'i rjes su 'jug pa'o //",
    "NK090(u)002:729": "de yang lam rim las kyang /",
    "NK090(u)002:730": "shes rab kyi nges pa 'di lta ste /",
    "NK090(u)002:731": "rim gyis pa dang cig char ba'o //",
    "NK090(u)002:732": "zhes pas /",
    "NK090(u)002:733": "'jug tshul gsum po kun la'ang /",
    "NK090(u)002:734": "rim dang cig char ba gnyis gnyis su dbye ba'o //",
    "NK090(u)002:735": "de la dang po sngon 'gro nyid //",
    "NK090(u)002:736": "blo yi stobs kyis rnam pa gnyis //",
    "NK090(u)002:737": "lung la snang ba'i don rnams la //",
    "NK090(u)002:738": "rigs pa'i gtan tshigs mtha' dag dang //",
    "NK090(u)002:739": "man ngag nges pa'i tshad ma yis //",
    "NK090(u)002:740": "so sor rtogs dang rtsol med par //",
    "NK090(u)002:741": "rim dang cig char gtan la 'bebs //",
    "NK090(u)002:742": "zhes gsungs te /",
    "NK090(u)002:743": "de la rgyal bas gsungs pa dam pa nges pa'i",
    "NK090(u)002:744": "lung la gtan la 'bebs tshul rnam pa gnyis te",
    "NK090(u)002:745": "/ rigs pa'i gtan tshigs mtha' dag gis rim gyis",
    "NK090(u)002:746": "so sor rtog pa'i shes rab kyis gtan la 'bebs",
    "NK090(u)002:747": "/ pa dang / nges pa'i don gyi man ngag",
    "NK090(u)002:748": "tshad mas rtsol ba med pa cig char gtan la",
    "NK090(u)002:749": "/ pa dang / 'bebs pa'o // dang po ni /",
    "NK090(u)002:750": "le'u bcu bdun pa dang /",
    "NK090(u)002:751": "so bzhi pa /",
    "NK090(u)002:752": "bco lnga pa /",
    "NK090(u)002:753": "so bdun pa'i smad dang /",
    "NK090(u)002:754": "nga gcig pa dang /",
    "NK090(u)002:755": "nga gsum pa dang /",
    "NK090(u)002:756": "nga drug pa dang /",
    "NK090(u)002:757": "drug cu rtsa lnga pas shas tsam ston /",
    "NK090(u)002:758": "gnyis pa ni /",
    "NK090(u)002:759": "bco lnga pa dang /",
    "NK090(u)002:760": "nga bzhi pa'i shas tsam dang /",
    "NK090(u)002:761": "nga drug pa'i shas tsam dang /",
    "NK090(u)002:762": "brgyad pa dang /",
    "NK090(u)002:763": "dgu par yang shas tsam ston to //",
    "NK090(u)002:764": "don gyi rjes su 'jug pa ni /",
    "NK090(u)002:765": "de nas 'jug pa'i tshul sgo ni //",
    "NK090(u)002:766": "don la'ang rim dang cig char ba'o //",
    "NK090(u)002:767": "zhes pa la don ni /",
    "NK090(u)002:768": "chos nyid byang chub kyi snying po la bya ste /",
    "NK090(u)002:769": "de la 'jug pa ni /",
    "NK090(u)002:770": "rang sems rig pa nyid do //",
    "NK090(u)002:771": "de la'ang gnyis te /",
    "NK090(u)002:772": "rim gyis 'jug pa dang /",
    "NK090(u)002:773": "cig char 'jug pa'o //",
    "NK090(u)002:774": "rim gyis 'jug pa la gsum ste /",
    "NK090(u)002:775": "blo che ba'i dbang du rnal 'byor lnga bstan pa la /",
    "NK090(u)002:776": "sngon byung gi lam ni le'u dang po na gsal /",
    "NK090(u)002:777": "rjes kyi lam ni le'u don gcig pa na ston /",
    "NK090(u)002:778": "'bring po'i dbang du rnal 'byor bcu ni /",
    "NK090(u)002:779": "nga brgyad pa ljon shing bskyed pa'i le'u na ston /",
    "NK090(u)002:780": "tha ma'i dbang du rnal 'byor sum cu rtsa bzhi'am /",
    "NK090(u)002:781": "bzhi bcus bgrod pa ni /",
    "NK090(u)002:782": "le'u drug cu rtsa gcig pa rnal 'byor sa'i sgron nas ston /",
    "NK090(u)002:783": "don gyi rjes su 'jug pa'i cig char ba ni /",
    "NK090(u)002:784": "gang dag blo chen mngon rtogs pas //",
    "NK090(u)002:785": "mnyam nyid yul bral rang gsal la //",
    "NK090(u)002:786": "mi g.yo cig char gang 'jug pa //",
    "NK090(u)002:787": "sa dang lam gyi grangs rtsol med //",
    "NK090(u)002:788": "ces gsungs te /",
    "NK090(u)002:789": "gnyis med lhun grub kyi lta bas snying po byang chub kyi don cig char du rtogs /",
    "NK090(u)002:790": "gcig chod du bsgom /",
    "NK090(u)002:791": "gcig chod du 'bras bu la sbyor ba'o //",
    "NK090(u)002:792": "de ni le'u bco lnga pa dang /",
    "NK090(u)002:793": "nga bzhi pa dang /",
    "NK090(u)002:794": "nga drug pa dang /",
    "NK090(u)002:795": "nga bdun pas ston te /",
    "NK090(u)002:796": "yi ge'i rjes su 'jug pa'i rnal 'byor pa gnyis te /",
    "NK090(u)002:797": "rim dang /",
    "NK090(u)002:798": "cig char ba'o //",
    "NK090(u)002:799": "dang po la gsum ste /",
    "NK090(u)002:800": "rim gyis pa blo che ba'i dbang du rnal 'byor lnga dang /",
    "NK090(u)002:801": "'bring po'i dbang du rnal 'byor bcu dang /",
    "NK090(u)002:802": "blo tha ma'i dbang du rnal 'byor so bzhi'am bzhi bcu'o //",
    "NK090(u)002:803": "cig char ba ni /",
    "NK090(u)002:804": "thams cad gsal rdzogs cig char dang //",
    "NK090(u)002:805": "zhes pa dang /",
    "NK090(u)002:806": "le'u tha ma las /",
    "NK090(u)002:807": "brtan g.yo'i dkyil 'khor phyag rgyar rdzogs //",
    "NK090(u)002:808": "rtog 'dzin sgra mtha' ting 'dzin sngags //",
    "NK090(u)002:809": "zhes pas snang ba thams cad sku phyag rgyar gcig tu bsgom pa'o //",
    "NK090(u)002:810": "lam gyi rkyen yan lag ni /",
    "NK090(u)002:811": "de rkyen yan lag rnam pa gnyis //",
    "NK090(u)002:812": "sgrub byed skyon dang shes byed pa'o //",
    "NK090(u)002:813": "zhes pa lam gyi yan lag gnyis ni /",
    "NK090(u)002:814": "sgrub byed kyi yan lag dang /",
    "NK090(u)002:815": "shes byed kyi yan lag go //",
    "NK090(u)002:816": "de yang shes nas bsgrub pa yin pas /",
    "NK090(u)002:817": "shes byed kyi yan lag sngon du bshad de /",
    "NK090(u)002:818": "shes byed yan lag rnam pa gnyis //",
    "NK090(u)002:819": "mtshon byed tshig dang yi ge'i rgyud //",
    "NK090(u)002:820": "rgyud sgo yan lag rnam drug dang //",
    "NK090(u)002:821": "de 'grel gtan la 'bebs byed pa'i //",
    "NK090(u)002:822": "lde'u mig ces su grags pa ste //",
    "NK090(u)002:823": "zhes pa /",
    "NK090(u)002:824": "shes bya shes par byed pa'i yan lag gzhi /",
    "NK090(u)002:825": "tshig dang yi ge'i rgyud de /",
    "NK090(u)002:826": "phyi rgyud sde gsum dang /",
    "NK090(u)002:827": "nang rgyud sde gsum ni /",
    "NK090(u)002:828": "rgyud sgo yan lag drug go //",
    "NK090(u)002:829": "de gtan la 'bebs pa'i shes byed kyi yan lag la lde mig tshan gsum mo //",
    "NK090(u)002:830": "de yang gnyis gnyis su dbye na /",
    "NK090(u)002:831": "rgyud la'ang /",
    "NK090(u)002:832": "byin rlabs 'byung ba'i rgyud dang /",
    "NK090(u)002:833": "lung bstan brgyud pa'i rgyud do //",
    "NK090(u)002:834": "de'i rjes su lde'u mig la gnyis te byin rlabs",
    "NK090(u)002:835": "'byung ba'i rgyud gtan la 'bebs pa'i lde'u mig dang",
    "NK090(u)002:836": "/ lung bstan brgyud pa'i rgyud gtan la 'bebs pa'i lde mig go //",
    "NK090(u)002:837": "lde'u mig shin tu rgyas pa gtan la 'bebs pa la gnyis te /",
    "NK090(u)002:838": "byin rlabs 'byung ba'i bstan pa gtan la 'bebs pa'i lde mig rgyas par dang /",
    "NK090(u)002:839": "lung bstan brgyud pa'i bstan pa gtan la 'bebs pa'i lde'u mig rgyas par ro //",
    "NK090(u)002:840": "dang po byin rlabs 'byung ba'i rgyud gtan la 'bebs pa'i lde'u mig la gnyis te /",
    "NK090(u)002:841": "rgyud kyi zhor la spyod pa'i 'dren sgo gtan la 'bebs pa'i lde mig ni /",
    "NK090(u)002:842": "le'u zhe lnga pa nas rgyas par 'chad do //",
    "NK090(u)002:843": "spyod pa'i 'dren sgo rnam 'grel gsum //",
    "NK090(u)002:844": "'byed pa drug dang 'grel pa bzhi //",
    "NK090(u)002:845": "nges par 'byin pa rnam gsum mo //",
    "NK090(u)002:846": "zhes so mchan /",
    "NK090(u)002:847": "rgyud sgo drug gnyis su bsdus te /",
    "NK090(u)002:848": "gtan la 'bebs pa'i lde mig la yang gnyis te /",
    "NK090(u)002:849": "spyi dang /",
    "NK090(u)002:850": "khyad par ro //",
    "NK090(u)002:851": "dang po ni /",
    "NK090(u)002:852": "spyi yang rnam gsum yan lag mdo //",
    "NK090(u)002:853": "rtsa ba dag gis 'grel par byed //",
    "NK090(u)002:854": "ces pas /",
    "NK090(u)002:855": "'byed pa'i yan lag drug dang 'grel pa'i mdo bzhi dang /",
    "NK090(u)002:856": "'byin pa'i rtsa ba gsum ni /",
    "NK090(u)002:857": "le'u zhe drug pa nas rgyas par 'chad do //",
    "NK090(u)002:858": "khyad par gyi lde mig ni /",
    "NK090(u)002:859": "khyad par gsang sgo'i rnam 'grel yang //",
    "NK090(u)002:860": "yan lag mdo dang rtsa ba yis //",
    "NK090(u)002:861": "'byed 'grel nges par 'byin par byed //",
    "NK090(u)002:862": "ces pa /",
    "NK090(u)002:863": "'byed pa'i yan lag drug /dgrol ba'i mdo bzhi /",
    "NK090(u)002:864": "'byin pa'i rtsa ba gsum mo //",
    "NK090(u)002:865": "de la yan lag drug ni /",
    "NK090(u)002:866": "le'u zhe bdun pa las /",
    "NK090(u)002:867": "'byed pa rgyu dang rtsa ba dang /",
    "NK090(u)002:868": "'brel pa'i tshig 'dren nges pa dang //",
    "NK090(u)002:869": "sbyor ba'i yan lag rdzogs pa yin //",
    "NK090(u)002:870": "ces gsungs te /",
    "NK090(u)002:871": "de la rgyu'i yan lag gleng gzhi ni /",
    "NK090(u)002:872": "le'u zhe bdun pas ston to //",
    "NK090(u)002:873": "rgyu ni gleng gzhi drug yin te //",
    "NK090(u)002:874": "don gang gang tshe gang nyid kyis //",
    "NK090(u)002:875": "gang du gang la gang brjod pa'o //",
    "NK090(u)002:876": "zhes so //",
    "NK090(u)002:877": "rtsa ba'i yan lag gleng bslang ba ni /",
    "NK090(u)002:878": "zhe brgyad pas ston /",
    "NK090(u)002:879": "rtsa ba gleng bslang rkyen nyid de ji ltar bslang nas zhus pa'i tshul /",
    "NK090(u)002:880": "ces so //",
    "NK090(u)002:881": "'brel ba dgos ched kyi yan lag zhes dgu pas bstan /",
    "NK090(u)002:882": "'brel pa gang brjod gang gis brjod //",
    "NK090(u)002:883": "gang phyir gang gi stobs kyis bshad //",
    "NK090(u)002:884": "ces so //",
    "NK090(u)002:885": "'dren pa tshig gi yan lag lnga bcu pas ston /",
    "NK090(u)002:886": "lta dang de bzhin sgo 'byed dang //",
    "NK090(u)002:887": "spyir sdud pa dang 'byor par 'dren //",
    "NK090(u)002:888": "rang rkyen ldem dgongs gal po'i tshig /ma bcos de bzhin mtshon pa'i dpe //",
    "NK090(u)002:889": "cho rol s+n+rel bzhi rnam pa bcu //",
    "NK090(u)002:890": "me long bcu dang mthun sbyar nas //",
    "NK090(u)002:891": "sgron mas mun pa'i rjes tshol sbyar //",
    "NK090(u)002:892": "ces so //",
    "NK090(u)002:893": "nges pa'i yan lag nga gcig pas ston //",
    "NK090(u)002:894": "sbyor ba'i yan lag nga gnyis pas ston //",
    "NK090(u)002:895": "rtog pa bzhi dang mtshan nyid bzhi //",
    "NK090(u)002:896": "dgos 'brel bzhi dang yan lag bzhi //",
    "NK090(u)002:897": "de 'jug dpe bzhi mtshon dpe bzhi //",
    "NK090(u)002:898": "bsnyen sgrub yan lag bzhi dag dang //",
    "NK090(u)002:899": "mtshan nyid tshul dang sbyar ba bzhi //",
    "NK090(u)002:900": "rnam pa sum cu rtsa gnyis rnams //",
    "NK090(u)002:901": "zhes bdag don sbyor ba so gnyis so //",
    "NK090(u)002:902": "gzhan don sbyor ba nyer brgyad de //",
    "NK090(u)002:903": "cho 'phrul bzhi dang mngon shes lnga //",
    "NK090(u)002:904": "thabs dang rnal 'byor lnga lnga dang //",
    "NK090(u)002:905": "rang bzhin lnga dang phrin las bzhi //",
    "NK090(u)002:906": "gzhan don spyod pa'i yan lag ste //",
    "NK090(u)002:907": "ces so //",
    "NK090(u)002:908": "dgrol ba'i mdo bzhi ni /",
    "NK090(u)002:909": "mdo bzhi thos mthong mngon sum dang //",
    "NK090(u)002:910": "gang nas gang du 'byung ba med //",
    "NK090(u)002:911": "ces pa /",
    "NK090(u)002:912": "nga gsum pas ston /",
    "NK090(u)002:913": "'byin pa'i rtsa ba gsum la /",
    "NK090(u)002:914": "mtshon pa dpe'i rtsa ba nga bzhi pas ston /",
    "NK090(u)002:915": "mi mthun pa skyon gyi rtsa ba nga lnga pas ston /",
    "NK090(u)002:916": "de kho na nyid nges pa'i rtsa ba nga drug pas ston /",
    "NK090(u)002:917": "rgyud sgo drug sgo gnyis su bsdus pa'i gnyis pa lung bstan brgyud pa'i bstan pa ni /",
    "NK090(u)002:918": "lung bstan brgyud pa'i bstan pa yang //",
    "NK090(u)002:919": "de bzhin tshul du 'grel pa ste //",
    "NK090(u)002:920": "ces pa ste /",
    "NK090(u)002:921": "lung bstan brgyud pa'i bstan pa byung tshul bstan pa'i rgyud 'di rnam pa bzhi ste /",
    "NK090(u)002:922": "gzhan las 'phags pa'i che ba dang /",
    "NK090(u)002:923": "snod gang gi yul yin pa dang /",
    "NK090(u)002:924": "ci ltar lung bstan cing brgyud pa'i lo rgyus dang /",
    "NK090(u)002:925": "gtan la dbab pa'i bshad thabs so //",
    "NK090(u)002:926": "de la dang po ni /",
    "NK090(u)002:927": "le'u drug pa las /",
    "NK090(u)002:928": "dgongs pa de nyid las mi mnga' ba dang /",
    "NK090(u)002:929": "gang gi spyod yul ma yin zhing med pa la thams cad 'byung ba dang /",
    "NK090(u)002:930": "gang gi ye shes yongs su bkod pa dang 'di",
    "NK090(u)002:931": "ltar gang nges pa rnal 'byor du lung ston pa",
    "NK090(u)002:932": "dang 'dir kun chub pa dang /",
    "NK090(u)002:933": "dam pa rnams kyi mngon par chud pa dang /",
    "NK090(u)002:934": "gang la ma 'dres par bkod pa dang /",
    "NK090(u)002:935": "gnas skabs bcu gnyis su nges par 'byung zhing 'byung ba'i phyir ro //",
    "NK090(u)002:936": "zhes gsungs pas che ba bdun bshad do //",
    "NK090(u)002:937": "snod gang gi yul yin pa ni /",
    "NK090(u)002:938": "snod skyon bzhi dang bral ba'i skyes bu zab pa dang shin tu zab pa /",
    "NK090(u)002:939": "zhib pa dang shin tu zhib pa'i spyod yul te /",
    "NK090(u)002:940": "le'u drug cu drug pa dang /",
    "NK090(u)002:941": "drug cu bdun pa na gsal lo //",
    "NK090(u)002:942": "ci ltar lung bstan cing brgyud pa'i lo rgyus ni /",
    "NK090(u)002:943": "ye shes snang ba lung bstan las /",
    "NK090(u)002:944": "rgyal ba rig 'dzin gang zag gsum //",
    "NK090(u)002:945": "dgongs rig rna bar brgyud pa ste //",
    "NK090(u)002:946": "gang la thug pa'i bar du'o //",
    "NK090(u)002:947": "zhes pa /",
    "NK090(u)002:948": "bder gshegs rgyal ba dgongs pa'i brgyud pa dang /",
    "NK090(u)002:949": "rig 'dzin rig pas brgyud pa dang /",
    "NK090(u)002:950": "gang zag rna ba'i dbang po la brgyud pa ste /",
    "NK090(u)002:951": "de yang bder gshegs rgyal ba dgongs pas brgyud pa ni /",
    "NK090(u)002:952": "chos kyi rgyal pos rgyal tshab la //",
    "NK090(u)002:953": "dgongs pa gsal ba'i nges par brgyud //",
    "NK090(u)002:954": "ces pa dang /",
    "NK090(u)002:955": "brgyud pa gnyis rig 'dzin dang gang zag /",
    "NK090(u)002:956": "ni /",
    "NK090(u)002:957": "le'u lnga pa las /",
    "NK090(u)002:958": "'dir bgros gsal bar bshad sbyar bas //",
    "NK090(u)002:959": "lha dang mi yi rig 'dzin las //",
    "NK090(u)002:960": "rim par brgyud de grags par 'gyur //",
    "NK090(u)002:961": "ces gsungs pas /",
    "NK090(u)002:962": "brgyud pa gsum gsal bar ston te /",
    "NK090(u)002:963": "de yang dang po rig 'dzin gyi bdag nyid gsang ba mchog gi bdag pos /",
    "NK090(u)002:964": "rigs lngas dgongs pas brgyud pa dang /",
    "NK090(u)002:965": "rigs lngas rigs gsum la sogs pa'i sa bcu'i byang chub sems dpa' rnams la brgyud pa ni /",
    "NK090(u)002:966": "dgongs pa'i brgyud ces bya'o //",
    "NK090(u)002:967": "yang phyogs bcu dus bzhi'i rgyal ba kun gyi dgongs pa dbyer med pas /",
    "NK090(u)002:968": "gsang ba'i bdag po rdo rje 'dzin pa la brgyud do //",
    "NK090(u)002:969": "de ni rgyal ba'i dgongs pas brgyud pa'o //",
    "NK090(u)002:970": "rig 'dzin rig pa la brgyud pa ni gnyis te /",
    "NK090(u)002:971": "mi ma yin pa la brgyud pa dang /",
    "NK090(u)002:972": "mi dang mi ma yin pa gnyis ka la brgyud pa'o //",
    "NK090(u)002:973": "de la dang po ni /",
    "NK090(u)002:974": "gsang ba'i bdag pos gnod sbyin gyi rig 'dzin rnams la brgyud pa dang /",
    "NK090(u)002:975": "'jam dpal gyis tshangs pa dang brgya byin la sogs pa lha'i rig 'dzin rnams la brgyud pa dang /",
    "NK090(u)002:976": "spyan ras gzigs dbang phyug gis klu 'jog po la brgyud pa'o //",
    "NK090(u)002:977": "gnyis ka la brgyud pa ni /",
    "NK090(u)002:978": "rim la ya'i rtser dam pa'i rigs can lnga la gsang ba'i bdag pos brgyud pa'o //",
    "NK090(u)002:979": "gang zag rna bar brgyud pa ni /",
    "NK090(u)002:980": "ri me ri 'bar ba'i ngos la rgyal po dzahl ya mtshan gyi rmi ltas bdun byung nas /",
    "NK090(u)002:981": "de'i rjes la sprul pa'i glegs bam snang bar mdzad /",
    "NK090(u)002:982": "de nas gsang ba'i bdag pos rgyal po dzahl dbang bskur /",
    "NK090(u)002:983": "rgyud gsal bar bshad do //",
    "NK090(u)002:984": "des sras in tra pu tri la bshad /",
    "NK090(u)002:985": "des n+aa ga pu tri la /",
    "NK090(u)002:986": "de la klu ba su ta ris drug gis sbas te lo dgur bshad ma ster /",
    "NK090(u)002:987": "des gu h+ya pu trii la bshad /",
    "NK090(u)002:988": "des khyi'i rgyal po ku ku r+aa tsa la bshad /",
    "NK090(u)002:989": "des ro langs bde ba la /",
    "NK090(u)002:990": "des rdo rje bzhad pa la /",
    "NK090(u)002:991": "des za hor rgyal po pra b+ha ha sti la /",
    "NK090(u)002:992": "des sh+aakya seng+ge /",
    "NK090(u)002:993": "sh+aakya mu tra /",
    "NK090(u)002:994": "sh+aakya pra b+ha gsum la bshad /",
    "NK090(u)002:995": "sh+aakya seng+gesa d+ha na ra shi la /",
    "NK090(u)002:996": "des s+thi ra ma sti la /",
    "NK090(u)002:997": "des bde ba gsal mdzad la /",
    "NK090(u)002:998": "des d+harma bo d+hi dang /",
    "NK090(u)002:999": "ba su d+ha ra la bshad pa'am /",
    "NK090(u)002:1000": "yang na d+ha na ra shi ta /",
    "NK090(u)002:1001": "bru sha'i bla ma che btsan skyes kyis gdan drangs nas /",
    "NK090(u)002:1002": "bru sha'i yul khrom du bsgyur ba byas pas mos pa chung bas ma bsgyur bar /",
    "NK090(u)002:1003": "rang bal yul du byon nas /",
    "NK090(u)002:1004": "d+harma bo d+hi dang /",
    "NK090(u)002:1005": "ba su d+ha ra la bshad /",
    "NK090(u)002:1006": "de gnyis dang bru sha'i mkhan po yis /",
    "NK090(u)002:1007": "jo bo gnubs pa sangs rgyas la bshad /",
    "NK090(u)002:1008": "des yon tan rgya mtsho la /",
    "NK090(u)002:1009": "des sras ye shes rgya mtsho la /",
    "NK090(u)002:1010": "des rgya blo gros byang chub dang /",
    "NK090(u)002:1011": "sna nam tshul khrims byang chub la bshad /",
    "NK090(u)002:1012": "rgya yis tho gar nam mkha' la /",
    "NK090(u)002:1013": "des tshe stod la lho brag gi sna nam zhang yon la sogs pa jo bo bzhi la /",
    "NK090(u)002:1014": "bar du zhu bsod sh+aaka la /",
    "NK090(u)002:1015": "tha mar lha rje 'ug pa lung pa la bshad /",
    "NK090(u)002:1016": "des lha rje bde gshegs rgya bo pa la bshad /",
    "NK090(u)002:1017": "des ka bzhi dang gdung brgyad la sogs pa la bshad de nyi ma ltar grags so //",
    "NK090(u)002:1018": "de'i nang nas thugs sras ka ba mchog tu gyur pa zur sh+aakya seng+ge la bshad do //",
    "NK090(u)002:1019": "lugs gcig tu /",
    "NK090(u)002:1020": "sna nam tshul khrims byang chub kyis dge bshes mar chung lho brag pa la /",
    "NK090(u)002:1021": "mar pa lha rje bder kyi spyan sngar chos gsan pa dang /",
    "NK090(u)002:1022": "lha rje shangs chung ba dar ma bsod nams grwa swa snying pa na bzhugs pa mjal nas /",
    "NK090(u)002:1023": "mar pa bsnyung pa drag po gcig mdzad pa'i zhabs tog lha rje shangs pas mdzad par dgyes te /",
    "NK090(u)002:1024": "lung bstan gyi skor dang sems phyogs rgyud sde gnang",
    "NK090(u)002:1025": "lha rje shangs pas zur sh+aakya seng+ge la bshad do",
    "NK090(u)002:1026": "// des lha rje smar dang rtsang pa gnyis la bshad /",
    "NK090(u)002:1027": "des dam pa bde bar gshegs pa kahthoga pa la bshad /",
    "NK090(u)002:1028": "des ban ldom rdo rje rgyal mtshan la bshad /",
    "NK090(u)002:1029": "des chos rje byams pa 'bum la bshad do //",
    "NK090(u)002:1030": "des chos rje spyan snga ba la /",
    "NK090(u)002:1031": "des slob dpon thams cad mkhyen pa la /",
    "NK090(u)002:1032": "des dgra rje ba la /",
    "NK090(u)002:1033": "des bsod nams pa la /",
    "NK090(u)002:1034": "des rim par brgyud /",
    "NK090(u)002:1035": "thabs ni spyir gsum ste /",
    "NK090(u)002:1036": "dbang po rab la mtshan bstan pas go ba /",
    "NK090(u)002:1037": "sman pa 'tsho byed gzhon nus rtsa lta ba lta bu dang /",
    "NK090(u)002:1038": "'bring la don rnam par dbye bas snod kyi kha byang lta ba lta bu dang /",
    "NK090(u)002:1039": "tha ma 'bru re re gnyer nas rtogs pas bstan",
    "NK090(u)002:1040": "pa sman re re'ang chos du mas rtogs pa lta",
    "NK090(u)002:1041": "bu'o // de gtan la phab pa'i lde mig ni /",
    "NK090(u)002:1042": "lung bstan brgyud pa'i bstan pa yang //",
    "NK090(u)002:1043": "de bzhin tshul du 'grel pa ste //",
    "NK090(u)002:1044": "zhes pa /",
    "NK090(u)002:1045": "'byed pa'i lde mig yan lag drug /",
    "NK090(u)002:1046": "'brel ba'i mdo bzhi /",
    "NK090(u)002:1047": "'byin pa'i rtsa ba gsum mo //",
    "NK090(u)002:1048": "de la yan lag drug gi dang po rgyu'i yan",
    "NK090(u)002:1049": "lag gleng gzhi la'ang gsum ste gang la thug pa'i",
    "NK090(u)002:1050": "khungs dang / rgyu gleng gzhi dang /",
    "NK090(u)002:1051": "gleng gzhi'i ngo bo nyid do //",
    "NK090(u)002:1052": "de la gang la thug pa'i khungs ni /",
    "NK090(u)002:1053": "le'u dang por byin rlabs 'byung ba'i gleng gzhi ston 'khor tshogs pa ni khungs so //",
    "NK090(u)002:1054": "gnyis par gdams ngag bzhag pa ni rgyu'i rgyu'o //",
    "NK090(u)002:1055": "gsum par dam pas gdung ba bton pa ni /",
    "NK090(u)002:1056": "gleng gzhi 'byung ba'i rgyu dngos so //",
    "NK090(u)002:1057": "le'u bzhi par rgyal ba rnams kyis bskul /",
    "NK090(u)002:1058": "gsang bdag gis gdung pa bsal bar zhal gyis bzhes pa ni gleng gzhi'i rkyen no //",
    "NK090(u)002:1059": "ngo bo ni ma la yar ston 'khor tshogs pa'o //",
    "NK090(u)002:1060": "yan lag drug gi gnyis pa gleng bslang ba la yang gnyis te /",
    "NK090(u)002:1061": "ston pas mdun bsus te gleng bslang ba ni /",
    "NK090(u)002:1062": "le'u lnga pa'i smad nas /",
    "NK090(u)002:1063": "nga ni thabs kyi mnyan pa mkhan //",
    "NK090(u)002:1064": "ces pa la sogs pa'i thabs bcu gcig go //",
    "NK090(u)002:1065": "'khor gyis gus pas dri ba dris te gleng bslang ba ni /",
    "NK090(u)002:1066": "sngon du byung ba'i rigs can rnams //",
    "NK090(u)002:1067": "zhes pa de'i lan bstod pa la sogs pa'o //",
    "NK090(u)002:1068": "gzhan 'byed pa'i yan lag drug dang /",
    "NK090(u)002:1069": "dgos ched kyi yan lag bzhi dang /",
    "NK090(u)002:1070": "'grel pa'i mdo bzhi dang /",
    "NK090(u)002:1071": "rtsa ba gsum ni /",
    "NK090(u)002:1072": "rnam pa gcig tu gleng bslang ba ni /",
    "NK090(u)002:1073": "nga ni bka'i lde mig ste //",
    "NK090(u)002:1074": "zhes pa dang /",
    "NK090(u)002:1075": "nga ni bka' yi 'grel pa ste //",
    "NK090(u)002:1076": "zhes brjod byed /",
    "NK090(u)002:1077": "bka' sgrom tha ram gsang ba rnams //",
    "NK090(u)002:1078": "zhes pa dang /",
    "NK090(u)002:1079": "gsung gi glengs bam zab mo rnams //",
    "NK090(u)002:1080": "zhes pa brjod bya /",
    "NK090(u)002:1081": "'khor ba'i chu bo las bsgral bas //",
    "NK090(u)002:1082": "dmag dpung las /",
    "NK090(u)002:1083": "thar pa'i drug gi don /",
    "NK090(u)002:1084": "mun nag bsal ba rnams dgos pa /",
    "NK090(u)002:1085": "gter chen sbyin pa dang /",
    "NK090(u)002:1086": "yid bzhin sbyin par dang /",
    "NK090(u)002:1087": "lhun gyis grub 'dod ces pa yang dgos so //",
    "NK090(u)002:1088": "'brel ba shugs la bartsi'o //",
    "NK090(u)002:1089": "le'u zhe drug pa nas drug pa yan chad byin",
    "NK090(u)002:1090": "rlabs 'byung ba'i rgyud gtan la 'bebs pa'i lde mig",
    "NK090(u)002:1091": "tu yang 'gro / lung bstan gyi lde mig tu yang 'gro /",
    "NK090(u)002:1092": "des na gnyi ga'o //",
    "NK090(u)002:1093": "zhus pa dngos ni /",
    "NK090(u)002:1094": "dam pa'i sprul pa gang ltar nub //",
    "NK090(u)002:1095": "la sogs pa'o //",
    "NK090(u)002:1096": "thog ma tha ma med pa ru //",
    "NK090(u)002:1097": "bskul ba'i don ni gang byung bar //",
    "NK090(u)002:1098": "bdag kyang de bzhin cho 'phrul snang //",
    "NK090(u)002:1099": "zhes so //",
    "NK090(u)002:1100": "gang du byin rlabs 'byung ba'i rgyud gtan la 'bebs",
    "NK090(u)002:1101": "pa'i lde mig gi le'u rnams kyis thun mong du",
    "NK090(u)002:1102": "ston to // de gnyis snga phyi mtshon tshul 'dres snyam pa la /",
    "NK090(u)002:1103": "byin rlabs 'byung ba'i skabs su ston pa gsang ba",
    "NK090(u)002:1104": "mchog gi bdag pos gsung ba'i gdams ngag rnams lo",
    "NK090(u)002:1105": "rgyus kyi tshul du ma la yar 'khor rnams la",
    "NK090(u)002:1106": "brjod pas / brjod pa'i dus su snga phyi 'byung bas gnyis su 'agro'ang /",
    "NK090(u)002:1107": "brjod bya'i don gnyis las med pas skyon med do //",
    "NK090(u)002:1108": "gleng gzhi dang gleng bslang ba ni /",
    "NK090(u)002:1109": "tshogs pa'i dus snga phyi byung ba yin pas ngo bo gnyis su 'gro /",
    "NK090(u)002:1110": "de yang don bsdus las /",
    "NK090(u)002:1111": "gleng bslang la sogs drug rnams dang //",
    "NK090(u)002:1112": "mdo bzhi rtsa ba gsum la sogs //",
    "NK090(u)002:1113": "tshul bzhin rjes su sbyar bar bya //",
    "NK090(u)002:1114": "zhes so //",
    "NK090(u)002:1115": "zhe bdun pa las /",
    "NK090(u)002:1116": "gnyis ni 'byung dang brjod pa gnyis nyid do //",
    "NK090(u)002:1117": "zhes so //",
    "NK090(u)002:1118": "lam 'grub pa byed pa'i cha rkyen ni /",
    "NK090(u)002:1119": "lam gyi yan lag sum cu gnyis //",
    "NK090(u)002:1120": "mdo dang gzhi dang bslab pa'i mtha' //ces pa ste /",
    "NK090(u)002:1121": "skol mdo bcu gnyis /",
    "NK090(u)002:1122": "gsang sngags kyi gzhi bcu dang /",
    "NK090(u)002:1123": "bslab pa'i mtha' bcu'o //",
    "NK090(u)002:1124": "de la skol mdo bcu gnyis ni /",
    "NK090(u)002:1125": "rgyud sgo drug la gnyis re tshang bar yod par bstan te /",
    "NK090(u)002:1126": "le'u zhe drug pa las /",
    "NK090(u)002:1127": "sgo'i yan lag dang /",
    "NK090(u)002:1128": "dam pa'i yan lag dang /",
    "NK090(u)002:1129": "nges pa'i yan lag dang /",
    "NK090(u)002:1130": "bsam pa'i yan lag dang /",
    "NK090(u)002:1131": "dmigs pa'i yan lag dang /",
    "NK090(u)002:1132": "bzlas pa'i yan lag dang /",
    "NK090(u)002:1133": "sbyor ba'i yan lag dang /",
    "NK090(u)002:1134": "spyod pa'i yan lag dang /",
    "NK090(u)002:1135": "thob pa'i yan lag dang /",
    "NK090(u)002:1136": "gnas pa'i yan lag dang /",
    "NK090(u)002:1137": "sa'i yan lag dang /",
    "NK090(u)002:1138": "lta ba'i yan lag go //",
    "NK090(u)002:1139": "zhes pa la sogs gsungs so //",
    "NK090(u)002:1140": "don bsdus las /",
    "NK090(u)002:1141": "mdo ni bcu gnyis 'jug sgo dang //",
    "NK090(u)002:1142": "dam tshig lta ba ting 'dzin dang //",
    "NK090(u)002:1143": "dmigs pa bzlas pa phrin las dang //",
    "NK090(u)002:1144": "spyod pa dang ni thob bya'i dbang //",
    "NK090(u)002:1145": "rig 'dzin sa dang sangs rgyas pa //",
    "NK090(u)002:1146": "nges 'byed yan lag dag tu bshad //",
    "NK090(u)002:1147": "ces so //",
    "NK090(u)002:1148": "gzhi bcu ni /",
    "NK090(u)002:1149": "le'u re gsum pa las /",
    "NK090(u)002:1150": "snang dang brtag dang 'byung ba dang //",
    "NK090(u)002:1151": "mi chags 'byung snang dag pa dang //",
    "NK090(u)002:1152": "gnas 'byung mthun pa rnam pa bcu //",
    "NK090(u)002:1153": "sgyu ma smrig rgyu chu zla dang //",
    "NK090(u)002:1154": "rmi lam sgra brnyan mi g.yor dang //",
    "NK090(u)002:1155": "'gal me dri za'i grong khyer dang //",
    "NK090(u)002:1156": "sprul pa me long gzugs brnyan bcu //",
    "NK090(u)002:1157": "mthun pa'i dmigs bcu mtshon par bzhag /ces gsungs te /",
    "NK090(u)002:1158": "gsang sngags kyi sgrub pa sgyu ma lta bu dang /",
    "NK090(u)002:1159": "ming smrig rgyu lta bu dang /",
    "NK090(u)002:1160": "phyag rgya chu zla lta bu dang /",
    "NK090(u)002:1161": "spyod pa rmi lam lta bu dang /",
    "NK090(u)002:1162": "bzlas pa sgra brnyan lta bu dang /",
    "NK090(u)002:1163": "lta ba mig yor lta bu dang /",
    "NK090(u)002:1164": "ting nge 'dzin 'gal me'i 'khor lo lta bu dang /",
    "NK090(u)002:1165": "gnas dri za'i grong khyer lta bu dang /",
    "NK090(u)002:1166": "cho 'phrul sprul pa lta bu dang /",
    "NK090(u)002:1167": "ting nge 'dzin gzugs brnyan lta bu'o //",
    "NK090(u)002:1168": "gzhi ni rnam bcu sgrub pa dang //",
    "NK090(u)002:1169": "gsang sngags ming dang spyod pa dang //",
    "NK090(u)002:1170": "dngos grub gnas dang bzlas pa dang //",
    "NK090(u)002:1171": "phyag rgya ting 'dzin lta ba dang //",
    "NK090(u)002:1172": "cho 'phrul dag ste de dag don //",
    "NK090(u)002:1173": "dpe bcus mtshon nas rab shes gnang //",
    "NK090(u)002:1174": "zhes so //",
    "NK090(u)002:1175": "bslab pa'i mtha' bcu ni /",
    "NK090(u)002:1176": "re drug pa las /",
    "NK090(u)002:1177": "de yang 'di ltar /",
    "NK090(u)002:1178": "gzhi bzung bar bya'o //",
    "NK090(u)002:1179": "rgyud grol bar bya'o //",
    "NK090(u)002:1180": "sgo dbye bar bya'o //",
    "NK090(u)002:1181": "mthar phyin par bya'o //",
    "NK090(u)002:1182": "thams cad 'du bar bya'o //",
    "NK090(u)002:1183": "la dor bar bya'o //",
    "NK090(u)002:1184": "sa bcad par bya'o //",
    "NK090(u)002:1185": "nyams rnyed par bya'o //",
    "NK090(u)002:1186": "tshegs chung bar bya'o //",
    "NK090(u)002:1187": "mdo gcig tu bya'o //",
    "NK090(u)002:1188": "zhes pas /",
    "NK090(u)002:1189": "dang po gzhi dam tshig gis bzung ba sa gzhi gshin pa lta bu dang /",
    "NK090(u)002:1190": "rgyud thos pas grol ba gyi ling cang shes sgrog bkrol ba ltar bslab pa dang /",
    "NK090(u)002:1191": "sgo kun nas bsdur ba bung ba tshang tshol ba ltar bslab pa dang /",
    "NK090(u)002:1192": "phul du mkhas pas dbyung ba ri mthon po'i rtse mor 'dzegs pa ltar bslab pa dang /",
    "NK090(u)002:1193": "go 'phang dbang gis bgrod pa rgyal rigs rgyal sar 'byung ba ltar bslab pa dang /",
    "NK090(u)002:1194": "la spyod pas dor ba glang po che chur 'jug pa ltar bslab pa dang /",
    "NK090(u)002:1195": "thag lta bas bcad pa khyung nam mkha' la lding ba ltar bslab pa dang /",
    "NK090(u)002:1196": "nyams su ting nge 'dzin gyis len pa rgya mtsho'i",
    "NK090(u)002:1197": "gling nas nor bu rin po che len pa ltar",
    "NK090(u)002:1198": "bslab pa dang / don man ngag gis sgrub pa gser 'gyur gyi rtsi'am /",
    "NK090(u)002:1199": "sman ma gi ta ltar bslab pa dang /",
    "NK090(u)002:1200": "mdo don gcig tu bsdu ba so nam gyi thog bsdu ba'am /",
    "NK090(u)002:1201": "tshong gi khe bsdu ba ltar bslabs pa'o //",
    "NK090(u)002:1202": "de dag ni le'u drug cu re drug pa nas don lnga'i bar gyis ston to //",
    "NK090(u)002:1203": "'bras bu nyid ni rdzogs sangs rgyas //",
    "NK090(u)002:1204": "zhes pas 'bras bu ston te /",
    "NK090(u)002:1205": "de la gnyis te /",
    "NK090(u)002:1206": "ngo bo dang /",
    "NK090(u)002:1207": "thob tshul lo //",
    "NK090(u)002:1208": "dang po la gnyis te /",
    "NK090(u)002:1209": "bdag don grub pa dang /",
    "NK090(u)002:1210": "gzhan don mdzad pa'o //",
    "NK090(u)002:1211": "de la bdag don grub pa ni /",
    "NK090(u)002:1212": "sangs rgyas dang /",
    "NK090(u)002:1213": "yang dag par rdzogs pa'i sangs rgyas las /",
    "NK090(u)002:1214": "skabs 'dir yang dag par rdzogs pa'i sangs rgyas so //",
    "NK090(u)002:1215": "de la gsum ste /",
    "NK090(u)002:1216": "'bras bu'i rnam grangs dang /",
    "NK090(u)002:1217": "dbyer med lhun grub kyi ngo bo dang /",
    "NK090(u)002:1218": "mtshan nyid mtha' drug la grol ba'o //",
    "NK090(u)002:1219": "de la rnam grangs ni /",
    "NK090(u)002:1220": "sku gsung thugs yon tan phrin las //",
    "NK090(u)002:1221": "nyi shu lngas bsdus mtha' yas rnams //",
    "NK090(u)002:1222": "sku lnga ni /",
    "NK090(u)002:1223": "lam rim las /",
    "NK090(u)002:1224": "ngo bo nyid dang gsang ba dang //",
    "NK090(u)002:1225": "chos dang longs spyod sprul pa'o //",
    "NK090(u)002:1226": "zhes so gsum pas ston /",
    "NK090(u)002:1227": "gsung lnga ni /",
    "NK090(u)002:1228": "so bzhi pa las /",
    "NK090(u)002:1229": "ngo bo nyid med pa'i gsung ni nam mkha' lta bu'o //",
    "NK090(u)002:1230": "rnam par dag pa'i gsung ni nyi ma lta bu'o //",
    "NK090(u)002:1231": "yongs su smin pa'i gsung ni me long lta bu'o //",
    "NK090(u)002:1232": "gsang ba'i gsung ni seng+ge lta bu'o //",
    "NK090(u)002:1233": "rgyun du 'byung ba'i gsung ni gsung gcig yan lag bsam gyis mi khyab pa'o //",
    "NK090(u)002:1234": "thugs lnga ni /",
    "NK090(u)002:1235": "so gnyis las /",
    "NK090(u)002:1236": "sems kyi chos nyid de kho na nyid las chos kyi dbyings kyi ye shes su snang ngo //",
    "NK090(u)002:1237": "rtsa ba'i rnam par shes pa las me long lta bu'i ye shes /",
    "NK090(u)002:1238": "dmigs pa'i rnam shes las mnyam nyid ye shes /",
    "NK090(u)002:1239": "kun tu snang ba'i rnam shes las so sor rtog pa'i ye shes /",
    "NK090(u)002:1240": "'jug pa'i rnam shes las bya ba grub pa'i ye shes so //",
    "NK090(u)002:1241": "yon tan lnga ni /",
    "NK090(u)002:1242": "zhing khams so gsum pa /",
    "NK090(u)002:1243": "gzhal yas zhe bdun pa /",
    "NK090(u)002:1244": "gdan khri bcu drug /",
    "NK090(u)002:1245": "'od zer dang rgyan zhe brgyad pa'o //",
    "NK090(u)002:1246": "phrin las lnga ni /",
    "NK090(u)002:1247": "zhe gcig pa las la la ni zhi bas so //",
    "NK090(u)002:1248": "la la ni mngon spyod kyis so //",
    "NK090(u)002:1249": "la la ni rgyas pas so //",
    "NK090(u)002:1250": "la la ni dbang gis so //",
    "NK090(u)002:1251": "la la ni lhun gyis grub pa'o //",
    "NK090(u)002:1252": "mado'am 'bring du bsdu ba nyer lnga /",
    "NK090(u)002:1253": "zhes pa dang /",
    "NK090(u)002:1254": "bco lnga pa las /",
    "NK090(u)002:1255": "rnam par brjod pas sku nyid do //",
    "NK090(u)002:1256": "thams cad mkhyen pas thugs nyid do //",
    "NK090(u)002:1257": "smra brjod 'byung bas gsung nyid do //",
    "NK090(u)002:1258": "'dod dgur 'byung bas yon tan nyid do //",
    "NK090(u)002:1259": "bya ba byed pas phrin las nyid do //",
    "NK090(u)002:1260": "zhes gsungs so //",
    "NK090(u)002:1261": "lhun grub kyi ngo bo ni /",
    "NK090(u)002:1262": "lhun rdzogs /",
    "NK090(u)002:1263": "zhes bya ste /",
    "NK090(u)002:1264": "lung bstan las /",
    "NK090(u)002:1265": "rnam grangs thams cad ngo bo dbyer med du lhun gyis grub pa ni /",
    "NK090(u)002:1266": "mtha' dpe bstan pa ni /",
    "NK090(u)002:1267": "ma yid bzhin nor bu ltar //",
    "NK090(u)002:1268": "ma bsags zad 'phel med pa'i sku //",
    "NK090(u)002:1269": "zhes pa dang /",
    "NK090(u)002:1270": "don ston pa ni le'u bcu gnyis las /",
    "NK090(u)002:1271": "sangs rgyas mnyam dang dbyings su 'gro //",
    "NK090(u)002:1272": "de nyid che yon lhun gyis grub //",
    "NK090(u)002:1273": "ces pa'o //",
    "NK090(u)002:1274": "mtha' drug las mtshan nyid /",
    "NK090(u)002:1275": "grol ba ni /",
    "NK090(u)002:1276": "so gsum las rtag par yang zungs shig /mi rtag",
    "NK090(u)002:1277": "par yang zungs shig /yod par yang zungs shig /med",
    "NK090(u)002:1278": "par yang zungs shig /gcig par yang zungs shig /tha",
    "NK090(u)002:1279": "dad par yang zungs shig /gcig dang tha dad pa'i",
    "NK090(u)002:1280": "ngo bo las grol bar yang zungs shig /ces pa",
    "NK090(u)002:1281": "ste / byin gyis brlabs snang ba'i tshul byung tshul gyis rgyas par ston to //",
    "NK090(u)002:1282": "gzhan don mdzad pa ni /",
    "NK090(u)002:1283": "rnam kun mkhyen pa'i /",
    "NK090(u)002:1284": "zhes pa dang /",
    "NK090(u)002:1285": "bcu drug pa gdul bya gzigs par mdzad pa gong du bstan /",
    "NK090(u)002:1286": "las /",
    "NK090(u)002:1287": "gsal bas mtha' gnyis spangs pa'i gzi brjid dang //",
    "NK090(u)002:1288": "yang /",
    "NK090(u)002:1289": "thugs rjes shar bar mdzad /",
    "NK090(u)002:1290": "thugs dam rdzogs pa'i gzi brjid dang //",
    "NK090(u)002:1291": "yang /",
    "NK090(u)002:1292": "ma rmongs shar nas don mdzad /",
    "NK090(u)002:1293": "thabs kyis 'dul ba'i gzi brjid dang //",
    "NK090(u)002:1294": "zhes gsungs te /",
    "NK090(u)002:1295": "gdul bya gzigs par mdzad pa dang /",
    "NK090(u)002:1296": "thugs rje shar bar mdzad pa dang /",
    "NK090(u)002:1297": "shar nas don mdzad pa ste /",
    "NK090(u)002:1298": "de ni sngar khog dbub kyi stod du /",
    "NK090(u)002:1299": "bstan pa bzhin du shes par bya'o //",
    "NK090(u)002:1300": "'thob tshul ni /",
    "NK090(u)002:1301": "spangs thob med par rang snang du thob pa ste /",
    "NK090(u)002:1302": "le'u lnga pa las /",
    "NK090(u)002:1303": "sna tshogs lam rnams bgrod byas te //",
    "NK090(u)002:1304": "btsal yang rgyal bas mi rnyed do //",
    "NK090(u)002:1305": "rang gi sa khams nyid las byung //",
    "NK090(u)002:1306": "zhes pa dang /",
    "NK090(u)002:1307": "gzhan las ma byung rang byung bar //",
    "NK090(u)002:1308": "shes las snyed btags /",
    "NK090(u)002:1309": "zhes pa dang /",
    "NK090(u)002:1310": "bcu dgu pa las /",
    "NK090(u)002:1311": "sems nyid rtogs na sangs rgyas te //",
    "NK090(u)002:1312": "de las gzhan du yod ma yin //",
    "NK090(u)002:1313": "ces pa dang /",
    "NK090(u)002:1314": "le'u brgyad pa las /",
    "NK090(u)002:1315": "sems can kun gyi chos nyid mthong ba'i gnas skabs la ni /",
    "NK090(u)002:1316": "rgyud dag pa'i rdo rje sems dpa' zhes gdags so //",
    "NK090(u)002:1317": "zhes gsungs pas /",
    "NK090(u)002:1318": "chos thams cad gdod nas dkyil 'khor gsum gyi rang bzhin du gnas te /",
    "NK090(u)002:1319": "de bzhin du rtogs /",
    "NK090(u)002:1320": "de bzhin du goms /",
    "NK090(u)002:1321": "thams cad dkyil 'khor gyi rang bzhin du lhun gyis",
    "NK090(u)002:1322": "grub pa nyid 'bras bu'i ngo bo zhes tha snyad",
    "NK090(u)002:1323": "du gdags so // khog dbub pa'i zhor la ston pa dang /",
    "NK090(u)002:1324": "rgyud la bstod pa shugs kyis gsal lo //",
    "NK090(u)002:1325": "mdo chen po'i khog dbub rdzogs so //"
}