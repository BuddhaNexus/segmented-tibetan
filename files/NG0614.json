{
    "NG0614:0": "thugs rje chen po la phyag 'tshal lo //",
    "NG0614:1": "thugs rje chen po lta ba yang thog gi rgyud /",
    "NG0614:2": "brag phug ma ra ti gar slob dpon pad+ma 'byung gnas kyis tshe'i rigs 'dzin bsgrubs pas /",
    "NG0614:3": "sangs rgyas snang ba mtha' yas kyi zhal gzigs nas /",
    "NG0614:4": "slob dpon gyis zhus pa //",
    "NG0614:5": "yang dag par rdzogs pa'i sangs rgyas 'gro ba sems can gyi mgon du gyur pa /",
    "NG0614:6": "'khor ba'i rgya mtsho las sgrol ba'i ded dpon chen po /",
    "NG0614:7": "ma rig pa'i mun pa sel ba'i sgron me /",
    "NG0614:8": "khams gsum gyi sems can thugs rje chen pos gzigs pa'i gnyen gcig po /",
    "NG0614:9": "'gro ba rigs drug gi mgon dang skyabs su gyur",
    "NG0614:10": "pa'i thugs rje'i bdag po 'phags pa spyan ras gzigs",
    "NG0614:11": "dbang phyug gi dgongs pa /",
    "NG0614:12": "lta ba yang thog gi bka' gdams cig zhu 'tshal lo //",
    "NG0614:13": "zhes zhus pas /",
    "NG0614:14": "sangs rgyas snang ba mtha' yas kyis bka' stsal ba /",
    "NG0614:15": "skal ldan 'gro ba'i @#//",
    "NG0614:16": "don la dgongs po'i sprul pa'i sku nyon cig /",
    "NG0614:17": "thugs rje chen po'i dgongs pa lta ba yang thog",
    "NG0614:18": "/ chos thams cad kyi spyi phud /",
    "NG0614:19": "dgongs pa thams cad kyi zhe phugs /",
    "NG0614:20": "thugs rje chen po'i dgongs pa bshad do //",
    "NG0614:21": "gleng gzhi'i le'u ste dang po'o //  // sangs rgyas snang ba mtha' yas kyi bka' stsal pa //",
    "NG0614:22": "thugs rje chen po'i thugs kyi yang snying */",
    "NG0614:23": "om ma ni pad+me hum /",
    "NG0614:24": "zhe pa'i yi ge drug pa 'di yin te /",
    "NG0614:25": "om chos kyi sku skye ba med pa las skye ba'i cho 'phrul du yi ge lngar shar ba'o //",
    "NG0614:26": "ma ni dbyings kyi theg le chen po chos kyi",
    "NG0614:27": "sku ma bcos mnyam pa chen po chos nyid kyi",
    "NG0614:28": "klaung chen po / ni dngos por 'dzin pa 'khor",
    "NG0614:29": "ba'i chos thams cad dngos med stong pa chen por",
    "NG0614:30": "log pas 'khor ba gnas stongs pa'o //",
    "NG0614:31": "pad gnyis snang gi rtog pa thams cad gnyis med",
    "NG0614:32": "bde stong zung 'jug tu spyad nas ngang dngas kyi",
    "NG0614:33": "don la gnas pa'o //",
    "NG0614:34": "me ni ye shes 'od gsal gyi me 'od kyi",
    "NG0614:35": "nyon mongs pa dang rnam par rtog par 'khor ba'i",
    "NG0614:36": "bud shing tshan po che bsreg nas 'gro drug stongs",
    "NG0614:37": "par byed pa'o // hum gis thugs chos nyid 'gyur",
    "NG0614:38": "ba med pa stong pa chen po thig le nyag",
    "NG0614:39": "gcig dus gsum 'gyur ba med par gnas pa'o //",
    "NG0614:40": "sprul sku pad+ma 'byung gnas thugs rje chen po thugs",
    "NG0614:41": "kyi yang snying yi ge 'bru drug gi don rtogs",
    "NG0614:42": "na / thugs rje chen po'idagongs pa rtogs pa yin te //",
    "NG0614:43": "nang rtogs na nang sangs rgyas la /",
    "NG0614:44": "nub rtogs na nub sangs rgya ba yin te /",
    "NG0614:45": "'di yi don la gnas par gyis shig / ces bka' stsal to //",
    "NG0614:46": "gzhi snying po'i don yi ge drug pa'i le'u ste",
    "NG0614:47": "gnyis pa'o // // de nas sangs rgyas snang ba",
    "NG0614:48": "mtha' yas la / yang sprul pad+ma 'byung gnas kyis zhus pa /",
    "NG0614:49": "thugs rje chen po'i dgongs pa yang dag par rdzogs",
    "NG0614:50": "pa'i sangs rgyas thugs rje chen po'i lta dgongs mi",
    "NG0614:51": "'gyur ba'i don gang lags /",
    "NG0614:52": "yang dag par rdzogs pa'i sangs rgyas kyis bka' stsal pa /",
    "NG0614:53": "om thugs rje chen po'i lta ba mi 'chos te /",
    "NG0614:54": "sems gzhi rtsa dang bral bas gzhi lam lam /",
    "NG0614:55": "ma sgom pas mi sgom ste /",
    "NG0614:56": "sems ting gsal dngas sangs /",
    "NG0614:57": "ni spyod pa mi spyad de /",
    "NG0614:58": "byar med kyi ngang la lhan lhan /",
    "NG0614:59": "pad 'bras bu bsgrub bya mi bsgrub ste /",
    "NG0614:60": "re med kyi ngang la mnyam dkril dkril /",
    "NG0614:61": "me nyams la 'phel 'grib med de /",
    "NG0614:62": "sems la zug rngu med pas bde lhan lhan /",
    "NG0614:63": "hum thugs rje chen po'i dgongs pa 'gyur ba med de /",
    "NG0614:64": "dgong pa chos nyid kyi glong na phyal phyal /",
    "NG0614:65": "thugs rje chen po'i dgongs pa la /",
    "NG0614:66": "yi ge drug gi don rtog na /",
    "NG0614:67": "sangs skad cig la rgyas pa yin no //",
    "NG0614:68": "lta dgongs mi 'gyur ba bstan pa'i le'u ste gsum",
    "NG0614:69": "pa'o // // sangs rgyas snang ba mtha' yas la",
    "NG0614:70": "/ yang sprul pad+ma'i byung gnas kyis zhus pa /",
    "NG0614:71": "thugs rje chen po'i dgongs pa rang 'khrungs kyi don gang lags /",
    "NG0614:72": "sangs rgyas kyis gsungs pa /",
    "NG0614:73": "om thugs rje chen po'i @#//",
    "NG0614:74": "dgongs pa chos nyid bcos pa med pa gzhi nas shar ba'o //",
    "NG0614:75": "ma 'khor 'das thams cad sems las byung bas lhun gyis grub /",
    "NG0614:76": "ni gnyis snang ba rtog pa'i dgag sgrub chen po med par gnyis med dbyings su grub /",
    "NG0614:77": "pad 'khor 'das dbye ba med pas gnyis med dbyings su grol /",
    "NG0614:78": "me bde sdug dgra zin med par mnyam nyid dbyings",
    "NG0614:79": "su bsreg / hum sems nyid ye sangs rgyas pas",
    "NG0614:80": "rdo rje rang 'khrungs kyi skur grub /",
    "NG0614:81": "thugs rje chen po'i dgongs pa yi ge drug gi don rtogs na /",
    "NG0614:82": "da lta nyid du sangs rgyas pa yin no //",
    "NG0614:83": "dgongs pa rang 'khrungs kyi le'u ste bzhi pa'o //     // sangs rgya snang ba mtha' ya la /",
    "NG0614:84": "yang sprul pad+ma 'byung gnas kyis zhus pa /",
    "NG0614:85": "thugs rje chen po'i dbang po tshog drug gi dbyings su grol bas /",
    "NG0614:86": "tshogs drug rang grol gyi gongs pa gang lags /",
    "NG0614:87": "sangs rgyas kyis gsungs pa /",
    "NG0614:88": "om rang snang dgag bsgrub med par mthong bas /",
    "NG0614:89": "thugs rje chen po'i spyan gsal stong du mthong bas yul gzugs mthong byed med par grol lo //",
    "NG0614:90": "ma snying po'i don thos nas go ba /",
    "NG0614:91": "thug rje chain po'i snyan rang gsal ma 'gags par thos pas /",
    "NG0614:92": "yul sgra thos sar thos byed med par grol lo //",
    "NG0614:93": "ni skye med ngang du tshor ba //",
    "NG0614:94": "thugs rje chen po'i shangs rang byung du nyams su",
    "NG0614:95": "myong bar tshor nas yid tshim pa yul dri dris",
    "NG0614:96": "tshor sar tshor byed med par grol lo //",
    "NG0614:97": "pad gnyis med kyi ro nyams su myong ba /",
    "NG0614:98": "thugs rje chen po'i ljags don smra med du nyams su myong ba de yul lo //",
    "NG0614:99": "ro myong sar myong byed med par grol lo //",
    "NG0614:100": "me chos nyid bsam med kyi don la reg pa /",
    "NG0614:101": "thugs rje chen po'i reg / sems bde ba chen por nyams su myong ba yul reg bya /",
    "NG0614:102": "reg reg bya tshor ba med par grol lo //",
    "NG0614:103": "hum snang ba chos nyid du 'gyus pa thugs rje ma ha ma ya'i yid /",
    "NG0614:104": "rang ngo chos nyid bsam brjod dang bral bar shes pa yul chos /",
    "NG0614:105": "'gyur ba 'gyu byed med pa chos kyi dbyings su grol ba thugs rje chen po'i thugs so //",
    "NG0614:106": "tshogs drug dbyings su grol ba'i le'u ste lnga pa'o ///",
    "NG0614:107": "/ sangs rgyas snang ba mtha' yas la /",
    "NG0614:108": "yang sprul sku pad+ma 'byung gnas kyis zhus pa /",
    "NG0614:109": "thugs rje ma ha'i ye shes ji ltar 'char //",
    "NG0614:110": "sangs rgyas kyi gsungs pa /",
    "NG0614:111": "om sems rnam rtog gi ma bslad par gnas pas gnyis med thug phrad kyi ye shes /",
    "NG0614:112": "ma sems ma spros pa mnyam pa ris med kyi",
    "NG0614:113": "ngang la gnas pa du ma ro gcig gi ye",
    "NG0614:114": "shes / ni sems blang dor med pas dgag sgrub med par gnas pas /",
    "NG0614:115": "de med rang gnas kyi ye shes /",
    "NG0614:116": "pad sems 'dzin med du gnas pas /",
    "NG0614:117": "snang ba rgyas thebs rang byung gi ye shes /",
    "NG0614:118": "me sems gzung dzin mtshan ma rang sar grol ba'i /",
    "NG0614:119": "dbyings su thim pa zung 'jug gnyis med kyi ye shes so /",
    "NG0614:120": "hum phyi nang gi dngos po thams cad stong pa chen por rgyas thebs / @#//",
    "NG0614:121": "ngang gis gnas pa phyi nang gi stong pa rang byung gi ye shes so //",
    "NG0614:122": "thugs rje ma ha'i ye shes drug ngo shes na",
    "NG0614:123": "da lta nyid du ye shes nang nas 'char ba",
    "NG0614:124": "yin no // ye shes rang 'char gyi le'u ste drug pa'o ///",
    "NG0614:125": "/ sangs rgyas snang ba mtha' yas la /",
    "NG0614:126": "yang sprul pad+ma 'byung gnas kyis zhus pa /",
    "NG0614:127": "thugs rje ma ha'i ngo sprod ji ltar lags /",
    "NG0614:128": "sangs rgyas kyis gsungs pa /",
    "NG0614:129": "om 'di ltar gyi snang ba dbang po tshogs drug gi snang ba 'dzin pa'o //",
    "NG0614:130": "mkhan po sems yin pas snang ba sems su ngo sprad /",
    "NG0614:131": "ma sems de kha dog dang */",
    "NG0614:132": "dbyibs dang */",
    "NG0614:133": "mtshan ma gang yang grub pa med pas /",
    "NG0614:134": "dbyings stong par 'dug pa de sems staung par ngo sprad /",
    "NG0614:135": "ni stong pa de la dmig pa'i gzung bya gang yang mi 'dug pas /",
    "NG0614:136": "shes pa rten med du ngo sprad /",
    "NG0614:137": "pad phyi gzung ba'i yul rten mi 'cha' //",
    "NG0614:138": "nang 'dzin pa'i sems la zhe mi 'dzin //",
    "NG0614:139": "gzung 'dzin gnyis med chod pa de rig pa yul med du ngo sprad /",
    "NG0614:140": "me rnam rtog dang dug lnga gang skyes kyang de rang gzhi rtsa stong par shes pas /",
    "NG0614:141": "rnam rtog las ye shes rang 'byung du 'char bas",
    "NG0614:142": "rnam rtog ye shes su 'char ba la ngo sprad",
    "NG0614:143": "/ hum sems ngo bo stong pa de la gang",
    "NG0614:144": "gi yang rtsi gtab mi 'dug pa la ngo shes",
    "NG0614:145": "/ pa la / skye med spros bral du ngo sprad pa yin no //",
    "NG0614:146": "yi ge drug pa thugs rje ma ha'i gsung du shar /",
    "NG0614:147": "gsung gi yi ge'i don rtogs pas thugs rje chen po'i dgongs pa shar /",
    "NG0614:148": "bdag gi sems dang thugs rje maha'i thugs gnyis su med pa la ngo sprad pas /",
    "NG0614:149": "ngo sprad pa tsam gyis thugs dang sems su dbyer med ngo sprad pa yin no //",
    "NG0614:150": "zhes gsungs so //",
    "NG0614:151": "ngo sprod kyi le'u ste bdun pa'o ///",
    "NG0614:152": "/ yang dag par rdzogs pa'i sangs rgyas snang ba mtha' yas la /",
    "NG0614:153": "yang sprul pad+ma 'byung gnas kyis zhus pa /",
    "NG0614:154": "thugs rje ma ha'i dgongs pa mtshan ma rang sar grol ba'i gdams pa ji ltar lags /",
    "NG0614:155": "sangs rgyas kyis gsungs pa /",
    "NG0614:156": "mtshan ma rang sar grol ba'i man ngag nam mkha' sprin grol ba lta bu yin te /",
    "NG0614:157": "sems nyid stong pa nyid nam mkha'i lta bu ngos",
    "NG0614:158": "bzung med pa ngo bo stong pa de la sprin",
    "NG0614:159": "dang khu rlangs la sogs pa byung yang */",
    "NG0614:160": "stong pa'i ngang nam mkha' stong pa'i ngang las byung */",
    "NG0614:161": "slar gsal yang gang du yang gsal ba med pa",
    "NG0614:162": "nam mkha'i ngang du dang sa pa dang 'dra bar",
    "NG0614:163": "/ da ltar gyi dngos po dang mtshan mar snang",
    "NG0614:164": "ba thams cad rang byung gi ye shes kyi rang",
    "NG0614:165": "/ snang yin pas / mtshan ma de bzhin du ma gyur bar rab tu dag pas /",
    "NG0614:166": "mtshan mar snang ba nyid rang byung ye shes su snang ba las //",
    "NG0614:167": "gsal ba las mi g.yo bar bsgom mo //",
    "NG0614:168": "de ltar gsal ba'i thugs rje ma ha de bsgom pa'i rnal 'byor pas /",
    "NG0614:169": "ngag om ma ni pad+me hum /",
    "NG0614:170": "zhes bgrang */",
    "NG0614:171": "theg pa zhan ltar mtshan ma cir snang yang skyon du ma lta /",
    "NG0614:172": "mtshan ma med pa la rbad kyis bcad @#//",
    "NG0614:173": "do //",
    "NG0614:174": "mtshan ma rang sar grol ba'i le'u ste brgyad pa'o //  // sangs rgyas snang ba mtha' yas la /",
    "NG0614:175": "yang sprul pad+ma 'byung gnas kyis zhus pa /",
    "NG0614:176": "thugs rje'i ma ha'i dgongs pa /",
    "NG0614:177": "ting nge 'dzin 'byung 'jug med pa'i dgongs pa ji ltar lags /",
    "NG0614:178": "sangs rgyas kyis gsungs pa /",
    "NG0614:179": "ting nge 'dzin 'byung 'jug med pa'i dgongs pa rin",
    "NG0614:180": "po che gser gling du phyin pa dang 'dra ste",
    "NG0614:181": "/ rin po che'i gser gling na ri brag dang sa gzhi thams cad gser du song ba dang */",
    "NG0614:182": "snang ba thamasacad gser du ma gyur pa med /",
    "NG0614:183": "dus thams cad du gser du gsal ba ltar /",
    "NG0614:184": "'khor ba dang mya ngan las 'das pa'i chos thams",
    "NG0614:185": "cad sems nyid ma bcos pa rang byung gi ye",
    "NG0614:186": "shes su gsal ba las /",
    "NG0614:187": "dgongs pa gzhan du ma g.yos par 'dug pas /",
    "NG0614:188": "sgom pa las 'gyur ba med pa'i don yang dag",
    "NG0614:189": "pa gcig tu bltas nas blos nyams su lon pa",
    "NG0614:190": "dang */ 'jog pa med pas sgom pa 'jug pa med do //",
    "NG0614:191": "dus dang gnas skabs thams cad sems chos nyid ngang du gnas pa yin no //",
    "NG0614:192": "ting nge 'dzin las 'byung 'jug med do /",
    "NG0614:193": "de ltar gsal ba'i thugs rje chen po sgom pa'i rnal 'byor pas //",
    "NG0614:194": "ngag om ma ni pad+me hum /",
    "NG0614:195": "zhes bzlas pas theg pa gzhan ltar bsgom pa'i thun mtshams gzung ba dang */",
    "NG0614:196": "ting nge 'dzin la sgrib dang g.yel ba'i yul spang ba dang */",
    "NG0614:197": "rtsol ba bya mi dgos pa la rbad kyis gcod do //",
    "NG0614:198": "ting nge 'dzin 'byung 'jug med pa'i dgongs pa'i le'u",
    "NG0614:199": "ste dgu pa'o // // sangs rgyas snang ba mtha'",
    "NG0614:200": "yas la / yang sprul pad+ma 'byung gnas kyis zhus pa /",
    "NG0614:201": "thugs rje chen po'i dgongs pa ji ltar lags /",
    "NG0614:202": "sangs rgyas kyis gsungs pa /",
    "NG0614:203": "chos nyid thug phrad kyi dgongs pa chos nyid thug phrad rgyal po mthong ba lta bu yin te /",
    "NG0614:204": "rgyal po mthong na mi gzhan pa lhag pa gnyan pa yin par skye ba ltar /",
    "NG0614:205": "byang chub kyi sems rtog pa'i gdeng gis zin na /",
    "NG0614:206": "dngos po ci snang mi mthong ci tshor ci byung",
    "NG0614:207": "ci phrad yang bar rnam rtog gis ma chod par",
    "NG0614:208": "cir snang sems du shes pa /",
    "NG0614:209": "sems kyi ngo bo stong par gsal bas chos nyid kyi dgongs pa'o //",
    "NG0614:210": "snang ba la skyon du+u ma lta bar /",
    "NG0614:211": "snang ba chos nyid du shar bas chos nyid thug phrad du 'char ba yin no //",
    "NG0614:212": "de ltar rtogs rtogs pa'i thugs je ma ha sgom",
    "NG0614:213": "pa'i rnal 'byor pas ngag om ma ni pad+me hum",
    "NG0614:214": "/ zhes theg pa gzhan ltar dngos por bltas nas long ba dang */",
    "NG0614:215": "de ma yin pa'i pha rol nas chos nyid lta ba cig logs na yod pa ma yin pas /",
    "NG0614:216": "kun gyis byang zhing don dam pa la rtsol sgrub bya mi dgos pa la rbad kyi gcod do //",
    "NG0614:217": "chos nyid thug phrad kyi dgongs pa'i le'u ste bcu pa'o ///",
    "NG0614:218": "/ sangs rgyas snang ba mtha' yas la /",
    "NG0614:219": "yang sprul pad+ma 'byung gnas kyis zhus pa /",
    "NG0614:220": "thugs rje ma ha'i dgongs pa rnam rtog ye shes su 'char ba ji lta bu lags /",
    "NG0614:221": "sangs rgyas @#//",
    "NG0614:222": "kyis gsungs pa /",
    "NG0614:223": "rnam rtog ye shes su 'char ba'i dgongs pa ni /",
    "NG0614:224": "spang la me mched pa lta bu yin te /",
    "NG0614:225": "dgun zla 'bring po la spang la me mched pa lta bu'am /",
    "NG0614:226": "nags la me mched pa lta bu yin te /",
    "NG0614:227": "rtsi shing dang nags tshal tha na sems can dang",
    "NG0614:228": "ci dang ci phrad pa thams cad me'i grogs byas",
    "NG0614:229": "tshig pa ltar / byang chub kyi sems chos nyid rtogs pa'i gdeng gis zin tsam na /",
    "NG0614:230": "'khor ba dang mya ngan las 'das pa'i chos thams",
    "NG0614:231": "cad sems nyid stong pa nyid kyang ngo bor gsal",
    "NG0614:232": "bas / rnam rtog rang gi sems yin pas rtogs pa'i dus na /",
    "NG0614:233": "rnam rtog ci byung ci skyes pa thams cad slar ye shes su gsal bas /",
    "NG0614:234": "ye shes rgyun chad med par 'char ba yin no //",
    "NG0614:235": "de ltar rtogs pa'i thugs rje ma ha bsgom pa'i rnal 'byor pas /",
    "NG0614:236": "om ma ni pad+me hum /",
    "NG0614:237": "zhes bzlas pas /",
    "NG0614:238": "theg pa gzhan ltar rnam par rtog pa dgag pa dang */",
    "NG0614:239": "sbyang pa dang */",
    "NG0614:240": "bsgyur ba dang */",
    "NG0614:241": "bsgom mi dgos shig skyon du bltas nas spong ba med pas /",
    "NG0614:242": "rnam rtog spangs nas mi rtsol /",
    "NG0614:243": "bsgrub bya mi dgos pa la rbad kyis gcod do //",
    "NG0614:244": "rnam rtog ye shes su 'char ba'i le'u ste bcu",
    "NG0614:245": "gcig pa'o // // sangs rgyas snang ba mtha' yas",
    "NG0614:246": "la / yang sprul pad+ma 'byung gnas kyis zhus pa /",
    "NG0614:247": "thugs rje ma ha'i sprul pa rkyen snang grogs su char ba ji ltar lags /",
    "NG0614:248": "sangs rgyas kyis gsungs pa /",
    "NG0614:249": "rkyen snang grogs su 'char ba chu drag po lta bu yin te /",
    "NG0614:250": "ston zla 'bring po'i drag po brub pa lta bu yin te /",
    "NG0614:251": "ston zla 'bring po'i chu drag po brub pa'i dus su /",
    "NG0614:252": "sa rdo dang rtsi shing chu'i rnam pa ci 'dug",
    "NG0614:253": "kyang thams cad chus khyer nas chu'i grogs byed pa",
    "NG0614:254": "ltar / da ltar gyi snang ba mthun rkyen dang",
    "NG0614:255": "'gal rkyen 'ga' mi dga'i snang ba thams cad byed",
    "NG0614:256": "mkhan rang gi sems su shes pas /",
    "NG0614:257": "sems kyi ngo bo nyid du gsal bas /",
    "NG0614:258": "ci snang ci skyes thams cad rang ye shes kyi",
    "NG0614:259": "dgongs par gsal la rkyen gyi snang ba thams cad",
    "NG0614:260": "la zla ba'o // blang dor dgag bsgrub med par grol ba yin no //",
    "NG0614:261": "de ltar rtogs pa'i thugs rje chen po bsgom pa'i rnal 'byor pas /",
    "NG0614:262": "ngag om ma ni pad+me hum /",
    "NG0614:263": "zhes bzlas pas /",
    "NG0614:264": "theg pa gzhan ltar 'thun rkyen sgrub pa dang */",
    "NG0614:265": "'gal rkyen spang ba dang */",
    "NG0614:266": "spong len mi bya bar la rbad kyis gcod do //",
    "NG0614:267": "rkyen snang grogs su 'char ba'i dgongs pa'i le'u ste",
    "NG0614:268": "bcu gnyis pa'o // // de nas sangs rgyas snang",
    "NG0614:269": "ba mtha' yas la /",
    "NG0614:270": "yang sprul pad+ma 'byung gnas kyis zhus pa /",
    "NG0614:271": "thugs rje ma ha'i dgongs pa rig pa rang sar grol ba ji ltar lags /",
    "NG0614:272": "rdzogs pa'i sangs rgyas kyis gsungs pa /",
    "NG0614:273": "rig pa rang grol du shar ba nyi ma lta bu ste /",
    "NG0614:274": "dper na nyi ma ni gzhan gyi ma byas par",
    "NG0614:275": "nyi ma nyid 'od du shar / nyi ma nam",
    "NG0614:276": "mkha' la shar bas snod bcud mtshan ma thams cad",
    "NG0614:277": "gsal la mun pa med pa ltar /",
    "NG0614:278": "'khor ba @#//",
    "NG0614:279": "dang mya ngan 'das pa'i chos thams cad /",
    "NG0614:280": "byang chub sems kyi ngo bor shar bar chos thams cad rang 'byung gi ye shes su gsal bas /",
    "NG0614:281": "ma rig pa dang */",
    "NG0614:282": "mi shes pa dang */",
    "NG0614:283": "ma go ba dang */",
    "NG0614:284": "gol sa'i gzhi med pas rang grol ba yin no //",
    "NG0614:285": "de ltar rtogs pa'i thugs rje ma ha'i rnal 'byor pas /",
    "NG0614:286": "ngag om ma ni pad+me hum /",
    "NG0614:287": "zhes bzlas /",
    "NG0614:288": "theg pa gzhan ltar gol sa dang sgrib par song gis dogs pa med de /",
    "NG0614:289": "chos thams cad rang byung gi ye shes su 'od gsal ba'i phyir /",
    "NG0614:290": "gol sa dang sgrib pa med pa la rbad kyis gcod do //",
    "NG0614:291": "zhes gsungs so //",
    "NG0614:292": "rig pa rang gsal rang grol gyi le'u ste bcu",
    "NG0614:293": "gsum pa'o // // sangs rgyas snang ba mtha' yas",
    "NG0614:294": "kyis 'gro ba rgya bod kyi mi 'dul ba'i phyir",
    "NG0614:295": "/ yang sprul pad+ma 'byung gnas sprul /",
    "NG0614:296": "dngos su zhal bstan bka' lung du gsungs pa /",
    "NG0614:297": "thugs rje chen po lta ba yang thog gi rgyud /",
    "NG0614:298": "stsogs stsogs /",
    "NG0614:299": "jo mo mkhar chen bza' mtsho rgyal dang */",
    "NG0614:300": "lha sras khri srong lde btsan la rgyas btab nas gnang ba'o //",
    "NG0614:301": "sku+u rgya /",
    "NG0614:302": "gsung rgya /"
}