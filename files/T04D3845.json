{
    "T04D3845:282b-0": "@282b # // rgya gar skad du /",
    "T04D3845:282b-1": "hasta b'a sa n'a ma pa ka ra ni bra tti /",
    "T04D3845:282b-2": "bod skad du /",
    "T04D3845:283a-0": "cha shas kyi yan lag ces bya ba'i @283a * //",
    "T04D3845:283a-1": "rab tu byed pa'i 'grel pa /",
    "T04D3845:283a-2": "'phags pa 'jam dpal ye shes sems dpa' la phyag 'tshal lo //",
    "T04D3845:283a-3": "khams gsum pa'i tha snyad tsam la yang dag pa'i don du kun du rtogs pa'i phyir /",
    "T04D3845:283a-4": "de kho na nyid kyi don khong du ma chud",
    "T04D3845:283a-5": "pa'i sems can rnams la dngos po'i rang bzhin rab",
    "T04D3845:283a-6": "tu dbye ba'i sgo nas /",
    "T04D3845:283a-7": "phyin ci ma log pa'i shes pa yang dag par sgrub pa'i phyir 'di brtsams so //",
    "T04D3845:283a-8": "thag pa la ni sprul snyam 'dzin /",
    "T04D3845:283a-9": "thag par mthong na don med do //",
    "T04D3845:283a-10": "'di ni yul ha cang skal pa ma yin pa 'od tsam zhig snang ba zhig na /",
    "T04D3845:283a-11": "thag pa'i gzugs spyi chos can zhig dmigs pa la 'khrul nas /",
    "T04D3845:283a-12": "'di ni sbrul kho na'o zhes nges par 'dzin pa'i ngo bo shes pa skye ste /",
    "T04D3845:283a-13": "khyad par rang gi ngo bo khong du ma chud pa'i phyir ro //",
    "T04D3845:283a-14": "de'i khyad par nges par 'dzin pa na /",
    "T04D3845:283a-15": "don ji lta ba ma yin par kun du rtog pas rab tu spros pa nyid kyi phyir /",
    "T04D3845:283a-16": "shes pa de yang 'khrul pa'i shes pa don med pa kho nar 'gyur ro //",
    "T04D3845:283a-17": "de yi cha mthong de la yang //",
    "T04D3845:283a-18": "sbrul bzhin shes pa 'khrul pa yin //",
    "T04D3845:283a-19": "thag pa de la yang cha shas su phye nas brtag pa na /",
    "T04D3845:283a-20": "thag pa'i rang gi ngo bo mi dmigs te /",
    "T04D3845:283a-21": "de ma dmigs na thag par dmigs pa yang sbrul",
    "T04D3845:283a-22": "lo snyam pa'i blo bzhin du 'khrul pa tsam 'ba'",
    "T04D3845:283a-23": "zhig tu zad do //",
    "T04D3845:283a-24": "yang ji ltar thag par shes la 'khrul pa de bzhin du /",
    "T04D3845:283a-25": "cha shas de yang dum bu dang /",
    "T04D3845:283a-26": "nyag ma la sogs pa de dag la ltos pa",
    "T04D3845:283a-27": "ni rang gi ngo bo nges par mi 'dzin to",
    "T04D3845:283a-28": "// de nges par ma zin pas de la dmigs",
    "T04D3845:283a-29": "pa'i rnam pa can gyi blo bzhin du 'khrul pa",
    "T04D3845:283a-30": "// tsam kho na'o // brtag pa'i dngos po thams cad la //",
    "T04D3845:283a-31": "rang gi ngo bo brtags pa na //",
    "T04D3845:283a-32": "kun rdzob tu ni shes pa yis //",
    "T04D3845:283a-33": "spyod yul ji snyed brtags pa yin //",
    "T04D3845:283a-34": "ji ltar cha shas la sogs pa'i dbye bas tha",
    "T04D3845:283a-35": "dad pa'i thag pa la sogs pa la brtags pa",
    "T04D3845:283a-36": "na rang gi ngo bo mi dmigs te /",
    "T04D3845:283a-37": "thag pa la sogs pa'i blo yang sbrul lo snyam",
    "T04D3845:283a-38": "pa'i blo bzhin du 'khrul pa yin pa de bzhin",
    "T04D3845:283a-39": "du / ngos cha la sogs pa la ltos nas",
    "T04D3845:283a-40": "yod pa rdza ma dang phor bu la sogs tha",
    "T04D3845:283a-41": "snyad pa'i shes pa'i spyod yul ji snyed pa thams",
    "T04D3845:283a-42": "cad brtags pa yod pa kho na yin te /",
    "T04D3845:283a-43": "de dag mthar rab tu phye ba na /",
    "T04D3845:283a-44": "re zhig bum pa la sogs pa ni tha snyad du brtags pa kho na yin no //",
    "T04D3845:283a-45": "gzhan du zhes bya ba ni /",
    "T04D3845:283a-46": "don dam pa nyid las so //",
    "T04D3845:283a-47": "cha med brtag par bya min phyir /",
    "T04D3845:283a-48": "tha ma yang ni med par mtshungs /",
    "T04D3845:283b-0": "gang yang brtag @283b pa'i dngos po thams cad kyi",
    "T04D3845:283b-1": "tha ma rdul phra rab kyi rdzas cha med pa",
    "T04D3845:283b-2": "gcig pu de yang /",
    "T04D3845:283b-3": "brtag par bya ba ma yin pa'i rang gi ngo bos dmigs pa mi rung ba'i phyir /",
    "T04D3845:283b-4": "nam mkha'i me tog gi phreng ba dang /",
    "T04D3845:283b-5": "ri bong gi rva la sogs pa dang mtshungs pas /",
    "T04D3845:283b-6": "de yang dngos po med pa nyid du 'grub bo //",
    "T04D3845:283b-7": "ci ste yang ji ltar na brtag bar bya ba ma yin pa'i mtshan nyid gtan tshigs des /",
    "T04D3845:283b-8": "rdul phra rab kyi rdzas yod pa nyid gcig pa",
    "T04D3845:283b-9": "nyid du med do zhes shes par nus she na",
    "T04D3845:283b-10": "/ gang gi phyir yod na ni phyogs cha tha dad pa'i phyir /",
    "T04D3845:283b-11": "dper na yod pa bum pa dang /",
    "T04D3845:283b-12": "snam bu dang shing rta la sogs pa'i rdzas rnams ni /",
    "T04D3845:283b-13": "shar dang nub dang steng dang 'og la sogs pa'i phyogs cha tha dad pa'i phyir /",
    "T04D3845:283b-14": "cha shas tha dad pa dag snang ba ltar gal",
    "T04D3845:283b-15": "te rdul phra rab kyi rdzas kyang yod par gyur",
    "T04D3845:283b-16": "na / gdon mi za bar phyogs cha tha dad",
    "T04D3845:283b-17": "pa'i phyir shar dang nub dang byang dang steng la",
    "T04D3845:283b-18": "sogs pa'i cha shas khas blang bar bya'o //",
    "T04D3845:283b-19": "cha shas tha dad pa yin na ni rdul phra rab kyi rdzas gcig tu mi 'grub bo //",
    "T04D3845:283b-20": "rdzas kya dbye ba mang po snang ba'i phyir gcig pa nyid ni yod pa ma yin te /",
    "T04D3845:283b-21": "rdul phra rab mi dmigs pas rdul phra rab kyi",
    "T04D3845:283b-22": "rdzas su smra ba 'di thong shig / de phyir",
    "T04D3845:283b-23": "mkhas pas 'khrul pa tsam //",
    "T04D3845:283b-24": "yang dag don du min par brtag / gang gi",
    "T04D3845:283b-25": "phyir de ltar khams gsum la 'khrul pa tsam yin",
    "T04D3845:283b-26": "pa de'i phyir / mkhas pa legs pa thob par",
    "T04D3845:283b-27": "'dod pas 'di la yang dag pa'i don du brtag",
    "T04D3845:283b-28": "pa de'i phyir / par mi bya'o // gal te",
    "T04D3845:283b-29": "'di snyam du bum pa la sogs pa phyi rol",
    "T04D3845:283b-30": "gyi dngos po de dag ni /",
    "T04D3845:283b-31": "ngo bo nyid mi rtog pa'i phyir med pa las kun brtags pas yin pa bden no //",
    "T04D3845:283b-32": "de dag la dmigs pa'i rnam pa can gyi 'khrul pa tsam 'di yod de /",
    "T04D3845:283b-33": "dper na sgyu ma dang dri za'i grong khyer la sogs pa med kyang /",
    "T04D3845:283b-34": "de dag la dmigs pa'i rnam pa can gyi shes pa lta bu'o zhes bya bar 'dod do zhes /",
    "T04D3845:283b-35": "'khrul na de yang ma dag phyir //",
    "T04D3845:283b-36": "ji ltar snang ba de ltar med //",
    "T04D3845:283b-37": "don yod ma yin snang ba ni //",
    "T04D3845:283b-38": "ji ltar de yi bdag nyid 'gyur //",
    "T04D3845:283b-39": "'khrul pa de yang rdzas kyi rang gi ngo bos shis pa yin na /",
    "T04D3845:283b-40": "rdzas de ni ngo bo nyid de lta bur yod pa ma yin te /",
    "T04D3845:283b-41": "don de med na yang rang gi ngo bos ni nus pa med pas ma dag par 'gyur ro //",
    "T04D3845:283b-42": "ma dag pa'i phyir 'khrul pa'i ngo bo nyid de",
    "T04D3845:283b-43": "lta bur yod do zhes bya bar ji lta bur",
    "T04D3845:284a-0": "shes / ji @284a * //",
    "T04D3845:284a-1": "ltar 'jig rten na yang sa bon la sogs pa skyed par byed pa med na /",
    "T04D3845:284a-2": "skyed par byed pa myu gu la sogs pa yod",
    "T04D3845:284a-3": "do zhes bya ba'i chos de lta bu yang ma",
    "T04D3845:284a-4": "mthong ngo // de nyid kyi phyir sgyu ma lta",
    "T04D3845:284a-5": "bu 'dod pa yang ma grub par nges pa bshad",
    "T04D3845:284a-6": "mthong ngo // pa yin no // gang zhig zhib mo'i blo yis ni //",
    "T04D3845:284a-7": "thams cad brtags pa kho nar shes //",
    "T04D3845:284a-8": "blo ldan de yis chags la sogs //",
    "T04D3845:284a-9": "bde bar sbrul gyis skrag bzhin spong //",
    "T04D3845:284a-10": "ji skad bshad pa'i rnam par brtags pa tsam du",
    "T04D3845:284a-11": "yod pa'i khams gsum 'di la gang zhig bum pa",
    "T04D3845:284a-12": "la sogs pa rags pa'i blo gsal te /",
    "T04D3845:284a-13": "zhib mo'i blos rdzas med pa tha snyad tsam yin par nges par 'dzin pa de ni /",
    "T04D3845:284a-14": "ji ltar thag pa la sbrul lo snyam pa'i shes",
    "T04D3845:284a-15": "pas kun nas bslang ba'i 'jigs pa de'i khyad par",
    "T04D3845:284a-16": "rnam par dpyad nas thag par nges pa na /",
    "T04D3845:284a-17": "de'i sbrul gyis skrag pa med pa de bzhin du /",
    "T04D3845:284a-18": "'dod chags la sogs pa de skyed par byed pa'i",
    "T04D3845:284a-19": "dngos po dag la yongs su brtags pa des kyang",
    "T04D3845:284a-20": "/ 'dod chags la sogs pa nyon mongs pa'i dra",
    "T04D3845:284a-21": "ba rnams bde bar dka' ba med par ring por",
    "T04D3845:284a-22": "mi thogs pa kho nar spong bar 'gyur ro //",
    "T04D3845:284a-23": "'jig rten pa yi don rtogs pas //",
    "T04D3845:284a-24": "'jig rten bzhin du bsgrub par bya //",
    "T04D3845:284a-25": "kun nas nyon mongs spong 'dod pas //",
    "T04D3845:284a-26": "dam pa'i don gyis btsal bar byas //",
    "T04D3845:284a-27": "ji ltar 'jig rten pa dag bum pa la sogs pa'i don la dngos por rtog pas /",
    "T04D3845:284a-28": "'di bum pa'o //",
    "T04D3845:284a-29": "snam bu'o //",
    "T04D3845:284a-30": "shing rta'o zhes tha snyad 'dogs pa de bzhin du sngon gyi bsgrub pas tha snyad du bya'o //",
    "T04D3845:284a-31": "de'i 'og tu 'dod chags la sogs pa nyon mongs pa spong bar 'dod pa rnams kyis /",
    "T04D3845:284a-32": "ji skad bshad pa'i don dam pa'i mtshan nyid kyis dngos po rnams yongs su btsal bar bya ste /",
    "T04D3845:284a-33": "de ltar dngos po rnams yongs su tshol ba nas /",
    "T04D3845:284a-34": "de'i 'dod chags la sogs pa /",
    "T04D3845:284a-35": "nyon mongs pa'i dra ba phyis mi skye bar 'gyur ro //",
    "T04D3845:284a-36": "de ltar rang bzhin yongs shes pa'i //",
    "T04D3845:284a-37": "rnal 'byor pas ni gzugs sogs la //",
    "T04D3845:284a-38": "nye bar spyod pas thub pa yi //",
    "T04D3845:284a-39": "brtul zhugs kyis 'bras myur du 'grub //",
    "T04D3845:284a-40": "ji skad du bshad pa'i rigs pas /",
    "T04D3845:284a-41": "de kho na nyid kyi rang bzhin yongs su rtogs",
    "T04D3845:284a-42": "pa'i rnal 'byor pa 'dod pa'i yon tan rnams la",
    "T04D3845:284a-43": "mngon du spyod pa'i rdo rje 'dzin gyi brtul zhugs",
    "T04D3845:284a-44": "kyi zung du 'jug pa'i sku 'grub pa yin no",
    "T04D3845:284a-45": "// cha shas kyi yan lag ces bya ba'i rab",
    "T04D3845:284a-46": "tu byed pa'i 'grel pa slob dpon 'phags pa lhas",
    "T04D3845:284a-47": "mdzad pa rdzogs so /",
    "T04D3845:284a-49": "// / rgya gar gyi mkhan po shraddha ka ra wa rma dang /"
}