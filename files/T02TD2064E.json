{
    "T02TD2064E:155b-0": "@155b # // rgya gar skad du /",
    "T02TD2064E:155b-1": "aa pa r'a dzi ta n'a ma s'a dha nam /",
    "T02TD2064E:155b-2": "bod skad du /",
    "T02TD2064E:155b-3": "gzhan gyis mi thub pa zhes bya ba'i sgrub thabs /",
    "T02TD2064E:155b-4": "aom hr'im dzi /",
    "T02TD2064E:155b-5": "zhes so //",
    "T02TD2064E:155b-6": "dpal rdo rje 'chang gi mdun du 'phags pa gshin rje gshed kyi rnal 'byor pas bsnyen bkur pa 'bum phrag gcig bskyal nas /",
    "T02TD2064E:155b-7": "de nas nya'i dus su mchod pa chen po byas la zan dkar mo dang zho dang bu ram dang /",
    "T02TD2064E:155b-8": "'o ma 'dres pa'i 'bras thug gi gtor ma byas la gu gul gyi spos dbul zhing //",
    "T02TD2064E:156a-0": "@156a * // mtshan lam gyis bzlas pas tho rangs 'ong bar 'gyur ro //",
    "T02TD2064E:156a-1": "ma 'ongs na kho nar 'chi bar 'gyur ro //",
    "T02TD2064E:156a-2": "byung nas ci bya zhes zer na bdag gi khol po gyis shig ces brjod do //",
    "T02TD2064E:156a-3": "de nas khol bo'i las thams cad byed pa dang /",
    "T02TD2064E:156a-4": "rig 'dzin gyi rgyal por byed pa dang /",
    "T02TD2064E:156a-5": "dgra thams cad gsod par byed pa dang /",
    "T02TD2064E:156a-6": "zla ba'i lha mo yang bkug nas ster ba dang /",
    "T02TD2064E:156a-7": "khur nas lha'i yul ston pa dang /",
    "T02TD2064E:156a-8": "lha'i dbang por byed pa dang /",
    "T02TD2064E:156a-9": "tshe bskal pa bdun du gnas par byed par 'gyur ro //",
    "T02TD2064E:156a-10": "'byung po aa pa r'a dzi ta'i sgrub thabs rdzogs so /"
}