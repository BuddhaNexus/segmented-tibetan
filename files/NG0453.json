{
    "NG0453:2": "@ @#// rgya gar skad du /",
    "NG0453:3": "a ti ma ha bo d+hi tsit+ta kosha d+harma /",
    "NG0453:4": "mu la a ka sha dwata dz+nya na a ka sha na ma /",
    "NG0453:5": "bod skad du /",
    "NG0453:6": "rdzogs pa chen po byang chub kyi sems mdzod kyi chos /",
    "NG0453:7": "rtsa ba nam mkha' gnyis pa las /",
    "NG0453:8": "ye shes nam mkha' zhes bya ba /",
    "NG0453:9": "bcom ldan 'das bdud kyi stobs rab tu 'joms pa la phyag 'tshal lo //",
    "NG0453:10": "'di skad bdag gis thos pa'i dus gcig na /",
    "NG0453:11": "'og min gyi gnas mchog dam pa ru //",
    "NG0453:12": "rigs lnga bde gshegs sangs rgyas dang *//",
    "NG0453:13": "ye shes mkha' 'gro rnam lnga dang *//",
    "NG0453:14": "sprin gyi shugs can byang sems bdun //",
    "NG0453:15": "kun tu bzang pos lung bstan nas //",
    "NG0453:16": "lho phyogs yid 'dres tshal dag tu //",
    "NG0453:17": "gzhon nu rab tu dwang ba yis //",
    "NG0453:18": "lung bstan sems phyogs chen po'i mdzod //",
    "NG0453:19": "bskal pa dang po'i thog ma la //",
    "NG0453:20": "'khor 'das sa bon tshul du gnas //",
    "NG0453:21": "de nas bar gyi bskal pa la //",
    "NG0453:22": "myu gu'i tshul du 'byung ba'i dus //",
    "NG0453:23": "bskal pa tha ma rgyab gyes pa //",
    "NG0453:24": "til gyi 'bru tsam dge ba'i las //",
    "NG0453:25": "ma bsags kun bzangs rang sar grol //",
    "NG0453:26": "til gyi 'bru tsam sdig pa'i las //",
    "NG0453:27": "ma byas 'gro drug khams gsum 'khor //",
    "NG0453:28": "dge sdig nang nas gang che ba //",
    "NG0453:29": "gzhi snang rtogs dang ma rtogs yin //",
    "NG0453:30": "mdzod chen gcig gi ngo bo bas //",
    "NG0453:31": "che ba lnga yi ka ba btsugs //",
    "NG0453:32": "thig le drug gi gdung ma bres //",
    "NG0453:33": "snang bcu bdun gyi phyam gyis phub //",
    "NG0453:34": "brgyad khri bzhi stong mig tshags byas //",
    "NG0453:35": "sku dang ye shes nor gyi dbyig / phyag rgya bzhi yis rgyas btab ste //",
    "NG0453:36": "phyogs bzhi sgo mo gsal ba la //",
    "NG0453:37": "gzung 'dzin gnyis kyi sgo lcags bcug / lde mig mtha' yi mon bus khyer //",
    "NG0453:38": "mdzod 'di gang gis mthong gyur pa //",
    "NG0453:39": "de tshe sangs rgyas nyag gcig rtogs //",
    "NG0453:40": "nor rdzas bzhi la longs spyad nas //",
    "NG0453:41": "dbul ba bral ba'i bdag po bzhin //",
    "NG0453:42": "yid la bsam pa yongs rdzogs nas //",
    "NG0453:43": "'dod @#//",
    "NG0453:44": "pa thams cad rab tu 'grub //",
    "NG0453:45": "de phyir skal ldan rnal 'byor gyi //",
    "NG0453:46": "dbang phyug chen po 'bad par bya //",
    "NG0453:47": "dbus na chos 'byung chen po'i mdzod //",
    "NG0453:48": "om gyur sngags kyi sdong po can //",
    "NG0453:49": "e ma gsang ba rmad du byung *//",
    "NG0453:50": "mi zad rgyan gyi 'khor lo sku //",
    "NG0453:51": "shar nas thig le chen po'i mdzod //",
    "NG0453:52": "mi rtog hu~m gi ngo bo nyid //",
    "NG0453:53": "e ma gsang ba rmad du byung chos //",
    "NG0453:54": "chos sku rang byung 'od gsal sku //",
    "NG0453:55": "lho na srid pa chos nyid mdzod //",
    "NG0453:56": "gsung mchog a yi rnam pa can //",
    "NG0453:57": "e ma gsang ba rmad byung chos //",
    "NG0453:58": "ye shes dbyings na 'od gsal sku //",
    "NG0453:59": "dbying na kun gzhi snying pa'i mdzod //",
    "NG0453:60": "ha ni 'phrin las kun gyi bdag / e ma gsang ba rmad du byung chos //",
    "NG0453:61": "rdo rje mgon po thugs kyi mchog / kun gzhi'i mdzod chen kha phye nas //",
    "NG0453:62": "g.yas na chos nyid rang byung rtsa //",
    "NG0453:63": "g.yon na yon tan dang 'byed rtsa //",
    "NG0453:64": "mdun na ye shes rang byung rtsa //",
    "NG0453:65": "rgyab na rang rgyud las kyi rtsa //",
    "NG0453:66": "dbus na rtsa brgyad 'dus par gnas //",
    "NG0453:67": "mi zad rgyan gyi 'khor lo'i sku //",
    "NG0453:68": "bde gshegs kun gyi sku gsung thugs //",
    "NG0453:69": "'dod khams rigs drug sa bon dang *//",
    "NG0453:70": "gzugs khams bsam gtan om gyi sku //",
    "NG0453:71": "gzugs med skye mched yi ge a //",
    "NG0453:72": "ma lus sems can thams cad la //",
    "NG0453:73": "gnas pa rtsa yi dkyil 'khor dang *//",
    "NG0453:74": "rten pa bdud rtsi thig le khams //",
    "NG0453:75": "grub pa sngags kyi ngo bo nyid //",
    "NG0453:76": "snying po rlungagi las rnams rdzogs //",
    "NG0453:77": "mngon sum sangs rgyas che ba ni //",
    "NG0453:78": "'byung ba lnga po bcom ldan 'das //",
    "NG0453:79": "bdag nyid sangs rgyas che ba ni //",
    "NG0453:80": "rang lus 'byung ba bcom ldan 'das //",
    "NG0453:81": "chos dbyings sangs rgyas che ba ni //",
    "NG0453:82": "'byung ba lnga nyid chos kyi dbyings //",
    "NG0453:83": "de yin sangs rgyas che ba ni //",
    "NG0453:84": "de min sangs rgyas gzhan na med //",
    "NG0453:85": "thams cad sangs rgyas che ba ni //",
    "NG0453:86": "'khor 'das ma bcos sangs rgyas nyid //",
    "NG0453:87": "stong pa gsum gyi spros bral drug / de ni chos nyid thig le nyid //",
    "NG0453:88": "ma 'gags kun shar spros med dag / dbyings kyi thig ler rang gi gnas //",
    "NG0453:89": "dbyings nyid rnam par dag pa yis //",
    "NG0453:90": "thig le gzung 'dzin dri ma bral //",
    "NG0453:91": "ngang gis 'od gsal yongs ma bcos //",
    "NG0453:92": "ye shes chen po'i thig ler gnas //",
    "NG0453:93": "thams cad kun nas rang gnas pas //",
    "NG0453:94": "kun tu bzang po'i thig le yin //",
    "NG0453:95": "'khor 'das btsal ba med pa ni //",
    "NG0453:96": "lhun gyis grub pa'i thig le yin //",
    "NG0453:97": "'gro drug zhen pa'i snang ba drug / mu stegs log pa'i snang ba dang *//",
    "NG0453:98": "rgyu 'bras blo yi snang ba dgu / dbyer med",
    "NG0453:99": "kun bzang snang bar gcig / nyon mongs brgyad khri",
    "NG0453:100": "bzhi stong gi / gnyen por de snyed chos rnams",
    "NG0453:101": "gsungs // dgu dang lnga dang bzhi dang gsum //",
    "NG0453:102": "mdor na sku gsum kho na yin //",
    "NG0453:103": "stong nyid me long mnyam pa nyid //",
    "NG0453:104": "so sor rtog pa bya ba grub //",
    "NG0453:105": "chos sku dngos med phyag rgya che //",
    "NG0453:106": "longs sku'i 'od 'bar dam tshig rgya //",
    "NG0453:107": "rang byung ye shes chos kyi rgya //",
    "NG0453:108": "thugs rje sprul sku las kyi @#//",
    "NG0453:109": "rgya //",
    "NG0453:110": "theg pa ma lus thams cad kun //",
    "NG0453:111": "phyag rgya bzhi yis rgyas gdab bo //",
    "NG0453:112": "mun pa'i 'khor sgor snang ba ni //",
    "NG0453:113": "'gro ba drug dang mu stegs gnyis //",
    "NG0453:114": "spyod pa'i 'dren sgor snang ba ni //",
    "NG0453:115": "sprul sku'i dam chos nyan rang sems //",
    "NG0453:116": "thabs kyi sbyor stor snang ba ni //",
    "NG0453:117": "kri ya u pa yo ga nyid //",
    "NG0453:118": "nges pa'i gsang sgor snang ba ni //",
    "NG0453:119": "bskyed dang rdzogs dang rdzogs pa che //",
    "NG0453:120": "sgo bzhi dag nas zhugs pa yis //",
    "NG0453:121": "mnyam pa'i spyi mdzod chen por 'gro //",
    "NG0453:122": "gzung ba yul gyi bang ba'i nang *//",
    "NG0453:123": "'dzin pa sems kyis gzer sgo yis //",
    "NG0453:124": "thams cad kun la khyab mod kyang *//",
    "NG0453:125": "tha rams sgo lcags phyed par dka' //",
    "NG0453:126": "mtha' yi mun bu spyi 'dum gyis //",
    "NG0453:127": "ma bslabs shes pa'i rtsal 'chang ba //",
    "NG0453:128": "lha yi bi shwa kar ma ltar //",
    "NG0453:129": "bde gshegs byang chub sems dpa' dang *//",
    "NG0453:130": "sprul pa'i rigs 'dzin ma lus pa'i //",
    "NG0453:131": "dgongs brda ngag gi lde mig khyer //",
    "NG0453:132": "bla ma mnyes par byas gyur na //",
    "NG0453:133": "lde mig btsal ba'i dus la bab //",
    "NG0453:134": "mdzod 'di mthong bar bya ba yang *//",
    "NG0453:135": "dbus kyi lte ba mdzod chen las //",
    "NG0453:136": "mu khyud brda dgra nges pa gsum //",
    "NG0453:137": "gling bzhi srid pa rang byung nyid //",
    "NG0453:138": "khang khyim bco brgyad thugs rjes bskor //",
    "NG0453:139": "khang khyim bzhi yi rtsa ba can //",
    "NG0453:140": "grong khyer bzhi yi mu khyud mdzes //",
    "NG0453:141": "ma ha yo ga'i ngo sprad dang *//",
    "NG0453:142": "a nu yo ga'i ngo sprad dang *//",
    "NG0453:143": "a ti yo ga'i ngo sprad dang *//",
    "NG0453:144": "gsang sgor dpe don rtags gsum gyis //",
    "NG0453:145": "ngo sprad thob pa'i rnal 'byor pas //",
    "NG0453:146": "chos sku thig le nyag gcig rtogs //",
    "NG0453:147": "lta ba gnas lugs ma nor ba //",
    "NG0453:148": "chos sku+u zang thal chen po yin //",
    "NG0453:149": "spyod pa ma bcos lhug pa nyid //",
    "NG0453:150": "shugs 'byung 'gag pa med par spyad //",
    "NG0453:151": "sgom pa dgongs pa ma nor ba //",
    "NG0453:152": "bying rgod med pa'i ngang la bzhag / 'bras bu thog ma'i rang sa nyid //",
    "NG0453:153": "'khrul pa gzhi yi thog tu sangs //",
    "NG0453:154": "lha la dpag bsam shing bu dang *//",
    "NG0453:155": "gnod sbyin bum pa bzang po dang *//",
    "NG0453:156": "klu la yid bzhin nor bu dang *//",
    "NG0453:157": "snod 'dzin grub pa lag pa bzhin //",
    "NG0453:158": "rnam rtog bag chags sbubs 'di na //",
    "NG0453:159": "ma rig sgo nga'i sbubs phye bas //",
    "NG0453:160": "rig pa'i ye shes rnyed par 'gyur //",
    "NG0453:161": "rang bzhin par dor bden pa mthong *//",
    "NG0453:162": "ting 'dzin bar dor brtan pa thob //",
    "NG0453:163": "chos nyid bar dor dran pa sad //",
    "NG0453:164": "srid pa'i bar dor ye shes sbubs //",
    "NG0453:165": "srid pa'i dra ba 'joms pa'o //",
    "NG0453:166": "sprul pas yid la bsam pa rdzogs //",
    "NG0453:167": "'gro don ma lus rdzogs pa ni //",
    "NG0453:168": "sngar 'dris mi dang 'phrad bzhin 'gyur //",
    "NG0453:169": "ma ni kun khyab chen mo ste //",
    "NG0453:170": "bu ni rig pa gser bu nyid //",
    "NG0453:171": "sngon gyi bag chags goms dbang gis //",
    "NG0453:172": "dud 'gro'i bu ltar nu+u ma 'tshol //",
    "NG0453:173": "yang na rang bzhin srog zon byed //",
    "NG0453:174": "ma yi pang du bu 'gro ba //",
    "NG0453:175": "ma bu brda 'jal man ngag 'dis //",
    "NG0453:176": "rin chen gsang ba'i sbubs nang du //",
    "NG0453:177": "'dod pa thams cad rab tu 'grub //",
    "NG0453:178": "thog ma'i rang sar sleb ces bya //",
    "NG0453:179": "sngon las 'phral rkyen @#//",
    "NG0453:180": "brtson 'grus kyis //",
    "NG0453:181": "skal ldan rigs kyi bu mchog yin //",
    "NG0453:182": "'jig rten bya ba btang byas la //",
    "NG0453:183": "thos bsam sgom pa sna tshogs kyis //",
    "NG0453:184": "thig le gsang skor bslab par gces //",
    "NG0453:185": "phyi rabs kun la gdams par bzhag / ces sems phyogs chen po mdzod kyi rgyud /",
    "NG0453:186": "ye shes nam mkha' las /",
    "NG0453:187": "mdzod rtsa ba'i le'u ste dang po'o // // de",
    "NG0453:188": "nas bcom ldan 'das kyis brda nges pa'i ting nge",
    "NG0453:189": "'dzin la bzhugs nas 'di gsungs so //",
    "NG0453:190": "'di ltar sangs rgyas bcom ldan 'das //",
    "NG0453:191": "rdzogs pa'i sangs rgyas a las byung *//",
    "NG0453:192": "a ni yig 'bru kun gyi mchog / don chen yi ge dam pa yin //",
    "NG0453:193": "khong nas 'byung ba skye ba med //",
    "NG0453:194": "tshig tu brjod pa spangs pa ste //",
    "NG0453:195": "brjod pa kun gyi rgyu yi mchog / tshig kun rab tu gsal bar byed //",
    "NG0453:196": "yi ge a yi sgra 'di ni //",
    "NG0453:197": "ji snyed chos kyi rtsa bar gsungs //",
    "NG0453:198": "ma rig sgo nga'i sbubs 'byed pa //",
    "NG0453:199": "srid pa'i drwa ba 'joms pa po //",
    "NG0453:200": "nyon mongs ma lus zhi byed pa //",
    "NG0453:201": "'khor ba'i rgya mtsho pha rol phyin //",
    "NG0453:202": "sbubs zhes bya ba'i brda 'di yis //",
    "NG0453:203": "'khor ba 'di las grol gyur nas //",
    "NG0453:204": "mya ngan 'das pa'i go 'phang thob //",
    "NG0453:205": "nges pa'i don du bshad pa ni //",
    "NG0453:206": "dang por rnam rtog bag chags sbubs //",
    "NG0453:207": "sku ni rnam pa gsum du gnas //",
    "NG0453:208": "ye shes bzhi ru gnas pa dang *//",
    "NG0453:209": "shes rab spyan dang ldan pas na //",
    "NG0453:210": "ma dag 'khrul pa'i snang ba la //",
    "NG0453:211": "longs sku 'dra 'bag phyed sku yis //",
    "NG0453:212": "ma ha yo ga'i ngo sprod bya //",
    "NG0453:213": "bar dor lnga ldan rtogs par byed //",
    "NG0453:214": "sprul sku 'od khyim kha sbyor gyis //",
    "NG0453:215": "a nu yo ga'i ngo sprod bya //",
    "NG0453:216": "chos nyid bar dor rdzogs ldan rtogs //",
    "NG0453:217": "chos sku rin chen man shel gyis //",
    "NG0453:218": "a ti yo ga'i ngo sprod bya //",
    "NG0453:219": "rin chen sbubs su dgongs pa skyal //",
    "NG0453:220": "thig le gsang skor ngo sprod kyis //",
    "NG0453:221": "sku gsum 'du 'bral med pa'i don //",
    "NG0453:222": "nyi ma'i snying po dag la sprad //",
    "NG0453:223": "rdzogs ldan chen po'i dgongs pa chod //",
    "NG0453:224": "don gyi ngo sprod thag chod la //",
    "NG0453:225": "rtags kyi ngo sprod yid ches te //",
    "NG0453:226": "dpe yi ngo sprod ngo shes pas //",
    "NG0453:227": "blo yi the tshom chod pa ni //",
    "NG0453:228": "grol ba'i dgongs pa dam pa'o //",
    "NG0453:229": "bar du ye shes sgyu ma'i sbubs //",
    "NG0453:230": "sangs rgyas bzhi bcu rtsa gnyis sku //",
    "NG0453:231": "chos kyi spyan gyi 'khor 'das gzigs //",
    "NG0453:232": "dag pa 'jig rten snang ba 'dir //",
    "NG0453:233": "sprul pa'i skye gnas 'gro don mdzad //",
    "NG0453:234": "'khor ba dag las grol ba yin //",
    "NG0453:235": "rgyu lus mngon du gyur pa yin //",
    "NG0453:236": "'khor 'das mngon sum gzigs pa yin //",
    "NG0453:237": "chos sku rin chen gsang ba'i sbubs //",
    "NG0453:238": "ye shes mig gcig dri ma med //",
    "NG0453:239": "chos las grol bas dgongs pa ni //",
    "NG0453:240": "rgyun chad med par gnas pas na //",
    "NG0453:241": "bsam gtan bsam bya blo ldan mchog / ting 'dzin",
    "NG0453:242": "lus can lus kyi mchog / yang dag ye shes",
    "NG0453:243": "snang ba yin // phyi dang nang dang gsang ba dang *//",
    "NG0453:244": "gsang chen ma lus bshad pa dang *//",
    "NG0453:245": "rtsa bar gyur pa ma lus kun //",
    "NG0453:246": "bcu gnyis man ngag 'dus pa @#//",
    "NG0453:247": "yis //",
    "NG0453:248": "brda sgra nges pa'i ja log tu //",
    "NG0453:249": "mu khyud brda sgra nges pa dang *//",
    "NG0453:250": "ja log bshad pa'i gnad du bstan pa //",
    "NG0453:251": "zhes sems phyogs chen po mdzod kyi rgyud //",
    "NG0453:252": "ye shes nam mkha' las //",
    "NG0453:253": "gdams pa'i rgyud skor bzhi bstan pa'i le'u ste gnyis",
    "NG0453:254": "pa'o // // de nas bcom ldan 'das kyis thig",
    "NG0453:255": "le gsang skor gyi rtsa ba'i rgyud bzhi thig le",
    "NG0453:256": "gsang ba chen po'i mdzod nas phyung ngo *//",
    "NG0453:257": "dang por slob ma dad ldan gyis //",
    "NG0453:258": "bla ma dam pa bsten par bya //",
    "NG0453:259": "srid pa'i dgon pa las rgal ba //",
    "NG0453:260": "ston pa gcig pu 'gro ba'i bla //",
    "NG0453:261": "'jig rten phyogs bcur rab grags pa //",
    "NG0453:262": "chos kyi sbyin bdag chen po ste //",
    "NG0453:263": "byams pa'i go cha bgos pa ste //",
    "NG0453:264": "snying rje yi ni ya lad bgos //",
    "NG0453:265": "de nas bla ma dam pa ni //",
    "NG0453:266": "mtshan nyid ldan pa smos ci dgos //",
    "NG0453:267": "nam yang bla mar gyur pa la //",
    "NG0453:268": "dad gus mos pa bya ba yang *//",
    "NG0453:269": "mchod 'os bsto 'os phyag gi gnas //",
    "NG0453:270": "rtag tu ri mor bya ba'i 'os //",
    "NG0453:271": "bkur 'os rjes par bya ba'i mchog / phyag byar 'os pa bla ma'i bar //",
    "NG0453:272": "de nas bla ma dam pa la //",
    "NG0453:273": "dbang bskur zhu bar bya ba yang *//",
    "NG0453:274": "rig pa rtsal gyi dbang bskur las //",
    "NG0453:275": "phyi yi dbang bskur bya ba ni //",
    "NG0453:276": "rdo rje rin chen dbang bskur dpal //",
    "NG0453:277": "rin chen kun bdag dbang phyug ste //",
    "NG0453:278": "'jig rten dbang phyug kun gyi bdag / rdo rje 'chang ba kun gyi rje //",
    "NG0453:279": "nang gi dbang bskur bya ba ni //",
    "NG0453:280": "sku gsung thugs la byin gyis brlabs //",
    "NG0453:281": "sangs rgyas kun gyi thugs che ba //",
    "NG0453:282": "sangs rgyas kun gyi thugs la gnas //",
    "NG0453:283": "sangs rgyas kun gyi sku che ba //",
    "NG0453:284": "sangs rgyas kun gyi gsung yang yin //",
    "NG0453:285": "gsang ba'i dbang bskur byas pa yis //",
    "NG0453:286": "don gyi thig le dkar dmar rtogs //",
    "NG0453:287": "rdo rje nyi ma snang ba che //",
    "NG0453:288": "rdo rje zla ba dri med 'od //",
    "NG0453:289": "chags bral la sogs chags pa med //",
    "NG0453:290": "kha dog sna tshogs 'bar ba'i 'od //",
    "NG0453:291": "dbang bskur ba yi 'bras bu yis //",
    "NG0453:292": "bdag kyang sangs rgyas rdzus skyes thog / rdo rje skyil krung rdzogs sangs rgyas //",
    "NG0453:293": "sangs rgyas 'gro ba'i chos 'dzin pa //",
    "NG0453:294": "dpal ldan sangs rgyas pad+ma skyes //",
    "NG0453:295": "kun mkhyen ye shes mdzod 'dzin pa //",
    "NG0453:296": "de ltar mthar thug 'bras bu ni //",
    "NG0453:297": "thob nas theg chen gzhan don mdzad //",
    "NG0453:298": "'khor ba'i sdug bsngal sel 'gyur ba //",
    "NG0453:299": "dper na sman pa ltar 'gyur ba //",
    "NG0453:300": "sman pa che mchog gtso bos te //",
    "NG0453:301": "zug rngu 'byin pa bla na med //",
    "NG0453:302": "sman rnams ma lus ljon pa'i shing *//",
    "NG0453:303": "nad do cog gi dgra che ba //",
    "NG0453:304": "de ltar rtsa ba'i rgyud chen ni //",
    "NG0453:305": "khang khyim gcig gi nang du bshad //",
    "NG0453:306": "de nas 'gro don mdzad pa'i sku //",
    "NG0453:307": "'jam dpal dgongs pa 'dus pa ni //",
    "NG0453:308": "gzugs sku ma lus 'dir 'dus pas //",
    "NG0453:309": "zhi khro rnam pa gnyis su gsungs //",
    "NG0453:310": "rin chen smug po'i gzhal yas na //",
    "NG0453:311": "zhi ba'i sangs rgyas bzhugs pa dang *//",
    "NG0453:312": "klad pa dung khang gzhal yas na //",
    "NG0453:313": "khro bo'i sangs rgyas gnas pa dang *//",
    "NG0453:314": "ye shes dbang bskur",
    "NG0453:316": "[(]11[)]@#// cod pan can //",
    "NG0453:317": "rdzogs pa'i sangs rgyas rgyan du thogs //",
    "NG0453:318": "sdug bsngal gsum gyi sdug bsngal zhi //",
    "NG0453:319": "gsum sel mtha' yas grol gsum thog / 'jam dpal dgongs pa 'dus pa ni //",
    "NG0453:320": "khang khyim gcig gi nang du gsungs //",
    "NG0453:321": "de nas gdams ngag bsgom par bya //",
    "NG0453:322": "rang bzhin lhun grub chos sku las //",
    "NG0453:323": "longs spyod rdzogs sku rtsal du shar //",
    "NG0453:324": "gdul bya 'dul byed sprul pa'i sku //",
    "NG0453:325": "byed pa sems can kun don byed //",
    "NG0453:326": "phan 'dod sems can mnyes gshin pa //",
    "NG0453:327": "bzang ngan shes shing 'dus shes la //",
    "NG0453:328": "khyab bdag dam shes dam tshig ldan //",
    "NG0453:329": "dus shes sems can dbang po shes //",
    "NG0453:330": "rnam grol gsum la mkhas pa po //",
    "NG0453:331": "sku gsum ye shes lnga rtogs pas //",
    "NG0453:332": "rtogs pa mngon gyur chos skur gnas //",
    "NG0453:333": "nyams len 'jam dpal ye shes brgyan //",
    "NG0453:334": "khang khyim gcig gi nang du bshad //",
    "NG0453:335": "de nas mtshan don dgongs pa yis //",
    "NG0453:336": "'jam dpal don yang rab bshad na //",
    "NG0453:337": "ye shes lus can 'jam dpal gyi //",
    "NG0453:338": "ming brjod pas ni don che ba //",
    "NG0453:339": "dag par byed cing sdig sel ba //",
    "NG0453:340": "mtshan ni yang dag brjod par bshad //",
    "NG0453:341": "zhi ba rdo rje 'dzin pa dang *//",
    "NG0453:342": "khro bo'i dgongs pa 'dus pa ni //",
    "NG0453:343": "rdo rje zab mo 'dzin na dzig / rdo rje",
    "NG0453:344": "blo gros don bzhin rig / sa dang pha rol",
    "NG0453:345": "phyin pa yis // dgongs pa 'dus par gyur pas na //",
    "NG0453:346": "pha rol phyin pa kun rdzogs pa //",
    "NG0453:347": "sa rnams kun gyi rgyan dang ldan //",
    "NG0453:348": "dgongs pa phyi nang kun 'dus pas //",
    "NG0453:349": "'jam dpal dgongs pa 'dus pa'i mtshan //",
    "NG0453:350": "chos kyi sku la longs skus brgyan //",
    "NG0453:351": "longs sku ye shes rnam lngas brgyan //",
    "NG0453:352": "ye shes thugs rje sprul skus brgyan //",
    "NG0453:353": "sku gsum ye shes lnga ldan cing *//",
    "NG0453:354": "'khrul tshul grol tshul bstan pa ni //",
    "NG0453:355": "'jam dpal ye shes rgyan du bshad //",
    "NG0453:356": "mtshan gyi don rnams ston 'gyur zhing *//",
    "NG0453:357": "rgyud kyi dgongs pa mtshan gyis rdzogs //",
    "NG0453:358": "mtshan don ston pas 'jam dpal ni //",
    "NG0453:359": "khang khyim gcig gi nang du bshad //",
    "NG0453:360": "ces sems phyogs chen po mdzod kyi rgyud /",
    "NG0453:361": "ye shes nam mkha' las /",
    "NG0453:362": "rtsa ba'i rgyud skor bzhi bstan pa ste le'u gsum",
    "NG0453:363": "pa'o // // de nas bcom ldan 'das kyi nang",
    "NG0453:364": "skor rtogs pa ye shes kyi 'khor lo 'di thugs",
    "NG0453:365": "kyi gsang mdzod chen po nas gsungs so //",
    "NG0453:366": "dpal ldan rdo rje sems dpa' yis //",
    "NG0453:367": "thig le mthar thug dgongs pa yis //",
    "NG0453:368": "gzhi bcas thugs rje'i lcags kyus bzung *//",
    "NG0453:369": "ye shes gsang ba 'khor lo che //",
    "NG0453:370": "sangs rgyas mnyam sbyor dgongs par bcas //",
    "NG0453:371": "srid pa'i 'khor lo dang po yin //",
    "NG0453:372": "'jam dpal dri med snying po yis //",
    "NG0453:373": "rgyud lung man ngag khog phub nas //",
    "NG0453:374": "gzhung du dril bar bya ba yang *//",
    "NG0453:375": "sangs rgyas 'dus pa man ngag rgyud //",
    "NG0453:376": "rgyud rnams man ngag thugs kyi gter //",
    "NG0453:377": "srid pa'i 'khor lo bshad pa las //",
    "NG0453:378": "dri med snying po'i dgongs pa yin //",
    "NG0453:379": "sbubs gsum dgongs pas gzhi bzung @#//",
    "NG0453:380": "nas //",
    "NG0453:381": "de bzhin gshegs pa'i chos lnga dang *//",
    "NG0453:382": "byang chub sems dpa'i chos bdun dang *//",
    "NG0453:383": "ting 'dzin lta bu'i srog shing drug / spyan ras gzigs ni seng ge sgra //",
    "NG0453:384": "srid pa'i 'khor lo gsum pa yin //",
    "NG0453:385": "seng ge 'khyil ba'i dgongs pa las //",
    "NG0453:386": "phyi nang gsang ba sgrub pa ni //",
    "NG0453:387": "rtag bzhi bdud bzhi rgyas gdab bzhi //",
    "NG0453:388": "gangs la nyi ma shar ba dang *//",
    "NG0453:389": "thog dang gzer dang khyung dang ni //",
    "NG0453:390": "skar mda' lta bu'i man ngag gis //",
    "NG0453:391": "phyag na rdo rje me lce'i 'phreng *//",
    "NG0453:392": "srid pa'i 'khor lo bzhi pa yin //",
    "NG0453:393": "rigs gsum rigs khyab spyi dang bzhis //",
    "NG0453:394": "mu khyud grong khyer bzhi yis mdzes //",
    "NG0453:395": "zhes sems phyogs chen po mdzod kyi rgyud //",
    "NG0453:396": "ye shes nam mkha' las /",
    "NG0453:397": "nang gi rgyud skor bzhi gtan la phab pa'i le'u",
    "NG0453:398": "ste bzhi pa'o // // de nas bcom ldan 'das",
    "NG0453:399": "dpag bsam gyi shing ljon shing rgyas pa'i ting nge",
    "NG0453:400": "'dzin la bzhugs nas 'di gsungs so //",
    "NG0453:401": "dpag bsam yongs su sa brtol shing *//",
    "NG0453:402": "rtsa ba rnam pa lngar zur pa //",
    "NG0453:403": "pad+ma 'khyil pa sku yi rgyud //",
    "NG0453:404": "chos dbyings ye shes bstan par byed //",
    "NG0453:405": "rdo rje rtse mo gsung gi rgyud //",
    "NG0453:406": "so sor rtogs pa'i ye shes gcod //",
    "NG0453:407": "rin chen dpung pa thugs kyi rgyud //",
    "NG0453:408": "me long lta bu ye shes gsal //",
    "NG0453:409": "bsod nams byams pa brtsegs pa ni //",
    "NG0453:410": "mnyam nyid ye shes yon tan rgyud //",
    "NG0453:411": "'phrin las mkha' gsal nyi ma ni //",
    "NG0453:412": "bya ba grub pa'i ye shes yin //",
    "NG0453:413": "dpag bsam shing gi rtsa ba lnga //",
    "NG0453:414": "sdong po gcig tu dril nas gnas //",
    "NG0453:415": "lta ba'i ngo bo rang shar bas //",
    "NG0453:416": "ye shes bla ma chen po'i rgyud //",
    "NG0453:417": "lta ba'i gnad rnams yongs spyod pa //",
    "NG0453:418": "'khor ba dong dkrugs chen po'i rgyud //",
    "NG0453:419": "chos nyid don la sgom du med //",
    "NG0453:420": "gang zag blo la sgom du yod //",
    "NG0453:421": "mnyam par gzhag pas bsam gtan bsgom //",
    "NG0453:422": "rjes kyi shes pa spyod par byed //",
    "NG0453:423": "rnal 'byor rab 'bring tha mas bcad //",
    "NG0453:424": "rma bya 'jing bsnol rgyud chen gnyis //",
    "NG0453:425": "'bras bu sku dang 'od zer ni //",
    "NG0453:426": "mdzes pas lha mo 'od zer can //",
    "NG0453:427": "dpag bsam ljon shing chen po la //",
    "NG0453:428": "yal ga skyes nas lo 'dab rgyas //",
    "NG0453:429": "lta ba 'gyur ba med pa ni /",
    "NG0453:430": "rgyal mtshan rtse mo lta bur gsal //",
    "NG0453:431": "bsgoms pas nyon mongs dri ma med //",
    "NG0453:432": "nor bu chu 'dangs lta bur gnas //",
    "NG0453:433": "sangs rgyas spyod pas tshe dbang bskur //",
    "NG0453:434": "dbang bskur bla ma rin po che //",
    "NG0453:435": "'bras bu mngon par sangs rgyas rtags //",
    "NG0453:436": "sku gdung ring bsrel chen po'i rgyud //",
    "NG0453:437": "dpag bsam shing chen rgyas pa la //",
    "NG0453:438": "me tog rab tu gsal ba ni //",
    "NG0453:439": "gzhi rnams rab tu ldings pas na //",
    "NG0453:440": "mtshan nyid bzhi dang ldan par bya //",
    "NG0453:441": "mdzod dang lde mig nor rdzas spyod //",
    "NG0453:442": "zhal chems gsum par bzhag pa yin //",
    "NG0453:443": "dpe don rtags gsum ngo sprod pas //",
    "NG0453:444": "sku dang gsung dang thugs tig gsum //",
    "NG0453:445": "dgongs pa mya ngan chos skur 'da' //",
    "NG0453:446": "bdud rtsi yang zhun lta bur @#//",
    "NG0453:447": "bzhugs //",
    "NG0453:448": "dpag bsam ljon shing chen po la //",
    "NG0453:449": "'bras bu rab tu smin pa ltar //",
    "NG0453:450": "brgyud pa rigs 'dzin 'bras bu dang *//",
    "NG0453:451": "mya ngan 'das pa gang zag 'bras //",
    "NG0453:452": "bco brgyad ches 'bras man ngag lung *//",
    "NG0453:453": "bam po gsum pa'i lung chen gsungs //",
    "NG0453:454": "zhes sems phyogs chen po mdzod kyi rgyud //",
    "NG0453:455": "ye shes nam mkha' las phyis skor thugs rje chos",
    "NG0453:456": "kyi 'khor lo bstan pa'i le'u ste lnga pa'o //",
    "NG0453:457": "// de nas bcom ldan 'das kyis rgyud thams cad",
    "NG0453:458": "kyi mdud pa yongs su 'grol ba'i ting nge 'dzin",
    "NG0453:459": "la bzhugs nas 'di gsungs so //",
    "NG0453:460": "mkhas par gyur ba pan+di tas //",
    "NG0453:461": "ngo bo nges tshig dbye ba yis //",
    "NG0453:462": "don bshad mdzes pa'i spyi don dgongs //",
    "NG0453:463": "de phyir thig le kun gsal bshad //",
    "NG0453:464": "rnal 'byor pa ni ku su lus //",
    "NG0453:465": "rang don nyams su len gyur pas //",
    "NG0453:466": "dgongs pa ma nor gsol ba ni //",
    "NG0453:467": "de phyir thig le kun 'dus bshad //",
    "NG0453:468": "rgyu don ma lus mngon par rtogs //",
    "NG0453:469": "dgongs pa'i don rnams cho ga ltar //",
    "NG0453:470": "las kyi bya ba tshang gyur pas //",
    "NG0453:471": "atsa r+ya slob dpon bzhin //",
    "NG0453:472": "de phyir thig le kun rig rgyud //",
    "NG0453:473": "bya ba byed pa dag la'ang bshad //",
    "NG0453:474": "rnal 'byor pa ni sems nyid la //",
    "NG0453:475": "zhib mor lta zhing spyod 'gyur ba //",
    "NG0453:476": "dbang po tha mar gyur pa rnams //",
    "NG0453:477": "sgom gyi gnad dang thun tshod 'dzin //",
    "NG0453:478": "rim pas don la 'khrid byed cing *//",
    "NG0453:479": "gdams pa'i gnad kyis ston byed pas //",
    "NG0453:480": "blo dman gang zag grol bya'i phyir //",
    "NG0453:481": "de phyir thig le kun spyod bshad //",
    "NG0453:482": "ces sems phyogs chen po mdzod kyi rgyud ye shes nam mkha' las /",
    "NG0453:483": "bshad rgyud chen po bzhi'i mdzod bstan pa ste le'u drug pa'o ///",
    "NG0453:484": "/ de nas bcom ldan 'das kyis sgo rnams rab",
    "NG0453:485": "tu 'byed par byed pa 'di phyi rabs kyi rnal",
    "NG0453:486": "'byor pa la lung rab tu gsal bar gsungs so",
    "NG0453:487": "// phyi yi lcags rin po la //",
    "NG0453:488": "zla gam gcig pa'i sgo gnas pa //",
    "NG0453:489": "tsan+da log spyod can gyis bsrungs //",
    "NG0453:490": "de yi lde mig bstan pa ni //",
    "NG0453:491": "don la khog dbugs stong thun dang *//",
    "NG0453:492": "dkyus las spyad bsdus don dang *//",
    "NG0453:493": "tshig gi 'bru 'joms lde mig gsum //",
    "NG0453:494": "sgo 'di phye nas bshad pa ni //",
    "NG0453:495": "gang zag bzhi yi don du dgongs //",
    "NG0453:496": "bshad pa'i rgyud rnams grol bar byed //",
    "NG0453:497": "khang khyim bco brgyad phyi sgo bdun //",
    "NG0453:498": "sgo ba sprin gyi shugs can bdun //",
    "NG0453:499": "de 'byed pa yi lde mig gsum //",
    "NG0453:500": "rgyud dang man ngag lung gsum gyis //",
    "NG0453:501": "phun sum tshogs pa rnams lnga dang *//",
    "NG0453:502": "dgos don lnga dang mdo gcod bdun //",
    "NG0453:503": "rgyud lung man ngag gsal bar byed //",
    "NG0453:504": "gling bzhi srid pa rang byung la //",
    "NG0453:505": "tshad med bzhi yi sgo shar nas //",
    "NG0453:506": "dam pa dpal bzhi'i sgo srungs can //",
    "NG0453:507": "lde mig bzhi yis 'byed 'gyur ba //",
    "NG0453:508": "rigs gsum mgon po'i dgongs pa can //",
    "NG0453:509": "rigs khyab rdo rje sems dpa' yi //",
    "NG0453:510": "dgongs pa thig le mthar thug pa //",
    "NG0453:511": "rang byung srid pa'i 'khor lo 'byed //",
    "NG0453:512": "khang khyim bzhi yi rtsa ba @#//",
    "NG0453:513": "la //",
    "NG0453:514": "bdag gzhan bgrod pa'i sgo gnyis na //",
    "NG0453:515": "phyag na rdo rje'i sgo ba bzhugs //",
    "NG0453:516": "ston pa gnyis kyi lde mig ni //",
    "NG0453:517": "phyi nang dag pa'i gang zag la //",
    "NG0453:518": "phyi yi ston pa shakya thub //",
    "NG0453:519": "nang snang dag pa'i gang zag la //",
    "NG0453:520": "nang gi ston pa rdo rje 'chang *//",
    "NG0453:521": "dus gsum sangs rgyas dgongs pa yis //",
    "NG0453:522": "'jam dpal sgyu 'phrul dra ba yi //",
    "NG0453:523": "rtsa rgyud sdebs bzhi'i khong sdebs na //",
    "NG0453:524": "yang dag don la dril nas 'byed //",
    "NG0453:525": "mu khyud brda sgra nges pa dang *//",
    "NG0453:526": "ja log gsum gyis brgyan pa la //",
    "NG0453:527": "sgo med sbas pa'i gter khyim de //",
    "NG0453:528": "shin tu gsang nas rna rgyud 'byed //",
    "NG0453:529": "dbus kyi lta ba mdzod chen la //",
    "NG0453:530": "mun pa'i 'khor sgo la sogs bzhi //",
    "NG0453:531": "theg pa bzhi yi lde mig gis //",
    "NG0453:532": "phye nas mdzod du 'jug pa yang *//",
    "NG0453:533": "mkha' 'gro ma bzhi'i sgo srungs la //",
    "NG0453:534": "mnyes nas gter chen bstan pa ni //",
    "NG0453:535": "dang po shar du ngo sprod rgyud //",
    "NG0453:536": "sku gsum snang ba gsal bar ston //",
    "NG0453:537": "lho ru rin chen 'od gsal ba //",
    "NG0453:538": "dri med rnam par dag pa'i rgyud //",
    "NG0453:539": "nub tu lhun grub ji bzhin ma //",
    "NG0453:540": "rnam par dag pa'i rgyud chen mdzod //",
    "NG0453:541": "byang du dri med rnam dag pa //",
    "NG0453:542": "sangs rgyas dgongs pa 'dus pa'i rgyud //",
    "NG0453:543": "dbus na mdzad chen dgongs pa ni //",
    "NG0453:544": "dur khrod phung po 'bar ba'i rgyud //",
    "NG0453:545": "bye brag rgyud lnga'i mdzod chen rnams //",
    "NG0453:546": "spyir ni gcig shes kun grol ba //",
    "NG0453:547": "chos sku thig le nyag gcig la //",
    "NG0453:548": "gnas tshul sku gsung yon tan las //",
    "NG0453:549": "stong gsal bde yon mi 'gag de //",
    "NG0453:550": "ngo bo stong par gnas pa dang *//",
    "NG0453:551": "rang bzhin gsal bar shar ba dang *//",
    "NG0453:552": "rnam pa bde bar go ba dang *//",
    "NG0453:553": "yon tan cir yang mi 'gag la //",
    "NG0453:554": "'phrin las thogs pa med par 'char //",
    "NG0453:555": "'byung ba lnga ru snang ba ni //",
    "NG0453:556": "ngo bo stong pa nam mkha' la //",
    "NG0453:557": "rang bzhin gsal ba sra ba'i sa //",
    "NG0453:558": "rnam pa bde bar 'bar ba'i me //",
    "NG0453:559": "yon tan mi 'gag 'byung ba chu //",
    "NG0453:560": "'phrin las thogs pa med pa rlung *//",
    "NG0453:561": "snod kyi 'jig rten zhes bya ba //",
    "NG0453:562": "sems can kun gyi gnas dang rten //",
    "NG0453:563": "spyod pa'i myu gu gyur pas na //",
    "NG0453:564": "gzung ba'i yul zhes bya ba yin //",
    "NG0453:565": "shes pas ma zin bdud snang ba //",
    "NG0453:566": "stong pas 'dus pa'i rtse shing snang *//",
    "NG0453:567": "gsal bas nus pa lci ba dang *//",
    "NG0453:568": "bde bas tsha zhing rno ba dang *//",
    "NG0453:569": "mi 'gag pa las bsil ba dang *//",
    "NG0453:570": "thogs pa med pas yang ba'o //",
    "NG0453:571": "ro yang rnam pa lngar snang ba //",
    "NG0453:572": "stong pas ro rnams 'dus pa dang *//",
    "NG0453:573": "gsal bas sa ni mngar bar 'gyur //",
    "NG0453:574": "bde ba las ni tsha zhing skyur //",
    "NG0453:575": "mi 'gag pa ni lan tshwa'i ro //",
    "NG0453:576": "thogs med rlung ni bska ba'o //",
    "NG0453:577": "skye ba rnam pa bzhi gnas pa *//",
    "NG0453:578": "ngo bo stong bas sgong skyes la //",
    "NG0453:579": "rang bzhin gsal bas mngal skyes te //",
    "NG0453:580": "bde dang mi 'gag drod gsher skyes //",
    "NG0453:581": "thogs pa med pas rdzus skyes yin //",
    "NG0453:582": "'gro ba drug tu snang ba ni //",
    "NG0453:583": "stong pa lha dang lha ma yin //",
    "NG0453:584": "gsal ba mi yi skye gnas la //",
    "NG0453:585": "bde ba dug 'gro byol song yul //",
    "NG0453:586": "mi 'gag pa ni yi @#//",
    "NG0453:587": "dwags gnas //",
    "NG0453:588": "thogs pa med pa dmyal ba nyid //",
    "NG0453:589": "rdzu 'phrul nang du snang ba ni //",
    "NG0453:590": "stong pa las ni 'dus pa'i nad //",
    "NG0453:591": "gsal bas bad kan lci ba dang *//",
    "NG0453:592": "bde bas mkhris pa'i nad yin la //",
    "NG0453:593": "mi 'gag pa ni ldan pa ste //",
    "NG0453:594": "thogs pa med pa rlung gi nad //",
    "NG0453:595": "lha srin yi dwags snang ba yang *//",
    "NG0453:596": "ngo bo stong pa gza' yi nad //",
    "NG0453:597": "rang bzhin gsal ba sa bdag klu //",
    "NG0453:598": "rnam pa bde bas ma mo'i rims //",
    "NG0453:599": "yon tan mi 'gag gnod sbyin 'gegs //",
    "NG0453:600": "'phrin las thogs med rgyal 'gong btsan //",
    "NG0453:601": "snang srid lha srid ma lus rnams //",
    "NG0453:602": "rtsa ba 'di las srid par 'gyur //",
    "NG0453:603": "de las mthu lngar ldan pa ni //",
    "NG0453:604": "stong pa gti mug gtad yin la //",
    "NG0453:605": "gsal bas srogs mthu zhe sdang can //",
    "NG0453:606": "bde ba 'dod chags nor sgrub de //",
    "NG0453:607": "mi 'gag nga rgyal thog ser dang *//",
    "NG0453:608": "thogs med phrag dog nang rgyas rnams //",
    "NG0453:609": "dug lnga dag las snang ba yang *//",
    "NG0453:610": "rtsa ba 'di las byung bar zad //",
    "NG0453:611": "stong pa gti mug don la rmongs //",
    "NG0453:612": "gsal ba mnar sems zhe sdang nyid //",
    "NG0453:613": "bde bas 'dod cing chags pa la //",
    "NG0453:614": "mi 'gag mngon pa'i nga rgyal de //",
    "NG0453:615": "thogs pa med las phrag dog snang *//",
    "NG0453:616": "ji snyed nyon mongs ma lus kun //",
    "NG0453:617": "thams cad 'di las snang bar 'gyur //",
    "NG0453:618": "rnal 'byor lam la gnas 'dod pas //",
    "NG0453:619": "'gro drug sems can kun ldan pa'i //",
    "NG0453:620": "dug lnga rang shar rang grol du //",
    "NG0453:621": "lam du rtogs par byang ba yang *//",
    "NG0453:622": "stong pas gti mug lam du bya //",
    "NG0453:623": "mchod pa chen po gti mug che //",
    "NG0453:624": "gti mug blo ste gti mug sel //",
    "NG0453:625": "byol song gnas las nges par grol //",
    "NG0453:626": "gsal bas zhe sdang lam du bya //",
    "NG0453:627": "mchod pa chen po zhe sdang che //",
    "NG0453:628": "nyon mongs kun gyi sgra che ba //",
    "NG0453:629": "dmyal ba'i sdug bsngal grol bar byed //",
    "NG0453:630": "de bas 'dod chags lam du bya //",
    "NG0453:631": "mchod pa chen po 'dod chags che //",
    "NG0453:632": "sems can thams cad dga' bar byed //",
    "NG0453:633": "mi yi gnas las nges par grol //",
    "NG0453:634": "mi 'gag nga rgyal lam du bya //",
    "NG0453:635": "de nyid khong khror 'gyur ba yin //",
    "NG0453:636": "mchod pa chen po chags pa che //",
    "NG0453:637": "chags pa thams cad sel bar byed //",
    "NG0453:638": "ser sna yi dwags gnas las grol //",
    "NG0453:639": "mchod pa chen po bde ba che //",
    "NG0453:640": "dga' ba che po mgu ba che //",
    "NG0453:641": "khong khro lha min yul las grol //",
    "NG0453:642": "thogs med phrag dog lam du bya //",
    "NG0453:643": "mchod pa chen po khro ba che //",
    "NG0453:644": "khro ba chen po dgra che ba //",
    "NG0453:645": "phrag dog lha yi gnas las grol //",
    "NG0453:646": "rigs lnga bde gshegs skur snang ba //",
    "NG0453:647": "stong pa rdo rje sems dpa'i sku //",
    "NG0453:648": "gsal ba rnam par snang mdzad nyid //",
    "NG0453:649": "bde ba snang ba mtha' yas la //",
    "NG0453:650": "mi 'gag pa ni rin chen 'byung *//",
    "NG0453:651": "thogs med don yod grub pa nyid //",
    "NG0453:652": "rigs lnga'i sangs rgyas 'di dag rnams //",
    "NG0453:653": "sems nyid ngang du snang ba yin //",
    "NG0453:654": "yul chen lngar ni snang ba yang *//",
    "NG0453:655": "stong pa nam mkha'i dbyings phyug ma //",
    "NG0453:656": "gsal ba sa ni sangs rgyas spyan //",
    "NG0453:657": "bde ba me ni gos dkar mo //",
    "NG0453:658": "mi 'gag chu ni ma ma ki / thogs @#//",
    "NG0453:659": "med rlung gi dam tshig sgrol //",
    "NG0453:660": "sems dpa' sems ma'i tshogs chen ni //",
    "NG0453:661": "sras kyi tshogs su snang ba yang *//",
    "NG0453:662": "stong pa khro bo sgo bar snang *//",
    "NG0453:663": "gsal ba sa yi snying po la //",
    "NG0453:664": "bde ba spyan ras gzigs dbang nyid //",
    "NG0453:665": "mi 'gag nam mkha'i snying po dang *//",
    "NG0453:666": "thogs med phyag na rdo rje'o //",
    "NG0453:667": "stong pa gshin rje khros pa nyid //",
    "NG0453:668": "gsal ba lha mo sgeg mo la //",
    "NG0453:669": "bde ba pi wang glu len ma //",
    "NG0453:670": "mi 'gag pa ni 'phreng ba ma //",
    "NG0453:671": "thogs pa med pa gar mkhan nyid //",
    "NG0453:672": "stong pa khro bo stobs po che //",
    "NG0453:673": "gsal ba byams pa'i sku ru snang *//",
    "NG0453:674": "mi 'gag sgrib pa rnam par sel //",
    "NG0453:675": "thogs pa med pa 'jam dpal nyid //",
    "NG0453:676": "stong pa khro mo stobs chen ma //",
    "NG0453:677": "gsal ba lha mo spos ma nyid //",
    "NG0453:678": "bde ba lha mo mar me ma //",
    "NG0453:679": "mi 'gag pa ni me tog ma //",
    "NG0453:680": "thogs pa med pa dri chab ma //",
    "NG0453:681": "stong pa rta mgrin chen po la //",
    "NG0453:682": "gsal ba rta mgrin yul yin te //",
    "NG0453:683": "bde ba bdud rtsi 'khyil ba la //",
    "NG0453:684": "mi 'gag pa ni yul du gnas //",
    "NG0453:685": "thogs pa med pa sgo ba'i las //",
    "NG0453:686": "stong pa lta dang lha min thub //",
    "NG0453:687": "gsal pa mi yi thub pa ste //",
    "NG0453:688": "bde ba yi dwags thub pa la //",
    "NG0453:689": "mi 'gag pa ni byol song thub //",
    "NG0453:690": "thogs med dmyal ba'i thub pa'o //",
    "NG0453:691": "stong pa kun tu bzang po la //",
    "NG0453:692": "gsal ba kun tu bzang mo ste //",
    "NG0453:693": "bde ba yab yum 'du 'bral med //",
    "NG0453:694": "mi 'gag dkyil 'khor lha tshogs rnams //",
    "NG0453:695": "thogs pa med par 'byin pa'o //",
    "NG0453:696": "stong pa rnam shes phung po la //",
    "NG0453:697": "gsal ba gzugs kyi phung po nyid //",
    "NG0453:698": "bde ba 'du shes phung po la //",
    "NG0453:699": "mi 'gag pa ni tshor ba ste //",
    "NG0453:700": "thogs pa med pa 'du byed do //",
    "NG0453:701": "stong pa lus kyi dbang po la //",
    "NG0453:702": "gsal ba mig gi dbang po nyid //",
    "NG0453:703": "bde ba lce yi dbang po nyid //",
    "NG0453:704": "mi 'gag pa ni sna yin la //",
    "NG0453:705": "thogs pa med pa rna ba'o //",
    "NG0453:706": "stong pa nyid la gsal ba 'tsher //",
    "NG0453:707": "bde ba mchin pa mi 'gag mkhal //",
    "NG0453:708": "thogs pa med pa glo ba'o //",
    "NG0453:709": "stong pa rang byung ye shes rtsa //",
    "NG0453:710": "gsal ba rtsa bzhi 'dus pa'i mdo //",
    "NG0453:711": "bde ba rang byud las kyi rtsa //",
    "NG0453:712": "mi 'gag rang byung chos nyid rtsa //",
    "NG0453:713": "thogs pa med pa yon tan rtsa //",
    "NG0453:714": "stong pa nam mkha'i dwangs snyigs 'byed //",
    "NG0453:715": "gsal bas yi dwangs ma'i rtsa //",
    "NG0453:716": "bde ba me yi dwangs ma la //",
    "NG0453:717": "mi 'gag chu yi dngas ma ste //",
    "NG0453:718": "thogs med rlung gi dwangs mar shar //",
    "NG0453:719": "stong pa srog 'dzin rlung yin la //",
    "NG0453:720": "gsol ba sa dang 'dres pa'i rlung *//",
    "NG0453:721": "bde ba me dang drod mnyam la //",
    "NG0453:722": "mi 'gag chu dang 'grogs pa'i rlung *//",
    "NG0453:723": "thogs med rlung gi rlung du bshad //",
    "NG0453:724": "stong pa lus la nam mkha'i rlung *//",
    "NG0453:725": "gsal ba rna la sa yi rlung *//",
    "NG0453:726": "bde ba mig la me yi rlung *//",
    "NG0453:727": "mi 'gag lce la chu yi rlung *//",
    "NG0453:728": "thogs med rna bar rlung gi rlung *//",
    "NG0453:729": "stong pa nam mkha'i rtsa gsum nyid //",
    "NG0453:730": "nyi ma zla ba ra hu la //",
    "NG0453:731": "gsal ba sprul pa'i dkyil 'khor la //",
    "NG0453:732": "bde ba mgrin par longs spyod pas //",
    "NG0453:733": "mi 'gag snying bar chos 'khor nyid //",
    "NG0453:734": "thogs pa med pa bde chen kyi //",
    "NG0453:735": "gnasapa rtsa yi @#//",
    "NG0453:736": "dkyil 'khor gyis //",
    "NG0453:737": "lus kun la ni khyab par gnas //",
    "NG0453:738": "stong pa byang chub sems yin la //",
    "NG0453:739": "gsal ba dri chen bdud rtsir gnas //",
    "NG0453:740": "bde ba pad+ma rak+ta nyid //",
    "NG0453:741": "mi 'gag sha chen dam rdzas la //",
    "NG0453:742": "thogs med dri chur gnas pa rnams //",
    "NG0453:743": "sangs rgyas rigs lnga'i dam rdzas de //",
    "NG0453:744": "khams kyi bdud rtsi chen po nyid //",
    "NG0453:745": "rnal 'byor 'dus pa kun rdzob gnas //",
    "NG0453:746": "stong pa mi yi sha ru bshad //",
    "NG0453:747": "gsal ba glang po'i sha yin la //",
    "NG0453:748": "bde ba ba glang sha yin te //",
    "NG0453:749": "mi 'gag pa ni rta yi sha //",
    "NG0453:750": "thogs med pa 'am khyi shar bshad //",
    "NG0453:751": "khams dgu 'dus pa'i dwangs ma ni //",
    "NG0453:752": "rnal 'byor ba yis nyams su blang *//",
    "NG0453:753": "bdud rtsi gtor ma'i mchod pa ni //",
    "NG0453:754": "rigs 'dzin bka' bsrungs zhi khro mchod //",
    "NG0453:755": "de nas gdams ngag gdab par bya //",
    "NG0453:756": "stong pa hum gi rang bzhin la //",
    "NG0453:757": "gsal ba yi ge om yin te //",
    "NG0453:758": "bde ba a yi rnam pa la //",
    "NG0453:759": "mi 'gag pa ni swa ru gnas //",
    "NG0453:760": "thogs pa med pa yi ge ha //",
    "NG0453:761": "stong pa lha dang lha ma yin //",
    "NG0453:762": "a dkar su ser gnas pa yin //",
    "NG0453:763": "gsal ba byol song dud kha'i du //",
    "NG0453:764": "bde ba yi dwags tri dmar la //",
    "NG0453:765": "mi 'gag mi yi nri ljang ste //",
    "NG0453:766": "thogs med dmyal ba'i dri nag po //",
    "NG0453:767": "stong pas nyams ni sems la 'char //",
    "NG0453:768": "gsal bas gar ni lus la 'char //",
    "NG0453:769": "bde bas sngags ni ngag las 'char //",
    "NG0453:770": "mi 'gag mthong snang yul la 'char //",
    "NG0453:771": "thogs med bag chags rmi lam 'char //",
    "NG0453:772": "rnal 'byor nyams ni snang ba yin //",
    "NG0453:773": "thams cad ma lus 'khor 'das kyi //",
    "NG0453:774": "nyams snang 'di ru 'dus par bshad //",
    "NG0453:775": "stong pas thugs kyi mngon shes dang *//",
    "NG0453:776": "las kyi mngon shes 'char ba yin //",
    "NG0453:777": "gsal bas lus kyi rdzu 'phrul 'char //",
    "NG0453:778": "bde bas spyan gyi mngon shes 'char //",
    "NG0453:779": "mi 'gag gnas kyi mngon shes dang *//",
    "NG0453:780": "thogs med snyan gyi mngon shes dang *//",
    "NG0453:781": "mngon par shes pa rnam drug gis //",
    "NG0453:782": "gdul bya'i yul du gzigs pa yin //",
    "NG0453:783": "stong pas chos kyi sku yin te //",
    "NG0453:784": "gsal bas longs spyod rdzogs pa'i sku //",
    "NG0453:785": "bde bas longs sku yul dang ldan //",
    "NG0453:786": "mi 'gag sprul pa'i sku ru snang *//",
    "NG0453:787": "thogs pa med pas 'gro don mdzad //",
    "NG0453:788": "stong pas chos dbying ye shes la //",
    "NG0453:789": "gsal ba me long lta bu ste //",
    "NG0453:790": "bde bas so sor rtog pa la //",
    "NG0453:791": "mi 'gag pas na mnyam pa nyid //",
    "NG0453:792": "thogs med bya ba grub pa'o //",
    "NG0453:793": "stong pas rtag pa'i mtha' dang bral //",
    "NG0453:794": "gsal bas chad pa'i mtha' dang bral //",
    "NG0453:795": "bde bas rtag chad gnyis su med //",
    "NG0453:796": "mi 'gag med pa'i mtha' dang bral //",
    "NG0453:797": "thogs med yod pa'i mtha' dang bral //",
    "NG0453:798": "stong pa yul nyid snang stong dang *//",
    "NG0453:799": "gsal ba sems nyid gsal stong dang *//",
    "NG0453:800": "bde ba yul nyid bde stong dang *//",
    "NG0453:801": "mi 'gag stong par mi gnas skye //",
    "NG0453:802": "thogs med snang ba ther zug med //",
    "NG0453:803": "stong pa yul las grol ba dang *//",
    "NG0453:804": "gsal ba sems las grol ba dang *//",
    "NG0453:805": "bde ba lus las grol ba ste //",
    "NG0453:806": "mi 'gag stong pa rkyang ba @#//",
    "NG0453:807": "yin //",
    "NG0453:808": "thogs med snang ba a 'thas min //",
    "NG0453:809": "stong pa pumr rna nye bar zhi //",
    "NG0453:810": "gsal ba rdo rje khro gdong ma //",
    "NG0453:811": "bde ba ro zan shan ting nyid //",
    "NG0453:812": "mi 'gag gtsug gi rgyan cig ma //",
    "NG0453:813": "thogs med rlung gi gshog pa can //",
    "NG0453:814": "stong pa rdo rje mchu can gyis //",
    "NG0453:815": "thog dang 'dra ba'i man ngag yin //",
    "NG0453:816": "gsal ba 'dab chags rgyal po yi //",
    "NG0453:817": "khyung dang 'dra ba'i gdam ngag yin //",
    "NG0453:818": "bde ba tshangs ma dung mgrin ma //",
    "NG0453:819": "mi 'gyur gser gyi gdam ngag yin //",
    "NG0453:820": "mi 'gag par ni 'char ba yang *//",
    "NG0453:821": "skar mda' lta bu'i gdam ngag yin //",
    "NG0453:822": "thogs pa med par 'byung ba ni //",
    "NG0453:823": "gangs la nyi ma shar ba yin //",
    "NG0453:824": "stong pa ngo sprad yul bzhir bden //",
    "NG0453:825": "ma ha yo ga'i ngo sprod dang *//",
    "NG0453:826": "a nu yo ga'i ngo sprod dang *//",
    "NG0453:827": "a ti yo ga'i ngo sprod dang *//",
    "NG0453:828": "sku gsum dbyer med ngo sprod bzhis //",
    "NG0453:829": "bden bzhi tshul gyi rnam pa can //",
    "NG0453:830": "gsal ba ngo sprod brda bzhi ste //",
    "NG0453:831": "longs sku 'dra 'bag phyed skur sprad //",
    "NG0453:832": "sprul sku 'od khyim kha sbyor sprad //",
    "NG0453:833": "chos sku rin chen man shel sprad //",
    "NG0453:834": "'du bral med pa nyi ma yi //",
    "NG0453:835": "snying po nyid la sprad par bya //",
    "NG0453:836": "brda dang dag gis bstan pa ni //",
    "NG0453:837": "shes rab brgyad po rtogs pa 'chang *//",
    "NG0453:838": "bde ba sprad pa'i dgongs pa ni //",
    "NG0453:839": "sku gsum 'du 'bral med pa yis //",
    "NG0453:840": "bag chags sbubs kyi dgongs pa chod //",
    "NG0453:841": "longs skus lnga ldan dgongs pa chod //",
    "NG0453:842": "sprul skus rdzogs ldan dgongs pa chod //",
    "NG0453:843": "chos skus rdzogs ldan chen po chod //",
    "NG0453:844": "bden don rnam pa bcu gnyis ldan //",
    "NG0453:845": "mi 'gag pa la sprad pa'i skyon //",
    "NG0453:846": "sngar 'dris mi bzhin mi rtogs pas //",
    "NG0453:847": "skyon bzhi dag dang ldan pas na //",
    "NG0453:848": "de nyid rnam pa bcu drug rig / thogs pa med pas mtha' bzhi bral //",
    "NG0453:849": "rtag mtha' dang ni chad mtha' dang *//",
    "NG0453:850": "yod mtha' dang ni med mtha' dang *//",
    "NG0453:851": "mtha' bzhi dag dang bral ba ni //",
    "NG0453:852": "rnam pa nyi shu byang chub pa //",
    "NG0453:853": "ngo sprod rtogs pa thob pa yin //",
    "NG0453:854": "ngo bos stong pa yi ge e //",
    "NG0453:855": "rang bzhin gsal bas yi ge bam //",
    "NG0453:856": "rnam pa bde ba yi ge ma //",
    "NG0453:857": "yon tan mi 'gag yi ge ya //",
    "NG0453:858": "'phrin las thogs pa med pas khyab //",
    "NG0453:859": "stong pas e ni chos kyi dbyings //",
    "NG0453:860": "gsal bas bam ni ston par shar //",
    "NG0453:861": "bde bas ma ni 'khor dang ldan //",
    "NG0453:862": "ma 'gag ya ni bstan pa de //",
    "NG0453:863": "thogs pa med par yongs la spro //",
    "NG0453:864": "phun sum tshogs pas rgyud kun gsal //",
    "NG0453:865": "yi ge bzhi yi mthu las byung *//",
    "NG0453:866": "stong pas e ni chos kyi dbyings //",
    "NG0453:867": "gzhi snang chen po'i gnas lugs yin //",
    "NG0453:868": "gsal bas bam ni rtsal du shar //",
    "NG0453:869": "rtogs dang ma rtogs 'khor 'das 'byung *//",
    "NG0453:870": "sangs rgyas sems can rgyab gyes so //",
    "NG0453:871": "bde bas ma ni lam du bshad //",
    "NG0453:872": "lta ba sgom pa spyod pa yi //",
    "NG0453:873": "lam la bgrod med don gyis 'jug / mi 'gag ya ni 'bras bu nyid //",
    "NG0453:874": "thogs med tshe gcig sangs rgyas thob //",
    "NG0453:875": "ces sems phyogs chen po mdzod kyi rgyud las //",
    "NG0453:876": "ye shes nam mkha'i le'u ste @#//",
    "NG0453:877": "bdun pa'o //     // de nas 'khor tshogs dpag med pas //",
    "NG0453:878": "ston pa la ni rab tu bstod //",
    "NG0453:879": "mdzod chen drug gi dgongs pa ni //",
    "NG0453:880": "mdzod dang brda sgra ngas rgyud bskor //",
    "NG0453:881": "rtsa rgyud gsang ba'i 'khor lo dang *//",
    "NG0453:882": "thugs rje chos dang bshad rgyud rnams //",
    "NG0453:883": "gcig shes kun grol mdzod du thim //",
    "NG0453:884": "khyab bdag khyod la phyag 'tshal bstod //",
    "NG0453:885": "ces byas nas ston 'khor chos nyid du thim mo //",
    "NG0453:886": "sems phyogs chen po nam mkha' mdzod kyi rgyud /",
    "NG0453:887": "ye shes nam mkha' las /",
    "NG0453:888": "rjes su yi rang ba'i le'u ste brgyad pa'o //",
    "NG0453:889": "ye shes nam mkha' mdzod kyi rgyud rdzogs so //",
    "NG0453:890": "rgya gar gyi pan+di ta bi ma la mi tra dang */",
    "NG0453:891": "lo tsa ba gnyags dz+nya na ku ma ra dang */"
}