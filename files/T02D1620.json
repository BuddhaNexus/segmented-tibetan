{
    "T02D1620:163a-0": "@163a * // gdan bzhi'i de kho na nyid bzhi pa bzhugs//",
    "T02D1620:163a-2": "# // 'phags pa spyan ras gzigs dbang phyug la phyag 'tshal lo //",
    "T02D1620:163a-3": "nam mkha'i btsun mo dang 'dus las //",
    "T02D1620:163a-4": "dpal ldan dga' ba bzhi ston pa //",
    "T02D1620:163a-5": "'jig rten gsum po bskyed pa'i mgon //",
    "T02D1620:163a-6": "sna tshogs gzugs can de la 'dud //",
    "T02D1620:163a-7": "gdan bzhi'i rim pa las 'ongs pa //",
    "T02D1620:163a-8": "'khor lo bzhi la yang dag gnas //",
    "T02D1620:163a-9": "de nyid bzhi zhes gang bshad pa //",
    "T02D1620:163a-10": "de ni bdag gis gsal bar bri //",
    "T02D1620:163a-11": "dag byas bde ba'i stan gnas te //",
    "T02D1620:163a-12": "mdun du bde gshegs yang dag mchod //",
    "T02D1620:163a-13": "blo ldan ma lus stong bsgoms nas //",
    "T02D1620:163a-14": "rgyud las gsungs pa bsam par bya //",
    "T02D1620:163a-15": "lhun po'i rtse mor khang brtsegs ni //",
    "T02D1620:163a-16": "shing tu mdzes pa yid du 'ong //",
    "T02D1620:163a-17": "der ni byang chub sems nyid las //",
    "T02D1620:163a-18": "sprul pa'i dkyil 'khor bsgom par bya //",
    "T02D1620:163a-19": "rkang pa'i mthil du gnas pa yi //",
    "T02D1620:163a-20": "rlung gi dkyil 'khor gzhu lta bu //",
    "T02D1620:163a-21": "ji srid lte ba'i mtsho skyes su //",
    "T02D1620:163a-22": "rim gyis steng du 'gro ba ste//",
    "T02D1620:163a-23": "de nas me yig las byung ba //",
    "T02D1620:163a-24": "me yi dkyil 'khor gru gsum tshul //",
    "T02D1620:163a-25": "'dis ni bdag dang kun bsregs nas //",
    "T02D1620:163a-26": "sna tshogs nam mkha' mtshungs par bsam //",
    "T02D1620:163a-27": "de nas sngags dang mtshan ma yi //",
    "T02D1620:163a-28": "cho ga rim pas lus su bsgom //",
    "T02D1620:163a-29": "seng ge'i stan la gnas pa yi //",
    "T02D1620:163a-30": "ri bong can gyi 'od 'dzin 'phro //",
    "T02D1620:163a-31": "me dang chu yi dbus gnas pa //",
    "T02D1620:163a-32": "sna tshogs padma yid 'ong ba //",
    "T02D1620:163a-33": "der ni kun du rnam 'phro ba'o //",
    "T02D1620:163a-34": "sde mtshan dang po bsam byas te //",
    "T02D1620:163a-35": "gang dang kun da zla 'dra ba'i //",
    "T02D1620:163a-36": "'od zer tshogs ni shin tu bsil //",
    "T02D1620:163a-37": "sangs rgyas tshogs chen rnams 'phro ba'o //",
    "T02D1620:163a-38": "sna tshogs gzugs can nor bu'i 'od //",
    "T02D1620:163a-39": "ye shes lha mo'i bdag nyid gsal //",
    "T02D1620:163a-40": "chos kyi dbyings kyi rang bzhin nyid //",
    "T02D1620:163a-41": "dbugs kyi rlung la zhon nas su //",
    "T02D1620:163a-42": "'ba' san ti yi bdud rtsi 'thung //",
    "T02D1620:163a-43": "gzugs dang sgra dang dri dang ro //",
    "T02D1620:163a-44": "reg bya dang ni chos kyi khams //",
    "T02D1620:163a-45": "gzhan yang mig dang rna ba dang //",
    "T02D1620:163a-46": "sna dang lce dang lus dang yid //",
    "T02D1620:163a-47": "rnam shes drug dang 'byung ba dang //",
    "T02D1620:163a-48": "'byung las gyur dang phung po lnga //",
    "T02D1620:163a-49": "brtan pa dang ni g-yo ba'o //",
    "T02D1620:163a-50": "'gro ba thams cad de las byung //",
    "T02D1620:163a-51": "shar dang lus ngan phyogs su ni //",
    "T02D1620:163a-52": "dbyangs yig dang po gnyis pa dgod //",
    "T02D1620:163a-53": "nub tu bcu pa'i mtha' ma ste //",
    "T02D1620:163a-54": "lho yi 'dab mar de yi mtha' //",
    "T02D1620:163b-0": "mkha' 'gro ma dang drag mo'i @163b gzugs //",
    "T02D1620:163b-1": "ro langs ma dang gtum mo dang //",
    "T02D1620:163b-2": "seng ge stag dang ce sbyang mo //",
    "T02D1620:163b-3": "'ug pa mo ste mtshams bzhir dgod //",
    "T02D1620:163b-4": "dkar dang ser dang de bzhin dmar //",
    "T02D1620:163b-5": "sngo dang sngo bsangs bzhi pa'o //",
    "T02D1620:163b-6": "mtshams su kha dog 'dres ma ru //",
    "T02D1620:163b-7": "ma ning las skyes bsam par bya //",
    "T02D1620:163b-8": "zhal gcig phyag gnyis shin tu drag / lha yi rgyan gyis shin tu klubs //",
    "T02D1620:163b-9": "spyan gsum khro zhing bzhad pa ste //",
    "T02D1620:163b-10": "kha tv'am ga dang mi thod ldan //",
    "T02D1620:163b-11": "mtshams kyi lha mo g-yon na ni //",
    "T02D1620:163b-12": "sdigs mdzub dang ni zhags pa rnams //",
    "T02D1620:163b-13": "ral gri lcags kyu dgra sta dang //",
    "T02D1620:163b-14": "dbyug pa rnams te phyag g-yas na'o //",
    "T02D1620:163b-15": "lha mo rdo rje cod pan can //",
    "T02D1620:163b-16": "stag gi pags pa'i sham thabs can //",
    "T02D1620:163b-17": "mi yi pags pa'i bla gos dang //",
    "T02D1620:163b-18": "sgeg pa yi ni nyams kyis mdzes //",
    "T02D1620:163b-19": "mche ba can dang cod pan can //",
    "T02D1620:163b-20": "ngang pa ci bgyi phyogs kyi gdan //",
    "T02D1620:163b-21": "mtshams su seng ge stags gdong dang //",
    "T02D1620:163b-22": "'ug pa dang ni ce sbyang ngo //",
    "T02D1620:163b-23": "mkha' 'gro ma dang mar me ma //",
    "T02D1620:163b-24": "'jib ma 'phrog byed rang rgya can //",
    "T02D1620:163b-25": "ro dang yi ma'i stan bzhugs pa //",
    "T02D1620:163b-26": "rang gi gnas kyi mdog bzhin bsam //",
    "T02D1620:163b-27": "me long mnyam nyid so sor rtog //",
    "T02D1620:163b-28": "bya grub shin tu dag rnams las //",
    "T02D1620:163b-29": "sangs rgyas gzugs su bskyed nas su //",
    "T02D1620:163b-30": "rang gi rigs kyi phyag rgyas gdab //",
    "T02D1620:163b-31": "gang zhig phyi rol dkyil 'khor dga' //",
    "T02D1620:163b-32": "de yis de dag lus bsgoms nas //",
    "T02D1620:163b-33": "dbyangs yig dang po thig le'i gzugs //",
    "T02D1620:163b-34": "sngar bstan bzhin du lte bar bsgom //",
    "T02D1620:163b-35": "bdag nyid de ltar bsgoms nas su //",
    "T02D1620:163b-36": "dngos grub thams cad bsgrub par bya //",
    "T02D1620:163b-37": "sngags kyis bdag nyid ma bsten par //",
    "T02D1620:163b-38": "las rnams bya bar nus min pas / ji srid snang bar mthong ba'i bar //",
    "T02D1620:163b-39": "rnal 'byor can gyis de srid bsgom //",
    "T02D1620:163b-40": "mtshan ma thob na myur du ni //",
    "T02D1620:163b-41": "rtag tu grol ba'i dngos grub 'gro //",
    "T02D1620:163b-42": "kha sna mig dang rna ba ni //",
    "T02D1620:163b-43": "rang gi lag pas bsdams nas su //",
    "T02D1620:163b-44": "ma yengs blo yis bltas nas ni //",
    "T02D1620:163b-45": "yang dag sbyor bas thig le mthong //",
    "T02D1620:163b-46": "rlung dang me dang sa dang chu //",
    "T02D1620:163b-47": "'khor lor bsgyur pa'i thig le ste //",
    "T02D1620:163b-48": "de yi mtshan nyid shes byas nas //",
    "T02D1620:163b-49": "las ni ji bzhin sbyar bar bya //",
    "T02D1620:163b-50": "dkar po snang na zhi bar bya //",
    "T02D1620:163b-51": "ser zhing dmar bas rgyas pa ste //",
    "T02D1620:163b-52": "sngon pos nang gi las ni bya //",
    "T02D1620:164a-0": "du ba'i mdog gis bskrad @164a * //",
    "T02D1620:164a-1": "cing gsad //",
    "T02D1620:164a-2": "lag gnyis gsang bar mnyam gzhag ste //",
    "T02D1620:164a-3": "mchod rten 'og tu thur sel la //",
    "T02D1620:164a-4": "ka sha'i yi ge bltas nas su //",
    "T02D1620:164a-5": "shin tu mnyam par gzhag nas bsdam //",
    "T02D1620:164a-6": "mig gnyis sna rtser bltas nas su //",
    "T02D1620:164a-7": "rlung gis lte bar gsal bar bsam //",
    "T02D1620:164a-8": "gzugs ni stong par brtan byas na //",
    "T02D1620:164a-9": "yid bcing ba yi dam pa yin //",
    "T02D1620:164a-10": "rnam par snang mdzad dbyangs dang po //",
    "T02D1620:164a-11": "de bzhin sangs rgyas lngar ldan pas //",
    "T02D1620:164a-12": "rang gi lha yi sbyor ba ni //",
    "T02D1620:164a-13": "'byung dang 'jug pas bzlas par bya //",
    "T02D1620:164a-14": "drod mtha' tsheg drag bcas pa dang //",
    "T02D1620:164a-15": "de nyid dgu pas brgyan pa dang //",
    "T02D1620:164a-16": "me la gnas shing ai yis brgyan //",
    "T02D1620:164a-17": "'di yis rdzas rnams byin gyis brlab /",
    "T02D1620:164a-18": "aom a'a: h'um sv'a h'a /",
    "T02D1620:164a-19": "bzlas pa'o //",
    "T02D1620:164a-20": "ha ho hr'i: byin gyis brlab pa'o //",
    "T02D1620:164a-21": "aa a'a aam aa: ri r'i li l'i /",
    "T02D1620:164a-22": "phum phem phrom phrim /",
    "T02D1620:164a-23": "dkyil 'khor gyi 'khor lo'i sa bon no //",
    "T02D1620:164a-24": "rlung dang mi yi dkyil 'khor la //",
    "T02D1620:164a-25": "gnas pa yi ni thod pa la //",
    "T02D1620:164a-26": "lus las byung ba thams cad bsam //",
    "T02D1620:164a-27": "zla ba zhu ba'i tshul du gyur //",
    "T02D1620:164a-28": "de nas zla ba bar snang 'dzag //",
    "T02D1620:164a-29": "padma'i dbang phyug shin tu mdog mdzes shing //",
    "T02D1620:164a-30": "rnam par snang mdzad dri zhim btung bar mdzod //",
    "T02D1620:164a-31": "phyag na rdo rje ro bro rdo rje dbang //",
    "T02D1620:164a-32": "rnam gsum lha gsum du ni gzung bar bya //",
    "T02D1620:164a-33": "lte bar me yi rang bzhin bsam bya ba //",
    "T02D1620:164a-34": "'od gsal 'od zer dra ba'i tshogs 'phro ba //",
    "T02D1620:164a-35": "nyi mar gnas la dag pa'i blo yis ni //",
    "T02D1620:164a-36": "bsreg pa'i lha la gtor na gos mi 'gyur //",
    "T02D1620:164a-37": "nang gi sems las sprul pa yi //",
    "T02D1620:164a-38": "bdag gi gdan ni bsgom pa dang //",
    "T02D1620:164a-39": "sngags dang thig le'i de kho na nyid kyi dum bu ste dang po'o /",
    "T02D1620:164a-41": "// / ye shes lus su bsgoms nas ni //",
    "T02D1620:164a-42": "thur sel rlung ni bsdams nas kyang //",
    "T02D1620:164a-43": "steng du drangs te bsdam byas la //",
    "T02D1620:164a-44": "'byung dang 'jug pa'i brtan por bya //",
    "T02D1620:164a-45": "chu shing me tog lta bu'i rtsa //",
    "T02D1620:164a-46": "snyid gar gnas shing 'og tu lta //",
    "T02D1620:164a-47": "sna tshogs padmas mdzes pa la //",
    "T02D1620:164a-48": "sa bon dag gis dgod bya ste //",
    "T02D1620:164a-49": "de yi dbus gyur sa bon ni //",
    "T02D1620:164a-50": "sangs rgyas kun gyi bdag nyid mchog //",
    "T02D1620:164a-51": "dbyug pa 'jig rten dbang phyug mgon //",
    "T02D1620:164a-52": "gya gyur rdo rje 'dzin pa'i gtso //",
    "T02D1620:164a-53": "yan lag dam tshig rdo rje ste //",
    "T02D1620:164a-54": "mgo ni rin chen rgyal po yin //",
    "T02D1620:164b-0": "thig le sgra dang @164b bcas pa ni //",
    "T02D1620:164b-1": "sangs rgyas gtso bo zhes byar grags //",
    "T02D1620:164b-2": "zla ba'i zer ltar dri med pa'i //",
    "T02D1620:164b-3": "rigs kyis khyab pa'i 'od zer 'phro //",
    "T02D1620:164b-4": "gal te sna tshogs sgrub 'dod na //",
    "T02D1620:164b-5": "shes rab can gyis 'di bsam bya //",
    "T02D1620:164b-6": "de nas drod kyi gsum pa dang //",
    "T02D1620:164b-7": "brgyad kyi mtha' dang bdun pa yi //",
    "T02D1620:164b-8": "dang po de bzhin drod pa'i mtha' //",
    "T02D1620:164b-9": "sgra dang bcas pas yang dag brgyan //",
    "T02D1620:164b-10": "shar gyi phyogs su mkha' 'gro ma //",
    "T02D1620:164b-11": "de bzhin byang du drag mo bsgom //",
    "T02D1620:164b-12": "nub kyi phyogs su ro langs ma //",
    "T02D1620:164b-13": "lho phyogs mkha' 'gro gtum mo ste //",
    "T02D1620:164b-14": "sngon du bstan pa'i mdog bzhin du //",
    "T02D1620:164b-15": "phyogs kyi 'dab mar bsgom par bya //",
    "T02D1620:164b-16": "mtshams su kha dog 'dren ma ru //",
    "T02D1620:164b-17": "brtsegs pa'i sa bon bzhi po bsam //",
    "T02D1620:164b-18": "yan lag brgyad kyi go cha gang //",
    "T02D1620:164b-19": "sngags de nyid kyis rnal 'byor ldan //",
    "T02D1620:164b-20": "'od zer 'bar ba'i phreng 'khrug pa'i //",
    "T02D1620:164b-21": "sngags de dag ni blta bar bya //",
    "T02D1620:164b-22": "las bzhi yi ni gnas skabs la //",
    "T02D1620:164b-23": "rjes su mthun pa'i mi shigs bsgoms //",
    "T02D1620:164b-24": "de bzhin las bzhi sgrub byed pas //",
    "T02D1620:164b-25": "lus kyang kha dog bzhi ru dgod //",
    "T02D1620:164b-26": "zhal gcig phyag gnyis la sogs pa //",
    "T02D1620:164b-27": "zhal phyag ji snyed 'dod par bya //",
    "T02D1620:164b-28": "drag la khro bor bsgom par bya //",
    "T02D1620:164b-29": "zhi ba la ni zhi ba'i lus / rlung dang mi yi steng du ni //",
    "T02D1620:164b-30": "nyi ma la gnas drag por bya //",
    "T02D1620:164b-31": "sa chu zla ba la gnas te //",
    "T02D1620:164b-32": "zhi ba'i las ni bsgom par bya //",
    "T02D1620:164b-33": "aom sum kshum yum h'um h'um /",
    "T02D1620:164b-34": "smram hmram ymram kshmram /",
    "T02D1620:164b-35": "phum phem phrom phrim /",
    "T02D1620:164b-36": "dkyil 'khor gyi sa bon no //",
    "T02D1620:164b-37": "aom hr'i ta ta dha ra h'um h'um h'um phu phu phu //",
    "T02D1620:164b-38": "a'a a'a a'a phat phat phat /",
    "T02D1620:164b-39": "klu brgyad kyi dug dbrog pa'o //",
    "T02D1620:164b-40": "aom hr'i krim kshum sv'a h'a //",
    "T02D1620:164b-41": "grong khyer dkrugs pa'i'o //",
    "T02D1620:164b-42": "aom batt'a li raksha raksha h'um h'um phu phum phat /",
    "T02D1620:164b-43": "dam tshig srung ba'i 'khor lo 'di bris nas /",
    "T02D1620:164b-44": "yu yu yu yu /",
    "T02D1620:164b-45": "dpung bar btags te bsrung bar mos //",
    "T02D1620:164b-46": "nad pa nad las grol gyur zhing //",
    "T02D1620:164b-47": "dus la bab pas mtho ris 'gro //",
    "T02D1620:164b-48": "rdo rje 'dzin par snyoms zhugs nas //",
    "T02D1620:164b-49": "gzhan gyi gdan ni bstan pa ste //",
    "T02D1620:164b-50": "dngos grub sna tshogs byed pa'i gnas /",
    "T02D1620:164b-51": "dngos grub thams cad kyis ni gnas //",
    "T02D1620:164b-52": "tshes gcig sogs la rkang g-yon gyi //",
    "T02D1620:164b-53": "mthe bong sogs 'phel mgo bor gnas //",
    "T02D1620:164b-54": "de nas g-yas kyi cha la ni //",
    "T02D1620:164b-55": "zla ba gnyis kyis 'jug par 'gyur //",
    "T02D1620:164b-56": "rlung dang me dang nyi ma la //",
    "T02D1620:165a-0": "gnas pa'i rang la sa bon @165a * //",
    "T02D1620:165a-1": "blta //",
    "T02D1620:165a-2": "thams cad dbang bskur phyag rgya ni //",
    "T02D1620:165a-3": "blo dang ldan pas gsang sngags kyi //",
    "T02D1620:165a-4": "sbyor ba 'di yis slob ma dbab //",
    "T02D1620:165a-5": "ra ma ra ma tu h'um badzra sa ma ya ma nu p'a la ya aom a'am h'um hr'i /",
    "T02D1620:165a-6": "sngags 'di gnas bzhir bkod nas su //",
    "T02D1620:165a-7": "rdzas bcu dag ni bzung nas kyang //",
    "T02D1620:165a-8": "'bum du bzlas nas bsgrub par bya //",
    "T02D1620:165a-9": "de ni kha ru blugs tsam gyis //",
    "T02D1620:165a-10": "slob ma myur du babs nas ni //",
    "T02D1620:165a-11": "gang gis 'khor lo'i steng du ni //",
    "T02D1620:165a-12": "shin tu myur bar 'khor zhing gnas //",
    "T02D1620:165a-13": "des ni 'khor ba sgyu ma dang //",
    "T02D1620:165a-14": "smig rgyu lta bru mthong bar 'gyur //",
    "T02D1620:165a-15": "snying gar rdo rje bkod nas su //",
    "T02D1620:165a-16": "tishtha badzra zhes brjod la //",
    "T02D1620:165a-17": "zhi bar shes nas mi g-yo zhing //",
    "T02D1620:165a-18": "byung chub sems ni brtan par bgyi //",
    "T02D1620:165a-19": "zhes brjod do //",
    "T02D1620:165a-20": "ri dags dbang zhon rdo rje gzhu dang mda' //",
    "T02D1620:165a-21": "thogs shing rang 'od btsun mo thod pa dri la //",
    "T02D1620:165a-22": "bsnams pa'i zhal gsum phyag drug mdog sngo ba //",
    "T02D1620:165a-23": "snying ga'i phyogs su rnam par bsgom byas nas //",
    "T02D1620:165a-24": "rdzogs ldan yi ge 'bum phrag gcig tu bzlas //",
    "T02D1620:165a-25": "gnyis ldan dus su sngags pas 'bum phrag gnyis //",
    "T02D1620:165a-26": "gsum ldan la ni sum 'gyur bya ba ste //",
    "T02D1620:165a-27": "rtsod dus bye ba gsum dang 'bum phrag bzhi //",
    "T02D1620:165a-28": "le lo'i nyes pa phan min gdams ngag dang //",
    "T02D1620:165a-29": "spro ba nyams dang yul la chags pa dang //",
    "T02D1620:165a-30": "dad pa dang bral dge ba'i rtsa ba nyams //",
    "T02D1620:165a-31": "de dag thub pa'i bka' ni 'grub mi 'gyur //",
    "T02D1620:165a-32": "nang gi sems las sprul pa yi //",
    "T02D1620:165a-33": "byin gyis brlabs pa'i rim pa dang bcas pa'i gzhan",
    "T02D1620:165a-34": "gyi gdan bsgom pa'i de kho na nyid de dum",
    "T02D1620:165a-35": "bu gnyis pa'o / //",
    "T02D1620:165a-36": "/ sbyor ba'i gdan la gnas pa yi //",
    "T02D1620:165a-37": "'dab ma bcu drug padma che //",
    "T02D1620:165a-38": "gnas der gnas pa'i lha mo rnams //",
    "T02D1620:165a-39": "sna tshogs gzugs can yid dga' ma //",
    "T02D1620:165a-40": "yi ge'i dbang phyug dbus sa bon //",
    "T02D1620:165a-41": "sangs rgyas kun gyi rang bzhin te /",
    "T02D1620:165a-42": "ma mo'i tshogs dang yang dag ldan //",
    "T02D1620:165a-43": "ri dags mtshan ma'i bdud rtsi 'dzin //",
    "T02D1620:165a-44": "shar du ma mo gsum yin te //",
    "T02D1620:165a-45": "de bzhin byang du rnam pa gsum //",
    "T02D1620:165a-46": "nub kyi phyogs su'ang gsum yin te //",
    "T02D1620:165a-47": "lho yi phyogs su rnam gsum dgod //",
    "T02D1620:165a-48": "mtshams su ma ning sa bon rnams //",
    "T02D1620:165b-0": "sngon bzhin 'dren mar @165b shes par bya //",
    "T02D1620:165b-1": "phyogs kyi 'dab ma'i sa bon rnams //",
    "T02D1620:165b-2": "phyogs kyi bde gshegs mdog tu blta //",
    "T02D1620:165b-3": "mchod rten rtse mo'i sgo ru ni //",
    "T02D1620:165b-4": "blo ldan yi ge'i dbang phyug bsam //",
    "T02D1620:165b-5": "de 'od bdud rtsir 'dzag pa yis //",
    "T02D1620:165b-6": "chos kyi dkyil 'khor bkru bar bya //",
    "T02D1620:165b-7": "de yi 'og tu 'bab bsgyur bas//",
    "T02D1620:165b-8": "sa yi bu gar thim par bya //",
    "T02D1620:165b-9": "bdud rtsi char pa las byung des //",
    "T02D1620:165b-10": "lha mo thams cad bskyangs par 'gyur //",
    "T02D1620:165b-11": "shin tu mnyam gzhag sems kyis ni //",
    "T02D1620:165b-12": "srid pa stong nyid bsgoms byas nas //",
    "T02D1620:165b-13": "mngon sum sangs rgyas nyid 'gyur na //",
    "T02D1620:165b-14": "dngos grub gzhan lta smos ci dgos //",
    "T02D1620:165b-15": "'di ni sngon por bsgom gyur na //",
    "T02D1620:165b-16": "nad dang skra dkar 'byung mi 'gyur //",
    "T02D1620:165b-17": "dbang chen la gnas bsams nas ni //",
    "T02D1620:165b-18": "dpung rnams thams cad bcing bar 'gyur //",
    "T02D1620:165b-19": "dkar po'i mdog gis ltas mkhan dang //",
    "T02D1620:165b-20": "dri ma med pa'i snyan dngags 'gyur //",
    "T02D1620:165b-21": "zla drug tsam du goms pa yis //",
    "T02D1620:165b-22": "dngos grub 'dir 'gyur the tshom med //",
    "T02D1620:165b-23": "ye shes lha mor kun 'khyud pa'i //",
    "T02D1620:165b-24": "rdo rje sems dpar rnam bsgoms la //",
    "T02D1620:165b-25": "dngos grub kun byed gdan dang ni //",
    "T02D1620:165b-26": "sngags kyis pha rol son shes bya //",
    "T02D1620:165b-27": "'di ni sbyor ba'i gdan shes bya //",
    "T02D1620:165b-28": "rnal 'byor thams cad yang dag 'byung //",
    "T02D1620:165b-29": "snying po las kyang snying po sbyor //",
    "T02D1620:165b-30": "sangs rgyas ye shes sgrub byed pa //",
    "T02D1620:165b-31": "thub pa'i dbang po zhes bya ste //",
    "T02D1620:165b-32": "gdan de 'dod pa thams cad pa'o //",
    "T02D1620:165b-33": "de las longs spyod spyad byas na //",
    "T02D1620:165b-34": "der ni chags las khyad par 'gro //",
    "T02D1620:165b-35": "steng gi lam du 'bar ba dag //",
    "T02D1620:165b-36": "ji srid mgrin pa'i bar du dmigs //",
    "T02D1620:165b-37": "mgrin par 'khyud nas lha mo rnams //",
    "T02D1620:165b-38": "gang yang mgrin par yang dag rig / g-yas g-yon gyi ni mthe bo yis //",
    "T02D1620:165b-39": "steng du 'gro ba btsir bar bya //",
    "T02D1620:165b-40": "rgyas pa'i 'og tu bskyod pa yis / bde ba dam pa rigs par bya'o //",
    "T02D1620:165b-41": "thog mtha' spangs pa'i skad cig ste //",
    "T02D1620:165b-42": "der ni dngos po dmigs mi 'gyur //",
    "T02D1620:165b-43": "byang chub sems ni bde ba che //",
    "T02D1620:165b-44": "rang rig pa ni skye gyur pa //",
    "T02D1620:165b-45": "brjod las ring du song ba ste //",
    "T02D1620:165b-46": "mthong med gang na'ang gnas pa min //",
    "T02D1620:165b-47": "bla ma'i bsnyen bkur brtson pa yis //",
    "T02D1620:165b-48": "bsod nams las ni rang gi rtogs //",
    "T02D1620:166a-0": "de lta mod kyis @166a * //",
    "T02D1620:166a-1": "lus dang ni //",
    "T02D1620:166a-2": "bla ma'i man ngag gis mtshon cha //",
    "T02D1620:166a-3": "de nyid kha dog med cing mtshan nyid med //",
    "T02D1620:166a-4": "thub dbang 'chi ba'i gnas skabs lta bur rtogs //",
    "T02D1620:166a-5": "dag pa'i lus su bsgoms nas sngags kyi ni //",
    "T02D1620:166a-6": "man ngag ji bzhin sgo rnams bsdams nas su //",
    "T02D1620:166a-7": "rnam shes sa bon rlung la yang dag gnas //",
    "T02D1620:166a-8": "tshigs dgu nas ni steng du 'pho bar bya //",
    "T02D1620:166a-9": "'khor ba'i rgya mtsho 'jigs su rung ba'i 'dam du bying ba yi //",
    "T02D1620:166a-10": "'tshe zhing rmongs par 'gro bar zhugs gang yin //",
    "T02D1620:166a-11": "nyi ma stong gis mngon shes drug ldan lus //",
    "T02D1620:166a-12": "bla na med pa'i go 'phang thob par 'gyur //",
    "T02D1620:166a-13": "nang gi sems las sprul pa'i sbyor ba'i gdan gyi bsam gtan gyi de kho na nyid dang /",
    "T02D1620:166a-14": "bdag med ma'i mngon par byang chub pa dang //",
    "T02D1620:166a-15": "gong du 'pho ba ste dum bu gsum pa'o /",
    "T02D1620:166a-17": "// / ri yi rtser gnas ge sar dang //",
    "T02D1620:166a-18": "sna tshogs 'dab ma 'jam pa la ;",
    "T02D1620:166a-19": "/ de yi dbus gnas dpa' bo ni //",
    "T02D1620:166a-20": "'dod don thams cad sgrub byed pa //",
    "T02D1620:166a-21": "'byung po kun gyi gnas yin te //",
    "T02D1620:166a-22": "thams cad bskyed pa'i rgyu yang yin //",
    "T02D1620:166a-23": "lus can kun la khyab pa ste //",
    "T02D1620:166a-24": "thams cad thams cad bdag nyid gnas //",
    "T02D1620:166a-25": "ham gi sa bon yang dag 'byung //",
    "T02D1620:166a-26": "'jig rten gsum bskyed gtso bo yin //",
    "T02D1620:166a-27": "yid bzhin nor bu'i bdag nyid de //",
    "T02D1620:166a-28": "rin chen sna tshogs 'bras bu 'byung //",
    "T02D1620:166a-29": "mtshan ni sum bcu rtsa gnyis ldan //",
    "T02D1620:166a-30": "dpe byad bzang po brgyad bcur bcas //",
    "T02D1620:166a-31": "rlung bskyod pa la zhon nas su //",
    "T02D1620:166a-32": "rtag tu lte bar 'gro 'ong byed //",
    "T02D1620:166a-33": "mgo bo mtha' na rlung dkyil 'khor //",
    "T02D1620:166a-34": "gzhu yi dbyibs ltar gnas pa ste //",
    "T02D1620:166a-35": "steng dang 'og gi rlung la ni //",
    "T02D1620:166a-36": "'dab ma bzhi po yang dag gnas / lce dang rkan ni sbyar nas su //",
    "T02D1620:166a-37": "rtag tu sgra dang bcas byed pa //",
    "T02D1620:166a-38": "gcig tu gyur cing thim gyur pa //",
    "T02D1620:166a-39": "der ni phyag rgya chen por brjod //",
    "T02D1620:166a-40": "'jug pa'i rlung ni bsdams nas su //",
    "T02D1620:166a-41": "steng du drangs te sbyar bar bya //",
    "T02D1620:166a-42": "ji snyed ldog par 'gyur bar du //",
    "T02D1620:166a-43": "rnal 'byor pa yis brtsir bar bya //",
    "T02D1620:166a-44": "ji ltar mar la mar blugs shing //",
    "T02D1620:166a-45": "ji ltar chu la chu bzhag dang //",
    "T02D1620:166a-46": "nam mkha' dang ni nam mkha' bzhin //",
    "T02D1620:166a-47": "rang gis rang ni rig par 'gyur //",
    "T02D1620:166b-0": "'jug dang 'byung dang @166b gnas pa yi //",
    "T02D1620:166b-1": "dal zhing ngal ba'i ris kyis su //",
    "T02D1620:166b-2": "cha med dge ba rab zhi nas //",
    "T02D1620:166b-3": "rang bzhin med pa nyid du 'gro //",
    "T02D1620:166b-4": "ye shes 'di ni rang rig ste //",
    "T02D1620:166b-5": "kun du rtog pa thams cad spangs / bdag byin brlab pa'i rim gyis ni //",
    "T02D1620:166b-6": "de nyid rnal 'byor can shes bya //",
    "T02D1620:166b-7": "kun du dga' la sogs rim dang //",
    "T02D1620:166b-8": "nye bar bstan pa la sogs bye brag dang //",
    "T02D1620:166b-9": "rnal 'byor la sogs rim pa yis //",
    "T02D1620:166b-10": "bla ma'i lung las mchog tu byed //",
    "T02D1620:166b-11": "sa bon med cing bsgom pa med //",
    "T02D1620:166b-12": "rang bzhin stong pa gnas med pa //",
    "T02D1620:166b-13": "ma lus bsreg par gshegs par bya //",
    "T02D1620:166b-14": "khyad par 'gro ba'i bde ba dang //",
    "T02D1620:166b-15": "gang phyir chags pa'ang rnam rtog ste //",
    "T02D1620:166b-16": "chags bral de yis dri mar bcas / gti mug spangs pa gang yin pa //",
    "T02D1620:166b-17": "gnyid log sad pa bzhin shes bya //",
    "T02D1620:166b-18": "sa 'og sa steng mtho ris su //",
    "T02D1620:166b-19": "skad cig gcig gis sku gcig 'gyur //",
    "T02D1620:166b-20": "bdag dang gzhan gyi rtog pa yis //",
    "T02D1620:166b-21": "bcing bar nus pa ma yin no //",
    "T02D1620:166b-22": "sngags kyi rjes 'brangs man ngag shin tu bstan //",
    "T02D1620:166b-23": "gang yin dngos rnams chu zla lta bur blta //",
    "T02D1620:166b-24": "yul la mngon zhen dag ni bzlog 'gyur zhing //",
    "T02D1620:166b-25": "thub pa'i dbang po'i lam ni nye bar 'gyur //",
    "T02D1620:166b-26": "rang gis sems nyid bdud yin pas //",
    "T02D1620:166b-27": "de bas sems ni dbang du bya //",
    "T02D1620:166b-28": "rang sems dbang du byas nas ni //",
    "T02D1620:166b-29": "bdud dang dgra dag yod ma yin //",
    "T02D1620:166b-30": "dper na ge sar dri zhim la //",
    "T02D1620:166b-31": "myos pa'i bung ba spang nang du /",
    "T02D1620:166b-32": "nyi ma nub pas bcings nas su //",
    "T02D1620:166b-33": "sdug bsngal sna tshogs myong bar 'gyur //",
    "T02D1620:166b-34": "de bzhin bla ma'i lung ni nyi ma nub pa'i sems can gang //",
    "T02D1620:166b-35": "'khor ba rab 'jigs rab rib bde ba'i zhags pas bcing gyur pa //",
    "T02D1620:166b-36": "de shar ba yis de kho na nyid lam ni nyer mtshon nas //",
    "T02D1620:166b-37": "rjes su mthun pa'i lam gyis go 'phang mchog ni thob par 'gyur //",
    "T02D1620:166b-38": "dper na zas la longs spyod dang //",
    "T02D1620:166b-39": "'dod la mngon par zhen pa bzhin //",
    "T02D1620:166b-40": "de bzhin du ni goms byas pas//",
    "T02D1620:166b-41": "dngos kun stong pa nyid du mthong //",
    "T02D1620:166b-42": "'khor lo bzhi la gnas pa yis //",
    "T02D1620:166b-43": "gdan bzhi pa yi de bzhin bzhi //",
    "T02D1620:166b-44": "dgra las rgyal ba'i slob dpon gyis //",
    "T02D1620:166b-45": "rang gis myong ba bzhin du bris //",
    "T02D1620:166b-46": "gdan bzhi pa'i shes rab ye shes kyis mngon par",
    "T02D1620:166b-47": "byang chub gtan la phab pa ste dum bu bzhi",
    "T02D1620:166b-48": "pa'o / //",
    "T02D1620:167a-0": "/ @167a * // dpal gdan bzhi pa'i de kho na nyid bzhi pa slob dpon rdze t'a ris mdzad pa rdzogs so /",
    "T02D1620:167a-2": "// / rgya gar gyi mkhan po ga ya dha ra dang /"
}