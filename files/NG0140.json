{
    "NG0140:0": "/ rgya gar skad du /",
    "NG0140:1": "d+harma ta shan+ta de ba tan+t+ra /",
    "NG0140:2": "bod skad du /",
    "NG0140:3": "chos nyid zhi ba'i lha rgyud /",
    "NG0140:4": "bcom ldan 'das kun bzang kun tu zhi ba'i lha la phyag 'tshal lo //",
    "NG0140:5": "'di skad bstan pa'i dus gcig na /",
    "NG0140:6": "bcom ldan 'das kun tu bzang po zhes bya ba'i",
    "NG0140:7": "lha zhig thams cad du rang gi sems la gnas",
    "NG0140:8": "so // sems ni nam mkha' la gnas so //",
    "NG0140:9": "nam mkha' ci la yang mi gnas /",
    "NG0140:10": "ci la yang ma yin /",
    "NG0140:11": "med pa yang ma yin pa'o //",
    "NG0140:12": "de bzhin du sems dang kun tu bzang po yang de bzhin no //",
    "NG0140:13": "de de bzhin nyid do //",
    "NG0140:14": "chos nyid ni sangs rgyas so //",
    "NG0140:15": "sangs rgyas ni mtha' la mi gnas shing dbus su mi 'dzin pa'o //",
    "NG0140:16": "sangs rgyas ni phyogs su mi 'dzin cing */",
    "NG0140:17": "nga ru mi byed pa'o //",
    "NG0140:18": "sangs rgyas ni dang du mi len cing gtsor mi 'dzin la /",
    "NG0140:19": "skyon du mi 'dor zhing spang bar mi byed pa'o //",
    "NG0140:20": "de bzhin du dbyings 'pho 'gyur med pa'o //",
    "NG0140:21": "sems skye shi med pa'o //",
    "NG0140:22": "rig pa 'du 'bral med pa'o //",
    "NG0140:23": "kun gzhi bzang ngan med pa'o //",
    "NG0140:24": "rtog pa skyo dub med pa'o //",
    "NG0140:25": "ye shes ldog 'gyur med pa'o //",
    "NG0140:26": "dus la nyin mtshan med pa'o //",
    "NG0140:27": "bsgom pa 'byung 'jug med pa'o //",
    "NG0140:28": "sku la mdun rgyab med pa'o //",
    "NG0140:29": "gsung la skye 'gag med pa'o //",
    "NG0140:30": "thugs la rtag chad med pa'o //",
    "NG0140:31": "yon tan bde sdug med pa'o //",
    "NG0140:32": "phrin las rtsol bsgrub med pa'o //",
    "NG0140:33": "de lta bu zhig gi rang bzhin yin kyang */",
    "NG0140:34": "chos nyid skyon du mthong ba dang */",
    "NG0140:35": "chos can mtshan mar 'dzin pa dang */",
    "NG0140:36": "sems la dngos por 'dzin pa rnams la /",
    "NG0140:37": "rnam par dbye ba 'di skad ces bka' stsal to //",
    "NG0140:38": "yul dang dbang po'o //",
    "NG0140:39": "sems dang phung po'o //",
    "NG0140:40": "phyi dang nang ngo *//",
    "NG0140:41": "rgyu dang 'bras bu'o //",
    "NG0140:42": "sangs rgyas dang sems can no //",
    "NG0140:43": "de la sems can thams cad ni /",
    "NG0140:44": "ma rig pas sems can no //",
    "NG0140:45": "de bas kyang thams cad la chags pas sems can no //",
    "NG0140:46": "de bas kyang thams cad la 'dzin pas sems can no //",
    "NG0140:47": "de bas kyang 'dzin pa'i mthu brtas pas sems can no //",
    "NG0140:48": "de la sangs rgyas thams cad ni /",
    "NG0140:49": "bsam pa rnam par dag pas sangs rgyas so //",
    "NG0140:50": "de bas kyang thams cad la ma chags pas sangs rgyas so //",
    "NG0140:51": "de bas kyang thams cad la mi 'dzin pas sangs rgyas so //",
    "NG0140:52": "de bas kyang mi 'dzin pa'i mthu brtas pas sangs rgyas so //",
    "NG0140:53": "sems can thams cad ni yod par 'dzin pas sems can no //",
    "NG0140:54": "de bas kyang yod la rtag par 'dzin pas sems can no //",
    "NG0140:55": "de bas kyang rtag la ther zug par 'dzin pas sems can no //",
    "NG0140:56": "de bas kyang ther zug par 'dzin pa'i mthu brtas pas sems can no //",
    "NG0140:57": "sangs rgyas thams cad ni gang la yod @#//",
    "NG0140:58": "med du mi blta bas sangs rgyas so //",
    "NG0140:59": "debs kyang rtag par mi 'dzin pas sangs rgyas so //",
    "NG0140:60": "de bas kyang theg zug par mi 'dzin pas sangs rgyas so //",
    "NG0140:61": "de bas kyang ther zug par mi 'dzin pa'i mthu brtas pas sangs rgyas so //",
    "NG0140:62": "sems can thams cad ni skye bar 'dzin pas sems can no //",
    "NG0140:63": "de bas kyang 'chi bar 'dzin pas sems can no //",
    "NG0140:64": "de bas kyang 'pho zhing 'gyur bar 'dzin par sems can no //",
    "NG0140:65": "de bas kyang 'pho 'gyur du 'dzin pa'i mthu brtas pas sems can no //",
    "NG0140:66": "sangs rgyas thams cad ni mi skye bar mkhyen pas sangs rgyas so //",
    "NG0140:67": "de bas kyang mi 'chi bar mkhyen pas sangs rgyas so //",
    "NG0140:68": "de bas kyang 'pho 'gyur med pas sangs rgyas so //",
    "NG0140:69": "de bas kyang 'pho 'gyur med par mkhyen pa'i mthu brtas pas sangs rgyas so //",
    "NG0140:70": "sems can thams cad ni phyogs dang ris su bltas pas kyang sems can no //",
    "NG0140:71": "de bas kyang gzung ba dang 'dzin par blta bas sems can no //",
    "NG0140:72": "de bas kyang rtag pa dang chad par blta bas sems can no //",
    "NG0140:73": "de bas kyang yod pa dang med par blta bas kyang sems can no //",
    "NG0140:74": "de bas kyang gtsang ba dang mi gtsang bar blta bas sems can no //",
    "NG0140:75": "de bas kyang bzang ba dang ngan par blta bas sems can no //",
    "NG0140:76": "de bas kyang grub pa dang ma grub par blta bas sems can no //",
    "NG0140:77": "de bas kyang bde ba dang sdug par blta bas sems can no //",
    "NG0140:78": "de bas kyang yin pa dang ma yin par blta bas sems can no //",
    "NG0140:79": "de bas kyang snang ba dang mi snang bar blta bas sems can no //",
    "NG0140:80": "de bas kyang de rnams kyi mthu brtas pas sems can no //",
    "NG0140:81": "sangs rgyas thams cad ni phyogs dang ris su mi blta bas sangs rgyas so //",
    "NG0140:82": "de bas kyang snang ba gzung 'dzin gnyis su mi blta bas kyang sangs rgyas so //",
    "NG0140:83": "de bas kyang rtag chad gnyis su mi blta bas kyang sangs rgyas so //",
    "NG0140:84": "de bas kyang yod med gnyis su mi blta bas sangs rgyas so //",
    "NG0140:85": "de bas kyang gtsang ba dang mi gtsang ba gnyis su med par mkhyen pas sangs rgyas so //",
    "NG0140:86": "de bas kyang bzang ba dang ngan pa gnyis su med par mkhyen pas sangs rgyas so //",
    "NG0140:87": "de bas kyang grub pa dang ma grub pa gnyis su med par mkhyen pas sangs rgyas so //",
    "NG0140:88": "de bas kyang bde ba dang sdug bsngal gnyis su med par mkhyen pas sangs rgyas so //",
    "NG0140:89": "de bas kyang yin pa dang ma yin pa gnyis su med par mkhyen pas sangs rgyas so //",
    "NG0140:90": "de bas kyang snang ba dang mi snang ba gnyis su med par mkhyen pas sangs rgyas so //",
    "NG0140:91": "de bas kyang de rnams kyi mthu brtas pas sangs rgyas so //",
    "NG0140:92": "chos thams cad ni rang bzhin med na chos nyid do //",
    "NG0140:93": "mtshan ma med na chos nyid do //",
    "NG0140:94": "stong pa nyid na chos nyid do //",
    "NG0140:95": "dngos po med na chos nyid do //",
    "NG0140:96": "skye ba med na chos nyid do //",
    "NG0140:97": "'gag pa med na chos nyid do //",
    "NG0140:98": "'phos pa med na chos",
    "NG0140:100": "(16)@#// nyid do //",
    "NG0140:101": "sems can thams cad ni mtha' la mi gnas na sems nyid do //",
    "NG0140:102": "dbus la mi gnas na sems nyid do //",
    "NG0140:103": "mtha' dbus gnyis ka la mi gnas na sems nyid do //",
    "NG0140:104": "yod pa la mi gnas na sems nyid do //",
    "NG0140:105": "med pa la mi gnas na sems nyid do //",
    "NG0140:106": "yod med gnyis ka med na sems nyid do //",
    "NG0140:107": "skye ba la mi gnas na sems nyid do //",
    "NG0140:108": "'chi ba la mi gnas na sems nyid do //",
    "NG0140:109": "skye 'chi gnyis ka la mi gnas na sems nyid do //",
    "NG0140:110": "thog ma la mi gnas na sems nyid do //",
    "NG0140:111": "tha ma la mi gnas na sems nyid do //",
    "NG0140:112": "thog ma dang tha ma gnyis ka la mi gnas na sems nyid do //",
    "NG0140:113": "de'i shes pa ye shes so //",
    "NG0140:114": "de lta bu'i klong du gnas pa la 'khrul pa dang phyin ci log pa'i dbang gis /",
    "NG0140:115": "sems can gyi gzugs dang dbyibs rnam grangs tha dad par snang ngo *//",
    "NG0140:116": "kha dog dang yul grangs tha dad par snang ngo *//",
    "NG0140:117": "gnas dang spyod pa grangs tha dad par snang ngo *//",
    "NG0140:118": "de yang thams cad du rang gi sems so //",
    "NG0140:119": "de 'dul ba'i don du sems nyid ma skyes pa'i klong nas /",
    "NG0140:120": "kun tu bzang po chos kyi skur bzhengs pa'i byin gyis brlabs las /",
    "NG0140:121": "sangs rgyas kyi sku dang dbyibs grangs rnam pa tha dad par snang ngo *//",
    "NG0140:122": "'od zer dang zhing khams grangs rnam pa tha dad par snang ngo *//",
    "NG0140:123": "bzhugs gnas dang phrin las grangs rnam pa tha dad par snang ngo *//",
    "NG0140:124": "de yang snang tsam na thams cad rang gi sems so //",
    "NG0140:125": "sems can gcig gi lus la yang 'byung ba chen po lngas bskyed do //",
    "NG0140:126": "sangs rgyas kyis de lta bu'i rdos pa can ma yin gyi chos nyid du mkhyen pas /",
    "NG0140:127": "sangs rgyas kyi sku snang la dngos po med par byung bas /",
    "NG0140:128": "de 'dul ba'i don du yum chen mo lngar snang ngo *//",
    "NG0140:129": "sems can gcig gi lus la phung po lnga tshang bar gnas so //",
    "NG0140:130": "sangs rgyas kyis de lta bu'i rdos pa can ma",
    "NG0140:131": "yin pa don chos nyid byang chub sems su mkhyen",
    "NG0140:132": "pas / sangs rgyas kyi sku snang la rang bzhin med pa byung bas /",
    "NG0140:133": "de 'dul ba'i don du rgyal ba rigs lngar snang ngo *//",
    "NG0140:134": "de bzhin du sems can gyi rnam par shes pa'i tshogs brgyad kyang sems dpa' brgyad do //",
    "NG0140:135": "yul dang dus kyang sems ma brgyad do //",
    "NG0140:136": "phyin ci log pas khro bo /",
    "NG0140:137": "yul gyis khro mo'o //",
    "NG0140:138": "mtshan dang sems dpa' bcu drug la sogs pa snang",
    "NG0140:139": "la rang bzhin med par de 'dul ba'i don du",
    "NG0140:140": "snang ngo *// sems can gyi gnas na 'gro ba rigs drug tu snang ngo *//",
    "NG0140:141": "sangs rgyas kyis de lta bu'i rdos pa can ma yin gyi /",
    "NG0140:142": "don thugs ye shes su mkhyen pas /",
    "NG0140:143": "sangs rgyas kyi sku snang la rang bzhin med pa",
    "NG0140:144": "byung bas de 'dul ba'i don du thub pa'i skyes",
    "NG0140:145": "bu drug tu snang ngo *//",
    "NG0140:146": "sems can gcig la yang phyi nang snod bcud gnas so //",
    "NG0140:147": "sangs rgyas kyis de lta bu'i rdos pa can ma yin gyi /",
    "NG0140:148": "don dbyings dang ye shes su mkhyen pas /",
    "NG0140:149": "sangs rgyas kyi sku snang la rang bzhin med par @#//",
    "NG0140:150": "byung bas /",
    "NG0140:151": "de 'dul ba'i don du yid dang chos su snang ngo *//",
    "NG0140:152": "sems can gcig gi shes pa'i rgyud la yang nyon",
    "NG0140:153": "mongs pa brgyad khri bzhi stong tshang bar gnas la",
    "NG0140:154": "/ sangs rgyas kyis de lta bu'i rdos pa ma yin gyi skye ba med par mkhyen pas /",
    "NG0140:155": "de gdul ba'i don du chos kyi sgo mo brgyad khri bzhi stong du snang ngo *//",
    "NG0140:156": "sems can gcig gi gnas skabs la /",
    "NG0140:157": "lam rgyud lngar gnas so //",
    "NG0140:158": "sangs rgyas kyi gnas skabs na /",
    "NG0140:159": "de 'dul ba'i don du dpa' bo 'bru lngar snang ngo *//",
    "NG0140:160": "sems can gcig gi gnas skabs na /",
    "NG0140:161": "nyon mongs pa lngas dbang byas te /",
    "NG0140:162": "phyin ci log tu gnas so //",
    "NG0140:163": "sangs rgyas kyi gnas skabs na /",
    "NG0140:164": "de 'dul ba'i don du byang chub kyi sems kun tu bzang po'i rang bzhin las /",
    "NG0140:165": "zhe sdang 'dul ba'i don du rdo rje sems dpa'i sku phyag rgyar gsal lo //",
    "NG0140:166": "gti mug 'dul bar rnam par snang mdzad kyi sku phyag rgyar gsal lo //",
    "NG0140:167": "nga rgyal 'dul bar rin chen 'byung ldan gyi sku phyag rgyar gsal lo //",
    "NG0140:168": "'dod chags 'dul bar snang ba mtha' yas kyi sku phyag rgyar gsal lo //",
    "NG0140:169": "phrag dog 'dul bar don yod grub pa'i sku phyag rgyar gsal lo //",
    "NG0140:170": "ngan song gsum zad par mdzad pas /",
    "NG0140:171": "de rnams dbu gsum par gsal lo //",
    "NG0140:172": "sku gsung thugs su snang bas kha dog gsum du gsal lo //",
    "NG0140:173": "rgyud drug 'dam nas 'don pas de rnams phyag rgya drug tu gsal lo //",
    "NG0140:174": "de yang ye shes drug tu mthar phyin pas /",
    "NG0140:175": "phyag mtshan drug tu gsal lo //",
    "NG0140:176": "de yang don chos nyid mnyam pa'i ngang la bzhugs pas skyil mo krung du gsal lo //",
    "NG0140:177": "de phyin ci log thams cad las rgyal bas /",
    "NG0140:178": "dbu rgyan snyan cha la sogs pa 'khor los sgyur ba'i cha byad du gsal lo //",
    "NG0140:179": "mkhyen pa'i ye shes gsal la ma 'dres pas /",
    "NG0140:180": "bas+t+ra tsi tra'i sham thabs la sogs pa gsal lo //",
    "NG0140:181": "de yang thabs mkhas pas yab kyi bzhugs tshul du byung ba dang */",
    "NG0140:182": "phyogs bzhi dbus dang lngar brtags pas rigs lngar snang ba dang */",
    "NG0140:183": "de nyid ye shes lnga dang ldan pas kha dog lngar gsal lo //",
    "NG0140:184": "yang chos nyid longs spyod rgyun mi 'chad par mdzad pa'i rtags gdan dang khri rkang du gsal lo //",
    "NG0140:185": "thams cad du smon lam mthar phyin pas /",
    "NG0140:186": "sems can chen po la sogs par gsal lo //",
    "NG0140:187": "de yang chos kyi dbyings dang 'du 'bral med pa'i rtags su yum du byung ste /",
    "NG0140:188": "sra bar mtshan mar 'dzin pa'i don du sangs rgyas spyan ma dang */",
    "NG0140:189": "gsher bar mtshan mar 'dzin pa'i don du ma ma ki dang */",
    "NG0140:190": "dro bar mtshan mar 'dzin pa'i don du gos dkar mo dang */",
    "NG0140:191": "bskyod par mtshan mar 'dzin pa'i don du dam tshig sgrol ma dang */",
    "NG0140:192": "stong par mtshan mar 'dzin pa'i don du kun tu bzang mo dang */",
    "NG0140:193": "thams cad skyed par byed pa'i rtags su bud med yum gyi gzugs su gsal lo //",
    "NG0140:194": "gnyis su med pas gtso gzungs 'khril ba'i tshul du @#//",
    "NG0140:195": "gsal lo //",
    "NG0140:196": "gnyis su med pa las thams cad byung bas rnam",
    "NG0140:197": "par shes pa la sogs pa mtshan mar 'dzin pa'i",
    "NG0140:198": "don du / mig gi rnam par shes pa mtshan mar 'dzin pa'i don du /",
    "NG0140:199": "sa'i snying por gsal lo //",
    "NG0140:200": "de bzhin du sna nam mkha'i snying po dang */",
    "NG0140:201": "lce spyan ras gzigs dang */",
    "NG0140:202": "rna ba phyag na rdo rje dang */",
    "NG0140:203": "mig gi dbang po la sogs pa bzhi /",
    "NG0140:204": "kun tu bzang po dang */",
    "NG0140:205": "byams pa dang */",
    "NG0140:206": "sgrib pa rnam par sel ba dang */",
    "NG0140:207": "'jam dpal la sogs par gsal lo //",
    "NG0140:208": "de nyid kyang thabs dang shes rab dang ldan pa'i don du /",
    "NG0140:209": "sems mar byung ste /",
    "NG0140:210": "yul gzugs lha mo la s+ye mar gsal lo //",
    "NG0140:211": "sgra ma le dang */",
    "NG0140:212": "dri girti dang */",
    "NG0140:213": "ro nirtir gsal lo //",
    "NG0140:214": "de rnams kyang dus bzhir gsal bar byed pas /",
    "NG0140:215": "lha mo bzhi ste /",
    "NG0140:216": "'das pa d+hu per gsal lo //",
    "NG0140:217": "de bzhin du da ltar me tog go /",
    "NG0140:218": "slad kyis 'byung ba mar me /",
    "NG0140:219": "dus 'byung bar ma nges pa drir gsal lo //",
    "NG0140:220": "de rnams kyang gnyis su med pa chos nyid kyi",
    "NG0140:221": "ros tshims pa'i rtags su sems dpa' sems ma rnams",
    "NG0140:222": "dbyer med par bzhugs so //",
    "NG0140:223": "de yang thams cad du gsal zhing mthar phyin pas /",
    "NG0140:224": "bus pa khye'u dang bu mo la sogs gzhon sha chags pa'i mtshan nyid du gsal lo //",
    "NG0140:225": "de yang rgyu dang 'bras bu mthar phyin par mdzad pas /",
    "NG0140:226": "rgyu dang 'bras bu'i byang chub sems dpa' sum cu rtsa gnyis te /",
    "NG0140:227": "shar phyogs na rdo rje sems dpa' dang */",
    "NG0140:228": "rdo rje rgyal po dang */",
    "NG0140:229": "rdo rje chags pa dang */",
    "NG0140:230": "rdo rje legs pa gsal lo //",
    "NG0140:231": "shar lho mtshams na dpa' bar 'gro ba dang */",
    "NG0140:232": "kun tu bzang po dang */",
    "NG0140:233": "zla 'od gzhon nu dang */",
    "NG0140:234": "bzang spyod kun gsal lo //",
    "NG0140:235": "lho'i phyogs na /",
    "NG0140:236": "rdo rje rin chen dang */",
    "NG0140:237": "rdo rje nyi ma dang */",
    "NG0140:238": "rdo rje rgyal mtshan dang */",
    "NG0140:239": "rdo rje bzhad pa gsal lo //",
    "NG0140:240": "lho nub mtshams na /",
    "NG0140:241": "dra ba can gyi 'od dang */",
    "NG0140:242": "rdo rje snying po dang */",
    "NG0140:243": "'od dpag med dang */",
    "NG0140:244": "nam mkha' mdzod gsal lo //",
    "NG0140:245": "nub phyogs na /",
    "NG0140:246": "rdo rje chos dang */",
    "NG0140:247": "rdo rje rnon po dang */",
    "NG0140:248": "rdo rje 'khor lo dang */",
    "NG0140:249": "rdo rje smra ba gsal lo //",
    "NG0140:250": "nub byang na /",
    "NG0140:251": "mya ngan kun 'joms dang */",
    "NG0140:252": "rgyal ba'i ye shes tog dang */",
    "NG0140:253": "blo gros mi zad pa dang */",
    "NG0140:254": "spobs pa brtsegs par gsal lo //",
    "NG0140:255": "byang phyogs na rdo rje las dang */",
    "NG0140:256": "rdo rje go cha dang */",
    "NG0140:257": "rdo rje mche ba dang */",
    "NG0140:258": "rdo rje khu tshur du gsal lo //",
    "NG0140:259": "byang shar mtshams na /",
    "NG0140:260": "ngan song kun 'dren dang */",
    "NG0140:261": "mai tri dang */",
    "NG0140:262": "spos kyi glang po dang */",
    "NG0140:263": "don yod grub par gsal lo //",
    "NG0140:264": "de yang skye bo las dbang 'dul ba la brtson pas /",
    "NG0140:265": "byang chub sems dpa' dbu lcang lo can du bzhugs so //",
    "NG0140:266": "de las yang rigs bsam gyis mi khyab na yang */",
    "NG0140:267": "mdor drug tu 'dus pas /",
    "NG0140:268": "lha la brgya byin du gsal lo //",
    "NG0140:269": "de bzhin du lha ma yin pa thags bzang ris dang */",
    "NG0140:270": "mi la shakya thub pa dang */",
    "NG0140:271": "byol song la shakya seng+ge dang */",
    "NG0140:272": "yi dwags la kha 'bar ma dang */",
    "NG0140:273": "dmyal ba la gshin rje chos kyi rgyal @#//",
    "NG0140:274": "po la sogs par gsal lo //",
    "NG0140:275": "phyi nang yid chos la kun bzang yab yum du gsal lo //",
    "NG0140:276": "gzhan yang rnam par rtog pa mi gnas par sel",
    "NG0140:277": "ba'i rtags su khro bo dang khro mo la sogs",
    "NG0140:278": "par gsal te / nam mkha'i mdzod dang phur pa las 'byung ngo *//",
    "NG0140:279": "de thams cad kyang sems can ji ltar 'dul bar cha mthun par don mdzad pas /",
    "NG0140:280": "zhal gcig phyag gnyis pa la /",
    "NG0140:281": "mtshon cha sna tshogs par gsal lo //",
    "NG0140:282": "de las kyang thugs ye shes gsal la ma bsgribs pa'i phyir /",
    "NG0140:283": "ye shes kyi 'od zer kha dog rnam pa drug tu 'phros te /",
    "NG0140:284": "dkar po dang */",
    "NG0140:285": "ser po dang */",
    "NG0140:286": "dmar po dang */",
    "NG0140:287": "ljang gu dang */",
    "NG0140:288": "gnag pa dang */",
    "NG0140:289": "rin po che'i kha dog la sogs pa /",
    "NG0140:290": "re re la yang 'od zer bye ba khrag khrig grangs drug cu drug cu ste /",
    "NG0140:291": "drug cu tsho drug las 'od gyi lha mo drug cu tsho drug byung bas /",
    "NG0140:292": "phyi snod kyi 'jig rten gyi gling bzhi dang */",
    "NG0140:293": "gling phran dang */",
    "NG0140:294": "lcags ri dang */",
    "NG0140:295": "nyi zla la sogs pa sangs rgyas kyi zhing du bsgyur /",
    "NG0140:296": "nang bcud kyi 'jig rten skye 'gro ris drug la sogs pa /",
    "NG0140:297": "grangs bsam gyis mi khyab pa thams cad /",
    "NG0140:298": "long bas gzugs mthong ba /",
    "NG0140:299": "'on pas sgra thos pa la sogs pa thams cad dang */",
    "NG0140:300": "snod du rung ba dang */",
    "NG0140:301": "bskul ba dang */",
    "NG0140:302": "dong sprugs pa dang */",
    "NG0140:303": "sangs rgyas par lung bstan pa nas rgyal ba rgya",
    "NG0140:304": "mtsho la thug dam gyi rgyud bskul ba la sogs",
    "NG0140:305": "pa la / chos nyid kyi longs spyod chen por mdzad de /",
    "NG0140:306": "phar 'phro ba dang */",
    "NG0140:307": "tshur 'du ba dang */",
    "NG0140:308": "'od bsnol mar 'khrugs pa dang */",
    "NG0140:309": "mnyes pa dang */",
    "NG0140:310": "tshim pa dang */",
    "NG0140:311": "dngos grub stsol ba dang */",
    "NG0140:312": "gnyis su med pa dang */",
    "NG0140:313": "gdod nas dag pa'i rang bzhin lhun gyis grub pa'i dkyil 'khor na /",
    "NG0140:314": "dgyes pa chen po mthar phyin pa'i rang bzhin du bzhugs so //",
    "NG0140:315": "de la ma khyab pa med cing */",
    "NG0140:316": "ma 'dus pa dang */",
    "NG0140:317": "mi shong ba dang */",
    "NG0140:318": "phyi nang dang /",
    "NG0140:319": "steng 'og dang */",
    "NG0140:320": "yangs dog med pas /",
    "NG0140:321": "gzhal yas khang gi rgyan sna tshogs par yang gsal lo //",
    "NG0140:322": "don de bzhin du sems can la sogs pa yod pa'i chos su phyi nang du snang na yang */",
    "NG0140:323": "lha'i dkyil 'khor la sogs pa rnam pa sna tshogs par snang la /",
    "NG0140:324": "mi snang na ye shes kyi chos nyid skye ba med pa'i klong phyogs bcur ye nas gdal lo //",
    "NG0140:325": "zhes 'khor ba dang mya ngan las 'das pa'i chos",
    "NG0140:326": "thams cad chos nyid zhi ba'i lha rgyud du gnyis",
    "NG0140:327": "su med par sangs rgyas par bzhugs par thams cad",
    "NG0140:328": "kyis mkhyen to // rgyud kyi rgyal po chen po /",
    "NG0140:329": "chos nyid zhi ba'i lha rgyud rdzogs so //",
    "NG0140:330": "rgya gar gyi pan+di ta bi ma la mi tra dang */"
}