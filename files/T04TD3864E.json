{
    "T04TD3864E:1b-0": "@1b # // rgya gar skad du /",
    "T04TD3864E:1b-1": "yukti shashthi ka bri tti /",
    "T04TD3864E:1b-2": "bod skad du /",
    "T04TD3864E:1b-3": "rigs pa drug cu pa'i 'grel pa /",
    "T04TD3864E:1b-4": "'jam dpal ye shes sems dpa' la phyag 'tshal lo //",
    "T04TD3864E:1b-5": "[dd] rgyal ba'i rigs pa'i lam gyi rjes 'brang ba //",
    "T04TD3864E:1b-6": "mtha' gnyis sel ba'i rigs pa drug cu pa //",
    "T04TD3864E:1b-7": "gang gis mdzad pa de la phyag 'tshal te //",
    "T04TD3864E:1b-8": "bdag gis dbu ma'i tshul gyis de rnams dbye //",
    "T04TD3864E:1b-9": "de la slob dpon 'di ni rten cing 'brel par 'byung ba ji ltar gnas pa bzhin du de kho na gzigs pas dgyes pa'i khyad par brnyes pa ste /",
    "T04TD3864E:1b-10": "de rtogs pa ni dad pa mchog gi gnas yin par mkhyen nas rten cing 'brel par 'byung ba mthong ba las 'jig rten dang 'jig rten las 'das pa'i dge ba'i tshogs ma lus par 'byung ba dang 'phags pa'i gang zag ma lus par 'byung ba dang /",
    "T04TD3864E:2a-0": "sangs rgyas bcom ldan 'das ye shes sgrib pa med pa dang ldan pa rnams kyi rnam pa thams cad du de kho na nyid mngon par rdzogs par byang chub pa yang @2a * //",
    "T04TD3864E:2a-1": "gzigs nas rten cing 'brel par 'byung ba rang bzhin gyis ma skyes pa'i phyir skye ba dang 'jig pa dang yod pa dang med pa'i mthar /",
    "T04TD3864E:2a-2": "rtog pa'i dri mas ma gos pa rten cing 'brel par 'byung ba ngo bo nyid kyis stong pa yin par che ba nyid kyis brjod nas rten cing 'brel bar 'byung ba 'chad par bzhed de /",
    "T04TD3864E:2a-3": "de ston pa'i de bzhin gshegs pa rten cing 'brel par 'byung ba'i ngo bo nyid dang tha mi dad par gyur pa la /",
    "T04TD3864E:2a-4": "gus pa skyes nas de la phyag 'tshal ba rtsom mo //",
    "T04TD3864E:2a-5": "gang dag skye dang 'jig pa dag /'di yi tshul gyis rab spangs pa //",
    "T04TD3864E:2a-6": "rten cing 'byung ba gsungs pa yi //",
    "T04TD3864E:2a-7": "thub dbang de la phyag 'tshal lo //",
    "T04TD3864E:2a-8": "zhes phyag 'tshal ba brtsam mo //",
    "T04TD3864E:2a-9": "ci'i phyir stong pa nyid bdun cu pa dang /",
    "T04TD3864E:2a-10": "rtsod pa bzlog pa las slob dpon gyis bstod pa ma brjod pa dbu ma 'di las brjod ce na /",
    "T04TD3864E:2a-11": "smras pa /",
    "T04TD3864E:2a-12": "stong pa nyid bdun cu pa dang rtsod pa bzlog pa gnyis dbu ma las 'phros pa ste /",
    "T04TD3864E:2a-13": "rang gi rgyud gud na med pas logs shig tu bstod pa ma brjod de /",
    "T04TD3864E:2a-14": "'di ltar rtsod pa bzlog pa ni //",
    "T04TD3864E:2a-15": "dngos po rnams kyi rang bzhin ni //",
    "T04TD3864E:2a-16": "rkyen la sogs pa med pa ste //",
    "T04TD3864E:2a-17": "rang gi dngos po yod min te //",
    "T04TD3864E:2b-0": "@2b gzhan gyi dngos po yod re skan //",
    "T04TD3864E:2b-1": "rtsod pa bzlog pa ni de la brgal ba dang lan btab par gyur ba'i phyir de las 'phros pa yin par mngon no //",
    "T04TD3864E:2b-2": "ji ltar sgyu ma rmi lam bzhin //",
    "T04TD3864E:2b-3": "dri za'i grong khyer ci 'dra ba //",
    "T04TD3864E:2b-4": "de bzhin skye dang de bzhin gnas //",
    "T04TD3864E:2b-5": "de bzhin du ni 'jig par bshad //",
    "T04TD3864E:2b-6": "stong pa nyid bdun cu pa ni de la brgal ba dang lan btab par gyur pa'i phyir de las 'phros pa yin par mngon no //",
    "T04TD3864E:2b-7": "rigs pa drug cu pa 'di ni dbu ma bzhin du 'dir yang gtso bor rten cing 'brel par 'byung ba dpyad pa las brtsams te /",
    "T04TD3864E:2b-8": "byas pa'i phyir dbu ma las 'phros pa lta bu ni ma yin no //",
    "T04TD3864E:2b-9": "de la ngo bo nyid dang dbang phyug la sogs par smra ba ngo bo nyid dang dbang phyug dang rang bzhin dang skyes bu dang dus dang sred med kyi bu la sogs pa las 'gro ba rnams kyi skye ba dang 'jig pa la sogs pa khas len pa dag thams cad btang bas mya ngan las 'das pa'i grong khyer du 'gro 'dod kyang bden pa gnyis phyin ci log par mthong ba las nyams pas phyir phyogs pa bzhin du 'khor ba rnam par chad pa'i mtshan nyid mya ngan las 'das pa'i grong khyer du yun ring mor yang 'gro mi nus so //",
    "T04TD3864E:2b-10": "rten cing 'brel par 'byung ba bstan pa rkyen nyid 'di btsam 'di ni bden pa gnyis phyin ci ma log par mthong ba'i rgyur gyur pa'i phyir 'phags pa'i skye bo thams cad gshegs shing rjes su gshegs pa dang po zla med pa /",
    "T04TD3864E:2b-11": "'dus byas thams cad yongs su spangs pa /",
    "T04TD3864E:2b-12": "mya ngan las 'das pa'i grong khyer du gcig tu gzhol bar 'gyur ba'i chen po'o //",
    "T04TD3864E:2b-13": "de bas na de ston pas bsod nams dang ye shes kyi tshogs ma lus pa'i dbang phyug phun sum tshogs pa ston pa bla na med pa ni nyan thos dang rang sangs rgyas thub pa rnams kyi gtso bo yin pas thub pa'i dbang por dga' ba ma yin te ;",
    "T04TD3864E:2b-14": "rten cing 'brel bar 'byung ba ston par gyur pa nyid kyi phyir thub pa'i dbang po yin par rtogs nas /",
    "T04TD3864E:2b-15": "rten cing 'brel 'byung gsung ba yi //",
    "T04TD3864E:2b-16": "thub dbang de la phyag 'tshal lo //",
    "T04TD3864E:2b-17": "zhes bya ba smos so //",
    "T04TD3864E:2b-18": "rten cing 'brel par 'byung ba ni dbang po ma yin pa mi 'byung ngo //",
    "T04TD3864E:3a-0": "rten @3a * //",
    "T04TD3864E:3a-1": "cing 'brel par 'byung ba gsung ba ni thub pa'i dbang por 'gyur ba'i phyir rgyu'o //",
    "T04TD3864E:3a-2": "thub pa'i dbang por gyur pa yang rten cing 'brel par 'byung ba gsung ba'i rgyu ste /",
    "T04TD3864E:3a-3": "gzhan rten cing 'brel bar 'byung ba 'chad nus pa med pa'i phyir ro //",
    "T04TD3864E:3a-4": "nyan thos dang rang sangs rgyas dang byang chub sems dpa' rnams kyang thub pa'i dbang pos bstan pa nyid kyi phyir de 'chad nus so //",
    "T04TD3864E:3a-5": "gal te gcig la gcig ltos pa'i phyir gnyi ga mi 'grub bo zhe na /",
    "T04TD3864E:3a-6": "smras pa 'di lta ste gcig la gcig ltos pa gzhan ngo bo nyid kyis mi skye mi 'gag ces bya ba gang yin pa de rten cing 'brel par 'byung ba ste /",
    "T04TD3864E:3a-7": "de nyid stong pa nyid du smra ba rnams 'dod do //",
    "T04TD3864E:3a-8": "rten cing 'brel par 'byung ba gsung ba 'ba' zhig gi phyir de thub pa'i dbang por gyur pa ma yin gyi /",
    "T04TD3864E:3a-9": "dngos po rnams gcig la gcig ltos pa'i grub pa'i tshul gsung ba na dngos po rnams kyi skye ba dang 'jig pa bkag pa'i phyir ro //",
    "T04TD3864E:3a-10": "gang gis zhes bya ba ni rgyu ste /",
    "T04TD3864E:3a-11": "des kyang gnyis su med pa ston pa'i phyir ston pa bla na med pa thub pa'i dbang po mthong nas /",
    "T04TD3864E:3a-12": "thub dbang de la phyag 'tshal lo //",
    "T04TD3864E:3a-13": "zhes bya ba smos so //",
    "T04TD3864E:3a-14": "yang na thub pa'i dbang po gang gis rten cing 'brel par 'byung ba gsung ba na /",
    "T04TD3864E:3a-15": "rten cing 'brel par 'byung ba'i tshul 'di nyid do //",
    "T04TD3864E:3a-16": "rim pa 'dis dngos po rnams kyi skye ba dang 'jig pa bkag pas thub dbang de la phyag 'tshal lo //",
    "T04TD3864E:3a-17": "yang na gang gis zhes bya ba ni rgyu kho na ste /",
    "T04TD3864E:3a-18": "gang gi phyir thub pa'i dbang po des dngos po rnams kyi rten cing 'brel par 'byung ba ston pa na rang bzhin gyis dngos po rnams kyi skye ba dang 'jig pa bkag pas thub dbang de la phyag 'tshal lo //",
    "T04TD3864E:3a-19": "'jig rten rnams la shin tu phan 'dogs pa'i phyir zhes bya ba'i tha tshig go //",
    "T04TD3864E:3a-20": "yang na 'og nas 'byung ba thub pa'i dbang po'i gsung rab la brten te /",
    "T04TD3864E:3a-21": "rang gi sems la bkod pa grub par mthong nas /",
    "T04TD3864E:3a-22": "gang dag skye dang 'jig pa dang //",
    "T04TD3864E:3a-23": "'di yi tshul gyis rab spangs pa //",
    "T04TD3864E:3a-24": "zhes bya ba smos te /",
    "T04TD3864E:3a-25": "rten cing 'brel par 'byung ba yi //",
    "T04TD3864E:3a-26": "de'i phyir thub dbang de la phyag 'tshal lo //",
    "T04TD3864E:3a-27": "zhes bya'o //",
    "T04TD3864E:3b-0": "'dir @3b smras pa /",
    "T04TD3864E:3b-1": "khyod kyi tshig gi lugs 'di ni sngon ma byung ba ste /",
    "T04TD3864E:3b-2": "rten cing 'brel par 'byung ba smra ba ni skye ba dang 'gag pa med par ston pa mi rung ste /",
    "T04TD3864E:3b-3": "khyod kyi bu skyes so zhes smra na khyod kyi bu ma skyes so zhes smras pa ma yin par 'gyur ba de bzhin du 'di yang mi rigs so //",
    "T04TD3864E:3b-4": "bshad pa gal te ma rig pa'i rab rib kyis blo gros kyi mig nyams pa dang sbyar te /",
    "T04TD3864E:3b-5": "rten cing 'brel par 'byung ba'i sgra la rang bzhin gyis mi skye ba dang mi 'gag pa'i tshig tu mi 'gyur bar brtag na ni nyes pa ci yang med kyi rtogs shig byis pa ngo bo nyid du mngon par zhen pa rnams ni gzugs brnyan la byis pa lta bur dngos po rnams kyi rang bzhin med pa nyid yod bzhin du yang rtogs par mi nus kyi /",
    "T04TD3864E:3b-6": "mkhas pa rnams ni gzugs brnyan la mkhas pa lta bur dngos po rnams kyi ngo bo nyid med par gsal bar khong du chud par nus so zhes bstan pa'i phyir /",
    "T04TD3864E:3b-7": "gang blo yod dang med pa las //",
    "T04TD3864E:3b-8": "rnam par 'das shing mi gnas pa //",
    "T04TD3864E:3b-9": "de dag zab mo dmigs med pa'i //",
    "T04TD3864E:3b-10": "rkyen gyi don la rnam par bsgom //",
    "T04TD3864E:3b-11": "zhes bya ba smos so //",
    "T04TD3864E:3b-12": "gang dag 'das pa'i srid pa na stong pa nyid la goms pa de dag rten cing 'brel par 'byung ba rtogs shing stong pa nyid mthong ba'i sa bon yod pa'i phyir mthu che ba yin te /",
    "T04TD3864E:3b-13": "da ltar gyi dus na skyes pa'i goms pa mtshar po che med kyang skye bo byis pa'i blo'i spyod yul ma yin pa yod pa dang med pa'i mthar rtog pas rnyog pa'i dri mas ma sbags pa rten cing 'brel par 'byung ba zab mo 'phags pa sh'a ri'i bu la sogs pas khong du chud par dmigs te /",
    "T04TD3864E:3b-14": "ji ltar 'jig rten las dang nyon mongs rgyur byas byed rgyu ldan 'byung ba //",
    "T04TD3864E:3b-15": "las dang nyon mongs pa dag ldog rgyu de yang 'dren pas rab tu gsungs //",
    "T04TD3864E:3b-16": "gang na skye dang rga dang rgud pa'i sdug bsngal nges par mi gnas pa //",
    "T04TD3864E:3b-17": "thar pa mchog de smra ba'i khyu mchog de yis rang gis mkhyen de gsungs //",
    "T04TD3864E:3b-18": "tshigs su bcad pa de 'phags pa sh'a ri'i bus thos pa tsam gyis de kho na rtogs shing 'byung ste /",
    "T04TD3864E:3b-19": "de bas na de ltar sngon goms pa'i mthu nyid kyis de dag gi blo yod pa dang med par mthong ba las 'das so //",
    "T04TD3864E:4a-0": "@4a * // mtha' gnyis de las lhag pa'i dbus med pa'i phyir de la yang gnas pa med pas mi gnas so //",
    "T04TD3864E:4a-1": "skye bo byis pa rnams la 'jigs par byed pa dang /",
    "T04TD3864E:4a-2": "de dag 'jug mi nus pa'i phyir zab pa'o //",
    "T04TD3864E:4a-3": "rang bzhin gyis mi skye bas yod pa dang med pa'i mtha' dang dbus yongs su brtag pa'i yul du dmigs par mi nus pa'i phyir dmigs su med do //",
    "T04TD3864E:4a-4": "'phags pa de dag kyang rkyen gyi don la rnam par sgom zhes bya ba ni ye shes mngon sum du byed ces bya ba'i tha tshig go //",
    "T04TD3864E:4a-5": "'phags pa ma yin pa shin tu phyin ci log pa dag gis ni rten cing 'brel par 'byung ba'i don de ltar rtogs par mi nus te /",
    "T04TD3864E:4a-6": "rten cing 'brel par 'byung ba'i sgra nyid kyis rang bzhin gyis skye bar mngon par zhen pas stong pa nyid du smra ba la phyir rgol ba dang de bstan pa'i rigs pa btsal ba la brtson pa'i phyir 'dir smras pa /",
    "T04TD3864E:4a-7": "'thad pa gang gis rten cing 'brel par 'byung ba dmigs shing yod pa yang med par brtag nus pa gang gi phyir 'phags pa dag yod pa dang med par rtogs pa las 'das pa'i blos rten cing 'brel par 'byung ba zab mo la rnam par sgom pa ji tsam du dngos po dmigs su yod pa dag med par mi rung ngo //",
    "T04TD3864E:4a-8": "gal te med du zin na de'i tshe bong bu'i rva bzhin du de yang dmigs par mi 'gyur ro //",
    "T04TD3864E:4a-9": "'jig rten pha rol nas 'dir 'ongs pa dang /",
    "T04TD3864E:4a-10": "'jig rten 'di nas 'jig rten pha rol du 'gro bar bstan pa las dang 'bras bu 'brel par 'byung ste 'khor ba'i rgyud mi 'chad par bstan pa'i phyir rten cing 'brel par 'byung ba yan lag bcu gnyis tshe rabs gsum du bshad pa yang mi rung bar 'gyur ro //",
    "T04TD3864E:4a-11": "chos mngon pa las phung po dang skye mched dang /",
    "T04TD3864E:4a-12": "khams rnams kyi rang dang spyi'i mtshan nyid bshad pa yang mi rung bar 'gyur ro //",
    "T04TD3864E:4a-13": "de dag thams cad ji ltar bshad pa bzhin du 'dug ste yod na rung bas de'i phyir rten cing 'grel par 'byung ba 'di yod pa'o //",
    "T04TD3864E:4a-14": "bshad pa /",
    "T04TD3864E:4a-15": "gal te khyod kyis /",
    "T04TD3864E:4a-16": "nyes pa thams cad 'byung ba'i gnas //",
    "T04TD3864E:4a-17": "med pa rnam par bzlog zin gyis //",
    "T04TD3864E:4b-0": "de dag dgag par sgrub pa'i kho bo'i nyon @4b mongs pa yang khyod kyis bkag pas na khyod kyis byas te bstangs so //",
    "T04TD3864E:4b-1": "yang bdag gis /",
    "T04TD3864E:4b-2": "rigs pa gang gis yod pa yang //",
    "T04TD3864E:4b-3": "bzlog par bya ba ma nyan par gyis //",
    "T04TD3864E:4b-4": "rten cing 'brel par 'byung ba'i skabs yin par rten cing 'brel par 'byung ba yin par shes par bya'o ;",
    "T04TD3864E:4b-5": "/ yang na med pa can las dang 'bras bur 'brel pa la skur pa 'debs pas med par lta ba khas blangs pa gang yin pa de 'jig rten pa dang 'jig rten las 'das pa'i dge ba'i rtsa ba ma lus pa sun 'byin par gyur pas nyes pa thams cad 'byung ba'i rgyur gyur pa dang /",
    "T04TD3864E:4b-6": "mi dge ba'i chos thams cad stsogs pa'i rgyur gyur pa'i phyir nyes pa thams cad kyi 'byung gnas te /",
    "T04TD3864E:4b-7": "rten cing 'brel par 'byung ba tshe rabs gsum pa dang /",
    "T04TD3864E:4b-8": "sems can thams cad kyi spyi'i las kyis bskyed pa snod kyi 'jig rten sna tshogs rnam par gzhog pa na /",
    "T04TD3864E:4b-9": "de'i chos mngon pa las rnam par bzlog go //",
    "T04TD3864E:4b-10": "de bas na de ltar pha rol dag la gsal ba'i phyir de yang rigs pa mi bshad do //",
    "T04TD3864E:4b-11": "yod pa bzlog pa ni dge slong dag 'di lta ste /",
    "T04TD3864E:4b-12": "mi slu ba'i chos can mya ngan las 'das pa 'di ni bden pa'i mchog gcig pu'o //",
    "T04TD3864E:4b-13": "'du byed thams cad snod kyi 'jig rten mi brdzun pa bslu ba'i chos can no //",
    "T04TD3864E:4b-14": "kye ma 'du byed rnams mi rtag / ces bya ba la sogs pa bshad pa na /",
    "T04TD3864E:4b-15": "bcom ldan 'das kyis gsungs so //",
    "T04TD3864E:4b-16": "de lta mod kyi de phyir zhing btud de gzhung gcig tu ma gsungs la /",
    "T04TD3864E:4b-17": "byis pa dag yun ring po nas yod par lta ba la goms pas de'i phyir thub pa'i dbang po'i gsung rab de dang de dag las bshad pa'i gsung rab las btus te /",
    "T04TD3864E:4b-18": "rab tu byed pa 'dir bsdus pa nyid kyis //",
    "T04TD3864E:4b-19": "rigs pa gang gis yod pa yang //",
    "T04TD3864E:4b-20": "bzlog par bya ba mnyan par gyis //",
    "T04TD3864E:4b-21": "rigs pa de dag gang zhe na /",
    "T04TD3864E:4b-22": "de bstan pa'i phyir /",
    "T04TD3864E:4b-23": "ji ltar byis pas rnam brtags bzhin //",
    "T04TD3864E:4b-24": "dngos po de ste bden gyur na //",
    "T04TD3864E:4b-25": "de dag dngos med rnam thar du //",
    "T04TD3864E:4b-26": "gang phyir mi 'dod rgyu de ci //",
    "T04TD3864E:4b-27": "zhes bya ba smos so //",
    "T04TD3864E:4b-28": "bcom ldan 'das kyis de don so so yang dag par rig pa dang /",
    "T04TD3864E:5a-0": "chos so so yang @5a * //",
    "T04TD3864E:5a-1": "dag par rig pa las mchog tu dga' ba skye'o //",
    "T04TD3864E:5a-2": "rab tu dga' ba las bde ba skye'o //",
    "T04TD3864E:5a-3": "yid bde ba las lus shin tu sbyangs par 'gyur ro //",
    "T04TD3864E:5a-4": "lus shin tu sbyangs pa las bde ba myong bar 'gyur ro //",
    "T04TD3864E:5a-5": "bde ba las sems rtse gcig tu 'gyur ro//",
    "T04TD3864E:5a-6": "sems rtse gcig pa las yang dag pa ji lta ba bzhin du rab tu shes par 'gyur ro //",
    "T04TD3864E:5a-7": "yang dag pa ji lta ba bzhin du rab tu mthong bar 'gyur ro //",
    "T04TD3864E:5a-8": "yang dag pa ji lta ba bzhin rab tu shes /",
    "T04TD3864E:5a-9": "yang dag pa ji lta ba bzhin rab tu mthong na yid 'byung bar 'gyur ro //",
    "T04TD3864E:5a-10": "yid byung na mi chags par 'gyur ro //",
    "T04TD3864E:5a-11": "ma chags na rnam par grol bar 'gyur te /",
    "T04TD3864E:5a-12": "de ltar na yang dag pa ji lta ba bzhin du rab tu mthong nas sems rnam par grol bar rnam par gzhag go //",
    "T04TD3864E:5a-13": "gal te don dam pa ma rtogs pa dag gis sngon po la sogs pa'i don de dag yongs su gcod pa'i rang gi ngo bo gang yin pa de nyid kyis phyin ci ma log par gyur na ni de'i tshe de ji ltar snang ba'i dngos po'i ngo bo nyid kyi de kho na mthong ba'i phyir dgra bcom pa dag bzhin du de dag dngos po med pa'i mi skye bas len pa med pa'i yongs su mya ngan las 'das pas thar bar 'gyur te /",
    "T04TD3864E:5a-14": "ji ltar gang na lus kyang zhig pa dang /",
    "T04TD3864E:5a-15": "'du shes 'gags shing tshor bral ba //",
    "T04TD3864E:5a-16": "'du byed sbyor ba kun sun 'byin //",
    "T04TD3864E:5a-17": "rnam par shes pa nub gyur pa //",
    "T04TD3864E:5a-18": "zhes gsungs pa dang /",
    "T04TD3864E:5a-19": "de bzhin du /",
    "T04TD3864E:5a-20": "ma zhum pa yi lus kyis ni //",
    "T04TD3864E:5a-21": "tshor ba dang du len pa na //",
    "T04TD3864E:5a-22": "de yi sems kyi rnam par thar //",
    "T04TD3864E:5a-23": "mya ngan 'das pa mar me bzhin //",
    "T04TD3864E:5a-24": "zhes 'byung ba lta bu'o //",
    "T04TD3864E:5a-25": "de ltar byis pa rnams kyang yang dag pa mthong ba'i phyir dgra bcom pa bzhin du de dag thams cad btang bas mya ngan las 'das par 'dod par gyis shig /'on te de dag dgra bcom pa bzhin du thams cad med pas rnam par grol bar me 'dod na /",
    "T04TD3864E:5a-26": "byis pa ma rig pa phyin ci log pa dag gang la ji ltar rtog pa de bzhin du nges par mi 'gyur te /",
    "T04TD3864E:5a-27": "de bas na de dag gi yod par lta ba ni de kho na mthong bar mi 'gyur ro //",
    "T04TD3864E:5a-28": "de'i phyir bcom ldan 'das kyis /",
    "T04TD3864E:5a-29": "mig dang rna ba sna yang tshad ma min //",
    "T04TD3864E:5b-0": "lce dang lus dang sems @5b kyang tshad ma min //",
    "T04TD3864E:5b-1": "gal te dbang po 'di dag tshad yin na //",
    "T04TD3864E:5b-2": "'phags pa'i lam gyis su la ci zhig bya //",
    "T04TD3864E:5b-3": "'di ltar dbang po 'di dag tshad min te //",
    "T04TD3864E:5b-4": "ngo bo nyid kyi bems po lung ma bstan //",
    "T04TD3864E:5b-5": "de phyir mya ngan 'das pa'i lam 'dod gang //",
    "T04TD3864E:5b-6": "des ni 'phags pa'i lam gyi bya ba byos ;",
    "T04TD3864E:5b-7": "/ zhes gsungs so //",
    "T04TD3864E:5b-8": "de skad du 'di dag 'du byed log pas brtags pa ste //",
    "T04TD3864E:5b-9": "yang dag min la yang dag yod la med //",
    "T04TD3864E:5b-10": "ma byung ba dang ma skyes chos rnams la //",
    "T04TD3864E:5b-11": "yang dag nyid dang 'byung ba log par brtags //",
    "T04TD3864E:5b-12": "she'o //",
    "T04TD3864E:5b-13": "de dag ji ltar yang dag par mthong ba ma yin zhe na /",
    "T04TD3864E:5b-14": "yang de nyid las /",
    "T04TD3864E:5b-15": "gang tshe 'dus byas 'dus ma byas //",
    "T04TD3864E:5b-16": "yang dag yang dag ma yin dang //",
    "T04TD3864E:5b-17": "rab 'bring tha ma'i chos rnams la //",
    "T04TD3864E:5b-18": "rnam pa kun tu spyod pa med //",
    "T04TD3864E:5b-19": "brtan pa bud med ces mi spyod //",
    "T04TD3864E:5b-20": "skyes pa zhes kyang mi rtog ste //",
    "T04TD3864E:5b-21": "chos so cog ni ma skyes phyir ;",
    "T04TD3864E:5b-22": "/ btsal bar byas kyang ma mthong ngo //",
    "T04TD3864E:5b-23": "chos 'di thams cad med pa ste //",
    "T04TD3864E:5b-24": "skye ba med cing 'byung ba'ang med //",
    "T04TD3864E:5b-25": "rtag tu stong pa byed med gnas //",
    "T04TD3864E:5b-26": "'di ni mkhas pa'i spyod yul yin //",
    "T04TD3864E:5b-27": "zhes gsungs so //",
    "T04TD3864E:5b-28": "de ltar mthong ba ni kho na mthong ba ste //",
    "T04TD3864E:5b-29": "de yang byis pa rnams la med do //",
    "T04TD3864E:5b-30": "de'i phyir de kho na mthong ba ma yin pas de dag rnam par thar par mi gzhag go //",
    "T04TD3864E:5b-31": "gang gi phyir de ltar med par lta ba de nyes pa thams cad kyi 'byung gnas te /",
    "T04TD3864E:5b-32": "ngan par 'gro ba'i 'bras bu dang mi bde ba myong ba'i 'bras bu yang yin pa ltar /",
    "T04TD3864E:5b-33": "yod par lta ba yang skye bo byis pa rnams dang 'dris pa bde 'gro'i 'bras bu dang /",
    "T04TD3864E:5b-34": "tshe rabs thams cad bde ba myong ba'i 'bras bu ste //",
    "T04TD3864E:5b-35": "de lta bas na lta ba gnyis 'khor ba'i 'bras bu yin pas rigs pa dang 'gal lo //",
    "T04TD3864E:5b-36": "yod pas rnam par mi grol te //",
    "T04TD3864E:5b-37": "med pas srid pa 'di las min //",
    "T04TD3864E:5b-38": "gang gi phyir ni gtsang bas mi gtsang ba bkru bar mi 'gyur ba de'i phyir 'khor ba'i mi gtsang ba 'byung bar 'gyur ba'i rgyu lta ba 'di gnyis kyis srid pa las 'da' ba'i mtshan nyid rnam par grol ba thob par mi nus so //",
    "T04TD3864E:5b-39": "gal te de ltar yod pa dang med par lta ba ni phung po khams dang skye mched las rnam par grol bar mi 'gyur na /",
    "T04TD3864E:6a-0": "@6a * // rnal 'byor pa dag lta ba gang gis rnam par grol bar 'gyur zhe na /",
    "T04TD3864E:6a-1": "dngos dang dngos med yongs shes pas //",
    "T04TD3864E:6a-2": "bdag nyid chen po rnam par grol //",
    "T04TD3864E:6a-3": "zhes bya ba smos pa yin te /",
    "T04TD3864E:6a-4": "dngos po lam brten par dngos po med par mi 'grub //",
    "T04TD3864E:6a-5": "dngos po dang dngos po med par gnyis ka rang gi ngo bor grub pa med par gnas so //",
    "T04TD3864E:6a-6": "de gnyis dngos po med par yongs su shes pa dngos po dang dngos po med pa'i rang gi ngo bo la sogs yongs su mi rtog pa'i rang bzhin gang yin pa de ni de ltar dngos po dang dngos po med pa phyin ci ma log par yongs su shes pa ste /",
    "T04TD3864E:6a-7": "de ltar yongs su shes pa des bdag nyid chen po rnams kyis rnam par gzhag go //",
    "T04TD3864E:6a-8": "de'i phyir de dag skye bo byis pa rnams las shin tu 'das pa dmigs pa med pa'i ye shes la gnas pas de dag nyid che ba'i phyir bdag nyid chen po zhes bya ste /",
    "T04TD3864E:6a-9": "'phags pa zhes brjod do //",
    "T04TD3864E:6a-10": "dngos po dang dngos po med pa'i mtshan ma la rtog pa las byung ba'i 'dod chags la sogs pa ni khams gsum las mi 'da' ba'i rgyur gyur pas byis pa rnams ni 'ching ba ste /",
    "T04TD3864E:6a-11": "des byis pa dag 'jug pa la rang dbang med par byas nas 'gro ba lngar 'khor ba na 'khor ro //",
    "T04TD3864E:6a-12": "dngos po dang dngos po med pa mi dmigs pa ni de'i mtshan ma rtog pa med pa'i phyir mi skye bas nges par 'dod chags la sogs pa'i rgyun chad do //",
    "T04TD3864E:6a-13": "de dag rgyun chad pas rnam par grol bar 'gyur bas na /",
    "T04TD3864E:6a-14": "'di nyid rnam par grol ba'i thabs su rigs //",
    "T04TD3864E:6a-15": "'dir smras pa /",
    "T04TD3864E:6a-16": "dngos po dang dngos po med pa dag ni yod do //",
    "T04TD3864E:6a-17": "gal te de dag med du zin na de'i tshe khyod kyi 'khor ba dang mya ngan las 'das pa yang med par 'gyur ro //",
    "T04TD3864E:6a-18": "'khor ba ni nye bar len pa'i phung po lnga'i rang gi ngo bo yin pas dngos po'i ngo bo ste /",
    "T04TD3864E:6a-19": "nye bar len pa'i phung po lnga po de dag nyid las nyon mongs pas 'phangs nas /",
    "T04TD3864E:6a-20": "'gro ba rnams su 'gro ba nas 'gro ba gzhan du 'gro ba'i phyir /",
    "T04TD3864E:6a-21": "'khor ba zhes bya bas na de yang yod do //",
    "T04TD3864E:6a-22": "de yod pas na dngos po yod pa nyid do //",
    "T04TD3864E:6a-23": "mya ngan las 'das pa thar pa ni 'khor ba zad pa'i rang bzhin te /",
    "T04TD3864E:6b-0": "sdug bsngal @6b phyis mi skye bas de'i dngos po med pa'o //",
    "T04TD3864E:6b-1": "de bas na 'khor ba med pa'i dngos po mya ngan las 'das pa yang srid de yod do //",
    "T04TD3864E:6b-2": "bshad pa gal te 'khor ba dang mya ngan las 'das pa de gnyis yod na ni dngos po dang dngos po med pa gnyis kyang yod par 'gyur ba zhig na /",
    "T04TD3864E:6b-3": "de gnyis ni med do //",
    "T04TD3864E:6b-4": "'o na de gnyis yod ces bcom ldan 'das kyis ma gsungs sam /",
    "T04TD3864E:6b-5": "'di ltar 'khor ba yongs su zad par bya ba dang /",
    "T04TD3864E:6b-6": "mya ngan las 'das pa thob par bya ba'i phyir yang chos bstan to //",
    "T04TD3864E:6b-7": "gal te de dag med na de'i tshe sangs rgyas bcom ldan 'das rnams kyi chos bstan pa yang don med par 'gyur ba zhig na don med pa ni ma yin no //",
    "T04TD3864E:6b-8": "de bas na 'khor ba dang mya ngan las 'das pa yod pas dngos po dang dngos po med pa gnyis kyang grub po //",
    "T04TD3864E:6b-9": "bshad pa 'khor ba dang mya ngan las 'das pa gnyis su bshad /",
    "T04TD3864E:6b-10": "smras pa 'phags pa rnams la'o ;",
    "T04TD3864E:6b-11": "/ gal te 'phags pa rnams la ni /",
    "T04TD3864E:6b-12": "gal te 'phags par gyur zin pa rnams la de bshad par sems na ni de dag de bshad pa gang gis 'phags pa rnams su 'gyur /",
    "T04TD3864E:6b-13": "de ltar na 'o na ni 'phags par 'gyur ba'i phyir de bstan to //",
    "T04TD3864E:6b-14": "gal te de lta na de thos pa dang sems pa la sogs pa'i rim gyis 'phags par 'gyur bas 'di ni 'phags pa ma yin pa rnams kyi ched du gyur to //",
    "T04TD3864E:6b-15": "'phags pa ma yin pa de dag ni thog ma med pa can gyi 'khor ba na dngos por lta ba la goms pas de'i gnyen por 'khor ba ldog pa'i mtshan nyid chos shin tu bzang po mya ngan las 'das pa ma bstan na /",
    "T04TD3864E:6b-16": "dngos por chags pa las bzlog par mi nus so //",
    "T04TD3864E:6b-17": "'jig rten ni bde ba rgya chen po dang ldan par 'dod pas de la de nye bar bstan na bde ba las kyang bzlog par nus na /",
    "T04TD3864E:6b-18": "rab tu sdug bsngal la sogs pa lta smos kyang ci dgos te /",
    "T04TD3864E:6b-19": "de bas na mya ngan las 'das pa de bstan te /",
    "T04TD3864E:6b-20": "de skye bo byis pa rnams kyi ched du gyur pa nyid yin par bstan pa'i phyir /",
    "T04TD3864E:6b-21": "yang dag ma mthong 'jig rten dang //",
    "T04TD3864E:6b-22": "mya ngan 'das par rlom sems te //",
    "T04TD3864E:6b-23": "zhes smos so //",
    "T04TD3864E:6b-24": "de kho na mi mthong ba ni 'khor ba zhes brjod pa /",
    "T04TD3864E:7a-0": "'jig rten @7a * //",
    "T04TD3864E:7a-1": "dang de ldog pa zhes brjod pa mya ngan las 'das pa 'di gnyis la mi mthun pa'i phyogs dang gnyen po'i dngos por gnas shing gcig ni blang gcig ni dor bar sems //",
    "T04TD3864E:7a-2": "de de'i phyir te skye bo 'khor ba la rgyab kyis lta bar 'gyur zhing de ldog pa la mos pa skyes pa dag la rten cing 'brel par 'byung ba bstan pas spang bar bya ba'i skye ba med pa bde bar rtogs par nus so //",
    "T04TD3864E:7a-3": "dngos po skye ba med par rtogs na dngos po med pa la ci zhig gi dngos po med pa mya ngan las 'das par brtag ces mya ngan las 'das pa la mngon bar chags pa yang bde bar spong nus so //",
    "T04TD3864E:7a-4": "de ltar de kho na nyid mthong la zhugs nas 'phags par gyur pa de ni /",
    "T04TD3864E:7a-5": "yang dag mthong bas 'jig rten dang //",
    "T04TD3864E:7a-6": "mya ngan 'das par rlom sems med //",
    "T04TD3864E:7a-7": "'phags pa ngo bo nyid mi dmigs pa'i chos rtogs pas rab tu phye ba rnams ni de gnyi ga mi dmigs shing mi rtog go zhes bya bar dgongs so //",
    "T04TD3864E:7a-8": "de bas na byis pa'i skye bo'i rtog pa'i dbang du 'khor ba dang mya ngan las 'das pa gnyis yod do zhes bstan pas dngos po dang dngos po med pa gnyis yod do zhes gang smras pa de rigs pa ma yin no //",
    "T04TD3864E:7a-9": "gal te 'khor ba dang mya ngan las 'das pa gnyis 'phags pa la bstan pa ma yin na /",
    "T04TD3864E:7a-10": "'phags pa'i bden pa bzhi po de dag bstan pa de ji ltar rung bar 'gyur /",
    "T04TD3864E:7a-11": "gal te 'di dag 'phags pa rnams la bden pa yin na ni de'i tshe 'phags pa'i bden pa rnams zhes byar rung ngo //",
    "T04TD3864E:7a-12": "gal te de dag 'phags pa ma yin pa dang sbyar na ni de'i tshe 'phags pa'i bden pa zhes byar mi rung ngo //",
    "T04TD3864E:7a-13": "gal te de lta na 'phags pa'i tha snyad brgyad kyang ji ltar rung bar 'gyur /",
    "T04TD3864E:7a-14": "de dag ni 'phags pa nyid kyi ma yin gyi /",
    "T04TD3864E:7a-15": "tha snyad de dag zag pa dang bcas pas 'jig rten gyi yin no ;",
    "T04TD3864E:7a-16": "/ de bas na 'jig rten gyi dngos po la yang gang ji ltar gnas pa bzhin du rang gi ngo bo las mi bsgyur bar rnam par gzhag pa de yang 'phags pa zhes brjod du rung ngo //",
    "T04TD3864E:7a-17": "yang na 'phags par 'gyur ba'i bden pa rnams ni 'phags pa'i bden pa rnams so //",
    "T04TD3864E:7b-0": "gang la dmigs @7b pa yod pa yang dmigs pa de ni rnam pa gnyis te /",
    "T04TD3864E:7b-1": "de la phyin ci log dang phyin ci ma log pa'o //",
    "T04TD3864E:7b-2": "de la phyin ci log ni bde ba la sogs par 'dzin pa ste /",
    "T04TD3864E:7b-3": "kun rdzob tu yang de'i bdag nyid du dngos po rnam par mi gnas pa'i phyir ro //",
    "T04TD3864E:7b-4": "phyin ci ma log pa ni sdug bsngal ba la sogs pa ste /",
    "T04TD3864E:7b-5": "dngos po kun rdzob tu yang de'i bdag nyid du dngos po rnam par mi gnas pa'i phyir ro //",
    "T04TD3864E:7b-6": "phyin ci ma log pa ni sdug bsngal ba la sogs pa ste /",
    "T04TD3864E:7b-7": "dngos po kun rdzob tu de'i bdag nyid du yod pa'i phyir ro //",
    "T04TD3864E:7b-8": "de tsam zhig dang sbyar nas 'phags pa'i tha snyad ces bya ba bzhin du 'phags pa'i bden pa rnams zhes bya'o //",
    "T04TD3864E:7b-9": "ci mya ngan las 'das pa yang kun rdzob kyi bden pa yin nam /",
    "T04TD3864E:7b-10": "de de bzhin te /",
    "T04TD3864E:7b-11": "'khor bar yongs su rtog pa yod na mya ngan las 'das par yongs su rtog ste /",
    "T04TD3864E:7b-12": "de gnyi ga yang 'jig rten gyi tha snyad yin pa'i phyir ro //",
    "T04TD3864E:7b-13": "de bas na bcom ldan 'das ma las gsungs pa /",
    "T04TD3864E:7b-14": "tshe dang ldan pa rab 'byor mya ngan las 'das pa yang sgyu ma lta bu rmi lam lta bu'o zhes smra'am /",
    "T04TD3864E:7b-15": "sh'a ri'i bu mya ngan las 'das pa bas ches lhag pa'i chos shig yod na yang sgyu ma lta bu'o zhes kho bo smra'o zhes 'byung ngo //",
    "T04TD3864E:7b-16": "gal te de 'khor bar rtog pa la ltos pa ma yin na de sgyu ma lta bur mi 'gyur ro //",
    "T04TD3864E:7b-17": "de bas na mya ngan las 'das pa yang kun rdzob kyi bden par yongs su brtags pa yin no //",
    "T04TD3864E:7b-18": "gal te de ltar na mya ngan las 'das pa don dam pa'i bden pa'o zhes ji skad du bshad /",
    "T04TD3864E:7b-19": "de'i bdag nyid du 'jig rten la mi slu ba'i phyir 'jig rten gyi tha snyad kyis don dam pa'i bden pa zhes bshad do //",
    "T04TD3864E:7b-20": "slu ba 'dus byas gang yin pa de ni don dam pa'i bden pa ma yin no //",
    "T04TD3864E:7b-21": "bden pa gsum ni 'dus byas kyi mtshan nyid de ngo bo nyid yod par snang bas byis pa rnams la slu ba'i phyir kun rdzob kyi bden par rnam par gzhag go //",
    "T04TD3864E:7b-22": "'o na bcom ldan 'das kyis dge slong dag 'di lta ste /",
    "T04TD3864E:7b-23": "mi slu ba'i chos can mya ngan las 'das pa 'di ni bden pa'i mchog gcig pu'o zhes gsungs pa de ji lta bu /",
    "T04TD3864E:8a-0": "ji ltar 'dus byas log par snang bas byis pa rnams la slu ba de bzhin du mya ngan @8a * //",
    "T04TD3864E:8a-1": "las 'das pa ni de lta ma yin te /",
    "T04TD3864E:8a-2": "rtag par skye ba med pa'i rang gi ngo bor gnas pa'i phyir de ni byis pa rnams la 'dus byas ltar skye ba'i ngo bor nam yang mi snang ngo //",
    "T04TD3864E:8a-3": "de bas na mya ngan las 'das pa ni rtag tu mya ngan las 'das pa nyid du gnas pas 'jig rten gyi tha snyad kyis don dam pa'i bden pa zhes bshad do //",
    "T04TD3864E:8a-4": "'phags pa don dam pa gzigs pa la gnas pa rnams ni 'khor ba'am mya ngan las 'das pa mi dmigs te de'i phyir yang dag mthong ba 'jig rten dang mya ngan las 'das par rlom sems med ces bya ba grub po //",
    "T04TD3864E:8a-5": "ci'i phyir 'phags pa don dam pa gzigs pa la gnas pa dag 'khor ba'am don dam pa dmigs par mi 'gyur zhe na /",
    "T04TD3864E:8a-6": "'di ltar /",
    "T04TD3864E:8a-7": "srid pa dang ni mya ngan 'das //",
    "T04TD3864E:8a-8": "de gnyis yod pa ma yin no //",
    "T04TD3864E:8a-9": "srid pa ni nye bar len pa'i phung po lnga rnams te /",
    "T04TD3864E:8a-10": "de dag kyang rten cing 'brel par 'byung ba'i phyir gzugs brnyan bzhin du ngo bo nyid kyis med pa'o //",
    "T04TD3864E:8a-11": "de dag med na de'i dngos po med pa yang shin tu med pa'i phyir de gnyis yod pa ma yin no zhes bshad do //",
    "T04TD3864E:8a-12": "med pa mthong ba ni de kho na mthong ba ma yin te rab rib can la sogs pas kyang de kho na mthong bar thal bar 'gyur ba'i phyir ro //",
    "T04TD3864E:8a-13": "'phags pa rnams ni de kho na gzigs pa yin te /",
    "T04TD3864E:8a-14": "med pa'i rang gi ngo bo gzigs pas mi 'os so //",
    "T04TD3864E:8a-15": "gal te mya ngan las 'das pa ci yang med pa zhig yin na /",
    "T04TD3864E:8a-16": "'phags pa rnams mya ngan las 'das pa thob bo zhes rnam par gzhag pa de ji lta bu zhe na /",
    "T04TD3864E:8a-17": "srid pa yongs su shes pa ni //",
    "T04TD3864E:8a-18": "mya ngan 'das zhes brjod pa yin //",
    "T04TD3864E:8a-19": "zhes bya ba smos so //",
    "T04TD3864E:8a-20": "srid pa de nyid kyi ngo bo nyid skye ba med pa yongs su mi shes pa'i tshul gyis yongs su shes pa gang yin pa de nyid mtshan ma thams cad rab tu zhi ba'i ngo bo yin pas tha snyad kyi bden pa dang sbyar nas mya ngan las 'das pa zhes bya ba rang gi ngo bor grub pa ni gang yang med par shes par bya'o //",
    "T04TD3864E:8b-0": "ji ltar mi rtag pa nyid dngos po med pa'i ngo bo rang bzhin gyis yongs su grub pa med pa de dngos po la ma ltos par ngo bo nyid kyis yongs su grub par rnam par @8b gzhag mi nus pa de bzhin du mkhas pa yang sgyu ma byas pa lta bu'i dngos po la ma ltos par mya ngan las 'das pa zhes bya ba rang bzhin gyis grub pa gang yang yongs su brtag par mi nus so zhes bstan pa'i phyir /",
    "T04TD3864E:8b-1": "dang po skyes pa zhig pa la //",
    "T04TD3864E:8b-2": "ji ltar 'gog pa brtag pa bzhin //",
    "T04TD3864E:8b-3": "de bzhin sgyu ma byas pa ltar //",
    "T04TD3864E:8b-4": "mkhas pa dag gis 'gog par dgongs //",
    "T04TD3864E:8b-5": "zhes bya ba smos so //",
    "T04TD3864E:8b-6": "ji ltar dngos po skyes pa'i mi rtag pa nyid de med par gyur bas rnam par gzhag pas rang gi ngo bor grub pa med do //",
    "T04TD3864E:8b-7": "yod pa zhig yin na ni dngos po la mi ltos par rang gi ngo bo mthong bar 'gyur ro //",
    "T04TD3864E:8b-8": "de bzhin du 'phags pa yang 'gog pa zhes bya ba rang gi ngo bor grub pa gang yang mi dmigs te /",
    "T04TD3864E:8b-9": "shes rab kyis rnam par dpyad na /",
    "T04TD3864E:8b-10": "sgyu ma byas pa'i glang po che ltar ngo bo nyid med pa rang bzhin gyis ma skyes pa gang yin pa de mya ngan las 'das pa'o //",
    "T04TD3864E:8b-11": "de yang sgyu ma byas pa lta bu zhes bya ba de nyid la brten nas mya ngan las 'das par rnam par gzhag pa na /",
    "T04TD3864E:8b-12": "'jig rten gyi tha snyad kyis mi rtag pa nyid rnam par 'jog go //",
    "T04TD3864E:8b-13": "des na 'khor ba dang mya ngan las 'das pa zhes bya ba ngo bo nyid med par grub po //",
    "T04TD3864E:8b-14": "de ltar na dngos po'i ngo bo nyid yongs su shes nas mi dmigs pa gang yin pa de nyid mya ngan las 'das par gdon mi za bar shes par bya'o //",
    "T04TD3864E:8b-15": "de bzhin du na /",
    "T04TD3864E:8b-16": "rnam par 'jig pas 'gog 'gyur gyi //",
    "T04TD3864E:8b-17": "'dus byas shes pas ma yin no //",
    "T04TD3864E:8b-18": "de ni su la mngon sum 'gyur //",
    "T04TD3864E:8b-19": "zhig ces pa de ji lta bu /",
    "T04TD3864E:8b-20": "gal te sgyu ma byas pa bzhin du chos thams cad mi dmigs pa'i dus na skye ba med pa gang yin pa de mya ngan las 'das pa ma yin gyi /",
    "T04TD3864E:8b-21": "gzugs la sogs pa'i rang gi ngo bo'i mtshan nyid dngos po'i rang bzhin rgyu rkyen las dang nyon mongs pa dang mi ldan pas phyis mi skye ba gang yin pa de mya ngan las 'das pa snyam du sems na gal te de ltar gyur na dngos po'i rang gi ngo bo'i mtshan nyid zhig nas rgyun chad pa'i tshul gyis mya ngan las 'das par gyur te /",
    "T04TD3864E:8b-22": "'dus byas yongs su shes pas ni ma yin par 'gyur ro //",
    "T04TD3864E:9a-0": "gal te 'di nyid 'dod pa yin pas na nyes pa @9a * //",
    "T04TD3864E:9a-1": "med do zhen yang 'di 'thad pa ma yin te /",
    "T04TD3864E:9a-2": "'di ltar de kho na mthong bas 'gog pa mngon sum du bya dgos na 'gog pa de lta bu de ni phung po ma 'gags pa'i tshe ni med pa /",
    "T04TD3864E:9a-3": "'gags nas ni su yang med na 'gog pa de su la mngon sum du 'gyur /",
    "T04TD3864E:9a-4": "phung po'i rgyun yod pa'i dus na ni de kho na mthong ba'i dus gang zag 'phags pa sh'a ri'i bu la sogs pa yod pas 'gog pa de mngon sum zhes bya ba de rigs so //",
    "T04TD3864E:9a-5": "gal te de'i tshe des ci mthong na de'i tshe ci zhig de la mngon sum du 'gyur /",
    "T04TD3864E:9a-6": "bshad pa /",
    "T04TD3864E:9a-7": "ma mthong du zin kyang rnam par shes pas de'i rnam par rig pas mngon sum du zhes gdags so //",
    "T04TD3864E:9a-8": "gzhan dag gis kyang yul rang gi mtshan nyid kyi rnam pa dang mthun pas sngon po la sogs par snang ba'i rnam par shes pa gzhan yang mngon sum du bstan to //",
    "T04TD3864E:9a-9": "'di la yang de dang mthun pa yod pas de mngon sum zhes bya ba de 'gal ba med do //",
    "T04TD3864E:9a-10": "sdug bsngal 'gog pa mngon sum du 'gyur zhes bya bar dngos po'i rang gi mtshan nyid ni mngon sum gyi yul yin par khas blangs pas dngos po med pa ni mngon sum gyi shes pas rig par mi rung ste /",
    "T04TD3864E:9a-11": "sdug bsngal 'gog pa ni mngon sum du mi 'dod na 'gog pa shes pas 'gog pa'i bden pas ji ltar mngon sum du bya /",
    "T04TD3864E:9a-12": "sdug bsngal mi skye tsam yang dngos po'i ngo bor mi rung ngo //",
    "T04TD3864E:9a-13": "gang sdug bsngal mi skye tsam 'gog pa yin par mi 'dod kyang sdug bsngal mi skye tsam las don gzhan du gyur pa'i 'gog pa rang gi ngo bos grub pa bstan par mi nus so //",
    "T04TD3864E:9a-14": "'gog pa shes pa zag pa med pa ni mngon sum du 'dod na /",
    "T04TD3864E:9a-15": "de yang de ltar gyur pas de ni mngon sum du mi 'gyur ro //",
    "T04TD3864E:9a-16": "gal te 'gog pa shes pa mngon sum du gyur na ni de'i tshe des yongs su bcad pa'i 'gog pa yang 'gags pas mngon sum nyid du khyod kyi gzhung ltar na ko bum pa shes pa mngon sum du mi 'dod na sngon po la sogs pa ltar bum pa mngon sum du mi rung ba de bzhin du 'gog pa yang mi 'gyur ro //",
    "T04TD3864E:9b-0": "rnal 'byor pa rnams kyi bla mas bstan pa las skyes pa rnam par rtog pa dang ma 'dres pa @9b gcig tu yul sgro btags pa med pa don tsam mthong ba gang yin pa de yang 'gag pa la mi srid do //",
    "T04TD3864E:9b-1": "rang gi mtshan nyid dngos por yod pa gang yin pa de nyid spyi'i mtshan nyid kyis goms par byas na ni rim gyis bsgoms pa las byung ba'i ye shes skye zhes grags te /",
    "T04TD3864E:9b-2": "rnam par mi rtog pa'i ye shes de'i gzung ba'i dngos po gang yin pa de yang sgro btags pa med pa'i ngo bo yin pas na rang gi mtshan nyid kho na'o //",
    "T04TD3864E:9b-3": "'di ltar mi rtag pa nyid khong du chud na thog ma dang tha ma'i phyogs kyis stong pa dngos po tsam khong du chud do //",
    "T04TD3864E:9b-4": "de bas na de yang yul gyi rang gi mtshan nyid yin pas sngon po la sogs pa tsam la dmigs pa'i rnam par shes pa bzhin du mngon sum nyid do zhe na /",
    "T04TD3864E:9b-5": "'on kyang dpyod na rang dang spyi'i mtshan nyid tha dad par khas blangs pas spyi'i mtshan nyid kyi rnam pa la sgom pa'i sbyor ba grub pa'i ngo bo'i yul rang gi mtshan nyid du mi 'thad de /",
    "T04TD3864E:9b-6": "ha cang thal bar 'gyur ba'i phyir de'i tshig de 'brel pa med do //",
    "T04TD3864E:9b-7": "de ltar yin gyis kyang 'gog pa la ni sdug bsngal ldog pa'i ngo bo'i dngos po'i bag tsam yang med pas 'gog pa shes pa'i mngon sum du ga la 'gyur te /",
    "T04TD3864E:9b-8": "de lta bas na gsung rab las sdug bsngal mi skye bar shes pa ni mngon sum mo zhes 'byung bas skye ba med pa'i ngo bo de la shes pas skyes par byed mi srid de /",
    "T04TD3864E:9b-9": "gdon mi za bar skye ba med pa'i tshul du byed par 'gyur ro //",
    "T04TD3864E:9b-10": "de ltar na gal te dmigs pa bzhin du shes pa yang skye ba med pa'i ngo bo yin na ni shes pa de dmigs pa ji lta ba bzhin pas zhugs par rung ngo //",
    "T04TD3864E:9b-11": "'jig rten na yang rnam pa de lta bus mngon sum zhes brjod do //",
    "T04TD3864E:9b-12": "'di ltar mgron po zhig gis rang gi mdun logs na yul chu rab tu dangs pa chen pos gang ba 'dra ba zhig rgyang ring po nas mthong ba dang /",
    "T04TD3864E:9b-13": "de rgal bar 'dod la nyams kyis mi nus shing skrag pas yul nas 'ongs pa'i zhing pa zhig la chu 'di ji tsam zhes smras pa dang /",
    "T04TD3864E:9b-14": "des de la 'di na chu ga la yod chu 'dra 'di ni smig rgyu'o //",
    "T04TD3864E:9b-15": "de ste nga'i tshig la yid mi ches na der song la ltos shig dang nga'i tshig ni mngon sum du 'gyur ro zhes smras pa na /",
    "T04TD3864E:10a-0": "de chu med par @10a * //",
    "T04TD3864E:10a-1": "bstan pas rang gi tshig kyang mgron po la mngon sum du 'gyur ro zhes smras pa de bzhin du med pa dang mi dmigs pa yang 'jig rten mngon sum zhes tha snyad 'dogs te de'i phyir 'jig rten gyi kun rdzob kyi bden pas mi dmigs pa'i shes pa la mngon sum zhes bya ba 'gal ba med do //",
    "T04TD3864E:10a-2": "shes pa byed par gyur pa gang gis dngos po gang gi don ji lta ba bzhin du yongs su gcod pa de de'i mngon sum zhes bya bas na lung de rigs pa yin no //",
    "T04TD3864E:10a-3": "de la phung po'i rgyun chad pa'i ngo bo la ni gang yang med na 'gog pa de su la mngon sum du 'gyur ro //",
    "T04TD3864E:10a-4": "gang skye ba zad do tshangs par spyod par bsnyen to //",
    "T04TD3864E:10a-5": "bya ba byas so //",
    "T04TD3864E:10a-6": "'di las srid pa gzhan mi shes so zhes bya ba 'di la skye ba zad pa'i shes pa gang yin pa de yang mi rung ste /",
    "T04TD3864E:10a-7": "dngos po 'ga' zhig skye ba med na dngos po zad do zhig go //",
    "T04TD3864E:10a-8": "yang mi skye'o zhes bya bar yang 'gyur na /",
    "T04TD3864E:10a-9": "ji srid du de'i rgyu dang rkyen gyis 'phangs pa'i phung po'i rgyun 'byung ba de srid du de la skye ba yod pas na de zad par khong du chud par mi nus so //",
    "T04TD3864E:10a-10": "'di las srid pa gzhan mi shes so zhes bya ba'i tshig las drangs te /",
    "T04TD3864E:10a-11": "gal te ma 'ongs pa'i skye ba ma mthong bas de skad ces bya'o zhe na /",
    "T04TD3864E:10a-12": "yang de lta yin du zin na de'i dus na de'i /",
    "T04TD3864E:10a-13": "gal te phung po ma 'gags na //",
    "T04TD3864E:10a-14": "nyon mongs zad kyang 'das mi 'gyur //",
    "T04TD3864E:10a-15": "mdo las ni phung po 'gags na mya ngan las 'das pa zhes gsungs te /",
    "T04TD3864E:10a-16": "sdug bsngal 'di ma lus par spangs pa rab tu btang ba byang bar gyur ba zad pa 'dod chags dang bral ba 'gog pa nye bar zhi ba nub pa sdug bsngal gzhan gyis mtshams mi sbyor zhing phyis mi skye ba gang yin pa de nyid zhi ba /",
    "T04TD3864E:10a-17": "de nyid gya nom pa ste /",
    "T04TD3864E:10a-18": "'di lta ste /",
    "T04TD3864E:10a-19": "phung po thams cad rab tu btung ba srid pa zad pa 'dod chags dang bral ba 'gog pa mya ngan las 'das pa'o zhes 'byung ba yin te /",
    "T04TD3864E:10a-20": "de la mdo sde las sdug bsngal 'di zhes bya ba'i tshig gis ni da ltar nyid kyi sdug bsngal dbang du byas te /",
    "T04TD3864E:10a-21": "ma lus par spangs pa nas nus par gyur pa'i bar du gsungs so //",
    "T04TD3864E:10a-22": "ma 'ongs pa'i sdug bsngal gyi dbang du byas te /",
    "T04TD3864E:10b-0": "sdug bsngal @10b gzhan gyis mtshams mi sbyor zhes bya ba nas mya ngan las 'das pa zad do zhes bya ba'i tshig ni da ltar nyid kyi mi skye bar bstan pa'o //",
    "T04TD3864E:10b-1": "'di las srid pa gzhan mi shes so zhes bya ba'i tshig ni ma 'ongs pa'i sdug bsngal dang sbyar bar nges so //",
    "T04TD3864E:10b-2": "da ltar gyi dus na yang de'i phung po de dgag pa med na ni de mya ngan las 'das pa yang mi mthong /",
    "T04TD3864E:10b-3": "gal te sdug bsngal gyi ngo bo nyid skye ba med pa mthong ba de'i tshe na skye ba de mi dmigs pas sdug bsngal zad pa nyid du 'gyur na /",
    "T04TD3864E:10b-4": "gzhan de dag ni de ltar mi 'dod pas de'i tshe mya ngan las 'das par mi 'gyur ro //",
    "T04TD3864E:10b-5": "ci ste bcom ldan 'das kyis mya ngan las 'das pa ni gnyis su gsungs te phung po'i lhag ma dang bcas pa dang /",
    "T04TD3864E:10b-6": "phung po'i lhag ma med pa yin te de'i phung po'i lhag ma dang bcas pa ni phung po tsam du zad do //",
    "T04TD3864E:10b-7": "nyon mongs pa'i 'ching ba las grol ba yin /",
    "T04TD3864E:10b-8": "phung po lhag ma med pa ni phung po'i rgyun chad pa'i mtshan nyid yin pas phung po dang bcas pa'i mya ngan las 'das pa la 'dod chags la sogs pa'i 'ching ba spangs kyang mya ngan las 'das par mi 'dod do snyam du sems na ni 'o na mdo sde las rjes bzlas zhes bya ba'i mdo sde 'di ni /",
    "T04TD3864E:10b-9": "sh'a ri'i bu yis mya ngan 'das //",
    "T04TD3864E:10b-10": "mngon sum byas nas bshad pa yin //",
    "T04TD3864E:10b-11": "zhes 'byung ba ji ltar bshad /",
    "T04TD3864E:10b-12": "de ni nyon mongs pa med pa mngon sum du bya ba'i dbang du byas nas gsungs par nges kyi phung po dang bral ba ni ma yin no zhes bya ba na yang gal te de lta yin du zin na gang sdug bsngal 'di ma lus par spangs shing rab tu btang zhes bya ba la sogs pa 'di dag bshad par mi 'gyur gyi /",
    "T04TD3864E:10b-13": "gal te nyon mongs pa de dag ma lus par spangs pa nas nub par 'gyur zhes bya ba'i bar du de skad gsungs pa'i rigs so //",
    "T04TD3864E:10b-14": "sdug bsngal zhes smos pa ni nye bar len pa'i phung po lnga rnams bsdus par mngon te /",
    "T04TD3864E:10b-15": "'dir sdug bsngal dang kun 'byung ba dang /",
    "T04TD3864E:10b-16": "'jig rten zhes bya ba la sogs pa ni nye bar len pa'i phung po lnga rnams kyi rnam grangs su gzhag pa'o //",
    "T04TD3864E:10b-17": "gal te de skad byung du zin kyang /",
    "T04TD3864E:11a-0": "spyir smos pa'i sgra phyogs gcig la bya ba'ang @11a * //",
    "T04TD3864E:11a-1": "yod de /",
    "T04TD3864E:11a-2": "'di ltar nyon mongs pa rnams nyid la sdug bsngal zhes bya'o zhes zer na yang ci'i don dang sbyar du rung ba med na ni de de ltar 'gyur ba zhig na nam nye bar len pa'i phung po lnga rnams kyi ngo bo nyid skye ba med par mthong ba srid pa de na spyi'i sgra phyogs gcig la 'jug ces byar mi rung ngo //",
    "T04TD3864E:11a-3": "de ste yang phung po la mngon par zhen pa mi gtong la don 'di khas mi len na de lta na yang de'i nyon mongs pa skye ba med pa'i mtshan nyid kyang mya ngan las 'das par mi 'gyur ro //",
    "T04TD3864E:11a-4": "gal te de'i tshe sdug bsngal skye ba med pa'i ngo bo mya ngan las 'das par mi 'dod na de'i tshe 'dod chags la sogs pa'i bcing ba bcad pas nyon mongs pa med par gyur kyang de'i tshe 'jig tshogs la lta ba la sogs pa'i rgyu yod par dmigs pa dang /",
    "T04TD3864E:11a-5": "de la dmigs pas 'dod chags la sogs pa bskyed pa'i phyir des rnam par grol ba gang yin pa de yang 'thob par mi 'gyur te /",
    "T04TD3864E:11a-6": "de bas na de'i dus na grol par khas blang du mi rung ngo //",
    "T04TD3864E:11a-7": "phung po rnams /",
    "T04TD3864E:11a-8": "gang tshe de yi de 'gags pa //",
    "T04TD3864E:11a-9": "de yi tshe na grol bar 'gyur //",
    "T04TD3864E:11a-10": "zhes byar mi rung ngo //",
    "T04TD3864E:11a-11": "phung po dmigs pas rgyu de las byung ba nyon mongs pa rgyun mi 'chad pa'i phyir de'i phung po rnams 'gag pa de yang mi srid do //",
    "T04TD3864E:11a-12": "nyon mongs pa rnams kyang yod la /",
    "T04TD3864E:11a-13": "rgyu de las byung ba'i las kyis 'phangs pa yang yod na /",
    "T04TD3864E:11a-14": "rgyu nyon mongs pa dang las las byung ba'i skye ba'i rgyun mthar thug pa med par 'gyur ba'i phyir de'i phung po rnam par chad pa'i mtshan nyid thar pa mi srid do //",
    "T04TD3864E:11a-15": "de bas na skye ba zad do zhes pa ma 'ongs pa'i phung po dang sbyar ba'i shes pa de yang mi srid pas ni gces pa de ji lta bu zhes bya ba smos so //",
    "T04TD3864E:11a-16": "de'i phyir de de ltar ji skad smras pa rigs pas ngo bo nyid yod par smra ba la rnam par grol ba ye mi srid par bstan nas stong pa nyid du smra ba la rnam par grol ba srid pa bstan pa'i phyir /",
    "T04TD3864E:11a-17": "ma rig rkyen gyis byung ba la //",
    "T04TD3864E:11a-18": "yang dag shes pas rnam brtags na //",
    "T04TD3864E:11a-19": "skye ba dang ni 'gag pa'ang rung //",
    "T04TD3864E:11a-20": "gang yang dmigs par mi 'gyur ro //",
    "T04TD3864E:11a-21": "zhes bya ba smos so //",
    "T04TD3864E:11b-0": "ma rig pa yi @11b rkyen gyis byung //",
    "T04TD3864E:11b-1": "zhes bya ba la ma rig pa ni 'du byed dang rnam par shes pa la sogs pa'i don gyis mngon sum dang gcig nas gcig tu brgyud pa'i rkyen to //",
    "T04TD3864E:11b-2": "ma rig pa'i rkyen las byung ba 'du byed la sogs pa'i don gal te rang gi mtshan nyid du grub par gyur na de rang gi mtshan nyid du grub pa'i phyir ma rig pa la mi ltos so //",
    "T04TD3864E:11b-3": "rang gi mtshan nyid du grub pa bum pa la sogs pa ni rang gi ngo bo la sgrib pa mun pa med na shin tu gsal bar dmigs so //",
    "T04TD3864E:11b-4": "rkyen gyi bye brag dag dang ldan pas rab rib can gyis yongs su brtags pa skra la sogs pa'i dngos por shes pa ni ji ltar ji ltar rang gi ngo bo med par 'gyur te /",
    "T04TD3864E:11b-5": "rnam par byang ba'i mig can dag la ni snang bar mi 'gyur ro //",
    "T04TD3864E:11b-6": "de ltar rnam par brtags pa'i mtshan nyid du grub pa ni sgra yang dag pa la sogs pa bzhin du yod par gzhag mi nus so //",
    "T04TD3864E:11b-7": "de bzhin du 'du byed la sogs pa 'di dag kyang gal te rang gi mtshan nyid du grub par gyur na de'i tshe bden pa'i don gtan la phab pa las skyes pa 'phags pa yang dag pa'i ye shes can rnams kyis kyang rang gi mtshan nyid gzhig tu mi rung ba gzigs pas bum pa la sogs pa snang ba dang bcas pa bzhin du dmigs shing yul du 'gyur ba'i rigs na ma rig pa 'gags pas 'du byed 'gag go zhes bya ba'i tshig gis de ltar yang mi 'gyur ro //",
    "T04TD3864E:11b-8": "de'i phyir yang dag pa'i ye shes shar ba na rab rib can gyis dmigs pa'i skra la sogs pa 'di dag ltar rang gi mtshan nyid mi snang bas rang gi mtshan nyid yod pa gzhag mi nus so //",
    "T04TD3864E:11b-9": "nam zhig 'di ltar ma rig pa'i rkyen las byung ba 'du byed la sogs pa la rab rib med pa can rnams ltar yang dag pa'i ye shes kyis brtags na de rab rib can gyis dmigs pa'i skra la sogs pa bzhin du yang dag pa'i ye shes kyi dus na 'du byed la sogs pa'i skye ba 'gag pa gang yang nges par mi dmigs so //",
    "T04TD3864E:11b-10": "rten cing 'brel par 'byung ba gang yin pa 'di yi skye ba dang 'gag pa mi dmigs pa'i ye shes kyi dus na /",
    "T04TD3864E:11b-11": "mthong ba'i chos la mya ngan 'das //",
    "T04TD3864E:11b-12": "bya ba byas pa'ang de nyid do //",
    "T04TD3864E:12a-0": "tshe 'di nyid @12a * //",
    "T04TD3864E:12a-1": "la rnal 'byor ba de'i chos thams cad mi dmigs pa'i ye shes kyi dus gang yin pa de nyid mthong ba'i chos la mya ngan las 'das pa'o //",
    "T04TD3864E:12a-2": "bya ba byas pa nyid kho na bya ba byas pa nyid ces bya'o //",
    "T04TD3864E:12a-3": "skye ba dang 'gag pa mi dmigs pa'i ye shes kyi dus gang yin pa de nyid mthong ba'i chos la mya ngan las 'das pa dang bya ba byas pa zhes bya bar shes par bya ste /",
    "T04TD3864E:12a-4": "lung dag las dge slong mthong ba'i chos la mya ngan las 'das pa zhes gsungs pa dang 'phags pa sh'a ri'i bus mya ngan las 'das pa mngon sum du byas te ;",
    "T04TD3864E:12a-5": "mdo 'di bshad do zhes 'byung ba nyid de'i mthong ba'i chos la mya ngan las 'das pa yin par blta'o /",
    "T04TD3864E:12a-6": "skye ba zad do //",
    "T04TD3864E:12a-7": "tshangs par spyod pa bsnyen to //",
    "T04TD3864E:12a-8": "bya ba byas so //",
    "T04TD3864E:12a-9": "'di las srid pa gzhan mi shes so zhes gang gsungs pa de yang bya ba byas pa 'di nyid yin par rig par bya ste /",
    "T04TD3864E:12a-10": "de ni rten cing 'brel bar 'byung ba'i skye ba med pa'o //",
    "T04TD3864E:12a-11": "ci ste zhes pa 'di rten cing 'brel par 'byung ba'i skye ba dang 'gag pa mi dmigs pa'i mtshan nyid de kho na bor te /",
    "T04TD3864E:12a-12": "dmigs pa'i dngos po rang gi mtshan nyid kyi ngo bo zhig yod par yongs su rtog na dngos po rnams ni phan tshun tha dad pa'i rang gi ngo bo yin pas de nges par des bye brag tu yongs su gcad dgos par 'gyur te /",
    "T04TD3864E:12a-13": "ngo bo gzhan yongs su shes pas dngos po'i ngo bo gzhan yongs su gcad par mi nus so //",
    "T04TD3864E:12a-14": "sngon po'i ngo bo shes pas ser po yongs su gcod mi nus pa de bzhin du 'di la yang /",
    "T04TD3864E:12a-15": "chos shes de yi 'og tu ni //",
    "T04TD3864E:12a-16": "'di la bye brag dbye yod na //",
    "T04TD3864E:12a-17": "shin tu phra ba'i dngos la yang //",
    "T04TD3864E:12a-18": "gang gis skye bar rnam brtags pa //",
    "T04TD3864E:12a-19": "rnam par mi mkhas de yis ni //",
    "T04TD3864E:12a-20": "rkyen las byung ba'i don ma mthong //",
    "T04TD3864E:12a-21": "de la chos zhes bya ba'i sgra ni mya ngan las 'das pa la bya'o //",
    "T04TD3864E:12a-22": "de yang rten cing 'brel par 'byung ba'i ngo bo nyid las gzhan ma yin te /",
    "T04TD3864E:12a-23": "mdo sde las kyang sus rten cing 'brel bar 'byung ba mthong ba des chos mthong ngo zhes ji skad 'byung ba yin no //",
    "T04TD3864E:12b-0": "rten cing 'brel par 'byung ba de dang mya ngan las 'das pa tha mi dad @12b pa'i rang bzhin gyur par yongs su gcod pa'i shes pa gang yin pa de chos shes pa'o //",
    "T04TD3864E:12b-1": "chos shes pas rten cing 'brel par 'byung ba'i don khong du chud par bya ste /",
    "T04TD3864E:12b-2": "de yang bstan bcos las /",
    "T04TD3864E:12b-3": "gang dang dang dag rten 'byung ba //",
    "T04TD3864E:12b-4": "de dag ngo bo nyid kyis zhi //",
    "T04TD3864E:12b-5": "de lta bas na skye ba dang /",
    "T04TD3864E:12b-6": "skyes pa nyid ni zhi ba'o //",
    "T04TD3864E:12b-7": "zhes 'byung ba yin no //",
    "T04TD3864E:12b-8": "'di la skyes par gyur pa dang //",
    "T04TD3864E:12b-9": "skye ba ngo bo nyid kyis skye ba med pa gang yin pa rten cing 'brel bar 'byung ba'i don du gsungs so //",
    "T04TD3864E:12b-10": "sdug bsngal yang rten cing 'brel par 'byung ba yin pas rang bzhin gyis ma skyes pa'o //",
    "T04TD3864E:12b-11": "gang gis ngo bo nyid kyis skye ba med pa de nyid mya ngan las 'das pa ste /",
    "T04TD3864E:12b-12": "gnyi ga yang ma skyes pa'i phyir ro //",
    "T04TD3864E:12b-13": "'di ltar yang 'khor ba las ni mya ngan 'das //",
    "T04TD3864E:12b-14": "bye brag dbye ba cung zad med //",
    "T04TD3864E:12b-15": "mya ngan 'das las 'khor ba yang //",
    "T04TD3864E:12b-16": "bye brag dbye ba ci yang med //",
    "T04TD3864E:12b-17": "mya ngan 'das kyi mtha' 'di ni //",
    "T04TD3864E:12b-18": "'khor ba'i mtha' yang de yin te //",
    "T04TD3864E:12b-19": "de gnyis la ni cung zad kyang //",
    "T04TD3864E:12b-20": "bye brag shin tu phra ba'ang med //",
    "T04TD3864E:12b-21": "ces bya ba bstan pa yin no //",
    "T04TD3864E:12b-22": "mtha' zhes bya ba'i sgra ni mchog tu byung ba'o //",
    "T04TD3864E:12b-23": "mchog tu byung ba zhes bya ba ni phul du phyin pa zhes bya ste /",
    "T04TD3864E:12b-24": "byis pa'i skye bo rnams kyi spyod yul du gyur pa'i mtha'i rang bzhin ni gnyi ga yang ma skyes pa'i phyir ngo bo nyid kyis skye ba med pas 'khor ba dang mya ngan las 'das pa gnyis gcig go //",
    "T04TD3864E:12b-25": "de bas na mya ngan las 'das pa dang khyad par med pa'i phyir rten cing 'brel bar 'byung ba la yang chos zhes bya ste /",
    "T04TD3864E:12b-26": "de mthong bas mya ngan las 'das pa yang mthong bas na sus rten cing 'brel par 'byung ba mthong ba des chos mthong ngo //",
    "T04TD3864E:12b-27": "chos kyi ngo bo nyid dang sangs rgyas bcom ldan 'das tha mi dad pas na mthong bas sangs rgyas mthong ba yin no //",
    "T04TD3864E:12b-28": "de ltar rten cing 'brel bar 'byung ba'i skye ba med pa la dmigs pa'i chos shes pas rten bden pa gsum rten cing 'brel bar 'byung ba ngo bo nyid kyis ma skyes la /",
    "T04TD3864E:12b-29": "mya ngan las 'das pa yang de'i ngo bo nyid yin par mthong bas mngon bar rtogs pa gcig tu zad do //",
    "T04TD3864E:13a-0": "de la rten cing 'brel bar 'byung ba la dmigs pa'i @13a * //",
    "T04TD3864E:13a-1": "chos shes pa sdug bsngal gyi skye ba med pa dang 'gag pa med pa yongs su gcod pa gang yin pa'i bdag nyid de sdug bsngal yongs su shes so //",
    "T04TD3864E:13a-2": "las dang nyon mongs pa'i skye ba dang 'gag pa med pa yongs su gcod pa gang yin pa de ni kun 'byung ba shes pa'o //",
    "T04TD3864E:13a-3": "rten cing 'brel bar 'byung ba'i skye ba med pa dang 'gag pa med pa yongs su gcod pa ma yin pa 'di ni 'gog pa shes pa'o //",
    "T04TD3864E:13a-4": "lam gyi bden pa yang rten cing 'brel par 'byung ba yin pas ngo bo nyid kyis skye ba med pa dang 'gag pa med pa yongs su gcod pa gang yin pa de ni lam shes pa'o //",
    "T04TD3864E:13a-5": "de ltar na chos shes pas skad cig gcig la rten cing 'brel bar 'byung ba mthong bas sngon ma mthong ba'i blta bar bya ba gzhan mi srid do //",
    "T04TD3864E:13a-6": "gal te de ltar na mthong ba'i lam skad cig ma bco lngar ji ltar gzhag //",
    "T04TD3864E:13a-7": "sde pa kha cig ni mthong ba'i lam skad cig ma bco lngar mi 'dod kyi /",
    "T04TD3864E:13a-8": "mngon par rtogs pa gcig tu zad par 'dod do //",
    "T04TD3864E:13a-9": "de dag gi 'dod pa dang bshad pa 'di mi 'gal lo //",
    "T04TD3864E:13a-10": "gang dag skad cig ma bco lngar 'dod pa de dag gi ltar yang de lta bus gdul ba'i skye bo la de bstan pas phan gdags pa'i phyir shes pa ngo bo gcig la char phye ste /",
    "T04TD3864E:13a-11": "cha bco lngar rnam par gzhag go //",
    "T04TD3864E:13a-12": "gal te de ltar na lam sgom pa rnam pa bcu drug pa de ci lta bur thar par 'dod pa rnams lam rnams pa gzhan dag gis de kho na shes pa la 'jug pa goms par bya ba'i phyir 'di yang yongs su brtags nas rnam par gzhag pa nyid de /",
    "T04TD3864E:13a-13": "de kho na ni ngo bo gcig bur zad do //",
    "T04TD3864E:13a-14": "ci ste khyad par du dbye ba'i rnam pa dngos po gzhan shes pa gzhan gyis gzung ba zhig yod na ni /",
    "T04TD3864E:13a-15": "de'i tshe rnam pa yongs su ma bcad pa yongs su bcad dgos par 'gyur te /",
    "T04TD3864E:13b-0": "chos shes pa de'i 'og tu bye brag tu yongs su gcad par bya ba bye brag dbye ba zhig yod na ni de'i dmigs pa gzhan du brtags pas nges de'i ngo bo bye brag tu yongs su gcad dgos pas mi mkhas pa sus dngos po shin tu phra ba la rang gi ngo bor skye bar rnam par brtags pas kyang rten @13b cing 'brel bar 'byung ba'i don ngo bo nyid kyis skye ba med cing ro gcig pa'i don mi shes pa yin na rags pa sa la sogs pa lta ci smos /",
    "T04TD3864E:13b-1": "de ltar rten cing 'brel bar 'byung ba'i don de mtshan nyid gcig tu mthong ste /",
    "T04TD3864E:13b-2": "rim gyis goms par byas nas ma rig pa ma lus par 'gags te /",
    "T04TD3864E:13b-3": "rten cing 'brel par 'byung ba'i ngo bo nyid la dmigs pa'i shes pa la gnas pa ni mthong ba'i chos la mya ngan las 'das pa dang bya ba byas pa zhes bya bar rnam par gzhag ste gzhan du ma yin no //",
    "T04TD3864E:13b-4": "ci ste khyod kyi gzhung ltar na /",
    "T04TD3864E:13b-5": "nyon mongs zad pa'i dge slong gi /'khor ba gal te rnam bzlog na //",
    "T04TD3864E:13b-6": "rdzogs pa'i sangs rgyas rnams kyis kyang //",
    "T04TD3864E:13b-7": "ci phyir de yi rtsom mi bzad //",
    "T04TD3864E:13b-8": "gal te ye shes kyis nyon mongs pa bzlog na las ldog ste /",
    "T04TD3864E:13b-9": "rgyu dang rkyen du mi ldan pa'i phyir thog ma med pa nas 'khor bar 'jug pa dang skye ba dang 'chi ba gcig nas gcig tu brgyud ba rang gi mtshan nyid kyis grub pa'i ngo bo gzugs la sogs pa'i rgyun ldog na de lta na ni de rtsom pa rdzogs pa'i sangs rgyas rnams kyis ma gsungs pa ni gtan tshigs 'di lta bu zhig gis bcom ldan 'das kyis rtsom pa ma gsungs so //",
    "T04TD3864E:13b-10": "zhes 'di la khyod kyi phung po'i rgyun de'i rtsom pa tha ma bzhin du brjod dgos par 'gyur ro //",
    "T04TD3864E:13b-11": "mi mkhyen te ma gsungs sam gzhan zhig gi phyir ma gsungs zhes bya /",
    "T04TD3864E:13b-12": "'di la bcom ldan 'das ni thams cad mkhyen par khas len pa'i phyir mi mkhyen ni mi srid do /",
    "T04TD3864E:13b-13": "gzhan zhig gi phyir ma gsungs zhes byar ni de yang mi rigs so //",
    "T04TD3864E:13b-14": "zo chun brgyud mo'i 'khrul 'khor ltar thog ma med pa'i phyir ma gsungs zhes byar ni gal te de ltar na zo chun brgyud mo'i 'khrul 'khor ltar thog ma med pa de bzhin du de'i tha ma yang med par 'gyur te /",
    "T04TD3864E:13b-15": "'khor lo la sogs pa'i dpe la yang de skad ces brjod par bya'o //",
    "T04TD3864E:13b-16": "zad par 'gyur ro zhes bshad pas tha ma yod pa skad bya na ni de'i phyir sangs rgyas bcom ldan 'das la mi mkhyen pa yod par 'gyur te /",
    "T04TD3864E:13b-17": "mi mkhyen mi srid pas rtsom pa yang bstan dgos so //",
    "T04TD3864E:14a-0": "ma bstan na yang rigs pa 'di dang sbyang na med du mi rung ste @14a * //",
    "T04TD3864E:14a-1": "de bas na /",
    "T04TD3864E:14a-2": "rtsoms yod na nges par yod //",
    "T04TD3864E:14a-3": "lta bar gyur pa yongs su 'dzin //",
    "T04TD3864E:14a-4": "rtsom pa yod par brtag na ni //",
    "T04TD3864E:14a-5": "'khor ba thog ma can du 'gyur ro //",
    "T04TD3864E:14a-6": "thog ma yod pa can du gyur na ni rgyu med par smra ba khas blangs pas log par lta ba nyid du 'gyur ro //",
    "T04TD3864E:14a-7": "rten cing 'brel par 'byung ba smra ba la ni nyes pa 'di med do //",
    "T04TD3864E:14a-8": "su dngos po rnams rten cing 'brel par 'byung ba'i 'dod pa de ni de dag ngo bo nyid kyis ma skyes par 'dod pas de dag gi thog ma'am tha ma med pas yongs su brtag pa mi nus par bstan pa'i phyir /",
    "T04TD3864E:14a-9": "rten cing 'brel par gang 'byung ba //",
    "T04TD3864E:14a-10": "de la sngon dang tha ma ci //",
    "T04TD3864E:14a-11": "zhes bya ba smos te gdon mi za bar 'di nyid khas blangs dgos so //",
    "T04TD3864E:14a-12": "gzhan du na ni 'khor ba thog ma can du 'gyur bar yang ma zad de /",
    "T04TD3864E:14a-13": "ngo bo nyid kyis skyes pa na gzhan du 'gyur mi srid pas rtag pa kho nar gyur par bstan pa'i phyir /",
    "T04TD3864E:14a-14": "sngon skyes pa ni ji lta bur //",
    "T04TD3864E:14a-15": "phyi nas rab tu ldog par 'gyur //",
    "T04TD3864E:14a-16": "zhes bya ba smos so //",
    "T04TD3864E:14a-17": "ngo bo nyid mi 'gyur bas rtag go zhes bya ba'i tha tshig go //",
    "T04TD3864E:14a-18": "dngos po skye ba de'i rang bzhin med pa las 'byung ba khas len na ni /",
    "T04TD3864E:14a-19": "rtsom pa yod na nges par yang //",
    "T04TD3864E:14a-20": "lta bar gyur pa yongs su 'dzin /",
    "T04TD3864E:14a-21": "med pa las dngos po rnams rkyen mi rgyu med pa kho na las skye bar 'gyur ro //",
    "T04TD3864E:14a-22": "de bas na rgyu med par lta ba de yang de bzhin du yod la de yang 'brel na ni chad par lta ba'i skyon du yang 'gyur ro //",
    "T04TD3864E:14a-23": "nam zhig 'di la rten cing 'brel par gang 'byung ba //",
    "T04TD3864E:14a-24": "de la sngon dang tha ma ci //",
    "T04TD3864E:14a-25": "ngo bo nyid kyis ma skyes pa'i phyir te /",
    "T04TD3864E:14a-26": "'di ltar rten cing 'brel bar 'byung bas 'di ni ngo bo nyid kyis ma skyes pa'o //",
    "T04TD3864E:14a-27": "des na the tshom med par /",
    "T04TD3864E:14a-28": "sngon dang phyi ma'i mtha' spangs pas //",
    "T04TD3864E:14a-29": "'gro ba sgyu ma bzhin du snang //",
    "T04TD3864E:14a-30": "ji ltar sgyu ma mkhan gyis sgyu ma sgrub pa'i sngags kyi sbyor ba las glang po che dang rta dang mi la sogs pa byung ba rnams ngo bo nyid kyis ma skyes na glang po che la sogs par snang ste /",
    "T04TD3864E:14b-0": "de dag la glang po che yang dag pa la sogs pa ltar sngon dang tha ma'i rtog pa mi 'byung ba de bzhin du glang po che yang dag pa la sogs par 'dod pa rnams kyang rten cing @14b 'brel par 'byung bas sngon dang phyi ma'i mthar brtag pa mi rigs te de ltar na /",
    "T04TD3864E:14b-1": "sngon dang phyi ma'i mtha' spangs pa //",
    "T04TD3864E:14b-2": "'gro ba sgyu ma bzhin du snang //",
    "T04TD3864E:14b-3": "skyes nas skad cig kyang mi sdod par 'gro bas 'gro bar bya'o //",
    "T04TD3864E:14b-4": "slu ba'i bdag nyid pas sgyu ma ste /",
    "T04TD3864E:14b-5": "de'i ngo bo nyid la rmongs pa rnams la log par snang bas slu pa yin no //",
    "T04TD3864E:14b-6": "de'i slu ba nyid bstan pa'i phyir //",
    "T04TD3864E:14b-7": "gang tshe sgyu ma byung zhe'am //",
    "T04TD3864E:14b-8": "gang gi tshe na 'jig 'gyur zhes //",
    "T04TD3864E:14b-9": "sgyu ma shes pa der mi rmongs //",
    "T04TD3864E:14b-10": "sgyu ma mi shes yongs su skom //",
    "T04TD3864E:14b-11": "zhes bya ba smos so //",
    "T04TD3864E:14b-12": "ji ltar sgyu ma mkhan gyi sngags kyi rkyen las byung ba'i bud med na chung sgyu thabs rnams legs par bslabs pa lta bu dbyibs dang spyod lam shin tu mdzes pa tshul shin tu mdzes shing gzhogs stegs la mkhas pa phun sum tshogs pa yid 'phrog pa dag ni de'i ngo bo nyid la mi mkhas pa 'dod pa la zhen pa rnams lan chung yang dag pa bzhin du mchog tu dga' ba'i gnas su 'gyur te /",
    "T04TD3864E:14b-13": "de la ji ltar mi mkhas pa dag rnam par rtog pa ltar rang bzhin med de de'i ngo bo nyid la mkhas pa sgyu ma mkhan ni sgyu ma yang dag pa ma yin par snang ba khong du chud pas de ltar yang rmongs pa'i sems mi 'byung ngo //",
    "T04TD3864E:14b-14": "de bzhin du 'dir yang sgyu ma mkhan lta bu'i rnal 'byor pa mkhas pa rnams kyis /",
    "T04TD3864E:14b-15": "srid pa smig rgyu sgyu 'dra bar //",
    "T04TD3864E:14b-16": "blo yis mthong bar gyur na ni //",
    "T04TD3864E:14b-17": "sngon gyi mtha'am phyi ma'i mthar //",
    "T04TD3864E:14b-18": "lta bas yongs su bslad mi 'gyur //",
    "T04TD3864E:14b-19": "rnal 'byor pas srid pa 'dus byas ma lus pa sgyu ma dang smig rgyu ba lta bur blo yang dag pa'i bsam pa so so rang gi shes rab kyis mthong na don dam pa'i ngo bo nyid du gang yang mi dmigs pas dngos po'i rang bzhin gang yin pa de la sngon gyi mtha'am /",
    "T04TD3864E:14b-20": "phyi ma'i mthar yongs su bslad par mi 'gyur te /",
    "T04TD3864E:14b-21": "blo phyin ci log par mi 'gyur ro //",
    "T04TD3864E:14b-22": "de bas na 'phags pa'i skye bor thams cad gshegs shing rjes su gshegs pa ngo bo nyid med pa'i lam 'di bor nas bdag ni sgyu ma'i bud med la mi mkhas pa dag bzhin du /",
    "T04TD3864E:14b-23": "gang dag gis ni 'dus byas la //",
    "T04TD3864E:14b-24": "skye dang 'gag par rnam brtag pa //",
    "T04TD3864E:15a-0": "de dag rten 'byung @15a * //",
    "T04TD3864E:15a-1": "'khor lo yi //",
    "T04TD3864E:15a-2": "'gro ba shin tu mi shes so //",
    "T04TD3864E:15a-3": "rang gi mtshan nyid skye //",
    "T04TD3864E:15a-4": "rang gi mtshan nyid 'gag go zhes de ltar gang dag rang gi mtshan nyid skye zhing 'gag pa'i tshul gyis 'dus byas kyi skye ba dang 'gag pa yongs su brtags pa dag gis ni rten cing 'brel par 'byung ba'i 'khor lo la thog ma dang dbus dang /",
    "T04TD3864E:15a-5": "tha ma dang bral ba ma gal me bskor ba lta bu'i 'gro ba 'jug pa shin tu mi shes te /",
    "T04TD3864E:15a-6": "'dus byas rang bzhin yod pa skye zhing 'jig mi srid pa la skye ba dang 'jig pa rtog pas de dag gis rten cing 'brel par 'byung ba'i 'khor lo khong du chud ces bya'o //",
    "T04TD3864E:15a-7": "rang gi mtshan nyid du skye bar khas blangs na ci'i phyir rten cing 'brel par 'byung ba'i don khong du chud pa ma yin zhes zer ba de la /",
    "T04TD3864E:15a-8": "de dang de brten gang byung ba //",
    "T04TD3864E:15a-9": "rang bzhin du ni de ma skyes //",
    "T04TD3864E:15a-10": "rang bzhin du ni gang ma skyes //",
    "T04TD3864E:15a-11": "de ni skyes zhes ji skad bya //",
    "T04TD3864E:15a-12": "zhes bya ba smos so //",
    "T04TD3864E:15a-13": "de dang de brten zhes bya ba ni de dang de la ltos zhes bya ba'i tha tshig go //",
    "T04TD3864E:15a-14": "de dang de zhes bya ba spyir bsnyag pa thams cad bsdu ba'i phyir tshig 'dis nang gi ma rig pa la sogs pa dang phyi'i rlung gi dkyil 'khor la sogs pa ma lus pa dag 'du byed la sogs pa dang chu'i dkyil 'khor la sogs pa skye ba la rgyu'i dngos por gnas par gyur te /",
    "T04TD3864E:15a-15": "rgyu de dang de la brten nas gang skye ba de gal te rang gi ngo bos grub pa zhig yin na ni de yod par gyur pas grub pa'i ngo bo'i dus bzhin du skye ba'i rgyal mi ltos par 'gyur ro //",
    "T04TD3864E:15a-16": "ci ste skye ba de sngon rang gi ngo bo med na ni skyes pa de yang gzugs brnyan bzhin du ngo bo nyid kyis yod pa ma yin par mngon pas //",
    "T04TD3864E:15a-17": "de dang de brten gang byung ba //",
    "T04TD3864E:15a-18": "rang bzhin du ni de ma skyes //",
    "T04TD3864E:15a-19": "zhes bya ba smos so //",
    "T04TD3864E:15a-20": "ci skye ba ngo bo nyid kyis med kyang bla ste tha snyad du gzugs skyes so //",
    "T04TD3864E:15a-21": "tshor ba skyes so zhes bya bas skye ba yod do snyam du sems na ni kye ma lam log par song du gdon mi za'o //",
    "T04TD3864E:15a-22": "mkhas pas ni gzu bo lta bu'i blos rnam par dpyad pa'i rigs pa snyam /",
    "T04TD3864E:15a-23": "rang bzhin du ni gang ma skyes //",
    "T04TD3864E:15a-24": "de ni skyes zhes ji skad bya //",
    "T04TD3864E:15a-25": "sa'i rang gi mtshan nyid ni phra ba ste /",
    "T04TD3864E:15b-0": "gal te de rang gi mtshan nyid du @15b ma skyes par sems na de gsher ba'i mtshan nyid du skyes sa zhes brtag tu ni mi rung na /",
    "T04TD3864E:15b-1": "de gzhan gang ci zhig tu skye bar brtag / de bas na bdag dang gzhan las skye mi srid pas skye ba med grub bo //",
    "T04TD3864E:15b-2": "de ltar rten cing 'brel par 'byung ba la skye ba mi srid pa ci bstan nas /",
    "T04TD3864E:15b-3": "da ni 'gag pa mi srid par bstan par bzhed nas /",
    "T04TD3864E:15b-4": "rgyu zad pa yis zhi ba ni //",
    "T04TD3864E:15b-5": "zad ces bya bar mngon pa ste //",
    "T04TD3864E:15b-6": "rang bzhin du ni gang ma zad //",
    "T04TD3864E:15b-7": "de la zad ces ji skad brjod //",
    "T04TD3864E:15b-8": "ces bya ba smos so //",
    "T04TD3864E:15b-9": "skyes pa'i dngos po skye ba yod na 'jig la dngos po'i gnas pa yang rkyen gyi khan las te gnas pa'i rkyen med na 'jig par 'gyur bas de ltar na 'jig rten na rgyu zad nas zhi ba dang mya ngan las 'das pa gang yin pa de nyid zhi ba zhes bya bar dmigs te /",
    "T04TD3864E:15b-10": "gang yang gnas pa'i rkyen med na zad par 'gyur ba de gnas pa'i rkyen med pa la rag las pas rang gi ngo bor grub pa med par khong du chud nas /",
    "T04TD3864E:15b-11": "rang bzhin gyis ni gang ma zad //",
    "T04TD3864E:15b-12": "de la zad ces ji skad brjod //",
    "T04TD3864E:15b-13": "ces bya ba smos so //",
    "T04TD3864E:15b-14": "gal te rang bzhin gyis zad pa zhig yod na ni de rkyen la ltos par mi 'gyur ro //",
    "T04TD3864E:15b-15": "de rgyu yongs su zad pa las ma yin par 'gyur ro //",
    "T04TD3864E:15b-16": "de'i phyir las dang nyon mongs pa'i dngos po med par ma gyur kyang mya ngan las 'das par 'gyur te /",
    "T04TD3864E:15b-17": "de bas na 'bad mi dgos par thar bar 'gyur ro //",
    "T04TD3864E:15b-18": "mar dang ras yongs su ma zad par mar me 'chi bar 'gyur ba'i rigs na de yang de lta ma yin pas rang gi ngo bor grub pa'i 'gag pa med do //",
    "T04TD3864E:15b-19": "ci ste mar dang ras yongs su zad pa ni mar me'i 'chi ba'i rgyu ma yin te /",
    "T04TD3864E:15b-20": "ji lta zhe na /",
    "T04TD3864E:15b-21": "mar dang ras lhan cig tu 'gags la mar me'i skad cig ma tha ma de'i rigs kyi mar me skad cig ma ma 'ongs pa'i lhan cig byed pa'i rgyu med pas skye ba'i yan lag gi dngos por ma 'gyur pa ma 'gags so //",
    "T04TD3864E:15b-22": "ma 'ongs pa yang skye ba'i rkyen med pas ma skyes te /",
    "T04TD3864E:15b-23": "de lta bas na ma 'ongs pa'i rkyen med pas 'di la skye ba med ces bya'o //",
    "T04TD3864E:16a-0": "snyam du sems na yang de ltar ma 'ongs pa'i rkyen med pa mi skye ba'i rgyur 'gyur na ni gal te rkyen med par ma gyur @16a * //",
    "T04TD3864E:16a-1": "na gdon mi za bar skye bar 'gyur ro //",
    "T04TD3864E:16a-2": "de ltar na mi skye ba yang rgyu nyid du khas blangs pa yin no de ltar khas len na rgyu zad nas zhi ba gang yin pa de zad pa zhes bya bar khas blangs pa yin no //",
    "T04TD3864E:16a-3": "gang dag dngos po rnams kyi 'gag pa rgyu med pa yin par 'dzin pa de dag gi 'gag pa de dngos po la brten par mi 'gyur te /",
    "T04TD3864E:16a-4": "nam mkha'i me tog la sogs pa bzhin du rgyu med pa'i phyir ro //",
    "T04TD3864E:16a-5": "gal te dngos po med pa'i phyir rdza ma la sogs pa yang rten cing 'brel par 'byung ba ma yin na de dag kyang dngos po la brten pas de bas na de dag gcig tu nges pa med do zhe na yang /",
    "T04TD3864E:16a-6": "'jig rten na rgyu dang bcas pa grags pas de dag ltar ma yin no //",
    "T04TD3864E:16a-7": "yang na de dag kyang 'gag pa bzhin du dngos po la brten pa med pa'i skyon du 'gyur ro //",
    "T04TD3864E:16a-8": "gal te med pa la rgyu zhes ji skad du bya zhe na /",
    "T04TD3864E:16a-9": "yod pa las yang rgyu zhes ji skad du bya ;",
    "T04TD3864E:16a-10": "sa bon yod pa'i dus nyid na //",
    "T04TD3864E:16a-11": "myu gu'i rgyu'i dngos por ni shes par mi rung ste /",
    "T04TD3864E:16a-12": "med par 'gyur ba'i tshe rgyur 'gyur ro //",
    "T04TD3864E:16a-13": "dper na med par 'gyur ba'i rnam par shes pa nyid rnam par shes pa gzhan gyi de ma thag pa'i rkyen du khas blangs pa lta bu ste /",
    "T04TD3864E:16a-14": "rnam par shes pa de yod pa'i dus na rnam par shes pa gzhan gyi rgyu yin no zhes ni brjod par mi nus so //",
    "T04TD3864E:16a-15": "rnam par shes pa gnyis cig car du mi 'byung ba'i phyir ro //",
    "T04TD3864E:16a-16": "yod pa dang med pa gnyis kyi gnas pa rtogs pa'i rnam par shes pa gzhan ni mi srid do //",
    "T04TD3864E:16a-17": "la la rgyu 'gags ma thag pa ni 'bras bu skye ba'i rkyen yin no zhes bya bar mi rigs so zer ba yang yod /",
    "T04TD3864E:16a-18": "de bas na med pa yang rgyur srid pas med pa rgyur mi rung ngo zhes bya bar mi rigs so //",
    "T04TD3864E:16a-19": "gal te rigs pas rnam par dpyad na rgyur mi srid do zhe na yang de ni de lta ma yin te /",
    "T04TD3864E:16a-20": "'jig rten gyi dngos po rnams ni rnam par brtag cing khas blang par mi bya ste /",
    "T04TD3864E:16a-21": "'jig rten ji lta ba bzhin du'o //",
    "T04TD3864E:16a-22": "'jig rten na yang med pa la rgyu zhes bya bar yod de /",
    "T04TD3864E:16a-23": "'di ltar chu med pas 'bru ma rung bar 'gyur ro //",
    "T04TD3864E:16a-24": "zan med pas nga'i bu shi'o //",
    "T04TD3864E:16a-25": "zhes de skad du chu dang zan med pas 'bru dang bu ma rung bar byas so zhes zer ro //",
    "T04TD3864E:16b-0": "'jig @16b rten pa'i tha snyad thams cad la 'thad pa med pas /",
    "T04TD3864E:16b-1": "'jig rten na grags pa'i don rnams kyang 'jig rten na grags pas rnam par gzhag par bya ste /",
    "T04TD3864E:16b-2": "'thad pas ni ma yin no //",
    "T04TD3864E:16b-3": "chu la sogs pa med pa ni 'jig pa'i rgyu zhes bya ba yod de /",
    "T04TD3864E:16b-4": "de bas na /",
    "T04TD3864E:16b-5": "rgyu zad pa yis zhi ba ni /",
    "T04TD3864E:16b-6": "zed ces bya bar mngon ba ste //",
    "T04TD3864E:16b-7": "zhes bya ba grub po //",
    "T04TD3864E:16b-8": "rgyu zad pa nyid nye bar bzung nas zad pa zhes bya bar rnam par gzhag ste /",
    "T04TD3864E:16b-9": "zad pa de ni rgyu zad pa'i snga rol gyi gnas na mi srid la zad nas yod pas rang gis grub pa'i ngo bo nyid med do //",
    "T04TD3864E:16b-10": "gang rang bzhin gyis ma zad de rgyu la mi ltos par ngo bo nyid kyis zad pa yang ma yin pa de dag gzhan gyi ngo bo gang gis zad ces bya bar rnam par gzhag / zad pa ma yin pa'i ngo bo'i chos ni zad pa'i ngo bo nyid mi mthun pas zad pa'i ngo bor rnam par gzhag par mi nus so //",
    "T04TD3864E:16b-11": "gang gi phyir de ltar skye ba dang 'gag pa 'di rang gi dngos pos kyang srid pa ma yin la /",
    "T04TD3864E:16b-12": "gzhan gyi dngos pos kyang ma yin pa de'i phyir rnal 'byor pas rten cing 'brel par 'byung ba ji lta ba bzhin du mthong ste 'thad pas rnam par dpyad na /",
    "T04TD3864E:16b-13": "de ltar gang yang skye ba med //",
    "T04TD3864E:16b-14": "gang yang 'gag par mi 'gyur ro /",
    "T04TD3864E:16b-16": "// / bam po gnyis pa'o ;",
    "T04TD3864E:16b-17": "/ gal te de ltar skye ba dang 'jig pa gnyis mi srid na bcom ldan 'das kyis /",
    "T04TD3864E:16b-18": "kye ma 'du byed rtag pa med //",
    "T04TD3864E:16b-19": "skye zhing 'jig pa'i chos can yin //",
    "T04TD3864E:16b-20": "skyes nas 'gag par 'gyur ba ste //",
    "T04TD3864E:16b-21": "de dag nye bar zhi ba bde //",
    "T04TD3864E:16b-22": "zhes de skad gsungs pa ji lta bu /",
    "T04TD3864E:16b-23": "gal te skye ba dang 'jig pa gnyis med du zin na de'i tshe skye ba dang 'jig pa'i lam mya ngan las 'das par 'gro ba'i man ngag bstan par mi 'gyur ba zhig na /",
    "T04TD3864E:16b-24": "bstan pas de bas na /",
    "T04TD3864E:16b-25": "skye ba dang 'jig pa gnyis yod do zhe na yang bcom ldan 'das kyis de skad gsum gsungs mod kyi /",
    "T04TD3864E:16b-26": "de gnyis rang gi ngo bor grub pa la ltos nas gsungs pa ni ma yin no //",
    "T04TD3864E:16b-27": "de med kyang 'jig rten 'di rten cing 'brel par 'byung bas sbyor ba mdzad de /",
    "T04TD3864E:16b-28": "skye ba dang ni 'jig pa'i lam //",
    "T04TD3864E:16b-29": "dgos pa'i don du bstan pa'o //",
    "T04TD3864E:17a-0": "de bstan pa'i sgo nas dgos pa 'ba' zhig sgrub dgos @17a * //",
    "T04TD3864E:17a-1": "pas bcom ldan 'das kyis skye ba dang 'jig pa'i lam bstan to //",
    "T04TD3864E:17a-2": "skye ba dang 'jig pa'i lam gyis bstan pa'i dgos pa gang zhe na /",
    "T04TD3864E:17a-3": "de bstan pa'i phyir /",
    "T04TD3864E:17a-4": "skye ba shes pas 'jig pa shas //",
    "T04TD3864E:17a-5": "'jig pa shes bas mi rtag shes //",
    "T04TD3864E:17a-6": "mi rtag nyid la 'jug shes bas //",
    "T04TD3864E:17a-7": "des ni chos kyang rtogs par 'gyur //",
    "T04TD3864E:17a-8": "zhes bya ba smos so //",
    "T04TD3864E:17a-9": "'du byed rnams la chags pa ni mya ngan las 'das pa'i grong khyer du 'gro ba'i lam bsgribs shing 'dug pas bcom ldan 'das kyis de'i gnyen por re zhig skye ba dang 'jig pa'i lam bshad do //",
    "T04TD3864E:17a-10": "ji lta zhe na /",
    "T04TD3864E:17a-11": "'di ltar skye ba shes pas 'jig pa shes zhes bya ba ste /",
    "T04TD3864E:17a-12": "skye ba 'jig pa'i rtsa bar gyur pa'i phyir ro //",
    "T04TD3864E:17a-13": "'jig pa shes pa la 'jig pa dang mi rtag pa gnyis don gcig tu khong du chud pa'o //",
    "T04TD3864E:17a-14": "sa gsum gyi mi rtag pa nyid kyi me rab tu 'bar ba'i nang du 'dug pa khyim rab tu 'bar bar chud pa bzhin du gdon mi za bar de las 'da' bar 'dod na rten cing 'brel par 'byung ba'i chos nyid nges par 'byin ba 'gyur pa ma skyes pa ma 'gags pa khong du chud na des mchog tu zab pa mya ngan las 'das pa zhes bya ba'i chos khong du chud do //",
    "T04TD3864E:17a-15": "de'i phyir de ltar blo mchog dang ldan pa'i rim gyis skye ba dang 'jig pa'i rjes su 'brangs nas /",
    "T04TD3864E:17a-16": "gang dag rten cing 'brel par 'byung //",
    "T04TD3864E:17a-17": "skye dang 'jig pa rnams spangs pa //",
    "T04TD3864E:17a-18": "shes par gyur pa de dag ni //",
    "T04TD3864E:17a-19": "lta gyur srid pa'i rgya mtsho rgal //",
    "T04TD3864E:17a-20": "skye ba med bas dngos por lta ba med //",
    "T04TD3864E:17a-21": "'jig pa med pas chad par lta ba med do //",
    "T04TD3864E:17a-22": "skye ba dang 'jig pa med na rang gi mtshan nyid med pas rtag par lta ba mi 'byung ngo //",
    "T04TD3864E:17a-23": "de ltar rten cing 'brel par 'byung ba'i skye ba dang 'jig pa mi dmigs na lta par gyur pa'i srid pa'i rgya mtsho las rgal ba yin no //",
    "T04TD3864E:17a-24": "lta bar gyur pa nyid srid pa'i rgya mtsho'o //",
    "T04TD3864E:17a-25": "lta ba'i chu bo nyid lta bar gyur ba'i srid pa'i rgya mtsho yin no //",
    "T04TD3864E:17a-26": "stong pa nyid la brtson pa dag ni stong pa nyid mthong ba'i gru chen pos gdon mi za bar de las rgal bar 'gyur ro //",
    "T04TD3864E:17b-0": "gang dag stong pa nyid du lta bas @17b 'jig pa de dag ni rten cing 'brel par 'byung ba skye ba dang 'jig pa'i mtha' gnyis su ltung ba dang bral bar khong du chud par mi nus te de dag gdon mi za bar /",
    "T04TD3864E:17b-1": "so so'i skye bo dngos bdag can //",
    "T04TD3864E:17b-2": "yod dang med par phyin ci log / nyes pas nyon mongs dbang gyur ba //",
    "T04TD3864E:17b-3": "rang gi sems kyis bslus par 'gyur /",
    "T04TD3864E:17b-4": "las ji ltar ba dang nyon mongs pa ji lta ba bzhin du so sor skye bas so so'i skye bo'o //",
    "T04TD3864E:17b-5": "gang dngos po rnams la bdag nyid du gnas par 'dzin pa de dag dngos bdag gam /",
    "T04TD3864E:17b-6": "dngos po la bdag tu 'dzin pa gang yin pa de dag dngos bdag can te /",
    "T04TD3864E:17b-7": "bdag tu 'dzin pas de la dmigs pa'i phyir ro //",
    "T04TD3864E:17b-8": "yang na ni dngos po la mngon po la mngon par zhen pas dngos bdag can te /",
    "T04TD3864E:17b-9": "de dag dngos po dang dngos po med pa la phyin ci log pa'i nyes pa rang gis yongs su rtog pas bskyed pas nyon mongs pa rnams kyi dbang du 'gyur ro //",
    "T04TD3864E:17b-10": "de dag dngos po yid du 'ong ba'i gnas su gyur pa la ni rjes su chags par 'gyur /",
    "T04TD3864E:17b-11": "de med pa la ni khong khro bar 'gyur ro zhes bya ba la sogs pa dang sbyar ro //",
    "T04TD3864E:17b-12": "nyon mongs pa'i dbang du gyur pas 'jug ste /",
    "T04TD3864E:17b-13": "gang dge ba dang mi dge ba'i las nye bar len pa yod na 'khor bas de ltar so so'i skye bo dngos po la mngon par zhen pa rnams rang gi sems kyis bslus so //",
    "T04TD3864E:17b-14": "dngos po la mngon par zhen pa rang gi sems kyis yongs su brtags pa dang /",
    "T04TD3864E:17b-15": "dngos po'i rang gi ngo bo rang bzhin gyis grub pa med pa'i phyir dngos po rnams kyi de bzhin nyid mthong ba bsgribs te phyin ci log tu sgro btags pas rang gi sems kyis bslus te brid ces bya ba'i tha tshig go //",
    "T04TD3864E:17b-16": "su dag dge ba'i bshes gnyen gyis stong pa nyid bstan pa la g-yang sa lta bur mi sems shing /",
    "T04TD3864E:17b-17": "'di ni chos rnams kyi don dam pa /",
    "T04TD3864E:17b-18": "'di ni mya ngan las 'das pa'i grong khyer du 'gro ba yin par shes pa slu ba'i sems la slu ba nyid du yang dag par rtogs nas skad cig tsam yang yid mi rton pa de dag ni nges par 'phags par gyur par blta ste /",
    "T04TD3864E:17b-19": "dngos la mkhas pa rnams kyis ni /",
    "T04TD3864E:18a-0": "@18a * // dngos po mi rtag slu ba'i chos //",
    "T04TD3864E:18a-1": "gsog dang stong ba bdag med pa //",
    "T04TD3864E:18a-2": "rnam par dben par rab tu mthong //",
    "T04TD3864E:18a-3": "byung bas dngos po zhes bya ste //",
    "T04TD3864E:18a-4": "dngos po zhes bya ba'i sgra ni 'dus pa la bya'o /",
    "T04TD3864E:18a-5": "dngos po de yang skad cig re re la 'jig pa'i ngang can yin pas mi rtag pa'o //",
    "T04TD3864E:18a-6": "dngos po'i rang bzhin ji ngo bo nyid med pa yin na gang gi phyir byis pa rnams la ngo bo nyid yod par snang ba de'i phyir sgyu ma la sogs pa bzhin du slu bas na dngos po de nyid slu ba'i chos so //",
    "T04TD3864E:18a-7": "ring du gnas pa'i mthu med la rang bzhin gyis nyam chung bas gsog go //",
    "T04TD3864E:18a-8": "ngo bo nyid med pa'i phyir stong pa'o //",
    "T04TD3864E:18a-9": "bdag gis stong pa'i phyir bdag med pa ste /",
    "T04TD3864E:18a-10": "mi rtag pa la sogs pas dngos po'i rang gi ngo bo bsnyad do //",
    "T04TD3864E:18a-11": "de bas na dngos po 'di de ltar mthong bas mkhas pa de dag gis dben par mthong ngo //",
    "T04TD3864E:18a-12": "dben zhes bya ba ni stong pa'o //",
    "T04TD3864E:18a-13": "de ltar na dben pa mthun pa'i phyir skye ba med pa'i dgon pa rnams la dben pa zhes bya ste /",
    "T04TD3864E:18a-14": "de bzhin du 'dir yang rnal 'byor pas dngos po dben par mthong zhes bya ba ni stong par mthong ba'i bar la bya'o //",
    "T04TD3864E:18a-15": "de dag dngos po nyid skur te dben par mthong ba ma yin gyi /",
    "T04TD3864E:18a-16": "dngos po stong par gyur pa la stong par mthong ngo //",
    "T04TD3864E:18a-17": "stong pa nyid bstan pa'i phyir mi rtag pa la sogs pa bye brag rnams smos so //",
    "T04TD3864E:18a-18": "yang na dben pa ni dri ma med pa yin na 'di ltar so so'i skye bo rnams phyin ci log tu gyur ba rang bzhin gyis yongs su dag pa'i dngos po yang rang gi rtog pa'i 'dri mas sbags pa'i phyir phyin ci log tu khong du chud kyi 'phags pa rnams ni de lta ma yin te /",
    "T04TD3864E:18a-19": "de dag ni med pa la sgro mi 'dogs par dben par dri ma med pa nyid du gzigs so //",
    "T04TD3864E:18a-20": "yang na 'phags pa rnams de kho na'i ye shes las bzhengs nas dngos po la gzigs na dben par gzigs so zhes bya ba'i tha tshig go //",
    "T04TD3864E:18a-21": "'phags pa mdzad pa mthar phyin pa nyi tshes 'di ltar gzigs par yang ma zad de /",
    "T04TD3864E:18a-22": "slob dpon yang rang gi shes pa la brten nas /",
    "T04TD3864E:18b-0": "rigs pa dang bcas pa'i chos nyid rab rtogs pas chos nyid la gces @18b par 'dzin pa yang dag par skyes te /",
    "T04TD3864E:18b-1": "rang gis rigs pa ston pa na //",
    "T04TD3864E:18b-2": "gnas med dmigs pa yod ma yin //",
    "T04TD3864E:18b-3": "rtsa ba med cing gnas pa med //",
    "T04TD3864E:18b-4": "ma rigs rgyu las shin tu byung //",
    "T04TD3864E:18b-5": "thog ma dbus mtha' rnam par spangs //",
    "T04TD3864E:18b-6": "chu shing bzhin du snying po med //",
    "T04TD3864E:18b-7": "dri za'i grong khyer 'dra ba ste //",
    "T04TD3864E:18b-8": "rmongs pa'i grong khyer mi bzad pa //",
    "T04TD3864E:18b-9": "'gro ba sgyu ma bzhin du snang //",
    "T04TD3864E:18b-10": "zhes bya ba smos so //",
    "T04TD3864E:18b-11": "'di la brten bsag nas te /",
    "T04TD3864E:18b-12": "lo tog rnams kyi rgyur gyur pa //",
    "T04TD3864E:18b-13": "sa gzhi bzhin du gzhi byed pa'o //",
    "T04TD3864E:18b-14": "'di'i gnas med pas gnas med pa'o //",
    "T04TD3864E:18b-15": "brten par bya bas dmigs pa ste /",
    "T04TD3864E:18b-16": "ldang mi nus pa rnams ldang bar byed pa'i 'khor ba bzhin no //",
    "T04TD3864E:18b-17": "'di'i dmigs pa yod pa ma yin no //",
    "T04TD3864E:18b-18": "rtsa ba ni rgyu'i gtso bo ste de yang de las 'byung ba rnams kyi skye ba dang /",
    "T04TD3864E:18b-19": "'das pa dang 'phel ba'i rgyu ste /",
    "T04TD3864E:18b-20": "dper na /",
    "T04TD3864E:18b-21": "shing rnams kyi rtsa ba lta bu'o //",
    "T04TD3864E:18b-22": "gnas pa yod pa ma yin pas gnas pa med pa'o //",
    "T04TD3864E:18b-23": "gnas pa dang dmigs pa dang skye ba'i rgyu dang gnas pa med pa 'dis 'gro ba ma grub pa nyid du brjod do //",
    "T04TD3864E:18b-24": "de dag ni dngos po rnams 'grub pa'i rgyu yin na de dag kyang 'gro ba med pas /",
    "T04TD3864E:18b-25": "de'i phyir 'gro ba ni log pa'o //",
    "T04TD3864E:18b-26": "de la gnas ni skye mched drug go //",
    "T04TD3864E:18b-27": "dmigs pa ni chos thams cad de mthun mthun du sbyar ro //",
    "T04TD3864E:18b-28": "rtsa ba ni sa bon gyi chos kyi tshul gyis rgyu'i rkyen to //",
    "T04TD3864E:18b-29": "'dis gnas par byed pas gnas pa ste /",
    "T04TD3864E:18b-30": "des skyes pa gnas pa'i phyir ro //",
    "T04TD3864E:18b-31": "de dag thams cad ni rten cing 'brel bar 'byung bas ngo bo nyid med de //",
    "T04TD3864E:18b-32": "de dang de brten gang byung ba //",
    "T04TD3864E:18b-33": "rang gi dngos por de ma skyes //",
    "T04TD3864E:18b-34": "zhes gong du bstan pa yin no //",
    "T04TD3864E:18b-35": "de'i phyir gnas la sogs pa dang bral ba'i 'gro ba ni yod par mi rung ngo //",
    "T04TD3864E:18b-36": "gal te de ltar 'gro ba med na ji ltar de'i rang gi ngo bo rnam pa sna tshogs su dmigs zhe na ;",
    "T04TD3864E:18b-37": "'phags pa rnams ni 'gro ba rnam pa sna tshogs su mi dmigs te /",
    "T04TD3864E:18b-38": "de dag la 'gro ba stong pa nyid du ro gcig pas stong pa nyid la rnam pa sna tshogs yod pa ma yin no //",
    "T04TD3864E:19a-0": "de bas na byis pa ma rig pa'i gnyid kyis log pa phyin ci log tu gyur pa dag ni ma sad de rmi lam rmi @19a * //",
    "T04TD3864E:19a-1": "pa bzhin du sna tshogs su dmigs par bstan pa'i phyir /",
    "T04TD3864E:19a-2": "ma rig rgyu las shin byung //",
    "T04TD3864E:19a-3": "zhes bya ba smos te /",
    "T04TD3864E:19a-4": "ngo bo nyid kyis grub pa med pa dang /",
    "T04TD3864E:19a-5": "ma rig pa yod pas 'gro ba ngo bo nyid kyis ma grub ste /",
    "T04TD3864E:19a-6": "ma rig pa'i sa bon gyi rgyu las gyur pa nges so ;",
    "T04TD3864E:19a-7": "/ ji ltar ngo bo nyid kyis grub pa med pa de ltar bstan pa'i phyir /",
    "T04TD3864E:19a-8": "thog ma dbus mtha' rnam par spangs //",
    "T04TD3864E:19a-9": "zhes bya ba ston te skye ba dang gnas pa dang 'jig pa dang bral ba zhes bya ba'i tha tshig go //",
    "T04TD3864E:19a-10": "'di'i phyir yang ma rig pa'i sa bon las byung ba ste /",
    "T04TD3864E:19a-11": "'di ltar chu shing bzhin du snying po med pa'o //",
    "T04TD3864E:19a-12": "gal te ma rig pa'i sa bon las byung ba ma yin na /",
    "T04TD3864E:19a-13": "de'i tshe brtags na snying po dmigs par 'gyur ba'i rigs na 'dus byas ni brtags na chu shing gi phung po bzhin du snying po med do //",
    "T04TD3864E:19a-14": "gang snying po med kyang snying po can du snang ba de gti mug gi mthu las byung ba ste ;",
    "T04TD3864E:19a-15": "de ltar na 'gro ba ni ma rig pa'i sa bon las byung ba'o //",
    "T04TD3864E:19a-16": "'di'i phyir yang ma rig pa'i sa bon las byung ba ste /",
    "T04TD3864E:19a-17": "'di ltar dri za'i grong khyer lta bu yin pa'i phyir te /",
    "T04TD3864E:19a-18": "'di ltar dri za'i grong khyer yang dag pa bzhin du snang yang brtags na de bzhin ma yin pas grong khyer yang dag pa ma yin no //",
    "T04TD3864E:19a-19": "gang gi phyir de ltar brtags nam rig pa'i sa bon gyi rgyu las byung ba'i 'gro ba ngo bo nyid kyis ma grub pa de'i phyir ;'di ni nges par rmongs pa'i grong khyer mi bzad pa /",
    "T04TD3864E:19a-20": "'gro ba sgyu ma bzhin du snang //",
    "T04TD3864E:19a-21": "gnod par byed pa bzlog par dka' ba dang /",
    "T04TD3864E:19a-22": "mun pas bsgribs pas rang gi ngo bo rtogs par dka' ba'i phyir /",
    "T04TD3864E:19a-23": "'gro ba mi bzad pa zhes bya ba ste /",
    "T04TD3864E:19a-24": "ma rungs pa dang dbugs 'byin pa med pa'i gnas dang 'jigs par byed ces bya ba'i tha tshig go //",
    "T04TD3864E:19a-25": "de'i phyir 'di ni phyin ci ma log pa rnams kyis sgyu ma bzhin du gzigs so //",
    "T04TD3864E:19a-26": "byis pa rnams kyi rmongs pa'i grong khyer gang yin pa de 'phags pa rnams kyis sgyu ma bzhin du gzigs te /",
    "T04TD3864E:19a-27": "ma rig pa'i mun par dang [?] phyir ro //",
    "T04TD3864E:19a-28": "'di'i phyir yang dang ltar 'gro ba de dngos po med de 'di ltar /",
    "T04TD3864E:19a-29": "tshangs pa la sogs 'jig rten 'di //",
    "T04TD3864E:19a-30": "bden par rab tu gang brjod pa //",
    "T04TD3864E:19b-0": "'phags la @19b de yang brdzun zhes gsungs //",
    "T04TD3864E:19b-1": "de las gzhan na ci zhig lus //",
    "T04TD3864E:19b-2": "sgyu ma lta bur ma gyur pa gang yang yod dam zhes bya ba tshig gi lhag ma'o //",
    "T04TD3864E:19b-3": "dbang po yul las 'das pa'i don yongs su gcod pa ni 'jig rten na tshangs pa ni tshad ma'o //",
    "T04TD3864E:19b-4": "de ltar tshad mar gyur pa de la dngos po rnams kyi rang gi ngo bo bden par snang ba gang yin pa de yang 'phags pa rnams la brdzun no zhes bcom ldan 'das kyis mya ngan las 'das ba nyid bden pa gcig pu'o //",
    "T04TD3864E:19b-5": "zhes bstan pa ni gsungs te /",
    "T04TD3864E:19b-6": "'dus byas ni brdzun bslu ba'i chos can yin na gzhan dag la snang ba gang yin pa de brdzun par ci'i phyir mi 'gyur /",
    "T04TD3864E:19b-7": "gang la brdzun pa nyid du the tshom med pa de las gzhan ci zhig lus zhes bya ba ni sgyu ma lta bur ma gyur pa gang yang med ces bya ba'i tha tshig go //",
    "T04TD3864E:19b-8": "'di ni gdon mi za bar khas blangs bar bya'o //",
    "T04TD3864E:19b-9": "gzhan du na gal te tshangs pa la sogs pa dang ;",
    "T04TD3864E:19b-10": "'phags pa rnams 'jig rten 'di la lta ba mtshungs par gyur na ni de'i tshe 'phags pa rnams dang 'phags pa ma yin pa rnams mtshungs pa nyid du 'gyur ro //",
    "T04TD3864E:19b-11": "de dag mtshungs par mi srid par bstan pa'i phyir /",
    "T04TD3864E:19b-12": "'jig rten ma rig ldongs gyur pa //",
    "T04TD3864E:19b-13": "srid pa'i rgyun gyi rjes 'brang dang //",
    "T04TD3864E:19b-14": "mkhas pa sred dang bral ba yi //",
    "T04TD3864E:19b-15": "dge ba rnams lhag la mnyam //",
    "T04TD3864E:19b-16": "zhes bya smos te ma rig pa'i ling tog gis khebs nas /",
    "T04TD3864E:19b-17": "blo'i mig ldongs par gyur ba tshangs pa la sogs pa 'gro ba ma lus pa yang dag par mthong ba dang bral ba'i phyir ;",
    "T04TD3864E:19b-18": "rang dbang med par 'gro ba thog ma med pa'i 'khor bas 'khor bar 'phangs pas grub pa ha shugs kyis sgrub 'khor bstan bu'i 'khor ba'i 'khor lo chu klung chen por phyin ci log gi rlung gis dkrugs te /",
    "T04TD3864E:19b-19": "'khrugs pas dge ba'i phyogs kyi gru chag pa dge ba'i las kyi rnam par smin pa'i 'bras bu mthar thug pa'o ltong can sred pa'i rgyun gyi rjes su 'gro ba so so'i skye bo dang /",
    "T04TD3864E:19b-20": "mkhas pa shes rab kyis dag pa blo'i ming can dam pa'i chos bdud rtsi'i khu ba'i rgyun gyi btung bas ngoms pa gcig tu chos kyi ngang tshul can gyi dge ba rnams dang /",
    "T04TD3864E:20a-0": "@20a * // gong du smos pa'i 'jig rten du mtshungs par brtag tu gal rung ste /",
    "T04TD3864E:20a-1": "snang ba dang /",
    "T04TD3864E:20a-2": "mun pa dang /",
    "T04TD3864E:20a-3": "'khor ba dang /",
    "T04TD3864E:20a-4": "mya ngan las 'das pa mtshungs par brtag pa ni mi rigs so //",
    "T04TD3864E:20a-5": "de bas na tshangs pa la sogs pa'i 'jig rten 'khor ba'i rjes su mthun par 'gro ba 'di ni bden pa gang yin pa de ni gdon mi za bar 'phags pa rnams la brdzun pa yin no //",
    "T04TD3864E:20a-6": "gang gi phyir de de ltar 'phags pa rnams kyis 'di skad ces //",
    "T04TD3864E:20a-7": "rmongs pa'i grong khyer mi bzad pa //",
    "T04TD3864E:20a-8": "'gro ba sgyu ma bzhin du snang //",
    "T04TD3864E:20a-9": "zhes smos pa gang yin pa de la mkhas pa rnams dogs pa spangs te mos par bya'o //",
    "T04TD3864E:20a-10": "'dir smras pa /",
    "T04TD3864E:20a-11": "gal te 'gro ba sgyu ma bzhin du rang bzhin gyis stong na 'di la bcom ldan 'das kyis de kho na gang yin pa de mi bstan par phung po dang khams dang skye mched yod do zhes bstan pa bden pa ma yin pa 'dis ci zhig bya /",
    "T04TD3864E:20a-12": "bshad pa /",
    "T04TD3864E:20a-13": "bden pa nyid ni bstan gyi brdzun pa ni ma yin no zhes bya ba 'di ga las 'ongs //",
    "T04TD3864E:20a-14": "'jig rten bden yang mi dgos na ni kha cig mi bstan to //",
    "T04TD3864E:20a-15": "brdzun yang dgos pa yod na ni la la bstan dgos te 'di la ni don dam pa la 'jug pa'i thabs su dgos pa yod pas phung po dang khams la sogs pa bden pa ma yin yang yod do //",
    "T04TD3864E:20a-16": "zhes thog ma nyid du bstan pa'i dbang du byas kyi /",
    "T04TD3864E:20a-17": "de kho na yang dag pa stong pa nyid ni ma yin te /",
    "T04TD3864E:20a-18": "de la thog mar bstan na don med par 'gyur ba'i phyir ro //",
    "T04TD3864E:20a-19": "mtha' gnyis kyi g-yang sa med pa'i chos 'di skye bo blo gros ma byang ba la thog ma nyid du bstan mi bzod de /",
    "T04TD3864E:20a-20": "de bas 'gro ba'i don sgrub pa la mkhas pa thabs la khong bzo bas /",
    "T04TD3864E:20a-21": "de nyid chu la la thog mar ni //",
    "T04TD3864E:20a-22": "thams cad yod ces brjod par bya //",
    "T04TD3864E:20a-23": "don rnams rtogs shing chags pa nas //",
    "T04TD3864E:20a-24": "de yi 'og tu dben pa'o //",
    "T04TD3864E:20a-25": "skye bo blo gros ma byang ba dag thog ma kho na stong pa nyid du lta ba la btsud na shin tu mgo rmongs par 'gyur te /",
    "T04TD3864E:20a-26": "de bas na 'phags pa rnams stong pa nyid thog ma kho nar mi ston te /",
    "T04TD3864E:20b-0": "dngos po la chags pa dang ldan pa dngos po'i ngo bo @20b nyid rab tu dbye ba la dga' ba rnams kyi 'dod pa'i don yang dag par brjod pas bdag la gces par 'dzin par bya ba'i phyir de kho na tshol ba la thog mar thams cad yod do zhes brjod par bya'o //",
    "T04TD3864E:20b-1": "de'i dngos po ni de nyid do //",
    "T04TD3864E:20b-2": "brjod par 'dod pa'i don spyi'i dngos po dang 'brel pa can de'i zhes bya ba 'di dang sbyar ro //",
    "T04TD3864E:20b-3": "dngos po ni rang gi ngo bo ste /",
    "T04TD3864E:20b-4": "gang gi rang gi ngo bo gang yin pa de ni de'i dngos po ste /",
    "T04TD3864E:20b-5": "de kho na'o //",
    "T04TD3864E:20b-6": "rang gi ngo bo'o //",
    "T04TD3864E:20b-7": "ngo bo nyid do //",
    "T04TD3864E:20b-8": "de bzhin nyid do //",
    "T04TD3864E:20b-9": "gzhan ma yin pa nyid do zhes bya ba'i tha tshig go //",
    "T04TD3864E:20b-10": "de kho na tshol ba'i ngang tshul can yin pas na de kho na tshol ba'o //",
    "T04TD3864E:20b-11": "de kho na tshol bar 'dod pa de la bla ma phan par 'dod pas ji skad brjod par bya zhe na /",
    "T04TD3864E:20b-12": "thams cad yod do zhes brjod par bya'o //",
    "T04TD3864E:20b-13": "bram ze thams cad ces bya ba ni phung po lnga dang /",
    "T04TD3864E:20b-14": "skye mched bcu gnyis dang /",
    "T04TD3864E:20b-15": "khams bco brgyad kyi bar dag go zhes gsungs so ;",
    "T04TD3864E:20b-16": "/ de'i shes pa dang sbyar te phung po la sogs pa de dang 'di yod par brjod par bya'o //",
    "T04TD3864E:20b-17": "phung po la sogs pa de dag kyang nye bar bzung ste de dang 'di'i yod pa gang yin pa de nye bar bzung nas ring po dang /",
    "T04TD3864E:20b-18": "thung du bzhin du'am /",
    "T04TD3864E:20b-19": "mar me'i 'ong bzhin du bstan te gyur ba de las gzhan du ma yin te /",
    "T04TD3864E:20b-20": "de ltar na nye bar bzung ba'am brten par zad do //",
    "T04TD3864E:20b-21": "don rtogs zhes bya ba ji lta bu zhe na /",
    "T04TD3864E:20b-22": "'bras bu rnams kyi mtha' med pa'i phyir dang /",
    "T04TD3864E:20b-23": "'bras bu re re'i rkyen kyang du ma yod pa'i phyir dang /",
    "T04TD3864E:20b-24": "rkyen re re la yang brtags na thog ma med pa'i 'khor ba bzhin du rgyu'i tshogs pa gcig nas gcig tu brgyud pa'i mtha' mi mthong ba'i phyir 'bras bu'i rtsom pa la 'jig par lta bas rgyu'i tshogs pa gcig brgyud pas bsgrubs pa'i 'bras bu rkyen du ma las byung ba grub ma thag tu 'jig par rtogs shing /",
    "T04TD3864E:20b-25": "skye ba mi shin tu 'bad pas bsgrub par bya ba yin la /",
    "T04TD3864E:20b-26": "shin tu 'bad pas bsgrubs pa 'jig pa ni 'bad pa med par yang 'byung bar rtogs nas 'dus byas kyi chos nyid la sgyid lug pa /",
    "T04TD3864E:20b-27": "byis pa skye bo'i spyod pa la mngon par mi bstod pa //",
    "T04TD3864E:20b-28": "skye ba la mngon par mi dga' ba /",
    "T04TD3864E:20b-29": "'jig pa la mi 'phrod par 'dzin pa /",
    "T04TD3864E:21a-0": "'khor @21a * //",
    "T04TD3864E:21a-1": "ba rnams la chags pa 'dor bar 'dod pa /",
    "T04TD3864E:21a-2": "'khor ba spong bar 'dod pa /",
    "T04TD3864E:21a-3": "bdag la chags pa lhod par gyur pas de ltar don khong du chud pa la de'i 'og tu dben pa ni rigs kyi snga rol du ni ma yin no //",
    "T04TD3864E:21a-4": "de ltar byas na slob dpon gyis stang ba nyid bstan pa yang 'bras bu med par mi 'gyur /",
    "T04TD3864E:21a-5": "slob ma rnams kyang spong ba dang /",
    "T04TD3864E:21a-6": "phyin ci log tu 'dzin pas log par ltung bar mi 'gyur ro //",
    "T04TD3864E:21a-7": "de ltar ma byas na kun rdzob dang don dam pa'i bden pa gnyis rnam par gnas pa dang /",
    "T04TD3864E:21a-8": "mi mthun par gyur pa'i phyir stong pa nyid bstan pas log par ltung bar 'gyur ro //",
    "T04TD3864E:21a-9": "de ltar gyur na mi dge ba spang mi nus so //",
    "T04TD3864E:21a-10": "mi mkhas pa'i blo can dag 'gro ba 'di'i stong ba'o //",
    "T04TD3864E:21a-11": "snyam du 'dzin zhing 'di ni stong pa nyid na 'dis ci zhig bya zhes nges par bsgrub par bya ba'i dge ba'i las la mi sgro bar 'gyur te /",
    "T04TD3864E:21a-12": "de bas na 'di yang sgro gshog ma skyes pa'i bya rang gi tshang bor nas 'phur ba bzhin du brlag par 'gyur te /",
    "T04TD3864E:21a-13": "'di ltar so so rang gis rtogs pa dang bral ba'i phyir /",
    "T04TD3864E:21a-14": "rnam par dben don mi shes la //",
    "T04TD3864E:21a-15": "thos pa cam la 'jug byed cing //",
    "T04TD3864E:21a-16": "gang rnams bsod nams mi byed pa //",
    "T04TD3864E:21a-17": "skyes bu tha shal de dag brlag /'jig rten pa nyid kyi don dam pa la gnas te phyin ci ma log pa rnam par byang ba'i phyogs phun sum tshogs shing stong pa nyid kyi de kho na so so rang gis rtogs pa na bsod nams dang bsod nams ma yin pa mi bya ba ni rigs so //",
    "T04TD3864E:21a-18": "gang dag stong pa nyid so so rang gis rtogs pa med par stong pa nyid kyi sgra thos pa tsam gyis bya ba byas pa rnams kyi spyod pa ltar rjes su 'chos pa ni mi dge ba'i las nyid la zhugs pa yin gyi /",
    "T04TD3864E:21a-19": "dge ba la ni ma yin te /",
    "T04TD3864E:21a-20": "de dag gdon mi za bar sgro gshog rdzogs pa'i bya'i tshul byi bu phrug sgro gshog ma skyes pas bya ba bzhin du nyon mongs pa'i mthar 'gyur ro //",
    "T04TD3864E:21a-21": "chu thos pa tsam gyis skom pa mi phyed la /",
    "T04TD3864E:21a-22": "zas thos pha tsam gyis kyang bkres pa mi phyed de /",
    "T04TD3864E:21a-23": "de bstan na de dag phyed pa bzhin du 'di rtogs nas skyes bu tha shal de dag brlag go zhes brjod do //",
    "T04TD3864E:21b-0": "gcig tu mi dge ba @21b la 'jug pas de dag ni skyes bu tha shal lo //",
    "T04TD3864E:21b-1": "de ltar de'i nyes pa yongs su spang bar bzhed nas /",
    "T04TD3864E:21b-2": "bcom ldan 'das kyis nyan pa rnams la kun rdzob kyi bden pa las yongs su ma nyams pa'i don re zhig thog ma nyid du ;",
    "T04TD3864E:21b-3": "lus kyi 'bras bu yod pa dang //",
    "T04TD3864E:21b-4": "'gro ba rnams kyang shin tu brjod //",
    "T04TD3864E:21b-5": "sems can rnams gang la gnas nas las rnams byed cing de'i 'bras bu yang za ba'i 'gro ba lnga bcom ldan 'das kyis gsungs so //",
    "T04TD3864E:21b-6": "de'i 'og tu de dag gi 'de bden no snyam du mngon par zhen pa mchog tu 'dzin pa lus kyi mdud pa 'di'i gnyen por /",
    "T04TD3864E:21b-7": "de yi rang bzhin yongs shes dang //",
    "T04TD3864E:21b-8": "skye ba med pa dag kyang bstan //",
    "T04TD3864E:21b-9": "'gro ba la sogs pa yang rten cing 'brel par 'byung ba yin pas ngo bo nyid kyis ma skyes pa'o //",
    "T04TD3864E:21b-10": "de'i rang bzhin yongs su shes pa lam dang 'gro ba la sogs pa rnams kyi skye ba med pa lam gyi ye shes thob par bya ba yang bstan to //",
    "T04TD3864E:21b-11": "de bas na 'di ltar gnyi ga'i bdag nyid bstan pa rnam par gzhag pa 'di la dgos pa'i ched du bstan pa ni gang don gyi ched du bstan pa ni gang zhe na /",
    "T04TD3864E:21b-12": "'di la dpyad na gtan la dbab tu rung ste /",
    "T04TD3864E:21b-13": "dgos pa'i dbang du rgyal ba rnams //",
    "T04TD3864E:21b-14": "nga dang nga yi zhes gsungs ltar //",
    "T04TD3864E:21b-15": "phung po khams dang skye mched rnams //",
    "T04TD3864E:21b-16": "de bzhin dgos pa'i dbang gis gsungs //",
    "T04TD3864E:21b-17": "sangs rgyas bcom ldan 'das ni nga dang nga yir 'dzin pa spangs pa yin /",
    "T04TD3864E:21b-18": "yang brjod par bzhed pa'i don gyi sgo nas bstan pa'i phyir 'jig rten gyi chod du nga dang dang ba'i zhes gsungs pa de bzhin du dgos pa'i dbang gis phung po dang skye mched dang khams rnams gsungs te /",
    "T04TD3864E:21b-19": "de'i rnam par dbye ba bstan pa med par 'jig rten de kho na la zhugs pa'i thabs med pa'i phyir ro //",
    "T04TD3864E:21b-20": "ji ltar dgos pa'i dbang du phung po dang /",
    "T04TD3864E:21b-21": "skye mched dang /",
    "T04TD3864E:21b-22": "khams rnams bshad kyi de kho na'i don du ni ma yin par 'di ji ltar shes par nus pa 'di ni 'thad pa dang lung gis nges par rung ste /",
    "T04TD3864E:21b-23": "de la re zhig 'thad pa'i dbang du byas nas //",
    "T04TD3864E:21b-24": "'byung ba che la sogs bshad pa //",
    "T04TD3864E:21b-25": "rnam par shes su yang dag 'du //",
    "T04TD3864E:21b-26": "de shes pas ni 'bral 'gyur na //",
    "T04TD3864E:22a-0": "log par rnam @22a * //",
    "T04TD3864E:22a-1": "brtags ma yin nam //",
    "T04TD3864E:22a-2": "zhes bya ba smos so //",
    "T04TD3864E:22a-3": "rnam par shes pas dmigs pa gang gi rnam pa 'dzin cing skye ba'i dmigs pa de /",
    "T04TD3864E:22a-4": "rnam par shes pa la rnam pa nye bar bsgrubs pa'i rang gi dngos po thob nas dngos po'i don gyi ngo bo nyid kyis 'byung ba chen po la sogs par yongs su brtags so //",
    "T04TD3864E:22a-5": "rnam par shes pa la 'ga' zhig gi rnam par ma bzhag pa la ni 'jig rten gyis yod pa nyid du rnam par gzhag mi nus te /",
    "T04TD3864E:22a-6": "mo gsham gyi bu la sogs pa yang yod par thal bar 'gyur ba'i phyir ro //",
    "T04TD3864E:22a-7": "de bas na 'byung ba dang 'byung ba las gyur pa dang /",
    "T04TD3864E:22a-8": "sems dang sems las byung ba dang /",
    "T04TD3864E:22a-9": "sems dang ldan pa ma yin pa rnams ni rnam par shes pa'i rnam pa'i rgyu can yin pa'i phyir 'byung ba chen po la sogs pa gang dang gang bshad pa ci yang rung ba de dag thams cad ni rnam par shes par yang dag par 'du zhing khongs su chud do //",
    "T04TD3864E:22a-10": "gang gi tshe rnal 'byor pas yod pa med pa yin pa'i don sgro 'dogs pa'i rnam par shes pa'i tshangs pa de brdzun pa slu ba'i chos can du mthong zhing rang bzhin gyis skye ba med par mthong ba de'i tshe nges par de shes te /",
    "T04TD3864E:22a-11": "ji ltar gnas pa'i sems rang gi ngo bos skye ba med par shes pas des bskyed pa 'byung ba chen po la sogs pa ma lus pa dag kyang gzugs 'gags na gzugs brnyan 'gags pe bzhin du 'bral bar 'gyur na /",
    "T04TD3864E:22a-12": "de lta bu gang yin pa de gzugs brnyan bzhin du log par rnam par brtags pa nyid ma yin nam /",
    "T04TD3864E:22a-13": "de'i phyir de ltar phung po la sogs pa de dag ni rnam par shes pa'i rgyus yod pa nyid de med na yod pas ngo bo nyid du grub pa med pa kho na yin pa la ngar 'dzin pa dang nga yir 'dzin pa'i mngon pa'i nga rgyal can gyi dbang du bstan par nges so //",
    "T04TD3864E:22a-14": "re zhig de ltar rigs pas phung po la sogs pa dgos pa'i dbang du bstan par shes par byas nas //",
    "T04TD3864E:22a-15": "da ni lung gis phung po la sogs pa brdzun pa nyid du bstan pas dgos pa'i ched du brjod par bstan pa'i phyir /",
    "T04TD3864E:22a-16": "mya ngan 'das pa bden gcig pu //",
    "T04TD3864E:22b-0": "rgyal ba rnams kyis rnams @22b gsungs pa //",
    "T04TD3864E:22b-1": "de'i tshe lhag ma log pa zhes //",
    "T04TD3864E:22b-2": "mkhas pa su zhig rtogs mi byed //",
    "T04TD3864E:22b-3": "ces bya ba smos so //",
    "T04TD3864E:22b-4": "bcom ldan 'das kyis dge slong dag 'di lta ste /",
    "T04TD3864E:22b-5": "mi slu ba'i chos can mya ngan las 'das pa 'di ni bden pa'i mchog gcig tu'o zhes gsungs te lung 'dis don gyis na shes rab can su zhig phung po la sogs pa brdzun pa'i don khong du chud par mi 'gyur //",
    "T04TD3864E:22b-6": "gang gi phyir phung po dang /",
    "T04TD3864E:22b-7": "skye mched dang /",
    "T04TD3864E:22b-8": "khams de dag rnam pa de ltar rigs pa dang /",
    "T04TD3864E:22b-9": "lung gis rnam par dpyad na ngo bo nyid kyis grub pa med pa de'i phyir nges par /",
    "T04TD3864E:22b-10": "ji srid yid kyis rnam g-yo ba //",
    "T04TD3864E:22b-11": "de srid bdud kyi spyod yul te //",
    "T04TD3864E:22b-12": "'phags pa'i shes rab kyi dbang po'i srog gi bar chad byed pas bdud de de yang khams gsum gyis chen po pa phyin ci log bzhi'i blon po chen po dang ldan pa 'dod chags la sogs pa nyon mongs pa'i 'khor gyis rtag tu 'khor ba /",
    "T04TD3864E:22b-13": "'phags pa ma yin pa skye bo mtha' dag gis sma ma phab pa /",
    "T04TD3864E:22b-14": "spyod pa bzang po ma yin pa zhugs pa'i rjes su song ba /",
    "T04TD3864E:22b-15": "'khor ba pa'i sems can ma lus pa 'phel bar byed pa ma rig pa zhes bya ba yin te tshul bzhin ma yin pas dngos po la rnam par rtog na ma rig pa'i yul las mi 'da' ba nyid du mngon no //",
    "T04TD3864E:22b-16": "gang gi tshe de bdud kyi spyod yul yin pa de'i tshe de skye ba med na yid 'jug pa mi 'byung ba'i phyir bdud kyi yul nyid med par 'gyur bas /",
    "T04TD3864E:22b-17": "de lta yin na 'di la yang //",
    "T04TD3864E:22b-18": "nyes pa med par cis mi 'thad //",
    "T04TD3864E:22b-19": "'di zhes bya ba ni de'i ngo bo nyid skye ba med pa yongs su shes pa yin par ston te /",
    "T04TD3864E:22b-20": "de'i dbang du byas pa'i phyir nye bar gyur pas nye ba mngon sum gyi tshig 'dis 'di la zhes bya ba bstan to //",
    "T04TD3864E:22b-21": "'di'i phyir yang ngo bo nyid skye ba med pa yongs su shes pa na ngo bo nyid yongs su shes pa ni ma yin no //",
    "T04TD3864E:22b-22": "de'i phyin ci log yod na ni yod la med na ni med pa'i phyir ro ;",
    "T04TD3864E:22b-23": "/ de ltar bstan pa'i phyir /",
    "T04TD3864E:22b-24": "ma rig rkyen gyis 'jig rten zhes //",
    "T04TD3864E:22b-25": "'di ltar rdzogs pa'i sangs rgyas gsung //",
    "T04TD3864E:22b-26": "de'i phyir 'jig rten 'di dag kyang //",
    "T04TD3864E:22b-27": "rnam par rtog pa cis mi 'thad //",
    "T04TD3864E:22b-28": "ces bya ba smos so //",
    "T04TD3864E:23a-0": "gang gi rkyen ma rig pa yin pa de ma rig pa'i rkyen @23a * //",
    "T04TD3864E:23a-1": "las byung ba ste 'jig rten no //",
    "T04TD3864E:23a-2": "'jig rten ni nye bar len pa'i phung po lnga rnams so //",
    "T04TD3864E:23a-3": "de la ma rig pa'i rkyen gyis 'du byed rnams /",
    "T04TD3864E:23a-4": "'du byed kyi rkyen gyis rnam par shes pa zhes bya ba la sogs pa 'dis 'di ltar bcom ldan 'das kyis 'jig rten 'di'i rkyen ni ma rig pa'o zhes bstan pa de'i phyir /",
    "T04TD3864E:23a-5": "rang gi ngo bo grub pa med //",
    "T04TD3864E:23a-6": "rang gi ngo bo grub pa rdzas la sogs pa'i rkyen ni mun pa ma yin no //",
    "T04TD3864E:23a-7": "de bas na ma rig pa rkyen du gyur pa'i phyir /",
    "T04TD3864E:23a-8": "'jig rten rnam par rtog pa ci'i phyir 'thad de /",
    "T04TD3864E:23a-9": "'jig rten rnam par rtog pa tsam du 'thad pa nyid do zhes bya bar dgongs so //",
    "T04TD3864E:23a-10": "rnam par rtog pa ni rnam par rtog pa'o //",
    "T04TD3864E:23a-11": "rnam par rtog pa tsam du zad pas na rnam par rtog pa ste /",
    "T04TD3864E:23a-12": "rnam par rtog pa tsam du zad do zhes bya ba'i tha tshig go //",
    "T04TD3864E:23a-13": "rang gi ngo bo grub pa med pas mun khung na me'i tshul du yongs su rtog pa 'byung ba ltar 'jig rten yang rnam par rtog pa tsam du rnam par gzhag go //",
    "T04TD3864E:23a-14": "de ltar phyin ci log yod na 'jig rten yod par ci bstan nas /",
    "T04TD3864E:23a-15": "da ni phyin ci log med na med par bstan pa'i phyir /",
    "T04TD3864E:23a-16": "ma rig 'gags par gyur na ni //",
    "T04TD3864E:23a-17": "gang rnams 'gag par 'gyur ba rnams //",
    "T04TD3864E:23a-18": "de dag mi shes kun brtags par //",
    "T04TD3864E:23a-19": "ci yi phyir na gsal mi 'gyur //",
    "T04TD3864E:23a-20": "zhes bya ba smos so //",
    "T04TD3864E:23a-21": "snang ba byung na mun khung na me'i tshul du snang ba mi dmigs pa bzhin du rig pa byung na /",
    "T04TD3864E:23a-22": "gang log pa de nges par mi shes pas yongs su brtags pa'i phyir ngo bo nyid du grub pa med par gnas so //",
    "T04TD3864E:23a-23": "'di'i phyir yang 'jig rten dngos po med de /",
    "T04TD3864E:23a-24": "gzugs brnyan bzhin du rgyu dang rkyen las byung ba'i phyir ro //",
    "T04TD3864E:23a-25": "de nyid bstan pa'i phyir /",
    "T04TD3864E:23a-26": "rgyu yod pa las gang byung zhing //",
    "T04TD3864E:23a-27": "rkyen med par ni gnas pa med //",
    "T04TD3864E:23a-28": "rkyen med phyir yang 'jig 'gyur ba //",
    "T04TD3864E:23a-29": "de ni yod par ji ltar shes //",
    "T04TD3864E:23a-30": "zhes bya ba smos so //",
    "T04TD3864E:23a-31": "gal te 'jig rten ngo bo nyid du grub na ni de'i tshe rang bzhin gyi ngo bor grub pa yod pas rgyu dang rkyen la ltos te 'byung bar mi 'gyur zhing /",
    "T04TD3864E:23a-32": "rgyu dang bcas las 'byung bar yang mi 'gyur te /",
    "T04TD3864E:23b-0": "ngo bo nyid ni byas pa med pa'i @23b phyir ro //",
    "T04TD3864E:23b-1": "gnas pa yang rkyen la rag las par mi 'gyur ro //",
    "T04TD3864E:23b-2": "ngo bo nyid kyis grub pa yod na gzhan du 'gyur mi srid de /",
    "T04TD3864E:23b-3": "'di ltar gzhan du 'gyur ba spang ba'i phyir gnas pa'i rkyen btsal ba ni rigs bar 'gyur ro //",
    "T04TD3864E:23b-4": "gang gnas pa'i rkyen la rag las pa de gzugs brnyan bzhin du ngo bo nyid med par grub pa yang rigs so //",
    "T04TD3864E:23b-5": "gang ngo bo nyid du grub pa de ni rang bzhin gyis mi 'gyur bas gnas pa'i rkyen med kyang ldog pa mi rigs so //",
    "T04TD3864E:23b-6": "gang gnas pa'i rkyen med na ldog pa de ni gzugs brnyan bzhin du ngo bo nyid kyis grub pa med par 'os so ;",
    "T04TD3864E:23b-7": "/ gang de ltar ngo bo nyid kyis grub pa med pa de gzhan gyis ji ltar yod par khong du chud pa'i rgyu med pas de yod pa nyid du mi rigs so zhes bya bar dgongs so //",
    "T04TD3864E:23b-8": "mu stegs can rten cing 'brel bar 'byung ba mi smra ba rnams kyi dngos po rnams la ngo bo nyid yod par mngon par zhen pa gang yin pa de ni rang gi grub pa'i mtha' las byung ba dang mi 'gal bas /",
    "T04TD3864E:23b-9": "gal te yod par smra ba rnams //",
    "T04TD3864E:23b-10": "dngos la zhen par gnas pa ni //",
    "T04TD3864E:23b-11": "lam de nyid la gnas pa ste //",
    "T04TD3864E:23b-12": "de la ngo mtshar cung zad med //",
    "T04TD3864E:23b-13": "grangs can gyis rang gi grub pa'i mtha' las yon tan snying stobs dang /",
    "T04TD3864E:23b-14": "rdul dang mun pa gsum rtag par lobs la /",
    "T04TD3864E:23b-15": "bye brag pas kyang rang gi grub pa'i mtha' las sa dang /",
    "T04TD3864E:23b-16": "chu dang me dang rlung gi rdul phra rab yan lag can ma lus pa'i dngos po rtsom pa rtag pa nyid du lobs nas rtag pa'i dngos por smra ba'i phyir gal te dngos po la zhen par gnas pa dang ngo bo nyid bzung nas gnas pa de la ni blo mchog dang ldan pa dag ngo mtshar du 'dzin pa cung zad kyang med de ya mtshan du bya ba cung zad kyang med pa yin no //",
    "T04TD3864E:23b-17": "de ci'i phyir zhe na /",
    "T04TD3864E:23b-18": "'di ltar mi srid pa'i dngos po la brten pa ni 'jig rten na ngo mtshar gyi rgyu yin no //",
    "T04TD3864E:23b-19": "srid pa'i dngos po la brten pa ni de lta ma yin te /",
    "T04TD3864E:23b-20": "de rigs pa'i phyir ro //",
    "T04TD3864E:23b-21": "rang gi grub pa'i mtha' las yod par bstan pa ston zhing khong du chud pa la ni ngo mtshar gyi rgyu med pas ngo mtshar cung zad kyang med par rigs so //",
    "T04TD3864E:24a-0": "bye brag tu @24a * //",
    "T04TD3864E:24a-1": "smra ba dang /",
    "T04TD3864E:24a-2": "mdo sde pa dang /",
    "T04TD3864E:24a-3": "rnam par shes pa tsam du smra ba grub pas mtha' las yod pa mi srid pa yongs su ston pa ni blo mchog dang ldan pa dag la mchog tu ngo mtshar bskyed pa yin no //",
    "T04TD3864E:24a-4": "de dag la /",
    "T04TD3864E:24a-5": "sangs rgyas lam la brten nas ni //",
    "T04TD3864E:24a-6": "thams cad mi rtag smra ba rnams //",
    "T04TD3864E:24a-7": "rtsod pa yis ni dngos po la //",
    "T04TD3864E:24a-8": "chags gnas gang yin de smad do //",
    "T04TD3864E:24a-9": "rten cing 'brel bar 'byung ba ni sangs rgyas pa'i lam yin te /",
    "T04TD3864E:24a-10": "de la brten nas 'du byed de dag thams cad rten cing 'brel bar 'byung ba'i phyir mi rtag pa'o //",
    "T04TD3864E:24a-11": "zhes de skad khas len kyang dngos po rnams kyi rang gi ngo bo grub par ston par 'dod pa de stong pa nyid du smra ba la rtsod par byed cing de mi srid pa'i dngos po la brten pa ni ngo mtshar che bas de rmad du gyur pa'o //",
    "T04TD3864E:24a-12": "ngo mtshar che ba de yang 'jig rten na ya mtshan du gyur pas rmad du byung ba zhes bya'o //",
    "T04TD3864E:24a-13": "de ltar thams cad kyang mi rtag par smra ba la rten cing 'brel bar 'byung ba'i lam khas len par gyur kyang dngos po'i ngo bo nyid ston cing rlom par gnas pa ni rta dmu rgod bong bu'i spyod pa ltar bcos pa bzhin du mkhas pa dag la rab tu ngo mtshar du 'gyur ro //",
    "T04TD3864E:24a-14": "phyag bya bar 'os pa ma yin pa la phyag 'tshal lo zhes bya ba'i tshig bzhin du rmad du byung ba'i sgra bstod pa'i tshig 'di yang bsting ba yin no //",
    "T04TD3864E:24a-15": "rten cing 'brel bar 'byung ba khas len pa sangs rgyas pa'i lam la brten pa dag / de ni 'di zhes gang dag la //",
    "T04TD3864E:24a-16": "brtags na rab tu mi dmigs na //",
    "T04TD3864E:24a-17": "bden pa de ni 'di'o zhes //",
    "T04TD3864E:24a-18": "rtsod pas mkhas pa su zhig smra //",
    "T04TD3864E:24a-19": "'di ltar gzugs dang tshor ba dang /",
    "T04TD3864E:24a-20": "rnam par shes pa dang /",
    "T04TD3864E:24a-21": "'dus byas gzhan thams cad rten cing 'brel bar 'byung ba'i phyir ngo bo nyid kyis ma skyes pa'o //",
    "T04TD3864E:24a-22": "gang ngo bo nyid kyis ma skyes pa de'i mtshan ma dmigs su med pa'i phyir gzugs de ni 'di'o //",
    "T04TD3864E:24a-23": "tshor ba de ni 'di'o //",
    "T04TD3864E:24a-24": "rnam par shes pa de ni 'di'o //",
    "T04TD3864E:24a-25": "'dus byas gzhan de ni 'di'o zhes blo la rnam pa thams cad du mi snang ste /",
    "T04TD3864E:24b-0": "de ltar gang gis kyang bye brag tu mi snang ba gang yin pa de ni 'di'o zhes gzhan la bstan @24b par mi nus so //",
    "T04TD3864E:24b-1": "gang bstan par mi nus pa de la shes rab can dag rtsod pa smra ba ni mi rigs so //",
    "T04TD3864E:24b-2": "rtsod pa zhes bya ba ni gang la bdag gi phyogs sgrub pa dang /",
    "T04TD3864E:24b-3": "gzhan gyi phyogs gzhig pa'o //",
    "T04TD3864E:24b-4": "de ltar dngos po gang yang mi dmigs na rang gis khas blangs pa dngos po shes pa gang yin pa de ni 'di'o zhes bstan par bya ba de cung zad kyang yod par gal 'gyur /",
    "T04TD3864E:24b-5": "gzhan gyis khas blangs pa'i dngos po brdzun pa gang yin pa de ni 'di'o zhes bstan par bya ba de yang cung zad kyang yod par ga la 'gyur /",
    "T04TD3864E:24b-6": "de ltar rten cing 'grel par 'byung ba'i don rang bzhin gyis skye ba med pa'i don du khong du ma chud pa shin tu phyin ci log tu gyur pa dag gis /",
    "T04TD3864E:24b-7": "ma brtan par ni gang dag gis //",
    "T04TD3864E:24b-8": "bdag gam 'jig rten mngon chags pa //",
    "T04TD3864E:24b-9": "rtag dang mi rtag sogs lta bas //",
    "T04TD3864E:24b-10": "kye ma de dag 'phrogs pa yin //",
    "T04TD3864E:24b-11": "gang dag phung po lnga gzugs brnyan lta bu rang bzhin med pa la brten nas bdag tu mi 'dogs kyi /",
    "T04TD3864E:24b-12": "sems rang gi mtshan nyid du grub pa la bdag go zhes rnam par 'jog pa de dag gdon mi za bar lta ba'i chu bo chen pos mya ngan las 'das pa'i lam las ded cing khyer bar 'gyur ro //",
    "T04TD3864E:24b-13": "ji lta zhe na /",
    "T04TD3864E:24b-14": "de la sems ngo bo nyid du grub par 'dod na yang na ni rtag par 'gyur /",
    "T04TD3864E:24b-15": "yang na ni mi rtag par 'gyur ro //",
    "T04TD3864E:24b-16": "gal te rtag par 'gyur na de'i tshe ther zug tu smra ba yin no //",
    "T04TD3864E:24b-17": "'on te mi rtag na de'i tshe chad par smra ba yin te /",
    "T04TD3864E:24b-18": "byung nas med par gyur pa ni chad par lta ba yin no //",
    "T04TD3864E:24b-19": "de ltar de dag kye ma lta bas 'phrogs pa yin no //",
    "T04TD3864E:24b-20": "kye ma zhes bya ba'i sgra ni smre sngags 'don pa ma nges par rig par bya'o //",
    "T04TD3864E:24b-21": "de ltar 'jig rten zhes bya ba phung po lnga po rang gi mtshan nyid kyis grub par 'dod na yang mthun par skyon du 'gyur bar sbyar ro //",
    "T04TD3864E:24b-22": "yang na 'di ni don gzhan te /",
    "T04TD3864E:24b-23": "grangs can la sogs pa gang dag ma brten par bdag rtag pa dang /",
    "T04TD3864E:24b-24": "ngo bo nyid kyis grub pa dang /",
    "T04TD3864E:24b-25": "rten cing 'brel bar 'byung ba ma yin pa dang /",
    "T04TD3864E:24b-26": "'jig rten yang rang bzhin gyi bdag nyid dang /",
    "T04TD3864E:25a-0": "rang bzhin yang 'gyur ba med pa'i phyir ngo bo nyid kyis grub par zhen la 'gyur ba'i tshogs ni @25a * //",
    "T04TD3864E:25a-1": "ldog par 'dod do //",
    "T04TD3864E:25a-2": "gzhan dag ni gzhan du 'dod /",
    "T04TD3864E:25a-3": "kye ma de dag ni gdon mi za bar rtag pa dang mi rtag pa la sogs pa'i lta ba rnams kyis 'phrogs par 'gyur ro //",
    "T04TD3864E:25a-4": "rang gi sde pa gang dag phung po lnga dang bdag brten par khas len kyang rdzas su yod pa nyid du zhugs pa dang gang dag ma rig pa dang 'du byed la sogs pa rgyu dang rkyen tshogs pa las byung ba yin yang rnam par shes pa la sogs pa rdzas su yod pa nyid du brjod pa de dag kyang de bzhin du lta ba log par zhugs pa yin par bstan pa'i phyir /",
    "T04TD3864E:25a-5": "gang dag brten nas dngos po rnams //",
    "T04TD3864E:25a-6": "yang dag nyid du 'grub 'dod pa //",
    "T04TD3864E:25a-7": "de dag la yang rtag stsogs kyi //",
    "T04TD3864E:25a-8": "skyon de ji ltar 'byung mi 'gyur //",
    "T04TD3864E:25a-9": "zhes bya ba smos so //",
    "T04TD3864E:25a-10": "ji ltar bdag dang chos kyi ngo bo nyid kyi don yod pa dang /",
    "T04TD3864E:25a-11": "med par khas blangs pa la rtag pa dang /",
    "T04TD3864E:25a-12": "chad pa'i skyon du 'gyur ba dang mtshungs pa'i phyir ro //",
    "T04TD3864E:25a-13": "ji skad smos pa'i lta ba dag bsal nas rten cing 'brel bar 'byung ba ji ltar gnas pa'i don khong du chud na /",
    "T04TD3864E:25a-14": "gang dag brten nas dngos po rnams //",
    "T04TD3864E:25a-15": "chu yi zla ba lta bur ni //",
    "T04TD3864E:25a-16": "yang dag ma yin log min par //",
    "T04TD3864E:25a-17": "'dod pa de dag ltas mi 'phrogs //",
    "T04TD3864E:25a-18": "gal te gzugs la sogs pa ngo bo nyid kyis med pa yin na /",
    "T04TD3864E:25a-19": "de dag ngo bo nyid kyis med pas ngo bo nyid gzhan du 'gyur mi srid de /",
    "T04TD3864E:25a-20": "ngo bo nyid kyis med pa ni phyis yod par mi rung ngo //",
    "T04TD3864E:25a-21": "rgyu dang rkyen yod du zin kyang gang yang skye mi srid pa dang rgyu dang rkyen rnams kyang de lta bu'i rang bzhin yin pas mi srid pa'i phyir rten cing 'brel bar 'byung ba dang 'gal bar 'gyur ro //",
    "T04TD3864E:25a-22": "'on te nyes pa de yongs su spang bar 'dod de /",
    "T04TD3864E:25a-23": "ngo bo nyid kyis yod par khas len na yang de'i tshe de ltar byung ba bzhin du rgyu dang rkyen rnams kyis kyang 'byung bar mi 'gyur te /",
    "T04TD3864E:25a-24": "rgyu dang rkyen rnams kyang dgos pa med pas yod par mi 'gyur ro //",
    "T04TD3864E:25a-25": "de lta na yang rten cing 'brel bar 'byung ba dang 'gal bar 'gyur ro //",
    "T04TD3864E:25b-0": "rten cing 'brel bar 'byung ba dang 'gal na rnam par gzhag pa thams cad zhig @25b par 'gyur ro //",
    "T04TD3864E:25b-1": "bong bu'i rva la sogs pa bzhin du 'gro ba yang mi dmigs par 'gyur ro //",
    "T04TD3864E:25b-2": "de bas na khams dang 'gro ba dang /",
    "T04TD3864E:25b-3": "skye gnas dang /",
    "T04TD3864E:25b-4": "rigs dang /",
    "T04TD3864E:25b-5": "rus dang /",
    "T04TD3864E:25b-6": "cho rigs dang /",
    "T04TD3864E:25b-7": "kha dog dang /",
    "T04TD3864E:25b-8": "gzugs dang /",
    "T04TD3864E:25b-9": "stobs dang /",
    "T04TD3864E:25b-10": "blo dang /",
    "T04TD3864E:25b-11": "dbang po so so tha dad pa'i 'gro ba dang /",
    "T04TD3864E:25b-12": "'gro ba ma lus pa'i rten phyi rol gyi rlung gi dkyil 'khor la sogs pa dang /",
    "T04TD3864E:25b-13": "gser dang /",
    "T04TD3864E:25b-14": "dngul dang /",
    "T04TD3864E:25b-15": "aanda rnyil dang /",
    "T04TD3864E:25b-16": "shel dang ;",
    "T04TD3864E:25b-17": "padma r'a ga la sogs pa dang /",
    "T04TD3864E:25b-18": "ku mu da dang /",
    "T04TD3864E:25b-19": "padma dang /",
    "T04TD3864E:25b-20": "shing dang /",
    "T04TD3864E:25b-21": "ri dang /",
    "T04TD3864E:25b-22": "sman dang /",
    "T04TD3864E:25b-23": "bum pa dang /",
    "T04TD3864E:25b-24": "shing rta la sogs pa dmigs su med pa sna tshogs kyang med pa nyid du 'gyur ro //",
    "T04TD3864E:25b-25": "de dmigs su yod bzhin du med par khas blang ba ni mi rigs so //",
    "T04TD3864E:25b-26": "de bas na gang brten te 'byung ba'i ngo bo nyid kyis yod pa dang med pa spangs pa ste /",
    "T04TD3864E:25b-27": "rkyen 'di tsam gyis grub pas gzugs brnyan bzhin du de ngo bo nyid kyis grub pa med par khas blang bar bya ste /",
    "T04TD3864E:25b-28": "ji ltar 'phags pa lhas /",
    "T04TD3864E:25b-29": "'bras bu yod par gang 'dod dang //",
    "T04TD3864E:25b-30": "'bras bu med par gang 'dod la //",
    "T04TD3864E:25b-31": "ka ba la sogs khyim don du //",
    "T04TD3864E:25b-32": "brgyan pa'i don kyang med par 'gyur //",
    "T04TD3864E:25b-33": "zhes smos pa lta bu'o //",
    "T04TD3864E:25b-34": "de ltar rtag pa dang chad pa spangs nas rten cing 'brel par 'byung ba gzugs brnyan lta bu blo phyin ci log gi spyod yul du gyur pa dang 'gal ba med pas ji skad smos pa'i 'gro ba sna tshogs mi srid pa ma yin no //",
    "T04TD3864E:25b-35": "'phags pa rnams kyang phyin ci log spangs te /",
    "T04TD3864E:25b-36": "brdzun du sgro mi 'dogs pas rnam par grol ba mi srid pa ma yin no ;",
    "T04TD3864E:25b-37": "/ gang gi phyir rten cing 'brel par 'byung ba 'di ltar ngo bo nyid kyis skye ba med pa de'i phyir rigs pa 'dris dngos po rnams la gang dag brten nas dngos po rnams chu'i zla ba lta bur ni 'dod pa de dag rang gi ngo bor grub pa med pas gzugs brnyan bzhin du rang gi ngo bo nyid kyi bden pa yang ma yin brdzun pa yang ma yin par 'dod de /",
    "T04TD3864E:25b-38": "'di ltar bsam pa 'di ni dngos por gyur ba la brten pa ste /",
    "T04TD3864E:25b-39": "rten cing 'brel bar 'byung ba ni dngos po yod pa ma yin la /",
    "T04TD3864E:25b-40": "gzugs brnyan lta bur gyur pa de'i phyir de yang dag pa ma yin no //",
    "T04TD3864E:26a-0": "yang dag par yod na gzhan du 'gyur @26a * //",
    "T04TD3864E:26a-1": "mi srid par thal bar 'gyur ro //",
    "T04TD3864E:26a-2": "'jig rten yang dag pa dang 'dra bar snang bas log pa yang ma yin no //",
    "T04TD3864E:26a-3": "yang dag pa ma yin pa zhes bya ba yang la la la bstan pa dang dgos pa 'grub pa'i phyir ro //",
    "T04TD3864E:26a-4": "gang gi phyir yang dag pa ma yin pa de'i phyir rtag par smra ba ma yin no //",
    "T04TD3864E:26a-5": "gang gi yang dag pa ma yin pa yang ma yin pa de'i phyir chad par smra ba'am log par smra ba ma yin no //",
    "T04TD3864E:26a-6": "de ltar gzugs brnyan bzhin du rten cing 'brel bar 'byung ba rang bzhin med par khong du chud na gdon mi za bar tshul bzhin ma yin par rnam pa'i rlung gis dkrugs te 'khrugs par gyur pa'i rba rlabs chen po pa rtag pa dang mi rtag pa la sogs pa'i lta ba'i chu bo las rten cing 'brel bar 'byung ba shes pa'i grus brgal nas mya ngan las 'das pa'i skyed mos tshal gyi thang sangs rgyas kyi chos ma 'dres pa'i shing gi tshal gyis mdzes par byas pa ;",
    "T04TD3864E:26a-7": "byang chub kyi yan lag gi rin po che sna tshogs yid 'phrog pa yod pa /",
    "T04TD3864E:26a-8": "stobs bcu dang ldan pas dri ma med pa /",
    "T04TD3864E:26a-9": "zad pa dang mi skye ba shes pas dben par bde bar phyin te /",
    "T04TD3864E:26a-10": "gzhan dag la yang de'i rjes su 'gro ba rten cing 'brel bar 'byung ba'i gtam gsang bstod de ston pas bsgo ba de bsgrub pa la brtson pa 'khor ba'i rgya mtsho chen po'i nang na 'dug pa rtag pa la sogs pa'i lta ba'i chu bo rnams kyis mgo rmongs pa de dag nges par sgrol lo //",
    "T04TD3864E:26a-11": "gang dag rten cing 'brel par 'byung ba'i chos nyid 'di khong du ma chud de /",
    "T04TD3864E:26a-12": "dngos po rnams kyi rang gi mtshan nyid yongs su rtog pa de dag ni gdon mi za bar dngos por khas len yod na ni /",
    "T04TD3864E:26a-13": "'dod chags zhe sdang 'byung ba yi //",
    "T04TD3864E:26a-14": "lta ba mi bzad ma rungs 'dzin //",
    "T04TD3864E:26a-15": "de las byung ba'i rtsod par 'gyur //",
    "T04TD3864E:26a-16": "de la 'dod chags ni rang gi phyogs la mngon par zhen pa'i mtshan nyid do //",
    "T04TD3864E:26a-17": "zhe sdang ni gzhan gyi phyogs la rgyab kyis bltas pa'i mtshan nyid do //",
    "T04TD3864E:26a-18": "'dod chags dang zhe sdang gang las 'byung ba de 'dod chags dang zhe sdang 'byung ba'o //",
    "T04TD3864E:26a-19": "rnam par smin pa shin tu mi bde ba dang shin tu bzod par dka' ba'i phyir mi bzod pa'o //",
    "T04TD3864E:26b-0": "sems kyi rgyud @26b la gnod pa skyed par byed pa dang /",
    "T04TD3864E:26b-1": "'da' bar dka' ba'i phyir ma rungs pa ste /",
    "T04TD3864E:26b-2": "de yang gang zhe na /",
    "T04TD3864E:26b-3": "lta ba yongs su 'dzin pa'o //",
    "T04TD3864E:26b-4": "lta ba la gnas pa 'di lta bu 'di yang dngos por len pa las skye'o //",
    "T04TD3864E:26b-5": "lta ba yongs su 'dzin pa yod na rang gis khas blangs pa'i don bstan par 'dod pa dang ;",
    "T04TD3864E:26b-6": "gzhan gyis khas blangs pa zhig 'dod pa'i phyir lta ba khas len pa las byung ba'i rtsod pa dngos po la mngon par zhen pa'i rtsa ba las byung ba gzhan dag kyang 'byung ngo //",
    "T04TD3864E:26b-7": "gang gi phyir de de ltar gyur ba'i phyir /",
    "T04TD3864E:26b-8": "de ni lta ba kun gyi rgyu //",
    "T04TD3864E:26b-9": "de med nyon mongs mi skye ste//",
    "T04TD3864E:26b-10": "de bas de ni yongs shes na //",
    "T04TD3864E:26b-11": "lta dang nyon mongs yongs su 'byang //",
    "T04TD3864E:26b-12": "dngos por khas len pa yod na de ni sngon gyi mtha' dang phyi ma'i mtha' dang dbus yongs su rtog pas de la dmigs pa lta bar gyur pa rnams su ltung ba yod pas na dngos por 'dzin pa de lta bar gyur pa thams cad kyi rgyu yin no //",
    "T04TD3864E:26b-13": "lta bar gyur pa yod na rgyu de las byung ba'i nyon mongs pa 'byung ste /",
    "T04TD3864E:26b-14": "rang gi lta ba la 'dod chags 'byung ba dang /",
    "T04TD3864E:26b-15": "des nga rgyal du 'gyur ba dang /",
    "T04TD3864E:26b-16": "gzhan gyi lta ba la zhe sdang 'byung ba'i phyir dang /",
    "T04TD3864E:26b-17": "thams cad du gti mug 'byung bas lta bar gyur pa las nyon mongs pa rnams 'byung ngo //",
    "T04TD3864E:26b-18": "gang gi phyir de ltar lta ba dang /",
    "T04TD3864E:26b-19": "nyon mongs pa thams cad dngos por dmigs pa'i rgyu las byung ba de'i phyir dngos po de yongs su shes te /",
    "T04TD3864E:26b-20": "dngos po'i rang gi ngo bo ji lta ba bzhin du khong du chud na dmigs pa med pas lta ba rnams ldog go ;",
    "T04TD3864E:26b-21": "/ de log na nyon mongs pa rnams spong ngo //",
    "T04TD3864E:26b-22": "gal te 'di snyam du /",
    "T04TD3864E:26b-23": "gang gis de shes 'gyur zhe na //",
    "T04TD3864E:26b-24": "rten cing 'byung ba mthong ba ste //",
    "T04TD3864E:26b-25": "rten cing skyes pa ma skyes shes //",
    "T04TD3864E:26b-26": "yang dag mkhyen pa mchog gis gsungs //",
    "T04TD3864E:26b-27": "rten cing 'brel bar 'byung ba mthong nas dngos po rnams la ngo bo nyid du dmigs par mi 'gyur /",
    "T04TD3864E:26b-28": "gang brten nas skyes pa de ni gzugs brnyan bzhin du ngo bo nyid kyis ma skyes pa'i phyir ro //",
    "T04TD3864E:26b-29": "brten nas byung ba gang yin pa de ni byung ba nyid du nges te /",
    "T04TD3864E:26b-30": "de la ma byung zhes bya ba'i sgrar ji skad du gdags /",
    "T04TD3864E:27a-0": "gal te ma skyes pa zhes bya ba na ni de @27a * //",
    "T04TD3864E:27a-1": "brten nas skyes pa zhes byar mi rung ste /",
    "T04TD3864E:27a-2": "de bas na nang 'gal ba'i phyir de rigs pa ma yin no zhes zer na /",
    "T04TD3864E:27a-3": "kye ma kyi hud rna ba dang snying med pas kyang bdag la klan ka btsal ba gang yin pa de ni bdag ma rungs pa zhes bab bo //",
    "T04TD3864E:27a-4": "gang brten nas skyes pa de gzugs brnyan bzhin du ngo bo nyid kyis skyes pa ma yin no zhes kho bos gang gi tshe smras pa de'i tshe de la klan ka btsal ba'i skabs ga la yod /",
    "T04TD3864E:27a-5": "brten nas 'byung ba'i rnam pa gang gi gzugs brnyan dmigs pa de'i brdzun par gyur pa dmigs pa kho bo ma skyes pa'o zhes smra'i ;",
    "T04TD3864E:27a-6": "bdag nyid gang gis de'i byung ba med pa rnam par gzhag pa de nyid kyis de'i skye ba med par brjod do //",
    "T04TD3864E:27a-7": "bdag nyid gang gis de'i skye ba med par rnam par gzhag ce na /",
    "T04TD3864E:27a-8": "yang dag par 'dod pa'i ngo bo nyid kyis 'dod kyi /",
    "T04TD3864E:27a-9": "brdzun pa'i ngo bos ni ma yin te /",
    "T04TD3864E:27a-10": "de ni ngo bo des rten cing 'brel bar 'byung ba khas blangs pa'i phyir ro //",
    "T04TD3864E:27a-11": "de'i phyir de ltar skye ba dang mi skye ba 'di gnyis yul ma yin pa'i phyir gcig gi yul du ga la 'gyur /",
    "T04TD3864E:27a-12": "gal te rten cing 'brel bar 'byung ba ji ltar dmigs pa de la skye ba med pa zhes mi ston gyi /",
    "T04TD3864E:27a-13": "ngo bo nyid la skye ba med pa zhes ston na 'di la khyod kyis de skad smras pa lta bu sngon ma thos pa ci zhig bstan par 'gyur /",
    "T04TD3864E:27a-14": "kho bo ni sngon ma thos pa cung zad kyang mi ston te /",
    "T04TD3864E:27a-15": "nged kyi bstan bcos ni ji ltar gnas pa'i chos nyid bstan pa ched che bar bya ba yin na ji ltar gnas pa'i chos nyid de la yang phyin ci log gi rjes su 'brang ba 'dren po phyogs bslad pa lta bu dag rnam pa gzhan du yongs su rtog go //",
    "T04TD3864E:27a-16": "rten cing 'brel bar 'byung ba ngo bo nyid kyis ma skyes pa ste /",
    "T04TD3864E:27a-17": "phyin ci log pa'i bdag nyid du ma byung ba yin na so so'i skye bo dag de la ngo bo nyid kyis skye bar yongs su rtog ste /",
    "T04TD3864E:27a-18": "de la mngon par zhen nas kun nas nyon mongs so //",
    "T04TD3864E:27a-19": "kun nas nyon mongs de spang pa'i phyir nyan thos dang /",
    "T04TD3864E:27a-20": "rang sangs rgyas dang byang chub sems dpa' yang dag par rig pa rnams kyi mchog sangs rgyas bcom ldan 'das kyis gsungs pa /",
    "T04TD3864E:27b-0": "brten nas skyes pa ma @27b skyes she'o //",
    "T04TD3864E:27b-1": "sgyu ma mkhan ni sgyu ma'i na chung yang dag pa snyam du mngon par zhen nas kun nas nyon mongs par mi 'gyur gyi /",
    "T04TD3864E:27b-2": "na chung yang dag pa snyam du mngon pa'i nga rgyal can phyin ci log tu gyur ba de la ni kun nas nyon mongs pa 'byung ngo //",
    "T04TD3864E:27b-3": "de bzhin du 'di la yang brten nas byung ba ngo bo nyid kyis ma skyes so zhes bcom ldan 'das gsungs pas dngos po rnams la ngo bo nyid du mngon par zhen pa bzlog pa yin no //",
    "T04TD3864E:27b-4": "'di ltar /",
    "T04TD3864E:27b-5": "log pa'i shes pas zil gnon pa //",
    "T04TD3864E:27b-6": "bden pa min la bden 'dzin pa'i //",
    "T04TD3864E:27b-7": "yongs su 'dzin dang rtsod sogs kyi //",
    "T04TD3864E:27b-8": "rim pa chags las shin tu byung //",
    "T04TD3864E:27b-9": "de lta bas na dngos po bden pa ma yin pa bden par 'du shes pa de bzlog pa'i phyir bcom ldan 'das kyis rten cing 'brel bar 'byung ba bstan to //",
    "T04TD3864E:27b-10": "rten cing 'brel bar 'byung ba ni slu ba'i phyir bden pa ma yin no //",
    "T04TD3864E:27b-11": "de bden pa ma yin par rtogs na dngos po la chags pa ldog go //",
    "T04TD3864E:27b-12": "dngos po la chags pa log na dngos po yongs su 'dzin pa ldog go //",
    "T04TD3864E:27b-13": "yongs su 'dzin pa ni bdag gir byed pa ste /",
    "T04TD3864E:27b-14": "de ni de ltar ldog go //",
    "T04TD3864E:27b-15": "de log la 'dod pa la chags par gyur pa dang /",
    "T04TD3864E:27b-16": "lta ba la chags par 'gyur ba'i rtsod pa yang ldog go //",
    "T04TD3864E:27b-17": "rtsod pa log na 'thab pa la sogs pa yang ldog go //",
    "T04TD3864E:27b-18": "de bas na dngos po brten nas grub pa gang yang mi dmigs na gdon mi za bar /",
    "T04TD3864E:27b-19": "rtsod med che ba'i bdag nyid can //",
    "T04TD3864E:27b-20": "de dag la ni phyogs med do //",
    "T04TD3864E:27b-21": "rang gi phyogs khas len pa yod na ni de'i tshe de gzugs pa'i phyir gzhan rnams dang rtsod par gyur na de dag la ni de lta bu yang med pas de bas na rtsod med che ba'i bdag nyid can no //",
    "T04TD3864E:27b-22": "gal te de dag la rang gi phyogs med du zin kyang gzhan gyi phyogs gzhig pa med mi srid de /",
    "T04TD3864E:27b-23": "de bas na gzhan gyi phyogs yod dang //",
    "T04TD3864E:27b-24": "bdag gi phyogs kyang med du mi rung ngo //",
    "T04TD3864E:27b-25": "phyogs shig yod na ni bdag gi phyogs sam gzhan gyi phyogs med par yang 'gyur na /",
    "T04TD3864E:27b-26": "gang gi tshe phyogs ye med de'i tshe /",
    "T04TD3864E:27b-27": "gang rnams la ni phyogs med pa //",
    "T04TD3864E:27b-28": "de la gzhan phyogs ga la yod //",
    "T04TD3864E:28a-0": "gang gi tshe de ltar dngos po med pas bdag dang @28a * //",
    "T04TD3864E:28a-1": "gzhan gyi phyogs med pa de'i tshe de ltar mthong ba rnams kyi nyon mongs pa rnams nges par 'gag par 'gyur ro //",
    "T04TD3864E:28a-2": "ji lta zhe na /",
    "T04TD3864E:28a-3": "de dag 'di ltar /",
    "T04TD3864E:28a-4": "gang yang rung ba'i gnas rnyed nas //",
    "T04TD3864E:28a-5": "nyon mongs sbrul gdug g-yon can gyis //",
    "T04TD3864E:28a-6": "zin par 'gyur ro gang gi sems //",
    "T04TD3864E:28a-7": "gnas med de dag zin mi 'gyur //",
    "T04TD3864E:28a-8": "'dod chags la sogs pa ni rang bzhin gyis 'du byed kyi nags thibs bo na rgyu ba dge ba'i phyogs kyi srog gi bar chad byed pa lta ba la sogs pa'i mig gi dbang po'i phug tu gnas bcas pa yul gyi rlung la yid chags pa yun ring po nas rjes su 'brang ba'o //",
    "T04TD3864E:28a-9": "g-yon can ni gya gyu ltar 'gro ba ste //",
    "T04TD3864E:28a-10": "'dzin pa la brtson pas de dag ni sbrul lo //",
    "T04TD3864E:28a-11": "gnas brten par bya ba rgyu 'ga' zhig rnyed nas 'ga' zhig la 'dzin to //",
    "T04TD3864E:28a-12": "gang dag dngos po thams cad du mi dmigs pas nyon mongs pa'i sbrul gyis gnas pa'i rgyu ma lus par bsregs shing dran pa dang shes bzhin gyi dbang po'i phug rnams bkag pa de dag nyon mongs pa'i sbrul gyis zin par 'gyur ba'i gnas med par byas pas gang dag gi sems la gnas pa med pa ni zin par 'gyur te /",
    "T04TD3864E:28a-13": "dngos por dmigs pa med na sems kyi phyogs yongs su mi 'dzin pa'i phyir ro //",
    "T04TD3864E:28a-14": "de'i phyir de ltar gang dag gis sems la dmigs pa med pa de dag nyon mongs pa'i sbrul gdug pa g-yon can gyis kyang tshugs shing zin par mi 'gyur ro //",
    "T04TD3864E:28a-15": "gang dag gzugs la sogs pa'i rang bzhin dmigs kyang nyon mongs pa rnams spang du rung bar 'dod pa de dag la ni nyon mongs pa rnams spang bar 'gyur ba med do zhes bstan pa'i phyir /",
    "T04TD3864E:28a-16": "gnas dang bcas pa'i sems yod la //",
    "T04TD3864E:28a-17": "nyon mongs dug chen cis mi 'byung //",
    "T04TD3864E:28a-18": "zhes bya ba smos so //",
    "T04TD3864E:28a-19": "dngos por dmigs na ni 'dod chags la sogs pa nyon mongs pa rnams kyi 'byung ba gdon mi za bar mi zlog ste 'byung ngo //",
    "T04TD3864E:28a-20": "ji lta zhe na /",
    "T04TD3864E:28a-21": "gal te dngos po de yid dang mthun par gnas na ni de'i tshe de la rjes su chags pa bzlog par dka' bar 'gyur ro //",
    "T04TD3864E:28b-0": "@28b ci ste mi mthun na yang de'i tshe de la khong khro ba dang /",
    "T04TD3864E:28b-1": "tshig pa za ba bzlog dka' bar 'gyur ro //",
    "T04TD3864E:28b-2": "'on te rtog pa de gnyis ka bstsal kyang de'i tshe rang gi ngo bo la sgro 'dogs shing dmigs pa las byung ba btang snyoms su 'gyur ba'i yul la ma rig pa'i bag la nyal ba bzlog dka' bar 'gyur ro //",
    "T04TD3864E:28b-3": "tha mal bar 'dug pa'i gnas na kun tu 'byung ba'i ma rig pa'i bag la nyal 'khor ba'i sdug bsngal 'byung ba dang mthun pa gnod pa'i bdag nyid nyon mongs pa'i sbrul 'byung bar dmigs nas /",
    "T04TD3864E:28b-4": "gang tshe tha mal 'dug pa yang //",
    "T04TD3864E:28b-5": "nyon mongs sbrul gyis zin par 'gyur //",
    "T04TD3864E:28b-6": "zhes bya ba smos so //",
    "T04TD3864E:28b-7": "gang gi tshe gti mug de rtag tu 'byung bar gyur ba de ni kun tu rmongs pa de kho na mthong ba bsgribs pa'i so so'i skye bo dag gti mug gi mthus grub pa'i dngos po'i rang gi mtshan nyid la gdon mi za bar //",
    "T04TD3864E:28b-8": "byis pa bden par 'du shes pas //",
    "T04TD3864E:28b-9": "gzugs brnyan la ni chags pa bzhin //",
    "T04TD3864E:28b-10": "de ltar 'jig rten rmongs pa'i phyir //",
    "T04TD3864E:28b-11": "yul gyi gzeb la thogs par 'gyur //",
    "T04TD3864E:28b-12": "ji ltar byis pa 'jig rten gyi tha snyad mi shes pa rang bzhin gyis rnam par shes pa blun pa dag gzugs brnyan dmigs pa na de la dngos po yod par 'dzin zhing chags par 'gyur te ci yang byed cing de dang rtse ba de bzhin du byis pa ma rig pa dang ldan pa gti mug gi mthus skyes pa la /",
    "T04TD3864E:28b-13": "dngos po yod pa yang dag par rtsod pa la mngon par zhen pa lus dang ngag yid kyis 'jug pas /",
    "T04TD3864E:28b-14": "de dang de la mngon par zhen pas /",
    "T04TD3864E:28b-15": "rjes su chags pa dang /",
    "T04TD3864E:28b-16": "khong khro ba dang /",
    "T04TD3864E:28b-17": "nga rgyal la sogs pas rang dbang med par 'jug pa byis pa bzhin du ci dang ci yang byed cing 'khor ba'i gzeb la thogs pa 'khor ba'i ngo bo nyid mi shes pa dag mi 'phags pa rnams la snying brtse ba'i yul du snang ngo //",
    "T04TD3864E:28b-18": "shes rab kyi drag pa'i spyan dang ldan pa 'phags pa dag ni ngo bo nyid yang dag pa ji lta ba bzhin du gzigs pas /",
    "T04TD3864E:28b-19": "dngos po gzugs brnyan lta bur ni //",
    "T04TD3864E:28b-20": "ye shes mig gis rab mthong na //",
    "T04TD3864E:28b-21": "bdag nyid chen po de dag ni //",
    "T04TD3864E:28b-22": "yul gyi 'dam la mi chags so //",
    "T04TD3864E:29a-0": "chags pa med na dngos po rnams la @29a * //",
    "T04TD3864E:29a-1": "de'i bdag nyid du chags shing 'jug pa med pas yul gyi 'dam la chags par mi 'gyur te /",
    "T04TD3864E:29a-2": "'phags pa rnams ni gzugs brnyan la blo byang ba dang 'dra zhing zhes bya ba'i tha tshig go //",
    "T04TD3864E:29a-3": "de'i phyir de ltar shin tu byis pa'i blo can dag ni gzugs brnyan la byis pa bzhin du gdon mi za bar //",
    "T04TD3864E:29a-4": "byis pa rnams ni gzugs la chags //",
    "T04TD3864E:29a-5": "bar ma dag ni 'dod chags bral //",
    "T04TD3864E:29a-6": "gzugs kyi rang bzhin shes pa yi //",
    "T04TD3864E:29a-7": "blo mchog dag ni rnam par grol //",
    "T04TD3864E:29a-8": "de la byis pa'i mtshan nyid dang ldan pa ni byis pa ste /",
    "T04TD3864E:29a-9": "de yang nyes par sems pa sems pa dang /",
    "T04TD3864E:29a-10": "nyes par smra ba smra ba dang /",
    "T04TD3864E:29a-11": "nyes par byed pa'i las byed pa'o //",
    "T04TD3864E:29a-12": "de la nyes par sems pa sems pa ni gang dag lus mi gtsang ba dang skad cig cing 'jig pa'i dang can la gtsang ba dang /",
    "T04TD3864E:29a-13": "mi 'jig pa'i dang can du sems pa'o //",
    "T04TD3864E:29a-14": "nyes par smra ba smra ba zhes bya ba ni bsngags par mi 'os pa rtag tu phan gdags dgos pa sdug bsngal gyi bdag nyid can gyi lus la ming dang tshig dang yi ge'i tshogs sna tshogs kyis bsngags pa brjod pa'o //",
    "T04TD3864E:29a-15": "nyes par byed pa'i las byed pa zhes bya ba ni mi dge ba'i rnam par smin pa sdug bsngal du 'gyur ba'i las rtsom pa'o //",
    "T04TD3864E:29a-16": "de ltar byis pa de dag mi gtsang bzhin du gzugs la chags so //",
    "T04TD3864E:29a-17": "bar ma ni gang dag mi gtsang ba la ji ltar gnas pa bzhin du smod cing gzugs la sdug bsngal brgya phrag du ma bstsags par mthong ste /",
    "T04TD3864E:29a-18": "gzugs la 'dod chags dang bral bar gyur nas bsam gtan dang gzugs med pa'i snyoms par 'jug pa 'thob ste /",
    "T04TD3864E:29a-19": "'dod pa'i khams las shin tu 'das pa de dag ni bar ma'o //",
    "T04TD3864E:29a-20": "gang dag gzugs kyang ngo bo nyid kyis med de /",
    "T04TD3864E:29a-21": "gzugs brnyan bzhin du khong du chud pa de dag ni gzugs la sogs pa'i rnam par rtog pa rnams las gdon mi za bar /",
    "T04TD3864E:29a-22": "gzugs kyi rang bzhin shes pa yis //",
    "T04TD3864E:29a-23": "blo mchog rnams ni rnam par grol //",
    "T04TD3864E:29a-24": "don de nyid rnam par dbye ba bstan pa'i phyir /",
    "T04TD3864E:29a-25": "sdug ches pa la chags par 'gyur //",
    "T04TD3864E:29b-0": "de las ldog pas 'dod @29b chags bral //",
    "T04TD3864E:29b-1": "sgyu ma'i skyes bu ltar dben par //",
    "T04TD3864E:29b-2": "mthong bas mya ngan 'das par 'gyur //",
    "T04TD3864E:29b-3": "zhes bya ba smos so //",
    "T04TD3864E:29b-4": "sgyu ma'i skyes bu bzhin du 'gro ba dben zhing stong ste /",
    "T04TD3864E:29b-5": "mya ngan las 'das pa mthong nas gang dag mya ngan las 'das par gyur pa de dag ni blo'i mchog dang ldan pa ste ;",
    "T04TD3864E:29b-6": "de dag kyang nyan thos dang rang sangs rgyas dang bcom ldan 'das su shes par bya'o //",
    "T04TD3864E:29b-7": "bar ma dag ni 'jig rten pa rnams te /",
    "T04TD3864E:29b-8": "'dod pa'i 'dod chags dang bral ba'o //",
    "T04TD3864E:29b-9": "byis pa rnams ni 'dod pa la chags par shes par bya'o //",
    "T04TD3864E:29b-10": "sgyu ma'i skyes bu bzhin du 'gro ba dben par mthong nas mya ngan las 'das pa ji ltar 'gyur zhe na /",
    "T04TD3864E:29b-11": "log pa'i shes pas mngon gdung ba'i //",
    "T04TD3864E:29b-12": "nyon mongs skyon rnams gang yin te //",
    "T04TD3864E:29b-13": "dngos dang dngos med rnam rtog pa //",
    "T04TD3864E:29b-14": "don shes gyur la mi 'byung ngo //",
    "T04TD3864E:29b-15": "zhes bya ba smos so //",
    "T04TD3864E:29b-16": "gang gis 'gro ba sgyu ma bzhin du dmigs pa des dngos po dang dngos po med pa'i rang gi mtshan nyid ngo bor mi dmigs pas dngos po dang dngos po med par yongs su shes te /",
    "T04TD3864E:29b-17": "de gnyis la yongs su mi rtog pa'i phyir rnam par mi rtog pa yin no //",
    "T04TD3864E:29b-18": "dngos po dang dngos po med pa rnams rnam par bshig pa don shes pa de la 'dod chags la sogs pa nyon mongs pa gang yin pa de dag gdon mi za bar 'khor ba'i rgyur mi 'gyur ro //",
    "T04TD3864E:29b-19": "nyon mongs pa de dag ni log pa'i shes pas mngon par gdung ba rnams la 'byung ngo //",
    "T04TD3864E:29b-20": "mngon du gdung ba'i dang tshul can ni mngon bar gdung ba can no //",
    "T04TD3864E:29b-21": "log pa'i shes pas mngon par gdung bas log pa'i shes pas mngon par gdung ba'o //",
    "T04TD3864E:29b-22": "phyin ci log pa dag yul la dmigs pa rnyed nas nyon mongs pa rnams kyis gdung bar byed de //",
    "T04TD3864E:29b-23": "don rtogs pa la ni de dag med pas gdon mi za bar mya ngan las 'da'o //",
    "T04TD3864E:29b-24": "byis pa rnams ni phyin ci log tu gyur pas mya ngan las 'das par mi 'thad do //",
    "T04TD3864E:29b-25": "de dag ni 'dod chags dang bral ba'i gnas la yongs su rtog pas ji ltar dmigs pa'i yul la chags pa dang /",
    "T04TD3864E:29b-26": "mi chags pa yod par 'gyur /",
    "T04TD3864E:29b-27": "'phags pa dag ni 'khor ba 'di la /",
    "T04TD3864E:30a-0": "@30a * // gnas yod na ni 'dod chags dang //",
    "T04TD3864E:30a-1": "'dod chags bral ba dmigs 'gyur na //",
    "T04TD3864E:30a-2": "gnas med bdag nyid chen po rnams //",
    "T04TD3864E:30a-3": "chags pa med cing chags bral min //",
    "T04TD3864E:30a-4": "gang la chags pa de yang dmigs la gang la mi chags pa de yang dmigs na ni chags pa dang mi chags pa gnyis su rung ngo //",
    "T04TD3864E:30a-5": "dngos po la rang gi ngo bor sgro mi 'dogs na 'dod chags dang bral ba dag mi 'byung ngo //",
    "T04TD3864E:30a-6": "'phags pa rnams ni dngos po'i rang gi ngo bo mi dmigs pas de bas na de dag gnas med de /",
    "T04TD3864E:30a-7": "dmigs pa med pas nges par mya ngan las 'da'o //",
    "T04TD3864E:30a-8": "de'i phyir de ltar rnam par dpyad na /",
    "T04TD3864E:30a-9": "gang dag rnam par dben pa la //",
    "T04TD3864E:30a-10": "g-yo ba'i yid kyang mi g-yo ste //",
    "T04TD3864E:30a-11": "nyon mongs sprul gyis dkrugs pa yi //",
    "T04TD3864E:30a-12": "mi bzad srid pa'i rgya mtsho rgal //",
    "T04TD3864E:30a-13": "rang bzhin gyis rgod pa'i phyir sems spre'u lta bu dben pa 'gro ba stong pa zhes dmigs pa 'di la gang dag bstan par gnas pa dag ni srid pa'i rgya mtsho nyon mongs pa'i sprul gyis gang ba dmigs pa rgal ba'o //",
    "T04TD3864E:30a-14": "da ni rab tu byed pa'i dge ba yongs su bsngo ba'i phyir /",
    "T04TD3864E:30a-15": "dge ba 'di yis skye bo kun //",
    "T04TD3864E:30a-16": "bsod nams ye shes tshogs bsags te //",
    "T04TD3864E:30a-17": "bsod nams ye shes las byung ba //",
    "T04TD3864E:30a-18": "dam pa gnyis ni thob par shog / ces bya ba smos so //",
    "T04TD3864E:30a-19": "shes rab ma gtogs pa dang shes rab kyi rgyu ma gtogs pa sems can gyi khams mtha' dag yongs su shes par bya ba'i phyir bsgrubs pa dge ba dpag tu med pa thams cad ni bsod nams kyi tshogs shes pa bstan te /",
    "T04TD3864E:30a-20": "shes rab dang shes rab kyi rgyu sangs rgyas su 'grub par yongs su bsngo ba thams cad ni ye shes kyi tshogs so //",
    "T04TD3864E:30a-21": "skye bo thams cad kyis tshogs de gnyis bsags te nye bar bsgrubs nas bsod nams ye shes las byung ba'i dam pa bla na med pa thob par shog shig / byung ba ni skyes pa'o //",
    "T04TD3864E:30a-22": "bsod nams dang ye shes las byung ba de dag ni bsod nams dang ye shes las byung ba ste /",
    "T04TD3864E:30a-23": "de gnyis gang zhe na /",
    "T04TD3864E:30a-24": "gzugs kyi sku dang chos kyi sku'o //",
    "T04TD3864E:30b-0": "dge ba @30b 'dis de gnyis thob par shog shig / klu yi rkyen yin 'jigs dang bcas pas yongs spangs pa //",
    "T04TD3864E:30b-1": "rigs pa'i ku mu da 'di kha 'byed zla ba ni //",
    "T04TD3864E:30b-2": "nyes pa'i 'byung gnas rab rib rnam pa rab bcom nas //",
    "T04TD3864E:30b-3": "blo gros mi ldan skye bo rnams la grags pas mdzes //",
    "T04TD3864E:30b-4": "chos nyid dang ni mi 'gal gang 'jug pa //",
    "T04TD3864E:30b-5": "don de gal te ji skad ces brjod kyang //",
    "T04TD3864E:30b-6": "de la nyes zhes sangs rgyas mi gsung phyir //",
    "T04TD3864E:30b-7": "bdag gis yang dag rtogs la dogs pa med //",
    "T04TD3864E:30b-8": "de phyir bdag gis 'dzem spangs gus byas te //",
    "T04TD3864E:30b-9": "rigs pa drug cu pa 'di rnam par phye //",
    "T04TD3864E:30b-10": "rnam par phye ba'i bsod nams gang yin 'dis //",
    "T04TD3864E:30b-11": "'gro ba ma las thub dbang myur gyur cig / rigs pa drug cu pa'i 'grel pa 'di ni slob dpon zla ba grags pa zhes bya ba thag pa chen po dbu ma'i slob dpon yul sa ma ta nas skyes pa /",
    "T04TD3864E:30b-12": "mu stegs can rtog ge ngan par smra ba'i tshogs thams cad kyi mun pa mang po rnam par 'joms pa /",
    "T04TD3864E:30b-13": "de bzhin gshegs pa bka' mtha' gnyis rnam par spangs pa'i nam mkha'i dkyil thos pa dang bsam pa las byung ba'i ye shes kyis snang bar gyur na /",
    "T04TD3864E:30b-14": "gnas pa yang dag pa ma yin pa'i phyin ci log rnam pa sna tshogs kyi tsha bas gdungs pa'i 'gro ba mtha' dag bsil bar mdzad pa'i zla ba 'od zer dri ma med pa dpag tu med par grags pa yin te /",
    "T04TD3864E:30b-15": "des mdzad pa'i rigs pa drug cu pa'i 'grel pa rdzogs so /",
    "T04TD3864E:30b-18": "// / rgya gar gyi mkhan po dzi na mi tra dang /",
    "T04TD3864E:30b-19": "d'a na sh'i la dang /",
    "T04TD3864E:30b-20": "sh'i len dra bo dhi dang /",
    "T04TD3864E:30b-21": "zhu chen gyi lo ts'a ba bande ye shes sdes bsgyur cing zhus te gtan la phab pa'o//"
}