{
    "NG0756:1": "@#// rgya gar skad du /",
    "NG0756:2": "maha ka la shri trai d+ha du b+hai ra wa na ma tan tra /",
    "NG0756:3": "bod skad du /",
    "NG0756:4": "dpal nag po chen po khams gsum 'jigs byed kyi rgyud ces bya ba /",
    "NG0756:5": "dkon mchog gsum la phyag 'tshal lo //",
    "NG0756:6": "'di skad bdag gis thos pa dus gcig na /",
    "NG0756:7": "ston pa'i mchog bcom ldan 'das yang dag par rdzogs",
    "NG0756:8": "pa'i sangs rgyas dpal mchog rdo rje 'chang chen gnas",
    "NG0756:9": "kyi mchog dur khrod na bzhugs /",
    "NG0756:10": "'khor mchog sangs rgyas dang byang chub sems dpa'i tshogs chen po rnams dang */",
    "NG0756:11": "byang chub sems mchog bsrung mdzad pa //",
    "NG0756:12": "dpa' bo mkha' 'gro ma la sogs pa yi //",
    "NG0756:13": "skal ldan skyes bu rnams dang thabs cig go / de tshe ston mchog bcom ldan 'das nyid kyis //",
    "NG0756:14": "sangs rgyas bstan pa la gnod cing de spyod pa'i //",
    "NG0756:15": "dge 'dun dkon la 'tshe mang don ched du //",
    "NG0756:16": "sangs rgyas bstan pa bsrung thabs rgyud mchog gsungs //",
    "NG0756:17": "mos mchog sangs rgyas bstan pa bsrung 'dod pas //",
    "NG0756:18": "log dad sel sogs rgyal ba bsam yas kyis //",
    "NG0756:19": "dbang bskur bstan pa bsrung bar rjes gnang ba'i //",
    "NG0756:20": "gdul dka' 'dul mchog nag chen dpal bsgrub bya //",
    "NG0756:21": "bstan pa'i don bsdus sdig spang dge sgrub yin //",
    "NG0756:22": "de bas nyon mongs dbang gis gsad pa'i las //",
    "NG0756:23": "sbyor byed bstan pa'i don dang 'gal bas na //",
    "NG0756:24": "sdig 'gyur drag pas bstan bsrungs ma yin te //",
    "NG0756:25": "byams dang snying rje dge bas bdud bsgral phyir //",
    "NG0756:26": "rgyal ba'i bka' bzhin drag po'i las byas na //",
    "NG0756:27": "sdig can gnas spor dge 'gyur nyes pa med //",
    "NG0756:28": "sems dge bkar bzhin byas na bsgral phyir dge ba yin //",
    "NG0756:29": "mdo rgyud kun las gsungs pa'i don //",
    "NG0756:30": "kun rdzob dang ni don dam bden par bstan //",
    "NG0756:32": " kun rdzob ma rig rtog pas brtags pa ste //",
    "NG0756:33": "snang ba rten cing 'brel bar 'byung ba yin //",
    "NG0756:35": " kun rdzob chos nyid don dam stong nyid de //",
    "NG0756:36": "dngos po ci yang grub pa med pa yin //",
    "NG0756:37": "dngos po med nyid 'khrul la dngos por snang *//",
    "NG0756:38": "dngos snang nyid la snang la dngos med kyang *//",
    "NG0756:40": " stong nyid rtogs pa gom mthar ma phyin par //",
    "NG0756:41": "kun rdzob dge sdig rgyu dang 'bras bu rnams //",
    "NG0756:42": "med min sdug bsngal rgyur gyur sdig pa yang *//",
    "NG0756:43": "bde ba'i rgyu mthun dge la 'jug bya ste //",
    "NG0756:45": " dge la 'jug tshul sna tshogs thabs gsungs kyang *//",
    "NG0756:46": "thabs chen spyod pa gsang sngags theg pa'i mchog / thabs mchog shes rab dam pa zung 'jug lam //",
    "NG0756:47": "thabs mang bsgrub sla myur 'grub 'di ltar bslab //",
    "NG0756:48": "dam tshig dbang bskur thob byas ma nyams pas //",
    "NG0756:49": "lta spyod mthun pa'i grogs bzang da 'grogs shing *//",
    "NG0756:50": "dben zhing nyams dga' dben pa'i gnas btsal la //",
    "NG0756:51": "gang dgos yo byad bsgrub sla nyer bsdogs nas //",
    "NG0756:52": "man+dal chos rdzas la sogs legs par bsham //",
    "NG0756:53": "dpal ldan mgon nag chen po bsgrub pa yi //",
    "NG0756:54": "thabs 'di las @#//",
    "NG0756:55": "gzhan dge sbyor sna tshogs pa'i //",
    "NG0756:56": "bya ba mang po spangs la mchog 'od sgrub //",
    "NG0756:57": "drin can mchog gsum dkon mchog gsum rnams la //",
    "NG0756:58": "khyad par can gyi skyabs 'gro lan mang bya //",
    "NG0756:59": "dang po gsum dmigs byang chub mchog sems bskyed //",
    "NG0756:60": "rgyu mthun sa bon yongs 'gyur thugs mtshan las //",
    "NG0756:61": "bsnyen byed sngags brjod lha sku bskyed //",
    "NG0756:62": "lus ngag yid la sku gsung thugs byin brlab //",
    "NG0756:63": "mthu ldan sngags kyis bgegs bskrad gnas bsrung zhing *//",
    "NG0756:64": "dgos pa'i rdzas gsum khyad par 'phags par bya //",
    "NG0756:65": "byang chub mchog tu sems skyed cho ga bdun //",
    "NG0756:66": "sbyong phyir tshad med bzhi dang bcas pa yis //",
    "NG0756:67": "kun rdzob rgya chen byang chub sems bskyed pas //",
    "NG0756:68": "bsod nams tshogs bsogs don dam sems skye'i rgyud //",
    "NG0756:69": "bsod nams tshogs sngon song nas ye shes tshogs //",
    "NG0756:70": "bsag thabs don dam zab mo byang chub mchog / sems ni bsgom bskyed de las gzhan gyis min //",
    "NG0756:71": "don dam par na chos kyi chos nyid ni //",
    "NG0756:72": "ngo bo nyid kyis stong pa nyid yin te //",
    "NG0756:73": "'khrul pas dngos med nyid de dngos brtags snang *//",
    "NG0756:74": "snang tshe dngos med sor sor rtogs pa yis //",
    "NG0756:75": "shes rab kyis rtogs bya de mnyam par gzhag /",
    "NG0756:76": "om shu n+ya ta dz+nya na badzra swa b+ha wa",
    "NG0756:77": "at+ma ko\\u0f85ham / zhes pa'i sngags kyis don bsgom /",
    "NG0756:78": "de ltar bsod nams tshogs dang ye shes tshogs //",
    "NG0756:79": "mdo rgyud phyi nang thun mong mngon byas nas //",
    "NG0756:80": "de nas thun mong ma yin lam gyi mchog / gsang sngags bskyed dang rdzogs rim bsgom bya ste //",
    "NG0756:81": "gang gis stong nyid sgom pa'i ngang nyid las //",
    "NG0756:82": "snang ba rten cing 'brel pa 'byung tshul ni //",
    "NG0756:83": "rang sems pam yig pad+ma 'dab brgyad pa //",
    "NG0756:84": "lte bar ram skyes tshe 'gyur bsam steng du //",
    "NG0756:85": "hum yig mthing nag 'od zer 'bar ba bsgom //",
    "NG0756:86": "de las 'od 'phros sna tshogs rdo rje bsam //",
    "NG0756:87": "de dag 'od 'phros rdo rje sa gzhi dang *//",
    "NG0756:88": "ra ba gur dang me lce 'bar ba bskyed //",
    "NG0756:89": "de nas b+h+rumm las gzhal yas khang legs pa //",
    "NG0756:90": "lha yi gdan dang bcas pa bskyed par bya //",
    "NG0756:91": "dbus gdan mthing kha 'od 'phros pa //",
    "NG0756:92": "rgyal mchod sems can sgrib sbyangs mgon por gyur //",
    "NG0756:94": " 'od zer mgon po'i phyag mtshan kun bsdus te //",
    "NG0756:95": "tha la thim 'gyur ral gri tha mtshan bsam //",
    "NG0756:96": "tha ya ra na phat ces sngags brjod do //",
    "NG0756:97": "tha las 'od 'phros don gnyis byas //",
    "NG0756:99": " mgon po'i skur gyur ma lus kun 'dus nas //",
    "NG0756:100": "'og min gnas su rnam snang sku la thim //",
    "NG0756:101": "de yi thugs nas tha de mdun du 'byung *//",
    "NG0756:102": "sam ta ra ni hum zhes gsang sngags brjod //",
    "NG0756:103": "de'i rjes rang mthun tha de las //",
    "NG0756:104": "dpal 'bar mgon nag chen po khro bo'i sku //",
    "NG0756:105": "bdud bzhi'i dgra dpung 'dzems pa yi //",
    "NG0756:106": "dpa' bo chen po khams gsum 'jigs byed pa //",
    "NG0756:107": "zhal gcig phyag bzhi zhabs gnyis sku chen mchog / gzi brjid bskal pa'i me ltar rab tu 'bar //",
    "NG0756:108": "nyi ma @#//",
    "NG0756:109": "'bum las lhag pa'i 'od zer 'phro //",
    "NG0756:110": "sku dang zhal ni char sprin mthing nag mdog / phyag na glang po'i rgyal mtshan ral gri dang *//",
    "NG0756:111": "dbyug pa dang ni zhags pa'i phyag char ldan //",
    "NG0756:112": "khro gnyer gnyer zhing smin ma glog ltar 'khyug /",
    "NG0756:113": "mche ba gtsigs shing zhal du khrag 'thung 'dzag /",
    "NG0756:114": "sma ra dbu skra kham nag gyen du 'khyil //",
    "NG0756:115": "rin chen mgo skam spel mas skra tshar brgyan //",
    "NG0756:116": "rgyal ba rigs lnga dbu rgyan tshul du bzhugs //",
    "NG0756:117": "mi mgo brgya phyed 'phreng bas do shal byas //",
    "NG0756:118": "mgul do dpung rgyan rin chen mdzes ba mnga' //",
    "NG0756:119": "klu chen brgyad ni sbrul gzugs sku la brgyan //",
    "NG0756:120": "ye shes me dpung 'bar ba'i klong dkyil nas //",
    "NG0756:121": "pad+ma 'od mchog steng du sprul pa'i sku //",
    "NG0756:122": "lha yi gtso brgyad zhabs gnyis kyis mnan te //",
    "NG0756:123": "bzhengs nas gong zhing bsdigs pa'i tshul du bzhugs //",
    "NG0756:124": "de ltar dam tshig mgon nag cher gsal bsgom //",
    "NG0756:126": " de yi thugs khar ye shes sems dpa' bsam //",
    "NG0756:127": "ye shes sems dpa'i snying na ting nge 'dzin //",
    "NG0756:128": "sems dpa' gsal dmigs de las 'khor bskyed pa //",
    "NG0756:129": "gcer bu pa dang ye shes ma mo bdun //",
    "NG0756:130": "rgyal chen bzhi dang klu rigs lcam dral lo //",
    "NG0756:131": "legs ldan nag chen gcer bu pa //",
    "NG0756:132": "zhal gcig phyag gnyis 'jigs byed gzugs //",
    "NG0756:133": "kha t+wam kha dang be con thogs //",
    "NG0756:134": "khro bo rgyan ldan ro stong bzhugs //",
    "NG0756:135": "ye shes ma mo kang ka bdun pa ni //",
    "NG0756:136": "nag mo zhal gcig phyag gnyis gri thod thogs //",
    "NG0756:137": "yi dwags gdan bzhugs khro bo rgyan cha can //",
    "NG0756:139": " 'khor gyi gtso chen brgyad po de la yang *//",
    "NG0756:140": "nag po che dang ma mo'i tshogs //",
    "NG0756:141": "bdun 'bum bdun 'bum gyis bskor bas //",
    "NG0756:142": "'bum phrag bzhi bcu rtsa dgus bskor //",
    "NG0756:143": "gtso 'khor dgu yi lus ngag yid de nyid //",
    "NG0756:144": "rgyal ba'i sku gsung thugs kyi byin gyis brlab //",
    "NG0756:145": "de nas ye shes mgon nag chen po nyid //",
    "NG0756:146": "'khor bcas spyan drangs byas te rkang dung 'bud //",
    "NG0756:147": "mda' dar nag po g.yab cing sman khrag phyar //",
    "NG0756:148": "gal te 'khor bcas spyan 'dren tshig la ni //",
    "NG0756:150": " sngar gyi sngags mi brjod par skad ni 'di skad brjod //",
    "NG0756:151": "mgon po chen po'i bka' nyan gsung sdod ni //",
    "NG0756:152": "dur khrod chen po'i gnas brgyad nas //",
    "NG0756:153": "ma mo mkha' 'gro'i bdag po ni //",
    "NG0756:154": "legs ldan nag po chen po chos skyong gtso //",
    "NG0756:155": "lha yi dmag dpon chen po gshegs su gsol //",
    "NG0756:156": "kang ka mkha' 'gro'i tshogs dang bcas te gshegs //",
    "NG0756:157": "klu dang rgyal chen lcam dral ma lus pa //",
    "NG0756:158": "dam chos skyong ba'i bsrung ma thams cad dang *//",
    "NG0756:159": "lha yi dmag dang bcas pa gshegs su gsol //",
    "NG0756:160": "sangs rgyas bstan pa bsrung phyir gshegs su gsol //",
    "NG0756:161": "bdag cag sgrub pa'i gnas 'dir gshegs su gsol //",
    "NG0756:162": "e h+ye dz+nya na maha ka la sa pa ri wa ra sa dz+nya dza sa ma dza /",
    "NG0756:163": "chos rnams chos nyid gdod nas gnyis med cas //",
    "NG0756:164": "bdag dang lha yang gnyis su med mod kyang *//",
    "NG0756:165": "'khrul pa'i rtog pas @#//",
    "NG0756:166": "btags par snang *//",
    "NG0756:167": "de las sdug bsngal rang bzhin 'khor 'gyur phyir //",
    "NG0756:168": "rtog 'dul gnyen por dam tshig ye shes lha //",
    "NG0756:169": "gnyis med yin te yin par go bya'i phyir //",
    "NG0756:170": "dam tshig lha la ye shes lha yi sku //",
    "NG0756:171": "gnyis 'dres tshul du thim zhing bzhugs su gsol //",
    "NG0756:172": "sa ma ya dz+nya na de ba sa ma tish+tha tish+tha ya hum hum swa ha /",
    "NG0756:173": "om /",
    "NG0756:174": "lha min dmag dpung g.yul bzlog cing *//",
    "NG0756:175": "lha dmag dkar po'i dbugs 'byin pas //",
    "NG0756:177": " dpal 'bar nag chen 'khor dang bcas //",
    "NG0756:178": "sgo gsum gus pas phyag 'tshal lo //",
    "NG0756:179": "na ma dz+nya na ma ha ka la ya /",
    "NG0756:180": "na ma:karma bya maha ka la ya /",
    "NG0756:181": "na mo ma tri rda ki ni na ga na ya /",
    "NG0756:182": "de nas rnal 'byor rgyud bzhin mchod pas mchod //",
    "NG0756:183": "bstod pas tshigs bcad dbyangs dang bcas pas brjod //",
    "NG0756:184": "de rjes gsang sngags dag par bzlas par bya //",
    "NG0756:185": "om maha ka la trag shar /",
    "NG0756:186": "ma ha ka la sa ho yam du dza /",
    "NG0756:187": "gtso bo'i bsnyen sngags yi ge bcu drug pa'o //",
    "NG0756:188": "bka' bstod sngags kyang rtsa sngags de nyid do //",
    "NG0756:189": "om badzra yak+sha prah+ma hum b+h+yo dza /",
    "NG0756:190": "yi ge bcu pa dbyangs can ma'i sngags so //",
    "NG0756:191": "om badzra yak+sha shri ma ha ka li hum b+h+yo dza /",
    "NG0756:192": "yi ge bcu gsum pa nag mo'i sngags so //",
    "NG0756:193": "om badzra yak+sha pa ta li hum b+h+yo dza /",
    "NG0756:194": "srin mo mgo 'phyang ma'i sngags so //",
    "NG0756:195": "om badzra kam ka ri kam ka ri hum b+h+yo dza /",
    "NG0756:196": "yi ge bcu gnyis pa rdo rje pho nya mo gtso mo'i sngags so //",
    "NG0756:197": "om badzra ro ru ru tsa la a shu+u ga me hum b+h+yo dza /",
    "NG0756:198": "yi ge bco lnga pa 'phags ma nag gru chen mo'i sngags so //",
    "NG0756:199": "om badzra re ma ti hum b+h+yo dza /",
    "NG0756:200": "yi ge dgu pa bdag nyid chen mo'i sngags so //",
    "NG0756:201": "om badzra he he he hum b+h+yo dza /",
    "NG0756:202": "yi ge dgu pa rdo rje dga' mo'i sngags so //",
    "NG0756:203": "om kling bam byin no snying la ya /",
    "NG0756:204": "su tri tsit+ta rbad /",
    "NG0756:205": "ma ha ka la hum hum phat phat /",
    "NG0756:206": "yi ge nyer gcig 'khor gyi sngags so //",
    "NG0756:207": "ma ni shag trag a ni rak+sha sha tse tse srog rbud /",
    "NG0756:208": "om ma ra ya shig ma trig rak+sha sha ma ra ya phye /",
    "NG0756:209": "ma ni rak+sha sha ma ra ya phye /",
    "NG0756:210": "ma tri su tri rbad /",
    "NG0756:211": "a mu kam dzi pa ta rbad /",
    "NG0756:212": "rak+sha shi ni sha ku ru thum thum rbad rbad rbud /",
    "NG0756:213": "kha 'dar yed yed /",
    "NG0756:214": "srog la rbad thibs rbad myos /",
    "NG0756:215": "srog la thun rbad b+h+yo ya /",
    "NG0756:216": "yi ge bdun bcu don dgu pa gsad pa'i drag sngags so //",
    "NG0756:217": "om tsit+ta tsit+ta ni ra ni ra ma sha ma tang ka ru sha /",
    "NG0756:218": "yi ge bco lnga pa dgug pa'i sngags so //",
    "NG0756:219": "che ge mo am ku sha dza dza /",
    "NG0756:220": "yi ge brgyad pa dgug pa'i sngags so //",
    "NG0756:222": " om lam hum lam ma ha ka la che ge mo stam b+ha ya nan /",
    "NG0756:223": "yi ge bco lnga pa mnan pa'i sngags so //",
    "NG0756:224": "bi sha dza ra pi kham du lang bi sha dza ra pi kham du lang ha sod ya /",
    "NG0756:225": "yi ge bcu gcig pa ltas ngan dbab pa'i sngags so //",
    "NG0756:226": "om dz+nya na ma ha ka la sa pa ri wa re /",
    "NG0756:227": "i dam ba lin+ta gr-i h+na gr-i h+na kha kha kha hi pu dza swa ha /",
    "NG0756:228": "yi ge sum cu gcig pa gtor ma'i sngags so //",
    "NG0756:229": "de dag las dang po gtso dang bka' bstod kyi bsnyen sngags bzlas /",
    "NG0756:230": "thun mthar mchod gtor gtor ma bsngo //",
    "NG0756:231": "smon lam gdab cing bskul tshig @#//",
    "NG0756:232": "brjod //",
    "NG0756:233": "ye shes lha mo gshegs //",
    "NG0756:234": "de ltar 'grug pa'i rtags ma byung bar du bsnyen pa bya ste /",
    "NG0756:235": "gal te mi 'grub pa'am ldog pa'i rtags byung na /",
    "NG0756:236": "man ngag ldan pa gang dgos 'byor byas la /",
    "NG0756:237": "dam tshig legs par bsrung */",
    "NG0756:238": "bsgrub pa la nan tan bskyed /",
    "NG0756:239": "de la ldog pa'i rtags ni /",
    "NG0756:240": "sdom dang sdigs bu rmi ba dang *//",
    "NG0756:241": "gcan gzan rang la rmugs pa dang *//",
    "NG0756:242": "mi la sogs pa'i sems can 'khrug pa dang *//",
    "NG0756:243": "nang 'thab dang */",
    "NG0756:244": "sngags pa rang la brdeg pa dang */",
    "NG0756:245": "rgol ba dang *//",
    "NG0756:246": "khro ba dang */",
    "NG0756:247": "mi sdug pa ston pa dang */",
    "NG0756:248": "dud pa dang */",
    "NG0756:249": "khug rna dang */",
    "NG0756:250": "mi gtsang ba'i 'dam rdzab la sogs pa rmi ba 'byung *//",
    "NG0756:251": "mi 'grub pa'i rtags ni rta'am /",
    "NG0756:252": "bong bu dang */",
    "NG0756:253": "dre'u khyim du byung ba dang */",
    "NG0756:254": "zhon pa la sogs pa lug khyu rmi ba la sogs mi 'grub pa'o //",
    "NG0756:255": "'grub pa'i rtags ni slob dpon dang */",
    "NG0756:256": "dge bshes dang */",
    "NG0756:257": "btsad po dang btsun pa dang */",
    "NG0756:258": "sngags pa dang */",
    "NG0756:259": "yul gyi gtso bo la sogs pa'i mi chen po mang du rmi ba dang */",
    "NG0756:260": "chos pa gang dag rang la chos smra ba dang */",
    "NG0756:261": "legs nyes kyi gros smra ba dang */",
    "NG0756:262": "bden brdzun ji ltar 'ong ba'i snga ltas ston pa dang */",
    "NG0756:263": "gzhan yang mchod khang dang */  gdan khri bzang po dang */",
    "NG0756:264": "gdugs dang */",
    "NG0756:265": "rgyal mtshan dang */",
    "NG0756:266": "ba dan dang */",
    "NG0756:267": "bla re dang */",
    "NG0756:268": "dung chen dang */",
    "NG0756:269": "rnga dang */",
    "NG0756:270": "dril bu la sogs pa sgra dang ldan pa dang */",
    "NG0756:271": "thod pa bzang po la sogs pa'i phyag mtshan dang */",
    "NG0756:272": "bya nag dang khyi nag rmi ba mang du 'byung */",
    "NG0756:273": "grub pa'i rtags ni sngags par rang nyid grong khyer gyi dpon du gyur pa dang */",
    "NG0756:274": "dmag dpon du gyur pa dang */",
    "NG0756:275": "'gro ba gzhan phyag 'tshal ba dang */",
    "NG0756:276": "rang gi g.yog byed pa dang */",
    "NG0756:277": "gter chen po rnyed pa dang phrad pa dang */",
    "NG0756:278": "rlung tshub chen po dang */",
    "NG0756:279": "dar nag gi gur phub pa rmi ba dang */",
    "NG0756:280": "dngos su yang khang sgra 'khrog cing gdung sgra 'tsheg 'od 'byung thug chem gyi sgra 'byung */",
    "NG0756:281": "sku gzugs bzhad pa dang */",
    "NG0756:282": "rdzas las 'od 'byung ba dang */",
    "NG0756:283": "dri zhim po 'byung ba dang */",
    "NG0756:284": "dngos su lha'i mtshan ma byas pa rnyed pa dang */",
    "NG0756:285": "mkha' 'gro dang mkha' 'gro ma'i sku mthong ba dang */",
    "NG0756:286": "gsung thos pa dang */",
    "NG0756:287": "lhag par lha'i sku mthong ba dang */",
    "NG0756:288": "gsung thos pa dang */",
    "NG0756:289": "nyams dga' ba dang */",
    "NG0756:290": "lus bde ba dang */",
    "NG0756:291": "byin che zhing ting nge 'dzin gsal ba rnams 'byung ngo *//",
    "NG0756:292": "grub pa'o //",
    "NG0756:293": "ye shes kyi nag po chen po 'grub na /",
    "NG0756:294": "las kyi nag po chen po dang */",
    "NG0756:295": "ma mo mkha' 'gro rnams shugs la 'grub bo //",
    "NG0756:296": "de bas na bdag gis 'khor rnams kyi sgrub pa po'i bran dang g.yog tu gyur te /",
    "NG0756:297": "ci bsgo ba'i las byed do //",
    "NG0756:298": "dgos pa thams cad 'grub par 'gyur ro //",
    "NG0756:299": "yongs su brten pa bstan pa'o //",
    "NG0756:300": "rdzogs so ///",
    "NG0756:301": "/ de nas khro rgyal gshin rje gshed pos dpal",
    "NG0756:302": "nag po chen po bsgrub pa'i thabs kyi rgyud 'di",
    "NG0756:303": "gsungs pa / drag po'i las la sogs pa gang sgrub par @#//",
    "NG0756:304": "'dod pa gang shis pa'i gnas su sa sngon po",
    "NG0756:305": "'am nag po las dkyil 'khor pang du khru gang",
    "NG0756:306": "pa la rgyar 'dom gang ngam /",
    "NG0756:307": "mda' gang gru bzhi byas la ba'i lci ba chu",
    "NG0756:308": "dang bcas pas byug dur sol dang dug khrag sbyar",
    "NG0756:309": "bas dbus su gru gsum nag pos byug de'i phyi",
    "NG0756:310": "ru re ga zlum pos lan gnyis bskor /",
    "NG0756:311": "bar du zla gam gsum 'byung po dang khrag gis dmar por bya /",
    "NG0756:312": "zlum po dkar po la mi mgo smug po nag",
    "NG0756:313": "po sngon po gsum spel ba'i 'phreng ba dang rtsang",
    "NG0756:314": "gis bskor / gru chad ljang khu /",
    "NG0756:315": "lha snam ser bo /",
    "NG0756:316": "sgo bzhi spyi dang mthun /",
    "NG0756:317": "phyi'i rtsig pa lnga rim du bya /",
    "NG0756:318": "'dod pa'i yon tan gyi lha mo'i snam bu dmar po /",
    "NG0756:319": "pha gu ser po /",
    "NG0756:320": "dra ba dang dra phyed dkar pos bya /",
    "NG0756:321": "lta bas kha dog sna tshogs par bya /",
    "NG0756:322": "sgrub pa'i yo byad rnams phun sum tshogs par byas la bsgrub pa nyams su blang par bya'o //",
    "NG0756:323": "mthun pa'i rdzas 'bru sna dang */",
    "NG0756:324": "tsan dan la sogs pa bsogs te /",
    "NG0756:325": "shing tsher ma can gyi mda' la khra dang 'ug pa'i sgro btags la gzugs /",
    "NG0756:326": "dom mam /",
    "NG0756:327": "khyi nag gam /",
    "NG0756:328": "gri snying mda' la gdags shing rtar gzung ngo *//",
    "NG0756:329": "gzungs ston las la gnyer gtad cing dmar thag chad pa'i dus su ting nge 'dzin bstar la /",
    "NG0756:330": "om badzra yak+sha de ba ma ha shri hum dza /",
    "NG0756:331": "om badzra yak+sha ye ta li hum dza /",
    "NG0756:332": "om sarba dza la ku lo hum dza /",
    "NG0756:333": "om kam ka kam ka ro ro hum dza /",
    "NG0756:334": "zhes bzlas so //",
    "NG0756:335": "de nas gzhan yang mnan pa dang */",
    "NG0756:336": "bsreg pa dang */",
    "NG0756:337": "zor gyi las byas te myur du bsgral bar bya'o //",
    "NG0756:338": "bstan pa la gnod pa rnams myur du bsgral ba'i ched du /",
    "NG0756:339": "bcom ldan 'das kyis dam pa'i chos gsang sngags kyi",
    "NG0756:340": "snod dang ldan pa las dang po pa rnams kyi",
    "NG0756:341": "don ched du / dpal nag po chen po rje",
    "NG0756:342": "mgon po sgrub pa'i thabs rgyud kyi rgyal po mchog",
    "NG0756:343": "don ched du / 'di gsungs te / che'o skyes",
    "NG0756:344": "bu chen po sangs rgyas kyi bstan pa bsrung bar",
    "NG0756:345": "'dod pas dam pa chos skyong kun gyi gtso bo",
    "NG0756:346": "chen po bsgrub par bya'o //",
    "NG0756:347": "'di ltar dkon mchog gsum la skyabs su 'gro ba khyad par can blangs te /",
    "NG0756:348": "byang chub dam par sems bskyed pa byas nas /",
    "NG0756:349": "dam tshig dbang bskur thob par byas la rgyud rnams thos bsam byas te /",
    "NG0756:350": "sgrub pa nyams su blang bar bya'o //",
    "NG0756:351": "de nas dpal nag po chen pos phyi'i rten gos nag dang */",
    "NG0756:352": "zhwa nag dang */",
    "NG0756:353": "lug nag dang */",
    "NG0756:354": "mchod rten dang */",
    "NG0756:355": "gsung rab dang */",
    "NG0756:356": "ye shes lha'i sku gzugs dang */",
    "NG0756:357": "dkyil 'khor mchod rdzas rnams bshams /",
    "NG0756:358": "nang gi rten dpal nag po chen po'i sku gzugs dang */",
    "NG0756:359": "phyag mtshan dang dkyil 'khor bris pa dang */",
    "NG0756:360": "nang gi dam tshig gi rdzas rnams bsham /",
    "NG0756:361": "gsang ba'i rten skyes pa grir shi ba'i snying ngam /",
    "NG0756:362": "de ma rnyed na g.yag gam /",
    "NG0756:363": "rta nag dang */",
    "NG0756:364": "khyi nag dang */",
    "NG0756:365": "lug nag dang */",
    "NG0756:366": "bya nag gi snying dang */",
    "NG0756:367": "dbang po lnga la 'am /",
    "NG0756:368": "tshang bar ma rnyed na gang rnyed kyi snying dang */",
    "NG0756:369": "de dag gang rnyed pa'i gsob @#//",
    "NG0756:370": "dang */",
    "NG0756:371": "rta gtor dang */",
    "NG0756:372": "bshos bu ri rab gzugs rnams bsham par bya'o //",
    "NG0756:373": "gnas gang shis pa dben pa bzang por dkyil 'khor legs par byas la /",
    "NG0756:374": "mchod rdzas dang rten rdzas ci 'byor pa bshams la /",
    "NG0756:375": "sngags pas stan bde ba la 'dug ste /",
    "NG0756:376": "bla ma dkon mchog la skyabs su 'gro ba dang */",
    "NG0756:377": "byang chub mchog tu sems bskyed pa gnyis kyi tshogs gnyis bsags pa'i rjes su /",
    "NG0756:378": "sngags pas sngar gyi yi dam gyi lha gzhan gtso bor bsgom pa'i mdun du /",
    "NG0756:379": "dpal mgon po chen po bsgom pa'am /",
    "NG0756:380": "yang na dpal nag po chen po nyid gtso bor bsgom kyang rung ste /",
    "NG0756:381": "ye shes kyi dpal mgon po spyan drang ba ni 'di ltar /",
    "NG0756:382": "hum /",
    "NG0756:383": "bcom ldan dpal chen nag po gshegs su gsol //",
    "NG0756:384": "rdo rje nag po chen po gshegs su gsol //",
    "NG0756:385": "rdo rje mgon nag chen po gshegs su gsol //",
    "NG0756:386": "ye shes lha chen dpal 'bar gshegs su gsol //",
    "NG0756:387": "dam pa'i gtso chen chos skyong gshegs su gsol //",
    "NG0756:388": "ma mo tshogs rje tshogs bcas gshegs su gsol //",
    "NG0756:389": "chos skyong dpal mgon tshogs bcas gshegs su gsol //",
    "NG0756:390": "om hri:e h+ye hi b+ha wa te shri maha ka",
    "NG0756:391": "la ka ru ni ka sa pa ri wa ri",
    "NG0756:392": "dza hum bam ho sa ma ya stam /",
    "NG0756:393": "zhes bya bas 'og min gyi gnas nas mdun gyi nam mkha' la spyan drangs la /",
    "NG0756:394": "bcom ldan mgon po nag po chen po la //",
    "NG0756:395": "lus ngag yid gsum gus pas phyag 'tshal lo //",
    "NG0756:396": "ye shes ma mo'i tshogs la phyag 'tshal lo //",
    "NG0756:397": "legs ldan nag po che la phyag 'tshal lo //",
    "NG0756:398": "ma mo mkha' 'gro ma la phyag 'tshal lo //",
    "NG0756:399": "bstan bsrung dpal mgon rnams la phyag 'tshal lo //",
    "NG0756:401": " bsod nams gzi brjid 'bar la phyag 'tshal lo //",
    "NG0756:402": "mthu chen drag shul che la phyag 'tshal lo //",
    "NG0756:403": "zhes phyag 'tshal la /",
    "NG0756:404": "bzhugs su gsol te /",
    "NG0756:405": "ye shes tshogs rdzogs chos skur sangs rgyas kyang *//",
    "NG0756:406": "bsod nams tshogs rdzogs longs spyod rdzogs pa'i sku //",
    "NG0756:407": "smon lam dbang gis mya ngan mi 'da' bar //",
    "NG0756:408": "sa mchog la gnas rgyal sras la snang zhing *//",
    "NG0756:409": "sprul sku gdul bya dman la snang 'gyur te /",
    "NG0756:410": "khyad par bsgral bya'i zhing bzhi bsgral ba'i phyir //",
    "NG0756:411": "bdud 'dul nag po chen por sku sprul pa //",
    "NG0756:412": "sangs rgyas bstan pa bsrung phyir bzhugs su gsol //",
    "NG0756:413": "ye shes ma mo legs ldan nag chen dang *//",
    "NG0756:414": "ma mo'i gtso mo rnams dang dpal mgon tshogs //",
    "NG0756:415": "chos skyong bsrungs ma mchog bcas bzhugs su gsol //",
    "NG0756:416": "'gro mgon rten mchog bsrung phyir bzhugs su gsol //",
    "NG0756:417": "om ma ha ka la shri dz+nya na man+dal i",
    "NG0756:418": "dam sa ma ya man+dal pra be sha ya tish+tha",
    "NG0756:419": "ya swa ha / zhes brjod cing dza hum bam hos dgug pa dang */",
    "NG0756:420": "gzhug pa dang */",
    "NG0756:421": "bcings pa dang */",
    "NG0756:422": "dgyes par bya'o //",
    "NG0756:423": "de nas rang las sprul pa'i mchod pa'i lha mo",
    "NG0756:424": "'thon nam rgyud gzhan du bstan pa bzhin mchod pa",
    "NG0756:425": "dang bstod pa bya /",
    "NG0756:426": "tshogs sam rnal 'byor gyi ston mo bya ste /",
    "NG0756:427": "phyi @#//",
    "NG0756:428": "nang gsang ba'i mchod rdzas byin gyis brlab pa ci rigs byas la /",
    "NG0756:429": "mchod pa dbul te /",
    "NG0756:430": "yan lag brgyad ldan gtsang chab 'o mas sbyar //",
    "NG0756:431": "dri ro mchog dang sbyar ba'i yon chab dang *//",
    "NG0756:432": "dri mchog sbyar ba byas pa'i byug spos dang */",
    "NG0756:433": "me tog shin tu mdzes pa'i spos mchog dang *//",
    "NG0756:434": "rin chen 'od dang rkyen las 'byung ba'i 'od //",
    "NG0756:435": "bshos bzang po dang la phug la d+hu sogs //",
    "NG0756:436": "ro mchog ldan pa'i zhal zas sna tshogs dang *//",
    "NG0756:437": "sgra snyan la sogs rol mo tshogs dang bcas //",
    "NG0756:438": "nag po chen po 'khor bcas mchod par bzhes //",
    "NG0756:439": "zhes brjod de bstod pa yang byas las /",
    "NG0756:440": "dza hum bam hos dam tshig la bstims te /",
    "NG0756:441": "om ma ha ka la trag shad ces pa'i sngags kyang bzlas la /",
    "NG0756:442": "de nas las la sbyar bar bya'o //",
    "NG0756:443": "zhes gsungs so //",
    "NG0756:444": "dpal nag po chen po khams gsum 'jigs byed kyi",
    "NG0756:445": "rgyud rdzogs so // // ram kr-ish+na dz+wa la'i 'gyur",
    "NG0756:446": "ro //"
}