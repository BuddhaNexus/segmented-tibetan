{
    "T02D2694:1b-0": "@1b # // rgya gar skad du /",
    "T02D2694:1b-1": "a'arya mu kha sha da dha ra by'a khya ta /",
    "T02D2694:1b-2": "bod skad du /",
    "T02D2694:1b-3": "'phags pa sgo drug pa'i gzungs kyi rnam par bshad pa /",
    "T02D2694:1b-4": "'jam dpal gzhon nur gyur pa la phyag [dd] 'tshal lo //",
    "T02D2694:1b-5": "gzungs 'di ni don drug la brtsams nas gsungs par mngon te /",
    "T02D2694:1b-6": "shes rab yongs su rdzogs pa dang /",
    "T02D2694:1b-7": "snying rje'i stobs rnam par dag pa dang /",
    "T02D2694:1b-8": "rang gi rgyud rnam par dag pa dang /",
    "T02D2694:1b-9": "gzhan gyis bsgrubs pa'i gegs yongs su shes pa dang /",
    "T02D2694:1b-10": "byang chub kyi tshogs kun tu sdud pa dang de'i",
    "T02D2694:1b-11": "'bras bu yang dag pa'i ye shes dang de bzhin",
    "T02D2694:1b-12": "nyid do // rnam grangs gzhan yang sdug bsngal ba'i dus dang /",
    "T02D2694:1b-13": "bde ba'i dus na sems can gyi khams 'dzin pa dang /",
    "T02D2694:1b-14": "bdag dang gzhan las tshogs kyi bar chad yongs su spong ba dang /",
    "T02D2694:1b-15": "tshogs kyi rnam pa thams cad sogs pa dang /",
    "T02D2694:1b-16": "tshogs bsags pa yang rang gi don phun sum tshogs pa dang /",
    "T02D2694:1b-17": "gzhan gyi don phun sum tshogs pa las brtsams nas bstan to //",
    "T02D2694:1b-18": "rnam grangs gzhan du'ang rtogs te /",
    "T02D2694:2a-0": "thams cad mkhyen pa nyid las ldog pa'i rgyu ni drug @2a * //",
    "T02D2694:2a-1": "ste ;",
    "T02D2694:2a-2": "sems can la mi phyogs shing 'khor ba'i sdug bsngal la ji snyam pa med pa dang /",
    "T02D2694:2a-3": "'jig rten pa'i phun sum tshogs pa dag la kun du 'dzin pa'i sems nyid dang /",
    "T02D2694:2a-4": "nyon mongs pa dang las kyi sgrib pa sogs pa dang /",
    "T02D2694:2a-5": "mi dge ba'i grogs pos yongs su bskyod pa'i rjes su 'jug pa dang /",
    "T02D2694:2a-6": "tshogs ma bsags pa nyid dang /",
    "T02D2694:2a-7": "srid pa'i phun sum tshogs pa la gzhol ba'i sems zang zing dang bcas pa nyid de /",
    "T02D2694:2a-8": "de'i gnyen por go rims bzhin du sgo drug po dag rig par bya'o //",
    "T02D2694:2a-9": "dang po dang gnyis pas ni sdug bsngal ba dang bde ba'i gnas skabs na /",
    "T02D2694:2a-10": "sems can yongs su mi gtong bas sems can yongs su smin par byed pa bstan to //",
    "T02D2694:2a-11": "lnga pas ni sangs rgyas kyi chos yongs su smin par byed do //",
    "T02D2694:2a-12": "gsum pa dang bzhi pas ni gegs sel bas bdag nyid kyis bsgrub par nus pa nyid do //",
    "T02D2694:2a-13": "drug pas nyan thos dang /",
    "T02D2694:2a-14": "rang sangs rgyas dang thun mong ma yin pa'i 'bras",
    "T02D2694:2a-15": "bu chos kyi sku zhes bya ba phul du dbyung",
    "T02D2694:2a-16": "du med pa'i phyir dang /",
    "T02D2694:2a-17": "sems can thams cad kyi don bya bar nye bar",
    "T02D2694:2a-18": "gnas pa'i phyir 'khor ba'i mtha' ji srid pa yin",
    "T02D2694:2a-19": "par rig par bya'o //",
    "T02D2694:2a-20": "rnam pa gcig tu na rnam grangs gzhan yang bsam",
    "T02D2694:2b-0": "pa @2b yongs su dag pa rnam pa bzhis yongs",
    "T02D2694:2b-1": "su bstan te / chos la bdag med par rab tu rtogs pas /",
    "T02D2694:2b-2": "sems can log par zhugs pa rnams dang /",
    "T02D2694:2b-3": "'khor ba'i sdug bsngal rnams kyis mi g-yos pa nyid dang /",
    "T02D2694:2b-4": "phun sum tshogs pa'i dus na sems can la blta",
    "T02D2694:2b-5": "ba dang bcas pa la kun du rmongs pa mi",
    "T02D2694:2b-6": "'byung ba dang / ma dag pa'i rgyu gnas ngan",
    "T02D2694:2b-7": "len gyi 'bras bu bskyed pa'i mthu dang mi mthun",
    "T02D2694:2b-8": "par byed pa dang /",
    "T02D2694:2b-9": "de yongs su brtas par byed pa'i rgyu yongs su spong bas so //",
    "T02D2694:2b-10": "sbyor ba rnam par dag pa ni pha rol tu",
    "T02D2694:2b-11": "phyin pa dang ldan pa'i dge ba'i rtsa ba la",
    "T02D2694:2b-12": "sbyor bar byed pa'o //",
    "T02D2694:2b-13": "bsam pa rnam par dag pa'i 'bras bu ni bla na med pa'i ye shes so /",
    "T02D2694:2b-15": "// / sbyor ba rnam par dag pa'i 'bras bu ni /",
    "T02D2694:2b-16": "rnam par grol ba ste gnas gyur pa'o //",
    "T02D2694:2b-17": "bla na med pa'i ye shes dang /",
    "T02D2694:2b-18": "rnam par grol ba ni sbyor ba rnam par dag pa'i 'bras bu yin te /",
    "T02D2694:2b-19": "pha rol tu phyin pa dang ldan pa'i dge ba'i",
    "T02D2694:2b-20": "rtsa ba 'jig rten pa'am 'jig rten las 'das pa'ang",
    "T02D2694:2b-21": "rung gang ci yod pa de bla na med pa'i",
    "T02D2694:2b-22": "ye shes kyi 'bras bur gyur cig ces bya ba",
    "T02D2694:2b-23": "la sogs pa gsung ba'i phyir ro //",
    "T02D2694:2b-24": "pha rol tu phyin pa yongs su ma rdzogs na /",
    "T02D2694:2b-25": "bsam pa 'ba' zhig gis bla na med pa'i ye shes bskyed mi nus pa'i phyir te /",
    "T02D2694:2b-26": "pha rol tu phyin pa'i 'bras bur bshad de /",
    "T02D2694:2b-27": "rigs mthun pa'i phyir bla na med pa'i ye shes",
    "T02D2694:2b-28": "nyid bsam pa rnam par dag pa'i 'bras bur rigs",
    "T02D2694:2b-29": "so // de gnyis ka'i 'bras bu ni gnyis ka",
    "T02D2694:2b-30": "ste bsam pa dang sbyor ba gcig la gcig ltos",
    "T02D2694:2b-31": "pa gnyis shin tu mthar thug pa'i phyir ro //",
    "T02D2694:2b-32": "chos thams cad mi dmigs pa'i rnam par yongs su",
    "T02D2694:2b-33": "bsgoms pas yongs su bsngos pa'i dbang gis thams cad",
    "T02D2694:2b-34": "mkhyen pa'i ye shes dang /",
    "T02D2694:2b-35": "de bzhin gshegs pa'i yon tan gzhan rnams kyang 'thob ste rgyu yin pa'i phyir ro //",
    "T02D2694:2b-36": "de lta ma yin na ni bsam pa yongs su",
    "T02D2694:2b-37": "sbyangs pa 'bras bu med pa kho nar 'gyur ro",
    "T02D2694:2b-38": "// de gnyis ni 'khor ba dang mya ngan las 'das pa la mi gnas pa yin no //",
    "T02D2694:2b-39": "rgyu rnam pa gnyis kyang shes rab dang snying rje mnyam pa nyid kyis yongs su zin pa ste /",
    "T02D2694:2b-40": "rnam pa de nyid kyis yang dag par bsgrubs pa'i phyir ro //",
    "T02D2694:3a-0": "yon tan de lta bu thob par bya ba'i phyir byang chub sems dpa' @3a * //",
    "T02D2694:3a-1": "dge ba'i rtsa ba thams cad yongs su bsngo bar bya'o //",
    "T02D2694:3a-2": "de lta bas na 'di ni dge ba'i rtsa ba yongs su bsngo ba chen po zhes bya'o //",
    "T02D2694:3a-3": "de ltar rnam pa drug po bdag gis bsgoms pa",
    "T02D2694:3a-4": "de dag gi phan yon rnam pa drug khong du",
    "T02D2694:3a-5": "chud par bya ste go rims bzhin no //",
    "T02D2694:3a-6": "dge ba'i rtsa ba 'di dang ldan pa'i byang chub",
    "T02D2694:3a-7": "sems dpa' ni 'khor bar 'khor ba na sdug bsngal",
    "T02D2694:3a-8": "srab mor myong bar 'gyur te des yongs su gtugs",
    "T02D2694:3a-9": "par mi 'gyur ba dang /",
    "T02D2694:3a-10": "zad mi shes pa dang rgya che ba'i rgyun gyis",
    "T02D2694:3a-11": "'jig rten pa'i phun sum tshogs pa myong bar 'gyur",
    "T02D2694:3a-12": "zhing sems can gyi khams tshad med pa yongs su",
    "T02D2694:3a-13": "smin par byed pa dang /",
    "T02D2694:3a-14": "sgrib pa med par dge ba'i rtsa ba rnams myur",
    "T02D2694:3a-15": "du yang dag par sdud par byed la dge ba",
    "T02D2694:3a-16": "la kun du dga' zhing dge ba la mos pa",
    "T02D2694:3a-17": "dang / byang chub sems dpa' la 'khrul ba shin",
    "T02D2694:3a-18": "tu phra ba yang mi snang zhing rab tu rtogs",
    "T02D2694:3a-19": "pas sel ba dang /",
    "T02D2694:3a-20": "myur du tshogs yongs su rdzogs par byed cing thams",
    "T02D2694:3a-21": "cad mkhyen pa nyid mngon par bsgrub pa'i ting nge",
    "T02D2694:3a-22": "'dzin kyang thob pa dang /",
    "T02D2694:3a-23": "'jig rten ji tsam pa dang sems can ji snyed",
    "T02D2694:3a-24": "de tsam du sems can thams cad kyi don byed",
    "T02D2694:3a-25": "par snang ste de yang bsgrub bo //",
    "T02D2694:3a-26": "'phags pa sgo drug pa'i gzungs kyi rnam par bshad pa /"
}