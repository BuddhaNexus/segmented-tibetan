{
    "T02TD2866E:207a-0": "@207a # // rgya gar skad du /",
    "T02TD2866E:207a-1": "n'i l'amba ra dha ra au pa siddhi n'a ma /",
    "T02TD2866E:207a-2": "bod skad du /",
    "T02TD2866E:207a-3": "gos sngon po can gyi dngos grub nye ba zhes bya ba /",
    "T02TD2866E:207a-4": "bcom ldan 'das gos sngon po can la phyag 'tshal lo //",
    "T02TD2866E:207a-5": "bla ma dang ni rdo rje 'dzin //",
    "T02TD2866E:207a-6": "thugs rje'i chu rgyun bdag po la //",
    "T02TD2866E:207a-7": "rtag tu brjed med yid kyis mos //",
    "T02TD2866E:207a-8": "mchod rten sngon po'i gdams ngag bshad //",
    "T02TD2866E:207a-9": "rnal 'byor brtson 'grus drag po yis //",
    "T02TD2866E:207a-10": "dbang dang gdams ngag thob nas kyang //",
    "T02TD2866E:207a-11": "myur du nus pa 'byung ba dang //",
    "T02TD2866E:207a-12": "dngos grub rnam gnyis nye ba'i phyir //",
    "T02TD2866E:207a-13": "nye byed sku gdung mchod rten bsgrub //",
    "T02TD2866E:207a-14": "rnal 'byor dam tshig la gnas pa //",
    "T02TD2866E:207a-15": "bla ma'i man ngag byin rlabs kyis //",
    "T02TD2866E:207a-16": "'grub ste the tshom mi bya'o //",
    "T02TD2866E:207a-17": "rgyu dang byin gyis brlab pa dang //",
    "T02TD2866E:207a-18": "dbang bskur ba dang mchod pa dang //",
    "T02TD2866E:207a-19": "bskor ba bya dang yon tan no //",
    "T02TD2866E:207a-20": "gser dngul zangs lcags dung yang rung //",
    "T02TD2866E:207a-21": "rva shing 'dag pa la sogs pa //",
    "T02TD2866E:207a-22": "h'um gi bskyed rim ldan pa yis //",
    "T02TD2866E:207a-23": "drag po'i gtor tshogs mdun du ni //",
    "T02TD2866E:207a-24": "dbang bskur chas bsgyur bzo bo yis //",
    "T02TD2866E:207a-25": "beed'urya 'dra legs par byug / bum pa'i nang du rgya shog la //",
    "T02TD2866E:207a-26": "sku gsung thugs dang yon tan la //",
    "T02TD2866E:207a-27": "snying po thams cad bris te gzhug / bla ma grub thob brgyud pa dang //",
    "T02TD2866E:207a-28": "rtsa ba'i lha yi mtshan dag dang //",
    "T02TD2866E:207a-29": "ming dang gsang mtshan gzhug pa ni //",
    "T02TD2866E:207a-30": "sku gdung byin rlabs snying po gzhug / srog shing la sogs me tog phreng //",
    "T02TD2866E:207a-31": "mdzes pa'i rgyan gyis spras par bya //",
    "T02TD2866E:207a-32": "dbang bskur du ma gzhung bzhin bya //",
    "T02TD2866E:207a-33": "mchod pa phyi nang rtag tu dbul //",
    "T02TD2866E:207a-34": "gsal zhing ma 'dres thig le ste //",
    "T02TD2866E:207a-35": "de las sa bon k'a ya lnga //",
    "T02TD2866E:207a-36": "de nyid mchod rten dag tu bstim //",
    "T02TD2866E:207a-37": "brgyud pa'i bla ma'ang de bzhin no //",
    "T02TD2866E:207a-38": "gtso bo 'khor gyis bskor ba ste //",
    "T02TD2866E:207a-39": "shin tu gsal bar de bzhin bsgom //",
    "T02TD2866E:207a-40": "brgya stong nus tshad bzlas shing bskor //",
    "T02TD2866E:207a-41": "lha tshogs bla ma'i thugs ka nas //",
    "T02TD2866E:207a-42": "'od zer byung pa kun du 'phros //",
    "T02TD2866E:207a-43": "mtha' yas sgrib bsregs dag par sprul //",
    "T02TD2866E:207a-44": "slar 'dus rang gi lus la thim //",
    "T02TD2866E:207a-45": "rtog sgrib rags pa ji snyed pa //",
    "T02TD2866E:207a-46": "skad cig gis bsregs sbyangs nas ni //",
    "T02TD2866E:207b-0": "rang lus shel gyi nor bu @207b bzhin //",
    "T02TD2866E:207b-1": "gsang ba nyi shar rdo rje bgo //",
    "T02TD2866E:207b-2": "phyag dang gsol bstod me tog mchod //",
    "T02TD2866E:207b-3": "thog med sgrib bsreg dngos grub nye //",
    "T02TD2866E:207b-4": "khyad par du ni yi dam myur //",
    "T02TD2866E:207b-5": "sgrib pa sbyangs pas mi 'dod yal //",
    "T02TD2866E:207b-6": "rtag tu bzlas pa bskor ldan pas //",
    "T02TD2866E:207b-7": "bskor bas lus kyi sdig pa 'dag / bzlas pas dag gi sdig pa 'dag / bla ma lhar bsam yid sdig dag / dag pas 'dod pa phyogs med 'phel //",
    "T02TD2866E:207b-8": "mdor bsdus phrin las rnam bzhi 'grub //",
    "T02TD2866E:207b-9": "rang sems chos sku lhar ldan na //",
    "T02TD2866E:207b-10": "mchog dang thun mong 'di la sbyor //",
    "T02TD2866E:207b-11": "snod kyi bye brag ldan par sbyin //",
    "T02TD2866E:207b-12": "legs nyes rin chen dug dang mtshungs //",
    "T02TD2866E:207b-13": "de bas gsang sngags legs par sba //",
    "T02TD2866E:207b-14": "snod ldan rnams kyis 'grub par shog / slob dpon klu sgrub kyis mdzad pa'i dngos grub nye bar byed pa'i mchod rten gyi man ngag rdzogs so /",
    "T02TD2866E:207b-16": "// / rgya gar gyi pandi ta d'i pam ka ra shr'i dzny'a na dang /",
    "T02TD2866E:207b-17": "bod kyi lo ts'a ba rgya brtson 'grus seng ges bsgyur cing zhus te gtan la phab pa'o//"
}