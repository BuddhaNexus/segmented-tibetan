{
    "K10D0109_H0112:462a-0": "@462a / /rgya gar skar du /",
    "K10D0109_H0112:462a-1": "a'ar+ya ga y'a shirsha n'a ma ma h'a y'a na s'u tra /",
    "K10D0109_H0112:462a-2": "bod skad du /",
    "K10D0109_H0112:462a-3": "'phags pa ga y'a mgo'i ri zhes bya ba theg pa chen po'i mdo /",
    "K10D0109_H0112:462a-4": "sangs rgyas dang byang chub sems dpa' thams cad la phyag 'tshal lo //",
    "K10D0109_H0112:462a-5": "'di skad bdag gis thos pa'i dus gcig na /",
    "K10D0109_H0112:462a-6": "bcom ldan 'das mngon par rdzogs par sangs rgyas nas",
    "K10D0109_H0112:462a-7": "yun ring po ma lon par bcom ldan 'das ri",
    "K10D0109_H0112:462a-8": "ga y'a na ga ya ma go'i mchod rten na;",
    "K10D0109_H0112:462a-9": "dge slong stong du tshang ba'i dge slong gi dge",
    "K10D0109_H0112:462a-10": "'dun chen po thams cad kyang sngon ral ba can",
    "K10D0109_H0112:462a-11": "du gyur pa / bya ba byas pa /",
    "K10D0109_H0112:462a-12": "byed pa byas pa /",
    "K10D0109_H0112:462a-13": "khur bor ba /",
    "K10D0109_H0112:462a-14": "bdag gi don rjes su thob pa; srid pa kun tu sbyor ba yongs su zad pa /",
    "K10D0109_H0112:462a-15": "yang dag pa'i shes pas sems shin tu rnam par grol ba /",
    "K10D0109_H0112:462a-16": "sems kyi dbang thams cad kyi dam pa'i pha rol tu son pa /",
    "K10D0109_H0112:462a-17": "dgra bcom pa sha stag dang /",
    "K10D0109_H0112:462a-18": "byang chub sems dpa' sems dpa' chen po rab tu mang po dang thabs gcig tu bzhugs te /",
    "K10D0109_H0112:462a-19": "de nas bcom ldan 'das gcig pu dben par gshegs",
    "K10D0109_H0112:462b-0": "te nang du @462b yang dag bzhag nas chos kyi",
    "K10D0109_H0112:462b-1": "dbyings nyid la brtags te /",
    "K10D0109_H0112:462b-2": "bdag gis byang chub ni thob /",
    "K10D0109_H0112:462b-3": "bdag gis ye shes ni khong du chud /",
    "K10D0109_H0112:462b-4": "bdag gis bya ba ni byas /",
    "K10D0109_H0112:462b-5": "bdag gis khur ni bor /",
    "K10D0109_H0112:462b-6": "bdag gis 'khor ba'i 'brog dgon pa las ni brgal /",
    "K10D0109_H0112:462b-7": "bdag gis ma rig pa ni bsal /",
    "K10D0109_H0112:462b-8": "bdag gis rig pa ni bsgrubs /",
    "K10D0109_H0112:462b-9": "bdag gis zug rngu ni phyung /",
    "K10D0109_H0112:462b-10": "bdag gis sred pa ni zad /",
    "K10D0109_H0112:462b-11": "bdag gis chos kyi gru ni sbyar /",
    "K10D0109_H0112:462b-12": "bdag gis chos kyi rnga ni brdungs /",
    "K10D0109_H0112:462b-13": "bdag gis chos kyi dung ni bus /",
    "K10D0109_H0112:462b-14": "bdag gis chos kyi rgyal mtshan ni bsgrengs /",
    "K10D0109_H0112:462b-15": "bdag gis 'khor ba'i lugs ni bzlog /",
    "K10D0109_H0112:462b-16": "bdag gis chos kyi lugs ni bsnyad /",
    "K10D0109_H0112:462b-17": "bdag gis lam ngan ni bcad /",
    "K10D0109_H0112:462b-18": "bdag gis lam ni yang dag par bstan /",
    "K10D0109_H0112:462b-19": "bdag gis zhing ngan pa dag ni rnam par bzlog /",
    "K10D0109_H0112:462b-20": "bdag gis bsod nams kyi zhing dag ni yang dag par bstan na /",
    "K10D0109_H0112:462b-21": "'di ltar bdag gis byang chub de ji ltar khong du chud pa dang /",
    "K10D0109_H0112:462b-22": "gang gis khong du chud pa dang /",
    "K10D0109_H0112:462b-23": "sus khong du chud par 'gyur ba'i chos de la nges par brtag par bya ste /",
    "K10D0109_H0112:462b-24": "ci lus kyis khong du chud dam /",
    "K10D0109_H0112:462b-25": "'on te sems kyis khong du chud /",
    "K10D0109_H0112:462b-26": "gal te lus kyis khong du chud na ni lus ni bems po /",
    "K10D0109_H0112:462b-27": "g-yo ba med pa /",
    "K10D0109_H0112:462b-28": "rtsva dang /",
    "K10D0109_H0112:462b-29": "shing dang /",
    "K10D0109_H0112:462b-30": "rtsig pa dang /",
    "K10D0109_H0112:462b-31": "bong ba dang /",
    "K10D0109_H0112:462b-32": "mig yor lta bu ste /",
    "K10D0109_H0112:462b-33": "sems med pa /",
    "K10D0109_H0112:462b-34": "'byung ba chen po bzhi las gyur pa /",
    "K10D0109_H0112:462b-35": "pha ma'i mi gtsang ba las byung ba /",
    "K10D0109_H0112:462b-36": "mi rtag pa dang /",
    "K10D0109_H0112:463a-0": "rtag tu @463a *//",
    "K10D0109_H0112:463a-1": "bsku ba dang /",
    "K10D0109_H0112:463a-2": "bkru ba dang /",
    "K10D0109_H0112:463a-3": "mnye dgos pa dang /",
    "K10D0109_H0112:463a-4": "'jig pa dang /",
    "K10D0109_H0112:463a-5": "rnam par 'gyes pa dang /",
    "K10D0109_H0112:463a-6": "rnam par 'jig pa'i chos can no //",
    "K10D0109_H0112:463a-7": "sems ni sgyu ma dang mtshungs pa /",
    "K10D0109_H0112:463a-8": "rten cing 'brel bar 'byung ba /",
    "K10D0109_H0112:463a-9": "gnas med pa /",
    "K10D0109_H0112:463a-10": "mtshan nyid med pa /",
    "K10D0109_H0112:463a-11": "dngos po med pa /",
    "K10D0109_H0112:463a-12": "bla gab med pa'o //",
    "K10D0109_H0112:463a-13": "byang chub ni ming tsam tha snyad tsam ste /",
    "K10D0109_H0112:463a-14": "sgra skad med pa /",
    "K10D0109_H0112:463a-15": "dpyad du med pa /",
    "K10D0109_H0112:463a-16": "grub pa med pa /",
    "K10D0109_H0112:463a-17": "rgyu ba med pa /",
    "K10D0109_H0112:463a-18": "'jug pa med pa /",
    "K10D0109_H0112:463a-19": "rnam par rig pa med pa /",
    "K10D0109_H0112:463a-20": "gdags par bya ba ma yin pa /",
    "K10D0109_H0112:463a-21": "'ong ba dang 'gro ba las yang dag par 'das pa /",
    "K10D0109_H0112:463a-22": "gdags pa las yang dag par 'das pa /",
    "K10D0109_H0112:463a-23": "khams gsum las yang dag par 'das pa /",
    "K10D0109_H0112:463a-24": "ma mthong ba /",
    "K10D0109_H0112:463a-25": "ma thos pa /",
    "K10D0109_H0112:463a-26": "bye brag ma phyed pa /",
    "K10D0109_H0112:463a-27": "gzhi med pa /",
    "K10D0109_H0112:463a-28": "dmigs pa med pa /",
    "K10D0109_H0112:463a-29": "rgyu ba med pa /",
    "K10D0109_H0112:463a-30": "spros pa med pa /",
    "K10D0109_H0112:463a-31": "'jug pa med pa /",
    "K10D0109_H0112:463a-32": "brtag tu med pa /",
    "K10D0109_H0112:463a-33": "dpag tu med pa /",
    "K10D0109_H0112:463a-34": "bstan du med pa /",
    "K10D0109_H0112:463a-35": "sgra med pa /",
    "K10D0109_H0112:463a-36": "yi ge med pa /",
    "K10D0109_H0112:463a-37": "tshig gi lam med pa'o //",
    "K10D0109_H0112:463a-38": "de ltar na su mngon par rdzogs par 'tshang rgya /",
    "K10D0109_H0112:463a-39": "gang gis mngon par rdzogs par 'tshang rgya /",
    "K10D0109_H0112:463a-40": "mngon par rdzogs par 'tshang rgya bar bya ba ni gang yin /",
    "K10D0109_H0112:463a-41": "chos 'di dag thams cad ni ming tsam /",
    "K10D0109_H0112:463a-42": "btags pa tsam /",
    "K10D0109_H0112:463a-43": "brda tsam /",
    "K10D0109_H0112:463a-44": "tha snyad tsam ste /",
    "K10D0109_H0112:463a-45": "brtags pa /",
    "K10D0109_H0112:463a-46": "yongs su brtags pa /",
    "K10D0109_H0112:463a-47": "ma byung ba /",
    "K10D0109_H0112:463a-48": "byung ba med pa /",
    "K10D0109_H0112:463b-0": "rdzas @463b ma yin pa /",
    "K10D0109_H0112:463b-1": "rdzas med pa /",
    "K10D0109_H0112:463b-2": "len pa med pa /",
    "K10D0109_H0112:463b-3": "bstan du med pa /",
    "K10D0109_H0112:463b-4": "mngon par chags pa med pa yin te /",
    "K10D0109_H0112:463b-5": "de la ni mngon par rdzogs par 'tshang rgya ba su'ang med /",
    "K10D0109_H0112:463b-6": "cis mngon par rdzogs par 'tshang rgya ba'ang med /",
    "K10D0109_H0112:463b-7": "mngon par rdzogs par 'tshang rgya bar bya ba ci'ang med /",
    "K10D0109_H0112:463b-8": "rnam pa gang gis mngon par rdzogs par 'tshang rgya bar bya ba'ang med de /",
    "K10D0109_H0112:463b-9": "'di la gang de ltar mngon par rdzogs par byang",
    "K10D0109_H0112:463b-10": "chub pa de'i phyir byang chub mngon par rdzogs par",
    "K10D0109_H0112:463b-11": "'tshang rgya ba zhes bya ste /",
    "K10D0109_H0112:463b-12": "de la byang chub ni 'gyur ba med pa /",
    "K10D0109_H0112:463b-13": "mi 'gyur ba; mtshan nyid med pa'o snyam mo //",
    "K10D0109_H0112:463b-14": "de nas bcom ldan 'das la 'jam dpal gzhon nur gyur pas 'di skad ces gsol to //",
    "K10D0109_H0112:463b-15": "bcom ldan 'das /",
    "K10D0109_H0112:463b-16": "gal te byang chub kyi mtshan nyid de lta bu lags na /",
    "K10D0109_H0112:463b-17": "bcom ldan 'das /",
    "K10D0109_H0112:463b-18": "rigs kyi bu'am /",
    "K10D0109_H0112:463b-19": "rigs kyi bu mos ji ltar byang chub kyi slad du 'jug par bgyi /",
    "K10D0109_H0112:463b-20": "bcom ldan 'das kyis bka' stsal pa /",
    "K10D0109_H0112:463b-21": "'jam dpal /",
    "K10D0109_H0112:463b-22": "byang chub de ji lta ba de bzhin du byang",
    "K10D0109_H0112:463b-23": "chub sems dpas byang chub kyi phyir 'jug par bya'o",
    "K10D0109_H0112:463b-24": "// 'jam dpal gyis gsol pa /",
    "K10D0109_H0112:463b-25": "bcom ldan 'das /",
    "K10D0109_H0112:463b-26": "byang chub ji ltar rab tu 'tshal bar 'gyur /",
    "K10D0109_H0112:463b-27": "bcom ldan 'das kyis bka' stsal pa /",
    "K10D0109_H0112:463b-28": "'jam dpal /",
    "K10D0109_H0112:464a-0": "byang chub ni khams gsum pa las yang dag par @464a *//",
    "K10D0109_H0112:464a-1": "'das pa /",
    "K10D0109_H0112:464a-2": "tha snyad las yang dag par 'das pa /",
    "K10D0109_H0112:464a-3": "yi ge'i sgra skad las yang dag par 'das pa /",
    "K10D0109_H0112:464a-4": "sgra las yang dag par 'das pa /",
    "K10D0109_H0112:464a-5": "'jug pa med pa /",
    "K10D0109_H0112:464a-6": "gzod ma nyid nas 'jug pa med pa'o //",
    "K10D0109_H0112:464a-7": "'jam dpal /",
    "K10D0109_H0112:464a-8": "de lta bas na byang chub sems dpa' 'jug pa",
    "K10D0109_H0112:464a-9": "la yang dag par 'das pa rnams kyis byang chub",
    "K10D0109_H0112:464a-10": "kyi phyir 'jug pa'o //",
    "K10D0109_H0112:464a-11": "'jam dpal /",
    "K10D0109_H0112:464a-12": "'jug pa med pa'i 'jug pa ni byang chub la 'jug pa'o //",
    "K10D0109_H0112:464a-13": "'jam dpal /",
    "K10D0109_H0112:464a-14": "dngos po med pa la 'jug pa ni byang chub la 'jug pa'o //",
    "K10D0109_H0112:464a-15": "'jam dpal /",
    "K10D0109_H0112:464a-16": "bla gab med pa la 'jug pa ni byang chub la 'jug pa'o //",
    "K10D0109_H0112:464a-17": "'jam dpal /",
    "K10D0109_H0112:464a-18": "chos kyi dbyings kyi rang bzhin la 'jug pa ni byang chub la 'jug pa'o //",
    "K10D0109_H0112:464a-19": "'jam dpal /",
    "K10D0109_H0112:464a-20": "chos thams cad la mngon par zhen pa med pa la 'jug pa ni byang chub la 'jug pa'o //",
    "K10D0109_H0112:464a-21": "'jam dpal /",
    "K10D0109_H0112:464a-22": "yang dag pa'i mtha' dbyer med pa la 'jug pa ni byang chub la 'jug pa'o //",
    "K10D0109_H0112:464a-23": "'jam dpal /",
    "K10D0109_H0112:464a-24": "dor ba med pa dang /",
    "K10D0109_H0112:464a-25": "gzhag pa med pa la 'jug pa ni byang chub la 'jug pa'o //",
    "K10D0109_H0112:464a-26": "'jam dpal /",
    "K10D0109_H0112:464a-27": "tha dad pa ma yin pa dang /",
    "K10D0109_H0112:464a-28": "tha dad pa med pa la 'jug pa ni byang chub la 'jug pa'o //",
    "K10D0109_H0112:464a-29": "'jam dpal /",
    "K10D0109_H0112:464a-30": "so so yang dag par rig pa'i mig yor dang /",
    "K10D0109_H0112:464a-31": "brag ca dang /",
    "K10D0109_H0112:464b-0": "@464b nam mkha' dang /",
    "K10D0109_H0112:464b-1": "chu zla dang /",
    "K10D0109_H0112:464b-2": "smig rgyu la 'jug pa ni byang chub la 'jug pa'o //",
    "K10D0109_H0112:464b-3": "de nas lha'i bu zla ba dri ma med pa'i",
    "K10D0109_H0112:464b-4": "gzi brjid 'od zer gyi 'od kyis 'jam dpal gzhon",
    "K10D0109_H0112:464b-5": "nur gyur pa la 'di skad ces smras so //",
    "K10D0109_H0112:464b-6": "'jam dpal /",
    "K10D0109_H0112:464b-7": "byang chub sems dpa' rnams kyi spyod pa rtsom pa ni ci /",
    "K10D0109_H0112:464b-8": "gnas ni gang /",
    "K10D0109_H0112:464b-9": "'jam dpal gyis smras pa /",
    "K10D0109_H0112:464b-10": "lha'i bu /",
    "K10D0109_H0112:464b-11": "byang chub sems dpa' rnams kyi spyod pa'i rtsom pa ni snying rje chen po'o //",
    "K10D0109_H0112:464b-12": "gnas ni sems can no //",
    "K10D0109_H0112:464b-13": "smras pa /",
    "K10D0109_H0112:464b-14": "'jam dpal /",
    "K10D0109_H0112:464b-15": "byang chub sems dpa' rnams kyi snying rje chen po cis bsdus /",
    "K10D0109_H0112:464b-16": "'jam dpal gyis smras pa /",
    "K10D0109_H0112:464b-17": "lha'i bu /",
    "K10D0109_H0112:464b-18": "byang chub sems dpa' rnams kyi snying rje chen po ni g-yo med pas bsdus so //",
    "K10D0109_H0112:464b-19": "smras pa /",
    "K10D0109_H0112:464b-20": "'jam dpal /",
    "K10D0109_H0112:464b-21": "g-yo med pa cis bsdus /",
    "K10D0109_H0112:464b-22": "'jam dpal gyis smras pa /",
    "K10D0109_H0112:464b-23": "lha'i bu /",
    "K10D0109_H0112:464b-24": "byang chub sems dpa' rnams kyi g-yo med pa ni",
    "K10D0109_H0112:464b-25": "sems can thams cad la snyoms pa'i sems kyi bsdus",
    "K10D0109_H0112:464b-26": "pa'o // smras pa /",
    "K10D0109_H0112:464b-27": "'jam dpal /",
    "K10D0109_H0112:464b-28": "sems can thams cad la snyoms pa'i sems cis bsdus /",
    "K10D0109_H0112:464b-29": "'jam dpal gyis smras pa /",
    "K10D0109_H0112:464b-30": "lha'i bu /",
    "K10D0109_H0112:464b-31": "byang chub sems dpa' rnams kyi sems can thams cad",
    "K10D0109_H0112:464b-32": "la snyoms pa'i sems ni tha dad pa ma yin",
    "K10D0109_H0112:464b-33": "pa dang / tha dad pa med pa'i spyod pas bsdus so //",
    "K10D0109_H0112:464b-34": "smras pa /",
    "K10D0109_H0112:464b-35": "'jam dpal /",
    "K10D0109_H0112:465a-0": "tha dad @465a *//",
    "K10D0109_H0112:465a-1": "pa ma yin pa dang /",
    "K10D0109_H0112:465a-2": "tha dad pa med pa'i spyod pa cis bsdus /",
    "K10D0109_H0112:465a-3": "'jam dpal gyis smras pa /",
    "K10D0109_H0112:465a-4": "lha'i bu /",
    "K10D0109_H0112:465a-5": "byang chub sems dpa' rnams kyi tha dad pa ma yin pa dang /",
    "K10D0109_H0112:465a-6": "tha dad pa med pa'i spyod pa ni bsam pa dang /",
    "K10D0109_H0112:465a-7": "lhag pa'i bsam pas bsdus pa'o //",
    "K10D0109_H0112:465a-8": "smras pa /",
    "K10D0109_H0112:465a-9": "'jam dpal /",
    "K10D0109_H0112:465a-10": "bsam pa dang /",
    "K10D0109_H0112:465a-11": "lhag pa'i bsam pa ci'i phyir byung /",
    "K10D0109_H0112:465a-12": "smras pa /",
    "K10D0109_H0112:465a-13": "lha'i bu /",
    "K10D0109_H0112:465a-14": "byang chub sems dpa' rnams kyi bsam pa dang lhag",
    "K10D0109_H0112:465a-15": "pa'i bsam pa ni byang chub kyi sems kyi phyir",
    "K10D0109_H0112:465a-16": "byung ngo // smras pa /",
    "K10D0109_H0112:465a-17": "'jam dpal /",
    "K10D0109_H0112:465a-18": "byang chub kyi sems ci'i phyir byung /",
    "K10D0109_H0112:465a-19": "smras pa /",
    "K10D0109_H0112:465a-20": "lha'i bu /",
    "K10D0109_H0112:465a-21": "byang chub sems dpa' rnams kyi byang chub kyi sems",
    "K10D0109_H0112:465a-22": "ni pha rol tu phyin pa drug gi phyir byung",
    "K10D0109_H0112:465a-23": "ngo // smras pa /",
    "K10D0109_H0112:465a-24": "'jam dpal /",
    "K10D0109_H0112:465a-25": "pha rol tu phyin pa drug ci'i phyir byung /",
    "K10D0109_H0112:465a-26": "smras pa /",
    "K10D0109_H0112:465a-27": "lha'i bu /",
    "K10D0109_H0112:465a-28": "byang chub sems dpa' rnams kyi pha rol tu phyin",
    "K10D0109_H0112:465a-29": "pa drug po dag ni thabs dang shes rab gnyis",
    "K10D0109_H0112:465a-30": "kyi phyir byung ngo //",
    "K10D0109_H0112:465a-31": "smras pa /",
    "K10D0109_H0112:465a-32": "'jam dpal /",
    "K10D0109_H0112:465a-33": "thabs dang shes rab ci'i phyir byung /",
    "K10D0109_H0112:465a-34": "smras pa /",
    "K10D0109_H0112:465a-35": "lha'i bu /",
    "K10D0109_H0112:465a-36": "byang chub sems dpa' rnams kyi thabs dang shes rab ni bag yod pa'i phyir byung ngo; ;smras pa /",
    "K10D0109_H0112:465a-37": "'jam dpal /",
    "K10D0109_H0112:465a-38": "bag yod pa ci'i phyir byung /",
    "K10D0109_H0112:465a-39": "smras pa /",
    "K10D0109_H0112:465a-40": "lha'i bu /",
    "K10D0109_H0112:465a-41": "byang chub sems dpa' rnams kyi bag yod pa ni",
    "K10D0109_H0112:465b-0": "legs par spyod pa rnam pa gsum @465b gyi phyir",
    "K10D0109_H0112:465b-1": "byung ngo // smras pa /",
    "K10D0109_H0112:465b-2": "'jam dpal /",
    "K10D0109_H0112:465b-3": "legs par spyod pa rnam pa gsum ci'i phyir byung /",
    "K10D0109_H0112:465b-4": "smras pa /",
    "K10D0109_H0112:465b-5": "lha'i bu /",
    "K10D0109_H0112:465b-6": "byang chub sems dpa' rnams kyi legs par spyod pa",
    "K10D0109_H0112:465b-7": "rnam pa gsum ni dge ba bcu'i las kyi lam",
    "K10D0109_H0112:465b-8": "gyi phyir byung ngo //",
    "K10D0109_H0112:465b-9": "smras pa /",
    "K10D0109_H0112:465b-10": "'jam dpal /",
    "K10D0109_H0112:465b-11": "dge ba bcu'i las kyi lam dag ci'i phyir byung /",
    "K10D0109_H0112:465b-12": "smras pa /",
    "K10D0109_H0112:465b-13": "lha'i bu /",
    "K10D0109_H0112:465b-14": "byang chub sems dpa' rnams kyi dge ba bcu'i las kyi lam dag ni sdom pa'i phyir byung ngo //",
    "K10D0109_H0112:465b-15": "smras pa /",
    "K10D0109_H0112:465b-16": "'jam dpal /",
    "K10D0109_H0112:465b-17": "sdom pa ci'i phyir byung /",
    "K10D0109_H0112:465b-18": "smras pa /",
    "K10D0109_H0112:465b-19": "lha'i bu /",
    "K10D0109_H0112:465b-20": "byang chub sems dpa' rnams kyi sdom pa ni tshul bzhin yid la bya ba'i phyir byung ngo //",
    "K10D0109_H0112:465b-21": "smras pa /",
    "K10D0109_H0112:465b-22": "'jam dpal /",
    "K10D0109_H0112:465b-23": "tshul bzhin yid la bya ba ci'i phyir byung /",
    "K10D0109_H0112:465b-24": "smras pa /",
    "K10D0109_H0112:465b-25": "lha'i bu /",
    "K10D0109_H0112:465b-26": "byang chub sems dpa' rnams kyi tshul bzhin yid la",
    "K10D0109_H0112:465b-27": "bya ba ni so sor rtog pa'i phyir byung ngo",
    "K10D0109_H0112:465b-28": "// smras pa /",
    "K10D0109_H0112:465b-29": "'jam dpal /",
    "K10D0109_H0112:465b-30": "so sor rtog pa ci'i phyir byung /",
    "K10D0109_H0112:465b-31": "smras pa /",
    "K10D0109_H0112:465b-32": "lha'i bu /",
    "K10D0109_H0112:465b-33": "byang chub sems dpa' rnams kyi so sor rtog pa ni dran pa'i phyir byung ngo //",
    "K10D0109_H0112:465b-34": "smras pa /",
    "K10D0109_H0112:465b-35": "'jam dpal /",
    "K10D0109_H0112:465b-36": "byang chub sems dpa' rnams kyi sems bskyed pa dag",
    "K10D0109_H0112:465b-37": "rgyur bsdu ba dang 'bras bur bsdu bar 'gyur ba",
    "K10D0109_H0112:465b-38": "du / 'jam dpal gyis smras pa /",
    "K10D0109_H0112:465b-39": "lha'i bu /",
    "K10D0109_H0112:465b-40": "byang chub sems dpa' rnams kyi sems bskyed pa dag rgyur bsdu ba dang /",
    "K10D0109_H0112:466a-0": "'bras bur bsdu bar @466a *//",
    "K10D0109_H0112:466a-1": "'gyur ba ni bzhi po 'di dag ste /",
    "K10D0109_H0112:466a-2": "bzhi gang zhe na /",
    "K10D0109_H0112:466a-3": "dang po sems bskyed pa dang /",
    "K10D0109_H0112:466a-4": "spyod pa dang 'brel ba dang /",
    "K10D0109_H0112:466a-5": "phyir mi ldog pa dang /",
    "K10D0109_H0112:466a-6": "skye ba gcig gis thogs pa'o //",
    "K10D0109_H0112:466a-7": "de la dang po sems bskyed pa ni /",
    "K10D0109_H0112:466a-8": "spyod pa dang 'brel ba'i rgyur blta'o //",
    "K10D0109_H0112:466a-9": "spyod pa dang 'brel ba ni phyir mi ldog pa'i rgyur blta'o //",
    "K10D0109_H0112:466a-10": "phyir mi ldog pa ni skye ba gcig gis thogs pa'i rgyur blta'o //",
    "K10D0109_H0112:466a-11": "skye ba gcig gis thogs pa ni 'bras bu dang 'brel ba'i rgyur blta'o //",
    "K10D0109_H0112:466a-12": "lha'i bu /",
    "K10D0109_H0112:466a-13": "gzhan yang /",
    "K10D0109_H0112:466a-14": "dper na /",
    "K10D0109_H0112:466a-15": "sa bon btab pa de lta bur ni dang po sems bskyed pa blta'o /",
    "K10D0109_H0112:466a-16": "dper na /",
    "K10D0109_H0112:466a-17": "sa bon las myu gu mngon par 'grub pa de",
    "K10D0109_H0112:466a-18": "lta bur ni spyod pa dang 'brel ba'i sems bskyed",
    "K10D0109_H0112:466a-19": "pa blta'o // dper na /",
    "K10D0109_H0112:466a-20": "sdong bu dang /",
    "K10D0109_H0112:466a-21": "'dab ma dang /",
    "K10D0109_H0112:466a-22": "me tog dang /",
    "K10D0109_H0112:466a-23": "'bras bu 'byung ba de lta bur phyir mi ldog pa'i sems bskyed pa blta'o //",
    "K10D0109_H0112:466a-24": "dper na /",
    "K10D0109_H0112:466a-25": "'bras bu yongs su smin pa de lta bur ni",
    "K10D0109_H0112:466a-26": "skye ba gcig gis thogs pa'i sems bskyed pa blta'o",
    "K10D0109_H0112:466a-27": "// lha'i bu /",
    "K10D0109_H0112:466a-28": "gzhan yang /",
    "K10D0109_H0112:466a-29": "dper na /",
    "K10D0109_H0112:466a-30": "shing rta mkhan shing bsdu ba shes pa de lta bur ni dang po sems bskyed pa blta'o //",
    "K10D0109_H0112:466a-31": "dper na /",
    "K10D0109_H0112:466a-32": "shing rta'i yan lag yongs su sbyang ba shes pa",
    "K10D0109_H0112:466a-33": "de lta bur ni spyod pa dang 'brel ba'i sems",
    "K10D0109_H0112:466a-34": "bskyed pa blta'o // dper na /",
    "K10D0109_H0112:466a-35": "shing rta yan lag sbyor ba shes pa de lta",
    "K10D0109_H0112:466b-0": "@466b bur ni phyir mi ldog pa'i sems bskyed pa",
    "K10D0109_H0112:466b-1": "blta'o // dper na /",
    "K10D0109_H0112:466b-2": "kha la dgal ba shes pa de lta bur ni",
    "K10D0109_H0112:466b-3": "skye ba gcig gis thogs pa'i sems bskyed pa blta'o",
    "K10D0109_H0112:466b-4": "// lha'i bu /",
    "K10D0109_H0112:466b-5": "gzhan yang zla ba tshes pa'i dkyil 'khor mngon par",
    "K10D0109_H0112:466b-6": "'grub pa de lta bur ni dang po sems bskyed",
    "K10D0109_H0112:466b-7": "pa blta'o // dper na /",
    "K10D0109_H0112:466b-8": "tshes lnga dang /",
    "K10D0109_H0112:466b-9": "drug dang /",
    "K10D0109_H0112:466b-10": "bdun gyi nub mo zla ba'i dkyil 'khor shar ba",
    "K10D0109_H0112:466b-11": "de lta bur ni spyod pa dang 'brel ba'i sems",
    "K10D0109_H0112:466b-12": "bskyed pa blta'o // dper na /",
    "K10D0109_H0112:466b-13": "tshes bcu'i nub mo zla ba'i dkyil 'khor shar ba",
    "K10D0109_H0112:466b-14": "de lta bur ni phyir mi ldog pa'i sems bskyed",
    "K10D0109_H0112:466b-15": "pa blta'o // dper na /",
    "K10D0109_H0112:466b-16": "tshes bcu bzhi'i nub mo zla ba'i dkyil 'khor shar",
    "K10D0109_H0112:466b-17": "ba de lta bur ni skye ba gcig gis thogs",
    "K10D0109_H0112:466b-18": "pa'i sems bskyed pa blta'o //",
    "K10D0109_H0112:466b-19": "dper na /",
    "K10D0109_H0112:466b-20": "tshes bco lnga'i nub mo zla ba'i dkyil 'khor shar",
    "K10D0109_H0112:466b-21": "ba de lta bur ni de bzhin gshegs pa'i ye",
    "K10D0109_H0112:466b-22": "shes blta'o // lha'i bu /",
    "K10D0109_H0112:466b-23": "gzhan yang sems bskyed pa dang po ni nyan thos kyi sa las yang dag par 'da'o //",
    "K10D0109_H0112:466b-24": "sems bskyed pa gnyis pa ni rang sangs rgyas kyi sa las yang dag par 'da'o //",
    "K10D0109_H0112:466b-25": "sems bskyed pa gsum pa ni ma nges pa'i sa las yang dag par 'da'o //",
    "K10D0109_H0112:466b-26": "sems bskyed pa bzhi pa ni nges pa'i phung po la gnas so //",
    "K10D0109_H0112:466b-27": "lha'i bu /",
    "K10D0109_H0112:466b-28": "gzhan yang dang po sems bskyed pa ni yi ge'i phyi mo 'dzin pa'i tshul du blta'o //",
    "K10D0109_H0112:466b-29": "dper na /",
    "K10D0109_H0112:467a-0": "rnam par dbye ba rab tu rnam par 'byed pa @467a *//",
    "K10D0109_H0112:467a-1": "shes pa de lta bur ni spyod pa dang 'brel pa'i sems bskyed pa blta'o //",
    "K10D0109_H0112:467a-2": "dper na /",
    "K10D0109_H0112:467a-3": "grangs dang /",
    "K10D0109_H0112:467a-4": "rtsis dang /",
    "K10D0109_H0112:467a-5": "shod dgod pa de lta bur ni phyir mi ldog pa'i sems bskyed pa blta'o //",
    "K10D0109_H0112:467a-6": "dper na /",
    "K10D0109_H0112:467a-7": "bstan bcos rnams khong du chud pa de lta bur",
    "K10D0109_H0112:467a-8": "ni skye ba gcig gis thogs pa'i sems bskyed pa",
    "K10D0109_H0112:467a-9": "blta'o // lha'i bu /",
    "K10D0109_H0112:467a-10": "gzhan yang sems bskyed pa dang po ni rgyur 'brel pa'o //",
    "K10D0109_H0112:467a-11": "sems bskyed pa gnyis pa ni ye shes dang 'brel pa'o //",
    "K10D0109_H0112:467a-12": "sems bskyed pa gsum pa ni spong ba dang 'brel pa'o //",
    "K10D0109_H0112:467a-13": "sems bskyed pa bzhi pa ni 'bras bu dang 'brel pa'o //",
    "K10D0109_H0112:467a-14": "lha'i bu /",
    "K10D0109_H0112:467a-15": "gzhan yang sems bskyed pa dang po ni rgyus bsdus pa'o //",
    "K10D0109_H0112:467a-16": "sems bskyed pa gnyis pa ni ye shes kyis bsdus pa'o //",
    "K10D0109_H0112:467a-17": "sems bskyed pa gsum pa ni spong bas bsdus pa'o //",
    "K10D0109_H0112:467a-18": "sems bskyed pa bzhi pa ni 'bras bus bsdus pa'o //",
    "K10D0109_H0112:467a-19": "lha'i bu /",
    "K10D0109_H0112:467a-20": "gzhan yang sems bskyed pa dang po ni rgyu las yang dag par byung ba'o //",
    "K10D0109_H0112:467a-21": "sems bskyed pa gnyis pa ni ye shes las yang dag par byung ba'o //",
    "K10D0109_H0112:467a-22": "sems bskyed pa gsum pa ni spong ba las yang dag par byung ba'o //",
    "K10D0109_H0112:467a-23": "sems bskyed pa bzhi pa ni 'bras bu las yang dag par byung ba'o //",
    "K10D0109_H0112:467a-24": "lha'i bu /",
    "K10D0109_H0112:467a-25": "gzhan yang sems bskyed pa dang po ni rgyu rab tu dbye ba'i yan lag go /",
    "K10D0109_H0112:467b-0": "sems bskyed pa gnyis pa @467b ni ye shes rab tu dbye ba'i yan lag go /",
    "K10D0109_H0112:467b-1": "sems bskyed pa gsum pa ni spong ba rab tu dbye ba'i yan lag go /",
    "K10D0109_H0112:467b-2": "sems bskyed pa bzhi pa ni 'bras bu rab tu dbye ba'i yan lag go /",
    "K10D0109_H0112:467b-3": "lha'i bu /",
    "K10D0109_H0112:467b-4": "gzhan yang sems bskyed pa dang po ni sman bsdu ba'i tshul du blta'o //",
    "K10D0109_H0112:467b-5": "sems bskyed pa gnyis pa ni sman rab tu dbye ba la mkhas pa'i tshul du blta'o //",
    "K10D0109_H0112:467b-6": "sems bskyed pa gsum pa ni sman sbyor ba la mkhas pa'i tshul du blta'o //",
    "K10D0109_H0112:467b-7": "sems bskyed pa bzhi pa ni nad pa gso ba la mkhas pa'i tshul du blta'o //",
    "K10D0109_H0112:467b-8": "lha'i bu /",
    "K10D0109_H0112:467b-9": "gzhan yang sems bskyed pa dang po ni chos kyi",
    "K10D0109_H0112:467b-10": "rgyal po'i rigs kyi rgyud du 'byung ba'i tshul du",
    "K10D0109_H0112:467b-11": "blta'o // sems bskyed pa gnyis pa ni chos kyi",
    "K10D0109_H0112:467b-12": "rgyal po'i rigs kyi rgyud kyi bslab pa yang dag",
    "K10D0109_H0112:467b-13": "par 'dzin pa'i tshul du blta'o //",
    "K10D0109_H0112:467b-14": "sems bskyed pa gsum pa ni chos kyi rgyal po'i",
    "K10D0109_H0112:467b-15": "rigs kyi rgyud kyi bslab pa tshar phyin pa'i tshul",
    "K10D0109_H0112:467b-16": "du blta'o // sems bskyed pa bzhi pa ni chos",
    "K10D0109_H0112:467b-17": "kyi rgyal po'i rigs kyi rgyud kyi bslab pa la",
    "K10D0109_H0112:467b-18": "dbang sgyur ba'i tshul du blta'o //",
    "K10D0109_H0112:467b-19": "de nas lha'i bu 'od rnam par nges pa'i 'od",
    "K10D0109_H0112:467b-20": "zer gyi 'od kyis 'jam dpal gzhon nur gyur pa",
    "K10D0109_H0112:467b-21": "la 'di skad ces smras so //",
    "K10D0109_H0112:467b-22": "'jam dpal /",
    "K10D0109_H0112:467b-23": "byang chub sems dpa' rnams lam gang dang ldan na",
    "K10D0109_H0112:467b-24": "myur du bla na med pa yang dag par rdzogs",
    "K10D0109_H0112:467b-25": "pa'i byang chub mngon par rdzogs par 'tshang rgya ba'i",
    "K10D0109_H0112:468a-0": "@468a *// byang chub sems dpa' rnams kyi lam mdor bsdus pa gang /",
    "K10D0109_H0112:468a-1": "'jam dpal gyis smras pa /",
    "K10D0109_H0112:468a-2": "lha'i bu /",
    "K10D0109_H0112:468a-3": "byang chub sems dpa' rnams kyi lam ni mdor bsdus na 'di gnyis te /",
    "K10D0109_H0112:468a-4": "byang chub sems dpa' dag lam 'di gnyis dang ldan",
    "K10D0109_H0112:468a-5": "na myur du bla na med pa yang dag par",
    "K10D0109_H0112:468a-6": "rdzogs pa'i byang chub mngon par rdzogs par 'tshang rgya'o",
    "K10D0109_H0112:468a-7": "// gnyis gang zhe na /",
    "K10D0109_H0112:468a-8": "'di lta ste /",
    "K10D0109_H0112:468a-9": "thabs dang /",
    "K10D0109_H0112:468a-10": "shes rab bo //",
    "K10D0109_H0112:468a-11": "de la thabs ni bsdu ba shes pa'o //",
    "K10D0109_H0112:468a-12": "shes rab ni yongs su gcod pa shes pa'o //",
    "K10D0109_H0112:468a-13": "thabs ni sems can la blta ba'o //",
    "K10D0109_H0112:468a-14": "shes rab ni chos thams cad la mi lta ba'o //",
    "K10D0109_H0112:468a-15": "thabs ni chos la sbyor ba shes pa'o //",
    "K10D0109_H0112:468a-16": "shes rab ni bral ba shes pa'o //",
    "K10D0109_H0112:468a-17": "thabs ni rgyu la dmigs pa shes pa'o //",
    "K10D0109_H0112:468a-18": "shes rab ni rgyu zad par 'gro ba'o //",
    "K10D0109_H0112:468a-19": "thabs ni chos tha dag pa shes pa'o //",
    "K10D0109_H0112:468a-20": "shes rab ni chos kyi dbyings dbyer med pa shes pa'o //",
    "K10D0109_H0112:468a-21": "thabs ni sangs rgyas kyi zhing gi rgyan shes pa'o //",
    "K10D0109_H0112:468a-22": "shes rab ni sangs rgyas kyi zhing mnyam pa nyid dbyer med par shes pa'o //",
    "K10D0109_H0112:468a-23": "thabs ni sems can gyi dbang po dang spyod pa la 'jug pa shes pa'o //",
    "K10D0109_H0112:468a-24": "shes rab ni sems can dmigs su med par shes pa'o //",
    "K10D0109_H0112:468a-25": "thabs ni byang chub kyi rgyan thob par byed pa shes pa'o //",
    "K10D0109_H0112:468b-0": "shes rab ni sangs rgyas kyi @468b chos thams cad mngon par rdzogs par byang chub pa shes pa'o //",
    "K10D0109_H0112:468b-1": "lha'i bu /",
    "K10D0109_H0112:468b-2": "gzhan yang mdor bsdus pa'i lam gnyis te /",
    "K10D0109_H0112:468b-3": "gnyis gang zhe na /",
    "K10D0109_H0112:468b-4": "tshogs kyi lam dang /",
    "K10D0109_H0112:468b-5": "yongs su gcod pa'i lam mo //",
    "K10D0109_H0112:468b-6": "de la tshogs kyi lam ni pha rol tu phyin pa lnga po dag go /",
    "K10D0109_H0112:468b-7": "yongs su gcod pa'i lam ni shes rab kyi pha rol tu phyin pa'o //",
    "K10D0109_H0112:468b-8": "gzhan yang mdor bsdus pa'i lam gnyis te /",
    "K10D0109_H0112:468b-9": "gnyis gang zhe na /",
    "K10D0109_H0112:468b-10": "chags pa dang bcas pa'i lam dang /",
    "K10D0109_H0112:468b-11": "chags pa med pa'i lam mo //",
    "K10D0109_H0112:468b-12": "de la chags pa dang bcas pa'i lam ni pha rol tu phyin pa lnga po dag go /",
    "K10D0109_H0112:468b-13": "chags pa med pa'i lam ni shes rab kyi pha rol tu phyin pa'o //",
    "K10D0109_H0112:468b-14": "gzhan yang mdor bsdus pa'i lam gnyis te /",
    "K10D0109_H0112:468b-15": "gnyis gang zhe na /",
    "K10D0109_H0112:468b-16": "zag pa dang bcas pa'i lam dang /",
    "K10D0109_H0112:468b-17": "zag pa med pa'i lam mo //",
    "K10D0109_H0112:468b-18": "de la zag pa dang bcas pa'i lam ni pha rol tu phyin pa lnga po dag go /",
    "K10D0109_H0112:468b-19": "zag pa med pa'i lam ni shes rab kyi pha rol tu phyin pa'o //",
    "K10D0109_H0112:468b-20": "gzhan yang mdor bsdus pa'i lam gnyis te /",
    "K10D0109_H0112:468b-21": "gnyis gang zhe na /",
    "K10D0109_H0112:468b-22": "tshad yod par byas pa'i lam dang /",
    "K10D0109_H0112:468b-23": "tshad med par byas pa'i lam mo //",
    "K10D0109_H0112:468b-24": "de la tshad yod par byas pa'i lam ni mtshan ma'i gnas so //",
    "K10D0109_H0112:468b-25": "tshad med par byas pa'i lam ni mtshan ma med pa'i gnas so //",
    "K10D0109_H0112:469a-0": "gzhan yang mdor bsdus pa'i lam gnyis @469a *//",
    "K10D0109_H0112:469a-1": "te; gnyis gang zhe na /",
    "K10D0109_H0112:469a-2": "shes pa'i lam dang /",
    "K10D0109_H0112:469a-3": "spong ba'i lam mo //",
    "K10D0109_H0112:469a-4": "de la shes pa'i lam ni sa dang po nas bzung ste sa bdun pa'i bar du'o //",
    "K10D0109_H0112:469a-5": "spong ba'i lam ni sa brgyad pa nas bzung ste sa bcu pa'i bar du'o //",
    "K10D0109_H0112:469a-6": "de nas byang chub sems dpa' sems dpa' chen po",
    "K10D0109_H0112:469a-7": "ye shes sgrub pa dpa' bos 'jam dpal gzhon nur",
    "K10D0109_H0112:469a-8": "gyur pa la 'di skad ces smras so //",
    "K10D0109_H0112:469a-9": "'jam dpal /",
    "K10D0109_H0112:469a-10": "byang chub sems dpa' sems dpa' chen po ji ltar na don gyis rab tu phye ba yin /",
    "K10D0109_H0112:469a-11": "ji ltar na ye shes kyis rab tu phye ba yin /",
    "K10D0109_H0112:469a-12": "'jam dpal gyis smras pa /",
    "K10D0109_H0112:469a-13": "rigs kyi bu /",
    "K10D0109_H0112:469a-14": "don ni ldan pa med pa'o //",
    "K10D0109_H0112:469a-15": "ye shes ni ldan pa'o //",
    "K10D0109_H0112:469a-16": "smras pa /",
    "K10D0109_H0112:469a-17": "'jam dpal /",
    "K10D0109_H0112:469a-18": "ci'i phyir don ni ldan pa med la ye shes ni ldan pa yin /",
    "K10D0109_H0112:469a-19": "'jam dpal gyis smras pa /",
    "K10D0109_H0112:469a-20": "rigs kyi bu /",
    "K10D0109_H0112:469a-21": "don ni 'dus ma byas pa ste /",
    "K10D0109_H0112:469a-22": "chos gang dang yang ldan pa'am mi ldan pa ma yin par khong du chud par bya'o //",
    "K10D0109_H0112:469a-23": "de ci'i phyir zhe na /",
    "K10D0109_H0112:469a-24": "don ni 'gyur ba med pa'i mtshan nyid yin te /",
    "K10D0109_H0112:469a-25": "de ni chos gang dang ldan pa'am /",
    "K10D0109_H0112:469a-26": "mi ldan pa ma yin par khong du chud par bya'o //",
    "K10D0109_H0112:469a-27": "don ni gzod ma nas yongs su grub pa med",
    "K10D0109_H0112:469a-28": "pa'i phyir chos gang dang yang ldan pa'am mi ldan",
    "K10D0109_H0112:469b-0": "pa ma yin par khong @469b du chud par bya'o",
    "K10D0109_H0112:469b-1": "// don ni dor ba med pa dang gzhag pa",
    "K10D0109_H0112:469b-2": "med pa'i phyir chos gang dang yang ldan pa'am mi",
    "K10D0109_H0112:469b-3": "ldan pa ma yin par khong du chud par bya'o",
    "K10D0109_H0112:469b-4": "// // ye shes zhes bya ba ni lam ste /",
    "K10D0109_H0112:469b-5": "lam ni sems dang yang dag par ldan pa yin gyi mi ldan pa ma yin te /",
    "K10D0109_H0112:469b-6": "rigs kyi bu /",
    "K10D0109_H0112:469b-7": "de'i phyir ye shes ni ldan pa zhes bya ste /",
    "K10D0109_H0112:469b-8": "mi ldan pa ma yin no //",
    "K10D0109_H0112:469b-9": "ye shes ni spong ba dang yang dag par ldan pa yin gyi mi ldan pa yin te /",
    "K10D0109_H0112:469b-10": "rigs kyi bu /",
    "K10D0109_H0112:469b-11": "de'i phyir ye shes ni ldan pa zhes bya ste /",
    "K10D0109_H0112:469b-12": "mi ldan pa ma yin no //",
    "K10D0109_H0112:469b-13": "ye shes zhes bya ba ni phung po la mkhas pa dang /",
    "K10D0109_H0112:469b-14": "khams la mkhas pa dang /",
    "K10D0109_H0112:469b-15": "skye mched la mkhas pa dang /",
    "K10D0109_H0112:469b-16": "rten cing 'brel bar 'byung ba la mkhas pa dang /",
    "K10D0109_H0112:469b-17": "gnas dang gnas ma yin pa rnam par dpyad pa la mkhas pa ste /",
    "K10D0109_H0112:469b-18": "rigs kyi bu /",
    "K10D0109_H0112:469b-19": "de'i phyir ye shes ni ldan pa zhes bya ste /",
    "K10D0109_H0112:469b-20": "mi ldan pa ma yin no //",
    "K10D0109_H0112:469b-21": "rigs kyi bu /",
    "K10D0109_H0112:469b-22": "gzhan yang byang chub sems dpa' sems dpa' chen po rnams kyi shes pa rnam pa bcu ste /",
    "K10D0109_H0112:469b-23": "rnam pa bcu gang zhe na /",
    "K10D0109_H0112:469b-24": "'di lta ste /",
    "K10D0109_H0112:469b-25": "rgyu shes pa dang /",
    "K10D0109_H0112:469b-26": "'bras bu shes pa dang /",
    "K10D0109_H0112:469b-27": "don shes pa dang /",
    "K10D0109_H0112:469b-28": "thabs shes pa dang /",
    "K10D0109_H0112:469b-29": "shes rab shes pa dang /",
    "K10D0109_H0112:469b-30": "bsdu ba shes pa dang /",
    "K10D0109_H0112:469b-31": "pha rol tu phyin pa shes pa dang /",
    "K10D0109_H0112:469b-32": "snying rje chen po shes pa dang /",
    "K10D0109_H0112:469b-33": "sems can yongs su smin par bya ba shes pa dang /",
    "K10D0109_H0112:469b-34": "chos thams cad la mngon par zhen pa med par shes pa ste /",
    "K10D0109_H0112:470a-0": "@470a *// rigs kyi bu /",
    "K10D0109_H0112:470a-1": "rnam pa de bcu ni byang chub sems dpa' sems dpa' chen po rnams kyi shes pa'o //",
    "K10D0109_H0112:470a-2": "rigs kyi bu /",
    "K10D0109_H0112:470a-3": "gzhan yang byang chub sems dpa' sems dpa' chen po rnams kyi rtsom pa rnam pa bcu ste /",
    "K10D0109_H0112:470a-4": "rnam pa bcu gang zhe na /",
    "K10D0109_H0112:470a-5": "'di lta ste /",
    "K10D0109_H0112:470a-6": "sems can thams cad kyi lus kyi las yongs su sbyang ba'i phyir lus kyi rtsom pa dang /",
    "K10D0109_H0112:470a-7": "sems can thams cad kyi ngag gi las yongs su sbyang ba'i phyir ngag gi rtsom pa dang /",
    "K10D0109_H0112:470a-8": "sems can thams cad kyi yid kyi las yongs su sbyong ba'i phyir sems kyi rtsom pa dang /",
    "K10D0109_H0112:470a-9": "sems can thams cad la mngon par zhen pa med par bya ba'i phyir nang gi rtsom pa dang /",
    "K10D0109_H0112:470a-10": "sems can thams cad la mtshungs par sbyar bar bya ba'i phyir phyi'i rtsom pa dang /",
    "K10D0109_H0112:470a-11": "sangs rgyas kyi ye shes yongs su rdzogs par bya ba'i phyir ye shes kyi rtsom pa dang /",
    "K10D0109_H0112:470a-12": "sangs rgyas kyi zhing thams cad kyi yon tan bkod",
    "K10D0109_H0112:470a-13": "pa kun tu bstan pa'i phyir zhing gi rtsom pa",
    "K10D0109_H0112:470a-14": "dang / nyon mongs pa'i nad kyi sman yongs su",
    "K10D0109_H0112:470a-15": "shes par bya ba'i phyir sems can yongs su smin",
    "K10D0109_H0112:470a-16": "par bya ba'i rtsom pa dang /",
    "K10D0109_H0112:470a-17": "nges pa'i phung po yongs su rdzogs par bya ba'i phyir de kho na'i rtsom pa dang /",
    "K10D0109_H0112:470a-18": "khams gsum pa thams cad la sems mngon par zhen",
    "K10D0109_H0112:470a-19": "pa med par bya ba'i phyir 'dus ma byas kyi",
    "K10D0109_H0112:470b-0": "ye shes @470b yongs su rdzogs par bya ba'i rtsom",
    "K10D0109_H0112:470b-1": "pa ste / rigs kyi bu /",
    "K10D0109_H0112:470b-2": "rnam pa 'di bcu ni byang chub sems dpa' sems dpa' chen po rnams kyi rtsom pa'o //",
    "K10D0109_H0112:470b-3": "rigs kyi bu /",
    "K10D0109_H0112:470b-4": "gzhan yang byang chub sems dpa' sems dpa' chen po rnams kyi sbyor ba bcu ste /",
    "K10D0109_H0112:470b-5": "bcu gang zhe na /",
    "K10D0109_H0112:470b-6": "'di lta ste /",
    "K10D0109_H0112:470b-7": "pha rol tu phyin pa'i sbyor ba dang /",
    "K10D0109_H0112:470b-8": "bsdu ba'i dngos po'i sbyor ba dang /",
    "K10D0109_H0112:470b-9": "shes rab kyi sbyor ba dang /",
    "K10D0109_H0112:470b-10": "thabs kyi sbyor ba dang /",
    "K10D0109_H0112:470b-11": "snying rje chen po'i sbyor ba dang /",
    "K10D0109_H0112:470b-12": "bsod nams kyi tshogs yongs su 'tshol ba'i sbyor ba dang /",
    "K10D0109_H0112:470b-13": "ye shes kyi tshogs yongs su 'tshol ba'i sbyor ba dang /",
    "K10D0109_H0112:470b-14": "bsam pa rnam par sbyong ba'i sbyor ba dang /",
    "K10D0109_H0112:470b-15": "bden pa rnam par dpyad pa'i sbyor ba dang /",
    "K10D0109_H0112:470b-16": "sdug pa dang mi sdug pa thams cad la mngon par zhen pa med pa'i sbyor ba ste /",
    "K10D0109_H0112:470b-17": "rigs kyi bu /",
    "K10D0109_H0112:470b-18": "bcu po de dag ni byang chub sems dpa' sems dpa' chen po rnams kyi sbyor ba'o //",
    "K10D0109_H0112:470b-19": "rigs kyi bu /",
    "K10D0109_H0112:470b-20": "gzhan yang byang chub sems dpa' sems dpa' chen po",
    "K10D0109_H0112:470b-21": "rnams kyi mi zad pa la rtog pa bcu ste",
    "K10D0109_H0112:470b-22": "/ bcu gang zhe na; 'di lta ste /",
    "K10D0109_H0112:470b-23": "lus mi zad pa la rtog pa dang /",
    "K10D0109_H0112:470b-24": "dngos po mi zad pa la rtog pa dang /",
    "K10D0109_H0112:470b-25": "tshod mi zad pa la rtog pa dang /",
    "K10D0109_H0112:470b-26": "sred pa mi zad pa la rtog pa dang /",
    "K10D0109_H0112:470b-27": "lta ba mi zad pa la rtog pa dang /",
    "K10D0109_H0112:470b-28": "tshogs mi zad pa la rtog pa dang /",
    "K10D0109_H0112:470b-29": "nye bar len pa mi zad pa la rtog pa dang /",
    "K10D0109_H0112:470b-30": "mngon par zhen pa med pa mi zad pa la rtog pa dang /",
    "K10D0109_H0112:470b-31": "'du ba mi zad pa la rtog pa dang /",
    "K10D0109_H0112:471a-0": "byang chub kyi snying po @471a *//",
    "K10D0109_H0112:471a-1": "shes pa mi zad pa la rtog pa ste /",
    "K10D0109_H0112:471a-2": "rigs kyi bu /",
    "K10D0109_H0112:471a-3": "bcu po de dag ni byang chub sems dpa' sems",
    "K10D0109_H0112:471a-4": "dpa' chen po rnams kyi mi zad pa la rtog",
    "K10D0109_H0112:471a-5": "pa'o // rigs kyi bu /",
    "K10D0109_H0112:471a-6": "gzhan yang bcu po 'di dag ni byang chub sems",
    "K10D0109_H0112:471a-7": "dpa' sems dpa' chen po rnams kyi 'dul ba'i dngos",
    "K10D0109_H0112:471a-8": "po ste / bcu gang zhe na /",
    "K10D0109_H0112:471a-9": "'di lta ste /",
    "K10D0109_H0112:471a-10": "gtong ba'i char rab tu 'bebs pas ser sna'i sems 'dul ba nyid dang /",
    "K10D0109_H0112:471a-11": "las rnam gsum yongs su sbyong bas 'chal ba'i tshul khrims kyi sems 'dul ba nyid dang /",
    "K10D0109_H0112:471a-12": "byams pa sgom pas khong khro ba'i sems 'dul ba nyid dang /",
    "K10D0109_H0112:471a-13": "sangs rgyas kyi chos yongs su btsal ba la mi skyo bas le lo'i sems 'dul ba nyid dang /",
    "K10D0109_H0112:471a-14": "bsam gtan dang rnam par thar par rnam par 'phrul pas mi dge ba'i sems 'dul ba nyid dang /",
    "K10D0109_H0112:471a-15": "shes rab kyi pha rol tu phyin pas gtan la",
    "K10D0109_H0112:471a-16": "'bebs pa la mkhas pa'i tshogs gsog pas mi shes",
    "K10D0109_H0112:471a-17": "pa'i sems 'dul ba nyid dang /",
    "K10D0109_H0112:471a-18": "lam gyi tshogs bskyed pas nyon mongs pa 'dul ba nyid dang /",
    "K10D0109_H0112:471a-19": "phyin ci ma log pa'i lam bskyed pas bden pa'i tshogs gsog pas 'dul ba nyid dang /",
    "K10D0109_H0112:471a-20": "dus dang dus ma yin par dbang sgyur bas sems 'dul ba nyid dang /",
    "K10D0109_H0112:471a-21": "bdag med pa'i chos la rtogs pas bdag 'dul ba nyid de /",
    "K10D0109_H0112:471a-22": "rigs kyi bu /",
    "K10D0109_H0112:471b-0": "bcu po de dag ni byang chub sems @471b dpa'",
    "K10D0109_H0112:471b-1": "sems dpa' chen po rnams kyi 'dul ba'i dngos po'o",
    "K10D0109_H0112:471b-2": "// rigs kyi bu /",
    "K10D0109_H0112:471b-3": "gzhan yang bcu po 'di dag ni byang chub sems",
    "K10D0109_H0112:471b-4": "dpa' sems dpa' chen po rnams kyi 'dul ba'i sa",
    "K10D0109_H0112:471b-5": "ste; bcu gang zhe na /",
    "K10D0109_H0112:471b-6": "'di lta ste /",
    "K10D0109_H0112:471b-7": "lus kyi las mi dge ba rnam pa gsum yongs su spong bas lus dul ba nyid dang /",
    "K10D0109_H0112:471b-8": "ngag gi las rnam pa bzhi yongs su spong bas ngag dul ba nyid dang /",
    "K10D0109_H0112:471b-9": "yid kyi nyas par spyod pa rnam pa gsum yongs su spong bas sems dul ba nyid dang /",
    "K10D0109_H0112:471b-10": "rang gi lus la mngon par zhen pa med pa'i tshul gyis nang dul ba nyid dang /",
    "K10D0109_H0112:471b-11": "chos thams cad la mngon par zhen pa med pa'i",
    "K10D0109_H0112:471b-12": "tshul gyis phyi rol gyi yul dul ba nyid dang",
    "K10D0109_H0112:471b-13": "/ lam la mngon par zhen pa med pa'i tshul",
    "K10D0109_H0112:471b-14": "gyis ye shes kyi tshogs la mngon par zhen pa",
    "K10D0109_H0112:471b-15": "med pa dul ba nyid dang /",
    "K10D0109_H0112:471b-16": "'phags pa'i sa'i ngo bo nyid la rtog pa'i tshul gyis bdag la bstod pa dul ba nyid dang /",
    "K10D0109_H0112:471b-17": "shes rab kyi pha rol tu phyin pa la gnas",
    "K10D0109_H0112:471b-18": "pa'i tshul gyis phyi ma'i mtha' rnam par dag pa",
    "K10D0109_H0112:471b-19": "yongs su sbyong ba dul ba nyid dang /",
    "K10D0109_H0112:471b-20": "sems can thams cad la mi slu ba'i tshul gyis",
    "K10D0109_H0112:471b-21": "tha snyad shin tu yongs su dul ba nyid dang",
    "K10D0109_H0112:471b-22": "/ sems can thams cad yongs su smin par byed",
    "K10D0109_H0112:471b-23": "pa'i snying rje chen po'i tshul gyis lus dang sems",
    "K10D0109_H0112:471b-24": "la mi lta ba dul ba nyid de /",
    "K10D0109_H0112:471b-25": "rigs kyi bu /",
    "K10D0109_H0112:472a-0": "bcu po de dag ni byang chub sems dpa' sems dpa' chen po rnams @472a *//",
    "K10D0109_H0112:472a-1": "kyi dul ba'i sa'o //",
    "K10D0109_H0112:472a-2": "rigs kyi bu /",
    "K10D0109_H0112:472a-3": "gzhan yang byang chub ni sgrub pa snying por byed",
    "K10D0109_H0112:472a-4": "pa'i byang chub sems dpa' sems dpa' chen po rnams",
    "K10D0109_H0112:472a-5": "kyi yin te / log par sgrub pa snying por byed pa rnams kyi ni ma yin no //",
    "K10D0109_H0112:472a-6": "de la sgrub pa snying por byed pa ni ji",
    "K10D0109_H0112:472a-7": "skad smras pa de bzhin du byed pa yin no",
    "K10D0109_H0112:472a-8": "// log par sgrub pa snying por byed pa ni tshigs gi dngos po kho na'o //",
    "K10D0109_H0112:472a-9": "de ni sgrub pa snying por byed pa mang ba yin gyi /",
    "K10D0109_H0112:472a-10": "log par sgrub pa snying por byed pa mang ba ni ma yin no //",
    "K10D0109_H0112:472a-11": "rigs kyi bu /",
    "K10D0109_H0112:472a-12": "gzhan yang gnyis po 'di dag ni byang chub sems",
    "K10D0109_H0112:472a-13": "dpa' sems dpa' chen po rnams kyi sgrub pa ste",
    "K10D0109_H0112:472a-14": "/ gnyis gang zhe na /",
    "K10D0109_H0112:472a-15": "'di lta ste /",
    "K10D0109_H0112:472a-16": "lam sgrub pa dang /",
    "K10D0109_H0112:472a-17": "spong ba sgrub pa ste /",
    "K10D0109_H0112:472a-18": "rigs kyi bu /",
    "K10D0109_H0112:472a-19": "gnyis po de dag ni byang chub sems dpa' sems dpa' chen po rnams kyi sgrub pa'o //",
    "K10D0109_H0112:472a-20": "rigs kyi bu /",
    "K10D0109_H0112:472a-21": "gzhan yang byang chub sems dpa' sems dpa' chen po rnams kyi sgrub pa gnyis te /",
    "K10D0109_H0112:472a-22": "gnyis gang zhe na /",
    "K10D0109_H0112:472a-23": "'di lta ste /",
    "K10D0109_H0112:472a-24": "bdag 'dul ba'i sgrub pa dang /",
    "K10D0109_H0112:472a-25": "sems can yongs su smin par bya ba'i sgrub pa ste /",
    "K10D0109_H0112:472a-26": "rigs kyi bu /",
    "K10D0109_H0112:472a-27": "gnyis po de [?] byang chub sems dpa' sems dpa' chen po rnams kyi sgrub pa'o //",
    "K10D0109_H0112:472a-28": "rigs kyi bu /",
    "K10D0109_H0112:472b-0": "gzhan yang byang chub sems dpa' sems dpa' chen po rnams @472b kyi sgrub pa gnyis te /",
    "K10D0109_H0112:472b-1": "gnyis [?] gang zhe na /",
    "K10D0109_H0112:472b-2": "'di lta ste /",
    "K10D0109_H0112:472b-3": "rtsol ba dang bcas pa'i shes pas sgrub pa dang /",
    "K10D0109_H0112:472b-4": "lhun gyis grub pa'i ye shes kyis sgrub pa ste /",
    "K10D0109_H0112:472b-5": "rigs kyi bu /",
    "K10D0109_H0112:472b-6": "gnyis po de dag ni byang chub sems dpa' sems dpa' chen po rnams kyi sgrub pa'o //",
    "K10D0109_H0112:472b-7": "rigs kyi bu /",
    "K10D0109_H0112:472b-8": "gzhan yang byang chub sems dpa' sems dpa' chen po rnams kyi sgrub pa gnyis te /",
    "K10D0109_H0112:472b-9": "gnyis gang zhe na /",
    "K10D0109_H0112:472b-10": "'di lta ste /",
    "K10D0109_H0112:472b-11": "sa rnam par gzhag pa la mkhas par sgrub pa dang /",
    "K10D0109_H0112:472b-12": "sa dbyer med pa la mkhas par sgrub pa ste /",
    "K10D0109_H0112:472b-13": "rigs kyi bu /",
    "K10D0109_H0112:472b-14": "gnyis po de dag ni byang chub sems dpa' sems dpa' chen po rnams kyi sgrub pa'o //",
    "K10D0109_H0112:472b-15": "rigs kyi bu /",
    "K10D0109_H0112:472b-16": "gzhan yang byang chub sems dpa' sems dpa' chen po rnams kyi sgrub pa gnyis te /",
    "K10D0109_H0112:472b-17": "gnyis gang zhe na /",
    "K10D0109_H0112:472b-18": "'di lta ste /",
    "K10D0109_H0112:472b-19": "sa'i nyes pa rnam par spong ba'i sgrub pa dang /",
    "K10D0109_H0112:472b-20": "sa nas sar 'phar ba la mkhas pa yongs su rdzogs par bya ba'i sgrub pa ste /",
    "K10D0109_H0112:472b-21": "rigs kyi bu /",
    "K10D0109_H0112:472b-22": "gnyis po de dag ni byang chub sems dpa' sems dpa' chen po rnams kyi sgrub pa'o //",
    "K10D0109_H0112:472b-23": "rigs kyi bu /",
    "K10D0109_H0112:472b-24": "gzhan yang byang chub sems dpa' sems dpa' chen po rnams kyi sgrub pa gnyis te /",
    "K10D0109_H0112:472b-25": "gnyis gang zhe na /",
    "K10D0109_H0112:472b-26": "'di lta ste /",
    "K10D0109_H0112:472b-27": "nyan thos dang /",
    "K10D0109_H0112:472b-28": "rang sangs rgyas kyi sa bstan pa'i sgrub pa dang /",
    "K10D0109_H0112:473a-0": "sangs rgyas kyi byang chub las phyir mi @473a *//",
    "K10D0109_H0112:473a-1": "ldog pa la mkhas pa'i sgrub pa ste /",
    "K10D0109_H0112:473a-2": "rigs kyi bu /",
    "K10D0109_H0112:473a-3": "gnyis po de dag ni byang chub sems dpa' sems dpa' chen po rnams kyi sgrub pa'o //",
    "K10D0109_H0112:473a-4": "rigs kyi bu /",
    "K10D0109_H0112:473a-5": "byang chub sems dpa' sems dpa' chen po rnams kyi sgrub pa ni 'di lta bu 'di dag ste /",
    "K10D0109_H0112:473a-6": "de la byang chub sems dpa' sems dpa' chen po rnams kyis 'bad par bya'o //",
    "K10D0109_H0112:473a-7": "rigs kyi bu /",
    "K10D0109_H0112:473a-8": "byang chub sems dpa' sems dpa' chen po de ltar",
    "K10D0109_H0112:473a-9": "sgrub pa rnams la bla na med pa yang dag",
    "K10D0109_H0112:473a-10": "par rdzogs pa'i byang chub rnyed dka' ba ma yin",
    "K10D0109_H0112:473a-11": "no // de nas bcom ldan 'das kyis 'jam dpal gzhon gyur pa la bka' stsal pa /",
    "K10D0109_H0112:473a-12": "'jam dpal khyod kyis tshig 'di legs par bshad pa legs so //",
    "K10D0109_H0112:473a-13": "legs so //",
    "K10D0109_H0112:473a-14": "bcom ldan 'das kyis de skad ces bka' stsal nas /",
    "K10D0109_H0112:473a-15": "'jam dpal gzhon nur gyur pa dang /",
    "K10D0109_H0112:473a-16": "lha dang /",
    "K10D0109_H0112:473a-17": "mi dang /",
    "K10D0109_H0112:473a-18": "lha ma yin dang /",
    "K10D0109_H0112:473a-19": "dri zar bcas pa'i 'jig rten yi rangs te /",
    "K10D0109_H0112:473a-20": "bcom ldan 'das kyis gsungs pa la mngon par bstod do //",
    "K10D0109_H0112:473a-21": "'phags pa ga y'a mgo'i ri zhes bya ba theg pa chen po'i mdo rdzogs so ////",
    "K10D0109_H0112:473a-22": "rgya gar gyi mkhan po su rendra bo dhi dang /"
}