{
    "T02TD3375E:51b-0": "@51b # // rgya gar skad du /",
    "T02TD3375E:51b-1": "a'arya rakta ya m'a ri s'a dha nam /",
    "T02TD3375E:51b-2": "bod skad du /",
    "T02TD3375E:51b-3": "'phags pa gshin rje dmar po'i sgrub pa'i thabs /",
    "T02TD3375E:51b-4": "'phags pa gshin rje dmar po la phyag 'tshal lo //",
    "T02TD3375E:51b-5": "de kho na bzhin du sdig pa bshags pa la sogs pa sngon du 'gro bas /",
    "T02TD3375E:51b-6": "stong pa nyid du rnam par bsams la aam dmar po las skyes pa'i nyi ma'i dkyil 'khor la h'um dmar po ste de yongs su gyur pa las mgo bo rlon pa ser pos mtshan pa'i dbyug pa dkar po la h'um gis byin gyis brlabs pa bsgom par bya'o //",
    "T02TD3375E:51b-7": "de thams cad yongs su gyur pa las bdag nyid gshin rje mthar byed dmar po zhal gcig pa /",
    "T02TD3375E:51b-8": "phyag gnyis pa /",
    "T02TD3375E:51b-9": "g-yon brkyang ba'i zhabs can khrag gis yongs su bkang ba'i thod pa g-yon na'o //",
    "T02TD3375E:51b-10": "mgo bo rlon pa ser pos mtshan pa'i dbyug pa ni g-yas na'o /",
    "T02TD3375E:51b-11": "klu yis brgyan cing 'jigs par byed pa /",
    "T02TD3375E:51b-12": "skra kham pa gyen du bsgreng ba /",
    "T02TD3375E:51b-13": "stag gi sham thabs can mi bskyod pas dbu brgyan pa rang 'od kyi shes rab ma la 'khyud cing ma hirsha 'i steng na sna tshogs kyi padma dang nyi ma la gnas pa bsal par bya'o //",
    "T02TD3375E:51b-14": "bcom ldan 'das ma yang zhal gcig ma /",
    "T02TD3375E:51b-15": "phyag gnyis ma sna tshogs kyi rgyan can /",
    "T02TD3375E:51b-16": "g-yas brkyang ba'i zhabs kyis gnas pa /",
    "T02TD3375E:51b-17": "myos byed kyis myos shing 'dzag pa /",
    "T02TD3375E:51b-18": "stag gi sham thabs can /",
    "T02TD3375E:52a-0": "bcom ldan 'das ma dang lhan cig tu kha sbyor gyi sbyor bas g-yon brkyang ba'i zhabs kyis nye bar gnas @52a * //",
    "T02TD3375E:52a-1": "pa'o ;",
    "T02TD3375E:52a-2": "/ de ltar rnam par bsams nas snying ga'i nyi ma la h'um yongs su gyur pa las mgo bos mtshan pa'i dbyug pa dkar po'i dbus su nyi ma la gnas pa'i h'um rnam par bsgom par bya'o //",
    "T02TD3375E:52a-3": "de nas bcom ldan 'das kyi h'um yongs su gyur pa las rdo rje'o //",
    "T02TD3375E:52a-4": "bcom ldan 'das ma'i aa: yongs su gyur pa las padma rnam par bsgoms la /",
    "T02TD3375E:52a-5": "aom sarba ta th'a ga ta aa nu r'a ga na badzra sva bh'a wa a'atma ko&amp; ham zhes bya bas lhag par gnas par bya'o //",
    "T02TD3375E:52a-6": "de'i rjes su lte ba'i 'og tu padma dmar po 'dab ma brgyad pa'i steng du hr'i:yig dmar po 'bar bar bsam par bya'o //",
    "T02TD3375E:52a-7": "de nas aom a'am dzr'i kham h'um zhes bya ba'i sngags kyi yi ges dam tshig gi rdzas bsten pa sngon du 'gro bas thun gnyis dang gsum du bsgom par bya'o //",
    "T02TD3375E:52a-8": "sngags kyi bzlas pa ni 'di lta ste /",
    "T02TD3375E:52a-9": "aom hr'i:shtr'i:bi kri t'a na na h'um h'um phat phat sv'ah'a /",
    "T02TD3375E:52a-10": "aom ya m'anta ka h'um zhes bya ba'o //",
    "T02TD3375E:52a-11": "'phags pa gshin rje gshed dmar po'i sgrub pa'i thabs rdzogs so //",
    "T02TD3375E:52a-12": "pandi ta don yod rdo rje dang /",
    "T02TD3375E:52a-13": "khams pa lo ts'a ba dge slong ba ris bsgyur cing zhus pa'o//"
}