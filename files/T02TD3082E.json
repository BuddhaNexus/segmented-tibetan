{
    "T02TD3082E:177a-0": "@177a ` // gtsug tor dri med kyi gzungs chog bzhugs//",
    "T02TD3082E:177a-2": "* // 'phags pa 'jam dpal la phyag 'tshal lo //",
    "T02TD3082E:177a-3": "gtsug tor dri ma med pa'i gzungs kyi cho ga /",
    "T02TD3082E:177a-4": "dang por ba'i lcib sa la ma lhung bas dkyil 'khor gru bzhi pa byas la /",
    "T02TD3082E:177a-5": "de la tsandan dang gur kum la sogs pas gtor la /",
    "T02TD3082E:177a-6": "me tog sil ma'ang gtor ro //",
    "T02TD3082E:177a-7": "de'i steng du gtsug tor dri ma med pa'i yang snying gur kum mam /",
    "T02TD3082E:177a-8": "gi wam gis me tog dkar po 'byung ba'i myu gus gro ga la bris /",
    "T02TD3082E:177a-9": "de la dkyil 'khor du bcug pa'i sv'atstsha lnga'am /",
    "T02TD3082E:177b-0": "bdun nam dgu @177b tsam byas la /",
    "T02TD3082E:177b-1": "mandal gyi me tog phung po'i steng du gzhag / de nas mchod rten re re la lha bshos la sogs pa mchod pa rnam pa lnga re re bshams la /",
    "T02TD3082E:177b-2": "mandal gyi steng du bskor ba ltar gzhag / yang mandal gyi steng du gser dngul la sogs pa rin po che'i bum pa bzhi tsam dang /",
    "T02TD3082E:177b-3": "skyogs la sogs pa'i snod bzhi tsam aa ka ru dang tu ruska la sogs pa dri bzang pos bkang la /",
    "T02TD3082E:177b-4": "phyogs mtshams rnams su gzhag go //",
    "T02TD3082E:177b-5": "de nas mchod pa bshams pa rnams sku gzugs dang s'atstsha la sogs pa dkon mchog la 'bul zhing /",
    "T02TD3082E:177b-6": "bsod nams kyi yan lag rnams tshang bar bya /",
    "T02TD3082E:177b-7": "de nas mchod g-yog gcig bdag gis bzlas brjod ma zin gyi bar du aa ka ru la sogs pa'i spos dri zhim po bsreg du gzhug / bzlas pa'i dus su gtam gzhan dang ma 'dres par bya /",
    "T02TD3082E:177b-8": "bzlas pa zin pa dang yang snying po 'ba' zhig bzlas shing bskor ba brgya rtsa brgyad bya /",
    "T02TD3082E:177b-9": "de ltar zin pa dang ;",
    "T02TD3082E:177b-10": "rin po che'i snod rnams kyi chu kun las cung zad bsdus la /",
    "T02TD3082E:177b-11": "nad pa la cung zad blud cing khrus bya /",
    "T02TD3082E:177b-12": "de ltar byas na glo bur ba la sogs pa'i nad tshabs che ba las kyang thar bar 'gyur ro //",
    "T02TD3082E:177b-13": "tshe zad pa las ring du 'tsho bar 'gyur ro //",
    "T02TD3082E:177b-14": "las kyi sgrib pa chen po rnams kyang byang bar 'gyur te /",
    "T02TD3082E:177b-15": "de dag la sogs pa phan yon dpag tu med pa ni de nyid kyi cho ga rgya chen po las shes par bya'o //",
    "T02TD3082E:177b-16": "cho ga gang byed kyang 'byung po thams cad pa'i gtor ma gsum mam bzhi gtung bar bya'o //",
    "T02TD3082E:177b-17": "slob dpon dpal mar me mdzad ye shes kyis mdzad pa'i gtsug tor dri ma med pa'i gzungs kyi cho ga rdzogs so//"
}