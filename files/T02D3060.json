{
    "T02D3060:116a-0": "@116a # // rgya gar skad du /",
    "T02D3060:116a-1": "a'arya aa tsa la kro dha r'a dza sto tra /",
    "T02D3060:116a-2": "bod skad du /",
    "T02D3060:116a-3": "khro bo'i rgyal po 'phags pa mi g-yo ba la bstod pa /",
    "T02D3060:116a-4": "khro bo'i rgyal po mi g-yo ba la phyag 'tshal lo //",
    "T02D3060:116a-5": "mi g-yo zhes bya'i khro bo ni //",
    "T02D3060:116a-6": "ral gri zhags pa legs par thogs //",
    "T02D3060:116a-7": "spyi bo'i zur phung g-yon du 'khyil //",
    "T02D3060:116a-8": "rang gi dkyil 'khor 'od la bzhugs //",
    "T02D3060:116a-9": "klu chen la sogs thams cad kyi //",
    "T02D3060:116a-10": "rgyan rnams kun gyis rab tu brgyan //",
    "T02D3060:116a-11": "byis pa'i gzugs can 'gying bag can //",
    "T02D3060:116a-12": "rdo rje'i sku la phyag 'tshal lo //",
    "T02D3060:116a-13": "dpal ldan nang na thugs rje'i rang bzhin can //",
    "T02D3060:116a-14": "gdug pa 'dul phyir phyi rol khro tshul ston //",
    "T02D3060:116a-15": "chos nyid mi 'gyur sku mdog mthing nag zhal //",
    "T02D3060:116a-16": "bcom ldan mi g-yo mgon la phyag 'tshal lo //",
    "T02D3060:116a-17": "thugs rje'i dbyings nas bzhengs pa'i sku mchog ni //",
    "T02D3060:116a-18": "ye shes me dpung 'bar ba'i klong dkyil na //",
    "T02D3060:116a-19": "sna tshogs padma nyi ma'i gdan la bzhugs //",
    "T02D3060:116a-20": "zhal gcig phyag gnyis mthing nag rngam pa'i sku //",
    "T02D3060:116a-21": "zhabs gnyis brkyang bskum bgegs chen du ma gzir //",
    "T02D3060:116a-22": "stag dang sprul gyi rgyan gyis rnam par brgyan //",
    "T02D3060:116b-0": "lha dang @116b lha min skrag mdzad phyag g-yas na //",
    "T02D3060:116b-1": "shes rab ral gri 'bar ba 'debs pa'i tshul //",
    "T02D3060:116b-2": "'byung po skrag mdzad phyag g-yon sdigs mdzub ste //",
    "T02D3060:116b-3": "thugs rjes lus can mi gtor rdo rje zhags //",
    "T02D3060:116b-4": "skye shi rtsad gcod rno dkar mche ba gcigs //",
    "T02D3060:116b-5": "spyan gnyis dmar zlum thugs rjes phyogs bcur gzigs ;",
    "T02D3060:116b-6": "/ thugs rjes khros pas dbu skra gyen du 'khyil //",
    "T02D3060:116b-7": "mi bskyod la sogs rigs lngas dbul brgyan //",
    "T02D3060:116b-8": "ma rungs 'dul zhing 'gro don rdzogs mdzad pa'i //",
    "T02D3060:116b-9": "sprul pa'i khro rgyal sna tshogs sku las 'phro //",
    "T02D3060:116b-10": "'gro bkun gyi sdug bsngal zhi mdzad cing //",
    "T02D3060:116b-11": "bde bdag la rim gyis mgon mdzad pa //",
    "T02D3060:116b-12": "'gro ba'i mgon po shin tu thugs rje can //",
    "T02D3060:116b-13": "khyod nyid dus gsum sangs rgyas thams cad lags //",
    "T02D3060:116b-14": "dus gsum sangs rgyas thams cad khyod lags pas //",
    "T02D3060:116b-15": "khro rgyal ye shes sku la phyag 'tshal bstod //",
    "T02D3060:116b-16": "'jigs byed drag po'i gsung la phyag 'tshal bstod //",
    "T02D3060:116b-17": "gnyis med rtse gcig thugs la phyag 'tshal bstod //",
    "T02D3060:116b-18": "bdag kyang khyod ltar 'gro don bgyi slad du //",
    "T02D3060:116b-19": "rtse gcig sems kyis khyod bsgom gsang sngags bzlas //",
    "T02D3060:116b-20": "dus rnams rtag tu khro rgyal khyod bsten na //",
    "T02D3060:116b-21": "thugs rje chen pos byin gyis brlabs mdzad de //",
    "T02D3060:116b-22": "ye shes sku mchog mngon sum stsal nas kyang ;",
    "T02D3060:116b-23": "/ sku gsung thugs kyi dngos grub bdag la stsol //",
    "T02D3060:116b-24": "sgrub la bar chad byed pa'i bdud dgra rnams //",
    "T02D3060:116b-25": "pha rol 'joms pa'i stobs kyis med par mdzod //",
    "T02D3060:116b-26": "dus 'di nas bzung byang chub snying po'i bar //",
    "T02D3060:116b-27": "lha mchog khyod la bdag ni skyabs su mchi //",
    "T02D3060:116b-28": "dus rnams rtag tu khyod kyis bsrung du gsol //",
    "T02D3060:116b-29": "khro bo'i rgyal po mi g-yo ba la bstod pa /",
    "T02D3060:116b-30": "pandi ta d'i pam ka ra shr'i dzny'a nas mdzad pa rdzogs so /",
    "T02D3060:116b-32": "// / pandi de nyid dang /"
}