{
    "T02TD3335E:26b-0": "@26b # // rgya gar skad du /",
    "T02TD3335E:26b-1": "padma nar te shva ra s'a dha nam /",
    "T02TD3335E:26b-2": "bod skad du /",
    "T02TD3335E:26b-3": "padma gar gyi dbang phyug gi sgrub pa'i thabs /",
    "T02TD3335E:26b-4": "bcom ldan 'das padma gar dbang la phyag 'tshal lo //",
    "T02TD3335E:26b-5": "sngon du bstan pa'i cho gas stong pa nyid bsgoms pa'i rjes su sna tshogs padma'i steng du zla ba la hr'i:yongs su gyur pa las padma gar gyi dbang phyug ces bya ba /",
    "T02TD3335E:27a-0": "'phags pa spyan ras gzigs @27a * //",
    "T02TD3335E:27a-1": "dbang phyug sems dpa'i skyil mo krung gis gnas pa /",
    "T02TD3335E:27a-2": "phyag gnyis pa /",
    "T02TD3335E:27a-3": "zhal gcig pa /",
    "T02TD3335E:27a-4": "yan lag thams cad dmar po lha rdzas kyi na bza'i rgyan gyis brgyan pa /",
    "T02TD3335E:27a-5": "'od dpag tu med pa'i cod pan can /",
    "T02TD3335E:27a-6": "g-yon phyogs su gos dkar mo la mnyam par 'khyud pa'i tshul gyis gnas pa'o //",
    "T02TD3335E:27a-7": "g-yon pa'i phyag na padma dmar po bsnams pa /",
    "T02TD3335E:27a-8": "gar gyi tshul gyis khab kyi phyag rgyas padma kha 'byed pa ni phyag g-yas pas so //",
    "T02TD3335E:27a-9": "bdag nyid skad cig gis bskyed la /",
    "T02TD3335E:27a-10": "aom k'a ya b'a ka tsitta badzra sva bh'a ba a'atma ko&amp; ham /",
    "T02TD3335E:27a-11": "zhes bya ba'i sngags brjod par bya'o //",
    "T02TD3335E:27a-12": "de nas phyogs mtshams brgyad dang /",
    "T02TD3335E:27a-13": "lha mo brgyad bsam par bya ste /",
    "T02TD3335E:27a-14": "de la 'dab ma brgyad pa'i padma'i shar gyi 'dab ma la rnam par gzigs ma /",
    "T02TD3335E:27a-15": "dkar mo padma dmar po bsnams pa'o //",
    "T02TD3335E:27a-16": "lho phyogs kyi 'dab ma la sgrol ma autpa la ljang gu bsnams pa'o //",
    "T02TD3335E:27a-17": "nub phyogs kyi 'dab ma la dbang phyug ma ser mo autpa la sngon po bsnams pa'o //",
    "T02TD3335E:27a-18": "byang gi 'dab ma la khro gnyer can dkar mo padma ser po bsnams pa'o //",
    "T02TD3335E:27a-19": "shar gyi mtshams kyi padma'i 'dab ma la gnas ma ser mo btsod lta bu'i padma bsnams pa'o //",
    "T02TD3335E:27a-20": "lho phyogs kyi mtshams kyi 'dab ma la padma'i dbang phyug nam mkha'i mdog lta bu padma dkar po bsnams pa'o //",
    "T02TD3335E:27a-21": "nub phyogs kyi mtshams kyi 'dab ma la sna tshogs padma dkar po padma nag po bsnams pa'o //",
    "T02TD3335E:27a-22": "byang phyogs kyi mtshams kyi 'dab ma la sna tshogs rdo rje ma sna tshogs kyi padma bsnams pa'o //",
    "T02TD3335E:27a-23": "'di thams cad ni skyil mo krung can phyag gnyis pa /",
    "T02TD3335E:27a-24": "zhal gcig pa nye bar zhi ba'o //",
    "T02TD3335E:27a-25": "ze'u 'bru'i dbus su 'dod chags chen po'i rang bzhin bcom ldan 'das 'phags pa spyan ras gzigs dbang phyug go //",
    "T02TD3335E:27a-26": "aom hr'i:padma na rte shva ra h'um /",
    "T02TD3335E:27a-27": "zhes bya ba bzlas pa bya'o //",
    "T02TD3335E:27a-28": "padma gar dbang gi sgrub pa'i thabs rdzogs pa'i sangs rgyas kyis gsungs pa rdzogs so //",
    "T02TD3335E:27a-29": "pandi ta don yod rdo rje dang /",
    "T02TD3335E:27a-30": "khams pa lo ts'a ba dge slong ba ris bsgyur ba'o//"
}