{
    "NK005(ca)010:0": "dpal yang dag gi dkyil 'khor gyi cho ga bdud rtsi'i nying khu zhes bya ba bzhugs so //",
    "NK005(ca)010:1": "dpal yang dag gi dkyil 'khor gyi cho ga bdud rtsi'i nying khu zhes bya ba /",
    "NK005(ca)010:2": "bla ma he ru ka la phyag 'tshal lo //",
    "NK005(ca)010:3": "mi 'gyur mchog tu bde chen he ru ka /",
    "NK005(ca)010:4": "stong nyid dbyings kyi dpa' mor dgyes rol pa'i //",
    "NK005(ca)010:5": "zung 'jug dga' chen rol mos sa gsum po //",
    "NK005(ca)010:6": "dbugs 'byin mdzad pa yang dag bla mar 'dud //",
    "NK005(ca)010:7": "de yi dkyil 'khor bde chen mchog gi gzhir //",
    "NK005(ca)010:8": "'jug pa'i lam bzang brgyud ldan dam pa yi //",
    "NK005(ca)010:9": "rjes 'brang bdud rtsi'i nying khu lta bu'i ngag /",
    "NK005(ca)010:10": "gzhan phan blo yis mdo tsam gsal bar bya //",
    "NK005(ca)010:11": "'di la gsum ste /",
    "NK005(ca)010:12": "dmigs par bya ba'i yul /",
    "NK005(ca)010:13": "bsgrub par bya ba'i thabs /",
    "NK005(ca)010:14": "nyams su blangs ba'i 'bras bu'o //",
    "NK005(ca)010:15": "dang po ni /",
    "NK005(ca)010:16": "gzhi 'bras kyi de kho na nyid de /",
    "NK005(ca)010:17": "ji skad du /",
    "NK005(ca)010:18": "yang dag grub pa gcig pu nyid //",
    "NK005(ca)010:19": "sangs rgyas bde chen kun 'dus pa //",
    "NK005(ca)010:20": "rnal 'byor zab mo sku gsum rdzogs //",
    "NK005(ca)010:21": "mkha' 'gro sgyu ma bde ba'i mchog /",
    "NK005(ca)010:22": "ces gsungs pa bzhin no //",
    "NK005(ca)010:23": "gnyis pa la /",
    "NK005(ca)010:24": "thabs kyi yan lag dang /",
    "NK005(ca)010:25": "thabs kyi ngo bo gnyis las /",
    "NK005(ca)010:26": "dang po ni /",
    "NK005(ca)010:27": "snod dang /",
    "NK005(ca)010:28": "dam tshig dang /",
    "NK005(ca)010:29": "gtsang sbra dang /",
    "NK005(ca)010:30": "brtul zhugs la sogs pa rnams la sngon du goms shing 'dris par bya ba la bslab pa'o //",
    "NK005(ca)010:31": "gnyis pa ni /",
    "NK005(ca)010:32": "de dag goms nas nyams su blang //",
    "NK005(ca)010:33": "zhes gsungs pa la yang /",
    "NK005(ca)010:34": "las kyi gzhi bzung ba dang /",
    "NK005(ca)010:35": "las kyi rim pa dngos la 'jug pa'o //",
    "NK005(ca)010:36": "dang po ni /",
    "NK005(ca)010:37": "phun sum tshogs pa gzhir ldan nas //",
    "NK005(ca)010:38": "zhes pas /",
    "NK005(ca)010:39": "ston pa 'khor gnas yo byad la sogs pa rnams phun sum tshogs pas las kyi gzhi bzung ba'o //",
    "NK005(ca)010:40": "gnyis pa las kyi rim pa dngos la /",
    "NK005(ca)010:41": "dang por sa gzhi yongs su bzung //",
    "NK005(ca)010:42": "gnyis pa sta gon gnas pa dang //",
    "NK005(ca)010:43": "nub gsum pa la 'jug par bya //",
    "NK005(ca)010:44": "zhes gsungs pa bzhin du shes par bya ba las /",
    "NK005(ca)010:45": "dang po la'ang /",
    "NK005(ca)010:46": "gnas dang sa gzhi brtags pa der //",
    "NK005(ca)010:47": "bslang dang brtag dang sbyang ba dang //",
    "NK005(ca)010:48": "bgegs bskrad sa bzung dpang po bzhag /",
    "NK005(ca)010:49": "ces pa'i dang po spyir brtag pa ni /",
    "NK005(ca)010:50": "khro bo'i dgon gnas srin po'i gnas //",
    "NK005(ca)010:51": "ri bo chen po btsan pa'i ngos //",
    "NK005(ca)010:52": "zhes sogs sam /",
    "NK005(ca)010:53": "durakhroda dang ni lha rten dang //",
    "NK005(ca)010:54": "ma mo'i khyim dang yid du 'ong //",
    "NK005(ca)010:55": "zhes pa'am /",
    "NK005(ca)010:56": "nam mkha' 'khor lo lta bu'i mnyam par bres shing /",
    "NK005(ca)010:57": "sa gzhi pad+ma 'dra ba las dbus mtho ba /",
    "NK005(ca)010:58": "bar snang bdud rtsi 'bar ba 'dra ba'i mtshan nyid can te spyi dang /",
    "NK005(ca)010:59": "khyad par rigs dang las mthun gyi gnas su gsungs pa rnams legs par brtags nas btsal bar bya'o //",
    "NK005(ca)010:60": "gnyis pa ni /",
    "NK005(ca)010:61": "brtags pas rung ba'i sa de rgyal po sogs la bden pa'i tshig gis blang ba'am /",
    "NK005(ca)010:62": "rin gyis nyos nas rang dbang du byas pa'i gzhi der /",
    "NK005(ca)010:63": "ba byung dang dri bzang dang bdud rtsi la sogs pa'i man+dala byas la /",
    "NK005(ca)010:64": "me tog gi tshom bu dgod /",
    "NK005(ca)010:65": "mchod pa rnam pa lnga dang /",
    "NK005(ca)010:66": "gtor ma cha gnyis bshams la /",
    "NK005(ca)010:67": "bdag nyid dkyil 'khor gyi bdag po'i rnal 'byor sgom pa sngon du 'gro bas /",
    "NK005(ca)010:68": "mchod gtor rnams byin gyis brlabs te /",
    "NK005(ca)010:69": "sa bdag lha klu 'khor bcas la //",
    "NK005(ca)010:70": "bdag gi bsnyen sgrub ma thon bar //",
    "NK005(ca)010:71": "khyod la gnas 'di bdag g.yar gyis //",
    "NK005(ca)010:72": "ci bde bar ni gnang du gsol //",
    "NK005(ca)010:73": "zhes brjod ar+g+ham sbreeng zhing sa bdag spyi la bslang ngo //",
    "NK005(ca)010:74": "khyad par du sa'i lha mo la bslang ba ni /",
    "NK005(ca)010:75": "skyob pa sangs rgyas thams cad kyi //",
    "NK005(ca)010:76": "spyod pa'i tshul dang khyad par gyis //",
    "NK005(ca)010:77": "sa dag pha rol phyin pa la //",
    "NK005(ca)010:78": "lha mo khyod ni dpang du gsol //",
    "NK005(ca)010:79": "zhes brjod nas thal mo lan gsum sa la brdabs pas /",
    "NK005(ca)010:80": "sa'i lha mo gser gyi mdog can rgyan thams cad kyis brgyan pa /",
    "NK005(ca)010:81": "g.yas skyabs sbyin dang /",
    "NK005(ca)010:82": "g.yon gser gyi bum pa bsnams pa lte ba yan chad sa 'og nas 'thon pa la /",
    "NK005(ca)010:83": "me tog la sogs pa mchod pa rnam pa lnga dang /",
    "NK005(ca)010:84": "'bru gsum gyis nang mchod dang /",
    "NK005(ca)010:85": "a k+aa ros gtor ma phul la /",
    "NK005(ca)010:86": "sku mdog ser po rgyan gyis brgyan //",
    "NK005(ca)010:87": "bzhin sdug mdzes pa'i cha byad can //",
    "NK005(ca)010:88": "skyabs sbyin gser gyi bum pa bsnams //",
    "NK005(ca)010:89": "kun gyi dbang sgyur khyod la bstod //",
    "NK005(ca)010:90": "ces bstod pas /",
    "NK005(ca)010:91": "lha mo dga' ba'i mdangs phyungs nas //",
    "NK005(ca)010:92": "rnal 'byor bka' stsol ji ltar bgyi //",
    "NK005(ca)010:93": "zhes bka' nod pa la /",
    "NK005(ca)010:94": "sh+aakya seng ge skyob pa yis //",
    "NK005(ca)010:95": "ji ltar bdud kyi sde bcom pa //",
    "NK005(ca)010:96": "de bzhin bdag kyang bdud sde las //",
    "NK005(ca)010:97": "rgyal bar bya phyir dkyil 'khor bri //",
    "NK005(ca)010:98": "zhes brjod pas lha mo dga' ba'i yid kyis /",
    "NK005(ca)010:99": "khyod kyi slob dpon dam pa yin //",
    "NK005(ca)010:100": "sems can don phyir dkyil 'khor bris //",
    "NK005(ca)010:101": "zhes gnang ba byin nas /",
    "NK005(ca)010:102": "slar yang de nyid du thim par bsam mo //",
    "NK005(ca)010:103": "gsum pas khyad par du brtag pa ni /",
    "NK005(ca)010:104": "dkyil 'khor gyi sa gzhi gsar du bsgrub na sa",
    "NK005(ca)010:105": "bdag lto 'phye'i lto ba las mdun gyi cha nas",
    "NK005(ca)010:106": "brtsams te dkyil 'khor gyi nyis 'gyur tsam du khru",
    "NK005(ca)010:107": "gang la sogs par brkos pas rin po che sna",
    "NK005(ca)010:108": "lnga lta bu dang 'phrad na bzang la /",
    "NK005(ca)010:109": "gyo mo dang /",
    "NK005(ca)010:110": "gseg ma dang /",
    "NK005(ca)010:111": "rus pa la sogs pa 'thon na ngan pas skyon",
    "NK005(ca)010:112": "de dag bsal nas rdzas nyer lngas bkang ba'i bum",
    "NK005(ca)010:113": "pa rin po che'i gter du dmigs pa snying por",
    "NK005(ca)010:114": "bcug la / sngar brkos pa'i sa dang dur khrod",
    "NK005(ca)010:115": "kyi sa sogs las dang mthun pa'i sa spos chus",
    "NK005(ca)010:116": "bran pas dgang zhing 'thas par bcags pa'i stegs bu",
    "NK005(ca)010:117": "'dom gang gru bzhi pa /",
    "NK005(ca)010:118": "khru gang tsam du mtho zhing ngos mnyam par byas la /",
    "NK005(ca)010:119": "ci ste mtshan ma ngan pa zhig na gzhan du spo ba'am sbyin sreg gis zhi bar bya'o //",
    "NK005(ca)010:120": "bzhi pa la sbyang ba dang /",
    "NK005(ca)010:121": "bgegs bskrad pa gnyis las /",
    "NK005(ca)010:122": "dang po ni /",
    "NK005(ca)010:123": "ram yam kham a /",
    "NK005(ca)010:124": "zhes brjod pas /",
    "NK005(ca)010:125": "rang gi thugs ka nas ram yam kham a 'phros",
    "NK005(ca)010:126": "pas ye shes kyi me rlung chus dngos por snang",
    "NK005(ca)010:127": "ba'i mtshan 'dzin thams cad bsregs gtor bkrus nas chos",
    "NK005(ca)010:128": "nyid stong pa nyid du rnam par dag par bsam",
    "NK005(ca)010:129": "zhing / las sngags kyis btab pa'i dri'i chus kyang gtor ro //",
    "NK005(ca)010:130": "gnyis pa ni /",
    "NK005(ca)010:131": "bdag nyid he ru ka'i chas su zhugs te /",
    "NK005(ca)010:132": "rdo rje dang dril bu 'dzin pas /",
    "NK005(ca)010:133": "rnam par mi rtog pa'i ngang las /",
    "NK005(ca)010:134": "h+aum /",
    "NK005(ca)010:135": "sh+r+ai badz+ra d+h+rika h+aum dzahzhesa brjod pas /",
    "NK005(ca)010:136": "rang nyid khro bo'i rgyal po zhe sdang rdo rje 'jigs su rung ba'i skur bskyed la /",
    "NK005(ca)010:137": "dbugs dbyung ba'i dkyil 'khor gyi lha rnams mdun gyi nam mkhar sad par byas la /",
    "NK005(ca)010:138": "khyed rnams kyis byin gyis brlab pa'i gnas su dgongs par mdzad du gsol /",
    "NK005(ca)010:139": "zhes gsol ba btab pas dkyil 'khor gyi dbus su byon pa la /",
    "NK005(ca)010:140": "phyag dang mchod pa phul bas /",
    "NK005(ca)010:141": "de dag gi byin rlabs kyis stegs bu de yang gzi mdangs dang ldan par bsam la /",
    "NK005(ca)010:142": "bdag nyid stegs bu'i dbus su zhugs te /",
    "NK005(ca)010:143": "rkang mthil gnyis su a las sna tshogs rdo rje dang /",
    "NK005(ca)010:144": "mig gnyis ma dang ta las nyi ma dang zla bar bsam nas /",
    "NK005(ca)010:145": "badz+ra drish+ti ma ta /",
    "NK005(ca)010:146": "zhes brjod cing phyogs kun tu sdang mig gis blta ba dang /",
    "NK005(ca)010:147": "h+aum h+aum /",
    "NK005(ca)010:148": "zhes drag tu brjod cing /",
    "NK005(ca)010:149": "rdo rje gsor zhing dril bu 'khrol du rdo rje'i 'gros kyis g.yas su bskor nas /",
    "NK005(ca)010:150": "bka' bsgo ba ni /",
    "NK005(ca)010:151": "h+aum /",
    "NK005(ca)010:152": "sa phyogs 'di na gnas pa yi //",
    "NK005(ca)010:153": "lha klu gnod sbyin dri za dang /",
    "NK005(ca)010:154": "'byung po srin po sha za'i tshogs //",
    "NK005(ca)010:155": "gang dag gnas pa myur du song //",
    "NK005(ca)010:156": "rdo rje 'dzin pa'i bka' byung nas //",
    "NK005(ca)010:157": "gang dag mi 'gro de rnams la //",
    "NK005(ca)010:158": "rdo rje rab tu 'bar ba yis //",
    "NK005(ca)010:159": "mgo nas brgyab ste rkang bar 'gas //",
    "NK005(ca)010:160": "zhes dang /",
    "NK005(ca)010:161": "h+aum bzhi pa'i sngags brjod de gu gul gyis bdug /",
    "NK005(ca)010:162": "yungs kar gyis brab cing rol mo'i sgra drag po dang bcas pa'i tshams rngams dang /",
    "NK005(ca)010:163": "bdag gi thugs ka nas khro bo'i sprin mi zad",
    "NK005(ca)010:164": "pa spro pas bgegs thams cad shing bal rlung gis",
    "NK005(ca)010:165": "gtor ba bzhin phyogs bcur bskrad par bsam mo //",
    "NK005(ca)010:166": "de nas slar yang zhe sdang rdo rje'i snyems pas h+aum h+aum zhes glur len cing /",
    "NK005(ca)010:167": "rdo rje gsor ba dang /",
    "NK005(ca)010:168": "dril bu 'khrol bzhin du brjid bag dang bcas pa'i rdo rje'i 'gros kyis dkyil 'khor bskor te /",
    "NK005(ca)010:169": "stangs stabs re re'i mdun du lag pa'i gar dang",
    "NK005(ca)010:170": "gom pa gsum gsum byas nas shar du bltas nas",
    "NK005(ca)010:171": "dbang ldan gyi bar du bcags pas sa gzhi rdo",
    "NK005(ca)010:172": "rje'i rang bzhin du byas la /",
    "NK005(ca)010:173": "slar yang shangs kyi rlung sgrom nas h+aum las byung",
    "NK005(ca)010:174": "ba'i rdo rje la sogs pa mtshon cha sna tshogs",
    "NK005(ca)010:175": "grangs med pa phyogs bcur spros pas bgegs thams cad",
    "NK005(ca)010:176": "tshar bcad / tshur 'dus pa las mtshon cha rnam",
    "NK005(ca)010:177": "pa lnga'i gur du 'khrigs pas cis kyang mi shigs",
    "NK005(ca)010:178": "tshar bcad / par bsam mo // lnga pa sa bzung ba ni /",
    "NK005(ca)010:179": "seng lding gi phur bu tsan dan gyis byug shing",
    "NK005(ca)010:180": "skud pa dang cod pan dmar po me tog gi",
    "NK005(ca)010:181": "phreng ba rnams bcings pa bzhi mdun du bkod pa",
    "NK005(ca)010:182": "la / rang gi snying ga nas h+aum spros phur bu la thim pa yongs su gyur pa las /",
    "NK005(ca)010:183": "mtha' yas dang /",
    "NK005(ca)010:184": "rnam par rgyal ba dang /",
    "NK005(ca)010:185": "'brug sgra dang /",
    "NK005(ca)010:186": "gsus po che bzhir gyur te /",
    "NK005(ca)010:187": "stod khro bo'i gzugs can /",
    "NK005(ca)010:188": "smad rdo rje rtse gcig pa lta bur 'bar bar bsam la /",
    "NK005(ca)010:189": "h+aum /",
    "NK005(ca)010:190": "kro d+ha ya sa ha tre ta treng phata /",
    "NK005(ca)010:191": "ces brgya rtsa sogs bzlas nas dril zhing btab pas /",
    "NK005(ca)010:192": "bgegs rnams kyi snying phug nas 'od gsal ba'i gnas",
    "NK005(ca)010:193": "thob par bsam ste dkyil 'khor gyi gral zhir gdab",
    "NK005(ca)010:194": "cing / sngags ni /",
    "NK005(ca)010:195": "g+ha g+ha sogs kyis so //",
    "NK005(ca)010:196": "bsdu na /",
    "NK005(ca)010:197": "phur bu gcig kho na bdud rtsi 'khyil bar mos te btab pas kyang 'grub bo //",
    "NK005(ca)010:198": "de nas 'khor lo'i rgya bcings te /",
    "NK005(ca)010:199": "badz+ra tsakra man+dala h+aum /",
    "NK005(ca)010:200": "zhes pas de bzhin gshegs pa thams cad mdun gyi nam mkhar gsal bar byas la 'bebs pa'i rgyas /",
    "NK005(ca)010:201": "badz+ra +aa be sha ya a a a /",
    "NK005(ca)010:202": "zhes pas de dag phab ste sa gzhi la thim",
    "NK005(ca)010:203": "pas dkyil 'khor gyi rang bzhin du dbyer med par",
    "NK005(ca)010:204": "bsam mo // drug pa dpang po gsol ba ni /",
    "NK005(ca)010:205": "skyob pa sangs rgyas thams cad kyi //",
    "NK005(ca)010:206": "sogs nas de nyid du thim pas bsam pa'i bar sngar dang 'dra ste /",
    "NK005(ca)010:207": "snga ma ni sa bslang ba'i don dang /",
    "NK005(ca)010:208": "phyi ma ni bdud gzhom pa'i don du'o //",
    "NK005(ca)010:209": "de dag ni sa'i cho ga yan lag dang bcas pa'o //",
    "NK005(ca)010:210": "gnyis pa sta gon nam lhag par gnas pa ni /",
    "NK005(ca)010:211": "bdag bskyed sngon du 'gro ba can te /",
    "NK005(ca)010:212": "de yang rgyud sbyang ba nas bzung bzlas pa yan chad sgrub thabs bzhin shes par bya'o //",
    "NK005(ca)010:213": "lhag gnas dngos la /",
    "NK005(ca)010:214": "dkyil 'khor gyi lha /",
    "NK005(ca)010:215": "dbang gi bum pa /",
    "NK005(ca)010:216": "slob ma lhag par gnas pa dang gsum las /",
    "NK005(ca)010:217": "dang po ni /",
    "NK005(ca)010:218": "dkyil 'khor gyi gzhi la rdo rje'i gnod sbyin gyi sngags bzlas pa'i 'byung lnga dang /",
    "NK005(ca)010:219": "dri lnga dang /",
    "NK005(ca)010:220": "bdud rtsi rnam pa lnga rnams kyis rim pa bzhin nam /",
    "NK005(ca)010:221": "de dag sbyar bas cig car du'ang rung ste shar sogs nas khyem med par byug cing /",
    "NK005(ca)010:222": "de bzlas pa'i yungs kar gyis brab nas bgegs bsal la /",
    "NK005(ca)010:223": "dri bzang dang bdud rtsi lnga'i thig le /",
    "NK005(ca)010:224": "lha so so'i lngags bzlas bzhin par gtso bo'i gnas su gru bzhi pa dang /",
    "NK005(ca)010:225": "gzhan rnams su zlum por bya zhing /",
    "NK005(ca)010:226": "de rnams kyi steng du rang rang gi sngags kyis me tog gi tshom bu bkod /",
    "NK005(ca)010:227": "da lta'i lag len ltar na las thig rdzogs pa'am /",
    "NK005(ca)010:228": "thig chen brgyad skya thig tsam btab nas dri'i thig le 'god pa sogs byed do //",
    "NK005(ca)010:229": "gang ltar yang mtha' mchod gtor gyis bskor te /",
    "NK005(ca)010:230": "bsang sbyangs byin gyis brlabs nas /",
    "NK005(ca)010:231": "bdag nyid dkyil 'khor gyi dbus su pad+ma dang nyi",
    "NK005(ca)010:232": "ma'i gdan la 'dug par mos nas dkyil 'khor gyi",
    "NK005(ca)010:233": "'khor lo rnams bskyed par bya ste /",
    "NK005(ca)010:234": "dkyil 'khor gyi sa gzhi dwangs shing thogs pa med",
    "NK005(ca)010:235": "pa la tshom bu rnams lha so so rang rang",
    "NK005(ca)010:236": "gi gdan ji lta ba bzhin grub par gyur pa'i",
    "NK005(ca)010:237": "dbus su bcom ldan 'das dpal chen po sku mdog",
    "NK005(ca)010:238": "mthing nag 'bar ba chen po'i 'od zer can sogs",
    "NK005(ca)010:239": "nas / ye shes kyi me dpung rab tu 'bar zhing 'khrug pa'i dbus na bzhugs pa'o //",
    "NK005(ca)010:240": "shar du dkar mo mthing ga g.yas zhing dbyug 'phyar zhing nas /",
    "NK005(ca)010:241": "g.yon brkyang ba'i stabs kyis zhing gi stan la rol",
    "NK005(ca)010:242": "pa'i bar gyis dam tshig gi 'khor lo gsal btab",
    "NK005(ca)010:243": "la / snying ga'i sa bon las 'od zer 'phros",
    "NK005(ca)010:244": "pas chos dbyings skye ba med pa'i ngang las sogs",
    "NK005(ca)010:245": "kyi ye shes par snyan gsan dbab cing /",
    "NK005(ca)010:246": "spyan 'dren pa /",
    "NK005(ca)010:247": "bstim pa /",
    "NK005(ca)010:248": "brtan pa /",
    "NK005(ca)010:249": "phyag mchod bstod pa sogs sgrub thabs bzhin rgyas bsdus ci rigs par byas la /",
    "NK005(ca)010:250": "snyan gsan dbab pa ni /",
    "NK005(ca)010:251": "spos dang bcas te rdor dril 'dzin pas /",
    "NK005(ca)010:252": "thugs brtser ldan pa'i dgongs pa can //",
    "NK005(ca)010:253": "khyed rnams la ni mchod pa dang //",
    "NK005(ca)010:254": "sems can yongs su gzung ba'i phyir //",
    "NK005(ca)010:255": "dkyil 'khor bzang po sa 'di yi //",
    "NK005(ca)010:256": "byin gyis rlobs par mdzad du gsol //",
    "NK005(ca)010:257": "zhes lan gsum du gsol ba btab pas /",
    "NK005(ca)010:258": "dgyes pa chen po'i rjes su gnang bas de nyid du thim par bsam mo //",
    "NK005(ca)010:259": "gnyis pa ni /",
    "NK005(ca)010:260": "bum pa lha'i grangs dang mnyam pa'am /",
    "NK005(ca)010:261": "yang na gnyis su bsdu ste rnam rgyal dang /",
    "NK005(ca)010:262": "las kyi bum pa'o //",
    "NK005(ca)010:263": "de yang rgyu gser ram dngul sogs las byas pa mi gnag cing gsus pa che ba /",
    "NK005(ca)010:264": "mgrin pa phra ba /",
    "NK005(ca)010:265": "mchu 'phyang ba /",
    "NK005(ca)010:266": "me tog gi phreng ba dang /",
    "NK005(ca)010:267": "na bza' zung gi mgul chings can /",
    "NK005(ca)010:268": "yal ga dang /",
    "NK005(ca)010:269": "lo ma dang /",
    "NK005(ca)010:270": "'bras bur bcas pa'i shing dri zhim pos kha brgyan pa las /",
    "NK005(ca)010:271": "rnam rgyal la gtso bo'i phyag mtshan dang /",
    "NK005(ca)010:272": "las bum la sna tshogs rdo rje bkod /",
    "NK005(ca)010:273": "rdo rje gnod sbyin gyi sngags bzlas pa'i yungs dkar",
    "NK005(ca)010:274": "gyis brab cing gu gul gyis bdug ste bgegs bskrad",
    "NK005(ca)010:275": "/ sman lnga 'bru lnga dri lnga rin chen lnga",
    "NK005(ca)010:276": "snying po lnga bdud rtsi lnga rnams dang ldan pa'i",
    "NK005(ca)010:277": "chu la gtso bo'i sngags dang las sngags so sor",
    "NK005(ca)010:278": "bzlas nas bum pa gnyis por blugs la many+dzi la",
    "NK005(ca)010:279": "sogs pa'i stegs la bzhag /",
    "NK005(ca)010:280": "mchod pa la sogs pa spyi dang mthun par bshams la /",
    "NK005(ca)010:281": "bsang sbyangs /",
    "NK005(ca)010:282": "stong pa'i ngang las bum pa yum kun tu bzang",
    "NK005(ca)010:283": "mor rdzogs pa'i mkha' klong rnam par dag pa ye",
    "NK005(ca)010:284": "shes rin po che'i rang bzhin can gyi gzhal yas",
    "NK005(ca)010:285": "khang gdan dang bcas pa gsal bar gyur pa la",
    "NK005(ca)010:286": "/ bdag gi thugs ka nas h+aum dang ha yig brgyad 'phros pa las /",
    "NK005(ca)010:287": "ma h+aa sh+r+ai he ru ka sogs bskyed sngags rnams brjod pas /",
    "NK005(ca)010:288": "dpal chen po khrag 'thung he ru ka yab yum",
    "NK005(ca)010:289": "ma mo brgyad dang bcas pa'i dkyil 'khor gyi 'khor",
    "NK005(ca)010:290": "lo thams cad lha sta gon gyi skabs bzhin gsal",
    "NK005(ca)010:291": "bar bskyed / las bum b+h+r+aum las gzhal yas khang",
    "NK005(ca)010:292": "gi nang du nyi ma la gnas pa'i h+aum yig",
    "NK005(ca)010:293": "bar bskyed / 'bar bar gyur / badz+ra yak+sha big+h+n+aan+ta krita h+aum phata /",
    "NK005(ca)010:294": "ces brjod pas /",
    "NK005(ca)010:295": "khro bo rdo rje gnod sbyin ljang gu rgya gram",
    "NK005(ca)010:296": "dang sdigs mdzub bsgreng ba zhabs g.yon brkyang ba'i stabs",
    "NK005(ca)010:297": "kyis bzhugs par bskyed la /",
    "NK005(ca)010:298": "thun mong du bskur /",
    "NK005(ca)010:299": "brlab /",
    "NK005(ca)010:300": "dbab /",
    "NK005(ca)010:301": "drang /",
    "NK005(ca)010:302": "bstim /",
    "NK005(ca)010:303": "brtan /",
    "NK005(ca)010:304": "mchod cing bsta da pa rnams byas nas /",
    "NK005(ca)010:305": "gzungs thag la 'jus te /",
    "NK005(ca)010:306": "bdag gi zhal nas sngags kyi phreng ba gzungs thag la 'khril te song /",
    "NK005(ca)010:307": "bum pa'i lha rnams kyi thugs rgyud bskul /",
    "NK005(ca)010:308": "chags pa chen pos dgyes par rol pa'i byang sems",
    "NK005(ca)010:309": "ye shes kyi bdud rtsir babs pas bum pa gang",
    "NK005(ca)010:310": "bar bsam zhing / lha dgu'i sngags gtso 'khor gyi",
    "NK005(ca)010:311": "'gros sbyar ba brgya brtsa brgyad dam nyer gcig sogs",
    "NK005(ca)010:312": "bar bsam zhing / dang / las bum la dmigs te las sngags brgya rtsa sogs bzlas la /",
    "NK005(ca)010:313": "slar yang mchod de /",
    "NK005(ca)010:314": "sngags kyi btab pa'i me tog dkar po bum pa'i nang du 'bul zhing /",
    "NK005(ca)010:315": "sngags de nyid kyis spos dang bdug pa'ang dbul zhing bdug par bya'o //",
    "NK005(ca)010:316": "de nas /",
    "NK005(ca)010:317": "badz+ra a na la ha na ha na /",
    "NK005(ca)010:318": "da ha da ha /",
    "NK005(ca)010:319": "pa tsa pa tsa /",
    "NK005(ca)010:320": "ma tha b+hany+dza ra na h+aum /",
    "NK005(ca)010:321": "zhes dus drug tu lan bdun bdun nam /",
    "NK005(ca)010:322": "nyin re la lan gsum gsum du brjod cing bum pa'i mthu bskyed do //",
    "NK005(ca)010:323": "gsum pa slob ma sta gon la gnas pa'i cho ga ni /",
    "NK005(ca)010:324": "dbang chog tu 'chad pa las shes par bya'o //",
    "NK005(ca)010:325": "yang na /",
    "NK005(ca)010:326": "lha sta gon gyi snyan gsan phebs pa skabs 'adi'am /",
    "NK005(ca)010:327": "bum pa sta gon gyi rjes su mdzad mod /",
    "NK005(ca)010:328": "de ltar na /",
    "NK005(ca)010:329": "sbyin sreg dang mchod pas mchod cing bstod nas /",
    "NK005(ca)010:330": "bdag gi lce h+aum gi mthar badz+ra dzi h+aa dang /",
    "NK005(ca)010:331": "lag pa g.yas g.yon la nyi zla'i steng du rigs",
    "NK005(ca)010:332": "lnga yab yum gyi yi ge bkod pa'i 'phro 'dus",
    "NK005(ca)010:333": "thabs shes gnyis su med par mos te /",
    "NK005(ca)010:334": "sarba ta th+aa ga ta b+ha ta pad+ma b+han+d+ha nam ka ro mi /",
    "NK005(ca)010:335": "zhes phyag byas nas /",
    "NK005(ca)010:336": "thugs brtser ldan pa'i zhes sogs sngar bzhin brjod de rnam par dag pa'i lag len phyogs gcig go //",
    "NK005(ca)010:337": "de dag ni sta gon gyi cho ga ste nyin gnyis pa'i bya ba'o //",
    "NK005(ca)010:338": "gsum pa dkyil 'khor dngos kyi bya ba la /",
    "NK005(ca)010:339": "sngon du bya ba dang /",
    "NK005(ca)010:340": "dngos gzhi'i bya ba dang /",
    "NK005(ca)010:341": "rjes kyi bya ba'o //",
    "NK005(ca)010:342": "dang po la lnga ste /",
    "NK005(ca)010:343": "chag chag gdab pa /",
    "NK005(ca)010:344": "thig tshon sgrub pa /",
    "NK005(ca)010:345": "thig gdab pa /",
    "NK005(ca)010:346": "tshon dgye ba /",
    "NK005(ca)010:347": "rgyan dgram pa'o //",
    "NK005(ca)010:348": "dang po ni /",
    "NK005(ca)010:349": "be g+aa kra ma yam /",
    "NK005(ca)010:350": "zhes 'degs pa'i rgyas sta gon gyi lha nam mkhar btegs la /",
    "NK005(ca)010:351": "sngar las thig ma btab na /",
    "NK005(ca)010:352": "stegs bu la bdud rtsi lngas skyang nul bya zhing /",
    "NK005(ca)010:353": "h+aum /",
    "NK005(ca)010:354": "bka' gsang rmad du byung ba'i dkyil 'khor du //",
    "NK005(ca)010:355": "dam rdzas dag pa rang byung bdud rtsi lngas //",
    "NK005(ca)010:356": "bde gshegs rigs lnga'i dngos grub bsgrub pa'i phyir //",
    "NK005(ca)010:357": "yang dag gsang ba'i dkyil 'khor chag chag 'debs //",
    "NK005(ca)010:358": "+aahh+aum s+w+aa h+aa /",
    "NK005(ca)010:359": "sarba pany+tsa a mri ta man+dala h+aum /",
    "NK005(ca)010:360": "zhes pa'o //",
    "NK005(ca)010:361": "gnyis pa ni /",
    "NK005(ca)010:362": "ba su ta'am ras bal gyi thig skud lnga bsgril tshon sna lngas kha bsgyur ba dang /",
    "NK005(ca)010:363": "rdul tshon kha dog lnga thal chen dang bdud rtsi",
    "NK005(ca)010:364": "lnga cung zad sbyar ba la rigs dang mthun pa'i",
    "NK005(ca)010:365": "sa bon lnga bris /",
    "NK005(ca)010:366": "thig skud dang mdog rigs sdebs nas bzhag /",
    "NK005(ca)010:367": "bsang sbyangs /",
    "NK005(ca)010:368": "stong pa'i ngang las thig tshon kha dog lnga po",
    "NK005(ca)010:369": "h+aum s+w+aa +aam h+aa las de bzhin gshegs pa rigs",
    "NK005(ca)010:370": "lnga'i ngo bor gnas par bsam la /",
    "NK005(ca)010:371": "bdag gi mig gnyis su dza yig bkod pa las",
    "NK005(ca)010:372": "byung ba'i 'od zer gyis nam mkhar bzhugs pa'i de",
    "NK005(ca)010:373": "bzhin gshegs pa rnams kyi thugs ka nas ye shes",
    "NK005(ca)010:374": "kyi thig tshon 'od zer lnga'i rang bzhin du bya",
    "NK005(ca)010:375": "ba thig tshon rnams la thim pa las rigs lnga",
    "NK005(ca)010:376": "ye shes lnga'i ngo bor bsam la /",
    "NK005(ca)010:377": "sa bon lnga brjod cing /",
    "NK005(ca)010:378": "dri dang me tog la sogs pas mchod nas /",
    "NK005(ca)010:379": "thig skud sgril zhing /",
    "NK005(ca)010:380": "badz+ra sa ma ya s+au tra ma ti kra ma h+aum /",
    "NK005(ca)010:381": "+aahh+aum /",
    "NK005(ca)010:382": "zhes brjod cing bdud rtsi lnga dang dri chab kyi bsang nas snod gtsang mar bzhag go //",
    "NK005(ca)010:383": "+aahsarba pany+tsa rat+na sa ma ye h+aum h+aum h+aum /",
    "NK005(ca)010:384": "zhes bzla zhing tshon rnams la reg pa'i mthar /",
    "NK005(ca)010:385": "h+aum /",
    "NK005(ca)010:386": "zhes brjod pas /",
    "NK005(ca)010:387": "rin po che'i rdul phra rab tu gyur par bsam mo //",
    "NK005(ca)010:388": "gsum pa ni /",
    "NK005(ca)010:389": "badz+ra sh+r+ai he ru ka h+aum /",
    "NK005(ca)010:390": "zhes brjod pas bdag nyid dkyil 'khor gyi bdag por gsal ba nub nas shar du phyogs pa dang /",
    "NK005(ca)010:391": "thig g.yog rigs kyi yum du byin gyis brlabs pa",
    "NK005(ca)010:392": "shar nas nub tu phyogs pa las rjes su chags",
    "NK005(ca)010:393": "pa'i sbyor bas zhugs pas thig skud byang chub sems",
    "NK005(ca)010:394": "kyi ngo bor dkar breng gis byung bar bsam zhing",
    "NK005(ca)010:395": "/ dz+ny+aa na badz+ra h+aum /",
    "NK005(ca)010:396": "zhes g.yas pa'i khu tshur gyis thig skud kyi sne mo thig g.yog la bskyur te /",
    "NK005(ca)010:397": "des kyang g.yon pa khu tshur gyis drangs nas lte bar bsrung la /",
    "NK005(ca)010:398": "b+h+r+aum bi shwa bi shud+d+he badz+ra dz+ny+aa na tsakra man+da la h+aum /",
    "NK005(ca)010:399": "zhes brjod cing /",
    "NK005(ca)010:400": "dkyil 'khor gyi steng gi nam mkha' la rgya gram",
    "NK005(ca)010:401": "du btab pas rang bzhin gyi dkyil 'khor bkra lam",
    "NK005(ca)010:402": "gyis gsal bar bsam mo //",
    "NK005(ca)010:403": "de ltar tshangs thig gnyis po tsam mam /",
    "NK005(ca)010:404": "yang na thig chen brgyad po spyi dang mthun par mkha' la gdab cing /",
    "NK005(ca)010:405": "de bzhin du yab yum gyi snying po brjod bzhin par sa la yang gdab par bya ste /",
    "NK005(ca)010:406": "tshangs pa'i thig gi phyogs bzhi ru //",
    "NK005(ca)010:407": "cha chen brgyad brgyad bcu drug las //",
    "NK005(ca)010:408": "tshangs thig nas bzung dang po dang //",
    "NK005(ca)010:409": "drug pa phyed gdab phyi ma bsil //",
    "NK005(ca)010:410": "gnyis pa bdun pa cha bzhir bgo //",
    "NK005(ca)010:411": "lnga brgyad dbus dor mtha' gnyis gdab //",
    "NK005(ca)010:412": "gsum pa mi gdab bzhi pa phyed //",
    "NK005(ca)010:413": "bcad pa pho brang nang ma'i sa //",
    "NK005(ca)010:414": "dbus nas bzhi pa'i phyed tshun bcad //",
    "NK005(ca)010:415": "cha bran gcig bskor shar ngos su //",
    "NK005(ca)010:416": "zur thig nas brtsams cha phran gnyis //",
    "NK005(ca)010:417": "phyir bskyed pa nas 'phred du bcad //",
    "NK005(ca)010:418": "de la nang sgo rgyan med bya //",
    "NK005(ca)010:419": "nang sgo'i rtsa thig sgo zur nas //",
    "NK005(ca)010:420": "cha bran gcig bskor re mig gling //",
    "NK005(ca)010:421": "dgur bcad zla gam dgu pa bya //",
    "NK005(ca)010:422": "phyi yi mda' thig zur rtse nas //",
    "NK005(ca)010:423": "cha chen phyed dang gcig dang phyed //",
    "NK005(ca)010:424": "slar yang gcig bskor khor yug go //",
    "NK005(ca)010:425": "rta babs 'og gzhi'i rgya gram sogs //",
    "NK005(ca)010:426": "thun mong nyid phyir spyi ltar bya //",
    "NK005(ca)010:427": "zhes pa'o //",
    "NK005(ca)010:428": "bskor thig la 'jug pa na /",
    "NK005(ca)010:429": "seng ldeng gi phur bu rdo rje rtse gcig par mos te /",
    "NK005(ca)010:430": "k+ai la ya'i sngags kyis dbus su btab pa la thig skud dkris nas bskor bar bshad do //",
    "NK005(ca)010:431": "pho brang nang ma la bzhed srol tha dad pa",
    "NK005(ca)010:432": "gsum las 'dir zla gam dgu pa'i sgrub thabs kyis",
    "NK005(ca)010:433": "bkral ba'i lugs so //",
    "NK005(ca)010:434": "bzhi pa ni /",
    "NK005(ca)010:435": "badz+ra h+r+aihzhesa 'degs pa'i rgyas thig gi pho brang mkha' la btegs nas /",
    "NK005(ca)010:436": "h+r+ai zhes sgo'i rtsa thig phyis la /",
    "NK005(ca)010:437": "h+aum bzhi pa bzlas nas lte ba'i phur bu phyungs te /",
    "NK005(ca)010:438": "khung bu tshon sna lnga 'byung rigs sdebs pas 'geng ngo //",
    "NK005(ca)010:439": "de nas slob dpon gyis dbang ldan gyi rtsig pa'i",
    "NK005(ca)010:440": "re kh+aa lnga sor bzhi tsam bris la thod pas",
    "NK005(ca)010:441": "bkab / rtsig pa sbrel ran pa na tshon pra brtag /",
    "NK005(ca)010:442": "de nas slob ma rnams kyis kyang ci bder bri ste h+aum gi sgra rgyun mi chad pas so //",
    "NK005(ca)010:443": "zla gam dbus ma'i shar dkar po /",
    "NK005(ca)010:444": "gzhan dgu po dmar po /",
    "NK005(ca)010:445": "gzhi dmar smug /",
    "NK005(ca)010:446": "gdung bzhi gdung zlum dang bcas pa sngon po la rdo rje dkar po /",
    "NK005(ca)010:447": "nang rtsig thod pa ste sngo dmar dkar ba /",
    "NK005(ca)010:448": "gru chad ljang gu /",
    "NK005(ca)010:449": "khyams phyogs mdog sogs spyi dang mthun pa las khyad",
    "NK005(ca)010:450": "par dur khrod kyi bkod pa'i mtshan nyid can du",
    "NK005(ca)010:451": "bris la / mtshan ma rnams rdul tshon gyis byed",
    "NK005(ca)010:452": "na sku dang yig 'bru phyag mtshan thig le sogs",
    "NK005(ca)010:453": "snga ma'i rjes 'brel kho nar 'abri'o //",
    "NK005(ca)010:454": "de ltar thig tshon gyi las rdzogs pa na mchod bstod byas nas /",
    "NK005(ca)010:455": "gats+tsha muhzhesa ye shes pa gshegs su gsol /",
    "NK005(ca)010:456": "lnga pa ni /",
    "NK005(ca)010:457": "kham phor ri mo bris pa dgu //",
    "NK005(ca)010:458": "snang ba'i 'od dang bcas pa dgram //",
    "NK005(ca)010:459": "zhes pas thod pa mtshan ldan la byang sems dkar",
    "NK005(ca)010:460": "dmar gyis gtso bo'i sngags dang rdo rje kha t+w+aam",
    "NK005(ca)010:461": "ka bris pa dang /",
    "NK005(ca)010:462": "bram ze la sogs pa'i thod pa tshal bu brgyad",
    "NK005(ca)010:463": "la goo r+ai ma sogs ma mo brgyad so so'i",
    "NK005(ca)010:464": "sngags rang mtshan ma bris pa rnams dang /",
    "NK005(ca)010:465": "pad+ma b+han+d+hara snum chen dang 'bru mar sna tshogs tsit+ta'i",
    "NK005(ca)010:466": "shar bu la sogs pa'i sdong bu la spar ba'i",
    "NK005(ca)010:467": "mar me dgu yang thod pa rnams dang 'brel chags",
    "NK005(ca)010:468": "su bshams la / bgegs bskrad /",
    "NK005(ca)010:469": "mthu byin bskyed nas lha so so'i gnas su dgod de /",
    "NK005(ca)010:470": "h+aum /",
    "NK005(ca)010:471": "dbus nas rang byung grub pa'i lha //",
    "NK005(ca)010:472": "thugs mchog badz+ra he ru ka /",
    "NK005(ca)010:473": "badz+ra kro d+h+ai shwa r+ai gnyis //",
    "NK005(ca)010:474": "rang bzhin dkyil 'khor chen po nas //",
    "NK005(ca)010:475": "dzahmh'u bam hos spyan 'dren na //",
    "NK005(ca)010:476": "dur khrod chen po'i gnas mchog dang /",
    "NK005(ca)010:477": "dug gsum bsgral ba'i dkyil 'khor 'dir //",
    "NK005(ca)010:478": "lha chen bsnol ba'i gdan steng du //",
    "NK005(ca)010:479": "dgyes shing brtan par bzhugs su gsol //",
    "NK005(ca)010:480": "zhes dang /",
    "NK005(ca)010:481": "lha dgu rang rang gyi sngags kyi mthar /",
    "NK005(ca)010:482": "k+aa ya w+aa ka tsit+ta sa ma ya tish+tha lhan /",
    "NK005(ca)010:483": "zhes rim pa bzhin bkod pa dang 'brel bar mar me rnams kyang /",
    "NK005(ca)010:484": "+aa lo ke sa ma ya tish+tha lhan /",
    "NK005(ca)010:485": "zhes b+han+d+ha rnams kyi mchan du dgod cing /",
    "NK005(ca)010:486": "sngar lhag gnas byas pa'i bum pa yang dkyil 'khor",
    "NK005(ca)010:487": "gyi dbus su many+dzi la sogs pa'i stegs la bzhag",
    "NK005(ca)010:488": "/ zhing gi g.yang gzhir rak+ta'i thig le dgu tshoms",
    "NK005(ca)010:489": "su bkod par blar bre ba sogs phyogs kun tu",
    "NK005(ca)010:490": "bla re dang yol ba dang rgyal mtshan dang ba",
    "NK005(ca)010:491": "dan la sogs pas brgyan /",
    "NK005(ca)010:492": "phyi'i 'khor yug la mda' dar /",
    "NK005(ca)010:493": "me long /",
    "NK005(ca)010:494": "ral gri /",
    "NK005(ca)010:495": "phur bu la sogs pa bzhi bzhi dang /",
    "NK005(ca)010:496": "tshon skud kyi d+r+wa bas mdzes par bskor /",
    "NK005(ca)010:497": "mtha' skor du me tog la sogs pa phyi'i mchod pa rnams dang /",
    "NK005(ca)010:498": "sman gtor rak+ta la sogs pa nang gi dam rdzas rnams dang /",
    "NK005(ca)010:499": "zhing gi bcad dum dang ras ma la sogs pa",
    "NK005(ca)010:500": "khyad par gyi dam rdzas rnams kyis 'khor yug rnams",
    "NK005(ca)010:501": "mdzes shing brjid la bkra bar bsham par bya ste",
    "NK005(ca)010:502": "/ rdzas kyis mdzes par bzhag /",
    "NK005(ca)010:503": "ces gsungs pa bzhin no //",
    "NK005(ca)010:504": "de'i rjes su lhag chad skong ba'i yig brgya mang du bzla zhing rol mo'i sgra rgya cher bya /",
    "NK005(ca)010:505": "dkyil 'kho rab gnas kyang 'grub na gzhan dang mthun par bya ste skabs 'di nyid du'o //",
    "NK005(ca)010:506": "gnyis pa dngos gzhi la /",
    "NK005(ca)010:507": "sgrub cing mchod pa dang dbang bskur ba'o //",
    "NK005(ca)010:508": "dang po ni /",
    "NK005(ca)010:509": "rnal 'byor pa rnams khrus byas /",
    "NK005(ca)010:510": "rgyan dang chas gos bstar te /",
    "NK005(ca)010:511": "slob dpon shar nas dkyil 'khor la phyogs pa dang /",
    "NK005(ca)010:512": "gzhan rnams kyang ji ltar 'os par 'dug nas /",
    "NK005(ca)010:513": "rgyud sbyang ba dang /",
    "NK005(ca)010:514": "mtshams bcad pa dang /",
    "NK005(ca)010:515": "bshags pa rnams kyi rjes su cho ga'i dkyus kyi byin 'bebs kyi mthar /",
    "NK005(ca)010:516": "lha so so'i snying po rnams kyi gsham du /",
    "NK005(ca)010:517": "a be sha ya a dzahh+aum bam hoh zhes btags pa mang du bzla zhing /",
    "NK005(ca)010:518": "rol mo'i sgra dang bcas pas ye shes kyi lha",
    "NK005(ca)010:519": "rnams gzugs brnyan gyi dkyil 'khor la dbyer med du",
    "NK005(ca)010:520": "thim par bsam zhing /",
    "NK005(ca)010:521": "de dang 'brel bar brda sgo dbye ba dang brda phyag 'tshal ba yang bshad de /",
    "NK005(ca)010:522": "de ltar na /",
    "NK005(ca)010:523": "sa ma ya hoh sa ma ya s+t+wam /",
    "NK005(ca)010:524": "dzahh+aum bam hoh pra be sha ya phata /",
    "NK005(ca)010:525": "a la la hoh zhes phyogs bzhi nas sgo dbye /",
    "NK005(ca)010:526": "+aahh+aum +aa ti pu hoh sarba ta th+aa ga ta b+han+d+ha nam ka ro y+aa mi /",
    "NK005(ca)010:527": "ma h+aa yo g+ai n+ai /",
    "NK005(ca)010:528": "pra ti pu hoh zhes brda'i phyag bya ste /",
    "NK005(ca)010:529": "nyi ma dang po kho na la 'jug go //",
    "NK005(ca)010:530": "de nas mchod rdzas brlab pa sogs dkyus bzhin las /",
    "NK005(ca)010:531": "dkyil 'khor bskyed pa na /",
    "NK005(ca)010:532": "sgrub gzhi bdag gi lus ngag yid gsum dang bsgrub bya lha'i sku gsung thugs gsum dbyer med cing /",
    "NK005(ca)010:533": "'khor ba dang mya ngan las 'das pa'i chos thams cad tha mi dad de /",
    "NK005(ca)010:534": "ye nas sangs rgyas kyi ngo bor ro mnyam pa'i",
    "NK005(ca)010:535": "phyir bdag dang lha zhes so sor dbye zhing gdags",
    "NK005(ca)010:536": "su med pas na /",
    "NK005(ca)010:537": "sgrub gzhi dang /",
    "NK005(ca)010:538": "sgrub rdzas /",
    "NK005(ca)010:539": "bsgrub bya thams cad bdag mdun dbyer med dam tshig",
    "NK005(ca)010:540": "gi dkyil 'khor gcig gis bsdus par sgom pa ni",
    "NK005(ca)010:541": "/ gzhung 'di'i don gyi dgongs par gnas pa yin te /",
    "NK005(ca)010:542": "mi dmigs chos la blo brtan zhing //",
    "NK005(ca)010:543": "ye shes can gyi byin stobs kyis //",
    "NK005(ca)010:544": "thams cad tshul bzhin byin gyis rlobs //",
    "NK005(ca)010:545": "zhes gsungs pa'i don ting 'dzin gyi phrin las rnam",
    "NK005(ca)010:546": "pa lnga'i bye brag tu phye ba rnams kyang dbye",
    "NK005(ca)010:547": "gzhi'i ngo bo dbyer med gcig tu bsgrub pa'i sgrub",
    "NK005(ca)010:548": "byed du'ang 'gyur la /",
    "NK005(ca)010:549": "'on kyang rgyu dang 'bras bu'i cha tsam la dgongs",
    "NK005(ca)010:550": "nas mchod pa dang bsnyen pa la sogs pa'i skabs",
    "NK005(ca)010:551": "su lha la dbang mi za ba'i phyir /",
    "NK005(ca)010:552": "dam ye'u tha snyad du so sor phye nas las de dag sgrub pa ni bkag pa med kyi /",
    "NK005(ca)010:553": "de'i phyir ting nge 'dzin gsum gyi khog dbub pa /",
    "NK005(ca)010:554": "rten dang brten pa'i dkyil 'khor bskyed pa /",
    "NK005(ca)010:555": "las kyi rim pa'i ting nge 'dzin gyi mthar thug",
    "NK005(ca)010:556": "pa'i bar sgrub thabs kyi dkyus bzhin la khyad chos",
    "NK005(ca)010:557": "bye brag pa rnams man ngag gi zhal rgyun bzhin",
    "NK005(ca)010:558": "shes par bya'o // gnyis pa dbang bskur ba ni /",
    "NK005(ca)010:559": "bdag nyid dkyil 'khor gyi lha dang gnyis su med",
    "NK005(ca)010:560": "pa'i ting nge 'dzin gyis dkyil 'khor du zhugs la",
    "NK005(ca)010:561": "rigs pa'i me tog dor nas /",
    "NK005(ca)010:562": "slob ma gzhug cing dbang bskur bar bya ste /",
    "NK005(ca)010:563": "slob dpon ji bzhin stan bder gnas //",
    "NK005(ca)010:564": "rdo rje'i tshul du dbang dag sbyin //",
    "NK005(ca)010:565": "zhes gsungs pa bzhin te /",
    "NK005(ca)010:566": "slob ma'i nus stobs dang sbyar nas dbang rnams sbyin",
    "NK005(ca)010:567": "par bya ba ni dbang chog las shes par bya'o",
    "NK005(ca)010:568": "// gsum pa rjes kyi cho ga la lnga ste /",
    "NK005(ca)010:569": "dang po tshogs mchod dang /",
    "NK005(ca)010:570": "gnyis pa brtan ma skyong ba rnams ni sgrub thabs bzhin dang /",
    "NK005(ca)010:571": "nyer bsdu'i tshe gtang rag gi mchod pa bshams la /",
    "NK005(ca)010:572": "byin gyis brlabs te kun bzang rnam bdun sman gtor rnams kyis mchod cing /",
    "NK005(ca)010:573": "bstod pa rgyas bsdus ci rigs pas bstod /",
    "NK005(ca)010:574": "yig brgya dang bzod gsol rnams byas la /",
    "NK005(ca)010:575": "ras bris kyi dkyil 'khor la ye shes pa brtan bzhugs dang /",
    "NK005(ca)010:576": "dam tshig gi dkyil 'khor gsal btab nas /",
    "NK005(ca)010:577": "h+aum dgu brtsegs su brjod pas bsdus la /",
    "NK005(ca)010:578": "go bgo lus bsrung sogs sgrub thabs ltar bya zhing",
    "NK005(ca)010:579": "rdul tshon la brten pa'i sgrub mchod zhag sbrel du",
    "NK005(ca)010:580": "byed pa'i nyin snga ma rnams la yang de bzhin",
    "NK005(ca)010:581": "no // gzugs brnyan gyi dkyil 'khor gshegs gsol byed na /",
    "NK005(ca)010:582": "be g+aa kra ma yam /",
    "NK005(ca)010:583": "zhes ye shes kyi 'khor lo mdun gyi nam mkhar btegs la /",
    "NK005(ca)010:584": "gtang rag gi mchod bstod dang bzod gsol sngar bzhin byas nas //",
    "NK005(ca)010:585": "khyed kyis sems can don kun mdzad //",
    "NK005(ca)010:586": "sogs kyi mthar /",
    "NK005(ca)010:587": "dz+ny+aa na man+dala badz+ra muhs ye shes pa gshegs /",
    "NK005(ca)010:588": "dam tshig pa sngar bzhin bsdus nas /",
    "NK005(ca)010:589": "go cha bgo zhing lus bsrung ba byas la /",
    "NK005(ca)010:590": "chos thams cad skye med du mos pas /",
    "NK005(ca)010:591": "a k+aa ro bzla zhing dril bu 'khrol /",
    "NK005(ca)010:592": "g.yas rdo rje dang bcas pas lha mtshan rnams blangs la cung zad mgo bor bkod /",
    "NK005(ca)010:593": "lhag ma rnams shar gyi tshangs thig nas dbus kyi",
    "NK005(ca)010:594": "bar phyag la bum par blug ste bkur sti chen",
    "NK005(ca)010:595": "pos chu klung du dor /",
    "NK005(ca)010:596": "bum pa de chus bkang ste slar 'ongs nas dkyil 'khor khang pa sogs la bsang gtor bya /",
    "NK005(ca)010:597": "phur bu rnams phyungs la spyan ma'i sngags kyis btab",
    "NK005(ca)010:598": "pa'i 'o mas bkrus pas bgegs rnams sos par bsam",
    "NK005(ca)010:599": "la / dge ba bsngo zhing smon lam gdab pa dang /",
    "NK005(ca)010:600": "bkra shis dang dga' ston rgya cher bya'o //",
    "NK005(ca)010:601": "spyi don gsum pa grub pa'i 'bras bu'i tshul la /",
    "NK005(ca)010:602": "ji ltar bsgrub pa dang /",
    "NK005(ca)010:603": "des grub pa'i tshul bstan pa ste /",
    "NK005(ca)010:604": "sgrub thabs su bshad pa bzhin shes par bya ba yin no //",
    "NK005(ca)010:605": "de ltar na zab mo'i lam 'di sngon dus shin",
    "NK005(ca)010:606": "tu dar zhing rgyas pas rgya bod kyi mkhas grub",
    "NK005(ca)010:607": "khyad par can rnams kyi mdzad pa'i bshad 'bum dang",
    "NK005(ca)010:608": "/ sgrub khog la sogs pa'i legs bshad ngo mtshar can du ma yod mod /",
    "NK005(ca)010:609": "smin slob sgrub chen kho na'i dbang du mdzad pa'i",
    "NK005(ca)010:610": "phyir dus mtha'i 'gro bas lag len du bsdebs dka'",
    "NK005(ca)010:611": "bar snang ba dang /",
    "NK005(ca)010:612": "dbang rkyang dang sgrub mchod dkyus ma la 'di tsam gyis don gyi dgos pa 'grub cing /",
    "NK005(ca)010:613": "lam 'di'i bka' srol mi nus pa'i zongs su 'gyur",
    "NK005(ca)010:614": "ba la bsams te lag len snying po mdor bsdus",
    "NK005(ca)010:615": "su dril ba yin gyi /",
    "NK005(ca)010:616": "gzhung gi go don khog 'bubs pa la ni dam",
    "NK005(ca)010:617": "pa gong ma rnams kyi gsung rab la dris bar",
    "NK005(ca)010:618": "bya'o // khyab bdag he ru ka dpal yang dag gi //",
    "NK005(ca)010:619": "sgrub thabs zab dang rgya che'i rgya mtsho las //",
    "NK005(ca)010:620": "lag len snying por dril ba bdud rtsi yi //",
    "NK005(ca)010:621": "nying khu lta bu dkyil 'khor cho gar spel //",
    "NK005(ca)010:622": "'di las bsod nams gang zhig thob pa des //",
    "NK005(ca)010:623": "skye bar lam bzang 'di dang mi 'bral bar //",
    "NK005(ca)010:624": "he ru ka dpal mchog gi sku 'grub nas //",
    "NK005(ca)010:625": "mkha' mnyam 'gro ba'i mgon du 'gyur bar shog /",
    "NK005(ca)010:626": "dpal yang dag gi dkyil 'khor gyi cho ga bdud",
    "NK005(ca)010:627": "rtsi'i nying khu zhes bya ba 'di ni rig pa",
    "NK005(ca)010:628": "'dzin pa 'gyur med rdo rjes rang lo zhe brgyad",
    "NK005(ca)010:629": "pa la o rgyan smin grol gling gi dben gnas",
    "NK005(ca)010:630": "su sbyar ba'i yi ge ba ni chos mig rdul"
}