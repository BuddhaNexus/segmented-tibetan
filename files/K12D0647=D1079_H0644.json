{
    "K12D0647=D1079_H0644:215a-0": "@215a yi dvags mo kha 'bar ma dbugs dbyungs ba'i gtor ma'i cho ga //",
    "K12D0647=D1079_H0644:215a-1": "dkon mchog gsum la phyag 'tshal lo //",
    "K12D0647=D1079_H0644:215a-2": "de nas bcom ldan 'das yul ser skya na shing",
    "K12D0647=D1079_H0644:215a-3": "n+ye gro dha'i kun dga' ra ba na dge slong",
    "K12D0647=D1079_H0644:215a-4": "gi dge 'dun chen po dang /",
    "K12D0647=D1079_H0644:215a-5": "byang chub sems dpa'i tshogs chen po dang /",
    "K12D0647=D1079_H0644:215a-6": "sems can gyi tshogs chen po dang thabs cig tu bzhugs te chos ston to //",
    "K12D0647=D1079_H0644:215a-7": "de nas kun dga' bo dben par 'dug ste nang",
    "K12D0647=D1079_H0644:215a-8": "du yang dag 'jog cing rtse gcig tu yid la",
    "K12D0647=D1079_H0644:215a-9": "byed pas / chos mngon gsum du byed pa na",
    "K12D0647=D1079_H0644:215a-10": "mtshan mo nam gyi cha smad la de'i mdun du",
    "K12D0647=D1079_H0644:215a-11": "yi dvags mo kha 'bar ma 'dug nas smras pa",
    "K12D0647=D1079_H0644:215a-12": "byed pas / / kye kun dga' bo /",
    "K12D0647=D1079_H0644:215a-13": "khyod gnangs 'chi bar 'gyur te /",
    "K12D0647=D1079_H0644:215a-14": "yi dvags kyi gnas 'dir skye bar 'gyur ro //",
    "K12D0647=D1079_H0644:215a-15": "kun dga' bos smras pa /",
    "K12D0647=D1079_H0644:215a-16": "rten pa'i thabs ci yod /",
    "K12D0647=D1079_H0644:215a-17": "yi dvags mos smras pa /",
    "K12D0647=D1079_H0644:215a-18": "kun dga' bo /",
    "K12D0647=D1079_H0644:215a-19": "gal te nang pa yi dvags gangg'a'i klung gyi bye",
    "K12D0647=D1079_H0644:215a-20": "ma khrag khrig phrag 'bum gyi bye ma snyed dag",
    "K12D0647=D1079_H0644:215a-21": "la yi dvags re re la yang zas dang /",
    "K12D0647=D1079_H0644:215b-0": "skom @215b yul ma ga dha'i bre bo che bdun bdun tsam byin te /",
    "K12D0647=D1079_H0644:215b-1": "bram ze'i drang srong 'bum yang tshim par byas la /",
    "K12D0647=D1079_H0644:215b-2": "bdag gi ming gis dkon mchog gsum la mchod pa byas na /",
    "K12D0647=D1079_H0644:215b-3": "de ltar na khyod kyi tshe yang phyir nur bar 'gyur la /",
    "K12D0647=D1079_H0644:215b-4": "bdag kyang yi dvags kyi 'jig rten nas shi 'phos",
    "K12D0647=D1079_H0644:215b-5": "te mtho ris kyi 'jig rten du skye bar 'gyur",
    "K12D0647=D1079_H0644:215b-6": "ro // de nas kun dga' bos yi dvags mo kha 'bar ma rid cing mdog ngan la /",
    "K12D0647=D1079_H0644:215b-7": "lus skem pa /",
    "K12D0647=D1079_H0644:215b-8": "kha nas me lce 'bar ba /",
    "K12D0647=D1079_H0644:215b-9": "lto dang kha skam pa /",
    "K12D0647=D1079_H0644:215b-10": "ral pa'i phung po g-yengs pa /",
    "K12D0647=D1079_H0644:215b-11": "spu dang sen mo ring ba mthong ste; tshig mi",
    "K12D0647=D1079_H0644:215b-12": "snyan cing yid du mi 'ong ba de thos nas",
    "K12D0647=D1079_H0644:215b-13": "skrag cing sdangs te spu zing zhes byas nas /",
    "K12D0647=D1079_H0644:215b-14": "stan las langs te shin tu rings pa dang /",
    "K12D0647=D1079_H0644:215b-15": "shin tu myur ba'i shugs kyis bcom ldan 'das ga",
    "K12D0647=D1079_H0644:215b-16": "la ba der song ste phyin nas bcom ldan 'das",
    "K12D0647=D1079_H0644:215b-17": "kyi zhabs la phyag 'tshal te 'dar bzhin du 'di",
    "K12D0647=D1079_H0644:215b-18": "skad ces gsol to //",
    "K12D0647=D1079_H0644:215b-19": "bcom ldan 'das /",
    "K12D0647=D1079_H0644:215b-20": "skyabs mdzad du gsol /",
    "K12D0647=D1079_H0644:215b-21": "bde bar gshegs pa skyabs mdzad du gsol /",
    "K12D0647=D1079_H0644:215b-22": "bdag ni gnangs srog 'gum par 'gyur lags so //",
    "K12D0647=D1079_H0644:215b-23": "bcom ldan 'das /",
    "K12D0647=D1079_H0644:215b-24": "bdag gis yi dvags mo kha 'bar ma mthong ste /",
    "K12D0647=D1079_H0644:215b-25": "khyod gnangs 'chi bar 'gyur ro //",
    "K12D0647=D1079_H0644:215b-26": "zhes mchi na /",
    "K12D0647=D1079_H0644:216a-0": "bdag gis rten thabs ci mchis zhes smras nas de'i mchid nas gal te khyod @216a *//",
    "K12D0647=D1079_H0644:216a-1": "kyis yi dvags gang+g'a'i klung gi bye ma khrag khrig",
    "K12D0647=D1079_H0644:216a-2": "phrag 'bum gyi bye ma snyed dag chim par byas",
    "K12D0647=D1079_H0644:216a-3": "te // bram ze'i drang srong 'bum yang tshim par byas na /",
    "K12D0647=D1079_H0644:216a-4": "de ltar na khyod kyi tshe phyir nur bar 'gyur ro zhes mchi na /",
    "K12D0647=D1079_H0644:216a-5": "bcom ldan 'das /",
    "K12D0647=D1079_H0644:216a-6": "de ji ltar bsgrub par bgyi ba bka' stsal du gsol //",
    "K12D0647=D1079_H0644:216a-7": "de nas bcom ldan 'das de bzhin gshegs pa sh'akya",
    "K12D0647=D1079_H0644:216a-8": "thub pas tshe dang ldan pa kun dga' bo la",
    "K12D0647=D1079_H0644:216a-9": "'di skad ces bka' stsal te /",
    "K12D0647=D1079_H0644:216a-10": "kun dga' bo /",
    "K12D0647=D1079_H0644:216a-11": "gang gis khyod yi dvags rnams dang /",
    "K12D0647=D1079_H0644:216a-12": "bram ze'i drang srong rnams tshim par byed par 'gyur ba'i thabs yod kyi /",
    "K12D0647=D1079_H0644:216a-13": "ma 'jigs shig /",
    "K12D0647=D1079_H0644:216a-14": "kun dga' bo /",
    "K12D0647=D1079_H0644:216a-15": "thams cad du 'od dang ldan pa rgya chen shugs ldan zhes bya ba'i gzungs yod do //",
    "K12D0647=D1079_H0644:216a-16": "des byin pa tsam gyis yi dvags gang+g'a'i klung gi",
    "K12D0647=D1079_H0644:216a-17": "bye ma khrag khrig phrag 'bum gyi bye ma snyed",
    "K12D0647=D1079_H0644:216a-18": "dag tshim par 'gyur te; yi dvags dang /",
    "K12D0647=D1079_H0644:216a-19": "bram ze'i drang srong re re la zas dang /",
    "K12D0647=D1079_H0644:216a-20": "skom yul ma ga dha'i bre bo bdun bdun byin par 'gyur ro //",
    "K12D0647=D1079_H0644:216a-21": "de ni /",
    "K12D0647=D1079_H0644:216a-22": "sngon nga bram zer gyur ba na byang chub sems",
    "K12D0647=D1079_H0644:216a-23": "dpa' sems dpa' chen po 'jig rten dbang phyug dang",
    "K12D0647=D1079_H0644:216a-24": "/ de bzhin gshegs pa 'jig rten dbang phyug 'od las ngas bzung ste /",
    "K12D0647=D1079_H0644:216b-0": "des yi dvags @216b dang /",
    "K12D0647=D1079_H0644:216b-1": "bram ze'i drang srong grangs su bgrang ba mang ba dang /",
    "K12D0647=D1079_H0644:216b-2": "ches mang ba'ang ngas zas dang /",
    "K12D0647=D1079_H0644:216b-3": "skom gyis tshim par byas te /",
    "K12D0647=D1079_H0644:216b-4": "de dag thams cad yi dvags kyi 'jig rten nas shi 'phos nas lha'i 'jig rten du skyes so //",
    "K12D0647=D1079_H0644:216b-5": "kun dga' bo /",
    "K12D0647=D1079_H0644:216b-6": "khyod kyis zungs la ngo lon gyis shig /",
    "K12D0647=D1079_H0644:216b-7": "na ma: sarba ta th'a ga ta aa ba lo ki te /",
    "K12D0647=D1079_H0644:216b-8": "aom sam bha ra sam bha ra h'um/",
    "K12D0647=D1079_H0644:216b-9": "kun dga' bo /",
    "K12D0647=D1079_H0644:216b-10": "'di yi dvags kyi gtor ma la lan bdun bzlas",
    "K12D0647=D1079_H0644:216b-11": "brjod byas nas lag pa brkyang ste drung du sbyin",
    "K12D0647=D1079_H0644:216b-12": "par bya'o // se gol yang brdab par bya'o //",
    "K12D0647=D1079_H0644:216b-13": "de ltar byas na /",
    "K12D0647=D1079_H0644:216b-14": "byin ma thag tu phyogs bzhi'i yi dvags gang+g'a'i klung",
    "K12D0647=D1079_H0644:216b-15": "gi bye ma khrag khrig phrag 'bum phrag gi bye",
    "K12D0647=D1079_H0644:216b-16": "ma snyed dag tshim par byas par 'gyur ro //",
    "K12D0647=D1079_H0644:216b-17": "yi dvags re re la yang yul ma ga dha'i bre bo bdun bdun byin par 'gyur ro //",
    "K12D0647=D1079_H0644:216b-18": "de dag kyang zos pa tsam gyis yi dvags kyi",
    "K12D0647=D1079_H0644:216b-19": "'jig rten nas shi 'phos nas lha rnams kyi nang",
    "K12D0647=D1079_H0644:216b-20": "du skye bar 'gyur ro //",
    "K12D0647=D1079_H0644:216b-21": "kun dga' bo //",
    "K12D0647=D1079_H0644:216b-22": "khyod kyis dge slong dang /",
    "K12D0647=D1079_H0644:216b-23": "dge slong ma dang /",
    "K12D0647=D1079_H0644:216b-24": "dge bsnyen dang /",
    "K12D0647=D1079_H0644:216b-25": "dge bsnyen ma rnams la rtag tu rgyun mi 'chad par khor zug tu bsnyad par bya'o //",
    "K12D0647=D1079_H0644:216b-26": "de ltar byas na /",
    "K12D0647=D1079_H0644:216b-27": "bsod nams kyi phung po dang ldan par 'gyur te /",
    "K12D0647=D1079_H0644:216b-28": "tshe yang ring bar 'gyur ro //",
    "K12D0647=D1079_H0644:217a-0": "de bzhin gshegs pa bye ba phrag 'bum gyi @217a *//",
    "K12D0647=D1079_H0644:217a-1": "bsod nams kyi phung po dang ldan par 'gyur ro //",
    "K12D0647=D1079_H0644:217a-2": "rtag tu mi ma yin pa rgyu ba /",
    "K12D0647=D1079_H0644:217a-3": "'byung po dang /",
    "K12D0647=D1079_H0644:217a-4": "sha za dang /",
    "K12D0647=D1079_H0644:217a-5": "grul bum la sogs pa dang /",
    "K12D0647=D1079_H0644:217a-6": "gnod sbyin dang /",
    "K12D0647=D1079_H0644:217a-7": "srin po dang /",
    "K12D0647=D1079_H0644:217a-8": "gdon dang /",
    "K12D0647=D1079_H0644:217a-9": "yi dvags rnams kyis mi mthong bar 'gyur ro //",
    "K12D0647=D1079_H0644:217a-10": "stobs dang /",
    "K12D0647=D1079_H0644:217a-11": "brtson 'grus dang yang ldan par 'gyur ro //",
    "K12D0647=D1079_H0644:217a-12": "gzugs dang ldan pa dang /",
    "K12D0647=D1079_H0644:217a-13": "gzi brjid dang ldan pa dang /",
    "K12D0647=D1079_H0644:217a-14": "dran pa dang ldan par yang 'gyur ro //",
    "K12D0647=D1079_H0644:217a-15": "bram ze'i drang srong tshim par byed pa 'dod pa des ni /",
    "K12D0647=D1079_H0644:217a-16": "mchod yon dang /",
    "K12D0647=D1079_H0644:217a-17": "dbul bar bya ba dang /",
    "K12D0647=D1079_H0644:217a-18": "snod bkang ba la lan bdun bzlas brjod byas la",
    "K12D0647=D1079_H0644:217a-19": "'bab chu ga la yod pa'i gnas der sbyin par",
    "K12D0647=D1079_H0644:217a-20": "bya'o // de ltar byas na /",
    "K12D0647=D1079_H0644:217a-21": "bram ze'i drang srong gang+g'a'i klung gi bye ma khrag",
    "K12D0647=D1079_H0644:217a-22": "khrig 'bum phrag du ma'i bye ma snyed dag lha'i",
    "K12D0647=D1079_H0644:217a-23": "bza' ba dang / btung ba rnams kyis tshim par byas par 'gyur ro //",
    "K12D0647=D1079_H0644:217a-24": "bram ze'i drang srong de dag kyang dbang po tshim par 'gyur te /",
    "K12D0647=D1079_H0644:217a-25": "de dag thams cad kyis aom bde legs su gyur cig ces bya ba'i sgra 'byin par byed la /",
    "K12D0647=D1079_H0644:217a-26": "sems can de dag kyang bsam pa yongs su dag par 'gyur te /",
    "K12D0647=D1079_H0644:217a-27": "bram ze'i gzi brjid dang ldan par 'gyur ro //",
    "K12D0647=D1079_H0644:217b-0": "rtag tu tshangs par spyod par @217b yang 'gyur te /",
    "K12D0647=D1079_H0644:217b-1": "de bzhin gshegs pa gang+g'a'i klung gi bye ma khrag",
    "K12D0647=D1079_H0644:217b-2": "khrig phrag 'bum gyi bye ma snyed dag gi dge",
    "K12D0647=D1079_H0644:217b-3": "ba'i rtsa ba dang ldan par yang 'gyur ro //",
    "K12D0647=D1079_H0644:217b-4": "rtag tu dgra thams cad zhig par 'gyur ro //",
    "K12D0647=D1079_H0644:217b-5": "me tog gam /",
    "K12D0647=D1079_H0644:217b-6": "bdug pa'am /",
    "K12D0647=D1079_H0644:217b-7": "spos sam /",
    "K12D0647=D1079_H0644:217b-8": "zas sam /",
    "K12D0647=D1079_H0644:217b-9": "skom gyi yo byad la lan nyi shu rtsa gcig bzlas brjod byas la sangs rgyas dang /",
    "K12D0647=D1079_H0644:217b-10": "chos dang /",
    "K12D0647=D1079_H0644:217b-11": "dge 'dun la 'bul bar bya'o //",
    "K12D0647=D1079_H0644:217b-12": "de ltar byas na /",
    "K12D0647=D1079_H0644:217b-13": "rigs kyi bu'am /",
    "K12D0647=D1079_H0644:217b-14": "rigs kyi bu mo'am /",
    "K12D0647=D1079_H0644:217b-15": "dge slong ngam /",
    "K12D0647=D1079_H0644:217b-16": "dge slong ma'am /",
    "K12D0647=D1079_H0644:217b-17": "dge ba snyen ma des phyogs bcu'i de bzhin gshegs pa thams cad kyi zhing gi sangs rgyas dang /",
    "K12D0647=D1079_H0644:217b-18": "chos dang /",
    "K12D0647=D1079_H0644:217b-19": "dge 'dun la lha'i mchod pa dang /",
    "K12D0647=D1079_H0644:217b-20": "de bzhin gshegs pa'i mchod pa'i mchog gis mchod pa byas par 'gyur ro //",
    "K12D0647=D1079_H0644:217b-21": "bla mar byas /",
    "K12D0647=D1079_H0644:217b-22": "rim gror byas par 'gyur ro //",
    "K12D0647=D1079_H0644:217b-23": "de bzhin gshegs pa thams cad kyis dgongs shing lung bstan pa dang /",
    "K12D0647=D1079_H0644:217b-24": "lha thams cad kyis kun tu srung bar yang 'gyur ro //",
    "K12D0647=D1079_H0644:217b-25": "kun dga' bo /",
    "K12D0647=D1079_H0644:217b-26": "song la ngo lon yang gyis shig /",
    "K12D0647=D1079_H0644:217b-27": "sems can thams cad la yang dag par ston cig /",
    "K12D0647=D1079_H0644:217b-28": "dge ba'i rtsa ba'i tshogs thams cad kyang gyis shig ces nga smra'o //"
}