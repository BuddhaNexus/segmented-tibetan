{
    "NK080(wu)031:1": "// dpe chung rang gnas zhes bya ba bzhugs so //",
    "NK080(wu)031:2": "bcom ldan 'das ye shes rang gnas rgyal po la phyag 'tshal lo //",
    "NK080(wu)031:3": "rdo rje 'dzin la phyag 'atsala nas //",
    "NK080(wu)031:4": "rnal 'byor rang gnas mngon 'dod pa //",
    "NK080(wu)031:5": "dngos dang bar ma rnam sbyang phyir //",
    "NK080(wu)031:6": "dpe chung rang gnas bshad par bya //",
    "NK080(wu)031:7": "rgyu dang rang bzhin rgyud nyid dang //",
    "NK080(wu)031:8": "rang bzhin nang gi dkyil 'khor dang //",
    "NK080(wu)031:9": "'pho tshul bar ma'i mtshan nyid dang //",
    "NK080(wu)031:10": "las bsnyen gsang ba'i dkyil 'khor gsum //",
    "NK080(wu)031:11": "de dag ting 'dzin las rim dang //",
    "NK080(wu)031:12": "rang gnas sbyang ba'i rim pa dang //",
    "NK080(wu)031:13": "bdag nyid 'da' ba'i man ngag dang //",
    "NK080(wu)031:14": "mthar gnas tshul gyi tha snyad bcu //",
    "NK080(wu)031:15": "rang gnas rmongs pa'i don phyir dbye //",
    "NK080(wu)031:16": "dang po rnam gnyis de la'ang gnyis //",
    "NK080(wu)031:17": "bder gshegs snying po rang rig la //",
    "NK080(wu)031:18": "ma rig bdag lta mtshungs pa'i rgyu //",
    "NK080(wu)031:19": "kun brtags ma rig nyon mongs la //",
    "NK080(wu)031:20": "lhan cig byed rgyu rgyu yi rgyu //",
    "NK080(wu)031:21": "gnyis pa rkyen gyi rnam par 'dod //",
    "NK080(wu)031:22": "mtshams sbyor rnam shes zhen bcas pa //",
    "NK080(wu)031:23": "rlung gi rkyen gyis 'ongs mtshungs rgyu //",
    "NK080(wu)031:24": "rten sems lan pa khrag dang bcas //",
    "NK080(wu)031:25": "pho mo 'dod bsnol sems kyis 'jug /len rten 'byung ba nges ldan pas //",
    "NK080(wu)031:26": "thal ba 'bru mar sha rul ltar //",
    "NK080(wu)031:27": "mi 'gyur nges par 'gyur ba yin //",
    "NK080(wu)031:28": "sum cu rtsa brgyad phrag bdun rlung //",
    "NK080(wu)031:29": "lhan cig byed rgyu rkyen du 'dod //",
    "NK080(wu)031:30": "las rlung dang po zho chags tshul //",
    "NK080(wu)031:31": "kun sdud ma yi rtsib ma 'bud //",
    "NK080(wu)031:32": "cung zad sra bar 'gyur ba yis //",
    "NK080(wu)031:33": "mdzod ces bya bas zlum par byed //",
    "NK080(wu)031:34": "rab 'byed mkhregs pas mchig gu lta //",
    "NK080(wu)031:35": "yang dag sdud pas yan lag gi /rtsa ba lnga po 'byung bar 'gyur //",
    "NK080(wu)031:36": "zas kyi 'phro lnga de bzhin 'byung //",
    "NK080(wu)031:37": "'khyil byed de bzhin lnga rdzogs byed //",
    "NK080(wu)031:38": "bzlog bsgyur byed pas nyid lag rdzogs //",
    "NK080(wu)031:39": "rnam par 'byed pas bug dgu dod //",
    "NK080(wu)031:40": "sra byed kun nas sgo mnyam pas //",
    "NK080(wu)031:41": "sra zhing rkyal pa lta bur gyur //",
    "NK080(wu)031:42": "rdo rje bug sbyongs kha sna nas //",
    "NK080(wu)031:43": "khrag snag chu 'byung dbang po bzlog /yon po'i sgos ni rang grol 'byung //",
    "NK080(wu)031:44": "zhor 'byung sdu rgyus shes pa'i las //",
    "NK080(wu)031:45": "rus pa'i tshigs dang nad rnams ldan //",
    "NK080(wu)031:46": "bkres skom byed pas de sems skye //",
    "NK080(wu)031:47": "mas zos lte bar 'dzin cing phan //",
    "NK080(wu)031:48": "skud pa'i sgo ni chu rgyus g.yo //",
    "NK080(wu)031:49": "pad+mas nyi shu rtsa 'byung ste //",
    "NK080(wu)031:50": "phyogs bzhir lnga lnga gcig la'ang brgyad //",
    "NK080(wu)031:51": "nying lag phyogs gcig nyi khri la //",
    "NK080(wu)031:52": "mdun rgyab sa ga stobs zhes bya //",
    "NK080(wu)031:53": "g.yas g.yon mthur ldan brtan pa'o //",
    "NK080(wu)031:54": "de dag nyid lag gcig nas bdun //",
    "NK080(wu)031:55": "dag gi bar de ba spur 'brel //",
    "NK080(wu)031:56": "kha dog dkar dmar ser sngo ldan //",
    "NK080(wu)031:57": "mdud rtsi dbang po snying mig 'byed //",
    "NK080(wu)031:58": "dbugs rgyu dbang po rnams kyang rdzogs //",
    "NK080(wu)031:59": "'bri gtong dbang po dang bar byed //",
    "NK080(wu)031:60": "brtan 'gyur dbang po las mthu ldan //",
    "NK080(wu)031:61": "las byed dbang po gsum rdzogs byed //",
    "NK080(wu)031:62": "shin tu sra bar rus pa brtan //",
    "NK080(wu)031:63": "yang dag bskyed pas sha rnams bskyed //",
    "NK080(wu)031:64": "kun tu rgyal bas khrag rnams 'byung //",
    "NK080(wu)031:65": "yongs dag 'dzin pas lpags pa g.yogs //",
    "NK080(wu)031:66": "sprin 'dzin de nyid mdog ldan byed //",
    "NK080(wu)031:67": "grong khyer 'dzin pas khrag mdang byed //",
    "NK080(wu)031:68": "skye ba mngon grub spu rnams dang //",
    "NK080(wu)031:69": "chu rgyu sen mo 'brel bar byed //",
    "NK080(wu)031:70": "phan yon chen pos las bzhin du //",
    "NK080(wu)031:71": "mdzes dang che chung gsal bar byed //",
    "NK080(wu)031:72": "rtog pas 'du shes brgyad skye'o //",
    "NK080(wu)031:73": "me tog 'phreng bas kha dog sgyur //",
    "NK080(wu)031:74": "lcags sgos spu dang sen mo 'phel //",
    "NK080(wu)031:75": "bdun phrag lnga po yangs byed kyis //",
    "NK080(wu)031:76": "mtshan ma thams cad 'phel bar 'gyur //",
    "NK080(wu)031:77": "g.yo byed 'byung ba'i sems skye'o //",
    "NK080(wu)031:78": "ldang bas phyin ci ma log pa'i //",
    "NK080(wu)031:79": "'du shes lnga po 'byung bar 'gyur //",
    "NK080(wu)031:80": "de dag rang bzhin gsang ba'i las //",
    "NK080(wu)031:81": "chags srog rang bzhin bzhi bcu gnyis //",
    "NK080(wu)031:82": "shin tu gsal bar byed par 'gyur //",
    "NK080(wu)031:83": "thogs med rkyen gyis mgo lus bsgyur //",
    "NK080(wu)031:84": "rang bzhin sems dpa' lhums nas 'byung //",
    "NK080(wu)031:85": "rang bzhin ye shes rdo rje'i phyir //",
    "NK080(wu)031:86": "rdo rje'i phung po zhes gsungs so //",
    "NK080(wu)031:87": "rang bzhin gnas rgyud rnam pa gnyis //",
    "NK080(wu)031:88": "sems ni rang rig ye shes te //",
    "NK080(wu)031:89": "ma bcos rgyun gyi skad cig ma //",
    "NK080(wu)031:90": "de yis ma byas gang yang med //",
    "NK080(wu)031:91": "rang rig mun 'khor bslad pa ni //",
    "NK080(wu)031:92": "ji snyed 'jig rten 'khrul pa'i chos //",
    "NK080(wu)031:93": "phyi nang rten 'brel gnyis su 'khor //",
    "NK080(wu)031:94": "mi mthun bde sdug myong 'gyur ba'i //",
    "NK080(wu)031:95": "dbang po yul du snang ba kun //",
    "NK080(wu)031:96": "rang rgyud yod pa ma yin te //",
    "NK080(wu)031:97": "kun gzhi rnam par shes pa nyid //",
    "NK080(wu)031:98": "dngos po sna tshogs bar snang bas //",
    "NK080(wu)031:99": "gnyis snang chos kun rnam rtog bshad //",
    "NK080(wu)031:100": "rnam rtog nyid na ye shes te //",
    "NK080(wu)031:101": "ma skyes ye shes brjod du med //",
    "NK080(wu)031:102": "thams cad ma lus chos so cog /sems nyid las gzhan med pa'i phyir //",
    "NK080(wu)031:103": "'di ltar snang ba thams cad kun //",
    "NK080(wu)031:104": "brdos pa can gyi chos min te //",
    "NK080(wu)031:105": "rtog med rang rig 'od gsal ba'i //",
    "NK080(wu)031:106": "shes pa 'ba' zhig khog na'i phyir //",
    "NK080(wu)031:107": "'jig rten brtan g.yo la sogs pa'i //",
    "NK080(wu)031:108": "snang ba gnyis na ngo bo med //",
    "NK080(wu)031:109": "de nyid chos sku chen por gsungs //",
    "NK080(wu)031:110": "rnam dag rang bzhin rgyud nyid la //",
    "NK080(wu)031:111": "bsgo dang bsgo bar bya ba yi //",
    "NK080(wu)031:112": "mtshan ma'i nyes skyon ngang gis med //",
    "NK080(wu)031:113": "gnas dang 'byung ba ma lus kun //",
    "NK080(wu)031:114": "rang nyid ye shes gzugs su skye //",
    "NK080(wu)031:115": "sku dang ye shes bsam mi khyab //",
    "NK080(wu)031:116": "rdo rje phung po'i yan lag ni //",
    "NK080(wu)031:117": "rdzogs pa'i sangs rgyas lnga ru grags //",
    "NK080(wu)031:118": "sa chu spyan dang m+aa ma ki //",
    "NK080(wu)031:119": "me rlung gos dkar sgrol ma ste /",
    "NK080(wu)031:120": "nam mkha' dbyings kyi dbang phyug ma /",
    "NK080(wu)031:121": "skye mched khams rnams mang po kun /",
    "NK080(wu)031:122": "sems dpa' sems ma'i dkyil 'khor yin /",
    "NK080(wu)031:123": "gsang yul dbang po rnam shes reg /ma lus 'joms phyir khro mor gsungs /",
    "NK080(wu)031:124": "rtag sogs mtshan ma las skye'i phyir //",
    "NK080(wu)031:125": "lum ste las kyi mi gnas bshad //",
    "NK080(wu)031:126": "yid chos bzang po bzang mo'i mkha' //so drug las byung bde ba'i dus //",
    "NK080(wu)031:127": "chags sogs yang dag nyon mongs drug /ye shes drug gis sa bon drug /",
    "NK080(wu)031:128": "'dul phyir sprul sku zhes su gsungs //",
    "NK080(wu)031:129": "sku dang gsung thugs yon tan las //",
    "NK080(wu)031:130": "nyi shu rtsa lngar rang bzhin gnas //",
    "NK080(wu)031:131": "chos nyid ye shes yon tan ni //",
    "NK080(wu)031:132": "ting 'dzin gsum gyi ngo bo yin //",
    "NK080(wu)031:133": "de stengs dngas ma'i thig le ni //",
    "NK080(wu)031:134": "bsnyen sgrub bzhi ru shes par bya //",
    "NK080(wu)031:135": "de dbyings las bzhi'i dkyil 'khor te //",
    "NK080(wu)031:136": "bzhi brgyad rtsa ni 'khor lo gsungs //",
    "NK080(wu)031:137": "gsang ba'i skabs las shes par bya //",
    "NK080(wu)031:138": "bdes gang bzhi bcu rtsa gnyis rtsa //",
    "NK080(wu)031:139": "sa bon sku ste yi ge gsung //",
    "NK080(wu)031:140": "bde thugs rdo rje sku gsung ldan //",
    "NK080(wu)031:141": "bzhi bcu rtsa gnyis sum 'phror 'gyur //",
    "NK080(wu)031:142": "gcig kyang khams kyi bde ba lnga //",
    "NK080(wu)031:143": "ye shes chen po'i ros gang bas //",
    "NK080(wu)031:144": "ma lus 'joms pas rgyas btab po //",
    "NK080(wu)031:145": "'bru bzhi nges par ldan pa'i tshe //",
    "NK080(wu)031:146": "sgra dbyangs gsung gi bstan pa rnams //",
    "NK080(wu)031:147": "nges par ston phyir bzhi ru 'dod //",
    "NK080(wu)031:148": "thams cad rang rig byang chub sems //",
    "NK080(wu)031:149": "de ni lung gi tshad mar bshad //",
    "NK080(wu)031:150": "tshad bzhi phob pa'i don yin te //",
    "NK080(wu)031:151": "dag pa rnam gsum la gnas shing //",
    "NK080(wu)031:152": "'bru lngar 'dus pa'i thabs chen te //",
    "NK080(wu)031:153": "'gro ba kun la rang bzhin gnas //",
    "NK080(wu)031:154": "rang bzhin mngon du byed rgyud ni //",
    "NK080(wu)031:155": "ngo bo dang ni rkyen nyid do //",
    "NK080(wu)031:156": "'jig ldang las sogs byang sems lnga //",
    "NK080(wu)031:157": "nges par skye ba ngo bo yin //",
    "NK080(wu)031:158": "thabs dang shes rab ma ning rgyud //",
    "NK080(wu)031:159": "bstan pa'i yig lam rkyen du gsungs //",
    "NK080(wu)031:160": "khong nas gas spas don 'byin pa //",
    "NK080(wu)031:161": "ston pa rdo rje'i thugs la gnas //",
    "NK080(wu)031:162": "rang bzhin gsang ba'i dkyil 'khor ni //",
    "NK080(wu)031:163": "dkyil 'khor snying po gser sgrom la //",
    "NK080(wu)031:164": "chos nyid ye shes yon tan dang //",
    "NK080(wu)031:165": "rang rgyud bzhi la yan lag brgyad //",
    "NK080(wu)031:166": "'od bzhi la gnas rnam shes bzhi //",
    "NK080(wu)031:167": "sgo lnga rtag min zhor la bshad //",
    "NK080(wu)031:168": "sa bon zung gsum gnyid dang bcas //",
    "NK080(wu)031:169": "'od la snod bcud tshul du gnas //",
    "NK080(wu)031:170": "chos nyid lha min dud 'gro zlum //",
    "NK080(wu)031:171": "kun gzhi gyi snying po can //",
    "NK080(wu)031:172": "ye shes lha mi grub bzhi yid //",
    "NK080(wu)031:173": "snying po h+aum ni bde gshegs thugs //",
    "NK080(wu)031:174": "yon tan dmyal ba yi dwags //",
    "NK080(wu)031:175": "zla kham gsung gi rang bzhin yin //",
    "NK080(wu)031:176": "dmar nag gdog la gshol dbyibs //",
    "NK080(wu)031:177": "de ni blo rmugs snod yin no //",
    "NK080(wu)031:178": "shes pa gsum la snyoms par bgegs //",
    "NK080(wu)031:179": "drag po nyid du'ang 'dod pa yin //",
    "NK080(wu)031:180": "de dbus snying po ye shes sku //",
    "NK080(wu)031:181": "dar skud mtshal khu gser gyi rlangs //",
    "NK080(wu)031:182": "nyi ma'i me long ngad dag ni //",
    "NK080(wu)031:183": "'byung ba bzhi'am dngas ma ste //",
    "NK080(wu)031:184": "bde ba'i dngas ma nam mkha'i khams //",
    "NK080(wu)031:185": "'byung ba shes rab rigs kyi yum //",
    "NK080(wu)031:186": "chen po rigs kyi de bzhin gshegs //",
    "NK080(wu)031:187": "thabs dang shes rab las nyid kyis //",
    "NK080(wu)031:188": "dkyil 'khor kun kyang gsal bar byed //",
    "NK080(wu)031:189": "nam mkha'i khams kyi dkyil 'khor 'dis //",
    "NK080(wu)031:190": "thams cad nam mkha'ara byed pa'i phyir //",
    "NK080(wu)031:191": "thugs kyi dkyil 'khor dkyil 'khor mchog /las can kun la yod par bshad //",
    "NK080(wu)031:192": "sgrub pa'i gzhi ru 'di shes bya //",
    "NK080(wu)031:193": "'khrul dbang mi gnas tha snyad du //",
    "NK080(wu)031:194": "rnam shes 'pho bar gsungs pa ni //",
    "NK080(wu)031:195": "nyi 'od sa bon skyur sgra bzhin //",
    "NK080(wu)031:196": "rgyu las 'bras bu gzhan min gyi //",
    "NK080(wu)031:197": "'di nas 'pho bar 'a gyur ba'i chos //",
    "NK080(wu)031:198": "rdul cha tsam yang med par gsungs //",
    "NK080(wu)031:199": "sa chu me rlung bzhi yi rlung //",
    "NK080(wu)031:200": "sum mdo snying lkog lte ba la //",
    "NK080(wu)031:201": "rim gnas khams gsum rten yin te //",
    "NK080(wu)031:202": "las rgyud zad pa'i rkyen dag gis //",
    "NK080(wu)031:203": "srog dbang yan lag nyams pas na //",
    "NK080(wu)031:204": "tshogs drug par thim gsal mi 'gyur //",
    "NK080(wu)031:205": "sa dag chur zhugs lus nyams med //",
    "NK080(wu)031:206": "de nyid mer zhugs bu ga bskams //",
    "NK080(wu)031:207": "me rlung 'gro bas drod nyams 'gyur //",
    "NK080(wu)031:208": "rlung ni snying po thig le ste //",
    "NK080(wu)031:209": "rngub cing tha mar thon par 'gyur //",
    "NK080(wu)031:210": "thig le me long dbugs bzhin du //",
    "NK080(wu)031:211": "'gro don spyi yi yul nub ste //",
    "NK080(wu)031:212": "dmigs pa med pa'i rjes thob las //",
    "NK080(wu)031:213": "dpe bzhin tshul gyi bar ma 'am //",
    "NK080(wu)031:214": "lus dang phyi ma'i spyod yul snang //",
    "NK080(wu)031:215": "de phyir 'pho ba tha snyad du //",
    "NK080(wu)031:216": "btags pa'i yon par shes par bya //",
    "NK080(wu)031:217": "bar ma'i byang chub sems dpa' ni //",
    "NK080(wu)031:218": "rnam rtog 'byung ba'i lus spangs nas //",
    "NK080(wu)031:219": "dngas ma las byung yid kyi lus //",
    "NK080(wu)031:220": "phyis 'byung dbang po yan lag rdzogs //",
    "NK080(wu)031:221": "las kyi rdzu 'phrul shugs dang ldan //",
    "NK080(wu)031:222": "sgyu ma lta bu lus dag gis //",
    "NK080(wu)031:223": "thogs pa med par kun la 'jug /dpag tshad bye ba brgya stong yang //",
    "NK080(wu)031:224": "'od kyi snang bas 'gengs par byed //",
    "NK080(wu)031:225": "'dod khams snod bcud ma lus pa //",
    "NK080(wu)031:226": "lha mig dag pas mthong bar 'gyur //",
    "NK080(wu)031:227": "'gro ba'i lam dag nges par shes //",
    "NK080(wu)031:228": "re dang dogs pa cung zad nyung //",
    "NK080(wu)031:229": "tshe ni zhag bdun 'gyur du gsungs //",
    "NK080(wu)031:230": "'chi kha'i man ngag rab shes pas //",
    "NK080(wu)031:231": "'di tshe nges par 'byung bar 'gyur //",
    "NK080(wu)031:232": "ma skyes rang bzhin ye shes las //",
    "NK080(wu)031:233": "e ram khams gsum e dkyil 'khor //",
    "NK080(wu)031:234": "me dpung 'bar ba'i klong yangs su //",
    "NK080(wu)031:235": "rang rig ye shes rang snang ba //",
    "NK080(wu)031:236": "skye 'gro 'byung ba nags tshul kun //",
    "NK080(wu)031:237": "ma lus khrag 'thung rdo rje'i rigs //",
    "NK080(wu)031:238": "mthing nag 'jigs pa'i mtshon cha can //",
    "NK080(wu)031:239": "gcer bu rngams tshul til gang sbyar //",
    "NK080(wu)031:240": "khros pas sngangs langs khams gsum dkrugs //",
    "NK080(wu)031:241": "bsgrub bya dmigs su len par bsgom //",
    "NK080(wu)031:242": "dur khrod ras kyi dkyil 'khor la //",
    "NK080(wu)031:243": "khrag 'thung drug cu rtsa drug rnams //",
    "NK080(wu)031:244": "rim pa gsum du brtsegs pa ni //",
    "NK080(wu)031:245": "byin rlabs dbang gi mdzes pa yi //",
    "NK080(wu)031:246": "rngam tshul gzi byin ldan par sgom //",
    "NK080(wu)031:247": "ye shes spyan drangs mchod gsum sbyor //",
    "NK080(wu)031:248": "bzlas pa srog dang ldan par bya //",
    "NK080(wu)031:249": "thugs rje'i dkyil 'khor bzhi bcu gnyis //",
    "NK080(wu)031:250": "rang bzhin yid kyis dmigs byas te //",
    "NK080(wu)031:251": "gcig dang du ma med tshul gyis //",
    "NK080(wu)031:252": "sangs rgyas kun gyi ngo bo brtag /bsdu ba'i sbyor bas kun bsdus te //",
    "NK080(wu)031:253": "byin rlabs bstang par gsol bar bya //",
    "NK080(wu)031:254": "bsgrub bya khrus byas dri dang ldan //",
    "NK080(wu)031:255": "nges par shar sgo nyid du gzung //",
    "NK080(wu)031:256": "dkyil 'khor dang po gsal byas la //",
    "NK080(wu)031:257": "sprul pas mtshams bcad bum pa gzung //",
    "NK080(wu)031:258": "bshad pa bzhin du bsgrub bya da gug /nges par gzugs la phob ste bcings //",
    "NK080(wu)031:259": "dkyil 'khor gnyis pa 'dir shes te //",
    "NK080(wu)031:260": "'phro ba 'od zer thugs dam bskul //",
    "NK080(wu)031:261": "'dus pas bsgrub bya gnas sbyangs nas //",
    "NK080(wu)031:262": "rtog tshogs dkyil 'khor nyid du brlab //",
    "NK080(wu)031:263": "slob bu sbyang ba'i rim par gsungs //",
    "NK080(wu)031:264": "bsnyen pa'i dkyil 'khor sgo phye nas //",
    "NK080(wu)031:265": "phyag rgya skor te gsal btab dang //",
    "NK080(wu)031:266": "sgrib sbyangs rang gi lhar bskyed la //",
    "NK080(wu)031:267": "'khor lo'i phyag rgyas bsrung bar bya //",
    "NK080(wu)031:268": "ta krita la sogs nges sbyor ba'i //",
    "NK080(wu)031:269": "sngags dang yungs dkar sprul pa yis //",
    "NK080(wu)031:270": "nges grogs rtse mo mkha' la bzhag /de dag 'od zer mang po yi //",
    "NK080(wu)031:271": "nyon mongs mun pa dag byas nas //",
    "NK080(wu)031:272": "gsang ba'i dkyil 'khor mthong bar bya //",
    "NK080(wu)031:273": "rigs drug sbyor ba'i 'od zer gyis //",
    "NK080(wu)031:274": "sa bon rnam par drug sbyangs te //",
    "NK080(wu)031:275": "zung gsum 'od gyi gong bu gsum //",
    "NK080(wu)031:276": "rnam mthar sku gsum yig gsum gyis //",
    "NK080(wu)031:277": "kha dog rang rgyud bzhin du 'gyur //",
    "NK080(wu)031:278": "'od kyi sngon bzhin byin brlabs bstim //",
    "NK080(wu)031:279": "rnam shes thugs te yig ge gsung //",
    "NK080(wu)031:280": "'od ni sku yi rang bzhin las //",
    "NK080(wu)031:281": "dpa' sgeg byams pa gar byed rgyal //",
    "NK080(wu)031:282": "gsal ma chos nyid bdag nyid ma //",
    "NK080(wu)031:283": "sku gsung dgu phrug ldan pa yis //",
    "NK080(wu)031:284": "thabs dang shes rab 'byor bar skyed //",
    "NK080(wu)031:285": "rnam thar dbu dang ye shes phyag /khams gsum sku gsung thugs rgyas btab //",
    "NK080(wu)031:286": "bcu gnyis pa la nges par phyin //",
    "NK080(wu)031:287": "byang chub sems kyis dbang skur te //",
    "NK080(wu)031:288": "rdo rje'i thugs la dbur byung ba //",
    "NK080(wu)031:289": "che mchog rgyun gyi dbang skur bas //",
    "NK080(wu)031:290": "gu h+ya rak+sha yak+sha gsum //",
    "NK080(wu)031:291": "thabs dang shes rab ldan sgyur te //",
    "NK080(wu)031:292": "bdag gi 'od 'phros nam mkha' yi //",
    "NK080(wu)031:293": "bde gshegs rgyun gyis byin brlabs pas //",
    "NK080(wu)031:294": "che mchog dbang mchog dpal mchog gsum //",
    "NK080(wu)031:295": "thabs dang shes rab 'khril bar bsgom //",
    "NK080(wu)031:296": "dbang mchog rol pa sems 'di nyid //",
    "NK080(wu)031:297": "che mchog mkha' la bsdu bar bya //",
    "NK080(wu)031:298": "de nyid dpal mchog la zhugs te //",
    "NK080(wu)031:299": "dpal mchog rang gi gsang lam nas //",
    "NK080(wu)031:300": "dwangs ma'i ye shes snying por thim //",
    "NK080(wu)031:301": "gzhi yi sku gsung thugs nyid kyang //",
    "NK080(wu)031:302": "de bzhin 'dus pa nyid du bya //",
    "NK080(wu)031:303": "brgya rtsa brgyad kyi snying po yis //",
    "NK080(wu)031:304": "dus bzhi'i bde ba mchog du bsdu //",
    "NK080(wu)031:305": "gtsug gi lam nas thig ler zhugs //",
    "NK080(wu)031:306": "mi shigs ye shes thig le ni //",
    "NK080(wu)031:307": "sku gsung thugs kyi rdo rje bdag /gcig dang du ma rnam spangs ba //",
    "NK080(wu)031:308": "sna tshogs snang la mtshon du med //",
    "NK080(wu)031:309": "rang dbang gyur pa'i h+aum rings las //",
    "NK080(wu)031:310": "sems dpa'i rdo rje mtshon gang pa //",
    "NK080(wu)031:311": "dbu la ye shes sems dpa'i bzhugs //",
    "NK080(wu)031:312": "dkyil 'khor mang po 'du 'phro can //",
    "NK080(wu)031:313": "gtsug byung thugs rje dbang thob nas //",
    "NK080(wu)031:314": "thabs dang shes rab ldan gyur pas //",
    "NK080(wu)031:315": "stong phrag gcig gi rtsa bcud rnams //",
    "NK080(wu)031:316": "sangs rgyas stong gi dkyil 'khor du //",
    "NK080(wu)031:317": "mngon byung rigs kyi bdag por 'gyur //",
    "NK080(wu)031:318": "nam mkha'i khams kyang de bzhin no //",
    "NK080(wu)031:319": "sh+r+ai ma h+aa su kha badz+ra h+aum hoh h+aum /",
    "NK080(wu)031:320": "ma bgrod yid kyis byon pa'i gnas mchog gdal ba la //",
    "NK080(wu)031:321": "yid bzhin rin chen 'bar ba'i gzhal yas khang //",
    "NK080(wu)031:322": "dus gsum 'gyur ba med pa'i gdan stengs na //",
    "NK080(wu)031:323": "rtag pa chen po mchog gi sku bzhugs pa //",
    "NK080(wu)031:324": "mnyam rdzogs dpe las 'das pa'i rgyan mnga' zhing //",
    "NK080(wu)031:325": "yid bzhin rin chen gter la bde spyod pa //",
    "NK080(wu)031:326": "bde ba chen po dag la rtag spyod pa //",
    "NK080(wu)031:327": "rtag pa chen po longs spyod rdzogs pa'i sku //",
    "NK080(wu)031:328": "rdzogs chen 'gyur med g.yung drung gdab ba'i ngang //",
    "NK080(wu)031:329": "bde chen dbyings kyi yum dang mnyam sbyor bas //",
    "NK080(wu)031:330": "ting 'dzin bdud rtsi'i thugs ni sangs rgyas yangs kyi bcud //",
    "NK080(wu)031:331": "rnam dag ye shes spyan gyis mun nag gsal //",
    "NK080(wu)031:332": "ye shes sgron ma'i thugs kyis bag chags bsregs //",
    "NK080(wu)031:333": "rdo rje spu gri tshems kyis dug gsum bcad //",
    "NK080(wu)031:334": "rngams chen h+aum nyid ring pos khro chen brtul //",
    "NK080(wu)031:335": "thugs dam mu la dz+wa las dmyal khams bsregs //",
    "NK080(wu)031:336": "ye shes rol pas rgyud drug gnas nas sgrol //",
    "NK080(wu)031:337": "srid gsum zhal gyis rgyal sras spro ba skyed //",
    "NK080(wu)031:338": "ye shes byang sems sangs rgyas yongs kyis dpal //",
    "NK080(wu)031:339": "dpal chen bla med khro rgyal 'bum gyi rje //",
    "NK080(wu)031:340": "kun bzang rdo rje sems dpa' la sogs te //",
    "NK080(wu)031:341": "dus gsum sangs rgyas kun gyi lha phud yin //",
    "NK080(wu)031:342": "ma lus 'don pa'i dpal du nges par mdzod //",
    "NK080(wu)031:343": "spyod yul 'gyur ba mthong ba na //",
    "NK080(wu)031:344": "gsang ba'i gnas su nyon mongs kyis //",
    "NK080(wu)031:345": "zla ba'i dkyil 'khor gsal ba la //",
    "NK080(wu)031:346": "kun gzhi ye shes snying po yi //",
    "NK080(wu)031:347": "'od kyis khams gsum sbyangs bsdus te //",
    "NK080(wu)031:348": "mtshon gang 'od du gsal ba las //",
    "NK080(wu)031:349": "dkar po h+aum gnas rnam shes so //",
    "NK080(wu)031:350": "de dag sku gsung thugs dag ste //",
    "NK080(wu)031:351": "shin tu 'dris pa nyid du bya //",
    "NK080(wu)031:352": "rlung rtseg bcud g.yo'i mtshan mthong nas //",
    "NK080(wu)031:353": "ring po h+aum nyid na sa nas //",
    "NK080(wu)031:354": "de bzhin zla ba'am shes par bya //",
    "NK080(wu)031:355": "'od rlung gsang ba'i lam zhugs te //",
    "NK080(wu)031:356": "phyir 'byung phyogs bcur khyab gdal bas //",
    "NK080(wu)031:357": "khams gsum bdag phyir mtha' dbus dang //",
    "NK080(wu)031:358": "phyi nang yul sems bral ba'i don //",
    "NK080(wu)031:359": "dran pas las kyi rgyun bcad pas //",
    "NK080(wu)031:360": "rang gnas mthong bar 'gyur ba yin //",
    "NK080(wu)031:361": "gsang ba'i zhabs kyis rnam pa ni //",
    "NK080(wu)031:362": "gnyis kyang rnam shes yig 'dus te //",
    "NK080(wu)031:363": "lce rtse rkan la sbyar byas nas //",
    "NK080(wu)031:364": "h+aum ring bla med he rur gyur //",
    "NK080(wu)031:365": "sna tshogs mdog ldan rgyan rdzogs pa //",
    "NK080(wu)031:366": "h+aum brjod na sa'i lam phyung ste //",
    "NK080(wu)031:367": "'og min la sogs 'gro bar bya //",
    "NK080(wu)031:368": "'dod pa nges par 'grub par 'gyur //",
    "NK080(wu)031:369": "theg mchog gsang mtha' mngon byas pa //",
    "NK080(wu)031:370": "gzhi bzhin ma lus bdag nyid phyir //",
    "NK080(wu)031:371": "rgya bral gcig dang du ma spangs //",
    "NK080(wu)031:372": "'das dang ma 'das dus gsum gyis //",
    "NK080(wu)031:373": "ro myong bdag nyid rnam rtog bral //",
    "NK080(wu)031:374": "ye shes dbyings las mi gzhan phyir //",
    "NK080(wu)031:375": "thugs rje chen pos ma lus mkhyen //",
    "NK080(wu)031:376": "sku dang gsung thugs yon tan las //",
    "NK080(wu)031:377": "khyab dang bde dang rtag dbang bsgyur //",
    "NK080(wu)031:378": "rkyen gyis skye 'jig med pa'i phyir //",
    "NK080(wu)031:379": "rtag chen rdo rje'i sku zhes bya /",
    "NK080(wu)031:380": "rang bzhin gnas rgyud ye shes phyag rgya bsam yas mngon sum yul bral rang gnas la /",
    "NK080(wu)031:381": "'khrul dang rnam pa rang rgyud log par rtog gsum las rkyen rab rib zhen snang ba /",
    "NK080(wu)031:382": "thabs mkhas spyan mnga' rgyud bzhi sgro bral rgyud gsum thur mas gsal phyir gab gsungs pa //",
    "NK080(wu)031:383": "dpyod yid gams nyams rna rgyud nyams shar gsal byas 'das dang da ltar 'ang rig mig thob shog //",
    "NK080(wu)031:384": "slob dpon chen po dur khrod bde ba gsal mdzad",
    "NK080(wu)031:385": "kyis mdzad pa dpe chung rang gnas zhes bya ba"
}