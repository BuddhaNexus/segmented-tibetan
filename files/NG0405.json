{
    "NG0405:0": "// bcom ldan 'das rdo rje sems dpa' la phyag 'tshal lo //",
    "NG0405:1": "yi ge med pa'i rgyas pa /",
    "NG0405:2": "'khor thun mong ma yin pa rnams dang */",
    "NG0405:3": "dper na til gyi gong bu ltar gang nas khyab par gnas so //",
    "NG0405:4": "byang chub sems dpa' rdo rje chos la sogs pas /",
    "NG0405:5": "bcom ldan 'das la yi ge med pa'i chos kyi 'khor lo bskor bar zhus pas /",
    "NG0405:6": "bcom ldan 'das las rang bzhin gyis 'od zer byung ste /",
    "NG0405:7": "bde bar gshegs pa rnams rang bzhin gyis byon par gyur to //",
    "NG0405:8": "de nas rang gi mthus rab tu chem pa la sogs pa yang byung ngo *//",
    "NG0405:9": "de nas 'khor de dag gis bdag po'i mchog la bstod de zhus pa /",
    "NG0405:10": "bdag po mchog nyid rang bzhin snang *//",
    "NG0405:11": "bdag po chen pos bshad du @#//",
    "NG0405:12": "gsol //",
    "NG0405:13": "gzu bo chen pos bshad du gsol //",
    "NG0405:14": "yi ge med pa bshad du gsol //",
    "NG0405:15": "rang bzhin rgyas pa bshad du gsol //",
    "NG0405:16": "mtshan ma med pa bshad du gsol //",
    "NG0405:17": "rang bzhin gyis rgyud las /",
    "NG0405:18": "'khor gyis gleng bslang ba'i le'u ste dang po'o ///",
    "NG0405:19": "/ bde ba'i dbang phyug bcom ldan 'das de rnams par snang mdzad kyi skur byung nas /",
    "NG0405:20": "mtshan ma med pa'i ting nge 'dzin las bzhengs te bka' stsal pa /",
    "NG0405:21": "sems can ye shes bskyed pa'i thabs //",
    "NG0405:22": "byang chub chen po thob 'dod na //",
    "NG0405:23": "rgyud 'di rtogs par dka' ba ste //",
    "NG0405:24": "kun gyis mthong bar bya ba min /",
    "NG0405:25": "khyed cag legs par nyan 'dod na //",
    "NG0405:26": "legs so legs so don dang 'tsham //",
    "NG0405:27": "legs so legs so byang chub che //",
    "NG0405:28": "legs so legs so gus par nyon //",
    "NG0405:29": "legs so legs so zhu ba legs //",
    "NG0405:30": "byang chub chen po'i thabs mchog 'di //",
    "NG0405:31": "blo dman rnams la mi snang ste //",
    "NG0405:32": "yang rab rnams kyi spyod yul lo //",
    "NG0405:33": "rang bzhin gyis rgyas pa las /",
    "NG0405:34": "bdag po 'khor la mnyes pa'i le'u ste gnyis pa'o ///",
    "NG0405:35": "/ de nas 'khor de dag yi ge med par",
    "NG0405:36": "nam yang ma thos pa 'di thos nas ngo mtshar",
    "NG0405:37": "bar gyur te / bdag po'i mchog la gsol ba / yig med mtshan med spros pa //",
    "NG0405:38": "dmigs pa med pa'i don chen 'di //",
    "NG0405:39": "nam yang ma khums de ring khums //",
    "NG0405:40": "btsal med don dang de ring na //",
    "NG0405:41": "gzu po chen pos bshad du gsol //",
    "NG0405:42": "yi ge med pa rgyas pa las //",
    "NG0405:43": "'khor dam ba'i le'u ste gsum pa'o // // de",
    "NG0405:44": "nas bdag po'i mchod de thams cad mkhyen pa'i ting",
    "NG0405:45": "nge 'dzin las bzhengs nas /",
    "NG0405:46": "nam mkha'i dbye ba 'di bka' stsal pa /",
    "NG0405:47": "sems can rnams la rang bzhin gnas //",
    "NG0405:48": "thabs kyi rim pa mchog dang ni //",
    "NG0405:49": "mtshan ma spros pa gnyis kun rgyud //",
    "NG0405:50": "thog ma'i bag chags byang ba de //",
    "NG0405:51": "rgyud kun gyi ni rtsa bar 'gro //",
    "NG0405:52": "bsam pa dang po la gnas pa /",
    "NG0405:53": "kha dog rgyan dang kun la khyab //",
    "NG0405:54": "mthong ba yid kyis dmigs pa'o //",
    "NG0405:55": "'di ni 'jig rten pa yi'o //",
    "NG0405:56": "'jig rten 'das la'ang rnam pa gnyis //",
    "NG0405:57": "mtshan dang mtshan med gnyis su 'gro //",
    "NG0405:58": "/ mtshan ma sku phyag rang bzhin med //",
    "NG0405:59": "mtshan med ma bcos rang nyid de //",
    "NG0405:60": "btsal pa kun dang bral ba'o //",
    "NG0405:61": "phyi dang nang dang gsang ba gsum //",
    "NG0405:62": "lus dang shes pa la sogs pa //",
    "NG0405:63": "kun la khyab pa'i mkha' ru 'gro //",
    "NG0405:64": "dbyings nyid mkha' ru shes pa ni //",
    "NG0405:65": "chos dbyings zang ma zhes bya'o //",
    "NG0405:66": "rang bzhin gyis rgyas pa chen po las /",
    "NG0405:67": "nam mkha'i dbye ba bstan pa'i le'u ste bzhi pa'o",
    "NG0405:68": "// // de nas 'khor rab tu dang ba rnams",
    "NG0405:69": "kyis thal mo gdong du sbyar nas mgrin gcig pas",
    "NG0405:70": "zhus pa / bde bar gshegs pa'i bdag po mchog / nyag gcig dgongs pa bshad du gsol //",
    "NG0405:71": "de nas bde bar gshegs pa dbyings zab mo'i ting nge 'dzin las bzhengs nas /",
    "NG0405:72": "'khor gyi @#//",
    "NG0405:73": "bsam pa mkhyen nas bka' stsal pa /",
    "NG0405:74": "nyag gcig gdongs pa mtshan med de //",
    "NG0405:75": "'di dang 'di zhes bstan du med //",
    "NG0405:76": "sangs rgyas kyis kyang ma gzigs te //",
    "NG0405:77": "sems can blo la ga la gnas //",
    "NG0405:78": "phyogs su bltas pas mthong ba med //",
    "NG0405:79": "mthong ba nyid na ma mthong ste //",
    "NG0405:80": "mthong med tshul du mthong bar bya //",
    "NG0405:81": "de ni nges sgoms mchog yin no //",
    "NG0405:82": "de ni nyal ba'i 'khor lo yin //",
    "NG0405:83": "sems la sems kyis bltas pa na //",
    "NG0405:84": "gang yang ma mthong gsal ba'o //",
    "NG0405:85": "nyag gcig dgongs pa de la bya //",
    "NG0405:86": "rang bzhin gyis rgyas pa chen po las /",
    "NG0405:87": "bde bar gshegs pa nyag gcig gi dgongs pa bstan",
    "NG0405:88": "pa'i le'u ste lnga pa'o // // de nas bdag",
    "NG0405:89": "po'i mchog la gsol ba /",
    "NG0405:90": "bde bar gshegs pas nyag gcig gis //",
    "NG0405:91": "lta ba zab mo bshad du gsol //",
    "NG0405:92": "dam pas khyad par bshad du gsol //",
    "NG0405:93": "bdag po'i mchog gis bshad du gsol //",
    "NG0405:94": "chos dbyings zab mo'i bshad du gsol //",
    "NG0405:95": "ye shes spyi blugs bshad du gsol //",
    "NG0405:96": "de nas bdag po'i mchog de zil gyis gnon pa'i ting nge 'dzin las bzhengs nas bka' stsal pa /",
    "NG0405:97": "sems can kun la rang bzhin gnas //",
    "NG0405:98": "rgyu rgyud na ni gsang ba bzhugs //",
    "NG0405:99": "gsang ba gab pa'i don yin te //",
    "NG0405:100": "gang zag blo la ma snang bas //",
    "NG0405:101": "lta ba zab mo khyad par can //",
    "NG0405:102": "nga yis khyed la bstan par bya //",
    "NG0405:103": "dang po'i tshe na byung ba ni //",
    "NG0405:104": "rang byung rig pa chen po'o //",
    "NG0405:105": "chos dbyings ma bcos dbyings nyid la //",
    "NG0405:106": "ye shes skad cig gsang ba'o //",
    "NG0405:107": "sems kyi skad cig dang po la //",
    "NG0405:108": "skyed pa ma yin ma bskyed pa //",
    "NG0405:109": "dbyings yig om ni mtshon par bya //",
    "NG0405:110": "mum gyis rab tu gsal ba'o //",
    "NG0405:111": "skyes bu rtsal mthu ldan pas ri //",
    "NG0405:112": "skad cig ma la gsal bar byed //",
    "NG0405:113": "kun gzhi la sogs nyon mong yid //",
    "NG0405:114": "'di dag 'gyur bar ngas ma bstan //",
    "NG0405:115": "'gyur na rim pa can du 'gro //",
    "NG0405:116": "de bzhin gshegs pa thams cad kyi rang bzhin ye ge med pa las //",
    "NG0405:117": "dbyings zab mo bstan pa'i le'u ste drug pa'o ///",
    "NG0405:118": "/ de nas bdag po'i mchog gi khyad par gyi 'khor la dam tshig gi le'u bstan pa /",
    "NG0405:119": "chos rnams rtsa ba dam tshig ste //",
    "NG0405:120": "thar ba nyid dang ngan song yang *//",
    "NG0405:121": "man ngag dam la rdzogs pas na //",
    "NG0405:122": "dam tshig 'di ni sa gzhi'o //",
    "NG0405:123": "mngon par bla ma mnyes par bya //",
    "NG0405:124": "bla med thar pa spang mi bya //",
    "NG0405:125": "'di ni dam tshig rdo rje 'o //",
    "NG0405:126": "hum phat sngags kyang bzlas pa'o //",
    "NG0405:127": "'di ni bzlas pa dam pa'i mchog / bde bar",
    "NG0405:128": "gshegs pa'i sku gsung thugs kyi rang bzhin rgyas pa",
    "NG0405:129": "las / dam tshig gi rtsa ba bstan pa'i le'u",
    "NG0405:130": "ste bdun pa'o // // de nas bdag po'i mchog",
    "NG0405:131": "las / des / 'khor la rigs kyi bu zhes bos nas /",
    "NG0405:132": "ngo mtshar ba 'di gsungs so //",
    "NG0405:133": "e ma rgyud 'di sla phyir dka' //",
    "NG0405:134": "e maho rgyud 'di mthong ba min //",
    "NG0405:135": "e maho dbang po rab kyi rab //",
    "NG0405:136": "de yi don du rgyud 'di bshad //",
    "NG0405:137": "e maho gdams ngag rgyud du @#//",
    "NG0405:138": "byas //",
    "NG0405:139": "e maho nges don zab mo 'di //",
    "NG0405:140": "e maho nyag gcig dgongs pa'o //",
    "NG0405:141": "e maho thabs dam ma nor ba //",
    "NG0405:142": "e maho byang chub thob pa'i thabs //",
    "NG0405:143": "blo la blos ni snang bar gyis //",
    "NG0405:144": "blo la rgyud don snang bar gyis //",
    "NG0405:145": "de bzhin gshegs pa thams cad kyi rang bzhin rgyas pa las /",
    "NG0405:146": "bdag pos ngo mtshar ba bshad pa'i le'u ste brgyad pa'o ///",
    "NG0405:147": "/ de nas yang 'khor la bos nas gsungs pa /",
    "NG0405:148": "yang dag bde gshegs thugs kyi rgyud //",
    "NG0405:149": "gtsor byas bshad pa'i don 'di ni //",
    "NG0405:150": "'jig rten dag tu grags pa yang *//",
    "NG0405:151": "mang po'i don du ma bshad do //",
    "NG0405:152": "'ga' yi don las ma yin no //",
    "NG0405:153": "zab mo man ngag rgyud mchog go / lta spyod dam tshig dbang rnams kyang *//",
    "NG0405:154": "nges don 'di las brtag par bya /",
    "NG0405:155": "khyad par 'khor la thabs kyi rgyud //",
    "NG0405:156": "gsang mchog 'di ni ngas bshad do //",
    "NG0405:157": "thun mong ma yin 'khor mchog la //",
    "NG0405:158": "rdo rje 'khor lo ma bskor te //",
    "NG0405:159": "'di ni gang du'ang ma bshad do /",
    "NG0405:160": "khyed cag dad pa ldan par gyis //",
    "NG0405:161": "snod ni yang dag ldan pa'o //",
    "NG0405:162": "de bzhin gshegs pa thams cad kyi rang bzhin rgyas pa las /",
    "NG0405:163": "bdag pos 'khor la gtad pa'i le'u ste dgu pa'o",
    "NG0405:164": "// // rang bzhin gyi rgyud rgyas pa yi ge",
    "NG0405:165": "med pa / de bzhin gshegs pa thams cad kyi",
    "NG0405:166": "sku gsung thugs las byung ba mthong bar dka' ba'-i",
    "NG0405:167": "med pa / don rdzogs so /// / rgya gar gyi mkhan po dz+nya na gar+b+ha dang */",
    "NG0405:168": "bod kyi dge slong bai ro tsa nas bsgyur cing zhus te gtan la phab pa /"
}