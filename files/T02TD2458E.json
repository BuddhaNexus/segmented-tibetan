{
    "T02TD2458E:132b-0": "@132b # // rgya gar skad du /",
    "T02TD2458E:132b-1": "yo ga laksha na sa tya /",
    "T02TD2458E:132b-2": "bod skad du /",
    "T02TD2458E:132b-3": "rnal 'byor gyi mtshan nyid bden pa /",
    "T02TD2458E:132b-4": "rje btsun ma sgrol ma la phyag 'tshal lo //",
    "T02TD2458E:132b-5": "phyogs bcu dus kun sangs rgyas dang //",
    "T02TD2458E:132b-6": "chos dang dge 'dun tshogs bcas la //",
    "T02TD2458E:132b-7": "thal sbyar gus pas phyag 'tshal nas //",
    "T02TD2458E:132b-8": "rnal 'byor bsgom pa'i man ngag ni ;",
    "T02TD2458E:132b-9": "/ rin chen sna tshogs tshogs pa ltar //",
    "T02TD2458E:132b-10": "rnal 'byor pa rnams sgrol ba'i phyir //",
    "T02TD2458E:132b-11": "mdor bsdus nas ni bshad par bya //",
    "T02TD2458E:132b-12": "nam gyi cha smad gnyid las sad //",
    "T02TD2458E:132b-13": "bdag ma gtogs pa'i sems can la //",
    "T02TD2458E:132b-14": "thog ma nyid du snying rje bsgom //",
    "T02TD2458E:132b-15": "de nas bdag nyid la bltas nas //",
    "T02TD2458E:133a-0": "ding @133a * //",
    "T02TD2458E:133a-1": "gi nyin zhag 'di la ni //",
    "T02TD2458E:133a-2": "slong ba'i sems can dag la ni //",
    "T02TD2458E:133a-3": "ji srid 'ongs kyang ser sna yi //",
    "T02TD2458E:133a-4": "dri mas mi gos nyid du bya //",
    "T02TD2458E:133a-5": "gal te bslab pa las 'gal ba'i //",
    "T02TD2458E:133a-6": "yid la rgyu ba phra mo yang //",
    "T02TD2458E:133a-7": "bsam pa nyid du mi bya na //",
    "T02TD2458E:133a-8": "ngag dang lus kyi smos ci dgos //",
    "T02TD2458E:133a-9": "bdag la di ring khro ba dang //",
    "T02TD2458E:133a-10": "brdeg pa la sogs 'byung bar shog / des kyang 'khrug par mi bya'o //",
    "T02TD2458E:133a-11": "le lo byung na shes bzhin gyis //",
    "T02TD2458E:133a-12": "mgo la me 'bar bzhin du dor //",
    "T02TD2458E:133a-13": "bdag gis 'gro'am nyal 'dug rung //",
    "T02TD2458E:133a-14": "spyod lam ji ltar gnas 'dug kyang //",
    "T02TD2458E:133a-15": "yid ni lha yi nga rgyal dang //",
    "T02TD2458E:133a-16": "skad cig tsam yang mi 'bral bar //",
    "T02TD2458E:133a-17": "rang nyid yin par rtag tu bsam //",
    "T02TD2458E:133a-18": "'khor ba mya ngan 'das pa yi //",
    "T02TD2458E:133a-19": "shes dang shes bya bdag gis ni //",
    "T02TD2458E:133a-20": "de ring nyid nas bdag gis brtag / bstod dang smad pa grags ma grags //",
    "T02TD2458E:133a-21": "gzhan dag ji ltar zer yang ni //",
    "T02TD2458E:133a-22": "de nyid brag ca lta bu dang //",
    "T02TD2458E:133a-23": "'on pa lta bu bdag gis bya //",
    "T02TD2458E:133a-24": "chags pa'i gzugs sgra dri ro reg /'dod yon lnga la gang du yang //",
    "T02TD2458E:133a-25": "rnam shes 'phro ba'i yul byung yang //",
    "T02TD2458E:133a-26": "ngag tu ma thon bar du bzlog / gzugs su snang rnams sku nyid yin //",
    "T02TD2458E:133a-27": "sgra rnams gsung du bdag nyid brtag / sems can byang chub rgyu yin phyir //",
    "T02TD2458E:133a-28": "de yi shes pa ye shes yin //",
    "T02TD2458E:133a-29": "sems can ji ltar mthong gyur kyang //",
    "T02TD2458E:133a-30": "de dag nyid la blo phyag bya //",
    "T02TD2458E:133a-31": "'di dag nyid la brten nas bdag / sangs rgyas nyid du 'grub pas na //",
    "T02TD2458E:133a-32": "dge ba'i bshes gnyen dam pa yin //",
    "T02TD2458E:133a-33": "mang po tshogs par gyur pa na //",
    "T02TD2458E:133a-34": "ro dang dur khrod 'du shes bskyed //",
    "T02TD2458E:133a-35": "grong du 'jug par byed pa na //",
    "T02TD2458E:133a-36": "btson ra khri mon 'du shes bskyed //",
    "T02TD2458E:133a-37": "rgyal po'i pho brang 'gro ba na //",
    "T02TD2458E:133a-38": "ngan 'gro nad dang 'ching ba dang //",
    "T02TD2458E:133a-39": "g-yang sa chen po'i 'du shes bskyed //",
    "T02TD2458E:133a-40": "gal te bud med tshogs mthong na //",
    "T02TD2458E:133a-41": "mi gtsang rdzas ni sum cu dang //",
    "T02TD2458E:133a-42": "'khor ba'i lam 'dren yin par bsam //",
    "T02TD2458E:133a-43": "nye du pha ma bu tsha rnams //",
    "T02TD2458E:133a-44": "de la chags spangs btang snyoms bsam //",
    "T02TD2458E:133a-45": "dgra rnams mthong na 'di dag gis //",
    "T02TD2458E:133a-46": "bzod rdzogs byang chub yin par bsam //",
    "T02TD2458E:133a-47": "bdag gi longs spyod rdzas la yang //",
    "T02TD2458E:133a-48": "'dir ni rtsod pa'i rgyu dang ni //",
    "T02TD2458E:133b-0": "phyi mar @133b ngan 'gror 'khrid par bsam //",
    "T02TD2458E:133b-1": "bdag la bstod pa brjod na yang //",
    "T02TD2458E:133b-2": "'di ni nga rgyal 'phel byed pas //",
    "T02TD2458E:133b-3": "ngan 'gror 'khrid par byed pa yin //",
    "T02TD2458E:133b-4": "gal te smod pa byung na yang //",
    "T02TD2458E:133b-5": "'di la bzod bsgom byang chub kyang //",
    "T02TD2458E:133b-6": "mtshan ma rdzogs par rab tu bsam //",
    "T02TD2458E:133b-7": "gnas la zhen pa byung gyur na //",
    "T02TD2458E:133b-8": "rmi lam grong khyer ji bzhin du //",
    "T02TD2458E:133b-9": "rnal 'byor pa yis rab tu bsgom //",
    "T02TD2458E:133b-10": "bdag gis deng gi nyin zhig la //",
    "T02TD2458E:133b-11": "ngag las bzlas brjod kha ton bya //",
    "T02TD2458E:133b-12": "klag sogs bslab las mi 'gal bar //",
    "T02TD2458E:133b-13": "de ring bdag gis smra bar bya //",
    "T02TD2458E:133b-14": "lus kyi g-yo ba thams cad kyang //",
    "T02TD2458E:133b-15": "mchod dang bskor ba la sogs pa //",
    "T02TD2458E:133b-16": "ngal so don yong nyid du bya //",
    "T02TD2458E:133b-17": "rnam rtog gnyen por ma bsdams na //",
    "T02TD2458E:133b-18": "tshig tu brjod pas ci zhig 'grub //",
    "T02TD2458E:133b-19": "de bas rnam pa thams cad du //",
    "T02TD2458E:133b-20": "gnyen po'i dpung tshogs bskyed nas ni //",
    "T02TD2458E:133b-21": "nyon mongs rnams ni dbyis phyin bya //",
    "T02TD2458E:133b-22": "bza' btung zhim bo za ba'i tshe //",
    "T02TD2458E:133b-23": "rol zhen pa spang bya zhing //",
    "T02TD2458E:133b-24": "mi gtsang rgyu las byung ba dang //",
    "T02TD2458E:133b-25": "tha mar mi gtsang 'gyur bar bsam //",
    "T02TD2458E:133b-26": "reg bya 'jam po tshor ba'i tshe //",
    "T02TD2458E:133b-27": "reg bya ji bzhin yin par bsam //",
    "T02TD2458E:133b-28": "'dir mang smos pa ci zhig dgos //",
    "T02TD2458E:133b-29": "gang du nyon mongs 'phel ba yi //",
    "T02TD2458E:133b-30": "khyim pa'ang rab tu byung yang rung //",
    "T02TD2458E:133b-31": "de dag rab tu spang bya zhing //",
    "T02TD2458E:133b-32": "nyon mongs rnam par mi 'phel ba'i //",
    "T02TD2458E:133b-33": "sgrub pa'i grogs mchog gang yang rung //",
    "T02TD2458E:133b-34": "de dag bsten pa mig ltar bya //",
    "T02TD2458E:133b-35": "bdag ni de ring nas brtsams te //",
    "T02TD2458E:133b-36": "byang chub snying por mchis bar du //",
    "T02TD2458E:133b-37": "rtag tu rab tu byung ba dang //",
    "T02TD2458E:133b-38": "tshangs par spyod pa nyid du bya //",
    "T02TD2458E:133b-39": "nyin mtshan dus las ma yol bar //",
    "T02TD2458E:133b-40": "thun mtshams gsum du bsgom par bya //",
    "T02TD2458E:133b-41": "srog dang rtsol ba bkag pa dang //",
    "T02TD2458E:133b-42": "rlung med pa yi mar me ltar //",
    "T02TD2458E:133b-43": "rtag tu spros bral bsgom bar bya //",
    "T02TD2458E:133b-44": "de nas ldang tshe nga rgyal gyis //",
    "T02TD2458E:133b-45": "mtshan dang dpe byad skur ldan pa'i //",
    "T02TD2458E:133b-46": "lha yi nga rgyal brtan por bsam //",
    "T02TD2458E:133b-47": "mtshan mo'i thun la bab pa'i tshe //",
    "T02TD2458E:133b-48": "bde gshegs ji ltar gzims pa ltar //",
    "T02TD2458E:133b-49": "'jig rten rtog spangs bdag nyid nyal //",
    "T02TD2458E:133b-50": "mdor na chos rnams thams cad kun //",
    "T02TD2458E:133b-51": "rmi lam lta bur brtag par bya //",
    "T02TD2458E:133b-52": "rnal 'byor sgom rnams gtsor bya yis //",
    "T02TD2458E:133b-53": "lus ngag dge ba gtsod mi bya //",
    "T02TD2458E:134a-0": "chos spyod @134a * //",
    "T02TD2458E:134a-1": "rnam bcu la sogs la //",
    "T02TD2458E:134a-2": "nyon mongs pas ni ma yengs par //",
    "T02TD2458E:134a-3": "bsgrims nas bdag gis 'bad pas bsgrub //",
    "T02TD2458E:134a-4": "rtag tu 'chi bsam ma chags blos //",
    "T02TD2458E:134a-5": "dngos po ci la'ang ma chags par //",
    "T02TD2458E:134a-6": "spyod lam ji ltar gnas kyang bsgom //",
    "T02TD2458E:134a-7": "bsod nams sems can kun la bsngo //",
    "T02TD2458E:134a-8": "byang chub bzang po bdag gis ni //",
    "T02TD2458E:134a-9": "rnal 'byor sgom pa brtsams pa yis //",
    "T02TD2458E:134a-10": "dge bzla zer dri med des //",
    "T02TD2458E:134a-11": "bdag dang 'gro ba ma lus pas //",
    "T02TD2458E:134a-12": "dpal ldan rdo rje 'chang 'grub shog / rnal 'byor gyi mtshan nyid bden pa mkhas pa chen po dpal byang chub bzang po'i zhal snga nas mdzad pa rdzogs so//"
}