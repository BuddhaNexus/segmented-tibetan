{
    "K12D0740=D1005_H0685:109a-0": "@109a rgya gar skad du /",
    "K12D0740=D1005_H0685:109a-1": "a'arya ma h'a shri y'a: s'u tra /",
    "K12D0740=D1005_H0685:109a-2": "bod skad du /",
    "K12D0740=D1005_H0685:109a-3": "'phags pa dpal chen mo'i mdo /",
    "K12D0740=D1005_H0685:109a-4": "sangs rgyas dang /",
    "K12D0740=D1005_H0685:109a-5": "byang chub sems dpa' thams cad la phyag 'tshal lo //",
    "K12D0740=D1005_H0685:109a-6": "'di skad bdag gis thos pa dus gcig na /",
    "K12D0740=D1005_H0685:109a-7": "bcom ldan 'das bde ba can na bzhugs so //",
    "K12D0740=D1005_H0685:109a-8": "de nas byang chub sems dpa' sems dpa' chen po",
    "K12D0740=D1005_H0685:109a-9": "'phags pa spyan ras gzigs dbang phyug bcom ldan 'das",
    "K12D0740=D1005_H0685:109a-10": "ga la ba der song ste phyin nas bcom ldan",
    "K12D0740=D1005_H0685:109a-11": "'das kyi zhabs la mgo bos phyag 'tshal nas bcom",
    "K12D0740=D1005_H0685:109a-12": "ldan 'das la bskor ba lan gsum byas te phyogs",
    "K12D0740=D1005_H0685:109a-13": "gcig tu 'dug go /",
    "K12D0740=D1005_H0685:109b-0": "de nas bcom ldan 'das @109b kyis dpal chen mo",
    "K12D0740=D1005_H0685:109b-1": "la gzigs nas 'phags pa spyan ras gzigs dbang phyug",
    "K12D0740=D1005_H0685:109b-2": "la 'di skad ces bka' stsal to //",
    "K12D0740=D1005_H0685:109b-3": "dpal chen mo'i mtshan bcu gnyis po 'di /",
    "K12D0740=D1005_H0685:109b-4": "dge slong ngam dge slong ma'am /",
    "K12D0740=D1005_H0685:109b-5": "dge bsnyen nam /",
    "K12D0740=D1005_H0685:109b-6": "dge bsnyen ma'am /",
    "K12D0740=D1005_H0685:109b-7": "de ma yin pa gzhan yang rung ste /",
    "K12D0740=D1005_H0685:109b-8": "gang gis shes pa dang /",
    "K12D0740=D1005_H0685:109b-9": "gang la la 'chang ba dang /",
    "K12D0740=D1005_H0685:109b-10": "klog pa dang /",
    "K12D0740=D1005_H0685:109b-11": "'bri ba dang /",
    "K12D0740=D1005_H0685:109b-12": "'brir 'jug pa de ni /",
    "K12D0740=D1005_H0685:109b-13": "dbul ba bor te phyug por 'gyur ro //",
    "K12D0740=D1005_H0685:109b-14": "de nas 'byung po'i tshogs thams cad kyis de ltar gyur cig ces kun nas gsol to //",
    "K12D0740=D1005_H0685:109b-15": "de nas bcom ldan 'das kyis dpal chen mo'i mtshan bcu gnyis po bka' stsal pa 'di lta ste /",
    "K12D0740=D1005_H0685:109b-16": "dpal ldan ma /",
    "K12D0740=D1005_H0685:109b-17": "bkra shis ma /",
    "K12D0740=D1005_H0685:109b-18": "padma'i phreng ba can //",
    "K12D0740=D1005_H0685:109b-19": "nor gyi bdag mo /",
    "K12D0740=D1005_H0685:109b-20": "dkar mo /",
    "K12D0740=D1005_H0685:109b-21": "grags pa chen mo /",
    "K12D0740=D1005_H0685:109b-22": "padma'i spyan /",
    "K12D0740=D1005_H0685:109b-23": "'od chen mo /",
    "K12D0740=D1005_H0685:109b-24": "byed pa mo /",
    "K12D0740=D1005_H0685:109b-25": "zas sbyin ma /",
    "K12D0740=D1005_H0685:109b-26": "rin po che rab tu sbyin ma /",
    "K12D0740=D1005_H0685:109b-27": "dpal chen mo /",
    "K12D0740=D1005_H0685:109b-28": "sy'ad tha the da na /",
    "K12D0740=D1005_H0685:109b-29": "dzi ni /",
    "K12D0740=D1005_H0685:109b-30": "ghri ni /",
    "K12D0740=D1005_H0685:109b-31": "sarba aartha s'a dha ni /",
    "K12D0740=D1005_H0685:109b-32": "sha shi ni /",
    "K12D0740=D1005_H0685:109b-33": "aa lakshmi ni /",
    "K12D0740=D1005_H0685:109b-34": "me n'a sha ya /",
    "K12D0740=D1005_H0685:109b-35": "siddhyantu me mantra pa d'a: sv'a h'a /",
    "K12D0740=D1005_H0685:109b-36": "aom bhri ku t'i pa ra ma su bha ge sv'a h'a /",
    "K12D0740=D1005_H0685:109b-37": "lan gsum du brjod par bya ste /",
    "K12D0740=D1005_H0685:109b-38": "gang la la dus gsum du 'don pa de'i mi mthun pa'i phyogs thams cad 'jig par 'gyur ro //",
    "K12D0740=D1005_H0685:109b-39": "skal pa bzang po dang ldan par 'gyur ro //",
    "K12D0740=D1005_H0685:109b-40": "'byor pa zad mi shes par 'gyur ro //",
    "K12D0740=D1005_H0685:109b-41": "mi dang phrad du 'gro ba'i tshe bklags nas phrad pa byas na /",
    "K12D0740=D1005_H0685:110a-0": "mi des de la bu'i 'du shes skyed par @110a *//",
    "K12D0740=D1005_H0685:110a-1": "'gyur te dga' bar yang 'gyur la ji skad bsgo ba bzhin byed do //",
    "K12D0740=D1005_H0685:110a-2": "rtag tu rgyun mi 'chad par bklags na /",
    "K12D0740=D1005_H0685:110a-3": "tshangs pa bram zes drag shul gyi las byas kyang mi tshugs par 'gyur la /",
    "K12D0740=D1005_H0685:110a-4": "sangs rgyas mang po la bsnyen bkur byas par yang 'gyur ro //",
    "K12D0740=D1005_H0685:110a-5": "bcom ldan 'das kyis de skad ces bka' stsal nas",
    "K12D0740=D1005_H0685:110a-6": "byang chub sems dpa' 'phags pa spyan ras gzigs dbang",
    "K12D0740=D1005_H0685:110a-7": "phyug yi rang ste bcom ldan 'das kyis gsungs pa",
    "K12D0740=D1005_H0685:110a-8": "la mngon par bstod do //",
    "K12D0740=D1005_H0685:110a-9": "'phags pa dpal chen mo'i mdo rdzogs so ////",
    "K12D0740=D1005_H0685:110a-10": "rgya gar gyi mkhan po dzi na mi tra dang /"
}