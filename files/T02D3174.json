{
    "T02D3174:192a-0": "@192a # // rgya gar skad du /",
    "T02D3174:192a-1": "sa dyo aa nu bha ba aa ra pa tsana s'a dha nam /",
    "T02D3174:192a-2": "bod skad du /",
    "T02D3174:192a-3": "'phral du nyams su myong ba'i spros pa med pa'i sgrub thabs /",
    "T02D3174:192a-4": "shes rab rmongs dug gzhom pa'i phyir //",
    "T02D3174:192a-5": "shes don gnyer sogs skye bo la //",
    "T02D3174:192a-6": "'jam dpal 'phral du nyams myong ba'i //",
    "T02D3174:192a-7": "sgrub thabs legs pa nyid du bshad //",
    "T02D3174:192a-8": "dang por re zhig rnal 'byor pas yid du 'ong bar 'gyur ba'i phyogs 'ga' zhig tu /",
    "T02D3174:192a-9": "dbyangs kyi yi ge aa las byung ba'i zla ba",
    "T02D3174:192a-10": "la gnas pa'i sa bon gyi yi ge dha'i: las",
    "T02D3174:192a-11": "rnam par byung ba'i 'od zer lcags kyu'i rnam pa",
    "T02D3174:192a-12": "lta bus spyan drangs pa'i aa ra pa tsan la",
    "T02D3174:192a-13": "sogs pa rnams la mchod pa la sogs pa cho",
    "T02D3174:192a-14": "ga ltar byas la ;",
    "T02D3174:192a-15": "stong pa nyid bsgom par bya'o //",
    "T02D3174:192a-16": "de nas sems kyi snang ba yongs su gyur pa",
    "T02D3174:192a-17": "las ku mu da'i ze ba la gnas pa'i yi",
    "T02D3174:192a-18": "ge dha'i: ste mngon par gyur nas ral gri langs",
    "T02D3174:192a-19": "pa cig blta bar bya'o //",
    "T02D3174:192a-20": "de'i rtse mo la dbyangs yig dang po yongs su gyur pas zla ba'i steng du sa bon no //",
    "T02D3174:192b-0": "de dag thams @192b cad yongs su gyur pa las",
    "T02D3174:192b-1": "ral gri dang po ti bsnams pa zur phud lnga",
    "T02D3174:192b-2": "legs par 'gril ba na bza' dmar po zung cig",
    "T02D3174:192b-3": "bsnams shing sgeg pa'i cha byad dang ldan pa zhal",
    "T02D3174:192b-4": "'dzum pas rnam par rgyas pa zla ba'i 'tsher bag",
    "T02D3174:192b-5": "dang mtshungs par mdzes pas 'dab ma sna tshogs pa'i",
    "T02D3174:192b-6": "padma la skyil krung phyed pas bzhugs pa'i 'phral du",
    "T02D3174:192b-7": "nyams su myong pa'i aa ra pa tsa na'i gzugs",
    "T02D3174:192b-8": "su bdag nyid legs par blta bar bya ba'o //",
    "T02D3174:192b-9": "de nas rang gi snying gar dbyangs yig dang po",
    "T02D3174:192b-10": "yongs su gyur pa las 'khor lo rtsibs brgyad pa",
    "T02D3174:192b-11": "ste ma reg par ro //",
    "T02D3174:192b-12": "de'i steng du nas kyi rtse mo tsam gyis ma",
    "T02D3174:192b-13": "reg par dbyangs yig dang po la sogs pa las",
    "T02D3174:192b-14": "yang dag par byung ba'i zla ba'i dkyil 'khor ro",
    "T02D3174:192b-15": "// de la zla ba'i sa bon gyis bskyed pa'i ral gri'o //",
    "T02D3174:192b-16": "de nas 'khor lo dang ral gri dang sngar bshad",
    "T02D3174:192b-17": "pa'i ral gri la sogs pa yongs su gyur pa",
    "T02D3174:192b-18": "las kyang de kho na bzhin du 'jam pa'i dbyangs",
    "T02D3174:192b-19": "rnam par bsgom par byas la /",
    "T02D3174:192b-20": "de'i mdun du yang yi ge ra las byung ba'i",
    "T02D3174:192b-21": "ral gri dbyangs yig dang po las bskyed pa'i zla",
    "T02D3174:192b-22": "ba la gnas par bsgom par bya'o //",
    "T02D3174:192b-23": "ral gri la sogs pa yongs su smin pa las",
    "T02D3174:192b-24": "gzhon nu dra ba bcom ldan 'das kyi gzugs su",
    "T02D3174:192b-25": "blta bar bya'o // de bzhin du rgyab tu lnga",
    "T02D3174:192b-26": "pa'i yi ge dang po las de kho na las",
    "T02D3174:192b-27": "ltar zla ba'i 'od do //",
    "T02D3174:192b-28": "de kho na bzhin du yi ge tsa las skra",
    "T02D3174:192b-29": "can ma nu ma rgyas pas rnam par mdzes pa",
    "T02D3174:192b-30": "ni mgon po'i gzugs su ste g-yas su'o //",
    "T02D3174:192b-31": "gyon du yang nye par skra can ma ste /",
    "T02D3174:192b-32": "yi ge na las de kho na bzhin du'o //",
    "T02D3174:192b-33": "thams cad kyang rang gi snying ga'i zla ba la",
    "T02D3174:192b-34": "rang rang gi sa bon la gnas par rnam par",
    "T02D3174:192b-35": "bsam par bya'o // de nas gtso bo'i snying ga'i",
    "T02D3174:192b-36": "sa bon las rnam par gyur pas kyang spyan drangs",
    "T02D3174:192b-37": "pa dang ye shes sems dpa' dang lhan cig gcig",
    "T02D3174:192b-38": "tu bya ba dang /",
    "T02D3174:192b-39": "'khor lo myur du 'khor ba dang zla ba la",
    "T02D3174:192b-40": "gnas pa'i lha bzhi dang bcas pa nyid kyang brtan",
    "T02D3174:192b-41": "pa dang dag go //",
    "T02D3174:192b-42": "rang bzhin lhag ma ma lus pa spre ba dang bsdu ba yang bsgom par bya ba'o //",
    "T02D3174:192b-43": "bsam gtan gyis dub par gyur na ni sngags bzlas par bya ba'o //",
    "T02D3174:192b-44": "de la gsang sngags kyi rgyal po ni 'di yin te /",
    "T02D3174:192b-45": "aa ra pa tsa na dha'i: zhes bya ba'o //",
    "T02D3174:193a-0": "'jam @193a * //",
    "T02D3174:193a-1": "dpal 'phral du nyams myong ba'i //",
    "T02D3174:193a-2": "sgrub thabs gang byas bsod nams ni //",
    "T02D3174:193a-3": "bdag la byung des 'jig rten yang //",
    "T02D3174:193a-4": "rtag tu 'jam dbyangs mtshungs par shog /'phral du nyams",
    "T02D3174:193a-5": "su myong ba'i spros pa med pa'i sgrub thabs so"
}