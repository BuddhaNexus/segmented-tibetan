{
    "T05D4003:171a-0": "@171a # // rgya gar skad du /",
    "T05D4003:171a-1": "a'arya aa ti dznya na s'u tra by'a khy'a na /",
    "T05D4003:171a-2": "bod skad du /",
    "T05D4003:171a-3": "'phags pa 'da' ka ye shes kyi mdo'i rnam par bshad pa /",
    "T05D4003:171a-4": "dpal rnam par snang mdzad la phyag 'tshal lo //",
    "T05D4003:171a-5": "ma skyes stong pa'i rnam pa nyid //",
    "T05D4003:171a-6": "skye ba bstan pas snang mdzad pa //",
    "T05D4003:171a-7": "rnam par snang mdzad thugs rje can //",
    "T05D4003:171a-8": "longs spyod rdzogs sku phyag 'tshal te //",
    "T05D4003:171a-9": "nges pa don gyi mdo sde yi //",
    "T05D4003:171a-10": "rnam par bshad pa tsam bya yis //",
    "T05D4003:171a-11": "ma nor nges pa'i lam 'dod rnams //",
    "T05D4003:171a-12": "tshul 'di la ni 'jug par gyis //",
    "T05D4003:171a-13": "dgos 'brel gyi don klad du ma bstan na rtogs",
    "T05D4003:171a-14": "pa dang ldan pa dag 'jug par mi 'gyur bas",
    "T05D4003:171a-15": "de bstan te / 'da' ka ye shes zhes bya",
    "T05D4003:171a-16": "ba de bzhin gshegs pa rnams kyi thugs kyi gsang",
    "T05D4003:171a-17": "ba'i mdzod 'di ni brjod par bya'o ;",
    "T05D4003:171a-18": "/ de ston pa'i tshig gi tshogs ni rjod par byed pa'o //",
    "T05D4003:171a-19": "de brjod pas de'i don khong du chud ba ni dgos pa'o //",
    "T05D4003:171a-20": "de'i don khong du chud pas sems rtogs pa'i ye",
    "T05D4003:171a-21": "shes sangs rgyas nyid thob pa de ni dgos pa",
    "T05D4003:171a-22": "mthar phyin pa'o // 'brel pa ni mi 'byung ba'i phyir de nyid shugs las shes par bya'o //",
    "T05D4003:171a-23": "'di skad bdag gis thos pa dus gcig na /",
    "T05D4003:171a-24": "bcom ldan 'das 'og min lha'i rgyal po'i khang bzangs na bzhugs te /",
    "T05D4003:171a-25": "'khor thams cad la chos ston pa dang zhes bya",
    "T05D4003:171a-26": "bas ni phun sum tshogs pa'i gleng gzhi bstan te",
    "T05D4003:171a-27": "/ de la 'di skad bdag gis thos pa dus gcig na zhes bya ba ni /",
    "T05D4003:171a-28": "sdud pa po'i thos pa che ba nyid du bstan te /",
    "T05D4003:171a-29": "bcom ldan 'das 'og min lha'i rgyal po'i khang bzangs na bzhugs te zhes pa ni /",
    "T05D4003:171a-30": "ston pa phun sum tshogs pa dang /",
    "T05D4003:171a-31": "gnas kyi yan lag bstan te /",
    "T05D4003:171a-32": "de yang ston pa ni longs spyod rdzogs pa'i skur shes par bya'o //",
    "T05D4003:171a-33": "de yang lang kar gshegs pa'i mdo las /",
    "T05D4003:171a-34": "lha yi pho brang 'og min po //",
    "T05D4003:171a-35": "sdig pa thams cad rnam spangs pa //",
    "T05D4003:171a-36": "rtag tu rnam par mi rtog ldan //",
    "T05D4003:171a-37": "sems dang sems las byung ba spangs //",
    "T05D4003:171a-38": "stobs dang mngon shes gang thob pa //",
    "T05D4003:171a-39": "de dag ting 'dzin dbang brnyes nas //",
    "T05D4003:171b-0": "rdzogs pa'i sangs rgyas de @171b 'tshang rgya //",
    "T05D4003:171b-1": "sprul pa rnams ni 'dir 'tshang rgya //",
    "T05D4003:171b-2": "zhes gsungs pa'i phyir ro //",
    "T05D4003:171b-3": "'khor thams cad la chos ston pa'i skabs 'dir byang chub sems dpa' 'ba' zhig la ston gyi /",
    "T05D4003:171b-4": "nyan thos kyi 'khor la ni ma yin no //",
    "T05D4003:171b-5": "byang chub sems dpa' nam mkha'i snying pos bcom ldan",
    "T05D4003:171b-6": "'das la phyag btsal nas 'di skad ces gsol to",
    "T05D4003:171b-7": "// bcom ldan 'das byang chub sems dpa' nam 'chi",
    "T05D4003:171b-8": "ka ma'i tshe sems ji ltar blta bar bgyi zhes",
    "T05D4003:171b-9": "bya ba ni gleng bslang ba bstan te /",
    "T05D4003:171b-10": "de yang 'dir 'khor gyi gleng bslang ba'o //",
    "T05D4003:171b-11": "de'i yan lag gi don ni las dang nyon mongs pa dang /",
    "T05D4003:171b-12": "shes bya'i sgrib pa byang zhing tshogs chen po gnyis",
    "T05D4003:171b-13": "rdzogs pas chub pa dang sems can re re'i don",
    "T05D4003:171b-14": "du bskal pa dpag tu med par dmyal ba la",
    "T05D4003:171b-15": "sogs par 'jug pa'i spyod pa 'am /",
    "T05D4003:171b-16": "chos zab mo la bzod pas ni byang chub sems dpa'o //",
    "T05D4003:171b-17": "nam mkha' lta bu'i chos nyid thugs su chud pa'i",
    "T05D4003:171b-18": "ye shes mnga' bas na nam mkha'i snying po ste",
    "T05D4003:171b-19": "zhu ba po'i ming ngo //",
    "T05D4003:171b-20": "rtog pa'i mtshan ma thams cad bcom zhing yang dag pa'i ye shes dang ldan la /",
    "T05D4003:171b-21": "rtag chad la sogs pa'i mtha' thams cad las 'das",
    "T05D4003:171b-22": "pa'i bcom ldan 'das la lus ngag yid kyis phyag",
    "T05D4003:171b-23": "btsal te 'og nas zhus pa 'di skad ces zhus",
    "T05D4003:171b-24": "so // bcom ldan 'das ni snga ma bzhin no //",
    "T05D4003:171b-25": "byang chub sems dpa' ni gzhi sdom pa'i tshul khrims dang /",
    "T05D4003:171b-26": "dge ba chos sdud pa'i tshul khrims dang /",
    "T05D4003:171b-27": "sems can gyi don byed pa'i tshul khrims dang ldan pa'o //",
    "T05D4003:171b-28": "nam 'chi ka ma'i sems ni /",
    "T05D4003:171b-29": "srog gi rlung phyir 'byung ba'i dus kyi tshe zhes gtso bor smos kyang rtag tu bsam par bya'o //",
    "T05D4003:171b-30": "ji ltar blta bar bgyi zhes bya ba ni sems",
    "T05D4003:171b-31": "'dis don dam pa'i chos rnams ni ji ltar shes",
    "T05D4003:171b-32": "par bya / sems de'i ngo bo ni gang /",
    "T05D4003:171b-33": "sems de'i rang bzhin ni ji lta bu /",
    "T05D4003:171b-34": "de nas kun rdzob tu ji ltar bstan /",
    "T05D4003:171b-35": "sems de'i rang bzhin rtogs nas ji ltar 'gyur snyam pa'o //",
    "T05D4003:171b-36": "bcom ldan 'das kyis bka' stsal pa /",
    "T05D4003:171b-37": "nam mkha'i snying po byang chub sems dpa' nam 'chi ka ma'i tshe /",
    "T05D4003:171b-38": "'da' ka ye shes bsgom par bya'o zhes gsungs pa",
    "T05D4003:171b-39": "ni zhu ba'i lan te go sla bas ma bshad",
    "T05D4003:172a-0": "do // de la 'da' ka ye shes ni chos thams @172a * //",
    "T05D4003:172a-1": "cad rang bzhin gyis rnam par dag pas na dngos",
    "T05D4003:172a-2": "po med pa'i 'du shes bsgom par bya'o zhes bya",
    "T05D4003:172a-3": "ba la sogs pas ni gzhung gi don rgyas par",
    "T05D4003:172a-4": "bka' stsal te / sems 'dis don dam pa'i chos ji ltar shes par bya snyam pa la /",
    "T05D4003:172a-5": "de la chos thams cad rang bzhin gyis rnam par",
    "T05D4003:172a-6": "dag pas na dngos po med pa'i 'du shes bsgom",
    "T05D4003:172a-7": "par bya'o zhes gsungs te /",
    "T05D4003:172a-8": "de la zhes pa ni dmigs kyis bskyang ba'o //",
    "T05D4003:172a-9": "'da' ka ye shes zhes bya ba ni de bzhin",
    "T05D4003:172a-10": "gshegs pa rnams kyis sngon byang chub sems dpa'i spyad",
    "T05D4003:172a-11": "pa spyod pa ni 'og nas 'byung ba lta bur",
    "T05D4003:172a-12": "shes pa'i ye shes de la de skad ces bya'o",
    "T05D4003:172a-13": "// don dam pa phung po khams la sogs pas",
    "T05D4003:172a-14": "bsdus pa'i chos thams cad gdod ma nas ma skyes",
    "T05D4003:172a-15": "pa'i phyir rang bzhin gyis rnam par dag pa ste",
    "T05D4003:172a-16": "// / des na don gyi bya ba byed nus",
    "T05D4003:172a-17": "pa'i dngos po rnams rang bzhin gyis ma grub cing",
    "T05D4003:172a-18": "ngo bo nyid med pa'i 'du shes bsgom par bya'o",
    "T05D4003:172a-19": "// / // de yang lang kar gshegs pa las //",
    "T05D4003:172a-20": "gang phyir blo yis rab gzhigs na //",
    "T05D4003:172a-21": "rang bzhin dag ni mi dmigs te //",
    "T05D4003:172a-22": "de phyir de dag brjod du med //",
    "T05D4003:172a-23": "ngo bo nyid kyang med par bshad //",
    "T05D4003:172a-24": "ces gsungs pa dang /",
    "T05D4003:172a-25": "gzhan yang de nyid las /",
    "T05D4003:172a-26": "yod dang med pa'i phyogs bral zhing //",
    "T05D4003:172a-27": "rgyu dang rkyen gyis spangs pa yi //",
    "T05D4003:172a-28": "srid pa rgyu med rang mthong nas //",
    "T05D4003:172a-29": "sems kyi rgyud ni rnam par dag / ces gsungs so //",
    "T05D4003:172a-30": "de ltar rang bzhin gyis rnam par dag pas ci",
    "T05D4003:172a-31": "yang med na sna tshogs su snang ba gang yin",
    "T05D4003:172a-32": "snyam pa la / thams cad byang chub kyi sems",
    "T05D4003:172a-33": "su 'dus pas na snying rje chen po'i 'du shes",
    "T05D4003:172a-34": "bsgom par bya'o zhes gsungs te /",
    "T05D4003:172a-35": "'khor ba dang mya ngan las 'das pa'i chos thams",
    "T05D4003:172a-36": "cad rang gi byang chub kyi sems nyid yin gyi",
    "T05D4003:172a-37": "/ phyi rol don du smra ba rnams 'dod pa ltar yod pa ma yin no //",
    "T05D4003:172a-38": "de ltar yang lang kar gshegs pa las /",
    "T05D4003:172a-39": "ji ltar byis pas brtags pa yi //",
    "T05D4003:172a-40": "phyi rol gyi ni snang ba med //",
    "T05D4003:172a-41": "sems ni gzugs brnyan bzhin du snang //",
    "T05D4003:172a-42": "bag chags kyis kyang mgo g-yung bslang //",
    "T05D4003:172a-43": "zhes gsungs te /",
    "T05D4003:172a-44": "de'i phyir ma rtogs pa rnams la sems can la",
    "T05D4003:172a-45": "dmigs pa'i snying rjes de dag gi sdug bsngal ba",
    "T05D4003:172a-46": "dang / chos la dmigs pa'i snying rjes chos thams cad mi rtag pa dang /",
    "T05D4003:172b-0": "@172b sdug bsngal ba dang /",
    "T05D4003:172b-1": "stong pa dang /",
    "T05D4003:172b-2": "bdag med par bsgom pa dang /",
    "T05D4003:172b-3": "dmigs pa med pa'i snying rje dang stong pa nyid bsgom ste /",
    "T05D4003:172b-4": "de ltar snying rje chen pos bsgoms na /",
    "T05D4003:172b-5": "der sangs rgyas kyi chos thams cad 'dus te /",
    "T05D4003:172b-6": "der yang chos yang dag par sdud pa'i mdo las /",
    "T05D4003:172b-7": "bcom ldan 'das dper bgyi na 'khor los sgyur ba'i",
    "T05D4003:172b-8": "'khor lo rin po che gang mchis pa der dpung",
    "T05D4003:172b-9": "gi tshogs thams cad mchi'o //",
    "T05D4003:172b-10": "bcom ldan 'das de bzhin du byang chub sems dpa'i",
    "T05D4003:172b-11": "snying rje chen po gang du mchis pa der sangs",
    "T05D4003:172b-12": "rgyas kyi chos thams cad 'dus zhes gsungs so //",
    "T05D4003:172b-13": "'o na sems de'i rang bzhin ji lta bu snyam pa la /",
    "T05D4003:172b-14": "rang bzhin gyis 'od gsal bas na mi dmigs pa'i 'du shes bsgom par bya'o zhes gsungs te /",
    "T05D4003:172b-15": "rang bzhin gyis 'od gsal ba'i phyir nam mkha' ltar",
    "T05D4003:172b-16": "ci la yang mi dmigs pa'i 'du shes bsgom par",
    "T05D4003:172b-17": "bya ste / de ltar yang ye shes snang ba'i rgyan las /",
    "T05D4003:172b-18": "sems ni rang bzhin gyis 'od gsal ba ste /",
    "T05D4003:172b-19": "glo bur gyi nye ba'i nyon mongs pas nyon mongs",
    "T05D4003:172b-20": "kyang rang bzhin ni kun nas nyon mongs bar mi",
    "T05D4003:172b-21": "'gyur zhes gsungs pa dang /",
    "T05D4003:172b-22": "yang de nyid las /",
    "T05D4003:172b-23": "'jam dpal byang chub ni sems kyi rang bzhin 'od gsal ba'i phyir rang bzhin gyis 'od gsal ba'o //",
    "T05D4003:172b-24": "ci'i phyir na /",
    "T05D4003:172b-25": "rang bzhin gyis 'od gsal ba zhes bya ste /",
    "T05D4003:172b-26": "gang rang bzhin de ni kun nas nyon mongs pa med pas nam mkha' dang mtshungs te /",
    "T05D4003:172b-27": "nam mkha'i rang bzhin can nam mkha' kun 'gro ba nam mkha' lta bu ste /",
    "T05D4003:172b-28": "rab tu 'od gsal ba'i phyir ro zhes gsungs so //",
    "T05D4003:172b-29": "don dam pa de ltar yin na kun rdzob tsam du ji ltar blta snyam pa la /",
    "T05D4003:172b-30": "dngos po thams cad mi rtag pas na ci la",
    "T05D4003:172b-31": "yang mi chags pa'i 'du shes bsgom par bya'o zhes",
    "T05D4003:172b-32": "gsungs te / rgyu dang rkyen gyis bskyed pa'i dngos po thams cad skad cig ma ste /",
    "T05D4003:172b-33": "sems can mi gnas par 'gyur zhing 'pho bas na mi rtag pa'o //",
    "T05D4003:172b-34": "de'i phyir 'dod pa'i yon tan gang ci yang rung",
    "T05D4003:172b-35": "ba la byang chub sems dpa'i sems mi chags par",
    "T05D4003:172b-36": "de'i rang bzhin stong pa zhi ba'i bdag nyid can",
    "T05D4003:172b-37": "du bsgom par bya ste /",
    "T05D4003:172b-38": "de yang mya ngan las 'das pa las /",
    "T05D4003:172b-39": "kye ma 'dus byas rnams mi rtag / skye zhing 'jig pa'i chos can yin //",
    "T05D4003:173a-0": "skyes @173a * //",
    "T05D4003:173a-1": "nas 'jig par 'gyur bas na //",
    "T05D4003:173a-2": "de bas myur du zhi ba bde //",
    "T05D4003:173a-3": "zhes gsungs so //",
    "T05D4003:173a-4": "sems de'i rang bzhin ji lta ba bzhin du rtogs na cir 'gyur snyam pa la /",
    "T05D4003:173a-5": "sems rtogs na ye shes yin pas sangs rgyas gzhan",
    "T05D4003:173a-6": "du mi btsal ba'i 'du shes rab tu bsgom par",
    "T05D4003:173a-7": "bya'o zhes gsungs te /",
    "T05D4003:173a-8": "gong du gsungs pa lta bu'i sems rang bzhin gyis",
    "T05D4003:173a-9": "'od gsal ba'i bdag nyid ji lta ba bzhin du",
    "T05D4003:173a-10": "shes pa'i ye shes de nyid las sangs rgyas zhes",
    "T05D4003:173a-11": "tha snyad nye bar btags kyi /",
    "T05D4003:173a-12": "de las gzhan du sangs rgyas rnyed par mi 'gyur te /",
    "T05D4003:173a-13": "de ltar yang rdo rje gcod pa las /",
    "T05D4003:173a-14": "gang gis nga la gzugs su mthong //",
    "T05D4003:173a-15": "gang gis ngal sgrar shes pa //",
    "T05D4003:173a-16": "log par spong bar shes pa ste //",
    "T05D4003:173a-17": "skye bo de yis nga mi mthong //",
    "T05D4003:173a-18": "sangs rgyas rnams ni chos nyid lta //",
    "T05D4003:173a-19": "'dren pa rnams ni chos kyi sku //",
    "T05D4003:173a-20": "chos nyid shes par bya min pas //",
    "T05D4003:173a-21": "de dag rnam par shes mi nus //",
    "T05D4003:173a-22": "zhes gsungs pa dang /",
    "T05D4003:173a-23": "lang kar gshegs pa las //",
    "T05D4003:173a-24": "rtog pa spangs pa'i sems nyid ni //",
    "T05D4003:173a-25": "yid kyi rnam shes bzlog pa ste //",
    "T05D4003:173a-26": "chos rnams thams cad shes pa'i phyir //",
    "T05D4003:173a-27": "sems ni sangs rgyas zhes ngas 'chad //",
    "T05D4003:173a-28": "ces gsungs so //",
    "T05D4003:173a-29": "don bsdus pa la dga' ba rnams kyi phyir ;",
    "T05D4003:173a-30": "bcom ldan 'das kyis tshigs su bcad pa de bka' stsal pa /",
    "T05D4003:173a-31": "chos rnams rang bzhin rnam dag pas //",
    "T05D4003:173a-32": "dngos po med pa'i 'du shes bsgom //",
    "T05D4003:173a-33": "byang chub sems dang rab ldan pas //",
    "T05D4003:173a-34": "snying rje chen po'i 'du shes bsgom //",
    "T05D4003:173a-35": "rang bzhin mi dmigs 'od gsal bas //",
    "T05D4003:173a-36": "mi dmigs ba yi 'du shes bsgom //",
    "T05D4003:173a-37": "dngos po thams cad mi rtag pas //",
    "T05D4003:173a-38": "dngos po ci la'ang mi chags bsgom //",
    "T05D4003:173a-39": "sems ni ye shes 'byung ba'i rgyu //",
    "T05D4003:173a-40": "sangs rgyas gzhan du ma tshol cig / ces gsungs te /",
    "T05D4003:173a-41": "chos thams cad rang bzhin gyis rnam par dag pa'i phyir /",
    "T05D4003:173a-42": "dngos po'i mtshan nyid du yod de /",
    "T05D4003:173a-43": "ma byang ba dngos por 'du shes bskyed pa ni",
    "T05D4003:173a-44": "skyes bu glen pa gang zhig smig rgyu'i chu la",
    "T05D4003:173a-45": "khrus bya ba dang /",
    "T05D4003:173a-46": "btung bar 'dod pa bzhin te /",
    "T05D4003:173a-47": "byang chub sems dpas de ltar mi blta'o //",
    "T05D4003:173a-48": "de ltar yang la dkar gshegs pa las /",
    "T05D4003:173a-49": "sems slu ba yi smig rgyu la //",
    "T05D4003:173b-0": "@173b ji ltar dpyid ka g-yo ba ni //",
    "T05D4003:173b-1": "ri dags rnams ni chu 'dzin te //",
    "T05D4003:173b-2": "de la dngos po yod pa min //",
    "T05D4003:173b-3": "zhes gsungs pa lta bu'o //",
    "T05D4003:173b-4": "don dam par na byang chub kyi sems gdod ma",
    "T05D4003:173b-5": "nas ma skyes pa'i phyir de ltar ma rtogs pa'i",
    "T05D4003:173b-6": "'gro ba rnams la sgyu ma'i skyes bu la sgyu",
    "T05D4003:173b-7": "ma'i skyes bu gzhan gnyis pa snying rje bskyed pa",
    "T05D4003:173b-8": "ltar snying rje chen po bsgom par bya ste /",
    "T05D4003:173b-9": "de ltar yang lang kar gshegs pa las //",
    "T05D4003:173b-10": "rtsva dang shing dang gyo mo las //",
    "T05D4003:173b-11": "sgyu ma rnam par mdzes gyur kyang //",
    "T05D4003:173b-12": "sgyu ma de ni med pa ste //",
    "T05D4003:173b-13": "chos kyi rang bzhin de bzhin no //",
    "T05D4003:173b-14": "zhes gsungs te /",
    "T05D4003:173b-15": "de ltar bsgoms na dmigs pa med pa'i snying rje skye ste /",
    "T05D4003:173b-16": "snying rje'i mchog yin no //",
    "T05D4003:173b-17": "de ni rang bzhin gyis gsal bas nam mkha' ltar",
    "T05D4003:173b-18": "dmigs su med pa'i phyir rang gi rnam par rtog",
    "T05D4003:173b-19": "pa tsam las logs na grub pa'i dngos po med",
    "T05D4003:173b-20": "pa bzhin du byis pa rmongs pa rnams mo gsham",
    "T05D4003:173b-21": "gyi bu dang / rmi lam lta bu la 'dod",
    "T05D4003:173b-22": "chags pa ltar byang chub sems dpas zhen pa'i chags",
    "T05D4003:173b-23": "pa mi skyed do //",
    "T05D4003:173b-24": "de yang lang kar gshegs pa las //",
    "T05D4003:173b-25": "rnam par rtog las gud na ni //",
    "T05D4003:173b-26": "'dus byas 'dus ma byas med na //",
    "T05D4003:173b-27": "rmi lam mo gsham bu bzhin du //",
    "T05D4003:173b-28": "byis pa phyogs bslad 'dzin par byed //",
    "T05D4003:173b-29": "ces gsungs so //",
    "T05D4003:173b-30": "sems rnam par rtog pa'i dri ma dag pa nyid yang dag pa'i ye shes zhes bya ste /",
    "T05D4003:173b-31": "de nyid sangs rgyas zhes bya yi //",
    "T05D4003:173b-32": "mtshan dang dpe byad kyis brgyan pa'i //",
    "T05D4003:173b-33": "gzugs kyi sku ni de lta ma yin no //",
    "T05D4003:173b-34": "de ltar lang kar gshegs pa las //",
    "T05D4003:173b-35": "mngon par 'du byed mtshan rnams kyis //",
    "T05D4003:173b-36": "sangs rgyas mtshan ldan ma yin te //",
    "T05D4003:173b-37": "de dag 'khor los sgyur yin bstan //",
    "T05D4003:173b-38": "des ni sangs rgyas mi brjod do //",
    "T05D4003:173b-39": "sangs rgyas mtshan ni ye shes te //",
    "T05D4003:173b-40": "lta ba'i nyes pa rnam spangs pa //",
    "T05D4003:173b-41": "so so rang rig lta ba rtogs //",
    "T05D4003:173b-42": "nyes pa so sor rnam 'joms pa'o //",
    "T05D4003:173b-43": "zhes gsungs so //",
    "T05D4003:173b-44": "'o na sangs rgyas des 'gro ba'i don ji ltar mdzad snyam pa la /",
    "T05D4003:173b-45": "de yang lang kar gshegs pa las //",
    "T05D4003:173b-46": "nyi ma zla ba me yi 'od //",
    "T05D4003:173b-47": "de bzhin 'byung ba nor bu rnams //",
    "T05D4003:173b-48": "rnam par mi rtog shin tu 'byung //",
    "T05D4003:173b-49": "de bzhin sangs rgyas sangs rgyas nyid //",
    "T05D4003:173b-50": "ces gsungs pa lta bu'o //",
    "T05D4003:173b-51": "mjug bsdu ba'i phyir /",
    "T05D4003:174a-0": "@174a * // bcom ldan 'das kyis de skad ces bka' stsal pa dang /",
    "T05D4003:174a-1": "byang chub sems dpa' nam mkha'i snying po la sogs",
    "T05D4003:174a-2": "pa 'khor thams cad rab tu dga' nas bcom ldan",
    "T05D4003:174a-3": "'das kyis gsungs pa la mngon par bstod do zhes",
    "T05D4003:174a-4": "pa go sla bsam bshad do //",
    "T05D4003:174a-5": "shes rab dang ldan gang dag cig /'khor gyi rgya mtsho skad cig gis //",
    "T05D4003:174a-6": "sgrol byed mdo sde 'di bshad pas //",
    "T05D4003:174a-7": "'gro kun rang sems rtogs par shog /'phags pa 'da' ka ye shes kyi mdo'i rnam par bshad pa /"
}