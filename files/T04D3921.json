{
    "T04D3921:72a-0": "@72a // mi sdug pa bsgom pa'i rim pa bzhugs //",
    "T04D3921:72a-2": "# // mi sdug pa bsgom pa'i rim pa /",
    "T04D3921:72a-3": "'dod chags la sogs pa'i skyon thams cad dang bral",
    "T04D3921:72a-4": "ba 'phags pa nam mkha'i snying po la phyag 'tshal",
    "T04D3921:72a-5": "lo // mi gtsang ba bsgom pa bshad par bya'o //",
    "T04D3921:72a-6": "gang rnal 'byor pa srid pas dmus byung nas thar",
    "T04D3921:72a-7": "pa la dad pa skyed pa des 'di ltar brtag",
    "T04D3921:72a-8": "par bya ste / dang por rang gi dpral ba'am /",
    "T04D3921:72a-9": "lag pa dang rkang pa'i mthe bo la thor bu'am /",
    "T04D3921:72a-10": "'brum bu sngon po'am /",
    "T04D3921:72a-11": "ser po'i rnam pa rnag gis kun tu gang ba zhig rdol bar bsgom ste /",
    "T04D3921:72a-12": "nam zhi gnas grub pa'i bar du'o //",
    "T04D3921:72a-13": "de grub nas ni bdag gi lus thams cad mthar gyis rul myags par bsam par bya'o //",
    "T04D3921:72a-14": "de nas ji ltar bdag gi lus la dmigs pa",
    "T04D3921:72a-15": "bzhin du sa gzhi thams cad mi ros gang bar",
    "T04D3921:72a-16": "mthong ngo // de ltar mi gtsang ba bsgom pa yang kha dog dang /",
    "T04D3921:72a-17": "dbyibs dang /",
    "T04D3921:72a-18": "reg pa dang /",
    "T04D3921:72a-19": "'khrig pa'i 'dod chags kyi gnyen po rnam pa bzhir shes par bya ste /",
    "T04D3921:72a-20": "de la dang po ni /",
    "T04D3921:72a-21": "mi'i ro bsngos pa dang /",
    "T04D3921:72a-22": "rmugs pa dang /",
    "T04D3921:72a-23": "mdog mi sdug pa dang /",
    "T04D3921:72a-24": "dri bshul ba dang /",
    "T04D3921:72a-25": "rnam par 'bus gzhigs pa'o //",
    "T04D3921:72a-26": "dang 'og ni lus snga ma bzhin du bam zhing /",
    "T04D3921:72a-27": "rkang lag dang kha mig rnams mi sdug cing 'jigs su rung bar gyur ba'o//",
    "T04D3921:72a-28": "tha ltag ni rnam par rul pa dang /",
    "T04D3921:72a-29": "rnag gis kun tu gang ba dang /",
    "T04D3921:72a-30": "bsnam pa dang /",
    "T04D3921:72a-31": "'bu mang pos gzhigs shing myags pa'o //",
    "T04D3921:72a-32": "tha mar lus kyi keng rus tsam ma bral zhing rgyus pas 'brel pa /",
    "T04D3921:72a-33": "sha ra ri chags pa dri mi zhim pa sbrang",
    "T04D3921:72a-34": "mas gzings shing 'phungs pas rnags shing dmar bar bsgom",
    "T04D3921:72a-35": "ste go rims bzhin no //",
    "T04D3921:72a-36": "de ltar bsgoms pa'i 'og tu stan las ma langs",
    "T04D3921:72a-37": "pa kho nar mi gtsang ba dang keng rus kyi",
    "T04D3921:72a-38": "rnam pa 'di dag rang gi blos brtags pa kho",
    "T04D3921:72a-39": "nar zad de / dmigs pa med bzhin du yang shes pa skye ba las na /",
    "T04D3921:72b-0": "chos thams cad kyang brtags pa'i ngo @72b bo kho nar zad la /",
    "T04D3921:72b-1": "rtog pa yang rkyen tshogs pa'i dbang gis byung ba yin te /",
    "T04D3921:72b-2": "gang dang gang rkyen las byung ba de thams cad",
    "T04D3921:72b-3": "ni rang gi ngo bo ma skyes pa yin te",
    "T04D3921:72b-4": "/ skye ba med pa dang 'gag pa yang med pas na /",
    "T04D3921:72b-5": "skye ba dang 'gag pa mi dmigs par de kho",
    "T04D3921:72b-6": "na'i don gyi rnam pa la sems kyi rgyun gtad",
    "T04D3921:72b-7": "de ci nus su bsgom mo /",
    "T04D3921:72b-8": "de nas sems skyo na dge ba'i rtsa ba bla",
    "T04D3921:72b-9": "na med pa'i byang chub tu bsngos nas ldang ngo",
    "T04D3921:72b-10": "// langs nas chos thams cad sgyu ma lta bur bltas te /",
    "T04D3921:72b-11": "sbyin pa la sogs pa snying rje sngon du song ba'i blos bya'o //",
    "T04D3921:72b-12": "de phan chad ni dmigs pa /",
    "T04D3921:72b-13": "gang kho na las 'dod chags skye ba'i dmigs pa",
    "T04D3921:72b-14": "de nyid kyang rang gi lus la mi gtsang ba",
    "T04D3921:72b-15": "ji lta ba bzhin yid la bya'o //",
    "T04D3921:72b-16": "de ltar rgyun du yid la byas shing bsgoms na",
    "T04D3921:72b-17": "lus la yid 'byung zhing 'dod chags rnam pa bzhi",
    "T04D3921:72b-18": "po yang gnon par gyur la 'phags pa'i lam yang",
    "T04D3921:72b-19": "skye ste / nyon mongs pa rtag tu spangs par yang 'gyur ro //",
    "T04D3921:72b-20": "mi gtsang ba bsgom pa'i thabs bshad pa slob dpon dge ba'i go chas mdzad pa rdzogs so /",
    "T04D3921:72b-22": "// /'di ni sngon gyi lo ts'a ba chen po rnams kyis bsgyur ba ste /"
}