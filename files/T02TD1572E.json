{
    "T02TD1572E:249a-0": "@249a # // rgya gar skad du /",
    "T02TD1572E:249a-1": "badzra b'a r'a h'i s'a dha nam /",
    "T02TD1572E:249a-2": "bod skad du /",
    "T02TD1572E:249a-3": "rdo rje phag mo'i sgrub thabs /",
    "T02TD1572E:249a-4": "bcom ldan 'das ma rdo rje phag mo la phyag 'tshal lo //",
    "T02TD1572E:249a-5": "yi ge pam yongs su gyur pa las padma dmar po'o //",
    "T02TD1572E:249a-6": "de'i steng du yi ge yam yongs su gyur pa las rlung gi dkyil 'khor kha dog nag po gzhu'i tshul rgyal mtshan gyis brgyan pa'o //",
    "T02TD1572E:249a-7": "yi ger ram yongs su gyur pa las me'i dkyil 'khor dmar zur gsum pa 'bar bas mtshan pa'o //",
    "T02TD1572E:249a-8": "yi ge bam yongs su gyur pa las /",
    "T02TD1572E:249a-9": "chu'i dkyil 'khor zlum po kha dog dkar po bum pas mtshan pa'o //",
    "T02TD1572E:249a-10": "yi ge lam yongs su gyur pa las sa'i dkyil 'khor zur bzhi pa ljang gu rdo rjes mtshan pa'o //",
    "T02TD1572E:249a-11": "yi ge sum yongs su gyur pa las ri rab lhun po zur bzhi pa rin po che bzhi las grub pa rtse mo brgyad kyis nye bar mdzes pa'o //",
    "T02TD1572E:249a-12": "de'i dbus su yi ge bam yongs su gyur pa las sna tshogs padma'o //",
    "T02TD1572E:249a-13": "de'i dbus su yi ge h'um yongs su gyur pa las sna tshogs rdo rje'i //",
    "T02TD1572E:249a-14": "de'i dbus su a'a li k'a li'i sbyor ba'o //",
    "T02TD1572E:249a-15": "de'i dbus su yi ge bam yongs su gyur pa las rdo rje ste /",
    "T02TD1572E:249a-16": "de'i lte ba la yi ge bam mo //",
    "T02TD1572E:249a-17": "de yongs su gyur ba las rje btsun ma rdo rje phag mo sku mdog dmar po skra bshig pa gcer mo //",
    "T02TD1572E:249a-18": "'og pag dum bus brgyan pa /",
    "T02TD1572E:249a-19": "mi'i mgo bo rlon pa lnga bcu'i phreng ba dpyangs pa /",
    "T02TD1572E:249a-20": "phyag g-yon pa'i thod pa na sdang ba bdud la sogs pa'i khrag bsnams pa /",
    "T02TD1572E:249a-21": "g-yas pa phyogs thams cad du sdang ba las bsdigs pa'i rdo rje can gyis sdigs mdzub mdzad pa /",
    "T02TD1572E:249a-22": "bskal pa'i me bzhin cher 'bar ba //",
    "T02TD1572E:249a-23": "khrag la dgyes pa khrag 'dzag pa /",
    "T02TD1572E:249a-24": "g-yas brkyang pas gdan la bzhugs pa //",
    "T02TD1572E:249a-25": "mkha' 'gro de bzhin l'a ma dang /",
    "T02TD1572E:249a-26": "dum skyes ma dang gzugs can ma /",
    "T02TD1572E:249a-27": "'di'i bzlas pa'i sngags ni aom badzra bee ro tsa n'i ye h'um h'um phat phat sv'a h'a /",
    "T02TD1572E:249a-28": "snying po'i sngags so //",
    "T02TD1572E:249a-29": "aom sarba buddha d'a ki n'i ye /",
    "T02TD1572E:249a-30": "badzra warn'a n'i ye h'um h'um h'um phat phat phat sv'a h'a /",
    "T02TD1572E:249a-31": "nye ba'i snying po'i sngags so //",
    "T02TD1572E:249a-32": "dpal au rgyan rdo rje rnal 'byor ma'i gnas nas rnam par byung ba rdo rje phag mo'i sgrub thabs rdzogs so /",
    "T02TD1572E:249a-34": "// / bod kyi lo ts'a ba bande mar ba chos kyi dbang phyug nyid kyis bsgyur ba'o /"
}