{
    "T02D2546:17b-0": "@17b # // rgya gar skad du /",
    "T02D2546:17b-1": "a'arya manydzu shr'i n'a ma sangg'i ti manda la bidhi n'a ma /",
    "T02D2546:17b-2": "bod skad du /",
    "T02D2546:17b-3": "'phags pa 'jam dpal gyi mtshan yang dag par brjod pa'i dkyil 'khor gyi cho ga zhes bya ba /",
    "T02D2546:17b-4": "'jam dpal gzhon nur gyur pa la phyag 'tshal lo //",
    "T02D2546:17b-5": "nyon mongs nad kyis gzir ba'i 'gro ba la //",
    "T02D2546:17b-6": "zug rngu 'byin mdzad sman pa'i rgyal po mchog /'jam dpal ye shes sems dpa' de btud nas //",
    "T02D2546:17b-7": "rin chen rigs kyi dkyil 'khor cho ga bshad /",
    "T02D2546:17b-8": "de la 'dir ser sna'i gnyen por sangs rgyas rin",
    "T02D2546:17b-9": "chen 'byung ldan gyi dkyil 'khor byed par 'dod pas",
    "T02D2546:17b-10": "/ ji ltar smras pa de bzhin byed pa'i skyes",
    "T02D2546:17b-11": "bu dbang bskur ba thob pas ri bo 'am chu",
    "T02D2546:17b-12": "klung du 'byor pa dang ldan par byas te /",
    "T02D2546:17b-13": "dus tshod bzang po la bsnyen pa'i khang par zhugs",
    "T02D2546:17b-14": "la shes rab dang snying rje dang ldan pa'i blo",
    "T02D2546:17b-15": "bskyed de // gdan 'bol ba la 'dug cing mdun",
    "T02D2546:17b-16": "gyi bya ba byas nas de thag tu ma rungs",
    "T02D2546:17b-17": "pa 'dul ba'i rgyal po dran par byas la bar",
    "T02D2546:17b-18": "bskyed de // chod bsal te / nam mkha'i dbyings su dkyil 'khor la bltas la /",
    "T02D2546:17b-19": "de'i mdun du lus ngag gi dri ma bsal la",
    "T02D2546:17b-20": "sems bskyed cing sdom pa blangs nas stong pa nyid",
    "T02D2546:17b-21": "dran pa'i dbyings su skar ma lta bu'i yi ge'i",
    "T02D2546:17b-22": "phreng ba bltas te /",
    "T02D2546:17b-23": "de las byung ba'i khang pa dang /",
    "T02D2546:17b-24": "gzhi'i sangs rgyas rin chen 'byung ldan bskyed pa dang /",
    "T02D2546:17b-25": "sbyor ba dang po dang /",
    "T02D2546:17b-26": "de dang cha mthun pa'i sems dpas bskor ba ni",
    "T02D2546:17b-27": "aa las nges par byung ba'i dkyil 'khor rgyal mchog",
    "T02D2546:17b-28": "dang / de rnams kyi mtshan brjod pa'i byin rlabs",
    "T02D2546:17b-29": "las byung ba'i sangs rgyas kyi sku spro ba'i las",
    "T02D2546:17b-30": "rgyal mchog bsgom par bya'o //",
    "T02D2546:17b-31": "de ltar dkyil 'khor nye bar gyur nas gzhan gyi don du thugs rje shar te /",
    "T02D2546:17b-32": "dkyil 'khor bar chad med pa'i gnas su byas la /",
    "T02D2546:18a-0": "rdul tshon ye shes kyi @18a * //",
    "T02D2546:18a-1": "rang bzhin du mos la /",
    "T02D2546:18a-2": "lha dgod pa ni gzhi'i sangs rgyas gtso bo rin chen 'byung ldan las /",
    "T02D2546:18a-3": "de dang cha mthun pa'i sems dpa' bzhi dang /",
    "T02D2546:18a-4": "sgeg mo la sogs pa brgyad kyis bskor ba bkod la /",
    "T02D2546:18a-5": "khyams su bskal pa bzang po'i byang chub sems dpa' rnams dgod /",
    "T02D2546:18a-6": "sgo ma bzhi sgo bzhir bris te /",
    "T02D2546:18a-7": "legs par zin pa dang mchod pa yang rgyas par phul te /",
    "T02D2546:18a-8": "bstod pas bstod nas bum pa gzhug cing lha rnams dbang bskur bas bdag nyid bsgrubs la /",
    "T02D2546:18a-9": "gzhan gyi don du slob ma me tog thogs pas",
    "T02D2546:18a-10": "sdom pa 'dzin par nus pa la dkyil 'khor bstan",
    "T02D2546:18a-11": "te / de nas dbang bskur nas slar yang dkyil 'khor la mchod de /",
    "T02D2546:18a-12": "bzod par gsol zhing bshags pa bya ba dang /",
    "T02D2546:18a-13": "lha rnams bsdu zhing spyod lam ci bder bya'o //",
    "T02D2546:18a-14": "ser sna rnam dag rin chen 'byung //",
    "T02D2546:18a-15": "dkyil 'khor cho ga bsdus pa las //",
    "T02D2546:18a-16": "dge ba bsags par gang gyur pa //",
    "T02D2546:18a-17": "rin chen 'byung ldan nyid thob shog //",
    "T02D2546:18a-18": "slob dpon chen po 'jam dpal bshes gnyen gyis mdzad pa /"
}