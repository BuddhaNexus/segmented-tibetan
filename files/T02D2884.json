{
    "T02D2884:226b-0": "@226b # // rgya gar skad du /",
    "T02D2884:226b-1": "badzra p'a ni s'a dha nam n'a ma /",
    "T02D2884:226b-2": "bod skad du /",
    "T02D2884:226b-3": "phyag na rdo rje'i sgrub pa'i thabs zhes bya ba /",
    "T02D2884:226b-4": "phyag na rdo rje la phyag 'tshal lo //",
    "T02D2884:226b-5": "drag po'i stobs kyis 'dul dka' 'dul//",
    "T02D2884:226b-6": "bde gshegs kun gyi thugs ngo bo //",
    "T02D2884:226b-7": "rdo rje 'chang la phyag 'tshal nas //",
    "T02D2884:226b-8": "de yi sgrub thabs bri bar bya //",
    "T02D2884:226b-9": "bslab pa gsum ldan dge slong ngam //",
    "T02D2884:226b-10": "dge tshul dge bsnyen bsnyen gnas pa //",
    "T02D2884:226b-11": "bya ba'i rgyud mos de yis bsgrub //",
    "T02D2884:226b-12": "gzhan gyis de lta ma yin no //",
    "T02D2884:226b-13": "dang por sa phyogs gtsang mar rang nyams dga' ba'i phyogs su /",
    "T02D2884:226b-14": "stan bde ba la sems dpa'i dkyil mo krung gis gnas la /",
    "T02D2884:226b-15": "dri dang me tog la sogs pas dkyil 'khor mdzes par byas la /",
    "T02D2884:226b-16": "mdun du rig sngags kyi bdag po dang /",
    "T02D2884:226b-17": "bla ma bsams la /",
    "T02D2884:226b-18": "ji skad gsungs pa'i mchod pas mchod /",
    "T02D2884:226b-19": "sdig pa bshags pa dang /",
    "T02D2884:226b-20": "byed pa bsdam pa dang /",
    "T02D2884:226b-21": "gsum la skyabs su 'gro ba dang /",
    "T02D2884:226b-22": "byang chub tu sems bskyed par bya /",
    "T02D2884:226b-23": "de nas sva bh'a ba shuddh'a:sarba dharm'a:sva bh'a ba shuddhonya\\ham",
    "T02D2884:226b-24": "zhes lan gsum brjod pas thams cad stong par bsam",
    "T02D2884:226b-25": "mo // rang sems dag pas bam padma //",
    "T02D2884:226b-26": "dkar po 'dab brgyad dbus zla ba //",
    "T02D2884:226b-27": "dbus su h'um las rdo rjer gyur //",
    "T02D2884:226b-28": "lte ba'i dbus su h'um mthing ga / gyur ba bzhi pa rdo rje 'chad //",
    "T02D2884:226b-29": "brkyang bskum sems dpa' khros pa ste //",
    "T02D2884:226b-30": "mthing ga na ra'i rgyan gyis sbud //",
    "T02D2884:226b-31": "'jigs byed mgo skyes gyen du brdzes //",
    "T02D2884:226b-32": "rdo rje dril 'dzin me dpung bzhugs //",
    "T02D2884:226b-33": "rtse gcig pa yi sems kyis bsam //",
    "T02D2884:226b-34": "rang snyid zla bar snying po dgod //",
    "T02D2884:226b-35": "sngon du bsnyen pa sum 'bum bya //",
    "T02D2884:226b-36": "gsang sngags rgyal po 'di lan cig bzlas pas sdig pa thams cad sreg pa dang /",
    "T02D2884:226b-37": "thams cad srung bar byed do //",
    "T02D2884:226b-38": "'byung po'i gdon gyis zin pa la sogs pa la bsnun na 'byer bar byed do //",
    "T02D2884:226b-39": "kha ti khas kham phor la bris te sgo la dbyangs na sri'u srung bar byed do //",
    "T02D2884:226b-40": "spra tshil la gzugs sor bzhi pa byas la /",
    "T02D2884:226b-41": "de'i snying gar dgra'i ming dang sngags sprel nas tsher",
    "T02D2884:226b-42": "mas kha la btsugs na phyir rgol ba'i ngag rengs",
    "T02D2884:227a-0": "par byed do // snying la @227a * //",
    "T02D2884:227a-1": "btsugs na khros pa zhi ba dang /",
    "T02D2884:227a-2": "gsad pa'i sems kyis gsad par 'gyur ba dang /",
    "T02D2884:227a-3": "rkang lag gang la btsugs na zha bar 'gyur ba dang /",
    "T02D2884:227a-4": "rtags la btsugs na nus pa med par 'gyur ro //",
    "T02D2884:227a-5": "mi'i rje ngar gyi phur bu'am lcags phur la bsngags te gang la bsnun pa rengs par 'gyur ro //",
    "T02D2884:227a-6": "mi thod la sngags bris la /",
    "T02D2884:227a-7": "de'i nang du mi khrag gis bkang ba dur du sbas na rigs rgyud 'chad do //",
    "T02D2884:227a-8": "dug blugs te klu yod pa'i gnas su sbas na mdze nad kyis 'dzin to //",
    "T02D2884:227a-9": "dgra'i sgor sbas na 'byer bar byed pa dang /",
    "T02D2884:227a-10": "zhing dkyil du sbas na zhing la mi skye ba dang /",
    "T02D2884:227a-11": "phyugs lhas su sbas na mi 'phel ba dang /",
    "T02D2884:227a-12": "chur sbas na chu skems so //",
    "T02D2884:227a-13": "skyes bu mtshon gyis bsad pa'i thod pa la sngags dang /",
    "T02D2884:227a-14": "yul lha'i ming spel la bris nas yul lha'i gnas su sbas la /",
    "T02D2884:227a-15": "de'i thog tu phur ba la sngags mang du bzlas la yul lha'i snying gar dam du gdab /",
    "T02D2884:227a-16": "de'i steng du tsher ma can gyi shing la gdug pa'i me btang la /",
    "T02D2884:227a-17": "rta dang /",
    "T02D2884:227a-18": "mi dang /",
    "T02D2884:227a-19": "ba lang dang /",
    "T02D2884:227a-20": "khyi dang ma he la sogs pa'i sha khrag bsregs la /",
    "T02D2884:227a-21": "lha khyod kyi yul 'dir thog ser pho ba shig",
    "T02D2884:227a-22": "/ ma phebs na bskal bar mi gtong ngo zhes",
    "T02D2884:227a-23": "brjod la / phebs na rdzas rnams 'o mas bkrus la btang /",
    "T02D2884:227a-24": "ma phebs na gzhag / las de dag thams cad",
    "T02D2884:227a-25": "ni sngags dang ming spel ba'i dbye bas shes par",
    "T02D2884:227a-26": "bya'o // gsang sngags ni aom tsanda ma h'a ro sha na che ge mo h'um phat /",
    "T02D2884:227a-27": "gzhan yang gong gi gzugs brnyan gyi snying gar ming 'ba' zhig bris la /",
    "T02D2884:227a-28": "mchod rten nag po mtho gang ba'i nang du bcug la /",
    "T02D2884:227a-29": "lhung bzed kyi 'og tu mandal byas la gzhag / de nas dge slong dam /",
    "T02D2884:227a-30": "dge tshul lam /",
    "T02D2884:227a-31": "dge bsnyen phyag na rdo rje'i rnal 'byor dang ldan",
    "T02D2884:227a-32": "pa sngags bzlas pa po bzhi yan chad kyis dben",
    "T02D2884:227a-33": "par nub bco lngar nam gung la sngags brgya rtsa",
    "T02D2884:227a-34": "brgyad bzla zhing bskor bar bya /",
    "T02D2884:227a-35": "bcu drug pa la bskor bar bzlog la gzugs bsrogs na /",
    "T02D2884:227a-36": "ji skad sngags dang spel ba bzhin lo las mi 'da'o //",
    "T02D2884:227a-37": "ser ba la sogs pa bzlog pa la 'khor lo la bri ba'am rda la'o //",
    "T02D2884:227a-38": "g-yul du 'jug na ral gri la sogs pa'o //",
    "T02D2884:227a-39": "nad thams cad la chu dang yungs kar la sogs pa'o //",
    "T02D2884:227b-0": "gzhan yang 'di'i @227b yon tan ni brjod par mi nus so //"
}