{
    "T02D2334:278b-0": "@278b # // rgya gar skad du //",
    "T02D2334:278b-1": "pra ti patti s'a ra sha ta kam /",
    "T02D2334:278b-2": "bod skad du /",
    "T02D2334:278b-3": "go bar byed pa snying po brgya pa /",
    "T02D2334:278b-4": "dpal rdo rje he ru ka la phyag 'tshal lo //",
    "T02D2334:278b-5": "gang zhig shin tu phul byung chos kun mnyam nyid rang bzhin yang //",
    "T02D2334:278b-6": "rdo rje rnam par sgeg mo rnams kyis dgyes par gyur pa rgyal //",
    "T02D2334:278b-7": "sprul pa'i gzugs ni rnam pa mang mdzad dkyil 'khor 'khor lo'i dpal //",
    "T02D2334:278b-8": "he ru ka dpal mnyam med de yi zhabs la brten par bgyi //",
    "T02D2334:278b-9": "gang gis dmigs pa rnams kyis khengs pas rlom pa lta'i //",
    "T02D2334:278b-10": "mang po'i rtog 'di 'bras bu las ni spangs gyur kyang //",
    "T02D2334:278b-11": "shin tu mdzes pa'i dga' bar yongs bsgyur ched du ji lta'i don //",
    "T02D2334:278b-12": "go bar byed pa'i snying po ston pa de la phyag 'tshal lo //",
    "T02D2334:278b-13": "kun du rtog med ma 'dres pa //",
    "T02D2334:278b-14": "skye ba med cing thogs pa med //",
    "T02D2334:278b-15": "dor dang bsags pa spangs pa yi //",
    "T02D2334:278b-16": "sems ni kye yi rdo rje nyid //",
    "T02D2334:278b-17": "sna tshogs sprul pa'i gzugs rnams su//",
    "T02D2334:278b-18": "sna tshogs mos pa rnam rtog pa //",
    "T02D2334:278b-19": "rang gis rang bzhin rtogs pa yis //",
    "T02D2334:278b-20": "rang gi ngo bo mos med nyid //",
    "T02D2334:278b-21": "'di ni rang bzhin dkyil 'khor te //",
    "T02D2334:278b-22": "rnam pa ma lus 'od gsal ba //",
    "T02D2334:278b-23": "dag pa ye shes lnga rang bzhin //",
    "T02D2334:278b-24": "bla med dba' rlabs med pa'o //",
    "T02D2334:278b-25": "spros pa med pa'i rang bzhin gyis //",
    "T02D2334:278b-26": "'di ltar lha yi gzugs su ste //",
    "T02D2334:278b-27": "ma lus dga' ba yang dag rdzogs //",
    "T02D2334:278b-28": "nyon mongs ma lus 'jig byed pa //",
    "T02D2334:278b-29": "gzugs la sogs 'di de bzhin nyid //",
    "T02D2334:278b-30": "ji lta'i rnam par rnam gnas pa //",
    "T02D2334:278b-31": "gzung bya min par rab rtogs bya //",
    "T02D2334:278b-32": "rtogs pa de 'di mtshan nyid bral //",
    "T02D2334:278b-33": "chos rnams kun gyi snying po ni //",
    "T02D2334:278b-34": "stong nyid gcig pu de min pas //",
    "T02D2334:278b-35": "dkyil 'khor de nyid yang dag rig / rnam pa kun du mtshan nyid bral //",
    "T02D2334:278b-36": "rtsa rnams thams cad mkha' 'gro ma //",
    "T02D2334:278b-37": "phung po lnga yang dkyil 'khor dang //",
    "T02D2334:278b-38": "dngos po thams cad mnyam sbyor ba //",
    "T02D2334:278b-39": "bsam med rdo rje can gyi thugs //",
    "T02D2334:278b-40": "thams cad du yang sku rnams dang //",
    "T02D2334:278b-41": "de bzhin rigs rnams kun kyang de //",
    "T02D2334:278b-42": "phyag rgya mtshan ma la sogs rnams //",
    "T02D2334:278b-43": "de ni de lta de ltar rol //",
    "T02D2334:278b-44": "thams cad du ni snyoms 'jug de //",
    "T02D2334:278b-45": "bde ba chen po'i dga' ston ro //",
    "T02D2334:278b-46": "rdo rje can gzugs phun tshogs pa //",
    "T02D2334:279a-0": "mtha' yas 'di @279a * //",
    "T02D2334:279a-1": "tsam nyid kyi ci //",
    "T02D2334:279a-2": "phung po rnams de khams rnams de //",
    "T02D2334:279a-3": "skye mched rnams kyang de rnams nyid //",
    "T02D2334:279a-4": "thams cad ro gcig snyoms 'jug pa //",
    "T02D2334:279a-5": "rdo rje can gyi rnam 'phrul lo //",
    "T02D2334:279a-6": "rdo rje can 'di de rnams dang //",
    "T02D2334:279a-7": "de dag rnams kyang rdor can las //",
    "T02D2334:279a-8": "tha dad ma yin zung 'jug 'di//",
    "T02D2334:279a-9": "gsal zhing rnyog med rten med pa'o //",
    "T02D2334:279a-10": "gang du sems la rnam pa mtha' dag snang zhing gsal bar 'phro ba mnyam pa nyid gyur dang //",
    "T02D2334:279a-11": "sems dang sems las byung ba'i dbye ba rnam par nyams shing thams cad ting nge 'dzin gyur pa //",
    "T02D2334:279a-12": "der ni mchog gi bde ba chen po'i ro yis dbang bskur ba las bdag nyid rab dang zhing //",
    "T02D2334:279a-13": "dkyil 'khor dang ni dkyil 'khor pa yi mdzes pa chen po ci yang 'phro ba nyid du mthong //",
    "T02D2334:279a-14": "rnam dag rtog pa'i rdul gyis mnyes pa las //",
    "T02D2334:279a-15": "kun nas dang zhing shin tu 'od gsal ba //",
    "T02D2334:279a-16": "mtha' yas pa yi gzugs dang gzugs brnyan tshogs //",
    "T02D2334:279a-17": "sems kyi me long de la ci yang mdzes //",
    "T02D2334:279a-18": "ji ltar sindhur yi rdul gyis gos pa yi //",
    "T02D2334:279a-19": "me long la ni gzugs brnyan tshogs snang mi 'gyur ba //",
    "T02D2334:279a-20": "de bzhin rtog pa'i khyad par gyis ni sun phyung ba'i //",
    "T02D2334:279a-21": "yid 'di la ni rab tu gsal ba ring ba nyid //",
    "T02D2334:279a-22": "rang gzhan nyid du mngon par zhen pas rgyug par ni //",
    "T02D2334:279a-23": "kun du byas nas yid ni phyi rol yang dag 'phel //",
    "T02D2334:279a-24": "nang dang phyi rol du yang mnyam par ma bzhag pa //",
    "T02D2334:279a-25": "rang gis byas pas dub pa'i 'gro ba kye ma'o mtshar //",
    "T02D2334:279a-26": "gnyis kyi rnam pa bral bas mdzes pa'i rnal 'byor pa //",
    "T02D2334:279a-27": "ji ltar 'dod pa'i spyod pa dga' ba'i ro yi char //",
    "T02D2334:279a-28": "rnams kyi sgeg pa chen pos mtha' dag brten gyur kyang //",
    "T02D2334:279a-29": "de lta nyid kyis dga' zhing 'ching bar mi 'gyur mtshar //",
    "T02D2334:279a-30": "gnyis kyi rnam pa dor zhing rab tu gsal //",
    "T02D2334:279a-31": "mkhas pas yang dag reg bya skal bzang la //",
    "T02D2334:279a-32": "stug po'i dga' bas khyab pa stobs chen ro yis yongs gang nam mkha'i mthil du ni//",
    "T02D2334:279a-33": "rnam pa sna tshogs 'phro ba nye bar bsags pa mtha' dag nang du son gyur pa'i //",
    "T02D2334:279a-34": "yid la 'jig rten gsum po snang ba 'di de thim pa lta bur gnas pa'o //",
    "T02D2334:279a-35": "rang gi bdag po nyid kyis gang gyur pa //",
    "T02D2334:279a-36": "de 'di rang byin rlabs pa'i rim pa ste //",
    "T02D2334:279b-0": "gnyis nyid dag las nges pa rnam grol @279b ba //",
    "T02D2334:279b-1": "rang gi sgra yis mngon par brjod pa yin //",
    "T02D2334:279b-2": "sngags dang yang dag dbab pa dang //",
    "T02D2334:279b-3": "sgeg dang bzhad pa sogs rim med //",
    "T02D2334:279b-4": "sngags min yid la byed pa dang //",
    "T02D2334:279b-5": "'du byed skye ba 'byung ba med //",
    "T02D2334:279b-6": "gang du dngos rnams rang bzhin ni //",
    "T02D2334:279b-7": "rang bzhin nyid kyi khong du chud //",
    "T02D2334:279b-8": "log pa'i rang bzhin zad pa yis //",
    "T02D2334:279b-9": "dga' ba rang 'byung 'di 'char byed //",
    "T02D2334:279b-10": "bde sdug ces bya gnyis dbye ba'i //",
    "T02D2334:279b-11": "dbye ba sbyin byed rnam rtog ste //",
    "T02D2334:279b-12": "rnam par mi rtog mi dmigs pa'i //",
    "T02D2334:279b-13": "dmigs med bde ba chen po'o //",
    "T02D2334:279b-14": "snang ba med cing gsal ba med //",
    "T02D2334:279b-15": "'jug pa med cing bsam pa med //",
    "T02D2334:279b-16": "'gro ba'i rnam pa'i tshogs rnams ni //",
    "T02D2334:279b-17": "yang dag bsags pa shel lta bu //",
    "T02D2334:279b-18": "'gro ba rmi lam sgyu ma dang //",
    "T02D2334:279b-19": "smig rgyu sogs mtshungs nges par blta //",
    "T02D2334:279b-20": "gzung pa thams cad yongs dor las //",
    "T02D2334:279b-21": "dpyad du med pa lhun gyis grub //",
    "T02D2334:279b-22": "dngos dang dngos po med nyid kyis //",
    "T02D2334:279b-23": "stong par mthong ba kun rdzob rgyu'o //",
    "T02D2334:279b-24": "kun rdzob 'di ni don dam ste //",
    "T02D2334:279b-25": "srid pa shes pas mya ngan 'das //",
    "T02D2334:279b-26": "mtha' gsum las ni rnam grol ba'i //",
    "T02D2334:279b-27": "rtog pa'i ngo bo gzhi med pa //",
    "T02D2334:279b-28": "dor dang bsags pa spangs pa dang //",
    "T02D2334:279b-29": "zhi ba bla na med pa'o //",
    "T02D2334:279b-30": "dngos po kun la dbang phyug ni //",
    "T02D2334:279b-31": "dngos po kun la dbang phyug min //",
    "T02D2334:279b-32": "dngos kun rang bzhin nyid las ni //",
    "T02D2334:279b-33": "dngos po kun la rtag tu gnas //",
    "T02D2334:279b-34": "gnas la sogs pa gsum dbye bas //",
    "T02D2334:279b-35": "rnam pa gcig nyid gyur pa dang //",
    "T02D2334:279b-36": "chags pa med las rnam 'gyur dang //",
    "T02D2334:279b-37": "bral bas blo ni legs par gnas //",
    "T02D2334:279b-38": "ji ltar mar me kun du snang //",
    "T02D2334:279b-39": "rnam pa thams cad la 'dra ba //",
    "T02D2334:279b-40": "'dir ni gcig dang sna tshogs pa'i //",
    "T02D2334:279b-41": "don gyi blo ni yod ma yin //",
    "T02D2334:279b-42": "de bzhin sems nyid kyis ni sems //",
    "T02D2334:279b-43": "de yi gzugs brnyan bdag nyid kyi //",
    "T02D2334:279b-44": "gcig dang sna tshogs rtog pa'i blo //",
    "T02D2334:279b-45": "rnam pa snang ba'ang de dang 'dra //",
    "T02D2334:279b-46": "rnam pa de yang rnam pa med//",
    "T02D2334:279b-47": "rnam pa nyid kyis ma gzung bas //",
    "T02D2334:279b-48": "rang gi rnam rtog dor las gzhan //",
    "T02D2334:279b-49": "yod min rnam pa med pa'ang mtshon //",
    "T02D2334:279b-50": "rnam pa bcas dang rnam med ces //",
    "T02D2334:279b-51": "'di ni rnam rtog 'phel ba ste //",
    "T02D2334:279b-52": "snam bu med na 'o na ni //",
    "T02D2334:279b-53": "dkar sogs yon tan gang du gnas //",
    "T02D2334:279b-54": "rnam bcas ma yin rnam med yin//",
    "T02D2334:280a-0": "@280a * // blo ldan sna tshogs nyid spangs pa //",
    "T02D2334:280a-1": "ji lta de bzhin yid du gyur //",
    "T02D2334:280a-2": "de yang ci zhig rtogs par byed //",
    "T02D2334:280a-3": "kye ma ji ltar rnam rtog pa //",
    "T02D2334:280a-4": "de ltar 'di dag 'ching bar 'gyur //",
    "T02D2334:280a-5": "rang gi sems kyi kun du rtog / spangs pa tsam ni thar zhes bya //",
    "T02D2334:280a-6": "kakko lar ni ga bur zhu ba dri med bzang po'i ro dang 'dra min zhing //",
    "T02D2334:280a-7": "bo la yi ni rtse dga'i longs spyod rab tu gsal ba'i skal ba bzangs te 'dra yang min //",
    "T02D2334:280a-8": "ci yang gsal bya min pa 'di ni mtha' dag kun du rtog pa'i tshogs zad pa //",
    "T02D2334:280a-9": "dmigs pa med pa'i dga' ba chen po yis ni nam mkha' rab tu gang bar 'gyur /",
    "T02D2334:280a-10": "rnam par mi rtog bde ba che //",
    "T02D2334:280a-11": "'dod pa'i mtshan nyid bdag nyid kyi //",
    "T02D2334:280a-12": "dga' 'di bde ba'i khyim gyis ni //",
    "T02D2334:280a-13": "sgo yi them skas lta bu yin //",
    "T02D2334:280a-14": "ae ma'o bde ba ae ma'o bde chen nyid //",
    "T02D2334:280a-15": "ae ma ji ltar ji ltar longs spyod bgyi'o //",
    "T02D2334:280a-16": "zhes byar 'dod pa rtsol ba'i sems kyi ni //",
    "T02D2334:280a-17": "dga' de don du 'gro ba lta bu yin //",
    "T02D2334:280a-18": "dngos po rnams la ngo bo nyid brtags pa //",
    "T02D2334:280a-19": "stong pa nyid kyis rnam par 'joms par byed //",
    "T02D2334:280a-20": "rang bzhin med pa nyid du sbyor ba las //",
    "T02D2334:280a-21": "mchog tu dga' ba yi ni rang bzhin can //",
    "T02D2334:280a-22": "ae ma'o ye shes ae ye shes //",
    "T02D2334:280a-23": "ye shes gsal ba'i 'di ngo mtshar//",
    "T02D2334:280a-24": "zhes byar longs spyod rtsol ba'i sems //",
    "T02D2334:280a-25": "mchog tu dga' ba tsam nyid do //",
    "T02D2334:280a-26": "gang du dngos dang dngos po med pa 'ba' zhig nyid dang rnam bral rang nyid mdzes pa ste //",
    "T02D2334:280a-27": "stug por gyur pa'i dga' ba'i rang bzhin rab tu rtog pa chen po nam mkha'i gnas khyab cing //",
    "T02D2334:280a-28": "rgya che'i rnam pa sna tshogs can dang dri med nyid kyis me long dkyil 'khor 'phro 'dra ba //",
    "T02D2334:280a-29": "bde ba kun gyi gnas gyur lhan cig skyes pa'i dga' ba de ni bzhi pa yin par brjod //",
    "T02D2334:280a-30": "ae ma'o bde chen rol pa yis //",
    "T02D2334:280a-31": "srid pa gsum po gang ba na //",
    "T02D2334:280a-32": "gang gis rang gzhan dbye ba 'di //",
    "T02D2334:280a-33": "skad cig gis ni dbyer med 'gro //",
    "T02D2334:280a-34": "rang gzhan tshul du mngon gsal bar //",
    "T02D2334:280a-35": "srid pa'i bur du bsgrags pa ni //",
    "T02D2334:280a-36": "kye ho bde chen char bab pas //",
    "T02D2334:280a-37": "rgyas pa'i 'gro ba dbyer med nyid //",
    "T02D2334:280a-38": "dngos rnams yod dang med nyid na //",
    "T02D2334:280a-39": "slar yang dbye bas kun du gnas //",
    "T02D2334:280a-40": "rnam pa kun gyi mchog ldan pa'i //",
    "T02D2334:280b-0": "@280b stong nyid phyir na bde ba che //",
    "T02D2334:280b-1": "gzung dang 'dzin pa'i dbye ba 'di //",
    "T02D2334:280b-2": "lus can thams cad rnams kyi ste //",
    "T02D2334:280b-3": "dbyer med 'di dag ye shes kyi //",
    "T02D2334:280b-4": "snang ba rnal 'byor can rnams kyi'o //",
    "T02D2334:280b-5": "shes rab ma la rlung gis bskul bas gtum mo 'bar ba rab tu gsal zhing rgya che ba //",
    "T02D2334:280b-6": "sgrib pa nyid kyi dri ma dang bral dngos po tshogs pa rnam par gcod pas 'phel ba byed //",
    "T02D2334:280b-7": "rnam par rtog pa thams cad bsregs pa na ni bdud rtsi de ni dmigs pa med //",
    "T02D2334:280b-8": "yang dag rig byed nam mkha' khyab pa dang yang dngos po mtha' dag mnyam nyid yang dag rdzogs //",
    "T02D2334:280b-9": "rang bzhin gyi ni rtsa rnams ni //",
    "T02D2334:280b-10": "de kho na las lha rnams min //",
    "T02D2334:280b-11": "'di rnams kyi ni shin tu dang //",
    "T02D2334:280b-12": "rang bzhin med 'di rang ngo bo //",
    "T02D2334:280b-13": "shes rab thabs dag gcig nyid gang //",
    "T02D2334:280b-14": "rnam pa thams cad sdom pa gcig / aa wa",
    "T02D2334:280b-15": "dh'u t'i rnam gsal bdag / de ni dbu ma'i",
    "T02D2334:280b-16": "rtog par 'dod // thog ma dbus mtha' yang dag phung po skye mched khams rnams ni //",
    "T02D2334:280b-17": "dag pa'i shel ltar rab gsal ba //",
    "T02D2334:280b-18": "de ni aa wa dh'u t'i nyid //",
    "T02D2334:280b-19": "rnam pa thams cad mngon sum du //",
    "T02D2334:280b-20": "rnam pa mnyam pa mtshan nyid bral //",
    "T02D2334:280b-21": "mtshon bya mtshon byed kun spangs pa //",
    "T02D2334:280b-22": "gcig pu aa wa dh'u t'i nyid //",
    "T02D2334:280b-23": "rab tu dga' ba yang dag rtogs shing dag pa'i dpa' bo nam mkha' che //",
    "T02D2334:280b-24": "rnam kun nye bar bsags pa mtha' dag rdzogs par rtogs bya longs spyod rdzogs //",
    "T02D2334:280b-25": "dngos po'i tshogs rnams ro mnyam nyid kyis rmi lam sprul pa lta bu ste //",
    "T02D2334:280b-26": "sgrib pa zhi ba'i ye shes yul de rnam dag aa wa dh'u t'i'o //",
    "T02D2334:280b-27": "chos dang longs spyod rdzogs sprul pa //",
    "T02D2334:280b-28": "bde ba chen po zhes bya'i rim //",
    "T02D2334:280b-29": "bde ba chen po'i rang bzhin gyis //",
    "T02D2334:280b-30": "'khor lo bzhi po mnyam pa nyid //",
    "T02D2334:280b-31": "grangs kyang rtogs pa'i rang bzhin te //",
    "T02D2334:280b-32": "bgrang byar byas pa min pa las //",
    "T02D2334:280b-33": "gnyis nyid dang ni bral ba'i bdag / mnyam nyid nam mkha' 'dra ba'o//",
    "T02D2334:280b-34": "mkha' dang nye bar len pa yi //",
    "T02D2334:280b-35": "dbye bas rnam par 'gyur ba'ang med //",
    "T02D2334:280b-36": "sna tshogs rtsva dang shing bsregs na //",
    "T02D2334:280b-37": "nags su dbye ba'i mtshan nyid ci //",
    "T02D2334:280b-38": "rang bzhin de nyid las dbyer med //",
    "T02D2334:280b-39": "kun rdzob tu ni dbye ba lta //",
    "T02D2334:280b-40": "gang du kun rdzob nyid med pa //",
    "T02D2334:280b-41": "der ni don dam nyid kyi ci //",
    "T02D2334:281a-0": "dngos @281a * //",
    "T02D2334:281a-1": "rnams rang bzhin nyid kyis ni //",
    "T02D2334:281a-2": "rang bzhin med pa blo gcig pu //",
    "T02D2334:281a-3": "mo gsham bu la sogs rnams kyi //",
    "T02D2334:281a-4": "rang bzhin rnam par da pyod pa med //",
    "T02D2334:281a-5": "gzhan yang gang 'dir bshad par bya ste phra mo'i rang bzhin ni //",
    "T02D2334:281a-6": "nges par de kho na nyid ma yin 'dir ni bshad pa tsam /",
    "T02D2334:281a-7": "mchog gi bde ba ro gcig dang pa yi ni rgyun snang ba //",
    "T02D2334:281a-8": "gsal bar nyams su myong ba'i snying po de nyid dmigs pas stong //",
    "T02D2334:281a-9": "rang bzhin med pa'i rang bzhin gyis //",
    "T02D2334:281a-10": "dngos rnams rtog pa'i rang bzhin can //",
    "T02D2334:281a-11": "rang bzhin med nyid gang 'di ni //",
    "T02D2334:281a-12": "chos rnams kun gyi rang bzhin no //",
    "T02D2334:281a-13": "rang gi 'dod pas bcug pa las //",
    "T02D2334:281a-14": "bag chags stobs kyis g-yos gyur pas //",
    "T02D2334:281a-15": "rnam par rtog pa skyes gyur pa //",
    "T02D2334:281a-16": "phyi rol don 'bras nyid lta bu'o //",
    "T02D2334:281a-17": "kye ho rnam bkra'i yul nyid la //",
    "T02D2334:281a-18": "rnam rtog rjes su song gyur pa //",
    "T02D2334:281a-19": "ka dam pa yi ro sgra ltar //",
    "T02D2334:281a-20": "rnam pa du ma dus gcig la'o //",
    "T02D2334:281a-21": "gcig gi dngos po nyid la yang //",
    "T02D2334:281a-22": "rnam pa sna tshogs don du rtog / de dang de yi bdag nyid med //",
    "T02D2334:281a-23": "'dod pas nye bar brtags tsam nyid //",
    "T02D2334:281a-24": "dngos po med kyang 'khrul pa yi //",
    "T02D2334:281a-25": "sems kyi 'dod pa'ang skyes gyur pa //",
    "T02D2334:281a-26": "snga ma snga ma yid byed pa'i //",
    "T02D2334:281a-27": "'du byed kyi ni 'bras bu'i bdag / rang gis rang bzhin ma rtogs pas //",
    "T02D2334:281a-28": "sems ni phyi rol rgyug gyur pa //",
    "T02D2334:281a-29": "phyis pas reg bya ngan pa la //",
    "T02D2334:281a-30": "reg pas rang nyid sdug bsngal bzhin //",
    "T02D2334:281a-31": "sems de rtog pa'i rnam pa ste //",
    "T02D2334:281a-32": "phyi rol don du'ang brtags pa nyid //",
    "T02D2334:281a-33": "rtog pa 'di dag spangs pa na //",
    "T02D2334:281a-34": "gcig pu nam mkha'i bdag nyid do //",
    "T02D2334:281a-35": "mi shes pas ni dngos rnams kyi //",
    "T02D2334:281a-36": "rang bzhin rang bzhin bcas pa nyid //",
    "T02D2334:281a-37": "dngos po rnams ni yongs shes pas //",
    "T02D2334:281a-38": "rang bzhin rang bzhin med pa'o //",
    "T02D2334:281a-39": "rang bzhin med pa'i chos rnams la //",
    "T02D2334:281a-40": "rang dbang gis ni thams cad byed //",
    "T02D2334:281a-41": "de yi bya ba zhig pa dang //",
    "T02D2334:281a-42": "byed pa po yang de bzhin no //",
    "T02D2334:281a-43": "bya ba dang ni byed pa yi //",
    "T02D2334:281a-44": "'brel pa rtog pa'i dbang gis te //",
    "T02D2334:281a-45": "rang bzhin khong du chud pa las //",
    "T02D2334:281a-46": "bya med byed pa po yang med //",
    "T02D2334:281a-47": "bya ba cung zad yod min zhing //",
    "T02D2334:281a-48": "byed pa po yang de bzhin no //",
    "T02D2334:281a-49": "brda tsam thob pa 'di dag ni //",
    "T02D2334:281a-50": "byed do zhes bya byed po med //",
    "T02D2334:281b-0": "chos rnams rang bzhin med @281b nyid na //",
    "T02D2334:281b-1": "blang dang dor bya nyid ga la //",
    "T02D2334:281b-2": "rmi lam nang gi chos kun la //",
    "T02D2334:281b-3": "blang dor bya ba ji bzhin no //",
    "T02D2334:281b-4": "pha rol phyin pa thams cad rnams //",
    "T02D2334:281b-5": "de la kun nas bsten bya ste //",
    "T02D2334:281b-6": "pha rol phyin kun ye shes ni //",
    "T02D2334:281b-7": "shes rab pha rol phyin min nam //",
    "T02D2334:281b-8": "de nyid lhun gyis grub pa'i sems //",
    "T02D2334:281b-9": "lhag ma med cing gos pa med //",
    "T02D2334:281b-10": "dbang po med cing gzhi med la //",
    "T02D2334:281b-11": "spyod pa med cing 'khrugs pa med //",
    "T02D2334:281b-12": "pha rol phyin pa lnga 'di rnams //",
    "T02D2334:281b-13": "dga' ba ro gcig bdag nyid can //",
    "T02D2334:281b-14": "dga' ba yongs su shes pa ni //",
    "T02D2334:281b-15": "shes rab pha rol phyin pa mchog /'di rnams 'bras bu dga' ba ste //",
    "T02D2334:281b-16": "'di rtogs rang bzhin med pa nyid //",
    "T02D2334:281b-17": "gnyis po shin tu dbyer med pa'i //",
    "T02D2334:281b-18": "dga' ba nyid ni bde ba che //",
    "T02D2334:281b-19": "shes rab snying rje gcig pa nyid //",
    "T02D2334:281b-20": "sgron ma dang ni snang ba bzhin //",
    "T02D2334:281b-21": "shes rab snying rje'i dbye ba yang //",
    "T02D2334:281b-22": "sgron ma snang ba ji bzhin no //",
    "T02D2334:281b-23": "gnyis po 'di ni dbyer med bdag /",
    "T02D2334:281b-24": "sems gcig pu ni ngo bo nyid //",
    "T02D2334:281b-25": "shes rab thabs kyi bdag nyid des //",
    "T02D2334:281b-26": "sems ni kyi yi rdo rje'i gzugs //",
    "T02D2334:281b-27": "dga' ba yang ni rang bzhin med //",
    "T02D2334:281b-28": "de rtogs pa yang de dang 'dra //",
    "T02D2334:281b-29": "'di ltar kye'i rdor rang bzhin gyis //",
    "T02D2334:281b-30": "ma lus rnam par dbyer med pa'o //",
    "T02D2334:281b-31": "rnam rtog rnal 'byor ma rnams te /",
    "T02D2334:281b-32": "srid pa gsum po dkyil 'khor ro //",
    "T02D2334:281b-33": "bde ba chen po'i dga' ston gyis //",
    "T02D2334:281b-34": "der ni kye yi rdo rje rol //",
    "T02D2334:281b-35": "bza' dang nyal dang rtse ba dang //",
    "T02D2334:281b-36": "dgod bzhin du yang de dang de //",
    "T02D2334:281b-37": "rnal 'byor sbyor las rnal 'byor pa //",
    "T02D2334:281b-38": "kye yi rdo rje'i mchod pa po'o //",
    "T02D2334:281b-39": "thams cad dus su dngos kun la //",
    "T02D2334:281b-40": "rnal 'byor pa yis dogs med spyad //",
    "T02D2334:281b-41": "'khor ba'i 'dam gyi nang du yang //",
    "T02D2334:281b-42": "gos pa med pa mya ngan 'da' //",
    "T02D2334:281b-43": "ji ltar sgyu ma shes pas sgyu ma brgya phrag ston pa na //",
    "T02D2334:281b-44": "skyo dang rab tu dga' ba mnyam pa nyid kyis ci dgar spyod //",
    "T02D2334:281b-45": "de bzhin rnal 'byor kho na rjes rtogs rang bzhin can //",
    "T02D2334:281b-46": "'jigs pa brgyad dang bde ba 'char la'ang 'jigs dang chags pa med //",
    "T02D2334:281b-47": "'dir ni so sor bsgom bya med //",
    "T02D2334:281b-48": "sgom pa po ni su yang med //",
    "T02D2334:281b-49": "gnyis po med phyir sgom pa'ang med //",
    "T02D2334:281b-50": "mnyam nyid 'ba' zhig rtogs pa'o //",
    "T02D2334:281b-51": "gnyis kyi rnam pa yongs dong bas //",
    "T02D2334:282a-0": "dbye ba dbyer med rnam par @282a * //",
    "T02D2334:282a-1": "bral ;",
    "T02D2334:282a-2": "/ yod nyid tsam du yongs shes pas //",
    "T02D2334:282a-3": "bsgom pa yang ni skyon med pa'o //",
    "T02D2334:282a-4": "sngags bzlas la sogs 'di rnams kyang //",
    "T02D2334:282a-5": "mnyam pa nyid kyi rang bzhin can //",
    "T02D2334:282a-6": "'gro kun lhan cig skyes ngo bo //",
    "T02D2334:282a-7": "'di las de yang bgag pa med //",
    "T02D2334:282a-8": "lus dang ngag dang /",
    "T02D2334:282a-9": "yid ces pa ;",
    "T02D2334:282a-10": "/ gsum gyi bdag nyid yi ge h'um //",
    "T02D2334:282a-11": "dogs med he ru ka lta bur //",
    "T02D2334:282a-12": "kun rtog kun du rmongs pa sel //",
    "T02D2334:282a-13": "rtog pa'i sgrib pa kun spangs nas //",
    "T02D2334:282a-14": "ma brtags par ni gang mthong ba'i //",
    "T02D2334:282a-15": "gsang ba de nyid sngags de rnams //",
    "T02D2334:282a-16": "dngos grub thams cad sbyin byed pa'o //",
    "T02D2334:282a-17": "chos rnams rmi lam lta bu la'ang //",
    "T02D2334:282a-18": "de bzhin zhi la sogs pa yi //",
    "T02D2334:282a-19": "sbyor la sngags kyis bde bar byed //",
    "T02D2334:282a-20": "dngos po'i nus pa'i rang bzhin 'di //",
    "T02D2334:282a-21": "kun rdzob tu yang mthong ba yin //",
    "T02D2334:282a-22": "kun rdzob rnam par spangs na ni //",
    "T02D2334:282a-23": "don dam zhes bya ba nyid ci //",
    "T02D2334:282a-24": "shing la sogs las byung nyid kyis //",
    "T02D2334:282a-25": "sangs rgyas gzugs brnyan dor mi bya //",
    "T02D2334:282a-26": "de yi rang bzhin rtogs pa des //",
    "T02D2334:282a-27": "phyag byas pa la skyon yod min //",
    "T02D2334:282a-28": "sa sogs las byung sku gzugs la sogs la //",
    "T02D2334:282a-29": "lhan cig skyes pa'i bdag pos phyag mi bya //",
    "T02D2334:282a-30": "lhan cig skyes pa rtogs par gyur pa nyid //",
    "T02D2334:282a-31": "bla na med pa'i phyag ni de yin no //",
    "T02D2334:282a-32": "de bzhin du yang gtor ma'i rim pa 'di //",
    "T02D2334:282a-33": "rmi lam dang ni sprul pa lta bu ste //",
    "T02D2334:282a-34": "chos kyi dbyings kyi rang bzhin nyid du ni //",
    "T02D2334:282a-35": "de yi 'khor gsum po rnams mnyam pa nyid //",
    "T02D2334:282a-36": "de bzhin nyid kyi rang bzhin dbyer med par //",
    "T02D2334:282a-37": "khams gsum po ni gcig tu yang dag rig / rnal 'byor rnams kyi rgyun mi 'chad pa yi //",
    "T02D2334:282a-38": "dga' ba 'di de gtor ma chen po'o //",
    "T02D2334:282a-39": "ji srid du ni byang chub bar gyi tshogs //",
    "T02D2334:282a-40": "de srid der ni dri ma rnams med pa //",
    "T02D2334:282a-41": "bla na med pa'i 'bras bu thob pa las //",
    "T02D2334:282a-42": "shes rab pha rol phyin pa rnam par dag / rab gnas sbyin sreg mchod pa la sogs pa //",
    "T02D2334:282a-43": "bya ba thams cad kyang ni dri ma med //",
    "T02D2334:282a-44": "shes rab thabs dag yang dag sbyor ba las //",
    "T02D2334:282a-45": "rdzogs pa'i byang chub bsgrub par byas pa yin //",
    "T02D2334:282a-46": "de bzhin mtha' dag sangs rgyas rnams kyi ni //",
    "T02D2334:282a-47": "rab tu gnas pa bla na med pa'ang de //",
    "T02D2334:282a-48": "gang du rnam dbyer med pa'i rnam pa ni //",
    "T02D2334:282a-49": "yang dag rig la rdo rje sems dpa' gnas //",
    "T02D2334:282b-0": "rol pa'i @282b chogs kyi rgyur gyur pa'i //",
    "T02D2334:282b-1": "bde ba'i tshogs rnams ci tsam pa //",
    "T02D2334:282b-2": "de tsam nyams su myong ba nyid //",
    "T02D2334:282b-3": "rnal 'byor tshogs ni rdzogs byed pa'o //",
    "T02D2334:282b-4": "bsam gyis mi khyab sbyor ba'i bdag nyid kyis //",
    "T02D2334:282b-5": "rnam par sgeg pa'i sbrang rtsi'i tshogs rnams dang //",
    "T02D2334:282b-6": "ge sar mdzes pa 'bar ba'i padma yis //",
    "T02D2334:282b-7": "rdo rje'i dbang phyug la ni mchod par bya //",
    "T02D2334:282b-8": "gzugs la sogs pa lngar btags pa //",
    "T02D2334:282b-9": "za ba dam tshig chen po yin //",
    "T02D2334:282b-10": "de ni rnam dag dag pa'i bdag / rdzogs pa'i byang chub sgrub byed pa'o //",
    "T02D2334:282b-11": "rnam par rtog pa spangs pa yis //",
    "T02D2334:282b-12": "lhag par mos pa mi 'byung ba //",
    "T02D2334:282b-13": "gsal bar snang ba 'di de ni //",
    "T02D2334:282b-14": "rang rig bde ba chen po'o //",
    "T02D2334:282b-15": "'ga' zhig bdud rtsi zhes bya ba'i //",
    "T02D2334:282b-16": "gtam nyid kyis ni tshim mod kyang //",
    "T02D2334:282b-17": "rang gi mngon sum nyams myong ni //",
    "T02D2334:282b-18": "rol brtson pa yi rnam smin no //",
    "T02D2334:282b-19": "su zhig gzugs kyi tshogs bsdus pa //",
    "T02D2334:282b-20": "dmigs dang bcas la chags med dang //",
    "T02D2334:282b-21": "dmigs pa med par rtse gcig pa'i //",
    "T02D2334:282b-22": "mchog de rnams ni dkon pa nyid //",
    "T02D2334:282b-23": "kha cig stong pa nyid dang ni //",
    "T02D2334:282b-24": "la la sbyor ba'i rim par rmongs //",
    "T02D2334:282b-25": "su zhig bde ba cher spro ba'i //",
    "T02D2334:282b-26": "rang bzhin can 'dir rnal 'byor ba'o //",
    "T02D2334:282b-27": "go bar byed pa'i snying po rab tu dang bas gsal byas las //",
    "T02D2334:282b-28": "bsod nams phung po dri ma med pa bdag gis gang thob pa //",
    "T02D2334:282b-29": "des ni 'jig rten rnam par rtog pa'i dra ba yongs bsal nas //",
    "T02D2334:282b-30": "rdzogs pa'i byang chub tshogs mchog snying po go bar",
    "T02D2334:282b-31": "byed gyur cig / dpe la shin tu rmongs pa",
    "T02D2334:282b-32": "ro gcig gyur pa'i yid can rnams kyi dper bya",
    "T02D2334:282b-33": "rab gsal ba // gsal bar rig ba bla ma'i",
    "T02D2334:282b-34": "bla mar gyur la gal te shes rab rang bzhin",
    "T02D2334:282b-35": "rab gsal ba // can yin yang // gzhan las",
    "T02D2334:282b-36": "rtogs pa'i 'bras min rdo rje can gyi bka' lung",
    "T02D2334:282b-37": "thob pa rgyud dang rjes mthun pa //",
    "T02D2334:282b-38": "de rig pa las go byed snying po brgya pa dpal ldan 'phags pa lha yis brjod pa yin //",
    "T02D2334:282b-39": "dngos po'i yid kyi rol pa mang po'i tshogs kyis phal cher rtse ba'i ro yis ni //",
    "T02D2334:282b-40": "bsnyems pa'i rtsom pas rnam par bsgyings pa'am gus las 'jug pa ci yang rung ba spros //",
    "T02D2334:282b-41": "rnam pa thams cad don ni ji lta'i nyams kyi kun du rtog pas gzung ba las //",
    "T02D2334:283a-0": "bdag la sngon med pa zhes smra bar bya ba'am ji ltar dad pa de @283a * //",
    "T02D2334:283a-1": "bzhin gyis //",
    "T02D2334:283a-2": "go bar byed pa snying po brgya pa zhes bya ba /",
    "T02D2334:283a-3": "slob dpon chen po a'arya de ba'i zhal snga nas mdzad pa rdzogs so /",
    "T02D2334:283a-5": "// /'di ni shar phyogs sang+na ga ra'i gnas brtan theg",
    "T02D2334:283a-6": "pa chen po'i dge ba'i bshes gnyen mkhas pa la",
    "T02D2334:283a-7": "dngos grub kyis brgyan pa dpal nags kyi rin po",
    "T02D2334:283a-8": "che'i zhal snga nas man ngag gi bshad pas yang",
    "T02D2334:283a-9": "dag par gsungs pa'i sgra don ji lta ba bzhin",
    "T02D2334:283a-10": "du dge slong chos smra ba bsod nams rnam par"
}