{
    "T16D4368:265b-0": "@265b // me 'bar 'obs 'dra'i 'jigs bcas 'dod pa dag //",
    "T16D4368:265b-1": "gang gis bag chags bcas par gtan spangs la //",
    "T16D4368:265b-2": "rab tu dang bas phyag 'tshal des gsungs pa'i /",
    "T16D4368:265b-3": "bdud rtsi'i chu rgyun 'dod med zil gnon bshad //",
    "T16D4368:265b-4": "sdom ni /",
    "T16D4368:265b-5": "rtags dang phan yon shes bya dang //",
    "T16D4368:265b-6": "tshogs dang bsgom dang tshod gzung dang /",
    "T16D4368:265b-7": "skye rim gnas tshad bstan pa'i thabs //",
    "T16D4368:265b-8": "'khrul par shes dang bcu yin no //",
    "T16D4368:265b-9": "de la rtags ni 'dir 'dod chags shas che ba'i rtags gzung ste /",
    "T16D4368:265b-10": "de yang gang zhe na /",
    "T16D4368:265b-11": "'di na gang zag 'dod chags spyad pa ni chags par gyur pa'i dngos po chung ngu dang /",
    "T16D4368:265b-12": "ngan pa thams cad la yang 'dod chags kyis kun nas dkris pa stug po dang /",
    "T16D4368:265b-13": "chen po skyed par byed pa dang /",
    "T16D4368:265b-14": "'bring dang bzang po dag smos kyang ci dgos /",
    "T16D4368:265b-15": "bsod nams kyis kun nas dkris pa de dag kyang",
    "T16D4368:265b-16": "yun ring du sems kyi rgyud la gnas par byed",
    "T16D4368:265b-17": "cing / 'dod chags kyis kun nas dkris pa de",
    "T16D4368:265b-18": "yang yun ring du rjes su 'brel par 'gyur ba",
    "T16D4368:265b-19": "cing / dang / de chags par 'gyur ba'i chos rnams kyis zil gyis non par 'gyur zhing /",
    "T16D4368:265b-20": "chags par 'gyur ba'i chos rnams zil gyis non par mi nus pa dang /",
    "T16D4368:265b-21": "dbang po mnyen pa dang /",
    "T16D4368:265b-22": "dbang po 'jam pa dang /",
    "T16D4368:265b-23": "dbang po mi rtsub pa dang /",
    "T16D4368:265b-24": "dbang po mi brlang ba dang /",
    "T16D4368:265b-25": "gzhan dag la 'di lta ste /",
    "T16D4368:265b-26": "lus dang ngag gis shin tu rnam par tho 'tsham pa'i rang bzhin can ma yin pa dang /",
    "T16D4368:265b-27": "bral bar dka' ba dang /",
    "T16D4368:265b-28": "yid 'byung bar dka' ba dang /",
    "T16D4368:265b-29": "dman pa la mos pa dang /",
    "T16D4368:265b-30": "las kyi mtha' dma' ba dang /",
    "T16D4368:265b-31": "las kyi mtha' brtan pa dang /",
    "T16D4368:265b-32": "brtul zhugs dma' ba dang /",
    "T16D4368:266a-0": "brtul zhugs @266a * //",
    "T16D4368:266a-1": "brten pa dang /",
    "T16D4368:266a-2": "spro ring ba dang /",
    "T16D4368:266a-3": "'tshog chas dang yo byad dag la brkam pa'i rang bzhin can yin zhing de la gdu ba dang /",
    "T16D4368:266a-4": "yid bde ba mang ba dang /",
    "T16D4368:266a-5": "kun dga' ba mang ba dang /",
    "T16D4368:266a-6": "khro gnyer med pa dang /",
    "T16D4368:266a-7": "bzhin gyi mdog gsal ba dang /",
    "T16D4368:266a-8": "'dzum pa sngon du gtong ba yin te /",
    "T16D4368:266a-9": "de lta bu dang mthun pa dag ni /",
    "T16D4368:266a-10": "gang zag 'dod chags spyad pa'i rtags yin par bya'o zhes gsungs so //",
    "T16D4368:266a-11": "de la phan yon ni /",
    "T16D4368:266a-12": "nang dang phyi rol la brten pa'i 'dod pa me",
    "T16D4368:266a-13": "dang 'dra ba de nang dang phyi rol gyi mi",
    "T16D4368:266a-14": "sdug pa la goms pa chu dang 'dra ba'i gnyen",
    "T16D4368:266a-15": "pos zhi bar 'gyur te /",
    "T16D4368:266a-16": "de skad du //",
    "T16D4368:266a-17": "'dod chags me ni mi sdug chus zhi byed //",
    "T16D4368:266a-18": "ces gsungs so //",
    "T16D4368:266a-19": "gzhan yang 'dod pa ni gnod pa thams cad kyi rtsa ba'o zhes gsungs pas /",
    "T16D4368:266a-20": "de zhi na de la brten pa'i nyon mongs pa gzhan yang zhi bar 'gyur ro //",
    "T16D4368:266a-21": "de'i phyir ting nge 'dzin myur du thob nas de",
    "T16D4368:266a-22": "la brten pa'i shes rab goms pas nyon mongs pa",
    "T16D4368:266a-23": "rtsa nas spang ba yongs su dag pa'i ye shes",
    "T16D4368:266a-24": "shar nas lus phun sum tshogs pa gser gyi kha",
    "T16D4368:266a-25": "dog lta bu thob cing /",
    "T16D4368:266a-26": "bdag dang gzhan gyi phun sum tshogs pa'i sgrub pa lhun gyis grub pa thob par 'gyur ro //",
    "T16D4368:266a-27": "de skad du bu mo zla mchog gis zhus pa las kyang /",
    "T16D4368:266a-28": "gser gyi kha dog lta bur rab 'bar zhing //",
    "T16D4368:266a-29": "yid du 'ong ba bdag lus 'di la ltos //",
    "T16D4368:266a-30": "kye ma rab tu lus mdzes 'di lta bu //",
    "T16D4368:266a-31": "chags pa'i sems dang ldan la yod re skan //",
    "T16D4368:266a-32": "zhes gsungs so //",
    "T16D4368:266a-33": "de la shes par bya ba ni 'dir 'dod chags",
    "T16D4368:266a-34": "kyi gnyes po mi sdug pa'i mtshan nyid shes par",
    "T16D4368:266a-35": "bya'o // 'dod chags ni gnyis te /",
    "T16D4368:266a-36": "nang gi 'dod pa rnams kyi 'dod pa la 'dun pa'i 'dod chags dang /",
    "T16D4368:266a-37": "phyi rol gyi 'dod pa rnams kyi 'khrig pa la 'dun pa la 'khrig pa'i 'dod chags so //",
    "T16D4368:266a-38": "de la nang la brten pa'i mi gtsang ba'am mi sdug pa nyid la dmigs pas ni /",
    "T16D4368:266a-39": "nang gi 'dod pa rnams kyi 'dod pa la 'dun pa'i 'dod chags las sems ldog par byed do //",
    "T16D4368:266a-40": "de yang gang zhe na /",
    "T16D4368:266a-41": "'di lta ste /",
    "T16D4368:266a-42": "skra dang /",
    "T16D4368:266a-43": "spu dang /",
    "T16D4368:266a-44": "sen mo dang /",
    "T16D4368:266a-45": "so dang /",
    "T16D4368:266a-46": "klog pa dang /",
    "T16D4368:266a-47": "dri ma dang /",
    "T16D4368:266a-48": "pags pa dang /",
    "T16D4368:266b-0": "@266b sha dang /",
    "T16D4368:266b-1": "rus pa dang /",
    "T16D4368:266b-2": "chu rgyus dang /",
    "T16D4368:266b-3": "rtsa dang /",
    "T16D4368:266b-4": "mkhal ma dang /",
    "T16D4368:266b-5": "snying dang /",
    "T16D4368:266b-6": "mchin pa dang /",
    "T16D4368:266b-7": "glo ba dang /",
    "T16D4368:266b-8": "rgyu ma dang /",
    "T16D4368:266b-9": "gnye ma dang /",
    "T16D4368:266b-10": "pho ba dang /",
    "T16D4368:266b-11": "long ka dang /",
    "T16D4368:266b-12": "mcher pa dang /",
    "T16D4368:266b-13": "phyi sa dang /",
    "T16D4368:266b-14": "mchi ma dang /",
    "T16D4368:266b-15": "rdul dang /",
    "T16D4368:266b-16": "mchil ma dang /",
    "T16D4368:266b-17": "snabs dang /",
    "T16D4368:266b-18": "zhag dang /",
    "T16D4368:266b-19": "chu ser dang /",
    "T16D4368:266b-20": "rkang dang /",
    "T16D4368:266b-21": "tshil dang /",
    "T16D4368:266b-22": "mkhris pa dang /",
    "T16D4368:266b-23": "bad kan dang /",
    "T16D4368:266b-24": "rnag dang /",
    "T16D4368:266b-25": "khrag dang /",
    "T16D4368:266b-26": "klad spri dang /",
    "T16D4368:266b-27": "klad rgyas dang /",
    "T16D4368:266b-28": "gcin dang /",
    "T16D4368:266b-29": "de lta bu dang mthun pa dag ni nang la",
    "T16D4368:266b-30": "brten pa'i mi sdug pa dag yin par rig par",
    "T16D4368:266b-31": "bya'o // de yang khams gnyis po sa'i khams dang chu'i khams kyis bsdus te /",
    "T16D4368:266b-32": "de la skra dang spu nas bshad pa'i bar dag ni sa'i khams so //",
    "T16D4368:266b-33": "mchi ma dang rdul dag nas gci ba'i bar dag ni chu'i khams so //",
    "T16D4368:266b-34": "de la phyi rol la brten pa'i mi sdug pa nyid gang zhe na /",
    "T16D4368:266b-35": "'di lta ste /",
    "T16D4368:266b-36": "rnam par bsngos pa dang /",
    "T16D4368:266b-37": "rnam par rnags pa dang /",
    "T16D4368:266b-38": "rnam par 'bus gzhig pa dang /",
    "T16D4368:266b-39": "rnam par bam pa dang /",
    "T16D4368:266b-40": "rnam par zos pa dang /",
    "T16D4368:266b-41": "rnam par dmar ba dang /",
    "T16D4368:266b-42": "rnam par 'thor ba dang /",
    "T16D4368:266b-43": "rus gong dang /",
    "T16D4368:266b-44": "keng rus dang /",
    "T16D4368:266b-45": "rus pa'i keng rus dang /",
    "T16D4368:266b-46": "bshang bas gos pa dang /",
    "T16D4368:266b-47": "gci bas gos pa dang /",
    "T16D4368:266b-48": "mchil mas gos pa dang /",
    "T16D4368:266b-49": "snabs kyis gos pa dang /",
    "T16D4368:266b-50": "khrag gis gos pa dang /",
    "T16D4368:266b-51": "rnag gis gos pa dang /",
    "T16D4368:266b-52": "chab khung dang /",
    "T16D4368:266b-53": "ljan ljin dang de lta bu dang mthun pa dag",
    "T16D4368:266b-54": "ni phyi rol la brten pa'i mi sdug pa dag",
    "T16D4368:266b-55": "yin par rig par bya'o //",
    "T16D4368:266b-56": "de yang 'dod chags rnam pa bzhi'i gnyen po ste kha dog dang /",
    "T16D4368:266b-57": "dbyibs dang /",
    "T16D4368:266b-58": "reg pa dang /",
    "T16D4368:266b-59": "nye bar spyod pa la chags pa dang ldan pa las sems rnam par sbyong bar byed do //",
    "T16D4368:266b-60": "de la gang gi tshe rnam par bsngos pa nas",
    "T16D4368:266b-61": "rnam par zos pa'i bar yid la byed pa de'i",
    "T16D4368:266b-62": "tshe / kha dog la 'dod chags pa las sems rnam par sbyong bar byed do //",
    "T16D4368:266b-63": "gang gi tshe rnam par dmar ba yid la byed pa de'i tshe /",
    "T16D4368:266b-64": "dbyibs kyi 'dod chags las sems rnam par sbyong bar byed do //",
    "T16D4368:266b-65": "gang gi tshe rus gong dang keng rus yid la",
    "T16D4368:266b-66": "byed pa de'i tshe reg pa'i 'dod chags las sems",
    "T16D4368:266b-67": "rnam sbyong bar byed do //",
    "T16D4368:266b-68": "gang gi tshe rnam par 'thor ba yid la byed pa de'i tshe /",
    "T16D4368:267a-0": "nye bar spyod pa la 'dod chags pa las sems rnam par sbyong @267a * //",
    "T16D4368:267a-1": "bar byed do //",
    "T16D4368:267a-2": "de lta bas na bcom ldan 'das kyis kyang phyi",
    "T16D4368:267a-3": "rol la brten pa'i mi sdug pa dur khrod rnam",
    "T16D4368:267a-4": "pa bzhi gsungs so //",
    "T16D4368:267a-5": "de ni re zhig shes par bya'o //",
    "T16D4368:267a-6": "de la tshogs ni tshul khrims rnam par dag pa la sogs pa gzhan du blta'o //",
    "T16D4368:267a-7": "'dir cung zad tsam zhig bsam par bya ste /",
    "T16D4368:267a-8": "'di snyam du bsgrub pa snying por bya ba la",
    "T16D4368:267a-9": "sems gnas pa gcig med na bsgrub par dka' bas",
    "T16D4368:267a-10": "/ bdag gis thog mar sems gnas pa cig bsgrub par bya'o snyam du bsam par bya'o //",
    "T16D4368:267a-11": "de yang nang gi lus dang phyi rol gyi bud",
    "T16D4368:267a-12": "med la chags na gnod pa sna tshogs skyed cing",
    "T16D4368:267a-13": "ngan song gsum du 'gro na /",
    "T16D4368:267a-14": "sems gnas pa dang /",
    "T16D4368:267a-15": "bde 'gro skye zhing thar par lta ga la 'gyur /",
    "T16D4368:267a-16": "bde 'gro med par ji ltar bsgrub /",
    "T16D4368:267a-17": "de skad du zla ba sgron ma'i mdo las /",
    "T16D4368:267a-18": "rul par gyur ba'i lus 'di dang //",
    "T16D4368:267a-19": "srog kyang g-yo ba dbang med do //",
    "T16D4368:267a-20": "rmi lam sgyu ma 'dra ba la ;",
    "T16D4368:267a-21": "/ byis pa 'di dag chags pas na //",
    "T16D4368:267a-22": "de dag mi bzad sems dmyal 'gro //",
    "T16D4368:267a-23": "zhes gsungs so //",
    "T16D4368:267a-24": "yang gsungs pa /",
    "T16D4368:267a-25": "gang zhig 'dod chags sems kyis ni //",
    "T16D4368:267a-26": "bud med rul pa bsten byed pa //",
    "T16D4368:267a-27": "'gro ba rul bar 'gro 'gyur te //",
    "T16D4368:267a-28": "des na ngan 'gror 'gro bar 'gyur //",
    "T16D4368:267a-29": "zhes gsungs so //",
    "T16D4368:267a-30": "de lta bas na lus dang bud med la chags pa'i sems spang bar bya'o //",
    "T16D4368:267a-31": "de la sgom pa gang zhe na /",
    "T16D4368:267a-32": "thog mar bya ba thams cad yongs su rdzogs par bya ste /",
    "T16D4368:267a-33": "stan bde ba'i steng du skyil mo krung bcas lus drang por bsrangs la yud tsam zhig bsdad do //",
    "T16D4368:267a-34": "de nas re zhig nang la brten pa'i mi sdug pa la sems 'di ltar gtad par bya ste /",
    "T16D4368:267a-35": "lus 'di la skra dang /",
    "T16D4368:267a-36": "spu dang /",
    "T16D4368:267a-37": "klad pa dang /",
    "T16D4368:267a-38": "klad rgyas dang gci ba'i bar dag la re re nas 'di ni rul ba /",
    "T16D4368:267a-39": "dri mi zhim pa /",
    "T16D4368:267a-40": "dri nga ba /",
    "T16D4368:267a-41": "mi sdug pa nyid do snyam du rab tu bsgrims la ci gsal du bsgom mo //",
    "T16D4368:267a-42": "phyi rol la brten pa'i mi sdug pa bsgom pa",
    "T16D4368:267a-43": "la sems gtod par byed pa ni rnam par bsngos",
    "T16D4368:267a-44": "pa la sems gtod par byed pa na /",
    "T16D4368:267a-45": "des bud med dam /",
    "T16D4368:267a-46": "skyes pa 'am /",
    "T16D4368:267a-47": "mdza' bshes sam /",
    "T16D4368:267a-48": "tha mal pa 'am /",
    "T16D4368:267a-49": "ran pa 'am /",
    "T16D4368:267a-50": "'bring ngam /",
    "T16D4368:267a-51": "bzang po 'am /",
    "T16D4368:267a-52": "byis pa 'am /",
    "T16D4368:267a-53": "bar ma 'am /",
    "T16D4368:267b-0": "rgan po shi ba'i ro bdag nyid kyis @267b mthong ngam /",
    "T16D4368:267b-1": "gzhan las thos sam /",
    "T16D4368:267b-2": "yongs su brtags kyang rung ste de'i mtshan ma bzung",
    "T16D4368:267b-3": "nas shi nas zhag gcig lon pa khrag zags la",
    "T16D4368:267b-4": "rul bar ma gyur pa gang yin pa la 'di",
    "T16D4368:267b-5": "ni rnam par bsngos pa'o //",
    "T16D4368:267b-6": "zhes rab tu bsgrims la ci gsal du bsgom mo //",
    "T16D4368:267b-7": "gzhan yang rus gong dang /",
    "T16D4368:267b-8": "keng rus dang /",
    "T16D4368:267b-9": "rus pa'i keng rus kyi bar dag gang la mos",
    "T16D4368:267b-10": "pa la rab tu bsgrims la ci gsal du bsgom",
    "T16D4368:267b-11": "mo // khams kyi tshod gzung ba ni /",
    "T16D4368:267b-12": "spyir khams rab dang 'bring dang tha ma gsum yod kyang /",
    "T16D4368:267b-13": "dge sbyor gzhan la rab tu snang la bsgom pa",
    "T16D4368:267b-14": "la mi nus pa yang snang ba khams rab kyis",
    "T16D4368:267b-15": "kyang thun thung ngu nas bsgom par bya'o //",
    "T16D4368:267b-16": "de bas na gsum kas kyang re zhig slob lugs gcig par bya'o //",
    "T16D4368:267b-17": "mtshan mo btang snyoms su bzhag ste /",
    "T16D4368:267b-18": "gnyid ji tsam log pa de tsam gyis khams brtas pa de tsam log cing gdal lo //",
    "T16D4368:267b-19": "nyin par zhar la tshod gzung zhing bsgom ste /",
    "T16D4368:267b-20": "'di ltar dang po'i nyin par snga dro thun gcig",
    "T16D4368:267b-21": "la gom pa tha mal pas mda' rgyang phyed du",
    "T16D4368:267b-22": "phyin pa'i yun tsam zhig bsgom mo //",
    "T16D4368:267b-23": "phyi dro thun gcig la yang de bzhin du bsgom mo //",
    "T16D4368:267b-24": "de nas nyi ma bcu'i bar du thun re re bsnan zhing bsgom mo //",
    "T16D4368:267b-25": "na tsha phran tshegs byung na 'phral la zhi bar bya ste /",
    "T16D4368:267b-26": "bsran skyed cing mi bsgom mo //",
    "T16D4368:267b-27": "khams mi bde ba med na gong du smos pa bzhin du bsgom mo //",
    "T16D4368:267b-28": "de lta bas na khams kyi tshod zhar la shes par 'gyur ro //",
    "T16D4368:267b-29": "de la sems kyi skye ba'i rim pa ni bzhi ste /",
    "T16D4368:267b-30": "dang po rtsol ba drag zhan gnyi ga la dmigs pa mi gsal ba dang /",
    "T16D4368:267b-31": "gnyis pa rtsol ba drag tu bsgoms na phyogs 'ga' gsal te /",
    "T16D4368:267b-32": "de yang yun ring por mi tshugs pa dang /",
    "T16D4368:267b-33": "gsum pa ni rtsol ba drag tu bsgoms nas gang",
    "T16D4368:267b-34": "la gtad kyang gsal la zhan na la la mi",
    "T16D4368:267b-35": "gsal te / de yang yun ring por mi snang ngo //",
    "T16D4368:267b-36": "bzhi pa ni rtsol ba drag zhan gnyis ka la",
    "T16D4368:267b-37": "klad pa la sogs pa gang la dmigs kyang shin",
    "T16D4368:267b-38": "tu gsal bar snang ba dang /",
    "T16D4368:267b-39": "de nyid dmigs kyang rung /",
    "T16D4368:267b-40": "rim gyis bgrangs kyang rung ste /",
    "T16D4368:267b-41": "thun ring bar nus pa dang /",
    "T16D4368:267b-42": "rang dbang med pa'i rgod pa dang /",
    "T16D4368:267b-43": "bying ba dang bral ba'i lus kyi bde ba sngar",
    "T16D4368:267b-44": "nyams su ma myong bas lus la khyab pa dang",
    "T16D4368:268a-0": "/ @268a * // sems kyi dga' ba dad pa dang mtshungs par ldan pas sems la khyab pa dang ldan pa'o //",
    "T16D4368:268a-1": "de la gnas pa'i tshad ni /",
    "T16D4368:268a-2": "'di ltar rnal 'byor ba des mi sdug pa'i sbyor ba kun du bsten cing goms par byas /",
    "T16D4368:268a-3": "lan mang du byas pa'i rgyus na rgyu gang yang rung gnas kyang rung ste /",
    "T16D4368:268a-4": "yul mngon du gyur cing mtshan mar so sor brtags",
    "T16D4368:268a-5": "su zin kyang mngon par 'du byed pa med pa",
    "T16D4368:268a-6": "ra rang bzhin gyis mi sdug pa nyid ces mang",
    "T16D4368:268a-7": "du snang ste / 'di lta ste mi sdug pa",
    "T16D4368:268a-8": "nyid shin tu goms par byas pa'i phyir 'dod pa'i",
    "T16D4368:268a-9": "du snang ste / 'dod chags dang / mthun pa'i chos rnams la sems 'jug par mi 'gyur /",
    "T16D4368:268a-10": "dga' bar mi 'gyur /",
    "T16D4368:268a-11": "mos par mi 'gyur zhing btang snyoms dang /",
    "T16D4368:268a-12": "yid 'byung ba yang mi mthun par kun tu gnas na /",
    "T16D4368:268a-13": "rnal 'byor ba bdag ni mi sdug pa thob pa yin no //",
    "T16D4368:268a-14": "bdag ni bsgoms pa'i 'bras bu thob pa yin zhes rig par bya'o //",
    "T16D4368:268a-15": "mi sdug pa de tsam gyis mi sdug pa thob pa yin no //",
    "T16D4368:268a-16": "de la bsten pa'i thabs ni /",
    "T16D4368:268a-17": "sems gnas par shes nas sngar bsgoms pa bas thun gyi grangs nyung bar rig par bya ste /",
    "T16D4368:268a-18": "yun cung zad ring bar bya /",
    "T16D4368:268a-19": "srod tho rangs la yang bsgom /",
    "T16D4368:268a-20": "dmigs pa la rtsol ba mi bya bar sngar ji tsam gsal ba de tsam la dmigs so //",
    "T16D4368:268a-21": "ji srid lus ngal ba dang sems dub pa 'am /",
    "T16D4368:268a-22": "dngang pa 'am /",
    "T16D4368:268a-23": "shugs 'byung ba 'am /",
    "T16D4368:268a-24": "mgo bags kyis lci ba 'am /",
    "T16D4368:268a-25": "yam yom byed pa 'am /",
    "T16D4368:268a-26": "'dar ba 'am /",
    "T16D4368:268a-27": "gnyid srab pa 'am /",
    "T16D4368:268a-28": "zas mi zhim pa 'am /",
    "T16D4368:268a-29": "ngag gi 'khrul pa mang du 'byung ba la sogs",
    "T16D4368:268a-30": "pa khams mi bde ba'i mtshan ma cung zad byung",
    "T16D4368:268a-31": "de srid du bsgom mo //",
    "T16D4368:268a-32": "de nam byung nas ngal bso ste /",
    "T16D4368:268a-33": "lus la bsku mnye bya /",
    "T16D4368:268a-34": "chos dang mthun pa'i zas skom gyis lus kyi nus pa brtas su gzhug ste /",
    "T16D4368:268a-35": "khams sor ma chud kyi bar du nyin mtshan gnyis",
    "T16D4368:268a-36": "la bsgom snying 'dod pa'i dus su thun chung ngu",
    "T16D4368:268a-37": "re re blta ba tsam bsgom mo //",
    "T16D4368:268a-38": "khams sor chud nas srod dang tho rangs thun re nyin par gsum tsam bsgom zhing /",
    "T16D4368:268a-39": "thun snga ma bas ring bar bya'o //",
    "T16D4368:268a-40": "de la 'khrul pa shes par bya ba gang zhe na /",
    "T16D4368:268a-41": "de la shes pa la shin tu gsal bar snang",
    "T16D4368:268a-42": "yang rang gi ngo bos yod pa ma yin pa",
    "T16D4368:268b-0": "de @268b ni 'khrul pa yin te /",
    "T16D4368:268b-1": "dper na rmi lam gyi gnas skabs na rang gi lus la nad byung ba dang /",
    "T16D4368:268b-2": "phyi rol gyi lus la rnam par bsngos pa la",
    "T16D4368:268b-3": "sogs pa de na med kyang gsal por snang ba",
    "T16D4368:268b-4": "lta bu'o // bsgom pa'i shes pa la phyi rol",
    "T16D4368:268b-5": "du chad pa lta bu shin tu gsal bar snang",
    "T16D4368:268b-6": "ba'i mi sdug pa 'di dag kyang /",
    "T16D4368:268b-7": "rang gi ngo bos don dam par yod pa ma yin pas sems nyid 'khrul pa yin no //",
    "T16D4368:268b-8": "bcom ldan 'das kyis 'phags pa lang kar gshegs pa las /",
    "T16D4368:268b-9": "phyi rol gzugs ni yod min te //",
    "T16D4368:268b-10": "rang gi sems nyid phyi rol snang //",
    "T16D4368:268b-11": "zhes gsungs so //",
    "T16D4368:268b-12": "de lta bas na yang dag par med kyang yod",
    "T16D4368:268b-13": "pa lta bur snang ba de ni phyin ci log",
    "T16D4368:268b-14": "gi don ston pas 'khrul pa yin te /",
    "T16D4368:268b-15": "'di ni yang dag pa'i mi sdug pa'o snyam du 'du shes bskyed par mi bya ste /",
    "T16D4368:268b-16": "skye ba med pa la nges par skye bar 'gyur",
    "T16D4368:268b-17": "ba'i rigs pa gang yang rung ba la brten nas",
    "T16D4368:268b-18": "/ lhag mthong bskyed par bya'o //",
    "T16D4368:268b-19": "las tshul bsam gyis mi khyab kyang //",
    "T16D4368:268b-20": "bdag pas blo zhan mi srid de //",
    "T16D4368:268b-21": "'on kyang don du mi gnyer bas //",
    "T16D4368:268b-22": "mkhas pa'i gdams ngag ma thos la //",
    "T16D4368:268b-23": "phan srid bsams nas bris pa lags //",
    "T16D4368:268b-24": "rab rib can gyis gzugs bltas nas //",
    "T16D4368:268b-25": "gzhan la 'di zhes ston 'dra bas //",
    "T16D4368:268b-26": "mkhas pa rnams la bzod par gsol //"
}