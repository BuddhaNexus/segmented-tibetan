{
    "NK083('u)003:1": "// de wa sh+aa n+ti ta n+t+ra n+aa ma bi ha ra ti sma ////",
    "NK083('u)003:2": "zhi ba lha rgyud ces bya ba bzhugs so //",
    "NK083('u)003:3": "rgya gar skad du /",
    "NK083('u)003:4": "de wa sh+aan+ti ma tan+t+ra /",
    "NK083('u)003:5": "bod skad du /",
    "NK083('u)003:6": "zhi ba'i lha rgyud ces bya ba /",
    "NK083('u)003:7": "dpal kun tu bzang po rdo rje sems dpa' la phyag 'tshal lo //",
    "NK083('u)003:8": "skyes bu dam pa gang dag gis ni nges dgongs pa //",
    "NK083('u)003:9": "gang la dgongs pa gang gis nges par 'grel pa ni //",
    "NK083('u)003:10": "skye med chos las skye ba'i cho 'phrul mang snang zhing //",
    "NK083('u)003:11": "thugs rjes zhing 'dul cho 'phrul bdag la phyag 'tshal lo //",
    "NK083('u)003:12": "skye ba med las thams cad skyes shing skyes nyid skye med dang //",
    "NK083('u)003:13": "bdag gzhan kun rtog dbang gis 'khor la snying rje mchog gi sems //",
    "NK083('u)003:14": "bskyed par gsungs pa'i lung la bstan te nges don snying po la //",
    "NK083('u)003:15": "dgongs shing gsungs mdzad lha rgyud don 'grel bdag gzhan rtog pa 'dul bar bshad //",
    "NK083('u)003:16": "phung po la sogs chos rnams byang chub sems su",
    "NK083('u)003:17": "gcig /ma 'dres yongs rdzogs zhi gnas lhag mthong rnam",
    "NK083('u)003:18": "pa gnyis // don dam nye bar brtag pas bde rol phan mdzad pa //",
    "NK083('u)003:19": "lha rgyud dag gi kun smin kun gzhir gyur pas mos //",
    "NK083('u)003:20": "de yang gdul bya'i dbang gis mdo dang rgyas snang ba //",
    "NK083('u)003:21": "gnyis gsum gnyis gnyis gsum gsum bcu bdun gcig la sogs //",
    "NK083('u)003:22": "rtog 'dul mtshan ma spyi dang khyad par mtshan nyid dang //",
    "NK083('u)003:23": "rab 'bring tha ma'i blo yis ma 'ongs dus su bshad //",
    "NK083('u)003:24": "de yang sku mdog phyag mtshan dang //",
    "NK083('u)003:25": "bzhugs thabs gdan khri rgyan chas kyi //",
    "NK083('u)003:26": "ma nor de nyid nges par bzung //",
    "NK083('u)003:27": "de nyid rnam pa lngar shes bya //",
    "NK083('u)003:28": "de la dang po gnyis yin te //",
    "NK083('u)003:29": "rang bzhin gyi ni sku mdog dang //",
    "NK083('u)003:30": "rigs kyi kha dog bstan pa yin //",
    "NK083('u)003:31": "rang bzhin sku ma dog bzhi ste dung dang ni //",
    "NK083('u)003:32": "ku mu ta dang zla ba nyi ma'o //",
    "NK083('u)003:33": "rigs ni lnga ste bee d+aur+ya dang ni //",
    "NK083('u)003:34": "shang+kha ri dang le brgan lta bu dang //",
    "NK083('u)003:35": "gser sbyangs pa dang sna tshogs lta bu'o //",
    "NK083('u)003:36": "gnyis pa la yang gsum ste phyag phyag mtshan //",
    "NK083('u)003:37": "phyag rgya'i rnam pa gsum ste rnam par dbye //",
    "NK083('u)003:38": "phyag ni gnyis sam drug ni gzung 'dzin dang //",
    "NK083('u)003:39": "ye shes rnam pa drug la dgongs pa'o //",
    "NK083('u)003:40": "phyag mtshan rjes mthun thabs dang shes rab dang //",
    "NK083('u)003:41": "dbyings dang ye shes pha rol phyin pa drug /phyag rgya bzhi ste ma bcos mi 'da' dang //",
    "NK083('u)003:42": "ma nges pa dang 'brel pa las kyi rgya'o //",
    "NK083('u)003:43": "ma bcos gnyis te ma skyes ma 'gags pa'o //",
    "NK083('u)003:44": "ma 'gags pa yang rnam bzhir shes bya ste //",
    "NK083('u)003:45": "kha dog yul dang mtshan pa'i gzugs dang ni //",
    "NK083('u)003:46": "mtshan rtags nye bar brtags pa'i phyag rgya'o //",
    "NK083('u)003:47": "mi 'da' gsum ste zin mdzad mi bskyod pa'o //",
    "NK083('u)003:48": "ma nges grangs ni tha dad gcig mtha' yas //",
    "NK083('u)003:49": "'brel pa gnyis gnyis las dang dam tshig go //",
    "NK083('u)003:50": "gsum pa gsum ste thabs gnas tshul nyid do //",
    "NK083('u)003:51": "thabs ni rang bzhin khyad par rnam pa gnyis //",
    "NK083('u)003:52": "gnas ni phyi nang mtha' dbus med pa ste //",
    "NK083('u)003:53": "yon tan bsam yas brjod 'das gcig nyid 'du //",
    "NK083('u)003:54": "tshul ni gsum gsum yang na bcu gnyis gsum //",
    "NK083('u)003:55": "bzhengs dang gshegs pa dang ni gzigs pa dang //",
    "NK083('u)003:56": "mnyen lcug 'khril ba'i tshul dang ldem pa dang //",
    "NK083('u)003:57": "gzhon nu gsal 'tsher tshul dang lhun sdug dang //",
    "NK083('u)003:58": "gzi byin 'bar ba'i tshul dang 'khyug pa'i tshul //",
    "NK083('u)003:59": "dgongs dang brtan dang brten dang 'byo ba'i tshul //",
    "NK083('u)003:60": "'dud pa cam me mal le lhan ne dang //",
    "NK083('u)003:61": "sal le'i tshul du spyi dang khyad par gyis //",
    "NK083('u)003:62": "bye brag ci rigs par ni rnam par bshad //",
    "NK083('u)003:63": "bzhi pa'ang gsum ste d+harma tsakra dang //",
    "NK083('u)003:64": "sa yi khyad par yon tan che ba'o //",
    "NK083('u)003:65": "lnga pa gnyis te rgyan chas gdan dang ldan //",
    "NK083('u)003:66": "gzhan yang rnam pa mang por brjod pa ste //",
    "NK083('u)003:67": "dbu rgyan snyan cha do shal mgur chu dang /",
    "NK083('u)003:68": "phreng ba se mo phyag gdub rgyan te bdun //",
    "NK083('u)003:69": "chas ni gsung thugs yon tan las kyis bsgyings //",
    "NK083('u)003:70": "de phyir chos gos smad dkris ze'u ldir dang //",
    "NK083('u)003:71": "stod g.yogs gsang gos rnam lngas brjid par snang //",
    "NK083('u)003:72": "gzhan yang mtshan dpe 'phags pa'i lam la sogs //",
    "NK083('u)003:73": "rdzogs par mnga' phyir sras kyi tshogs rnams kyang //",
    "NK083('u)003:74": "bkra shis brgyad kyis yongs su 'khyil ba'o //",
    "NK083('u)003:75": "de la sogs pa dpag med brjod las 'das //",
    "NK083('u)003:76": "de dag spyir snang khyad par rang snang 'adi'o //",
    "NK083('u)003:77": "rnam shes tshogs brgyad ye shes lngar gyur pa //",
    "NK083('u)003:78": "dus gsum bder gshegs rgyal ba kun gyi yab //",
    "NK083('u)003:79": "rdo rje sku dang gsung dang thugs ldan pas //",
    "NK083('u)003:80": "dug gsum 'joms mdzad bcom ldan rdo rje sems //",
    "NK083('u)003:81": "kun gzhi gnas gyur chos dbyings ye shes thugs //",
    "NK083('u)003:82": "bde ba chen po longs spyod rdzogs pa'i sku //",
    "NK083('u)003:83": "sku yi longs spyod mtha' 'das brda mjal gsung //",
    "NK083('u)003:84": "dug lnga zhi mdzad bcom ldan rnam snang mdzad //",
    "NK083('u)003:85": "nyon mongs yid gyur mnyam nyid ye shes thugs //",
    "NK083('u)003:86": "bsam 'das brjod med dmigs med chos kyi sku //",
    "NK083('u)003:87": "gzhan gyi mi brjod rig pa'i ye shes gsung //",
    "NK083('u)003:88": "yon tan rgyas mdzad bcom ldan rin chen 'byung //",
    "NK083('u)003:89": "yid gyur so sor rtog pa'i ye shes thugs //",
    "NK083('u)003:90": "mtshan rdzogs mngon par byang chub brnyes pa'i sku /",
    "NK083('u)003:91": "ljags kyi mi brjod yi ge med pa'i gsung //",
    "NK083('u)003:92": "gdul bya dbang mdzad bcom ldan snang mtha' yas //",
    "NK083('u)003:93": "sgo lnga gnas gyur nan tan ye shes thugs //",
    "NK083('u)003:94": "thugs rje chen po cir yang sprul pa'i sku //",
    "NK083('u)003:95": "ljags kyis stong gsum kun tu grags pa'i gsung //",
    "NK083('u)003:96": "bdag gzhan don mdzad bcom ldan don yod grub //",
    "NK083('u)003:97": "ye shes thugs rje chen pos 'gro ba rnams //",
    "NK083('u)003:98": "rnam thar sgo gsum gnas su 'dren mdzad kyang //",
    "NK083('u)003:99": "thugs kyi longs spyod thams cad mi dmigs pa //",
    "NK083('u)003:100": "kun 'byung yum chen nam mkha' kun tu bzang //",
    "NK083('u)003:101": "ye shes thugs rjes 'gro kun sangs rgyas 'god //",
    "NK083('u)003:102": "re dogs med par ye shes spyan gzigs kyang //",
    "NK083('u)003:103": "sku yi longs spyod sna tshogs mi dmigs pa //",
    "NK083('u)003:104": "kun skyed yum chen ma gyur sangs rgyas spyan //",
    "NK083('u)003:105": "ye shes thugs rjes 'gro la ma lta bu //",
    "NK083('u)003:106": "dgos 'dod re ba yid bzhin skong gyur kyang //",
    "NK083('u)003:107": "yon tan longs spyod sna tshogs mi dmigs pa //",
    "NK083('u)003:108": "kun sdud yum chen chu gyur m+aa ma ki //",
    "NK083('u)003:109": "ye shes thugs rjes 'gro ba'i don mdzad kyang //",
    "NK083('u)003:110": "tshul khrims gos la dri mas ma gos shing //",
    "NK083('u)003:111": "gsung gi longs spyod sna tshogs mi dmigs pa //",
    "NK083('u)003:112": "kun smin yum chen me gyur gos dkar mo //",
    "NK083('u)003:113": "ye shes thugs rje chen po'i thugs dam gyis //",
    "NK083('u)003:114": "'gro kun 'khor ba'i 'dam las sgrol mdzad ma //",
    "NK083('u)003:115": "phrin las longs spyod sna tshogs mi dmigs pa //",
    "NK083('u)003:116": "kun sgrol yum chen rlung gyur dam tshig sgrol //",
    "NK083('u)003:117": "chos kyi dbyings kyi ye shes khyad par las //",
    "NK083('u)003:118": "rnam par snang mdzad thugs kyi sprul pa ni //",
    "NK083('u)003:119": "dang po sems bskyed rin chen myu gu bsnams //",
    "NK083('u)003:120": "sems las 'dod 'byung thugs mchog sa yi snying //",
    "NK083('u)003:121": "mnyam pa nyid kyi ye shes khyad par las //",
    "NK083('u)003:122": "rin chen 'byung ldan thugs kyi sprul pa ni //",
    "NK083('u)003:123": "nyon mongs sgrib gcod shes rab ral gri bsnams //",
    "NK083('u)003:124": "yon tan mthar phyin thugs mchog nam mkha'i snying //",
    "NK083('u)003:125": "so sor rtog pa'i ye shes khyad par las //",
    "NK083('u)003:126": "snang ba mtha' yas thugs kyi sprul pa ni //",
    "NK083('u)003:127": "shes bya'i sgrib sbyong pad+ma dkar po bsnams //",
    "NK083('u)003:128": "gsung dbyangs rnam dag thugs mchog spyan ras gzigs //",
    "NK083('u)003:129": "bya ba nan tan ye shes khyad par las //",
    "NK083('u)003:130": "don yod grub pa thugs kyi sprul pa ni //",
    "NK083('u)003:131": "mkhyen lnga lhun grub rdo rje rtse lnga bsnams //",
    "NK083('u)003:132": "phrin las mthar phyin thugs mchog rdo rje can //",
    "NK083('u)003:133": "chos kyi dbyings kyi ye shes khyad par las //",
    "NK083('u)003:134": "rnam par snang mdzad sku yi sprul pa ni //",
    "NK083('u)003:135": "dang por sems bskyed dga' bas 'gying ba'i tshul //",
    "NK083('u)003:136": "sku yi 'gro 'dul badz+ra la s+ya ma //",
    "NK083('u)003:137": "mnyam pa nyid kyi ye shes khyad par las //",
    "NK083('u)003:138": "rin chen 'byung ldan sku yi sprul pa ni //",
    "NK083('u)003:139": "bsod nams tshogs rdzogs rin chen phreng ba bsnams //",
    "NK083('u)003:140": "yon tan 'gro ba 'dul mdzad ma l+ya ma //",
    "NK083('u)003:141": "so sor rtog pa'i ye shes khyad par las //",
    "NK083('u)003:142": "snang ba mtha' yas sku yi sprul pa ni //",
    "NK083('u)003:143": "ye shes tshogs rdzogs snyan pa'i pi wam bsnams //",
    "NK083('u)003:144": "gsung gi 'gro 'dul badz+ra g+airti ma //",
    "NK083('u)003:145": "bya ba nan tan ye shes khyad par las //",
    "NK083('u)003:146": "don yod grub pa'i sku yi sprul pa ni //",
    "NK083('u)003:147": "sku lnga lhun grub cir yang 'gyur ba'i lha //",
    "NK083('u)003:148": "phrin las 'gro 'dul badz+ra n+airti ma //",
    "NK083('u)003:149": "chos kyi dbyings kyi ye shes khyad par las //",
    "NK083('u)003:150": "rnam par snang mdzad gsung gi sprul pa ni //",
    "NK083('u)003:151": "gti mug las kyi chos 'chad klu shing bsnams //",
    "NK083('u)003:152": "chos dbyings ye shes thugs rje byams pa'i gsung //",
    "NK083('u)003:153": "mnyam pa nyid kyi ye shes khyad par las //",
    "NK083('u)003:154": "rin chen 'byung ldan gsung gi sprul pa ni //",
    "NK083('u)003:155": "spros pa med pa chos kyi 'khor lo bsnams //",
    "NK083('u)003:156": "sgrib pa thams cad rnam pa sel ba'i gsung //",
    "NK083('u)003:157": "so sor rtog pa'i ye shes khyad par las //",
    "NK083('u)003:158": "snang ba mtha' yas gsung gi sprul pa ni //",
    "NK083('u)003:159": "'dod chags lam sbyong chos 'chad rin chen snye //",
    "NK083('u)003:160": "rtog pa'i ye shes kun tu bzang po'i gsung //",
    "NK083('u)003:161": "bya ba nan tan ye shes khyad par las //",
    "NK083('u)003:162": "don yod grub pa gsung gi sprul pa ni //",
    "NK083('u)003:163": "phrag dog lam spyod chos 'chad ut+pala bsnams //",
    "NK083('u)003:164": "nan tan ye shes 'jam dpal gzhon nu'i gsung //",
    "NK083('u)003:165": "chos dbyings ye shes rnam par snang mdzad ngang //",
    "NK083('u)003:166": "phyogs dus 'phags pa mchod pa'i phrin las ni //",
    "NK083('u)003:167": "snang ba gzugs mdzes mchod pas mnyes mdzad ma //",
    "NK083('u)003:168": "spyan gnyis mdzad pa'i gzugs mchog me tog ma //",
    "NK083('u)003:169": "mnyam nyid ye shes rin chen 'byung ldan dang //",
    "NK083('u)003:170": "phyogs dus rgyal ba mchod pa'i phrin las ni //",
    "NK083('u)003:171": "dri 'byung ye shes mchod pas mnyes mdzad pa //",
    "NK083('u)003:172": "shangs mnyes mdzad phyir dri mchog bdug pa ma //",
    "NK083('u)003:173": "rtog pa'i ye shes snang ba mtha' yas dang //",
    "NK083('u)003:174": "phyogs dus rgyal ba mchod pa'i phrin las ni //",
    "NK083('u)003:175": "sgra gsung skad snyan mchod pas mnyes mdzad de //",
    "NK083('u)003:176": "sgras mnyes mdzad pa rdo rje sgrol ma'i sku //",
    "NK083('u)003:177": "nan tan ye shes don yod grub pa dang //",
    "NK083('u)003:178": "phyogs dus rgyal ba mchod pa'i phrin las ni //",
    "NK083('u)003:179": "rol pas reg bya'i mchod pas mnyes mdzad pa //",
    "NK083('u)003:180": "sku mnyes mdzad phyir reg bya'i dri chab ma //",
    "NK083('u)003:181": "chos dbyings ye shes rnam par snang mdzad kyis //",
    "NK083('u)003:182": "shar phyogs lha yi 'jig rten 'joms mdzad pa //",
    "NK083('u)003:183": "lta ngan lam sbyong chos 'chad pi wam bsnams //",
    "NK083('u)003:184": "ltung ba zhi mdzad lha dbang brgya byin sku //",
    "NK083('u)003:185": "chos dbyings ye shes rnam par snang mdzad kyis //",
    "NK083('u)003:186": "shar phyogs lha min 'jig rten don mdzad pa //",
    "NK083('u)003:187": "nga rgyal lam sbyong chos 'chad go cha bsnams //",
    "NK083('u)003:188": "'thab rtsod zhi mdzad lha min thags bzang ris //",
    "NK083('u)003:189": "chos dbyings ye shes rnam par snang mdzad kyis //",
    "NK083('u)003:190": "shar phyogs mi yi 'jig rten don mdzad pa //",
    "NK083('u)003:191": "phrag dog lam sbyong chos 'chad gseg par bsnams //",
    "NK083('u)003:192": "'gyur ba zhi mdzad mi dbang sh+aakya thub //",
    "NK083('u)003:193": "chos dbyings ye shes rnam par snang mdzad kyis //",
    "NK083('u)003:194": "shar phyogs byol song 'jig rten don mdzad pa //",
    "NK083('u)003:195": "gti mug lam sbyong chos 'chad pu ti bsnams //",
    "NK083('u)003:196": "blun lkugs zhi mdzad seng ge rab brtan mgon //",
    "NK083('u)003:197": "chos dbyings ye shes rnam par snang mdzad kyis //",
    "NK083('u)003:198": "shar phyogs yi dwags 'jig rten don mdzad pa //",
    "NK083('u)003:199": "'dod chags lam sbyong chos 'chad rin chen sgrom //",
    "NK083('u)003:200": "bkres skom sdug bsngal zhi mdzad kha 'bar ma //",
    "NK083('u)003:201": "chos dbyings ye shes rnam par snang mdzad kyis //",
    "NK083('u)003:202": "shar phyogs dmyal ba'i 'jig rten don mdzad pa //",
    "NK083('u)003:203": "zhe sdang lam sbyong chos 'chad me chu bsnams //",
    "NK083('u)003:204": "tsha grang sdug bsngal zhi mdzad chos kyi rgyal //",
    "NK083('u)003:205": "ye shes bzhi la rigs bzhi phrin las kyis //",
    "NK083('u)003:206": "drug gi 'jig rten bye ba phrag brgya ru //",
    "NK083('u)003:207": "sprul pa bye ba phrag brgyas 'gro drug gi //",
    "NK083('u)003:208": "don rnams ji ltar 'dul mdzad thub pa drug /chos kyi dbyings kyi ye shes khyad par las //",
    "NK083('u)003:209": "rnam par snang mdzad drag po'i phrin las ni //",
    "NK083('u)003:210": "sku yi dngos po 'joms pas thod dbyug bsnams //",
    "NK083('u)003:211": "de phyir shar sgo srung ba'i gshin rje gshed //",
    "NK083('u)003:212": "mnyam pa nyid kyi ye shes khyad par las //",
    "NK083('u)003:213": "rin chen 'byung ldan phrin las drag pos ni //",
    "NK083('u)003:214": "thugs kyi dngos po 'joms pas rdo rje'i gnon //",
    "NK083('u)003:215": "de phyir lho sgo srung ba'i rnam par rgyal //",
    "NK083('u)003:216": "so sor rtog pa'i ye shes byin rlabs las //",
    "NK083('u)003:217": "snang ba mtha' yas phrin las drag pos ni //",
    "NK083('u)003:218": "gsung gi dngos po 'joms mdzad thod sbrul gnon //",
    "NK083('u)003:219": "de phyir nub sgo srung ba'i rta mgrin dpal //",
    "NK083('u)003:220": "bya ba nan tan ye shes khyad par las //",
    "NK083('u)003:221": "don yod grub pa'i phrin las drag pos ni //",
    "NK083('u)003:222": "phrin las dngos po 'joms mdzad rgya gram gnon //",
    "NK083('u)003:223": "de phyir byang sgo srung ba'i bdud rtsi 'khyil //",
    "NK083('u)003:224": "chos kyi dbyings kyi ye shes khyad par las //",
    "NK083('u)003:225": "rnam par snang mdzad phrin las drag pos ni //",
    "NK083('u)003:226": "rtag par lta ba 'joms sdud lcags kyu bsnams //",
    "NK083('u)003:227": "log 'dren snying 'dren rta gdong lcags kyu ma //",
    "NK083('u)003:228": "mnyam pa nyid kyi ye shes khyad par las //",
    "NK083('u)003:229": "rin chen 'byung ldan phrin las drag pos ni //",
    "NK083('u)003:230": "chad par lta ba 'joms sdud zhags pa bsnams //",
    "NK083('u)003:231": "log lta zhi mdzad phag gdong zhags pa ma //",
    "NK083('u)003:232": "so sor rtog pa'i ye shes khyad par las //",
    "NK083('u)003:233": "snang ba mtha' yas phrin las drag pos ni //",
    "NK083('u)003:234": "mtshan mar lta ba dbang sdud lcags sgrog bsnams //",
    "NK083('u)003:235": "log lta dbang sdud nyi zla lcags sgrog ma //",
    "NK083('u)003:236": "bya ba nan tan ye shes khyad par las //",
    "NK083('u)003:237": "don yod grub pa'i phrin las drag pos ni //",
    "NK083('u)003:238": "bdag tu lta ba 'joms mdzad dril bu bsnams //",
    "NK083('u)003:239": "log lta rlag byed thal byed dril bu ma //",
    "NK083('u)003:240": "stong pa nyid kyi ye shes khyad par las //",
    "NK083('u)003:241": "'khor ba mya ngan 'das pa'i rnam rtog rnams //",
    "NK083('u)003:242": "bde chen mnyam pa'i ngang las 'god mdzad pas //",
    "NK083('u)003:243": "phyag zhabs mnyam bzhag yid gyur kun tu bzang //",
    "NK083('u)003:244": "stong pa nyid kyi ye shes khyad par las //",
    "NK083('u)003:245": "'dus byas 'dus ma byas pa'i chos rnams kun //",
    "NK083('u)003:246": "chos dbyings rnam par dag pa'i dbyings gyur pas //",
    "NK083('u)003:247": "gsang gsal phyag rgya chos gyur kun bzang mo //",
    "NK083('u)003:248": "kun 'byung kun gzhi chos nyid dbyings //",
    "NK083('u)003:249": "ma skyes mi 'gag kun tu snang //",
    "NK083('u)003:250": "smra bsam brjod med yul las 'das //",
    "NK083('u)003:251": "mtha' yas mtha' yas bskyed pa'i gzhi //",
    "NK083('u)003:252": "mi rtog ngang las rtog nyid du //",
    "NK083('u)003:253": "brtags pas stong pa gang byung ba //",
    "NK083('u)003:254": "de nyid brtags pa chen po ste //",
    "NK083('u)003:255": "gang mi rtog pa rtog pa'i rgyud //",
    "NK083('u)003:256": "stong nyid mi g.yo nam mkha' la //",
    "NK083('u)003:257": "mi bskyod bde bar gshegs mdzad pa'i //",
    "NK083('u)003:258": "mi dmigs mi rtog de bzhin nyid //",
    "NK083('u)003:259": "rtog pa sna tshogs skyed par mdzod //",
    "NK083('u)003:260": "nam mkha' dbyings kyi snying po las //",
    "NK083('u)003:261": "rang bzhin kun tu snang ba'i dngos //",
    "NK083('u)003:262": "yongs la khyab pa'i snying rje'i yum //",
    "NK083('u)003:263": "mtha' yas rgyal sras bskyed par mdzod //",
    "NK083('u)003:264": "tha dad rnam par snang mdzad nas //",
    "NK083('u)003:265": "gsung gi phyag rgya'i ye shes las //",
    "NK083('u)003:266": "rgyal ba rnams ni yi ger snang //",
    "NK083('u)003:267": "yi ge ye shes bskyed par mdzod //",
    "NK083('u)003:268": "ye shes pha rol phyin rdzogs pa'i //",
    "NK083('u)003:269": "rnal 'byor rig pa'i sgo mtshon pa //",
    "NK083('u)003:270": "thugs kyi rtags snang snang bar mdzod //",
    "NK083('u)003:271": "rnam grol ye shes snang bar mdzod //",
    "NK083('u)003:272": "stong nyid mi rtog ye shes las //",
    "NK083('u)003:273": "ma skyes ma 'gag gzugs snang ba //",
    "NK083('u)003:274": "mkha' la 'ja' snang ji bzhin du //",
    "NK083('u)003:275": "dbyings las phyag rgya bzhes su gsol //",
    "NK083('u)003:276": "de nyid yi ge'i rang bzhin te //",
    "NK083('u)003:277": "rang byung ye shes m+aum du gsal //",
    "NK083('u)003:278": "thams cad yi ge'i rang bzhin te //",
    "NK083('u)003:279": "ma skyes gsal ba'i yi ge a //",
    "NK083('u)003:280": "sems nyid yi ge'i rang bzhin te //",
    "NK083('u)003:281": "sna tshogs yi ge h'u du gsal //",
    "NK083('u)003:282": "dug gis nad sel ji bzhin du //",
    "NK083('u)003:283": "rtog pas rtog pa zhi bar mdzod //",
    "NK083('u)003:284": "dang po'i las can nges par 'byung ba'i gdul bya",
    "NK083('u)003:285": "dag /rab 'bring tha mas mtshan ma med dang mtshan",
    "NK083('u)003:286": "ma yi // rnal 'byor rim pas 'bad de nyams su blang bya'o //",
    "NK083('u)003:287": "dam pa'i dgongs pa dman pas dpag par mi 'os kyang //",
    "NK083('u)003:288": "bsam pas da ltar ma 'ongs dus kyi bdag gzhan la //",
    "NK083('u)003:289": "phan phyir lung la brten pa'i bka' sgros brjed byang 'di //",
    "NK083('u)003:290": "tshig don 'gal 'khrul 'phags dang mkhas pa rnams la bzod par gsol //",
    "NK083('u)003:291": "de ltar mos pa dag dang mos pa'i dga' ba gang dang gang //",
    "NK083('u)003:292": "bsam dpyod dge bskul shes rab 'phel 'gyur gcig pa yi //",
    "NK083('u)003:293": "dge ba ci mchis ma 'ongs don du bsngosa pa yis //",
    "NK083('u)003:294": "'di la mos pa mtha' dag grol zhing smin gyur",
    "NK083('u)003:295": "cig /slob dpon bi ma la mi tras zhang dz+ny+aa",
    "NK083('u)003:296": "na la gnang / rgyud thams cad kyi 'grel pa /",
    "NK083('u)003:297": "lung dam pa'i bcud /",
    "NK083('u)003:298": "man ngag mtha' dag gi snying po /",
    "NK083('u)003:299": "rnal 'byor gyi lam dam pa /",
    "NK083('u)003:300": "log pa'i rtog pa zhi bar byed pa /",
    "NK083('u)003:301": "zhi ba rtog pa'i lha rgyud do //",
    "NK083('u)003:302": "gang dag dam pa 'di la mos ma med //",
    "NK083('u)003:303": "snod min rnams dang nam du'ang ma 'phrad cig /gal te 'phrad na'ang mos pa skye ba dang //"
}