{
    "T02D2402:27a-0": "@27a # // rgya gar skad du /",
    "T02D2402:27a-1": "sa h'a dza aa nanta a'a b'a yam n'a ma /",
    "T02D2402:27a-2": "bod skad du /",
    "T02D2402:27a-3": "lhan cig skyes pa'i gdams pa zhes bya ba /",
    "T02D2402:27a-4": "byang chub sems dpa' rnams la phyag 'tshal lo //",
    "T02D2402:27a-5": "snying ga'i kha sbyor dbus su ni //",
    "T02D2402:27a-6": "gnyis med thig le yungs kar tshad ;",
    "T02D2402:27a-7": "/ de yang 'o ma'i rgya mtsho ltar //",
    "T02D2402:27a-8": "rim gyis rgyas pa bsam par bya //",
    "T02D2402:27a-9": "bdag dang gzhan gyi lus nyid ni //",
    "T02D2402:27a-10": "dri med bdud rtsis zho ltar gang //",
    "T02D2402:27a-11": "rlung na sel zhing sems nyid bcing //",
    "T02D2402:27a-12": "me dhi bdag ni smra bar byed //",
    "T02D2402:27a-13": "dngos por sems gtang dngos med rtogs //",
    "T02D2402:27a-14": "kye ho ma yengs rang sems zung //",
    "T02D2402:27a-15": "rnal 'byor grub rtags dngos med pa //",
    "T02D2402:27a-16": "phan tshun gnyis kyi 'brel pa bcad //",
    "T02D2402:27a-17": "dngos dang dngos med rang bzhin la //",
    "T02D2402:27a-18": "mtha' gnyis mi gnas lhan skyes grub //",
    "T02D2402:27a-19": "dngos po thams cad skye med de //",
    "T02D2402:27b-0": "bsgribs pas bdag gis ma rtogs @27b so ;",
    "T02D2402:27b-1": "/ snang ba thams cad sems ngo bo //",
    "T02D2402:27b-2": "sems nyid ma grub sems nyid de //",
    "T02D2402:27b-3": "bdag nyid snying rje kun du khyab //",
    "T02D2402:27b-4": "nam mkha' lta bur 'gyur ba med //",
    "T02D2402:27b-5": "gnyis la mi gnas sems nyid yin //",
    "T02D2402:27b-6": "me dhi bdag ni smra bar byed //",
    "T02D2402:27b-7": "rang rig ma bcos bya ba thong //",
    "T02D2402:27b-8": "'dzin med dran med sems nyid de //",
    "T02D2402:27b-9": "chad par mi 'gyur rang rig rtogs //",
    "T02D2402:27b-10": "rtag par mi 'gyur sgro 'dogs bcad //",
    "T02D2402:27b-11": "stong pa'i rang bzhin rtag chad med //",
    "T02D2402:27b-12": "me dhi bdag ni smra bar byed //",
    "T02D2402:27b-13": "lta ba bsgom med 'bras bu med //",
    "T02D2402:27b-14": "snang la rang bzhin dngos po med //",
    "T02D2402:27b-15": "rnam rtog sprul gyi mdud pa ltar //",
    "T02D2402:27b-16": "rang grol zung 'jug tha snyad med //",
    "T02D2402:27b-17": "de ltar bsgoms pas stong nyid rtogs //",
    "T02D2402:27b-18": "me dhi bdag ni smra bar byed //",
    "T02D2402:27b-19": "lhan skyes zung 'jug stong nyid de //",
    "T02D2402:27b-20": "rnal 'byor bdag gis rtogs pa'o //"
}