{
    "T02TD3686E:317a-0": "@317a # // rgya gar skad du /",
    "T02TD3686E:317a-1": "a'arya t'a ra de w'i bha ba na bi dhista ra /",
    "T02TD3686E:317a-2": "bod skad du /",
    "T02TD3686E:317a-3": "'phags ma lha mo sgrol ma bsgom pa'i cho ga rgyas pa /",
    "T02TD3686E:317a-4": "lha mo sgrol ma la phyag 'tshal lo //",
    "T02TD3686E:317a-5": "don med bdag la gnod pa srid pa'i bya ba rnams spangs te //",
    "T02TD3686E:317a-6": "rang bzhin brtan pas rnam par dben pa'i sa phyogs song nas ni //",
    "T02TD3686E:317a-7": "gnas der bdag gi bsam gtan khang pa shin tu yid 'thad pa //",
    "T02TD3686E:317a-8": "shar du sgo btod yang na nub tu bkra shis sgo ldan pa //",
    "T02TD3686E:317a-9": "legs brtsigs de yang dum bu bzhi pas mdzes par byas pa ste //",
    "T02TD3686E:317a-10": "shin tu mnyam zhing logs dang steng 'og thams cad legs byugs shing //",
    "T02TD3686E:317a-11": "rab 'jam gzugs brnyan 'char ba lta bur 'tsher ba'i rdzas rnams byugs //",
    "T02TD3686E:317a-12": "rdo rjes dri zhim ldan pa'i tshon rnams ljang gus khyab par byugs //",
    "T02TD3686E:317a-13": "'di ni steng logs sa gzhi'i byi dor rgyud rnams las bsngags pa'o //",
    "T02TD3686E:317b-0": "'og gi phyogs ni rab tu 'thas @317b par brdungs pa kho na la //",
    "T02TD3686E:317b-1": "sa la ma lhung pa yi lci ba dri bzangs rnams dang ni //",
    "T02TD3686E:317b-2": "bsres pa yang yang byugs pas gzugs brnyan 'char ba lta bur 'gyur //",
    "T02TD3686E:317b-3": "de la dri zhim me tog rnams kyis kun du gtor nas ni //",
    "T02TD3686E:317b-4": "ji ltar 'byor pa'i bla re la sogs rgyan rnams bri bar bya //",
    "T02TD3686E:317b-5": "de 'dra'i dbus sam shar gyi rtsig ngos cha la srad bu yis //",
    "T02TD3686E:317b-6": "bris sku yid 'ong mthong bas dga' bar 'gyur ba sbyar bar bya //",
    "T02TD3686E:317b-7": "de mdun me tog la sogs mchod pa 'byor tshad dgod par bya'o //",
    "T02TD3686E:317b-8": "de bzhin de dbus stan bzang rab tu 'jam zhing bde ba ni //",
    "T02TD3686E:317b-9": "bris sku la bltas legs par bting pas yid dang mthun par bzhag / de yi sgo glegs rab tu sbyar bas rlung dang srog chags ni //",
    "T02TD3686E:317b-10": "shin tu phra ba'ang 'jug par mi nus 'di 'drar rab 'grig bya //",
    "T02TD3686E:317b-11": "de la logs kyi skar khung sgo dang bcas pa btod pa ste //",
    "T02TD3686E:317b-12": "che ba min zhing steng nas gdod dang dma' ba rab tu smad //",
    "T02TD3686E:317b-13": "'di ni bsam gtan khang pa mchod rten lta bur 'gro rnams kyis //",
    "T02TD3686E:317b-14": "mchod par bya ba lha mo'i bzhugs gnas lha tshogs 'du ba'i sa'o //",
    "T02TD3686E:317b-15": "de bzhin de la sgo bltas pa yi khang pa gnyis pa ni //",
    "T02TD3686E:317b-16": "srid du khru rnams bcu bdun zheng du de'i phyed yod pa zhig / sngags pa'i 'chag sa sngon du kho nar brtag cing byi dor snga ma bzhin //",
    "T02TD3686E:317b-17": "der ni 'ju sa'i thag gu chang par gzung ba 'tsham pa la //",
    "T02TD3686E:317b-18": "reg na bde ba'i spu gu rnams dang ldan par gdags par bya //",
    "T02TD3686E:317b-19": "'og tu 'byor pas stan nam rtsa rnams snyoms par dgram par bya //",
    "T02TD3686E:317b-20": "'di ni khang pa dum bu gnyis pa 'chag sa bkra shis pa'o //",
    "T02TD3686E:317b-21": "de gnyis dbus su sgo btod khang pa phyogs snyoms yid 'ong ba //",
    "T02TD3686E:317b-22": "snga ma lta bur byi dor byas shing don dang ldan pa yi //",
    "T02TD3686E:317b-23": "khrus kyi khang pa sgo dang bcas pa dum bu gsum pa'o //",
    "T02TD3686E:317b-24": "der yang de la sgo bltas pa yi khang pa dum bu ni //",
    "T02TD3686E:317b-25": "bzhi pa brtsigs te der yang bkra shis sgo mchog gdod par bya //",
    "T02TD3686E:317b-26": "khang pa der ni bdag gi yo byad rnams dang mtshon cha'i tshogs //",
    "T02TD3686E:317b-27": "mi zad pa dang sngags g-yog blo gros ldan pa mkhas pas gzhag / zas kyi bya ba rnams ni khang pa der yang ni //",
    "T02TD3686E:317b-28": "byi dor ldan par brtag cing rtag tu nyi zla ldan par bcang //",
    "T02TD3686E:318a-0": "de @318a * //",
    "T02TD3686E:318a-1": "ltar dum bu bzhi pa'i khang pa kun nas gru bzhi par //",
    "T02TD3686E:318a-2": "bsgrubs nas rim pa mang por brtsegs pas shin tu mtho ba la //",
    "T02TD3686E:318a-3": "rdo leb lhag par snang ba yis dang phyir mtho sogs kyis //",
    "T02TD3686E:318a-4": "rgyal po chom rkun la sogs 'tshe ba phyir phyogs 'gyur bar bya //",
    "T02TD3686E:318a-5": "skye bo rnams dang brten pas sdug bsngal kho na 'byung 'gyur gyi //",
    "T02TD3686E:318a-6": "bde ba 'byung bar thub bas ma gsungs de phyir mkhas mchog gis //",
    "T02TD3686E:318a-7": "sngags g-yog dang ni sgrub pa'i grogs mchog gnyis las ma gtogs pa //",
    "T02TD3686E:318a-8": "skye bo 'ga' yang 'jug dang phrad dang sbyin pa 'du 'dzi spangs //",
    "T02TD3686E:318a-9": "snying rjes mtshon cha'i tshogs rnams legs par bshams shing gzhag par bya //",
    "T02TD3686E:318a-10": "de bzhin sgo ni shin tu gtan bcad rgya dang bcas par gzhag /'di ni gnas kyi rab tu dbye ba'o /",
    "T02TD3686E:318a-12": "// / gnas der sngags pas mchod pa'i don phyir me tog dag dang ni //",
    "T02TD3686E:318a-13": "spos dang til mar dri zhim rnams dang de bzhin rol mo yi //",
    "T02TD3686E:318a-14": "nyer spyod rnams dang 'brang phreng yid du 'ong ba'i rnga yab dang //",
    "T02TD3686E:318a-15": "me long sen mo'i bzo dang spu gri tha mal dri dang ni //",
    "T02TD3686E:318a-16": "mchod dang gtor ma'i don du sha dang nya sha dang 'bru rnams dang //",
    "T02TD3686E:318a-17": "bza' ba rnams dang sman rnams thams cad legs par gzhag par bya //",
    "T02TD3686E:318a-18": "mdor na gnas der gzhan gyi ngor blta mi 'gyur longs spyod rnams //",
    "T02TD3686E:318a-19": "mthun par gzhag bya 'on kyang chang gi sbyor ba ring du spang //",
    "T02TD3686E:318a-20": "'byung po'i gdon dang sngags grub 'dod pas gzhan nas blang bar bya //",
    "T02TD3686E:318a-21": "dngos grub don du bkug pa ma yin bud med rnams dang ni //",
    "T02TD3686E:318a-22": "dkyil 'khor ma mthong mi rnams mthu yis rgyang grangs nyid nas bzlog / sngags g-yog dang ni sgrub pa'i grogs mchog dkyil 'khor che mchog tu //",
    "T02TD3686E:318a-23": "dbang bskur thob cing snying rje che dang ldan pa brtson 'grus can //",
    "T02TD3686E:318a-24": "shes rab dang ldan dpa' zhing 'jigs bral khro med nga rgyal bral //",
    "T02TD3686E:318a-25": "blo brtan dad par gnas shing bdag la dga' 'dzin gus par bcas //",
    "T02TD3686E:318a-26": "bsgom dang dge la brtson pa 'di 'dra gnyis ni rtag par gzhag /'di ni rdzas dang g-yog gi rab tu dbye ba'o /",
    "T02TD3686E:318b-0": "// / blo ldan gyis ni sngar bshad stan la rdo rje skyil krung @318b gis //",
    "T02TD3686E:318b-1": "legs par gnas te bdag la myur du bskul ba'i bsam pa bskyed //",
    "T02TD3686E:318b-2": "bdag ni shin tu ring nas rang gis rnam par bslus pa ste //",
    "T02TD3686E:318b-3": "sngon chad don med spangs nas ting 'dzin bsgrubs na 'di 'dra ba'i //",
    "T02TD3686E:318b-4": "srid mtshor 'khyams par mi 'gyur bde mtha' gcig pu nyid gang yin //",
    "T02TD3686E:318b-5": "'gro ba'i skyabs su bdag 'gyur 'di la 'khrul pa yod ma yin //",
    "T02TD3686E:318b-6": "da ni bdag gis rang la bslus pa spangs te brtson pa yis //",
    "T02TD3686E:318b-7": "dam pa'i gnas 'dir nges par lha mo'i mchog gyur sgrol ma gang //",
    "T02TD3686E:318b-8": "phongs pa la byams ma 'dra de nyid nges par mthong bar bya //",
    "T02TD3686E:318b-9": "bdag ni bstod pas dga' bar mi bya smod pa gzhan mang gnas //",
    "T02TD3686E:318b-10": "smad pas mi dga' mi byar bstod pa'ang gzhan mang gnas pa'i phyir //",
    "T02TD3686E:318b-11": "de bzhin 'jig rten chos brgyad ma lus bdag gis mnan par bya //",
    "T02TD3686E:318b-12": "lus kyis ji ltar bzod pas skad cig tsam yang dman pa yi //",
    "T02TD3686E:318b-13": "bya ba rnams la gnas par mi bya ji srid bdag gis ni //",
    "T02TD3686E:318b-14": "lha mo mthong gyur de srid mnyam dang bsam dang 'dus par 'gro //",
    "T02TD3686E:318b-15": "de bzhin tshong dang dmag dang las kyi mtha' rnams spang bar bya //",
    "T02TD3686E:318b-16": "yang dag gdams ngag bdag gis lha mo mchog las blang bar bya //",
    "T02TD3686E:318b-17": "gzhan gyis nyer bstan mun pa'i 'dab 'dras bdag la ci zhig dgos //",
    "T02TD3686E:318b-18": "ji srid lha mo mthong bar ma gyur de srid gnas 'di nas //",
    "T02TD3686E:318b-19": "'gro bar mi bya de phyir 'di la lha rnams mkhyen par mdzod //",
    "T02TD3686E:318b-20": "de nas sngags g-yog dang ni sgrub pa'i grogs mchog blo can gnyis //",
    "T02TD3686E:318b-21": "sngags pas bos te 'di 'dra'i bsgo ba gsal bar brjod par bya //",
    "T02TD3686E:318b-22": "bdag gi 'dod pa yongs su ma rdzogs par du gnas 'di las //",
    "T02TD3686E:318b-23": "'gro bar mi bya lha rnams dbang btsugs khyod kyis 'di shes byos //",
    "T02TD3686E:318b-24": "de srid bdag gi yid dang mthun pa'i bya ba khyed kyis byos //",
    "T02TD3686E:318b-25": "dngos grub cha las khyed la 'ged 'gyur 'di la the tshom med //",
    "T02TD3686E:318b-26": "de nyid kyis ni thal mo sbyar bas legs par smras pa gzung //",
    "T02TD3686E:318b-27": "lha rnams dpang du gnas pas bdag cag khyod kyis 'dod bzhin bgyid //",
    "T02TD3686E:318b-28": "dngos grub cha la bdag cag dran par mdzod la spang mi bya //",
    "T02TD3686E:319a-0": "de skad brjod de ji ltar 'dod @319a * //",
    "T02TD3686E:319a-1": "pas rang gi bya ba brtsam //",
    "T02TD3686E:319a-2": "'di ni sgrub pa po dang g-yog dang grogs dang dam bca' ba'i rab tu dbye ba'o /",
    "T02TD3686E:319a-4": "// / de nas sngags pas stan bde nyid la 'dug bzhin rab rgyas pa'i //",
    "T02TD3686E:319a-5": "gtor ma mdun du bzhag ste de bzhin mchod pa rnams kyang ngo //",
    "T02TD3686E:319a-6": "de nas rang snying pam bskyed padma'i dbus su zla 'dra ba'i //",
    "T02TD3686E:319a-7": "yi ge aom las byung ba'i zla ba rnam bsam de steng du //",
    "T02TD3686E:319a-8": "gsal bya'i bcu drug pa nyid dbyangs kyi yi ge gnyis pas brgyan //",
    "T02TD3686E:319a-9": "zla ba'i dum bu'i steng na nam mkhas mnan cing mdog ljang gu //",
    "T02TD3686E:319a-10": "stong phrag du ma'i snang ba ldan bsam de las byung ba'i 'od //",
    "T02TD3686E:319a-11": "mtshon cha'i dbyibs can 'phros pas bla ma dang ni rgyal sras bcas //",
    "T02TD3686E:319a-12": "sgrol ma bkug ste mdun bzhugs de dag mchod pa gnyis kyis mchod //",
    "T02TD3686E:319a-13": "yan lag bdun ldan bya ba bsgrubs nas slar yang gshegs par bya //",
    "T02TD3686E:319a-14": "de mthar chos kun stong zhing bdag med lta bas gsang sngags ni //",
    "T02TD3686E:319a-15": "theg chen mngon par rtogs byed lan gsum par du bzla bar bya //",
    "T02TD3686E:319a-16": "slar yang mkhas pas sa bon mchog bsam de las byung ba'i 'od //",
    "T02TD3686E:319a-17": "sgrol mar gyur pas 'gro rnams dag byas slar 'dus zhugs pa yi //",
    "T02TD3686E:319a-18": "yi ge yongs gyur autpal ljang gu snying po sa bon ldan //",
    "T02TD3686E:319a-19": "skad cig nyid gyur sa bon las byung lha mo ma lus bsdus //",
    "T02TD3686E:319a-20": "rang gi gnas su thim gyur de las legs byung lha mo ni //",
    "T02TD3686E:319a-21": "zhal gcig phyag gnyis sku mdog ljang gu spyan yangs rgyan kun 'dzin //",
    "T02TD3686E:319a-22": "phyag g-yas mchog sbyin g-yon pas yu ba dang bcas autpal 'dzin //",
    "T02TD3686E:319a-23": "bcu drug lo lon rab sgeg gzi ldan padma zla ba'i gdan //",
    "T02TD3686E:319a-24": "cung zad 'dzum bcas sgrub pa po la mngon dgyes thugs rje can //",
    "T02TD3686E:319a-25": "ma lus bud med rgyan dang cha lugs 'dzin pa 'di 'dra bsam //",
    "T02TD3686E:319a-26": "slar yang sa bon las byung ye shes lha mo spyan drangs te //",
    "T02TD3686E:319a-27": "'chad 'gyur phyag rgya'i steng gnas zla ba'i sa bon las byung ba'i //",
    "T02TD3686E:319a-28": "mchod pas legs mchod man ngag ji bzhin rang la bstim par bya //",
    "T02TD3686E:319a-29": "sku gsung thugs la gnas pa'i lha rnams legs par byin gyis brlabs //",
    "T02TD3686E:319b-0": "de bzhin blo ldan bu yis gus pas dbang bskur don @319b gnyer bya //",
    "T02TD3686E:319b-1": "rtsod pa mi mnga' ba'am dam tshig rdo rje spyi bor byung //",
    "T02TD3686E:319b-2": "de ltar cho gas legs bsgrubs rang nyid padma zla ba la //",
    "T02TD3686E:319b-3": "rnam bzhugs lha mo'i thugs kar sen zlum mnyam pa'i zla ba ni //",
    "T02TD3686E:319b-4": "rjes mthun padma la gnas lha nyid mthe bong tshon dang mtshungs //",
    "T02TD3686E:319b-5": "zla steng bcu yi yi ges yongs bskor dbus na sngar bshad nyid //",
    "T02TD3686E:319b-6": "ljang gu'i 'od zer dang bcas mgo rnams gyen phyogs gsal bsams te //",
    "T02TD3686E:319b-7": "dbus ma dang ni bcu pa'i bdag nyid 'od zer dang bcas byung //",
    "T02TD3686E:319b-8": "snying ga nas song phyi rol lha mo nyid gyur 'gro rnams kyi //",
    "T02TD3686E:319b-9": "sdug bsngal zhi byas mthun gyur sgo de nyid nas slar bsdu bya //",
    "T02TD3686E:319b-10": "'di ni spro bsdu'i ting 'dzin nyon mongs g-yul las rgyal byed pa'o //",
    "T02TD3686E:319b-11": "de 'dra ting nge 'dzin mang du byas pas sngags pa'i yid skyon //",
    "T02TD3686E:319b-12": "snying zla'i rnam 'phrul la dmigs gzhan sems rab tu spangs nas ni //",
    "T02TD3686E:319b-13": "dang por rnam par snang mdzad de rjes gsal bya'i bcu drug pa //",
    "T02TD3686E:319b-14": "'og tu dbyangs yig gnyis pas legs bsten pa ste de rjes su //",
    "T02TD3686E:319b-15": "nyi ma'i bu la steng du ae yis mtshan cing gnas pa'o //",
    "T02TD3686E:319b-16": "de nas gsal bya'i bcu drug pa nyid au yis bcings pa la //",
    "T02TD3686E:319b-17": "phyed cha'i ta yis mtha' ma bsten pa'o de rjes sngar bzhin las //",
    "T02TD3686E:319b-18": "slar yang bcu drug pa ni aus bcings me bu ae dang ldan //",
    "T02TD3686E:319b-19": "slar yang aushma'i gsum pa mthar gnas pa yi gnyis par ldan //",
    "T02TD3686E:319b-20": "de nyid dbyangs yig gnyis pas brgyan byas rjes su aushma yi //",
    "T02TD3686E:319b-21": "bzhi pa nga ro gnyis pas spras byas 'di 'dra'i gsang sngags ni //",
    "T02TD3686E:319b-22": "shin tu gsal min de bzhan mi gsal ma yin sgra che dang //",
    "T02TD3686E:319b-23": "shin tu chung min sems gzhan rnam par g-yengs ba spangs pa yis //",
    "T02TD3686E:319b-24": "brgya rtsa brgyad las lhag pa'am de bzhin nor bur bzung ste bzlas //",
    "T02TD3686E:319b-25": "gang tshe de yi yid ni bzlas pas skyon sa bon las byung ba'i //",
    "T02TD3686E:319b-26": "'od zer tshogs kyis 'gro rnams bkug ste man ngag ji lta bar //",
    "T02TD3686E:319b-27": "sngags 'dis 'byung po rnams la gtor ma sbyin bya phyag rgya ni //",
    "T02TD3686E:319b-28": "lag gnyis thal sbyar mdzub mo dag gis gung mo 'khyud byas te //",
    "T02TD3686E:320a-0": "mthe bong gnyis kyis snying por byas pa 'di yi @320a * //",
    "T02TD3686E:320a-1": "gsang sngags mchog / bzlas dang gtor ma sbyin dang bstim sogs phal cher sbyar bar bya //",
    "T02TD3686E:320a-2": "aom aa k'a ro mu kham sarbba dharma n'am a'adya nutpanna tv'at aom a'a:h'um phat sv'ah'a /",
    "T02TD3686E:320a-3": "gtor ma phul nas yi ge brgya pa lan gsum brjod nas ni //",
    "T02TD3686E:320a-4": "bzod par gsel zhing yongs bsngo mngon 'dod dngos grub gsol btab nas //",
    "T02TD3686E:320a-5": "de nyid gsum mthar mu:yis bskul bas lha rnams bzhud par bya //",
    "T02TD3686E:320a-6": "de nas ye shes sems dpa' mdun du rab gsal legs mchod nas //",
    "T02TD3686E:320a-7": "yi ge brgya pa rang gi phyag rgya 'dzin pas legs bzlas te //",
    "T02TD3686E:320a-8": "bzod mdzod bdag blo 'khrul pas ting 'dzin mchog las nyams pa dang //",
    "T02TD3686E:320a-9": "mchod dang gtor ma dman zhing sngags dang phyag rgya 'khrugs pa dang //",
    "T02TD3686E:320a-10": "brtson pa dman zhing sems ni dam pa ma lags gang skyes pa //",
    "T02TD3686E:320a-11": "thams cad khyed kyis bzod mdzod grub par byin gyis brlab tu gsol //",
    "T02TD3686E:320a-12": "de bzhin khyod 'drar bdag gyur 'gro rnams srid mtsho las sgrol shog / myur du khyod kyis bdag la byams pa'i zhal bzang bstan du gsol //",
    "T02TD3686E:320a-13": "bdag la myur du thugs mchog rab tu brtse bar mdzad pa'i rigs //",
    "T02TD3686E:320a-14": "thugs rje'i lha mo khyod kyis bdag la myur du dbang bskur dang//",
    "T02TD3686E:320a-15": "dam pa'i gdams ngag bstan pas yang dag lam bstan rigs pa nyid //",
    "T02TD3686E:320a-16": "de rjes mchod dang bstod pa'i dam pa rab tu gus pas gdon //",
    "T02TD3686E:320a-17": "de nas rang sngags sv'a h'a'i gnas su mu:sbyar ba yis gshegs //",
    "T02TD3686E:320a-18": "bdag nyid lha mo'i nga rgyal ldan pas ci bder gnas par bya ;",
    "T02TD3686E:320a-19": "/'di 'dra thun mtshams bzhir ni rab mnyam gzhag pa'i sngags pa yis //",
    "T02TD3686E:320a-20": "nyin gcig bzhin du 'bad pas bsams na de yis nges par ni //",
    "T02TD3686E:320a-21": "zla drug de bzhin lo gcig nyid dang gsum gyi nang du ni //",
    "T02TD3686E:320a-22": "lha mo mthong 'gyur 'di la the tshom mi bya gzhan du na //",
    "T02TD3686E:320a-23": "cho ga nyams pas bskal pa skar ma mnyam par mthong mi 'gyur //",
    "T02TD3686E:320a-24": "'di ni sgrub pa'i thabs kyi rnam par dbye ba'o /",
    "T02TD3686E:320a-26": "// / shin tu khro bar 'dod cing 'dod chags che dang lhag par ni //",
    "T02TD3686E:320a-27": "gnyid 'byung ba dang de bzhin rab tu mi dga' ngu bar 'dod //",
    "T02TD3686E:320b-0": "bsam gtan khang pa spangs @320b te gzhan du 'gro bar 'dod pa dang //",
    "T02TD3686E:320b-1": "bsam gtan gnas su mi bzad sgra 'byung de bzhin sgo dag las //",
    "T02TD3686E:320b-2": "'jigs pa'i sgra 'byung cho nges 'debs pa'i sgra dag thos pa dang //",
    "T02TD3686E:320b-3": "nang na gnas pa'i ming nas phyi phyir 'bod pa dang ni dgod //",
    "T02TD3686E:320b-4": "skyugs pa dang ni glu len sgra dang so gol rdeb cing mkhun //",
    "T02TD3686E:320b-5": "shin tu mi bzad dri mi zhim pa'i ngad ldang skye bung zhes //",
    "T02TD3686E:320b-6": "'jigs dang gzugs mi sdug pa mthong dang brdeg dang 'phul bar byed //",
    "T02TD3686E:320b-7": "rtag tu rmi lam sdug bsngal mthong dang 'dre yis gnon pa dang //",
    "T02TD3686E:320b-8": "shin tu dga' zhing mkha' la 'phur snyam byed dang rgyu med dgod //",
    "T02TD3686E:320b-9": "glo bur du ni gzhan gyi sems shes 'dre smra rna bas thos //",
    "T02TD3686E:320b-10": "'jigs par byed pa'i 'od zer khang par rab tu 'byung ba dang //",
    "T02TD3686E:320b-11": "dman pa'i man ngag ston pa'i rang lha'i gzugs ni mthong ba dang //",
    "T02TD3686E:320b-12": "mngon du steng nas shin tu gnon cing mthong bar byed pa ste //",
    "T02TD3686E:320b-13": "mdor na gang gis bzlas dang bsam gtan dag gi bar chad byed //",
    "T02TD3686E:320b-14": "de bzhin blo ni snga las nyams par byed pa de ni bgegs //",
    "T02TD3686E:320b-15": "yin phyir bla ma'i man ngag kho nas bzlog par bya ba ste //",
    "T02TD3686E:320b-16": "bla ma'i man ngag med par sgrub la brtson pa de ni 'dir //",
    "T02TD3686E:320b-17": "srog dang dngos grub gnyis ka gdon chen rnams kyis 'phrog par 'gyur //",
    "T02TD3686E:320b-18": "bla ma'i man ngag can la bgegs rnams 'byung par mi 'gyur zhing //",
    "T02TD3686E:320b-19": "'byung yang blo can de ni bzlog par bya ba tshogs dang bral //",
    "T02TD3686E:320b-20": "'di ni bgegs kyi mtshan ma dang de rab tu bzlog pa'i rab tu dbye ba'o /",
    "T02TD3686E:320b-23": "// / shin tu dri zhim ngad ldang yid ni dge la mngon dga' dang //",
    "T02TD3686E:320b-24": "lus ni rab yang gnyid ni mi 'byung khams rnams snyoms pa dang //",
    "T02TD3686E:320b-25": "shin tu sgra snyan pa dang rol mo'i sgra rnams grag pa dang //",
    "T02TD3686E:320b-26": "me tog char 'bab til mar bral bar mar me 'bar ba dang //",
    "T02TD3686E:320b-27": "rmi lam na ni 'phags rnams mthong dang dge slong bram ze mthong //",
    "T02TD3686E:320b-28": "rtag tu dge ba'i rmi lam mthong dang chags dang khro dang bral //",
    "T02TD3686E:320b-29": "yid ni dga' bar byed pa'i 'od chen khang par 'byung ba ste //",
    "T02TD3686E:320b-30": "mdor na yid ni gang gis snga las dga' gyur bzlas pa dang //",
    "T02TD3686E:321a-0": "sgom pa dag la bar du mi gcod @321a * //",
    "T02TD3686E:321a-1": "'dir ni mtshan ma bzang //",
    "T02TD3686E:321a-2": "'dir ni bzlas dang bsgom pa ji tsam gsal ba de nyid mchog /'di ni mtshan ma bzang po'i rab tu dbye ba'o /",
    "T02TD3686E:321a-4": "// / sman mchog bza' ba ma legs nges par dug tu 'gyur ba ltar //",
    "T02TD3686E:321a-5": "dngos grub len mi mkhas pa rnams kyi dngos grub phyir phyogs pa'am //",
    "T02TD3686E:321a-6": "yang na srog gi bar chad dag tu'ang 'gyur bas de yi phyir //",
    "T02TD3686E:321a-7": "mkhas pas dngos grub blang ba 'khrul pa med par shes par bya //",
    "T02TD3686E:321a-8": "rgya mtshor rin chen len pa rnams la 'tshe ba rnam mang 'byung //",
    "T02TD3686E:321a-9": "de bzhin dngos grub rin chen len pa rnams la 'phrog pa mang ;",
    "T02TD3686E:321a-10": "/'di ni gdon chen dngos grub 'phrog brtson rab tu mang ba ste //",
    "T02TD3686E:321a-11": "dngos grub rnams ni sgrub pa pos kyang bsrung bar rab tu dka' //",
    "T02TD3686E:321a-12": "de bas blo ldan 'jigs pa ma lus ring du spangs pa yis //",
    "T02TD3686E:321a-13": "mi bzang mtshan ma ngan pa thams cad rab tu gzhig par bya //",
    "T02TD3686E:321a-14": "'jigs par mi bya khrod dang chags pa rnam par spang par bya //",
    "T02TD3686E:321a-15": "mtshan bzangs rnams kyang sgyu ma 'dra bar blta bya ri rab bzhin //",
    "T02TD3686E:321a-16": "mtshan ma'i rlung gis nges par mi g-yo mnyam par gzhag par bya //",
    "T02TD3686E:321a-17": "de tshe de la lha mos yang dag zhal ston 'gyur ba ste //",
    "T02TD3686E:321a-18": "thun mong ma yin bde ba 'byung 'gyur gus pas mchod cing bstod //",
    "T02TD3686E:321a-19": "'dod pa'i dngos grub gsol gdab yang dag gdams ngag don du 'gyur //",
    "T02TD3686E:321a-20": "ji srid gsung ba mi mnga' 'bad pas rab tu bsgrub par bya //",
    "T02TD3686E:321a-21": "gang tshe gsung pa mnga' ba de tshe gzhan la ltos dang bral //",
    "T02TD3686E:321a-22": "de ni lha mo'i sras yin bsam gyis mi khyab dbang dang ldan //",
    "T02TD3686E:321a-23": "rgyal ba'i sras po sgrib pa kun dang bral ba dpal ldan yin //",
    "T02TD3686E:321a-24": "de yis dngos grub dang ni mtshan ma gnyis ka ji srid du //",
    "T02TD3686E:321a-25": "gnang bar ma gyur de srid gzhan la zur tsam smra mi bya //",
    "T02TD3686E:321a-26": "skad cig de nyid la ni dngos grub ring 'gyur dran par bya //",
    "T02TD3686E:321a-27": "grub par gyur nas sngags g-yog dang ni sgrub pa'i grogs mchog la //",
    "T02TD3686E:321a-28": "dngos grub cha la ser sna bral bas sbyin bas phan gdags bya //",
    "T02TD3686E:321a-29": "pha ma dang ni bla ma la yang dngos grub rdzas dag las //",
    "T02TD3686E:321a-30": "chos mchog skal ba bgo bar rgyud rnams las ni rnam par bshad //",
    "T02TD3686E:321a-31": "mdor na dngos grub dag ni ji ltar bgo ba blo ldan gyis //",
    "T02TD3686E:321b-0": "rgyud @321b rnams nyid las ji ltar bshad pa'i rjes 'brangs shes par bya //",
    "T02TD3686E:321b-1": "'di ni dngos grub blang ba dang bgo ba'i rab tu dbye ba'o /",
    "T02TD3686E:321b-3": "// / gang dag dkyil 'khor mchog tu dbang bskur ma thob skye bo dang //",
    "T02TD3686E:321b-4": "sdom dang dam tshig mi srung bla ma'i bka' las 'das pa dang //",
    "T02TD3686E:321b-5": "bla ma la ni mi gus yid kyis bla ma la ni 'phya //",
    "T02TD3686E:321b-6": "de bzhin sngon du bla ma dag la gus shing lkog na smod //",
    "T02TD3686E:321b-7": "blo ni the tshom dra bas khyab cing brtson 'grus zhan pa dang //",
    "T02TD3686E:321b-8": "blo gros mi brtan nyin gcig bzhin du lha rnams gzhan 'dzin dang //",
    "T02TD3686E:321b-9": "sdang zhing bud med bsnyen bkur bdag gir byed dang de bzhin du //",
    "T02TD3686E:321b-10": "byang chub mchog tu sems bskyed ma byas gnyid la dga' ba dang //",
    "T02TD3686E:321b-11": "shin tu blun zhing chags dang sdang ba dregs ldan de bzhin du //",
    "T02TD3686E:321b-12": "sdug bsngal dag la bzod pa bskyed par mi nus sems stobs chung //",
    "T02TD3686E:321b-13": "cung zad smod tshig thos na rab tu mi dga' de bzhin du //",
    "T02TD3686E:321b-14": "cung zad bstod pas rab dga' rnyed pa la ni brkam pa dang //",
    "T02TD3686E:321b-15": "cung zad sngags kyi mthu snyems rmi lam tsam gyis dregs pa dang //",
    "T02TD3686E:321b-16": "glegs bam 'dzin cing man ngag yod ces mi rnams la smra dang //",
    "T02TD3686E:321b-17": "phrag dog dri mas sbags shing man ngag med la ser snas bcings //",
    "T02TD3686E:321b-18": "stong nyid ston pa'i chos la sdang zhing dngos por 'dzin la dam //",
    "T02TD3686E:321b-19": "nyan thos spyod pa la ni mngon zhen sngags tshul sun par byed //",
    "T02TD3686E:321b-20": "bdag gi phyogs la mngon zhen gzhan phyogs ngag la rnam par sdang //",
    "T02TD3686E:321b-21": "rta la sogs pa zhon zhing lcag gis gzhu dang glo rdebs byed //",
    "T02TD3686E:321b-22": "chang 'thung ba dang 'jig rten gtam la dga' zhing zas la brkam //",
    "T02TD3686E:321b-23": "'dus par 'gro dang dmag dang 'thab mo'i bya ba rnams la dga' //",
    "T02TD3686E:321b-24": "rgyal po'i pho brang 'khor du kha 'dzin phra mas 'tshe bar byed //",
    "T02TD3686E:321b-25": "rang gis dpyad pas sngags tshul zab mo rnams la sdeb sbyor byed //",
    "T02TD3686E:321b-26": "bla ma'i lung thob med par sngags rnams 'chad par kun du rtsom //",
    "T02TD3686E:321b-27": "bsnyen bkur dman zhing bla ma rnams la myur du man ngag 'dod //",
    "T02TD3686E:321b-28": "'di 'dra'i mi yis gangg'a'i bye ma mnyam par rab bsgrubs kyang //",
    "T02TD3686E:321b-29": "dngos grub mi 'byung de dag phung po rnam par nyams par 'gyur //",
    "T02TD3686E:321b-30": "'di ni sgrub pa po'i skyon gyi rab tu dbye ba'o /",
    "T02TD3686E:322a-0": "// / @322a * // gang gis sngar bshad skyon spangs de ni dngos grub snod yin te //",
    "T02TD3686E:322a-1": "de la bla mas man ngag ma lus sbyin pas phan gdags bya //",
    "T02TD3686E:322a-2": "des ni dngos grub ma lus myur du 'grub par 'gyur ba'o //",
    "T02TD3686E:322a-3": "de ni blo ldan rgyal ba'i myu gu rig 'dzin rnams kyi grogs //",
    "T02TD3686E:322a-4": "'khor bar gnas kyang padma bzhin du dri mas nyams mi 'gyur //",
    "T02TD3686E:322a-5": "'di ni dngos grub snod kyi rab tu dbye ba'o /",
    "T02TD3686E:322a-7": "// / gang tshe sgrol ma'i rnal 'byor pa ni na bar gyur pa na //",
    "T02TD3686E:322a-8": "phyi nang 'chi ba'i mtshan ma dang ni legs par brtag par bya //",
    "T02TD3686E:322a-9": "'chi ba'i mtshan ma byung gyur sgrol ma 'byung ba las gsungs pa'i //",
    "T02TD3686E:322a-10": "phyi nang slu bas 'chi bdag bsrung phyir rab tu brtson par bya //",
    "T02TD3686E:322a-11": "'chi ba'i mtshan ma snang min de tshe sman mchog dag pa ni //",
    "T02TD3686E:322a-12": "rtsa ba'i gsang sngags nad zhi ba dang spel ba btab nas ni //",
    "T02TD3686E:322a-13": "bza' dang lus byug bya zhing lha mo sku mdog rnam dkar bas //",
    "T02TD3686E:322a-14": "bdud rtsis yongs bkang rin chen bum pas spyi bor dbang bskur bas //",
    "T02TD3686E:322a-15": "shin tu bde bas lus khyab nang rnams rab tu zhi bar bsam //",
    "T02TD3686E:322a-16": "sman pa'i dpyad rnams spang par mi bya 'on kyang sngags mchog dang //",
    "T02TD3686E:322a-17": "dbang bskur ba ni nad rnams rab tu zhi bar byed pa'i mchog /'di ni 'chi ba'i dus las slu ba dang nad gso ba'i rnam par dbye ba'o /",
    "T02TD3686E:322a-19": "// / de nas sbyin sreg cho gas zhi dang rgyas dang dbang dang ni //",
    "T02TD3686E:322a-20": "gsang dang dgug par 'dod dang rtsa ba'i rgyud la gsungs pa yi //",
    "T02TD3686E:322a-21": "cho gas sbyin sreg rab tu brtsam bya 'di ni rtogs par sla //",
    "T02TD3686E:322a-22": "char bcad pa dang dbab dang de bzhin 'tshe ba thams cad ni //",
    "T02TD3686E:322a-23": "zhi bar bya ba rtsa ba'i rgyud las gsungs pa sngags pas dpyad //",
    "T02TD3686E:322a-24": "'di ni las thams cad rab tu dbye ba'i rnam par dbye ba'o /",
    "T02TD3686E:322a-26": "// / de ltar sgrol ma la gus rnal 'byor pa'i //",
    "T02TD3686E:322a-27": "bsgom pa'i cho ga rnam par rgyas bshad pas //",
    "T02TD3686E:322a-28": "'gro rnams srid mtsho las brgal sgrol ma yi //",
    "T02TD3686E:322a-29": "go 'phang la ni myur du gnas par shog /'phags ma lha mo sgrol ma bsgom pa'i cho ga rgyas pa slob dpon chen po mar me mdzad bzang po'i zhal snga nas mdzad pa rdzogs so /",
    "T02TD3686E:322a-31": "// / rgya gar gyi mkhan po chen po dul ba'i lha dang /",
    "T02TD3686E:322b-0": "bod kyi lo ts'a ba dge slong @322b chos kyi shes rab kyis bsgyur cing zhus te gtan la phab pa'o//"
}