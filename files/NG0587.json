{
    "NG0587:0": "@#/  / rgya gar skad du /",
    "NG0587:1": "many+dzu shi ya man+ta ka tsin+ta ma ni na tan tra gu h+ya /",
    "NG0587:2": "bod skad du /",
    "NG0587:3": "'jam dpal gshin rje gshed po yid bzhin nor bu'i rgyud ces bya ba /",
    "NG0587:4": "'jam dpal ya man ta ka khros pa'i sku la phyag 'tshal lo //",
    "NG0587:5": "'di skad bshad pa'i dus na /",
    "NG0587:6": "bcom ldan 'das 'jam dpal ya man ta ka nyid /",
    "NG0587:7": "'og min chos kyi dbyings kyi pho brang na yum",
    "NG0587:8": "chen mo pe ta li'i b+ha ga bde ba chen",
    "NG0587:9": "po'i gnas na 'khor ye shes dang las la grub",
    "NG0587:10": "pa dpag tu med pa dang thabs cig tu bzhugs",
    "NG0587:11": "so // de'i tshe de'i dus na bcom ldan 'das",
    "NG0587:12": "'jam dpal chen pos ye shes 'bar ba'i spyan gyis",
    "NG0587:13": "so // gzigs pas / las kyi gshin rje yi",
    "NG0587:14": "rtags chen po yis 'gro ba thams cad la 'tshe",
    "NG0587:15": "zhing gnod par gzigs nas //",
    "NG0587:16": "yum pe ta li dang gnyis su med pa'i ngang las sras ya ma ra dza sprul nas /",
    "NG0587:17": "las kyi gshin rje'i grong khyer gzir ba las srog gi snying po phul nas /",
    "NG0587:18": "zas skal du bstan pa la gnod pa'i srog dbugs byin te /",
    "NG0587:19": "bstan pa bsrung bar khas blangs te dam la btags so //",
    "NG0587:20": "'jam dpal yid bzhin nor bu'i rgyud las /",
    "NG0587:21": "gleng gzhi'i le'u ste dang po'o //  // de nas bcom ldan 'das 'jam dpal chen po de la /",
    "NG0587:22": "sras mchog ya ma ra dzas gsol pa /",
    "NG0587:23": "kye ma bcom ldan 'das 'jam dpal chen po nyid kyi sku dang */",
    "NG0587:24": "gsung dang */",
    "NG0587:25": "thugs kyi cho 'phrul gyi don bshad du gsol zhes gsol pas /",
    "NG0587:26": "bcom ldan 'das kyis bka' stsal pa //",
    "NG0587:27": "nyon cig 'dus pa'i 'khor dang sras //",
    "NG0587:28": "de bzhin nyid dang kun tu snang *//",
    "NG0587:29": "rgyu yi ting 'dzin cho 'phrul las //",
    "NG0587:30": "gzhal yas khang dang 'jam dpal sku //",
    "NG0587:31": "yab yum cho 'phrul snang ba dang *//",
    "NG0587:32": "'phro 'du la sogs snang ba kun //",
    "NG0587:33": "snang tsam nyid na skye med ngang *//",
    "NG0587:34": "ye shes chos sku nyid du snang *//",
    "NG0587:35": "zhes gsungs so //",
    "NG0587:36": "'jam dpal yid bzhin nor bu las /",
    "NG0587:37": "'jam dpal sku gsung thugs kyi cho 'phrul gyi don",
    "NG0587:38": "bstan pa'i le'u ste gnyis pa'o // // de nas",
    "NG0587:39": "yang sras ya ma ra dzas gsol pa /",
    "NG0587:40": "kye ma @#//",
    "NG0587:41": "bcom ldan khros pa'i sku //",
    "NG0587:42": "'jam dpal khros pa'i de nyid kyi //",
    "NG0587:43": "bsgrub pa'i yid bzhin nor lta bur //",
    "NG0587:44": "rim par bdag 'dud bshad du gsol //",
    "NG0587:45": "zhes gsol pas /",
    "NG0587:46": "'jam dpal nyid kyis bka' stsal pa //",
    "NG0587:47": "stobs ldan bsgrod pa thob pa yi //",
    "NG0587:48": "rnal 'byor dbang phyug chen po yis //",
    "NG0587:49": "lho phyogs brag gam dur khrod gnas //",
    "NG0587:50": "dben zhing nyams dga'i gnas dag tu //",
    "NG0587:51": "tshul ldan shis pa'i grogs khrid de //",
    "NG0587:52": "dur khrod sa la man+dal brtsig / bsgrub dang mchod pa'i rdzas bkod la //",
    "NG0587:53": "dur khrod ras la dpa' bo'i gzugs //",
    "NG0587:54": "tshon rtsi sbyin med bzang po yis //",
    "NG0587:55": "khros pa'i gzugs la sprin nag mdog / mkhas pas",
    "NG0587:56": "yab yum sras bcas bri / / rab tu gnas",
    "NG0587:57": "pa'i cho ga bya //",
    "NG0587:58": "sngon du bsod nams tshogs bsags la //",
    "NG0587:59": "sngags kyi rgyal po bcu bdun po //",
    "NG0587:60": "'bum phrag bcu gcig rdzogs par bya //",
    "NG0587:61": "de tshe mtshan ma yul la 'bar //",
    "NG0587:62": "'od dpung 'khyil dang lung ston sgra //",
    "NG0587:63": "rmi lam rtags rnams mang du 'byung *//",
    "NG0587:64": "mtshan ma bstan po byung ba dang *//",
    "NG0587:65": "dngos grub blang ba'i cho ga bya //",
    "NG0587:66": "rtags rnams sngon du ma byung na //",
    "NG0587:67": "dam tshig bshad la bsnyen pa spogs //",
    "NG0587:68": "dka' thub ldan pas brtul zhugs spyad //",
    "NG0587:69": "mi smra mi yur mi 'khyab par //",
    "NG0587:70": "lho yi phyogs su kha bltas te //",
    "NG0587:71": "ku sha'i stan la 'dug nas ni //",
    "NG0587:72": "ri mo dag la sems blta zhing *//",
    "NG0587:73": "bzlas pa'i thabs ni rim par bya //",
    "NG0587:74": "bying nas shes pa rmugs par 'gyur //",
    "NG0587:75": "'jam pa'i dbyangs kyis rab bskul te //",
    "NG0587:76": "gsang sngags dbyangs dang bstod pa bya //",
    "NG0587:77": "rgod cing g.yengs par gyur pa na //",
    "NG0587:78": "mgo ni rma bya bzhin bkug la //",
    "NG0587:79": "mtshan ma lha yi sku la brtag / ji srid yid ni mi skyo'i bar //",
    "NG0587:80": "rtse gcig sems kyi bzlas pa bya //",
    "NG0587:81": "be shing seng ldeng thogs nas ni //",
    "NG0587:82": "zhing lpags gon zhing dom lpags gdings //",
    "NG0587:83": "bgrod dka' dur khrod gnas su 'grim //",
    "NG0587:84": "myur ba ma yin bul ba min //",
    "NG0587:85": "de bzhin yi ge 'dres pa min //",
    "NG0587:86": "shin tu gsal zhing dag par bzlas //",
    "NG0587:87": "sngags kyi bzlas grangs bar bar du //",
    "NG0587:88": "'jam dpal khros pa bstod ra btang *//",
    "NG0587:89": "rak+ta dmar gyi ar+g+ha dbul //",
    "NG0587:90": "lha srin sde brgyad srog gi ni //",
    "NG0587:91": "rtsa ba 'dul bar byed pa ni //",
    "NG0587:92": "a kro yi ge bcu bdun pa //",
    "NG0587:93": "yid bzhin nor bu 'phreng ba ste //",
    "NG0587:94": "rnam pa yi ge ngo bo lha //",
    "NG0587:95": "rang bzhin stong pa nus pa med //",
    "NG0587:96": "nyi zla lhun po rgya mtsho me //",
    "NG0587:97": "ya man+ta ka'i ngo bo nyid //",
    "NG0587:98": "'bum phrag bcu gcig rdzogs byas nas //",
    "NG0587:99": "dpa' bo 'jig rten gsum rgyal 'gyur //",
    "NG0587:100": "zhes gsungs so //",
    "NG0587:101": "'jam dpal yid bzhin nor bu'i rgyud las /",
    "NG0587:102": "de nyid gsang ba bsnyen pa'i rim pa'i le'u ste",
    "NG0587:103": "gsum pa'o // // de nas sras mchog ya ma",
    "NG0587:104": "ra dzas gsol pa /",
    "NG0587:105": "kye ma ho 'jam dpal khros pa'i sku //",
    "NG0587:106": "'jam dpal yid bzhin nor bu las //",
    "NG0587:107": "sngags kyi rim pa bshad du gsol //",
    "NG0587:108": "de skad gsol pa gsan nas @#//",
    "NG0587:109": "kyang *//",
    "NG0587:110": "'jam dpal khros pas bka' stsal pa //",
    "NG0587:111": "om a kro te ka ya man ta ka ha na ma tha b+hany+dza hu~m phat /",
    "NG0587:112": "khro bo sku'i snying po'o //",
    "NG0587:113": "om ka la ru pa hu~m phat ta a /",
    "NG0587:114": "khro bo gsung gi snying po'o //",
    "NG0587:115": "om hrihsh+t+rihbi kr-i ta na na hu~m phat /",
    "NG0587:116": "khros pa thugs kyi snying po'o //",
    "NG0587:117": "om sa ma ya many+dzu shri mu tra ya man+ta ka ba tsa te ro ni hu~m dza /",
    "NG0587:118": "om sa ma ya many+dzu shri ya man+ta ka ya",
    "NG0587:119": "ra dza ma ma e ka dza ti dza dza",
    "NG0587:120": "/ trag rak+sham mu tra snying khar /",
    "NG0587:121": "ma ma b+h+yo b+h+yo /",
    "NG0587:122": "rak+mo te ku+u mdza dza /",
    "NG0587:123": "kha la ma hi b+h+yo b+h+yo /",
    "NG0587:124": "ya ya lon tsin d+han ma la b+h+yo b+h+yo dza dza /",
    "NG0587:125": "kha rag srog la b+h+yo b+h+yo /",
    "NG0587:126": "'jam dpal yon tan gyi snying po'o //",
    "NG0587:127": "ya man+ta ka ya ma ra dza sa to me ya /",
    "NG0587:128": "ya me do ru na yo ta ya /",
    "NG0587:129": "ya ta yo ni ra ya k+she ya /",
    "NG0587:130": "yak+she ya tsa ni ra ma ya /",
    "NG0587:131": "a mu ka ma ra ya hu~m phat /",
    "NG0587:132": "om rnal ma rnal te gsod la sngams gshogs la mer dkris la chums thugs b+his thum b+his /",
    "NG0587:133": "lcags kyi sku gcig mas dgra bo'i snying phyung shig",
    "NG0587:134": "/ de nyid ni 'phrin las chen po'i snying po'o",
    "NG0587:135": "// om ya man+ta ka pe ta li sa ma ya dza /",
    "NG0587:136": "spyan drang ba'i snying po'o //",
    "NG0587:137": "om e h+ye hi ya man+ta ka pe ta li dza hu~m bam ho /",
    "NG0587:138": "gnyis su med par bstim pa'o //",
    "NG0587:139": "om ya man+ta ka pe ta li tish+tha badzra /",
    "NG0587:140": "bzhugs su gsol ba'o //",
    "NG0587:141": "om ya man+ta ka pe ta li shri na mah phyag btsal ba'i sngags so //",
    "NG0587:142": "om ya man+ta ka pe ta li pany+tsa a mr-i ta kha hi /",
    "NG0587:143": "bdud rtsi dbul ba'i snying po'o //",
    "NG0587:144": "om ya man+ta ka pe ta la bi li kha hi /",
    "NG0587:145": "gtor ma dbul ba'o //",
    "NG0587:146": "maha rak+ta kha hi /",
    "NG0587:147": "bdag gi dgra bo che ge mo kha hi /",
    "NG0587:148": "rak+ta dbul ba'i sngags so //",
    "NG0587:149": "zhes gsungs so //",
    "NG0587:150": "'jam dpal yid bzhin nor bu'i rgyud las /",
    "NG0587:151": "gsang sngags bstan pa'i le'u ste bzhi pa'o // //",
    "NG0587:152": "de nas yang sras mchog ya ma ra dzas gsol",
    "NG0587:153": "pa / kye ma bcom ldan khros pa'i sku //",
    "NG0587:154": "nyid kyi gsang sngags bstan byas na //",
    "NG0587:155": "las sgrub rim pa ji ltar lags //",
    "NG0587:156": "zhes gsol bas /",
    "NG0587:157": "'jam dpal nyid kyis bka' stsal pa //",
    "NG0587:158": "yid bzhin nor bu'i don nyid la //",
    "NG0587:159": "bsnyen pa bsgrub pa las sbyor gsum //",
    "NG0587:160": "bsnyen pa gong du bshad pa ltar //",
    "NG0587:161": "yi ge bcu bdun drang ba ste //",
    "NG0587:162": "sku la dmigs pa'i snying po'o //",
    "NG0587:163": "gsung dang thugs kyang shas tsam drang *//",
    "NG0587:164": "bsgrub pa yon tan snying po ste //",
    "NG0587:165": "shas tsam dag tu bzlas pa bya //",
    "NG0587:166": "las la sbyar ba'i dus nyid du //",
    "NG0587:167": "mon nam rabs chad thod pa la //",
    "NG0587:168": "gsang sngags sum cu rtsa gnyis la //",
    "NG0587:169": "las sngags bzhi dang bcas pa bri //",
    "NG0587:170": "ling ga khar bcug thun gyis brab //",
    "NG0587:171": "yab yum sras dang 'khor bcas bskul //",
    "NG0587:172": "thun 'jug thugs kyi snying po bzlas //",
    "NG0587:173": "spyod lam lha yi nga rgyal bya //",
    "NG0587:174": "rtags byung dur khrod dag tu mnan //",
    "NG0587:175": "'jam dpal khros pa'i 'phrin las la //",
    "NG0587:176": "'khor lo thun du bshad pa las //",
    "NG0587:177": "'khor lo bskor ba bkra mi shis //",
    "NG0587:178": "thun chen thod nag las byas na //",
    "NG0587:179": "gang la dmigs pa sgrol bar 'gyur //",
    "NG0587:180": "zhes gsungs so //",
    "NG0587:181": "'jam dpal yid bzhin @#//",
    "NG0587:182": "nor bu'i rgyud las /",
    "NG0587:183": "las la sbyar ba'i le'u ste lnga pa'o //  // de nas yang dag bshad bya ba //",
    "NG0587:184": "'jam dpal khros pa'i rnal 'byor pas //",
    "NG0587:185": "rtags dang mtshan ma ci byung yang *//",
    "NG0587:186": "mi smra gsang la re dogs spang *//",
    "NG0587:187": "sgyu ma lta bur gzung bar bya //",
    "NG0587:188": "sems dpa' bstan pa'i nga rgyal gyis //",
    "NG0587:189": "dpa' brtul sngags kyis spyod pa bya //",
    "NG0587:190": "drag po thod pa'i bsgrub pa la //",
    "NG0587:191": "bri ba'i sngags ni 'di ltar brtag / yi ge sum cu rtsa gnyis pa //",
    "NG0587:192": "'bru brgyad bzhi ru byas pa yi //",
    "NG0587:193": "mjug la rtags te bri bar bya //",
    "NG0587:194": "a mu kam pra ma ya hu~m phat /",
    "NG0587:195": "a mu kam mur tsa ya hu~m phat /",
    "NG0587:196": "a mu kam rak+sha tsa ra ya hu~m phat /",
    "NG0587:197": "a mu kam ma ra ya hu~m phat /",
    "NG0587:198": "de nas dam tshig snying po ni /",
    "NG0587:199": "om hrihsh+ti bi kri ta na na hu~m phat /",
    "NG0587:200": "sa ma ya sa ma ya /",
    "NG0587:201": "zhes gsungs so //",
    "NG0587:202": "'jam dpal yid bzhin nor bu gsang ba'i rgyud las /",
    "NG0587:203": "gsang ba man ngag gi le'u ste drug pa'o //  // de nas yang 'jam dpal khros pa la /",
    "NG0587:204": "sras ya ma ra dzas gsol pa /",
    "NG0587:205": "kye ma bcom ldan khros pa'i sku //",
    "NG0587:206": "'jam dpal don nyid bsgrub pa la //",
    "NG0587:207": "don gyis man ngag ji ltar lags //",
    "NG0587:208": "khros pa nag pos bka' stsal pa //",
    "NG0587:209": "'jam dpal ya man+ta ka la //",
    "NG0587:210": "don rtags rnam pa gnyis su bstan //",
    "NG0587:211": "don ni gnas pa'i 'khor lo ste //",
    "NG0587:212": "chos nyid ngang du thag chod pa'o //",
    "NG0587:213": "rtags ni 'khor lo rnam pa gsum /  / ya man ta ka'i ngo bor gsal //",
    "NG0587:214": "de nyid bsgrub phyir dur khrod kyi //",
    "NG0587:215": "sa la 'phrin las bzhi ldan bri //",
    "NG0587:216": "sku'am gsung ste thugs rten dgod //",
    "NG0587:217": "dpal gyi mchod tshogs bsham zhing dbul //",
    "NG0587:218": "rnal 'byor phun sum tshogs bya'i phyir //",
    "NG0587:219": "'jam dpal tshe yi bsgrub pa bya //",
    "NG0587:220": "de yi snying po 'di yin te //",
    "NG0587:221": "bzlas pa'i skyon spangs rtse gcig go / om a",
    "NG0587:222": "kro te ka ya man ka ka la ru pa",
    "NG0587:223": "a yu pha la sid d+hi hu~m dza /",
    "NG0587:224": "dngos grub blang zhing dbang yang bskur //",
    "NG0587:225": "de nyid 'chags phyir dam tshig bsrung *//",
    "NG0587:226": "lta bas chos nyid thag bcad la //",
    "NG0587:227": "phyag mi btsal sogs spyod pa bya //",
    "NG0587:228": "dben gnas 'dug pa'i ting 'dzin sbyang *//",
    "NG0587:229": "ji lta ba bzhin bsgrub byas na //",
    "NG0587:230": "'jam dpal nyid du sngon du 'gyur //",
    "NG0587:231": "de phyir mtha' drug ldan par bya //",
    "NG0587:232": "zhes gsungs so //",
    "NG0587:233": "'jam dpal yid bzhin nor bur gsang ba'i rgyud las /",
    "NG0587:234": "sngags kyi mtha' drug bstan pa'i le'u ste bdun pa'o",
    "NG0587:235": "// // de nas sras ya ma ra dzas gsol",
    "NG0587:236": "pa / 'jam dpal nag po khros pa'i sku //",
    "NG0587:237": "'phrin las rim pa bshad du gsol //",
    "NG0587:238": "de skad gsol pa gsan nas ni //",
    "NG0587:239": "'jam dpal khros pas bka' stsal pa //",
    "NG0587:240": "'jam dpal che ba'i yon tan du //",
    "NG0587:241": "'phrin las rnam pa bzhi ru gsung zhi rgyas gnyis kyis gso bar bya //",
    "NG0587:242": "dbang drag gnyis kyis gsad par bya //",
    "NG0587:243": "de nas drag po mngon spyod ni //",
    "NG0587:244": "thun gyi 'phrin las nyid dang bsrung bzlog bya //",
    "NG0587:245": "de yang mar ngo dag las drag po'i dus //",
    "NG0587:246": "gzas pa'i bsod nams 'grib pa @#//",
    "NG0587:247": "yin //",
    "NG0587:248": "dus ni rang byung lo zla yi //",
    "NG0587:249": "drag dar dus su las sbyor bya //",
    "NG0587:250": "yid bzhin nor bu las rung nas //",
    "NG0587:251": "shin+ta ku ru'i sgra btags te //",
    "NG0587:252": "gang ltar 'dod pa zhi bar 'gyur //",
    "NG0587:253": "de bzhin rgyas sogs rim par sbyar //",
    "NG0587:254": "'jam dpal khros pa'i nga rgyal gyis //",
    "NG0587:255": "sde brgyad la sogs thams cad kun //",
    "NG0587:256": "gdod nas dag gis bran du blta //",
    "NG0587:257": "tshil chen sha chen snying sna'i gtor ma dang *//",
    "NG0587:258": "rak+ta'i mchod pa mi 'bral bya //",
    "NG0587:259": "bsnyen bsgrub rgyun 'dzab ma yengs bzlas //",
    "NG0587:260": "sngags pa mda' 'phen la sogs dus //",
    "NG0587:261": "drag po thun gyis 'phrin las bya //",
    "NG0587:262": "de dus shin tu khros pa ni //",
    "NG0587:263": "ngang ngam shugs kyis sgrub bya la //",
    "NG0587:264": "khro gtum tshub ma ldang bar bya //",
    "NG0587:265": "rnal 'byor rang gi 'khor nyid du //",
    "NG0587:266": "khro gtum ngang bzlog zhi bar bya //",
    "NG0587:267": "rnal 'byor 'dod pa'i bsam pa 'grub //",
    "NG0587:268": "ces gsungs so //",
    "NG0587:269": "'jam dpal yid bzhin nor bu'i rgyud las /",
    "NG0587:270": "'phrin las drod tshad nyams kyi le'u ste brgyad pa'o",
    "NG0587:271": "// // de nas bcom ldan 'das khros pa la",
    "NG0587:272": "/ gsang bdag dang sras la sogs pa'i 'khor gyis bstod pa ni /",
    "NG0587:273": "yab cig lha yi rgyal po 'jam dpal gshed //",
    "NG0587:274": "'jam dpal sku yi cha lugs 'jigs par ston //",
    "NG0587:275": "shin tu brjid cing gtum rngam drag shul can //",
    "NG0587:276": "thams cad 'dul mdzad khros pa'i sku la bstod //",
    "NG0587:277": "ces bstod par gyur to //",
    "NG0587:278": "'jam dpal khros pa'i rgyud yid bzhin nor bu las /",
    "NG0587:279": "'khor gyis bstod pa'i le'u ste dgu pa'o ///",
    "NG0587:280": "/ de nas bcom ldan 'das 'jam dpal khros pas bka' stsal pa /",
    "NG0587:281": "kye ma 'dus pa'i 'khor rnams kun //",
    "NG0587:282": "'jam dpal rgyud rgyal mang bshad kyang *//",
    "NG0587:283": "rgyud nyid kun gyi rtsa ba ste //",
    "NG0587:284": "yid bzhin nor bu lta bur bzung *//",
    "NG0587:285": "zhes bka' stsal pa dang */",
    "NG0587:286": "'khor thams cad yi rang bar gyur to //",
    "NG0587:287": "'jam dpal yid bzhin nor bu'i rgyud las //",
    "NG0587:288": "rgyud yongs su gzung ba'i le'u ste bcu pa'o //",
    "NG0587:289": "// 'jam dpal le'u khri drug stong pa 'jam dpal",
    "NG0587:290": "gyis gsungs pa las /",
    "NG0587:291": "bsnyen pa las sbyar thun du bsgrub pa'i rgyud yid",
    "NG0587:292": "bzhin nor bu zhes bya ba rdzogs so // //",
    "NG0587:293": "slob dpon ba su d+ha ra dang */",
    "NG0587:294": "rdo rje yang dbang gter gyis 'od ma tshal du",
    "NG0587:295": "bsgyur bar byas pa las bsgyur du ma btub nas",
    "NG0587:296": "/ dur khrod nas ro blangs te tshogs mchod byas nas bsgyur ro //",
    "NG0587:297": "phyi rabs pas gar thod thod mang du spel na mkha' 'gro dngos su yod pa'o //"
}