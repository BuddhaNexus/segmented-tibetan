{
    "T02TD3712E:100a-0": "@100a # // rgya gar skad du /",
    "T02TD3712E:100a-1": "t'i y'a na bya ba stv'am na n'a ma /",
    "T02TD3712E:100a-2": "bod skad du /",
    "T02TD3712E:100a-3": "theg pa gsum rnam par gzhag pa zhes bya ba /",
    "T02TD3712E:100a-4": "sangs rgyas dang /",
    "T02TD3712E:100a-5": "byang chub sems dpa' thams cad la phyag 'tshal lo //",
    "T02TD3712E:100a-6": "gang gi theg gsum nyid bzhon sbyin pa'i phyag na ri rab brkyang nas //",
    "T02TD3712E:100a-7": "rang gi sha dang khrag dag chags bral 'gro la rnam 'gyed pa //",
    "T02TD3712E:100a-8": "theg gsum gsung po sh'akya dbang po nyid la phyag 'tshal nas //",
    "T02TD3712E:100a-9": "bla ma'i bka' dang gzhung mang mthong phyir theg gsum rnam gzhag bya //",
    "T02TD3712E:100a-10": "theg pa rnams ni gsum nyid du rnam par gzhag par mthong ste /",
    "T02TD3712E:100a-11": "nyan thos dang ldan pa'i theg pa dang /",
    "T02TD3712E:100a-12": "rang sangs rgyas kyi theg pa dang /",
    "T02TD3712E:100a-13": "zab cing rgya che ba dang ldan pa'i theg pa'o //",
    "T02TD3712E:100a-14": "de la nyan thos dang ldan pa'i theg pa ni rnam pa gnyis te /",
    "T02TD3712E:100a-15": "bye brag smra ba dang /",
    "T02TD3712E:100a-16": "mdo sde pa'o //",
    "T02TD3712E:100a-17": "yang bye brag tu smra ba ni /",
    "T02TD3712E:100a-18": "kha che'i dang /",
    "T02TD3712E:100a-19": "yul dbus kyi zhes bya'o //",
    "T02TD3712E:100a-20": "nga ni rang gi grub pa'i mtha' cung zad brjod de /",
    "T02TD3712E:100a-21": "dbang po dang don las 'byung ba'i blo rnam pa med cing /",
    "T02TD3712E:100b-0": "dbang po don ma lus pa ni gong bu dang mthun par gnas pa'i rdul phra rab cha shas med pa'i ngo bor @100b rtog cing 'dus byas thams cad mi rtag la bdag med par 'dod pas te /",
    "T02TD3712E:100b-1": "nam mkha' dang 'gog pa dag dang /",
    "T02TD3712E:100b-2": "de bzhin nyid rnams rta par 'dod pas rnam par spyod pa 'o //",
    "T02TD3712E:100b-3": "'di dag ni 'bras bu me shi ba ltar bstan du med pa dang /",
    "T02TD3712E:100b-4": "de'i sngon du song ba'i phung po lhag ma dang bcas pa zhes bya ba dang gnyis su grub pa byed pa ste /",
    "T02TD3712E:100b-5": "de dag grub pa gcig dang sgrub pa la gnas pa bdun gyi skyes bu 'phags pa'i khongs su gtogs pa zung bzhi dang /",
    "T02TD3712E:100b-6": "gang zag brgyad ces bsgrags pa 'di lta 'di ltar rgyun du zhugs par zhugs pa dang /",
    "T02TD3712E:100b-7": "rgyun du zhugs pa dang /",
    "T02TD3712E:100b-8": "lan cig phyir 'od pa'i phyir zhugs pa dang /",
    "T02TD3712E:100b-9": "lan cig phyir 'ong ba dang /",
    "T02TD3712E:100b-10": "phyir mi 'ong ba'i phyir zhugs pa dang /",
    "T02TD3712E:100b-11": "phyir mi 'ong ba dang /",
    "T02TD3712E:100b-12": "dgra bcom pa'i phyir zhugs pa dang /",
    "T02TD3712E:100b-13": "dgra bcom pa ste go rims bzhin no //",
    "T02TD3712E:100b-14": "yul dbus kyi bye brag tu smra ba rnams kyang gnas 'di rnams mnyam ba ste /",
    "T02TD3712E:100b-15": "phra mo dag ni de dag nyid 'don pa'i chos mngon pa rgya cher blta'o //",
    "T02TD3712E:100b-16": "mdo sde pa rnams ni blo rnam pa dang bcas pa nyid du skye bar rtog cing blo'i rnam pa rnams kyang de dang 'dra ba gzhan gyi rnam pa las skye la /",
    "T02TD3712E:100b-17": "de yang rdul phra rab kha dog dang rjes su mthun par gnas pa'i bdag nyid du 'dod do //",
    "T02TD3712E:100b-18": "yang 'di dag ni dus gsum dag 'di khas mi len cing 'dus ma byas rnams kyang mo gsham gyi bu dang 'dra bar 'dod pa ste /",
    "T02TD3712E:100b-19": "'bras bu dang de la 'dod pa dang gnas pa snga ma bzhin te /",
    "T02TD3712E:100b-20": "'on kyang mdo sde pa rnams ni rang sangs rgyas su 'gyur ba'i skal ba can no //",
    "T02TD3712E:100b-21": "'di ni nyan thos kyi theg pa rnam par gzhag pa 'o //",
    "T02TD3712E:100b-22": "zhugs pa dang de la gnas pa dang //",
    "T02TD3712E:100b-23": "de nyid dbang po'i khyad par gyis bse ru ltar rgyu ba dang tshogs dang /",
    "T02TD3712E:100b-24": "spyod pa dang bzhir sangs rgyas ni rnam par gnyis las bzhir 'gyur ba'o //",
    "T02TD3712E:100b-25": "'di dag gi khong du chud pa ni mthun par rten cing 'brel bar 'gyur ba yan lag bcu gnyis las 'khor bar byung ba dang /",
    "T02TD3712E:100b-26": "de 'gags pas mya ngan las 'das par 'gro bar rtogs pa 'o //",
    "T02TD3712E:100b-27": "'dir 'di dag gi bar chad med pa'i lam nyi tshe bshad pa ltar yin gyi /",
    "T02TD3712E:101a-0": "'bras bu thob pa la phan pa'i sdom pa'i tshul khrims @101a * //",
    "T02TD3712E:101a-1": "la sogs pa ni nyan thos rnams dang mthun par de la 'byung zhing /",
    "T02TD3712E:101a-2": "'bras bu'i bdag nyid kyang zhi ba nyid nyan thos rnams dang mnyam pas gnas pa'o //",
    "T02TD3712E:101a-3": "'di dag la nges par tshul khrims kyi sdom pa la gnas pa 'byung ba dang /",
    "T02TD3712E:101a-4": "rten cing 'brel par 'byung ba rtogs par 'gyur ba'i rkyen 'byung ba ni tshong dpon bden par smra ba bzhin te /",
    "T02TD3712E:101a-5": "bskal pa brgya'i bar du de dang 'brel ba'i las de dag gis bsags pa'i phyir ro //",
    "T02TD3712E:101a-6": "rten cing 'brel par 'byung ba rnams ji ltar bsgom pa ni 'dir ma smras te /",
    "T02TD3712E:101a-7": "gzhung mangs pa la mi dga' ba dang /",
    "T02TD3712E:101a-8": "mdo sde rnams las gsal bar snang bas so //",
    "T02TD3712E:101a-9": "'di ni rang sangs rgyas kyi theg pa rnam par gzhag pa'o //",
    "T02TD3712E:101a-10": "zab cing rgya che ba dang ldan pa'i theg pa ni rnam pa gnyis te /",
    "T02TD3712E:101a-11": "zab pa 'ba' zhig dang ldan pa dang /",
    "T02TD3712E:101a-12": "zab pa dang /",
    "T02TD3712E:101a-13": "rgya che ba gnyi ga dang ldan pa'o //",
    "T02TD3712E:101a-14": "'di dag nyid la theg pa chen po zhes brjod cing /",
    "T02TD3712E:101a-15": "dbye ba rnam pa gnyis nyid la slob dpon snga mas pha rol tu phyin pa'i tshul dang /",
    "T02TD3712E:101a-16": "gsang sngags kyi tshul gyi theg pa chen po zhes kyang gzhag pa'o //",
    "T02TD3712E:101a-17": "gal te gcig la ni zab pa nyi tshe ldan zhing /",
    "T02TD3712E:101a-18": "de bzhin du gcig la ni zab pa dang rgya che ba gnyi ga dang ldan na /",
    "T02TD3712E:101a-19": "de'i tshe theg pa dag ni bzhir 'gyur ba ma yin nam /",
    "T02TD3712E:101a-20": "ji ltar na theg pa gsum du rnam par gzhag ce na /",
    "T02TD3712E:101a-21": "'di la nyes pa med de /",
    "T02TD3712E:101a-22": "bden pa gnyis la gnas pas bdag dang gzhan gyi don phun sum tshogs pa bsgrub pa la dbye ba med pas so //",
    "T02TD3712E:101a-23": "de lta na ci'i phyir zab pa 'ba' zhig dang ldan pa dang /",
    "T02TD3712E:101a-24": "zab cing rgya che ba gnyi ga dang ldan pa'i khyad par 'byung /",
    "T02TD3712E:101a-25": "gzhan du na 'di dag gi bden pa gnyis nyid la khyad par yod par brjod dgos so //",
    "T02TD3712E:101a-26": "'di ni legs par smras pa ste /",
    "T02TD3712E:101a-27": "don dam pa'i bden pa nyid la ni nam yang dbye ba 'ga' zhig kyang 'byung ba med la /",
    "T02TD3712E:101a-28": "kun rdzob nyid kyi zab pa dang rgya che bar 'gyur ba'o //",
    "T02TD3712E:101a-29": "ci'i phyir kun rdzob kyi bden pa la khyad par yod kyi /",
    "T02TD3712E:101a-30": "don dam pa'i bden pa la de mi dmigs /",
    "T02TD3712E:101a-31": "kun rdzob tsam gyis rgya che bar yang ji ltar 'gyur /",
    "T02TD3712E:101b-0": "'di na don dam pa'i bden pa dbu ma pa rnams kyis @101b rnam par gzhag pa ni yod pa dang med pa dang /",
    "T02TD3712E:101b-1": "yod pa dang med pa gnyig dang /",
    "T02TD3712E:101b-2": "yod pa dang med pa gnyi ga ma yin pa zhes bya ba'i mtha' rnam pa bzhi las nges par grol pa /",
    "T02TD3712E:101b-3": "spros pa'i mtshan ma nub pa dag gi las 'das pa nyid yin no //",
    "T02TD3712E:101b-4": "tshul 'di las gzhan pa'i don dam pa'i bden pa rnam par 'jog na de'i tshe nges par yod pa la sogs pa'i mtha' rnam pa bzhir 'jug par 'gyur te /",
    "T02TD3712E:101b-5": "gang mtha' rnam pa bzhi yang ma yin la dbu ma dag gis rnam par gzhag pa'i bden pa yang ma yin pa de ni nam yang brnyes par mi 'gyur ro //",
    "T02TD3712E:101b-6": "gal te mtha' rnam pa bzhi las 'ga' zhig don dam pa'i bden par yongs su rtogs na de'i tshe rnal 'byor spyod pa pa kho na bas 'bad pa chung dus rnam par bzlog par nus so //",
    "T02TD3712E:101b-7": "de'i phyir don dam pa'i bden pa bcom ldan 'das dang klu sgrub la sogs pas rnam par gzhag pa las khyad par gyur pa'i don dam pa'i bden pa gnyis pa ni med do //",
    "T02TD3712E:101b-8": "kun rdzob tsam gyi ltar rgya che bar 'gyur zhes gang smras pa ni 'dir /",
    "T02TD3712E:101b-9": "dmigs pa rnam par dag pa dang //",
    "T02TD3712E:101b-10": "grogs kyi mthu dang spyod pa yis //",
    "T02TD3712E:101b-11": "blo ldan rnams kyi theg pa ni //",
    "T02TD3712E:101b-12": "chen po'i chen po nyid du bsgrags //",
    "T02TD3712E:101b-13": "'di'i don ni ji ltar snang ba'i dmigs pa rnams rnam par dag pa'i lha'i bdag nyid du mngon par rtogs pas //",
    "T02TD3712E:101b-14": "dmigs pa rgya che ba dang /",
    "T02TD3712E:101b-15": "dus gsum du rgyal ba rnams kyis brten pa'i dam tshig rnams yid bzhin du bzung bas khyad par du byung ba'i byin gyi rlabs skye bar 'gyur ba grogs zhes bya ba rgya che ba dang /",
    "T02TD3712E:101b-16": "ji ltar sangs rgyas dang sa bcu'i dbang phyug rnams 'gro ba'i don spyod pa dang /",
    "T02TD3712E:101b-17": "zhing yongs su dag par byin gyis rlob pa ltar rjes su skyes pa'i spyod pa rgya che ba ste /",
    "T02TD3712E:101b-18": "'di dag dbu ma pa rnams las khyad par du gyur pas de dag la rgya che ba nyid med pa kho na'o //",
    "T02TD3712E:101b-19": "de bas kun rdzob kho nas rnam bar gzhag pa'i bye brag go //",
    "T02TD3712E:101b-20": "rgya che ba rnam pa de dag gis ni theg pa rnams sangs rgyas dang mnyam par bkod pa ma yin nam /",
    "T02TD3712E:101b-21": "de lta na ni don dam pa'i bden pa kho na dang cig shos bye bar mi 'gyur te /",
    "T02TD3712E:101b-22": "thams cad 'bras bu la gnas pa yin pa'i phyir ro zhe na /",
    "T02TD3712E:102a-0": "bden mod kyi 'on kyang @102a * //",
    "T02TD3712E:102a-1": "gang 'dir don dam pa'i bden pa lhun gyis grub pa la sogs pas mi 'jug pa ltar ni 'di'i kun rdzob ma yin te /",
    "T02TD3712E:102a-2": "ji srid don dam pa rtogs pa de srid rtsol ba dang bcas shing lhag par spyod pas so //",
    "T02TD3712E:102a-3": "de ltar na ni dbu ma pa rnams kyang yin pas 'di la zab cing rgya che ba dang ldan par ji ltar brjod ce na ma yin te /",
    "T02TD3712E:102a-4": "dbu ma pa rnams ni rgya che ba dang bral bas /",
    "T02TD3712E:102a-5": "bskal pa grangs med pa gsum gyi 'bras bu la 'jug cing /",
    "T02TD3712E:102a-6": "rnal 'byor spyod pa pa rnams kyang ngo //",
    "T02TD3712E:102a-7": "de bzhin du nyan thos dang rang sangs rgyas rnams kyang bskal pa grangs med pa bzhis rang gi 'bras bu dam pa len la /",
    "T02TD3712E:102a-8": "theg pa'i mchog la zhon pa rnams ni dus cung zad kyis mi gnas pa'i mya ngan las 'das pa thob ste /",
    "T02TD3712E:102a-9": "de bas na khyad par chen po dang bcas pa'o //",
    "T02TD3712E:102a-10": "de lta yin du zin kyang 'di na don dam pa'i bden pa dang dbyer med de /",
    "T02TD3712E:102a-11": "don dam pa'i bden pa yongs su grub pa byang chub sems dpa' byams pas thogs pa mi mnga' ba'i spyod pas btsun mo'i 'khor du rnam par rtse ba la sogs pa spyod pas 'gro ba smin par 'gyur zhing bdag nyid kun du 'ching ba mi 'byung ba ltar theg pa 'di la gnas pa rnams kyang thabs dang shes rab snyoms par 'jug pa la sogs pa smad pa rnam pa du ma spyad pas tshogs yongs su rdzogs par 'gyur ro //",
    "T02TD3712E:102a-12": "'di ni thabs kyi rnam par 'phrul pa rmad du byung ba nyid de /",
    "T02TD3712E:102a-13": "skye bo gang dag lhag par chags pa dang ldan pa dang /",
    "T02TD3712E:102a-14": "de bzhin lhag par nga rgyal dang ldan pa'i bar rnams nyan thos dang /",
    "T02TD3712E:102a-15": "rang sangs rgyas kyi theg pa la sogs pa la sbyangs pa thar pa'i skal ba can ma yin pa rnams la 'dod chags dang bcas pa'i spyod pa la sogs pa bstan pas sems yongs su dga' bar byas te /",
    "T02TD3712E:102a-16": "rim gyis tshogs yongs su bsags nas sems kyi rgyud gser bsregs pa ltar gyur pa na 'dod chags dang bral ba'i spyod pa rdzogs pa'i rim pa kun nas spros pa dang bral ba nyid rtogs par 'gyur te /",
    "T02TD3712E:102a-17": "de bas na theg pa'i mchog 'di nyid skye bo ma lus pa bzhon par bya ba dam pa rnams yid 'phrog pa'o //",
    "T02TD3712E:102b-0": "de'i phyir zla gsang thig le la @102b sogs pa rnal 'byor gyi rgyud rnams las /",
    "T02TD3712E:102b-1": "mi bza' ba ni cung zad med //",
    "T02TD3712E:102b-2": "mi bya ba ni cung zad med //",
    "T02TD3712E:102b-3": "thams cad thabs shes sems kyis ni //",
    "T02TD3712E:102b-4": "dogs med gyur pas longs spyod bya / zhes bya ba la sogs brgya cher gsungs pa ni don gyi dbang rnam pa gnyis la brten pa ste /",
    "T02TD3712E:102b-5": "skye bo gang dag theg pa gzhan las spangs pa rnams chad pa stong pas me 'bar ba'i khyim nas 'byung ba ltar dregs pa drang ba tsam gyi ched du gsungs la /",
    "T02TD3712E:102b-6": "yang gang dag yul ring por rdzogs pa'i rim pa bsgoms pas 'dod chags la sogs pas mi 'phrogs pa 'dam gyi padma lta bu rnams kho na la brten te gsungs pa'o //",
    "T02TD3712E:102b-7": "gzhan du 'dod chags la sogs pa tha mal bas 'ching bar mi 'gyur na /",
    "T02TD3712E:102b-8": "skye bo thams cad thar pa'i gnas su phyin par 'gyur la /",
    "T02TD3712E:102b-9": "dam tshig las nyams pa yang 'ga' yang mi 'byung bar 'gyur te /",
    "T02TD3712E:102b-10": "de nyid kyis ngan song yang rnam par chad par thar bar 'gyur ro //",
    "T02TD3712E:102b-11": "de'i phyir gang dag stong pa nyid la sems mngon par dad pa de dag gis kyang 'dod chags la sogs pa'i 'bras bu nges par nyams su myong bar bya dgos te /",
    "T02TD3712E:102b-12": "lha'i rnal 'byor yang /",
    "T02TD3712E:102b-13": "yang dag pa ji lta ba bzhin mthong ba'i bar chad byed pa na 'dod chags la sogs pa rnams lta smos ci dgos /",
    "T02TD3712E:102b-14": "de'i phyir rdo rje'i dkyil 'khor gyi rgyan zhes bya ba rnal 'byor chen po'i rgyud las rnam pa mang por kun rdzob kyi bden pa rnam par bzhag nas yang gsungs pa /",
    "T02TD3712E:102b-15": "dngos med nyid kyi phyogs la yang //",
    "T02TD3712E:102b-16": "las kyi 'bras bu la sogs pa //",
    "T02TD3712E:102b-17": "rmi lam bzhin du nyams myong ba //",
    "T02TD3712E:102b-18": "'di ni mngon sum dag tu 'byung //",
    "T02TD3712E:102b-19": "zhes bya ba la sogs pas rgya chen don dam pa'i bden pa mngon du ma gyur gyi bar du kun rdzob bden pa la gus pas gnas par gsungs so //",
    "T02TD3712E:102b-20": "'di ni kun rdzob nyid du yang ma dag par med par smra ba 'ga' zhig byung na ni mngon sum du rigs pa sbyin zhing bden pa gnyis la gnas pa'i /",
    "T02TD3712E:102b-21": "theg pa rab kyi mchog 'di ni //",
    "T02TD3712E:102b-22": "tshul la gnas na thob par 'gyur //",
    "T02TD3712E:102b-23": "zhes bya ba la sogs pa rgyud rnams tshig med par 'gyur te /",
    "T02TD3712E:102b-24": "de'i tshe don dam pa'i bden pa kho na la gnas pa'i phyir ro //",
    "T02TD3712E:103a-0": "gzhan yang @103a * //",
    "T02TD3712E:103a-1": "ji ltar dug sngags kyis rims mi 'phel ba zhes bya ba thos pa tsam dang /",
    "T02TD3712E:103a-2": "gzung ba dang de shes pa la dug mi gnod par shes pa tsam gyis ni dug chen po rnams zhi bar nus pa ma yin gyi yongs su bsgrubs pa'i skyes bus zhi bar byed do //",
    "T02TD3712E:103a-3": "de bzhin du de kho na'i rnam par dag pa thos pa dang /",
    "T02TD3712E:103a-4": "der 'gyur ba'i lam ston pa gzung ba dang /",
    "T02TD3712E:103a-5": "rnam par dag pa dang ldan pa rnams 'ching bar mi 'gyur /",
    "T02TD3712E:103a-6": "shes pa tsam gyis 'dod chags la sogs pas mi gnod par 'gyur ba ni ma yin no zhes bya ba'o //",
    "T02TD3712E:103a-7": "shin tu spros pas chog go //",
    "T02TD3712E:103a-8": "rang gi brjod par bya ba nges par gzung ste /",
    "T02TD3712E:103a-9": "rnal 'byor spyod pa dang /",
    "T02TD3712E:103a-10": "dbu ma pa'i dbye bas zab pa tsam dang ldan pa'i theg pa ni rnam pa gnyis yin la /",
    "T02TD3712E:103a-11": "rnal 'byor spyod pa rnams kyang /",
    "T02TD3712E:103a-12": "shes pa rnam pa dang bcas pa dang /",
    "T02TD3712E:103a-13": "rnam pa med pa'i bye brag gis rnam pa gnyis so //",
    "T02TD3712E:103a-14": "de bzhin du dbu ma pa yang kun rdzob shes pa'i rnam par smra ba dang /",
    "T02TD3712E:103a-15": "de bag chags su smra ba'i bye brag gis rnam pa gnyis so //",
    "T02TD3712E:103a-16": "da ni de dag gi 'dod pa'i rang bzhin brjod de /",
    "T02TD3712E:103a-17": "shes pa rnam pa dang bcas pa rnams ni sems rang rig pa skad cig ma'i bdag nyid mi rtag pa rgyun ma chad par 'byung ba 'di nyid kyi phyi rol lta bur rnam par gnas pa'i don nyams su myong ba yin gyis 'di na bdag dang skyes bu la sogs pa'i 'dzin pa po gzhan ni 'ga' yang med la /",
    "T02TD3712E:103a-18": "phyi rol na dum bur gyur pa ltar gnas pa'i don rnams ni rang gi rnam par shes pa nyid kyi rnam pa de ltar nam mkha' la brten nas snang ba 'byung gi / gzhan dbang phyug gis phyung ba la sogs pa'i don gzung bar bya ba ni 'ga' yang med pa'o //",
    "T02TD3712E:103a-19": "thams cad rang gi rnam par shes pa'i bdag nyid kho na bas gang la yang rjes su ma chags pa dang khong khro ba la sogs pa'i skabs mi 'byed par tshogs yongs su rdzogs par byas nas /",
    "T02TD3712E:103a-20": "sems de nyid rnam par dag pa'i ye shes tha mal pa'i mngon par zhen pa dang bral ba'i bdag nyid skad cig ma rjes su 'brel par 'byung bar gnas gyur pa ni 'bras bu sangs rgyas zhes rtog pa'o //",
    "T02TD3712E:103b-0": "shes pa @103b rnam pa med par smra ba rnams ni sems rang rig pa rgyun 'brel par 'jug pa skad cig ma'i bdag nyid rnam pa dang bral ba 'ga' yang rig par mi byed pa de dag gcig dang tha dad las grol ba'i bag chags rnams rab tu dag cing /",
    "T02TD3712E:103b-1": "rnam pa thams cad dang bral ba rang rig pa'i bdag nyid kyi bems po ma yin pa'i ye shes su gnas yongs su gyur pa 'di ni 'bras bu yang dag par rdzogs pa'i sangs rgyas su rnam par dpyod par byed do //",
    "T02TD3712E:103b-2": "dbu ma pa kun rdzob shes pa'i rnam par smra ba rnams ni don dam pa'i rigs pa'i tshogs kyis sems dang ye shes dag yod pa ma yin par smra la /",
    "T02TD3712E:103b-3": "kun rdzob tu 'di ltar rnam par gzhag pa thams cad sems dang yid kyi rnam pa yul du gnas pa kho nar rtog go //",
    "T02TD3712E:103b-4": "de bzhin du kun rdzob bag chags su smra ba rnams kyi 'dod pa ni don dam pa'i bden pa snga ma lta bu las kun rdzob tu rnam par gzhag pa rnams ni bag chags rnams kho na yin gyi /",
    "T02TD3712E:103b-5": "sems ni rnam pa dang /",
    "T02TD3712E:103b-6": "'gro ba'i bdag nyid du snang ba ma yin no zhes par ro //",
    "T02TD3712E:103b-7": "'di gnyis rten cing 'brel par 'byung ba'i bdag nyid 'dod pa dang /",
    "T02TD3712E:103b-8": "sems dang rang rig pa 'gog / rigs pa bsgrub pa ni mthun no //",
    "T02TD3712E:103b-9": "kha cig na re 'di gnyis kyis lta ba gzhan sel ba na rim pa bzhin du /",
    "T02TD3712E:103b-10": "yod dang med dang yod med dang //",
    "T02TD3712E:103b-11": "yod med gnyi ga min pa ste //",
    "T02TD3712E:103b-12": "zhes pa dang /",
    "T02TD3712E:103b-13": "rtag dang mi rtag rtag mi rtag / rtag dang mi rtag gnyi ga min //",
    "T02TD3712E:103b-14": "zhes pas go rims bzhin du mu bzhi rnam par rtog pa mi 'dra'o zhes zer ro //",
    "T02TD3712E:103b-15": "zab cing rgya che ba dang ldan pa'i theg pa ni bya ba dang /",
    "T02TD3712E:103b-16": "spyod pa dang /",
    "T02TD3712E:103b-17": "rnal 'byor dang /",
    "T02TD3712E:103b-18": "rnal 'byor chen po dang /",
    "T02TD3712E:103b-19": "rnal 'byor bla na med pa zhes bya bas rnam pa lngar 'gyur ro //",
    "T02TD3712E:103b-20": "'dir 'di dag gi rang gi ngo bo ni rnam par gsal bar bla ma rnams kho na las shes par nus kyi /",
    "T02TD3712E:103b-21": "gzhung gi tshig rnam par sbyar bas ma yin pa dang /",
    "T02TD3712E:103b-22": "rags pa rnams ni de kho na la 'jug pa la sogs pa'i gzhung rnams su yang rnam par gtan la phab bas /",
    "T02TD3712E:103b-23": "'dir bdag gis gsal bar dbye bar mi bya bar gzhag go //",
    "T02TD3712E:104a-0": "'di ni @104a * //",
    "T02TD3712E:104a-1": "zab cing rgya che ba'i theg pa'i rnam par gzhag ba'o //",
    "T02TD3712E:104a-2": "gal te theg pa gsum kho na yin na theg pa gcig tu rnam par bshad pa de ji ltar 'gyur /",
    "T02TD3712E:104a-3": "'di ni nges pa med de 'bras bu la dang /",
    "T02TD3712E:104a-4": "rgyu la brten pa'i phyir te /",
    "T02TD3712E:104a-5": "theg pa thams cad nges par nye ba dang ring ba rdzogs pa'i sangs rgyas su 'gyur bas 'bras bu la brten pa bshad pa ste /",
    "T02TD3712E:104a-6": "de bas na mtshan yang dag par brjod pa las /",
    "T02TD3712E:104a-7": "theg pa gsum gyis nges 'byung la //",
    "T02TD3712E:104a-8": "theg pa gcig gi 'bras bur gnas //",
    "T02TD3712E:104a-9": "zhes gsungs pa nyid theg pa thams cad 'bras bu yang dag par rdzogs pa'i sangs rgyas su 'gyur bar dgongs la /",
    "T02TD3712E:104a-10": "bcom ldan 'das 'jam dpal yang gdul bya'i dbang las theg pa gsum char la zhon cing /",
    "T02TD3712E:104a-11": "chos kyi sku las kyang ma g-yos ba'o zhes bstod pa brjod pa'o //",
    "T02TD3712E:104a-12": "rgyu las kyang theg pa thams cad ni bdag dang gzhan la spong zhing /",
    "T02TD3712E:104a-13": "'bras bu sangs rgyas nyid skyed pa dang /",
    "T02TD3712E:104a-14": "chos kyi dbyings la tha dad pa med pa na ste /",
    "T02TD3712E:104a-15": "don 'di la dgongs nas /",
    "T02TD3712E:104a-16": "theg pa gcig cing tshul yang gcig yin te zhes bya ba la sogs pa rgya cher gsungs so //",
    "T02TD3712E:104a-17": "gal te 'ga' zhig theg pa bsam gyis mi khyab par bsgrub pa bcom ldan 'das kyi bka' lang kar gshegs pa la sogs pa'i mdo las shes so zhe na /",
    "T02TD3712E:104a-18": "'dir /",
    "T02TD3712E:104a-19": "ji srid sems ni 'jug gi bar //",
    "T02TD3712E:104a-20": "theg pa dag la thug ba med cing bya ba 'di ni theg pa gsum rnam par gzhag pa zhon pa'i theg pa pa rnams nyid kha cig rten cing 'brel par 'byung ba mngon du byed pa dang /",
    "T02TD3712E:104a-21": "la la mi sdug pa sgom pa dang /",
    "T02TD3712E:104a-22": "la la zad par gyi skye mched sgom pa'i bar gyis zhugs pa bsam gyis mi khyab pa la gzigs pa yin gyi rnam par gzhag pa gsum gyis bsdus pa'i theg pa gzhan ni mi 'byung ste /",
    "T02TD3712E:104a-23": "de dag las gzhan pa'i lta ba ni nges par phyi rol mu stegs par 'gyur ba'i phyir ro //",
    "T02TD3712E:104a-24": "de ltar theg pa gsum rnams gsal bkod pas //",
    "T02TD3712E:104a-25": "'gro rnams gus bcas theg gsum myur zhon nas //",
    "T02TD3712E:104b-0": "srid mtsho las rgal bde ba chen po'i bdag / stug po bkod pa nyid du 'gyur bar shog / theg pa gsum rnam par gzhag pa zhes bya ba slob dpon @104b mkhas pa chen po rin chen 'byung gnas zhi ba'i zhal snga nas mdzad pa rdzogs so /",
    "T02TD3712E:104b-2": "// / rgya gar gyi mkhan po krishna pa dang /",
    "T02TD3712E:104b-3": "zhu chen gyi lo ts'a ba dge slong chos kyi shes rab kyis bsgyur cing zhus te gtan la phab pa'o//"
}