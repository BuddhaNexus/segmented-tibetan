{
    "K10D0189_H0190:314a-0": "@314a / /rgya gar skad du /",
    "K10D0189_H0190:314a-1": "a'arya prahma shr'i by'a ka ra na n'a ma mah'a y'a na s'u tra /",
    "K10D0189_H0190:314a-2": "bod skad du /",
    "K10D0189_H0190:314a-3": "'phags pa tshangs pa'i dpal lung bstan pa zhes bya ba theg pa chen po'i mdo /",
    "K10D0189_H0190:314a-4": "sangs rgyas dang /",
    "K10D0189_H0190:314a-5": "byang chub sems dpa' thams cad la phyag 'tshal lo //",
    "K10D0189_H0190:314a-6": "'di skad bdag gis thos pa dus gcig na /",
    "K10D0189_H0190:314b-0": "bcom ldan 'das mnyan yod na rgyal @314b bu rgyal",
    "K10D0189_H0190:314b-1": "byed kyi tshal mgon med zas sbyin gyi kun dga'",
    "K10D0189_H0190:314b-2": "ra ba na dge slong gi dge 'dun mang po",
    "K10D0189_H0190:314b-3": "dang thabs cig tu bzhugs so //",
    "K10D0189_H0190:314b-4": "de nas bcom ldan 'das snga dro sham thabs dang /",
    "K10D0189_H0190:314b-5": "chos gos gsol te lhung bzed bsnams nas mnyan yod kyi grong khyer du bsod snyoms la gshegs so //",
    "K10D0189_H0190:314b-6": "yang de'i tshe mnyan yod kyi grong khyer gyi phyi",
    "K10D0189_H0190:314b-7": "rol na byis pa phal po che dag sa rdul",
    "K10D0189_H0190:314b-8": "gyi khyim dang / sa rdul gyi ra ba dang /",
    "K10D0189_H0190:314b-9": "sa rdul gyi khang pa brtsegs pa dag gis rtse",
    "K10D0189_H0190:314b-10": "zhing 'khod pa las byis pa phal po che de",
    "K10D0189_H0190:314b-11": "dag gis thag ring po zhig nas bcom ldan 'das",
    "K10D0189_H0190:314b-12": "gshegs pa mthong ngo //",
    "K10D0189_H0190:314b-13": "mthong nas kyang lhag par dga' ba dang /",
    "K10D0189_H0190:314b-14": "rab tu dga' ba dang /",
    "K10D0189_H0190:314b-15": "yid bde ba skyes te rtse dga' zhing 'khod do //",
    "K10D0189_H0190:314b-16": "de nas bcom ldan 'das khye'u de dag la thugs",
    "K10D0189_H0190:314b-17": "brtse ba'i phyir gang na khye'u de dag rtse zhing",
    "K10D0189_H0190:314b-18": "'khod pa'i sa phyogs der gshegs so //",
    "K10D0189_H0190:314b-19": "de nas byis pa de dag gi nang nas khye'u",
    "K10D0189_H0190:314b-20": "tshangs pa'i dpal zhes bya ba zhig bcom ldan 'das",
    "K10D0189_H0190:314b-21": "kyi zhabs la phyag btsal nas /",
    "K10D0189_H0190:314b-22": "bcom ldan 'das kyi spyan sngar 'dug go /",
    "K10D0189_H0190:314b-23": "de nas bcom ldan 'das kyis mkhyen bzhin du byis",
    "K10D0189_H0190:314b-24": "pa de dag la 'di skad ces bka' stsal to",
    "K10D0189_H0190:314b-25": "// byis pa /",
    "K10D0189_H0190:314b-26": "khyod 'di na ci byed /",
    "K10D0189_H0190:314b-27": "de skad ces bka' stsal pa dang /",
    "K10D0189_H0190:314b-28": "bcom ldan 'das la khye'u de dag gis 'di skad ces gsol to //",
    "K10D0189_H0190:315a-0": "bcom ldan @315a *//",
    "K10D0189_H0190:315a-1": "'das /",
    "K10D0189_H0190:315a-2": "bdag cag 'di na sa rdul gyi khyim dag dang /",
    "K10D0189_H0190:315a-3": "sa rdul gyi ra ba dag dang /",
    "K10D0189_H0190:315a-4": "sa rdul gyi khang pa brtsegs pa dag gis rtse zhing mchis lags so //",
    "K10D0189_H0190:315a-5": "de nas bcom ldan 'das la khye'u tshangs pa'i dpal gyis 'di skad ces gsol to //",
    "K10D0189_H0190:315a-6": "bcom ldan 'das /",
    "K10D0189_H0190:315a-7": "bdag la thugs brtse ba'i slad du sa rdul gyi",
    "K10D0189_H0190:315a-8": "khang pa brtsegs pa 'di bzhes su gsol de nas",
    "K10D0189_H0190:315a-9": "bcom ldan 'das kyis khye'u tshangs pa'i dpal gyi lhag",
    "K10D0189_H0190:315a-10": "pa'i bsam pa dang /",
    "K10D0189_H0190:315a-11": "dga' ba'i sems thugs su chud nas thugs brtse ba'i",
    "K10D0189_H0190:315a-12": "phyir sa rdul gyi khang pa brtsegs pa de bzhes",
    "K10D0189_H0190:315a-13": "so // de nas sangs rgyas kyi mthus skad cig de dang /",
    "K10D0189_H0190:315a-14": "yud tsam de la sa rdul gyi khang pa brtsegs",
    "K10D0189_H0190:315a-15": "pa de rin po che sna bdun las grub pa'i",
    "K10D0189_H0190:315a-16": "khang pa brtsegs pa zhig tu gyur nas /",
    "K10D0189_H0190:315a-17": "bcom ldan 'das kyi spyan snga na 'dug par gyur te /",
    "K10D0189_H0190:315a-18": "de'i shar phyogs kyi ngos su ni gser gyi ka ba brgyad khri bzhi stong zug par gyur /",
    "K10D0189_H0190:315a-19": "lho phyogs kyi ngos su ni dngul gyi ka ba brgyad khri bzhi stong zug par gyur /",
    "K10D0189_H0190:315a-20": "nub phyogs kyi ngos su ni bee d'urya'i ka ba brgyad khri bzhi stong zug par gyur /",
    "K10D0189_H0190:315a-21": "byang phyogs kyi ngos su ni shel gyi ka ba brgyad khri bzhi stong zug par gyur to //",
    "K10D0189_H0190:315a-22": "de nas de'i tshe khye'u tshangs pa'i dpal gyis rdzu",
    "K10D0189_H0190:315a-23": "'phrul gyi cho 'phrul de mthong nas lhag par yang",
    "K10D0189_H0190:315a-24": "ches dga' ba dang /",
    "K10D0189_H0190:315b-0": "mchog tu dga' ba @315b rgya chen po skyes par gyur to //",
    "K10D0189_H0190:315b-1": "da nas bcom ldan 'das la khye'u tshangs pa'i dpal gyis tshigs su bcad pa 'di dag gsol to //",
    "K10D0189_H0190:315b-2": "kye ma 'jig rten mgon po yis //",
    "K10D0189_H0190:315b-3": "rdzu 'phrul shin tu rgya chen bstan //",
    "K10D0189_H0190:315b-4": "bdag nyid la ni thugs brtse'i phyir //",
    "K10D0189_H0190:315b-5": "sangs rgyas kyis ni rdzu 'phrul bstan //",
    "K10D0189_H0190:315b-6": "drang srong che la bdag gis ni //",
    "K10D0189_H0190:315b-7": "sa rdul khang brtsegs phul ba de //",
    "K10D0189_H0190:315b-8": "rin po che las grub par gyur //",
    "K10D0189_H0190:315b-9": "kye ma sangs rgyas bsam mi khyab //",
    "K10D0189_H0190:315b-10": "kye kye zhing ni 'di 'dra ba //",
    "K10D0189_H0190:315b-11": "sangs rgyas zhing ni bla med dang //",
    "K10D0189_H0190:315b-12": "mig med mig ni nyams pa dang //",
    "K10D0189_H0190:315b-13": "shes rab chung ngus mi shes so //",
    "K10D0189_H0190:315b-14": "rkang gnyis dam pa 'gro ba'i zhing //",
    "K10D0189_H0190:315b-15": "'di ni bdag gis rnyed pa dang //",
    "K10D0189_H0190:315b-16": "dal ba rab dkon thob pas na //",
    "K10D0189_H0190:315b-17": "byang chub tu ni smon lam gdab //",
    "K10D0189_H0190:315b-18": "bdag kyang 'dren pa khyod kyi ni //",
    "K10D0189_H0190:315b-19": "yon tan rjes su slob par tshal //",
    "K10D0189_H0190:315b-20": "bla med byang chub thob nas ni //",
    "K10D0189_H0190:315b-21": "rdzu 'phrul 'di 'dra bdag gis bgyi //",
    "K10D0189_H0190:315b-22": "de nas de'i tshe bcom ldan 'das kyis 'dzum pa",
    "K10D0189_H0190:315b-23": "mdzad nas bcom ldan 'das kyi zhal gyi sgo nas",
    "K10D0189_H0190:315b-24": "'od zer kha dog sna tshogs 'di lta ste /",
    "K10D0189_H0190:315b-25": "sngon po dang /",
    "K10D0189_H0190:315b-26": "ser po dang /",
    "K10D0189_H0190:315b-27": "dmar po dang /",
    "K10D0189_H0190:315b-28": "dkar po dang /",
    "K10D0189_H0190:315b-29": "btsod ka dang /",
    "K10D0189_H0190:315b-30": "shel gyi kha dog dang /",
    "K10D0189_H0190:315b-31": "dngul gyi kha dog lta bu dag byung ngo //",
    "K10D0189_H0190:315b-32": "de dag byung nas tshangs pa'i 'jig rten gyi bar du song ste /",
    "K10D0189_H0190:315b-33": "yang slar log nas bcom ldan 'das la lan gsum bskor ba byas te /",
    "K10D0189_H0190:315b-34": "bcom ldan 'das kyi dbu'i gtsug tor du nub par gyur to //",
    "K10D0189_H0190:316a-0": "@316a *// de nas bcom ldan 'das la tshe dang ldan pa kun dga' bos tshigs su bcad de gsol pa /",
    "K10D0189_H0190:316a-1": "rgyal mchog 'dren pa 'gro ba'i gtso bo rnams //",
    "K10D0189_H0190:316a-2": "rgyu ma mchis par 'dzum pa mi mdzad na //",
    "K10D0189_H0190:316a-3": "thugs rje ldan pa 'jig rten sman slad du //",
    "K10D0189_H0190:316a-4": "deng 'dir ci phyir 'dzum mdzad bdag la gsungs //",
    "K10D0189_H0190:316a-5": "de skad ces gsol pa dang /",
    "K10D0189_H0190:316a-6": "bcom ldan 'das kyis tshe dang ldan pa kun dga' bo la 'di skad ces bka' stsal to //",
    "K10D0189_H0190:316a-7": "kun dga' bo /",
    "K10D0189_H0190:316a-8": "khyod kyis khye'u tshangs pa'i dpal 'di mthong ngam /",
    "K10D0189_H0190:316a-9": "gsol pa /",
    "K10D0189_H0190:316a-10": "bcom ldan 'das /",
    "K10D0189_H0190:316a-11": "mthong lags so //",
    "K10D0189_H0190:316a-12": "bcom ldan 'das kyis bka' stsal pa /",
    "K10D0189_H0190:316a-13": "kun dga' bo /",
    "K10D0189_H0190:316a-14": "khye'u 'di dge ba'i rtsa ba 'di dang /",
    "K10D0189_H0190:316a-15": "sems kyi smon pa 'dis ni bskal pa sum stong",
    "K10D0189_H0190:316a-16": "nyis brgya'i bar du nam yang sems can dmyal bar",
    "K10D0189_H0190:316a-17": "'gro bar mi 'gyur ro //",
    "K10D0189_H0190:316a-18": "des byang chub bsgrubs nas de bzhin gshegs pa dgra",
    "K10D0189_H0190:316a-19": "bcom pa yang dag par rdzogs pa'i sangs rgyas 'jig",
    "K10D0189_H0190:316a-20": "rten las mngon par 'phags pa zhes bya bar 'gyur",
    "K10D0189_H0190:316a-21": "ro // zhes gsungs so //",
    "K10D0189_H0190:316a-22": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10D0189_H0190:316a-23": "sangs rgyas la ni dad pa yis //",
    "K10D0189_H0190:316a-24": "bsod nams chung ngu skye mi 'gyur //",
    "K10D0189_H0190:316a-25": "chos mchog thos dang dge 'dun la //",
    "K10D0189_H0190:316a-26": "gus par byas pa'ang de bzhin no //",
    "K10D0189_H0190:316a-27": "sangs rgyas la ni dad pa la //",
    "K10D0189_H0190:316b-0": "byang chub thob par dka' ba @316b med; ;de phyir byang chub 'dod pas 'dir //",
    "K10D0189_H0190:316b-1": "'jig rten 'dren pa mchod par bya //",
    "K10D0189_H0190:316b-2": "kun dga' khye'u 'di rkang gnyis kyi //",
    "K10D0189_H0190:316b-3": "mchog ste dpal dang ldan pa yi //",
    "K10D0189_H0190:316b-4": "mngon par 'phags pa zhes bya ba //",
    "K10D0189_H0190:316b-5": "'jig rten gyi ni 'dren par 'gyur //",
    "K10D0189_H0190:316b-6": "de ltar sangs rgyas bsam mi khyab //",
    "K10D0189_H0190:316b-7": "sangs rgyas chos kyang de bzhin te //",
    "K10D0189_H0190:316b-8": "bsam mi khyab la dad pa yi //",
    "K10D0189_H0190:316b-9": "rnam par smin pa'ang de bzhin no //",
    "K10D0189_H0190:316b-10": "bcom ldan 'das kyis de skad ces bka' stsal nas /",
    "K10D0189_H0190:316b-11": "tshe dang ldan pa kun dga' bo dang /",
    "K10D0189_H0190:316b-12": "khye'u tshangs pa'i dpal bcom ldan 'das kyis gsungs pa la yi rangs te mngon par bstod do //",
    "K10D0189_H0190:316b-13": "'phags pa tshangs pa'i dpal lung bstan pa zhes bya ba theg pa chen po'i mdo rdzogs so ////",
    "K10D0189_H0190:316b-14": "rgya gar gyi mkhan po bi shuddha sidha dang /",
    "K10D0189_H0190:316b-15": "lo ts'a ba bande dge ba dpal gyis bsgyur /",
    "K10D0189_H0190:316b-16": "rgya gar gyi mkhan po bidy'a ka ra sidhi dang /"
}