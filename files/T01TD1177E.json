{
    "T01TD1177E:255a-0": "@255a # // rgya gar skad du /",
    "T01TD1177E:255a-1": "shr'i gu ru ba na ratna sto tra sa bta kam / bod skad du /",
    "T01TD1177E:255a-2": "dpal ldan bla ma nags kyi rin chen gyi bstod pa bdun pa //",
    "T01TD1177E:255a-3": "dpal ldan bla ma nags kyi rin chen gyi zhabs la phyag 'tshal lo //",
    "T01TD1177E:255a-4": "bal po'i yul gyi rgyal po bde bar gshegs pa yi //",
    "T01TD1177E:255a-5": "lugs la rtag tu rjes su brtson pa la bkod cing //",
    "T01TD1177E:255a-6": "mkhas pa rnams kyi mdzod gyur mthar thug yon tan gyi //",
    "T01TD1177E:255a-7": "tshogs kyi zab mo snang mdzad dge slong rgyal po ste //",
    "T01TD1177E:255a-8": "rnam par grags shing ma chungs pa med pa'i grags pa yi //",
    "T01TD1177E:255a-9": "rgyal mtshan bla bre dar dpyangs zab cing rgya che'i blo //",
    "T01TD1177E:255a-10": "sku yang sems can rnams kyi skyabs ni gcig pu ste //",
    "T01TD1177E:255a-11": "theg chen yang dag rtogs pas grub pa'i mtha' yi mdzod //",
    "T01TD1177E:255a-12": "nags kyi rin chen zhes bya sdom brtson mchog gi blo //",
    "T01TD1177E:255a-13": "gnas brtan 'di na gnyis med chos kyi de nyid rig /'dul ba'i sdom pas yang dag sdom la mngon par brtson //",
    "T01TD1177E:255a-14": "phas rgol glang po'i dbang la ri dags rgyal po lags //",
    "T01TD1177E:255a-15": "phyag 'tshal sdom brtson chen po'i rgyal po rnams kyi mchog / mchog gi tshul la rab tu rnam par nges pa skye //",
    "T01TD1177E:255a-16": "skye ba sdug bsngal dag las 'byin byed gcig pu mchog / mchog tu nags kyi rin chen gnas brtan chen po lags //",
    "T01TD1177E:255a-17": "chags bral sems can ma lus pa dag sad par mdzad //",
    "T01TD1177E:255a-18": "phyag gi chu skyes dag gis mtshon gyi gzhu 'chang ba //",
    "T01TD1177E:255a-19": "'dzin pa'i mthil gyi rgyan du gyur pa mdzes pa'i sku //",
    "T01TD1177E:255a-20": "gnas brten chen po nags kyi rin chen rab tu mdzes //",
    "T01TD1177E:255a-21": "dga' bral dga' ba'i glang po la sog dri ma yi //",
    "T01TD1177E:255b-0": "dri ma dri ma @255b med cing bral ba nyams su myong //",
    "T01TD1177E:255b-1": "srid dang srid pa ma yin gnyis kyi 'ben la mnga' //",
    "T01TD1177E:255b-2": "gnas brtan chen po nags kyi rin chen skyabs su gyur //",
    "T01TD1177E:255b-3": "dga' bral dang po'i bdud rtsi'i btud pa bdag la dgyes //",
    "T01TD1177E:255b-4": "dgyes shing nges la dul ba'i yan lag brgya phrag gis //",
    "T01TD1177E:255b-5": "sems can brgya phrag tshogs rnams yongs su smin pa dag / rtsi mdzad gnas brtan chen po nags kyi rin chen no //",
    "T01TD1177E:255b-6": "bdud sde la sogs rnams kyi kha la ro med mdzad //",
    "T01TD1177E:255b-7": "kha yi chu skyes dag ni dgra yis gang ba 'dzems //",
    "T01TD1177E:255b-8": "skye mched 'dar ba'i phas rgol ri yi dbang po 'khru //",
    "T01TD1177E:255b-9": "khrus mdzad nags kyi rin chen gnas brtan chen po'o //",
    "T01TD1177E:255b-10": "dpal ldan bla ma nags kyi rin chen gyi bstod pa bdun pa 'di ni rdzogs so /",
    "T01TD1177E:255b-12": "// / yul ma ga dh'a nas byung ba'i dge bsnyen dam pa nyi ma pa zhes bya bas mdzad pa'o //",
    "T01TD1177E:255b-13": "'di ni spyan mnga' chos kyi rgyal pos gser gyi me tog dang bcas pa'i bka' lung gis //",
    "T01TD1177E:255b-14": "rtse thang lo ts'a ba gzhon nu dpal gyis bsgyur ba'o /"
}