{
    "T04TD3977E:256b-0": "@256b # // rgya gar skad du /",
    "T04TD3977E:256b-1": "gu ru kri ya kra ma /",
    "T04TD3977E:256b-2": "bod skad du /",
    "T04TD3977E:256b-3": "bla ma'i bya ba'i rim pa /",
    "T04TD3977E:256b-4": "sangs rgyas dang byang chub sems dpa' thams cad la phyag 'tshal lo //",
    "T04TD3977E:256b-5": "dang por tshad dang ldan pa'i slob dpon gyis /",
    "T04TD3977E:256b-6": "slob ma la dad pa dang yid ches pa dang 'dod pa'i dad pa bskyed la /",
    "T04TD3977E:256b-7": "de nas byang chub kyi sems kyi phan yon brjod la spro ba bskyed par bya'o //",
    "T04TD3977E:256b-8": "de nas gnas khang khyad par can du mchod pa'i tshogs khyad par can bshams la /",
    "T04TD3977E:256b-9": "'phags pa'i tshogs spyan drangs te /",
    "T04TD3977E:256b-10": "phyag 'tshal ba dang /",
    "T04TD3977E:256b-11": "zhabs bsil zhing gdan dbul ba dang /",
    "T04TD3977E:256b-12": "bla na yod pa dang /",
    "T04TD3977E:256b-13": "bla na med pa'i mchod pa'i tshogs kyis legs par mchod cing /",
    "T04TD3977E:256b-14": "mchod pa'i sprin gyi sngags kyang lan gsum brjod do //",
    "T04TD3977E:256b-15": "bstod pa byed pas bde bar gshegs pa'i yon tan khyad par can dran pa'i sgo nas gus pas bstod cing /",
    "T04TD3977E:256b-16": "de dang de 'phel ba'i tshig kyang brjod do //",
    "T04TD3977E:256b-17": "de nas bshags pa dang /",
    "T04TD3977E:256b-18": "rjes su yi rang ba dang /",
    "T04TD3977E:256b-19": "bskul ba dang /",
    "T04TD3977E:256b-20": "gsol ba gdab pa dang /",
    "T04TD3977E:256b-21": "bsngo ba la sogs pa bya ste /",
    "T04TD3977E:256b-22": "de nas slob ma dad pa dang ldan pas slob dpon la phyag byas la /",
    "T04TD3977E:256b-23": "gsol ba gdab pa la sogs pas byang chub kyi sems rnam pa gnyis legs par bskyed la /",
    "T04TD3977E:256b-24": "de dag gi rang gi ngo bo dang /",
    "T04TD3977E:256b-25": "dbye ba dang /",
    "T04TD3977E:256b-26": "khyad par yang brjod do //",
    "T04TD3977E:256b-27": "de nas byang chub kyi spyod pa pha rol tu phyin pa drug dang /",
    "T04TD3977E:256b-28": "bsdu ba'i dngos po bzhi dang /",
    "T04TD3977E:256b-29": "tshad med pa bzhi la sogs pa'i mtshan nyid dang /",
    "T04TD3977E:256b-30": "rgyu dang /",
    "T04TD3977E:256b-31": "'bras bu dang /",
    "T04TD3977E:256b-32": "bslab pa'i go rims dang /",
    "T04TD3977E:256b-33": "nyams pa dang /",
    "T04TD3977E:256b-34": "ma nyams pa'i skyon yon dang /",
    "T04TD3977E:256b-35": "tshul ji ltar bslab pa la sogs pa yang rgyas par bstan par bya'o //",
    "T04TD3977E:256b-36": "de yang bag yod pa dang /",
    "T04TD3977E:256b-37": "shes bzhin dang /",
    "T04TD3977E:256b-38": "dran pas zin par bya'o zhes bslab par bya'o //",
    "T04TD3977E:256b-39": "de dag gi mtshan nyid dang /",
    "T04TD3977E:256b-40": "go rims dang /",
    "T04TD3977E:256b-41": "nyams pa dang /",
    "T04TD3977E:257a-0": "ma nyams pa'i skyon yon la sogs pa yang bslab par @257a * //",
    "T04TD3977E:257a-1": "bya'o //",
    "T04TD3977E:257a-2": "de dag byed pa la yang brtson 'grus drag po bskyed la ji snyam pa dang /",
    "T04TD3977E:257a-3": "sdug bsngal dang du len pa'i bzod pa dang /",
    "T04TD3977E:257a-4": "ma yengs pa'i bsam gtan dang shes rab kyi rang bzhin med par shes par byas la /",
    "T04TD3977E:257a-5": "bslab pa gsum mam /",
    "T04TD3977E:257a-6": "shes rab rnam pa gsum la mnyam par gzhag pa dang /",
    "T04TD3977E:257a-7": "spyod lam gyi tshul gyis bslab par bya'o zhes bstan par bya'o //",
    "T04TD3977E:257a-8": "mthar smon lam gyis yongs su rdzogs par gyis shig ces kyang brjod par bya'o //",
    "T04TD3977E:257a-9": "'di ni slob dpon gyis bstan pa'i las kyi go rims so //",
    "T04TD3977E:257a-10": "slob mas kyang tshul ji ltar bstan pa de bzhin du bslab par bya'o //",
    "T04TD3977E:257a-11": "'di ni mtshan nyid theg pa chen po'i sems bskyed pa dang bslab pa bstan pa'i tshul lam go rims che long tsam bstan pa yin no //",
    "T04TD3977E:257a-12": "rgyas par ni gzhan nas shes par bya'o //",
    "T04TD3977E:257a-13": "bla ma'i bya ba'i rim pa mdor bsdus pa /",
    "T04TD3977E:257a-14": "slob dpon mkhas pa chen po dpal mar me mdzad ye shes kyi zhal snga nas mdzad pa rdzogs so//"
}