{
    "T02TD3279E:27a-0": "@27a * // rgya gar skad du /",
    "T02TD3279E:27a-1": "badzra dzv'a la aa na l'a rka s'a dha am /",
    "T02TD3279E:27a-2": "bod skad du /",
    "T02TD3279E:27a-3": "rdo rje me 'bar ba'i gzi brjid kyi sgrub thabs /",
    "T02TD3279E:27a-4": "de kho na bzhin du stong pa nyid kyi rjes thogs la nyi ma la yi ge h'um thing nag yongs su gyur pa las rdo rje me 'bar ba'i gzi brjid sku mdog mthing nag /",
    "T02TD3279E:27a-5": "'bar ba'i phreng bas kun nas dkrigs pa'i 'od zer can /",
    "T02TD3279E:27a-6": "zhal bzhi pa phyag brgyad pa ste /",
    "T02TD3279E:27a-7": "skeg pa dang /",
    "T02TD3279E:27a-8": "dpa' ba dang /",
    "T02TD3279E:27a-9": "'jigs su rung ba dang /",
    "T02TD3279E:27a-10": "thugs rje'i ro dang ldan pa'i zhal bzhi'o //",
    "T02TD3279E:27a-11": "g-yas pa'i phyag bzhis ni rdo rje dang ral gri dang 'khor lo dang mda' bsnams pa'o //",
    "T02TD3279E:27a-12": "g-yon pa'i phyag bzhi na ni dril bu dang /",
    "T02TD3279E:27a-13": "gzhu dang /",
    "T02TD3279E:27a-14": "zhags pa dang /",
    "T02TD3279E:27a-15": "kha tv'am ga dang /",
    "T02TD3279E:27a-16": "bsgril nas rnam par bkra ba'i ba dan bsnams pa'o //",
    "T02TD3279E:27a-17": "dbu skra ser po'i thor tshugs kyi me dpung 'bar bar gyur pa /",
    "T02TD3279E:27a-18": "shin tu 'jigs pa chen po dang ldan par gyur pa'i dpung rgyan dang /",
    "T02TD3279E:27a-19": "lag gdub dang /",
    "T02TD3279E:27a-20": "smad ka dang /",
    "T02TD3279E:27a-21": "do shal dang /",
    "T02TD3279E:27a-22": "rkang gdub dang /",
    "T02TD3279E:27a-23": "mgul rgyan dang /",
    "T02TD3279E:27a-24": "rna gdub dang /",
    "T02TD3279E:27a-25": "dbu rgyan rnams kyis brgyan pa /",
    "T02TD3279E:27a-26": "sgyu ma chen po dang /",
    "T02TD3279E:27a-27": "'khor lo ma dang /",
    "T02TD3279E:27a-28": "ra tsa na dang /",
    "T02TD3279E:27a-29": "tsa tu ram khyim thab dang bcas pa'i khyab 'jug g-yon bskum pa'i zhabs kyis mnan nas legs par gnas par bsgom par bya ba yin no //",
    "T02TD3279E:27a-30": "de nas ni phyag rgya bcing bar bya ste /",
    "T02TD3279E:27a-31": "lag mthil rdo rje bcings la sor mo rnams 'bar ba'i snying por dbus su mthe bong gnyis mthor byas te /",
    "T02TD3279E:27a-32": "sngags bzla bar bya ba'o //",
    "T02TD3279E:27a-33": "aom badzra dzv'a l'a na l'a rka h'um bya ba'o //",
    "T02TD3279E:27a-34": "rdo rje 'bar ba'i sgrub thabs so /",
    "T02TD3279E:27a-36": "// / aa bha ya las dge slong tshul khrims rgyal mtshan gyis bsgyur ba'o//"
}