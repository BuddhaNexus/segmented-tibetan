{
    "T02TD3648E:260b-0": "@260b # // rgya gar skad du /",
    "T02TD3648E:260b-1": "a'arya mee tri ya s'a dha nam /",
    "T02TD3648E:260b-2": "bod skad du /",
    "T02TD3648E:260b-3": "'phags pa byams pa'i sgrub thabs /",
    "T02TD3648E:260b-4": "rgyal ba byams pa la phyag 'tshal lo //",
    "T02TD3648E:260b-5": "thog mar aa las zla ba'i dkyil 'khor gyi steng du yi ge meem gser gyi mdog can las 'od zer 'phros pas /",
    "T02TD3648E:260b-6": "bla ma dang /",
    "T02TD3648E:260b-7": "sangs rgyas dang byang chub sems dpa'i tshogs dang /",
    "T02TD3648E:260b-8": "rgyal ba byams pa nyid gtso byas pas yang dag par bkug ste /",
    "T02TD3648E:260b-9": "aom sarba ta th'a ga ta k'a ya b'a ka tsitta pra na me na badzra bandha na ka ro mi zhes bya bas phyag 'tshal ba sngon du song bas /",
    "T02TD3648E:260b-10": "aom badzra pushpam a'a:h'um sv'a h'a /",
    "T02TD3648E:260b-11": "aom badzra dh'u pam a'a:h'um sv'ah'a /",
    "T02TD3648E:260b-12": "aom badzra d'i pam a'a:h'um sv'ah'a /",
    "T02TD3648E:260b-13": "aom badzra gandham a'a:h'um sv'ah'a /",
    "T02TD3648E:260b-14": "aom badzra nee bi dhyam a'a:h'um sv'ah'a /",
    "T02TD3648E:260b-15": "zhes pas byin gyis brlabs pas mchod pa'i tshogs phul la /",
    "T02TD3648E:260b-16": "de dag gi spyan sngar sdig pa bshags pa dang /",
    "T02TD3648E:260b-17": "rjes su yi rang ba dang /",
    "T02TD3648E:260b-18": "bskul ba dang /",
    "T02TD3648E:261a-0": "gsol ba gdab pa @261a * //",
    "T02TD3648E:261a-1": "dang ;",
    "T02TD3648E:261a-2": "bsngo ba dang /",
    "T02TD3648E:261a-3": "sems bskyed pa byas nas /",
    "T02TD3648E:261a-4": "byams pa dang /",
    "T02TD3648E:261a-5": "snying rje dang dga' ba dang /",
    "T02TD3648E:261a-6": "btang snyoms las tshangs pa'i gnas ba la sogs par yid la bya'o //",
    "T02TD3648E:261a-7": "de nas aom sh'u n+ya t'a dzny'a na badzra sva bh'a wa a'atma ko&amp; ham /",
    "T02TD3648E:261a-8": "zhes bya ba'i sngags lan gsum gyi bar du brjod de /",
    "T02TD3648E:261a-9": "brdzun pa'i rnam par rtog pa goms par byas pa'i bag chags kyi dbang du gyur pa /",
    "T02TD3648E:261a-10": "rang gi sems dang mig 'phrul mkhan gyis nye bar sprul pa'i sems can dang /",
    "T02TD3648E:261a-11": "snod kyi 'jig rten gyi rnam par 'khrul pa'i dri ma sbyang bar bya ba'i phyir /",
    "T02TD3648E:261a-12": "rdul dang /",
    "T02TD3648E:261a-13": "khug rna dang du ba dang /",
    "T02TD3648E:261a-14": "kha ba dang sprin dang /",
    "T02TD3648E:261a-15": "sprin gyi grib ma dang bral ba /",
    "T02TD3648E:261a-16": "ston ka'i nyi ma phyed kyi nam mkha' lta bur chos kyi dbyings mtha' dang dbus med pa'i rang bzhin du phyi nang dang bcas pa'i 'jig rten gsum po ma lus pa rnam par blta par bya'o //",
    "T02TD3648E:261a-17": "de ltar yud tsam zhig rnam par dag pa'i rang bzhin rab tu rtog pa nam mkha' rdo rje'i ting nge 'dzin te /",
    "T02TD3648E:261a-18": "de la gnas pa pam las padma dang /",
    "T02TD3648E:261a-19": "aa las zla ba'i dkyil 'khor gyi steng du /",
    "T02TD3648E:261a-20": "yi ge mee zhes bya ba'i 'od kyis phyi nang dang snod bcud mtha' dag sbyangs te /",
    "T02TD3648E:261a-21": "thub pa skyes mchog byams pa ni //",
    "T02TD3648E:261a-22": "zhal gsum spyan gsum gyis rnam brgyan //",
    "T02TD3648E:261a-23": "de yi gdan ni padma ste //",
    "T02TD3648E:261a-24": "sems dpa'i skyil krung gis bzhugs pa ;",
    "T02TD3648E:261a-25": "/ phyag bzhi yis ni rnam par mdzes //",
    "T02TD3648E:261a-26": "bla med chos ston phyag rgya yis //",
    "T02TD3648E:261a-27": "phyag gnyis dang po rnam par brgyan //",
    "T02TD3648E:261a-28": "phyag g-yas gnyis pa nyer bskyod pas //",
    "T02TD3648E:261a-29": "mchog tu sems can skyong ba po //",
    "T02TD3648E:261a-30": "g-yon phyag lha rdzas yal ga 'dud //",
    "T02TD3648E:261a-31": "klu shing me tog bcas pa'o //",
    "T02TD3648E:261a-32": "sangs rgyas sprin ni rab 'phros shing //",
    "T02TD3648E:261a-33": "byang chub sems kyi rang bzhin 'bar //",
    "T02TD3648E:261a-34": "dngos grub chen po mchog bsgom bya //",
    "T02TD3648E:261a-35": "de nas snga ma bzhin du mchod de /",
    "T02TD3648E:261a-36": "dza:h'um bam ho:zhes pa'i yi ge bzhis drangs nas /",
    "T02TD3648E:261a-37": "dam tshig sems dpa' rang nyid la dgug pa dang /",
    "T02TD3648E:261a-38": "gzhug pa dang /",
    "T02TD3648E:261a-39": "bcing ba dang /",
    "T02TD3648E:261a-40": "dges par byas la /",
    "T02TD3648E:261a-41": "dbang bskur bar gsol ba gdab par bya'o //",
    "T02TD3648E:261a-42": "de'i rjes la sku gsung thugs kyis byin gyis brlabs nas /",
    "T02TD3648E:261a-43": "rang bzhin gyis 'od gsal ba nyid kyis rdzogs pa'i rim pa bsgom par bya'o //",
    "T02TD3648E:261a-44": "de 'og phyag rgya bcings byas la //",
    "T02TD3648E:261a-45": "mnyam par gzhag par gsang sngags bzlas //",
    "T02TD3648E:261a-46": "lag gnyis so sor dag tu bya //",
    "T02TD3648E:261b-0": "khu tshur bcings te @261b sdigs mdzub gnyis //",
    "T02TD3648E:261b-1": "mthe bo'i dbus su gzhug bya ste //",
    "T02TD3648E:261b-2": "me tog rnam pa'i mchod pas so //",
    "T02TD3648E:261b-3": "aom meem mee tri mee tri ye sv'a h'a /",
    "T02TD3648E:261b-4": "'phags pa byams pa'i sgrub thabs slob dpon thogs med kyis mdzad pa rdzogs so /",
    "T02TD3648E:261b-6": "// / jo bo chen po dang /",
    "T02TD3648E:261b-7": "dge bshes ston pas bsgyur ba las dus phyis pandi ta chen po buddha shr'i dang ;",
    "T02TD3648E:261b-8": "gnubs lo ts'a bas dag par bcos so //",
    "T02TD3648E:261b-9": "aom mu ni mu ni sma ra sv'a h'a /"
}