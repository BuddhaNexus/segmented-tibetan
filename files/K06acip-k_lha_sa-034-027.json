{
    "K06acip-k_lha_sa-034-027:434b-0": "@434b / /rgya gar skad du /",
    "K06acip-k_lha_sa-034-027:434b-1": "nando pa nanda n'a ga r'a dza da ma na s'u tra /",
    "K06acip-k_lha_sa-034-027:434b-2": "bod skad du /",
    "K06acip-k_lha_sa-034-027:435a-0": "klu'i rgyal po @435a *//",
    "K06acip-k_lha_sa-034-027:435a-1": "dga' bo nyer dga' 'dul ba'i mdo /",
    "K06acip-k_lha_sa-034-027:435a-2": "'phags pa dkon mchog gsum la gus pas phyag 'tshal lo //",
    "K06acip-k_lha_sa-034-027:435a-3": "'di skad bdag gis thos pa'i dus gcig na; bcom ldan 'das mnyan yod na rgyal byed tshal mgon med zas sbyin gyi kun dga' ra ba na bzhugs so //",
    "K06acip-k_lha_sa-034-027:435a-4": "khyim bdag mgon med zas sbyin dus gcig na /",
    "K06acip-k_lha_sa-034-027:435a-5": "bcom ldan 'das kyis chos bstan pa thos nas /",
    "K06acip-k_lha_sa-034-027:435a-6": "btsun pa dge slong lnga brgya dang bcas pa sang nang par bdag gi khyim du gdugs tshod la 'byon par zhu zhes mgron du gnyer to //",
    "K06acip-k_lha_sa-034-027:435a-7": "bcom ldan 'das kyis de la gnang nas /",
    "K06acip-k_lha_sa-034-027:435a-8": "de'i nyin mo'i lhag ma dang /",
    "K06acip-k_lha_sa-034-027:435a-9": "mtshan mo'i mtha' 'das nas tho rangs kyi dus su stong phrag bcu'i 'jig rten gyi khams la thugs kyis rnam par dgongs so //",
    "K06acip-k_lha_sa-034-027:435a-10": "de nas klu'i rgyal po dga' bo nyer dga' zhes bya ba ye shes kyi sgo nas mngon du byas so //",
    "K06acip-k_lha_sa-034-027:435a-11": "de la nges par legs pa'i sa bon yod dam zhes brtags pa na /",
    "K06acip-k_lha_sa-034-027:435a-12": "'di ni log par lta ba can dkon mchog gsum la dad pa med par gzigs so //",
    "K06acip-k_lha_sa-034-027:435a-13": "gzigs nas gang zhig 'di ni log bar lta ba las rnam par grol bar bya ba'i phyir /",
    "K06acip-k_lha_sa-034-027:435a-14": "'dul bar byed pa gnas brtan chen po moo dgal gzigs so //",
    "K06acip-k_lha_sa-034-027:435a-15": "de nas mtshan mo tho rangs kyi dus su sku'i byi dor mdzad nas /",
    "K06acip-k_lha_sa-034-027:435b-0": "tshe dang ldan pa kun dga' bo bos @435b te bka' stsal pa /",
    "K06acip-k_lha_sa-034-027:435b-1": "kun dga' bo /",
    "K06acip-k_lha_sa-034-027:435b-2": "dge slong lnga brgya dang bcas pa'i bcom ldan 'das lha'i 'jig rten du gshegs so zhes ston cig /",
    "K06acip-k_lha_sa-034-027:435b-3": "des btsun pa bka' bzhin 'tshal? lo zhes gsol nas dge slong rnams la don de smras so //",
    "K06acip-k_lha_sa-034-027:435b-4": "de'i nyi ma la dga' bo nyer dags nyer bsdogs byas so //",
    "K06acip-k_lha_sa-034-027:435b-5": "de lha'i rin po che'i steng du skyil krung gis gnas te /",
    "K06acip-k_lha_sa-034-027:435b-6": "lha'i gdugs dkar po bzung ngo //",
    "K06acip-k_lha_sa-034-027:435b-7": "klu dang /",
    "K06acip-k_lha_sa-034-027:435b-8": "klu mo gar byed cing klu'i 'khor g-yog du mas bskor te lha'i snod nye bar bzhag nas bza' ba dang /",
    "K06acip-k_lha_sa-034-027:435b-9": "btung ba rnam pa sna tshogs pa la rtog par byed do //",
    "K06acip-k_lha_sa-034-027:435b-10": "de nas bcom ldan 'das kyis klu'i rgyal po ji lta bar gzigs so //",
    "K06acip-k_lha_sa-034-027:435b-11": "de ltar byas pa gzigs nas de'i mgo bo'i steng gi bla bres kyi steng nyid nas /",
    "K06acip-k_lha_sa-034-027:435b-12": "bcom ldan 'das dge slong lnga brgya dang bcas pas gshegs te /",
    "K06acip-k_lha_sa-034-027:435b-13": "sum cu rtsa gsum gyi lha'i bar mngon sum du gyur to //",
    "K06acip-k_lha_sa-034-027:435b-14": "de'i tshe de'i dus na klu'i rgyal po dga' bo nyer dga' de lta bu'i gzugs kyis sdig pa'i lta bar lhung ba lta ba ngan pa'i sems skyes so //",
    "K06acip-k_lha_sa-034-027:435b-15": "dge sbyong mgo reg 'di nga'i steng nas sum cu rtsa gsum gyi lha'i 'jig rten gyi gnas su gshegs par 'gyur ro //",
    "K06acip-k_lha_sa-034-027:435b-16": "'di ni de lta nas nga'i mgo bo la rkang pa'i rdul mgo bo'i steng du lhung bar byed pas 'gro du mi ster ro snyam ste /",
    "K06acip-k_lha_sa-034-027:435b-17": "langs nas ri rab kyi rtsa bar song ngo //",
    "K06acip-k_lha_sa-034-027:436a-0": "rang gi gzugs bor te ri bo mchog @436a *//",
    "K06acip-k_lha_sa-034-027:436a-1": "rab steng 'og thams cad rang gi lus kyis lan bdun bkris nas /",
    "K06acip-k_lha_sa-034-027:436a-2": "steng du gdengs ka byas te /",
    "K06acip-k_lha_sa-034-027:436a-3": "sum cu rtsa gsum pa rnams kyis mi mthong bar bya ba'i phyir ro //",
    "K06acip-k_lha_sa-034-027:436a-4": "de nas tshe dang ldan pa yul 'khor skyong gis bcom ldan 'das la 'di skad ces gsol to //",
    "K06acip-k_lha_sa-034-027:436a-5": "btsun pa /",
    "K06acip-k_lha_sa-034-027:436a-6": "sngar bzhin gnas 'di'i phyogs su 'dug na ri'i mchog rab mthong ngo //",
    "K06acip-k_lha_sa-034-027:436a-7": "ri bo mchog rab 'khor dang bcas pa mthong ngo //",
    "K06acip-k_lha_sa-034-027:436a-8": "sum cu rtsa gsum mthong ngo //",
    "K06acip-k_lha_sa-034-027:436a-9": "rnam par rgyal ba'i khang bzang mthong ngo //",
    "K06acip-k_lha_sa-034-027:436a-10": "rnam par rgyal ba'i khang bzang gi steng gi rgyal mtshan mthong ngo //",
    "K06acip-k_lha_sa-034-027:436a-11": "btsun pa /",
    "K06acip-k_lha_sa-034-027:436a-12": "ci'i rgyu ci'i rkyen lags /",
    "K06acip-k_lha_sa-034-027:436a-13": "da ni ri bo mchog rab mi mthong bar 'gyur /",
    "K06acip-k_lha_sa-034-027:436a-14": "bcom ldan 'das kyis bka' stsal pa /",
    "K06acip-k_lha_sa-034-027:436a-15": "yul 'khor skyong /",
    "K06acip-k_lha_sa-034-027:436a-16": "'di ni klu'i rgyal po dga' bo nyer dga' zhes bya ba khyed rnams la khros par gyur te /",
    "K06acip-k_lha_sa-034-027:436a-17": "ri bo mchog rab lan bdun du lus kyi dkris nas steng du gdengs kas bsgribs so //",
    "K06acip-k_lha_sa-034-027:436a-18": "mun pa mun nag tu byas nas gnas so //",
    "K06acip-k_lha_sa-034-027:436a-19": "gsol pa /",
    "K06acip-k_lha_sa-034-027:436a-20": "btsun pa /",
    "K06acip-k_lha_sa-034-027:436a-21": "bdag gis 'dul bar bgyi'am /",
    "K06acip-k_lha_sa-034-027:436a-22": "bcom ldan 'das kyis gnang ba ma byin no //",
    "K06acip-k_lha_sa-034-027:436a-23": "de nas tshe dang ldan pa bzang ldan dang /",
    "K06acip-k_lha_sa-034-027:436a-24": "tshe dang ldan pa sgra gcan 'dzin te /",
    "K06acip-k_lha_sa-034-027:436a-25": "gro rim bzhin du dge slong thams cad kyis zhus so //",
    "K06acip-k_lha_sa-034-027:436a-26": "bcom ldan 'das kyis rjes su gnang ba ma byin no //",
    "K06acip-k_lha_sa-034-027:436b-0": "thams @436b cad kyis rjes su gnas brtan chen po moo dgal gyi bus btsun pa bdag gis gdul bar bgyi'am /",
    "K06acip-k_lha_sa-034-027:436b-1": "zhes zhus pa dang /",
    "K06acip-k_lha_sa-034-027:436b-2": "moo dgal gyi bu /",
    "K06acip-k_lha_sa-034-027:436b-3": "thul cig /",
    "K06acip-k_lha_sa-034-027:436b-4": "ces bcom ldan 'das kyis gnang ba byin no //",
    "K06acip-k_lha_sa-034-027:436b-5": "gnas brtan rang gi lus bor la klu'i rgyal po'i lus chen por sprul te /",
    "K06acip-k_lha_sa-034-027:436b-6": "dga' bo nyer dga'i lus kyi steng du lan bcu bzhi lus kyis dkri ba dang /",
    "K06acip-k_lha_sa-034-027:436b-7": "de'i gdengs ka'i steng du rang gi gdengs ka bya'o //",
    "K06acip-k_lha_sa-034-027:436b-8": "ri bo mchog rab dang bcas pa thams cad non cig /",
    "K06acip-k_lha_sa-034-027:436b-9": "ces bka' stsal pa dang /",
    "K06acip-k_lha_sa-034-027:436b-10": "gnas brtan moo dgal gyi bus de bzhin du byas so //",
    "K06acip-k_lha_sa-034-027:436b-11": "de nas klu'i rgyal po dga' bo nyer dags kha rlangs kyi du ba btang ngo //",
    "K06acip-k_lha_sa-034-027:436b-12": "gnas brtan gyis kyang khyed kyi lus la kha rlangs kyi du ba yod la nged la med pa yin nam zhes kha rlangs btang ngo //",
    "K06acip-k_lha_sa-034-027:436b-13": "klu'i rgyal po dga' bo nyer dga'i du bas gnas brtan la gnod par ma gyur ro //",
    "K06acip-k_lha_sa-034-027:436b-14": "gnas brtan gyi kha rlangs kyi du bas klu'i rgyal po la gnod par gyur to //",
    "K06acip-k_lha_sa-034-027:436b-15": "klu'i rgyal po rab tu 'bar /",
    "K06acip-k_lha_sa-034-027:436b-16": "gnas brtan gyis khyed kyi lus la 'bar ba yod pa bzhin nged la med dam zhes 'bar bar byas so //",
    "K06acip-k_lha_sa-034-027:436b-17": "klu'i rgyal po'i me 'od kyis gnas brtan la gnod par ma gyur to //",
    "K06acip-k_lha_sa-034-027:436b-18": "gnas brtan gyi me 'od kyis klu'i rgyal po la gnod par gyur to //",
    "K06acip-k_lha_sa-034-027:436b-19": "klu'i rgyal pos bsams pa /",
    "K06acip-k_lha_sa-034-027:436b-20": "'di ni bdag gi lus ri bo mchog rab dar bcas pa nges par mnan nas du ba dang /",
    "K06acip-k_lha_sa-034-027:437a-0": "me 'bar bar @437a *//",
    "K06acip-k_lha_sa-034-027:437a-1": "byed do snyam nas /",
    "K06acip-k_lha_sa-034-027:437a-2": "khyed gang yin zhes dris so //",
    "K06acip-k_lha_sa-034-027:437a-3": "bdag moo dgal zhes bya ba'o //",
    "K06acip-k_lha_sa-034-027:437a-4": "btsun pa rang gi gzugs kyis gnas par gyis shig /",
    "K06acip-k_lha_sa-034-027:437a-5": "gnas brtan gyis klu'i lus dor nas /",
    "K06acip-k_lha_sa-034-027:437a-6": "de'i rna ba g-yas pa'i bu ga nas zhugs te /",
    "K06acip-k_lha_sa-034-027:437a-7": "rna ba g-yon pa'i bu ga nas 'thon no //",
    "K06acip-k_lha_sa-034-027:437a-8": "yang rna ba g-yon pa'i bu ga nas zhugs nas /",
    "K06acip-k_lha_sa-034-027:437a-9": "rnab g-yas pa'i bu ga nas 'thon no //",
    "K06acip-k_lha_sa-034-027:437a-10": "de bzhin du sna g-yas pa'i bu ga nas zhugs nas /",
    "K06acip-k_lha_sa-034-027:437a-11": "sna g-yon pa'i bu ga nas 'thon te /",
    "K06acip-k_lha_sa-034-027:437a-12": "yang sna g-yon pa'i bu ga nas zhugs nas /",
    "K06acip-k_lha_sa-034-027:437a-13": "sna g-yas pa'i bu ga nas 'thon no; ;de nas klu'i rgyal po'i kha gdangs so //",
    "K06acip-k_lha_sa-034-027:437a-14": "gnas brtan khar zhugs nas /",
    "K06acip-k_lha_sa-034-027:437a-15": "gsus pa'i nang du mdun rgyab tu yang dang /",
    "K06acip-k_lha_sa-034-027:437a-16": "yang du rgyus so //",
    "K06acip-k_lha_sa-034-027:437a-17": "bcom ldan 'das kyis moo dgal rdzu 'phrul cher yid la gyis shig /",
    "K06acip-k_lha_sa-034-027:437a-18": "klu rdzu 'phrul chen po dang ldan pa yin no zhes bka' stsal to //",
    "K06acip-k_lha_sa-034-027:437a-19": "gnas brtan gyis /",
    "K06acip-k_lha_sa-034-027:437a-20": "btsun pa /",
    "K06acip-k_lha_sa-034-027:437a-21": "bdag gis rdzu 'phrul gyi rkang pa bzhi bsgom pa dang; mang du byas pa dang /",
    "K06acip-k_lha_sa-034-027:437a-22": "brtson par byas pa dang /",
    "K06acip-k_lha_sa-034-027:437a-23": "gzhir byas pa dang /",
    "K06acip-k_lha_sa-034-027:437a-24": "rjes su bsgrubs pa dang /",
    "K06acip-k_lha_sa-034-027:437a-25": "'dris par byas pas legs par brtsams so //",
    "K06acip-k_lha_sa-034-027:437a-26": "btsun pa /",
    "K06acip-k_lha_sa-034-027:437a-27": "dga' bo nyer dga' lta zhog /",
    "K06acip-k_lha_sa-034-027:437a-28": "dga' bo nyer dga' dang mtshungs par brgya'i tshogs dang /",
    "K06acip-k_lha_sa-034-027:437a-29": "stong gi tshogs dang /",
    "K06acip-k_lha_sa-034-027:437a-30": "'bum gyi tshogs kyang bdag gis gdul bar nus so zhes gsol to //",
    "K06acip-k_lha_sa-034-027:437b-0": "@437b klu'i rgyal pos bsams pa /",
    "K06acip-k_lha_sa-034-027:437b-1": "nang na rgyu ba bdag gis ma mthong ngo //",
    "K06acip-k_lha_sa-034-027:437b-2": "phyir 'byung ba'i tshe mche ba gnyis kyi bar du bza' 'o snyam nas /",
    "K06acip-k_lha_sa-034-027:437b-3": "btsun pa /",
    "K06acip-k_lha_sa-034-027:437b-4": "phyir shog /",
    "K06acip-k_lha_sa-034-027:437b-5": "nga'i lto ba'i nang du yang dang /",
    "K06acip-k_lha_sa-034-027:437b-6": "yang du rgyu ba dang /",
    "K06acip-k_lha_sa-034-027:437b-7": "sngod pas ci bya zhes pas gnas brtan phyir byon nas gnas so //",
    "K06acip-k_lha_sa-034-027:437b-8": "klu'i rgyal pos mthong nas /",
    "K06acip-k_lha_sa-034-027:437b-9": "'di yin nam /",
    "K06acip-k_lha_sa-034-027:437b-10": "zhes smras te /",
    "K06acip-k_lha_sa-034-027:437b-11": "sna'i rlung phyir btang ngo //",
    "K06acip-k_lha_sa-034-027:437b-12": "gnas brtan bsam gtan bzhi po mnyam par thob pas ba spu'i bu ga gcig tu yang sna'i rlung gis bskyod par ma nus so //",
    "K06acip-k_lha_sa-034-027:437b-13": "de las gzhan pa'i dge slong rnams kyis dang po rnams kyis cho 'phrul thams cad byed par nus kyi /",
    "K06acip-k_lha_sa-034-027:437b-14": "gnas 'di rnams la rab tu zhugs nas /",
    "K06acip-k_lha_sa-034-027:437b-15": "bsam gtan bzhi po myur du bsgrub par mi nus so //",
    "K06acip-k_lha_sa-034-027:437b-16": "de'i phyir bcom ldan 'das kyis klu'i rgyal po 'dul ba de rnams la gnang ba ma yin no //",
    "K06acip-k_lha_sa-034-027:437b-17": "klu'i rgyal po bdag gis dge slong 'di'i ba spu'i bu ga tsam yang sna'i rlung gis bskyod par ma nus pas rdzu 'phrul chen por bsams so; ;gnas brtan gyis dge slong gi gzugs dor nas /",
    "K06acip-k_lha_sa-034-027:437b-18": "'dab bzang bya khyung gi gzugs su mngon par sprul to //",
    "K06acip-k_lha_sa-034-027:437b-19": "'dab bzang gi lus de mthong nas klu'i rgyal po bros par gyur to; ;'dab bzang gi rjes su 'brel par klu'i rgyal pos rang gi gzugs dor nas bram ze'i khye'u yi gzugs su sprul to //",
    "K06acip-k_lha_sa-034-027:437b-20": "btsun pa /",
    "K06acip-k_lha_sa-034-027:438a-0": "khyed la skyabs su 'gro'o zhes rjed par byed cing @438a *//",
    "K06acip-k_lha_sa-034-027:438a-1": "gnas brtan gyi zhabs la phyag btsal to //",
    "K06acip-k_lha_sa-034-027:438a-2": "gnas brtan gyis ston pa'i thad du shog cig /",
    "K06acip-k_lha_sa-034-027:438a-3": "'gro ba yin no zhes klu'i rgyal po btul nas dug med par byas te /",
    "K06acip-k_lha_sa-034-027:438a-4": "bcom ldan 'das kyi drung du phyin no //",
    "K06acip-k_lha_sa-034-027:438a-5": "klu'i rgyal pos bcom ldan 'das la phyag byas te /",
    "K06acip-k_lha_sa-034-027:438a-6": "btsun pa /",
    "K06acip-k_lha_sa-034-027:438a-7": "khyed la skyabs su 'gro'o zhes gsol to //",
    "K06acip-k_lha_sa-034-027:438a-8": "bcom ldan 'das kyis legs so zhes bka' stsal nas /",
    "K06acip-k_lha_sa-034-027:438a-9": "dge slong 'khor dang bcas pa mgon med zas sbyin gyi gnas su gshegs so //",
    "K06acip-k_lha_sa-034-027:438a-10": "mgon med zas sbyin gyis /",
    "K06acip-k_lha_sa-034-027:438a-11": "btsun pa yun ring por mi 'byon pa ci zhes gsol pa dang /",
    "K06acip-k_lha_sa-034-027:438a-12": "bcom ldan 'das kyis /",
    "K06acip-k_lha_sa-034-027:438a-13": "moo dgal gyi bu dang /",
    "K06acip-k_lha_sa-034-027:438a-14": "dga' bo nyer dga' gnyis g-yul bkye'o zhes bka' stsal to //",
    "K06acip-k_lha_sa-034-027:438a-15": "btsun pa /",
    "K06acip-k_lha_sa-034-027:438a-16": "su zhig pham; su zhig rgyal bar gyur zhes gsol pas /",
    "K06acip-k_lha_sa-034-027:438a-17": "khyim bdag /",
    "K06acip-k_lha_sa-034-027:438a-18": "moo dgal gyi bu rgyal bar gyur /",
    "K06acip-k_lha_sa-034-027:438a-19": "dga' bo nyer dga' pham par gyur to //",
    "K06acip-k_lha_sa-034-027:438a-20": "zhes bka' stsal to //",
    "K06acip-k_lha_sa-034-027:438a-21": "mgon med zas sbyin gyis btsun pa bcom ldan 'das la zhag bdun du rim pa bzhin du gdugs tshod gsol bar zhus /",
    "K06acip-k_lha_sa-034-027:438a-22": "gnas brtan la bkur sti dang /",
    "K06acip-k_lha_sa-034-027:438a-23": "bsti btang bgyid par zhus so; ;sangs rgyas la sogs pa'i dge slong lnga brgya po rnams la bkur sti dang /",
    "K06acip-k_lha_sa-034-027:438a-24": "bsti btang zhag bdun du bgyid par 'tshal lo //",
    "K06acip-k_lha_sa-034-027:438b-0": "bcom ldan 'das kyis de skad ces bka' stsal @438b pa dang /",
    "K06acip-k_lha_sa-034-027:438b-1": "dge slong de rnams bcom ldan 'das kyis gsungs pa la mngon par bstod do //",
    "K06acip-k_lha_sa-034-027:438b-2": "klu'i rgyal po dga' bo nyer dga' 'dul ba'i mdo rdzogs so ////",
    "K06acip-k_lha_sa-034-027:438b-3": "pandi ta chen po aa nanta shr'i'i zhal snga nas /",
    "K06acip-k_lha_sa-034-027:438b-4": "mang du thos pa'i lo tstsha ba sh'akya'i dge slong nyi ma rgyal mtshan dpal bzang pos skad gnyis smra ba rnams kyis gdan sa /",
    "K06acip-k_lha_sa-034-027:438b-5": "gtsug lag khang chen po dpal thar pa gling du bsgyur cing zhus te gtan la phab pa'o //",
    "K06acip-k_lha_sa-034-027:438b-6": "sa'i steng du nyi ma dang /",
    "K06acip-k_lha_sa-034-027:438b-7": "zla ba ltar gyur cig /"
}