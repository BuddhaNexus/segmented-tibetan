{
    "K12D0512=D0270=D0852_H0490:22b-0": "@22b rgya gar skad du /",
    "K12D0512=D0270=D0852_H0490:22b-1": "a'arya sapta buddha kam n'a ma ma h'a y'a na s'u tra /",
    "K12D0512=D0270=D0852_H0490:22b-2": "bod skad du /",
    "K12D0512=D0270=D0852_H0490:22b-3": "'phags pa sangs rgyas bdun pa zhes bya ba theg pa chen po'i mdo /",
    "K12D0512=D0270=D0852_H0490:22b-4": "sangs rgyas dang /",
    "K12D0512=D0270=D0852_H0490:22b-5": "byang chub sems dpa' thams cad la phyag 'tshal lo //",
    "K12D0512=D0270=D0852_H0490:22b-6": "'di skad bdag gis thos pa dus gcig na /",
    "K12D0512=D0270=D0852_H0490:22b-7": "bcom ldan 'das ti se'i ri'i rtse mo lha'i gnas",
    "K12D0512=D0270=D0852_H0490:22b-8": "na drang srong gi spyod pa dang ha cang yang",
    "K12D0512=D0270=D0852_H0490:22b-9": "mi ring ba zhig na /",
    "K12D0512=D0270=D0852_H0490:22b-10": "dge slong lnga brgya tsam gyi dge slong gi dge 'dun chen po dang /",
    "K12D0512=D0270=D0852_H0490:22b-11": "byang chub sems dpa' lnga brgya la /",
    "K12D0512=D0270=D0852_H0490:22b-12": "'di lta ste /",
    "K12D0512=D0270=D0852_H0490:22b-13": "byang chub sems dpa' sems dpa' chen po byams pa dang /",
    "K12D0512=D0270=D0852_H0490:22b-14": "byang chub sems dpa' sems dpa' chen po nam mkha'i snying po dang /",
    "K12D0512=D0270=D0852_H0490:22b-15": "kun tu bzang po dang /",
    "K12D0512=D0270=D0852_H0490:22b-16": "mtha' yas me tog dang /",
    "K12D0512=D0270=D0852_H0490:22b-17": "kun nas me tog dang; de dag la sogs pa",
    "K12D0512=D0270=D0852_H0490:22b-18": "skye ba gcig gis thogs pa sha stag dang thabs",
    "K12D0512=D0270=D0852_H0490:22b-19": "gcig tu bzhugs so //",
    "K12D0512=D0270=D0852_H0490:23a-0": "de nas bcom ldan 'das kyis ri'i rtse mo'i nags khrod de nyid na dge @23a *//",
    "K12D0512=D0270=D0852_H0490:23a-1": "slong zhig 'byung pos zin nas brdol zhing gcer bu",
    "K12D0512=D0270=D0852_H0490:23a-2": "gos med la lag pa sgreng ste ngu zhing 'dug",
    "K12D0512=D0270=D0852_H0490:23a-3": "pa gzigs so // de nas byang chub sems dpa'",
    "K12D0512=D0270=D0852_H0490:23a-4": "sems dpa' chen po nam mkha'i snying pos bla gos",
    "K12D0512=D0270=D0852_H0490:23a-5": "phrag pa gcig tu gzar te pus mo g-yas pa'i",
    "K12D0512=D0270=D0852_H0490:23a-6": "lha nga sa la btsugs nas /",
    "K12D0512=D0270=D0852_H0490:23a-7": "bcom ldan 'das ga la ba de logs su thal",
    "K12D0512=D0270=D0852_H0490:23a-8": "mo sbyar ba btud de bcom ldan 'das la 'di",
    "K12D0512=D0270=D0852_H0490:23a-9": "skad ces gsol to //",
    "K12D0512=D0270=D0852_H0490:23a-10": "bcom ldan 'das /",
    "K12D0512=D0270=D0852_H0490:23a-11": "nam mkha'i dkyil na kyi hud ces sgra 'byin pa 'di dang /",
    "K12D0512=D0270=D0852_H0490:23a-12": "dge slong gcer bu gos ma mchis la /",
    "K12D0512=D0270=D0852_H0490:23a-13": "lag pa bstod pa cig shos 'di yang su zhig lags /",
    "K12D0512=D0270=D0852_H0490:23a-14": "de nas bcom ldan 'das kyis byang chub sems dpa'",
    "K12D0512=D0270=D0852_H0490:23a-15": "sems dpa' chen po nam mkha'i snying po la 'di",
    "K12D0512=D0270=D0852_H0490:23a-16": "skad ces bka' stsal to //",
    "K12D0512=D0270=D0852_H0490:23a-17": "nam mkha'i snying po /",
    "K12D0512=D0270=D0852_H0490:23a-18": "'di ni nad kyis btab pa yin no //",
    "K12D0512=D0270=D0852_H0490:23a-19": "cig shos 'di yang nad kyis btab pa yin no //",
    "K12D0512=D0270=D0852_H0490:23a-20": "de nas bcom ldan 'das la byang chub sems dpa'",
    "K12D0512=D0270=D0852_H0490:23a-21": "sems dpa' chen po nam mkha'i snying pos 'di skad",
    "K12D0512=D0270=D0852_H0490:23a-22": "ces gsol to // nad thams cad rab tu zhi bar bgyid pa dang /",
    "K12D0512=D0270=D0852_H0490:23a-23": "'byung po thams cad bzlog pa'i rig sngags bcom ldan 'das kyis bstan du gsol /",
    "K12D0512=D0270=D0852_H0490:23a-24": "bka' stsal du gsol /",
    "K12D0512=D0270=D0852_H0490:23a-25": "de nas bcom ldan 'das kyis sangs rgyas sprul pa mdzad de /",
    "K12D0512=D0270=D0852_H0490:23b-0": "de nas nam @23b mkha' la de bzhin gshegs pa drug byung ngo //",
    "K12D0512=D0270=D0852_H0490:23b-1": "bdun pa ni /",
    "K12D0512=D0270=D0852_H0490:23b-2": "sangs rgyas bcom ldan 'das de bzhin gshegs pa sh'akya thub ba'o //",
    "K12D0512=D0270=D0852_H0490:23b-3": "de nas de bzhin gshegs pa rnam par gzigs steng gi nam mkha' la bzhugs te /",
    "K12D0512=D0270=D0852_H0490:23b-4": "sems can thams cad la phan pa'i don dang /",
    "K12D0512=D0270=D0852_H0490:23b-5": "nad thams cad rab tu zhi bar bya ba dang /",
    "K12D0512=D0270=D0852_H0490:23b-6": "'byung po thams cad bzlog pa'i phyir gsang sngags kyi gzhi 'di dag bka' stsal to //",
    "K12D0512=D0270=D0852_H0490:23b-7": "na mo buddh'a ya /",
    "K12D0512=D0270=D0852_H0490:23b-8": "na mo dharm'a ya /",
    "K12D0512=D0270=D0852_H0490:23b-9": "na ma: sam gh'a ya /",
    "K12D0512=D0270=D0852_H0490:23b-10": "tadya th'a /",
    "K12D0512=D0270=D0852_H0490:23b-11": "aom ha la ha la /",
    "K12D0512=D0270=D0852_H0490:23b-12": "hi li hi l'a ya /",
    "K12D0512=D0270=D0852_H0490:23b-13": "na mo dza ga na mi tsa n'a ya /",
    "K12D0512=D0270=D0852_H0490:23b-14": "na mo na ma: sv'ah'a /",
    "K12D0512=D0270=D0852_H0490:23b-15": "de nas de bzhin gshegs pa rnam par gzigs kyis",
    "K12D0512=D0270=D0852_H0490:23b-16": "byang chub sems dpa' sems dpa' chen po nam mkha'i",
    "K12D0512=D0270=D0852_H0490:23b-17": "snying po la 'di skad ces bka' stsal to //",
    "K12D0512=D0270=D0852_H0490:23b-18": "nam mkha'i snying po /",
    "K12D0512=D0270=D0852_H0490:23b-19": "gang la la zhig rig sngags 'di 'chang ngam /",
    "K12D0512=D0270=D0852_H0490:23b-20": "klog gam /",
    "K12D0512=D0270=D0852_H0490:23b-21": "kun chub par byed na de'i lus la mtshon gyis mi tshugs chu dang /",
    "K12D0512=D0270=D0852_H0490:23b-22": "me'i sdug bsngal ba'i nad kyis 'chi ba'i dus byed par mi 'gyur ro //",
    "K12D0512=D0270=D0852_H0490:23b-23": "dus ma yin pa'i 'chi bas 'chi ba'i dus byed par mi 'gyur ro //",
    "K12D0512=D0270=D0852_H0490:23b-24": "de dug zos kyang zas bzhin du 'gyur ro //",
    "K12D0512=D0270=D0852_H0490:23b-25": "zas dang /",
    "K12D0512=D0270=D0852_H0490:23b-26": "skom la lan bdun bzlas brjod byas te zos na /",
    "K12D0512=D0270=D0852_H0490:23b-27": "pha rol gyi gnod pa mi 'byung ngo //",
    "K12D0512=D0270=D0852_H0490:23b-28": "nad thams cad kyis btab par mi 'gyur ro //",
    "K12D0512=D0270=D0852_H0490:24a-0": "ring du @24a *//",
    "K12D0512=D0270=D0852_H0490:24a-1": "'tsho bar 'gyur ro //",
    "K12D0512=D0270=D0852_H0490:24a-2": "thos pa 'dzin par 'gyur ro //",
    "K12D0512=D0270=D0852_H0490:24a-3": "de bzhin gshegs pa bdun gyi gzugs mthong bar 'gyur ro //",
    "K12D0512=D0270=D0852_H0490:24a-4": "mtshon btab pa'i rna bar bzlas brjod byas la sna ma'i mar sbyin no //",
    "K12D0512=D0270=D0852_H0490:24a-5": "mdze dang /",
    "K12D0512=D0270=D0852_H0490:24a-6": "skrangs nad kyis btab pa rnams la /",
    "K12D0512=D0270=D0852_H0490:24a-7": "sna ma'i mar dang /",
    "K12D0512=D0270=D0852_H0490:24a-8": "autpa la sngon po dang /",
    "K12D0512=D0270=D0852_H0490:24a-9": "shu ti dang /",
    "K12D0512=D0270=D0852_H0490:24a-10": "nye'u shing pa rnams bsres pa'i mar byin na nad thams cad sos par 'gyur ro //",
    "K12D0512=D0270=D0852_H0490:24a-11": "las thams cad la yang sbyar bar bya'o //",
    "K12D0512=D0270=D0852_H0490:24a-12": "de nas de bzhin gshegs pa gtsug tor can steng gi nam mkha' la bzhugs te /",
    "K12D0512=D0270=D0852_H0490:24a-13": "sems can thams cad la phan pa'i don dang /",
    "K12D0512=D0270=D0852_H0490:24a-14": "nad thams cad rab tu zhi bar bya ba dang /",
    "K12D0512=D0270=D0852_H0490:24a-15": "'byung po thams cad bzlog pa'i phyir gsang sngags kyi gzhi 'di dag bka' stsal to //",
    "K12D0512=D0270=D0852_H0490:24a-16": "na mo buddha ya; na mo dharm'a ya /",
    "K12D0512=D0270=D0852_H0490:24a-17": "na ma:sam gha ya /",
    "K12D0512=D0270=D0852_H0490:24a-18": "aom pa tsa pa tsa pa ts'a ya pa ts'a ya /",
    "K12D0512=D0270=D0852_H0490:24a-19": "sarba bh'u t'a n'am/",
    "K12D0512=D0270=D0852_H0490:24a-20": "tstshindha ya /",
    "K12D0512=D0270=D0852_H0490:24a-21": "k'i la ya /",
    "K12D0512=D0270=D0852_H0490:24a-22": "pa ra bidy'a n'am sv'ah'a /",
    "K12D0512=D0270=D0852_H0490:24a-23": "nam mkha'i snying po /",
    "K12D0512=D0270=D0852_H0490:24a-24": "sems can thams cad la phan pa'i don dang /",
    "K12D0512=D0270=D0852_H0490:24a-25": "nad thams cad rab tu zhi bar bya ba dang /",
    "K12D0512=D0270=D0852_H0490:24a-26": "bsgom nyes pa dang /",
    "K12D0512=D0270=D0852_H0490:24a-27": "rmi lam ngan pa thams cad bzlog pa dang /",
    "K12D0512=D0270=D0852_H0490:24a-28": "dus ma yin par 'chi ba dgag pa'i phyir sangs",
    "K12D0512=D0270=D0852_H0490:24a-29": "rgyas bye ba khrag khrig brgya stong phrag du mas",
    "K12D0512=D0270=D0852_H0490:24a-30": "gsungs shing / ngas kyang da ltar bshad pa'i snying po 'di zungs shig /",
    "K12D0512=D0270=D0852_H0490:24a-31": "nam mkha'i snying po /",
    "K12D0512=D0270=D0852_H0490:24b-0": "gang la la zhig nga'i @24b snying po 'di nyin",
    "K12D0512=D0270=D0852_H0490:24b-1": "lan gsum yid la byed na de la pha rol",
    "K12D0512=D0270=D0852_H0490:24b-2": "gyi gnod pa 'byung bar mi 'gyur ro //",
    "K12D0512=D0270=D0852_H0490:24b-3": "gnyid kyis log pa'i rmi lam na de bzhin gshegs pa'i gzugs mthong bar 'gyur ro //",
    "K12D0512=D0270=D0852_H0490:24b-4": "gshis ngan du 'chi bar mi 'gyur ro //",
    "K12D0512=D0270=D0852_H0490:24b-5": "'di nas shi 'phos nas de bzhin gshegs pa dang",
    "K12D0512=D0270=D0852_H0490:24b-6": "phrad par 'gyur zhing mnyes par byed par 'gyur ro",
    "K12D0512=D0270=D0852_H0490:24b-7": "// de nas 'di'i cho ga gzhan ni /",
    "K12D0512=D0270=D0852_H0490:24b-8": "nad thams cad la skud pas bcing bar bya'o //",
    "K12D0512=D0270=D0852_H0490:24b-9": "'dus pa las gyur pa la ni sna ma'i mar las bzlas brjod byas te sbyin no //",
    "K12D0512=D0270=D0852_H0490:24b-10": "chus phyogs bcing bar bya'o //",
    "K12D0512=D0270=D0852_H0490:24b-11": "skud pas bdag srung ngo //",
    "K12D0512=D0270=D0852_H0490:24b-12": "byis pa rnams kyi gdon dag la skud pa sngon po gdags so //",
    "K12D0512=D0270=D0852_H0490:24b-13": "mtshon btab pa'i rna bar lan bdun bzlas brjod bya'o //",
    "K12D0512=D0270=D0852_H0490:24b-14": "gzhan dag la yang rang gi blos sbyar bar bya'o //",
    "K12D0512=D0270=D0852_H0490:24b-15": "de nas de bzhin gshegs pa thams cad skyob steng gi nam mkha' la bzhugs te /",
    "K12D0512=D0270=D0852_H0490:24b-16": "sems can thams cad la phan pa'i don dang /",
    "K12D0512=D0270=D0852_H0490:24b-17": "nad thams cad rab tu zhi bar bya ba dang /",
    "K12D0512=D0270=D0852_H0490:24b-18": "'byung po thams cad bzlog pa'i phyir gsang sngags kyi gzhi 'di dag bka' stsal to //",
    "K12D0512=D0270=D0852_H0490:24b-19": "na mo buddh'a ya /",
    "K12D0512=D0270=D0852_H0490:24b-20": "na mo dharm'a ya /",
    "K12D0512=D0270=D0852_H0490:24b-21": "na ma:sam gh'a ya /",
    "K12D0512=D0270=D0852_H0490:24b-22": "aom ka la ka la /",
    "K12D0512=D0270=D0852_H0490:24b-23": "ki li ki li /",
    "K12D0512=D0270=D0852_H0490:24b-24": "ku lu ku lu /",
    "K12D0512=D0270=D0852_H0490:24b-25": "ku lod s'a dh'a n'am/",
    "K12D0512=D0270=D0852_H0490:24b-26": "ku ru sarba gra h'a n'am sv'ah'a /",
    "K12D0512=D0270=D0852_H0490:24b-27": "nam mkha'i snying po /",
    "K12D0512=D0270=D0852_H0490:24b-28": "gsang sngags kyi gzhi 'di dag ni bskal pa bzang po'i de bzhin gshegs pa 'das pa dang /",
    "K12D0512=D0270=D0852_H0490:24b-29": "ma byon pa dang /",
    "K12D0512=D0270=D0852_H0490:25a-0": "da ltar byung ba @25a *//",
    "K12D0512=D0270=D0852_H0490:25a-1": "thams cad kyis gsungs shing /",
    "K12D0512=D0270=D0852_H0490:25a-2": "ngas kyang da ltar bshad de /",
    "K12D0512=D0270=D0852_H0490:25a-3": "nam mkha'i snying po /",
    "K12D0512=D0270=D0852_H0490:25a-4": "khyod kyis gsang sngags kyi gzhi 'di dag zungs shig /",
    "K12D0512=D0270=D0852_H0490:25a-5": "gang la la zhig 'dzin tam /",
    "K12D0512=D0270=D0852_H0490:25a-6": "klog gam /",
    "K12D0512=D0270=D0852_H0490:25a-7": "kun chub par byed na /",
    "K12D0512=D0270=D0852_H0490:25a-8": "de'i lus la mtshon gyis mi tshugs /",
    "K12D0512=D0270=D0852_H0490:25a-9": "dug gis mi tshugs /",
    "K12D0512=D0270=D0852_H0490:25a-10": "dbyig dug gis mi tshugs /",
    "K12D0512=D0270=D0852_H0490:25a-11": "rims nad kyis mi 'debs shing chu dang /",
    "K12D0512=D0270=D0852_H0490:25a-12": "dus ma yin par 'chi ba dang /",
    "K12D0512=D0270=D0852_H0490:25a-13": "gshis ngan du 'chi bar mi 'gyur te /",
    "K12D0512=D0270=D0852_H0490:25a-14": "sngon gyi las kyi sgrib pa rnams ni ma gtogs so //",
    "K12D0512=D0270=D0852_H0490:25a-15": "dge slong ngam /",
    "K12D0512=D0270=D0852_H0490:25a-16": "dge slong ma 'am /",
    "K12D0512=D0270=D0852_H0490:25a-17": "dge bsnyen nam /",
    "K12D0512=D0270=D0852_H0490:25a-18": "dge bsnyen ma gang la la zhig nang par langs",
    "K12D0512=D0270=D0852_H0490:25a-19": "nas mgo bkrus te de bzhin gshegs pa'i spyan sngar",
    "K12D0512=D0270=D0852_H0490:25a-20": "lan brgya rtsa brgyad brjod na /",
    "K12D0512=D0270=D0852_H0490:25a-21": "de'i las kyi sgrib pa thams cad byang bar 'gyur ro //",
    "K12D0512=D0270=D0852_H0490:25a-22": "de la sems can sdang ba gang dag rgyal po rnams thog mar smra bar 'gyur ro //",
    "K12D0512=D0270=D0852_H0490:25a-23": "sems can thams cad de'i dbang du 'gyur ro //",
    "K12D0512=D0270=D0852_H0490:25a-24": "'jigs pa thams cad kyi nang du yid la bya'o //",
    "K12D0512=D0270=D0852_H0490:25a-25": "'thab pa dang /",
    "K12D0512=D0270=D0852_H0490:25a-26": "'thab mo dang /",
    "K12D0512=D0270=D0852_H0490:25a-27": "rtsod pa dang /",
    "K12D0512=D0270=D0852_H0490:25a-28": "'gyed pa thams cad du skud pa dkar po gdags so //",
    "K12D0512=D0270=D0852_H0490:25a-29": "mig nad la shing 'o ma can las skud pa byas te rna ba la gdags so //",
    "K12D0512=D0270=D0852_H0490:25a-30": "dmag rengs par byed par 'dod pas zho dang /",
    "K12D0512=D0270=D0852_H0490:25a-31": "sbrang rtsi la sngags pa'i 'bras yos la lan brgya rtsa brgyad sbyin sreg bya'o //",
    "K12D0512=D0270=D0852_H0490:25b-0": "@25b r'a dz'a nam r'a dz'a ma tra ba sh'i ka ra tu ksha me na /",
    "K12D0512=D0270=D0852_H0490:25b-1": "'o ma can gyi shing gi sbar shing gis me",
    "K12D0512=D0270=D0852_H0490:25b-2": "bus la bsreg bya til dag lan stong sbyin bsreg",
    "K12D0512=D0270=D0852_H0490:25b-3": "bya'o // bdag dang /",
    "K12D0512=D0270=D0852_H0490:25b-4": "sems can thams cad kyi sgrib pa thams cad dang /",
    "K12D0512=D0270=D0852_H0490:25b-5": "sdig pa sbyangs zhing dpal chen po dang /",
    "K12D0512=D0270=D0852_H0490:25b-6": "nor gyi phung po chen po bsgrub par 'dod na /",
    "K12D0512=D0270=D0852_H0490:25b-7": "'o ma can gyi shing sbar shing gis me bus",
    "K12D0512=D0270=D0852_H0490:25b-8": "la bsreg bya til dag lan stong sbyin bsreg bya'o",
    "K12D0512=D0270=D0852_H0490:25b-9": "// sdig pa ji snyed pa thams cad sbyang bar 'dod pa dang /",
    "K12D0512=D0270=D0852_H0490:25b-10": "rig sngags thams cad 'grub par 'dod pa dang /",
    "K12D0512=D0270=D0852_H0490:25b-11": "bdag bkru bar 'dod pas shu ti dang /",
    "K12D0512=D0270=D0852_H0490:25b-12": "na la dang /",
    "K12D0512=D0270=D0852_H0490:25b-13": "khre dang /",
    "K12D0512=D0270=D0852_H0490:25b-14": "shi ri sha dang /",
    "K12D0512=D0270=D0852_H0490:25b-15": "rgya spos dang /",
    "K12D0512=D0270=D0852_H0490:25b-16": "gur gum dang /",
    "K12D0512=D0270=D0852_H0490:25b-17": "gla sgang dang /",
    "K12D0512=D0270=D0852_H0490:25b-18": "aindra ba ru dang /",
    "K12D0512=D0270=D0852_H0490:25b-19": "byang chub kyi shing dang /",
    "K12D0512=D0270=D0852_H0490:25b-20": "aa mra'i mgo thogs dang /",
    "K12D0512=D0270=D0852_H0490:25b-21": "'di rnams kyis bkru bar bya ste /",
    "K12D0512=D0270=D0852_H0490:25b-22": "sangs rgyas kyi spyan sngar nyin zhag gcig smyung ba bya zhing bum pa gsar pa bzhag ste /",
    "K12D0512=D0270=D0852_H0490:25b-23": "zla ba nya la sangs rgyas kyi gzugs kyi spyan",
    "K12D0512=D0270=D0852_H0490:25b-24": "sngar snying po lan stong rtsa brgyad sngags la khrus",
    "K12D0512=D0270=D0852_H0490:25b-25": "bya'o // dug mi gdug par byed par 'dod pas",
    "K12D0512=D0270=D0852_H0490:25b-26": "sangs rgyas kyi spyan sngar seng ldeng gi thur ma",
    "K12D0512=D0270=D0852_H0490:25b-27": "ba'i lci bar smyugs la brgya rtsa brgyad ming nas",
    "K12D0512=D0270=D0852_H0490:25b-28": "smos te sbyin sreg byas na dug mi gdug par",
    "K12D0512=D0270=D0852_H0490:25b-29": "'gyur ro; ;gdon dang /",
    "K12D0512=D0270=D0852_H0490:25b-30": "srung ba dang /",
    "K12D0512=D0270=D0852_H0490:25b-31": "'byung po la sogs pa'i las thams cad la yang",
    "K12D0512=D0270=D0852_H0490:25b-32": "sbyar ba byas na bde bar gnas par 'gyur ro",
    "K12D0512=D0270=D0852_H0490:26a-0": "// de nas bcom ldan 'das de bzhin gshegs @26a *//",
    "K12D0512=D0270=D0852_H0490:26a-1": "pa log par dad sel steng gi nam mkha' la bzhugs te /",
    "K12D0512=D0270=D0852_H0490:26a-2": "sems can thams cad la phan pa'i don dang /",
    "K12D0512=D0270=D0852_H0490:26a-3": "nad thams cad rab tu zhi bar bya ba dang /",
    "K12D0512=D0270=D0852_H0490:26a-4": "'byung po thams cad bzlog pa'i phyir gsang sngags kyi gzhi 'di dag bka' stsal to //",
    "K12D0512=D0270=D0852_H0490:26a-5": "na mo buddh'a ya /",
    "K12D0512=D0270=D0852_H0490:26a-6": "na mo dharm'a ya /",
    "K12D0512=D0270=D0852_H0490:26a-7": "na ma:sam gh'a ya /",
    "K12D0512=D0270=D0852_H0490:26a-8": "na ma:kra kutstsha na d'a ya /",
    "K12D0512=D0270=D0852_H0490:26a-9": "ta th'a ga t'a ya /",
    "K12D0512=D0270=D0852_H0490:26a-10": "aarha te samyaksam buddh'a ya /",
    "K12D0512=D0270=D0852_H0490:26a-11": "aom ka ta ka ta /",
    "K12D0512=D0270=D0852_H0490:26a-12": "ka tha ka tha /",
    "K12D0512=D0270=D0852_H0490:26a-13": "ki ti ki ti /",
    "K12D0512=D0270=D0852_H0490:26a-14": "ki thi ki thi /",
    "K12D0512=D0270=D0852_H0490:26a-15": "ki t'a pa ya na ma:sv'ah'a /",
    "K12D0512=D0270=D0852_H0490:26a-16": "nam mkha'i snying po /",
    "K12D0512=D0270=D0852_H0490:26a-17": "de bzhin gshegs pa dgra bcom pa yang dag par",
    "K12D0512=D0270=D0852_H0490:26a-18": "rdzogs pa'i sangs rgyas log par dad sel ces bya",
    "K12D0512=D0270=D0852_H0490:26a-19": "ba gang g'a'i klung gi bye ma snyed dag gis",
    "K12D0512=D0270=D0852_H0490:26a-20": "gsungs shing rjes su yi rang ba'i snying po 'di",
    "K12D0512=D0270=D0852_H0490:26a-21": "khyod kyis zungs shig /",
    "K12D0512=D0270=D0852_H0490:26a-22": "blangs shing bzung ste kun chub par byas na phyi ma'i tshe dge slong dang /",
    "K12D0512=D0270=D0852_H0490:26a-23": "dge slong ma dang /",
    "K12D0512=D0270=D0852_H0490:26a-24": "dge bsnyen dang /",
    "K12D0512=D0270=D0852_H0490:26a-25": "dge bsnyen ma dag de'i tshe dkon mchog gsum la dad pa rnyed nas khrus byas te /",
    "K12D0512=D0270=D0852_H0490:26a-26": "bcom ldan 'das la me tog dang /",
    "K12D0512=D0270=D0852_H0490:26a-27": "bdug pa dang /",
    "K12D0512=D0270=D0852_H0490:26a-28": "spos dag gis mchod pa byas nas gsang sngags 'di lan brgya rtsa brgyad brjod par 'gyur te /",
    "K12D0512=D0270=D0852_H0490:26a-29": "tshe rabs bdun du tshe rabs dran par 'gyur ro //",
    "K12D0512=D0270=D0852_H0490:26a-30": "lha rnams kyi nang du lha'i che ba nyid thob par 'gyur ro //",
    "K12D0512=D0270=D0852_H0490:26a-31": "yang na mi rnams kyi nang du 'khor los bsgyur bar 'gyur ro //",
    "K12D0512=D0270=D0852_H0490:26b-0": "yang na cho @26b ga bzhin du bsgrubs na de mir skye ba tha ma thob par 'gyur te /",
    "K12D0512=D0270=D0852_H0490:26b-1": "'di nas shi 'phos nas 'jig rten gyi khams bde ba can du skye bar 'gyur te /",
    "K12D0512=D0270=D0852_H0490:26b-2": "tshe 'di la yang rtag tu brjod na nad thams cad las thar bar 'gyur ro //",
    "K12D0512=D0270=D0852_H0490:26b-3": "thos pa 'dzin par 'gyur ro //",
    "K12D0512=D0270=D0852_H0490:26b-4": "zas dang /",
    "K12D0512=D0270=D0852_H0490:26b-5": "skom gyi rnam pa la lan bdun sngags te zos",
    "K12D0512=D0270=D0852_H0490:26b-6": "'thung na nad thams cad las thar bar 'gyur ro",
    "K12D0512=D0270=D0852_H0490:26b-7": "// ji ste skom zhi bar 'dod na /",
    "K12D0512=D0270=D0852_H0490:26b-8": "bza' ba thams cad la lan stong rtsa brgyad kyis bkru bar bya'o //",
    "K12D0512=D0270=D0852_H0490:26b-9": "lhog rgal bcad na zangs khab kyis bya'o //",
    "K12D0512=D0270=D0852_H0490:26b-10": "'thab pa dang /",
    "K12D0512=D0270=D0852_H0490:26b-11": "rtsod pa dang /",
    "K12D0512=D0270=D0852_H0490:26b-12": "bcings pa thams cad las thar bar bya na lan bdun bzlas brjod bya ste /",
    "K12D0512=D0270=D0852_H0490:26b-13": "rtag tu nor yang 'phel bar 'gyur /",
    "K12D0512=D0270=D0852_H0490:26b-14": "bgegs dang /",
    "K12D0512=D0270=D0852_H0490:26b-15": "log 'dren thams cad las kyang thar bar 'gyur ro //",
    "K12D0512=D0270=D0852_H0490:26b-16": "ci ste de bzhin gshegs pa mthong bar 'dod na",
    "K12D0512=D0270=D0852_H0490:26b-17": "des phyogs gtsang mar 'jig rten gyi 'khor sar dkyil",
    "K12D0512=D0270=D0852_H0490:26b-18": "'khor bskus la aa ga rus bdugs te /",
    "K12D0512=D0270=D0852_H0490:26b-19": "lan stong rtsa brgyad bzlas brjod byas la /",
    "K12D0512=D0270=D0852_H0490:26b-20": "de'i drung du sngas shar phyogs su stan te nyal na /",
    "K12D0512=D0270=D0852_H0490:26b-21": "de bzhin gshegs pa mthong bar 'gyur ro //",
    "K12D0512=D0270=D0852_H0490:26b-22": "yid la ci smos pa de thams cad ston to //",
    "K12D0512=D0270=D0852_H0490:26b-23": "tshe 'am /",
    "K12D0512=D0270=D0852_H0490:26b-24": "stobs sam /",
    "K12D0512=D0270=D0852_H0490:26b-25": "pham rgyal thams cad kyang ston to //",
    "K12D0512=D0270=D0852_H0490:26b-26": "de nas de bzhin gshegs pa gser thub steng gi nam mkha' la bzhugs te /",
    "K12D0512=D0270=D0852_H0490:27a-0": "sems can thams cad la phan pa'i @27a *//",
    "K12D0512=D0270=D0852_H0490:27a-1": "don dang /",
    "K12D0512=D0270=D0852_H0490:27a-2": "nad thams cad rab tu zhi bar bya ba dang /",
    "K12D0512=D0270=D0852_H0490:27a-3": "'byung po thams cad bzlog pa'i phyir sngags kyi gzhi 'di dag bka' stsal to //",
    "K12D0512=D0270=D0852_H0490:27a-4": "na mo buddh'a ya /",
    "K12D0512=D0270=D0852_H0490:27a-5": "na mo dharm'a ya; na ma:sam gha ya /",
    "K12D0512=D0270=D0852_H0490:27a-6": "na ma:ka na ka mu na ye /",
    "K12D0512=D0270=D0852_H0490:27a-7": "ta th'a ga t'a ya /",
    "K12D0512=D0270=D0852_H0490:27a-8": "aarha te samyaksam buddh'a ya /",
    "K12D0512=D0270=D0852_H0490:27a-9": "tadya th'a /",
    "K12D0512=D0270=D0852_H0490:27a-10": "aom sa ra sa ra /",
    "K12D0512=D0270=D0852_H0490:27a-11": "sa ra sa ra /",
    "K12D0512=D0270=D0852_H0490:27a-12": "si ri si ri /",
    "K12D0512=D0270=D0852_H0490:27a-13": "si ri si ri /",
    "K12D0512=D0270=D0852_H0490:27a-14": "si r'a ya /",
    "K12D0512=D0270=D0852_H0490:27a-15": "dha ma dha ma /",
    "K12D0512=D0270=D0852_H0490:27a-16": "dha ma dha ma /",
    "K12D0512=D0270=D0852_H0490:27a-17": "dhu ma dhu ma /",
    "K12D0512=D0270=D0852_H0490:27a-18": "dhu ma dhu ma /",
    "K12D0512=D0270=D0852_H0490:27a-19": "dhu ma ya /",
    "K12D0512=D0270=D0852_H0490:27a-20": "na mo na ma /",
    "K12D0512=D0270=D0852_H0490:27a-21": "ka na ka mu na ye /",
    "K12D0512=D0270=D0852_H0490:27a-22": "ta th'a ga t'a ya /",
    "K12D0512=D0270=D0852_H0490:27a-23": "aarha te samyaksam buddh'a ya sv'ah'a /",
    "K12D0512=D0270=D0852_H0490:27a-24": "de nas de bzhin gshegs pa gser thub kyis byang",
    "K12D0512=D0270=D0852_H0490:27a-25": "chub sems dpa' nam mkha'i snying po la 'di skad",
    "K12D0512=D0270=D0852_H0490:27a-26": "ces bka' stsal to //",
    "K12D0512=D0270=D0852_H0490:27a-27": "nam mkha'i snying po /",
    "K12D0512=D0270=D0852_H0490:27a-28": "gang la la zhig snying po 'di 'dzin cing rtag",
    "K12D0512=D0270=D0852_H0490:27a-29": "tu bzlas brjod byed pa de la mtshon gyi 'jigs",
    "K12D0512=D0270=D0852_H0490:27a-30": "pa mi 'byung / me dang /",
    "K12D0512=D0270=D0852_H0490:27a-31": "chu dang /",
    "K12D0512=D0270=D0852_H0490:27a-32": "lce 'bab pas 'chi ba'i dus byed par mi 'gyur /",
    "K12D0512=D0270=D0852_H0490:27a-33": "dug thams cad kyang zas dang 'dra bar thub par 'gyur /",
    "K12D0512=D0270=D0852_H0490:27a-34": "dus ma yin par 'chi bas 'chi ba'i dus byed par mi 'gyur /",
    "K12D0512=D0270=D0852_H0490:27a-35": "gshis ngan du 'chi bar mi 'gyur /",
    "K12D0512=D0270=D0852_H0490:27a-36": "tshe ring por 'gyur /",
    "K12D0512=D0270=D0852_H0490:27a-37": "longs spyod che bar 'gyur /",
    "K12D0512=D0270=D0852_H0490:27a-38": "rtag tu de bzhin gshegs pa dang phrad par 'gyur /",
    "K12D0512=D0270=D0852_H0490:27a-39": "de bzhin gshegs pas byin gyis brlab par 'gyur ro //",
    "K12D0512=D0270=D0852_H0490:27a-40": "dus gsum du bzlas brjod byas na sngon gyi las kyi sgrib pa thams cad byang bar 'gyur ro //",
    "K12D0512=D0270=D0852_H0490:27b-0": "ci ste @27b pha rol nad las thar bar byed",
    "K12D0512=D0270=D0852_H0490:27b-1": "par 'dod na ci nus su gtor ma gtong zhing",
    "K12D0512=D0270=D0852_H0490:27b-2": "po ga gam / aa ga rus bdugs la gza' thams cad la khrus bya'o //",
    "K12D0512=D0270=D0852_H0490:27b-3": "mdze dang /",
    "K12D0512=D0270=D0852_H0490:27b-4": "skrangs nad dang /",
    "K12D0512=D0270=D0852_H0490:27b-5": "mchin skran la shu dag 'jam po btags la sbrang rtsi dang bsres te /",
    "K12D0512=D0270=D0852_H0490:27b-6": "sangs rgyas bcom ldan 'das kyi spyan sngar lan stong",
    "K12D0512=D0270=D0852_H0490:27b-7": "rtsa brgyad sngags la bskus na mdze nad thams cad",
    "K12D0512=D0270=D0852_H0490:27b-8": "sos par 'gyur ro //",
    "K12D0512=D0270=D0852_H0490:27b-9": "zhag bzhi pa la sangs rgyas bcom ldan 'das kyi",
    "K12D0512=D0270=D0852_H0490:27b-10": "spyan sngar sna ma'i me tog gi phreng ba la",
    "K12D0512=D0270=D0852_H0490:27b-11": "lan stong rtsa brgyad sngags te mi'i mgo la bcings",
    "K12D0512=D0270=D0852_H0490:27b-12": "na zhag bzhi pa'i rims sos par 'gyur ro //",
    "K12D0512=D0270=D0852_H0490:27b-13": "mtshon btab pa'i rna bar bzlas brjod byas na brjed byed las thar bar 'gyur ro //",
    "K12D0512=D0270=D0852_H0490:27b-14": "lus srul pos zin pa rnams la sangs rgyas la phul ba'i me tog gis bdug go /",
    "K12D0512=D0270=D0852_H0490:27b-15": "de la sogs pa'i las rnams byed de /",
    "K12D0512=D0270=D0852_H0490:27b-16": "las thams cad pa zhes bya'o //",
    "K12D0512=D0270=D0852_H0490:27b-17": "de nas de bzhin gshegs pa 'od srung steng gi",
    "K12D0512=D0270=D0852_H0490:27b-18": "nam mkha' la bzhugs te sems can thams cad la",
    "K12D0512=D0270=D0852_H0490:27b-19": "phan pa'i don dang /",
    "K12D0512=D0270=D0852_H0490:27b-20": "nad thams cad rab tu zhi bar bya ba dang /",
    "K12D0512=D0270=D0852_H0490:27b-21": "'byung po thams cad bzlog pa'i phyir gsang sngags gzhi 'di dag bka' stsal to //",
    "K12D0512=D0270=D0852_H0490:27b-22": "na mo bud dh'a ya; na mo dharm'a ya /",
    "K12D0512=D0270=D0852_H0490:27b-23": "na ma:sam gh'a ya /",
    "K12D0512=D0270=D0852_H0490:27b-24": "aom ha ra ha ra /",
    "K12D0512=D0270=D0852_H0490:27b-25": "ha ra ha ra /",
    "K12D0512=D0270=D0852_H0490:27b-26": "ha ha ha /",
    "K12D0512=D0270=D0852_H0490:27b-27": "na ma:k'a shya b'a ya /",
    "K12D0512=D0270=D0852_H0490:27b-28": "ta th'a ga t'a ya /",
    "K12D0512=D0270=D0852_H0490:27b-29": "aarha te samyaksam bud dh'a ya /",
    "K12D0512=D0270=D0852_H0490:27b-30": "sidhyantu mantra p'a da sv'ah'a /",
    "K12D0512=D0270=D0852_H0490:28a-0": "de nas @28a *//",
    "K12D0512=D0270=D0852_H0490:28a-1": "de bzhin gshegs pa 'od srung gis byang chub sems",
    "K12D0512=D0270=D0852_H0490:28a-2": "dpa' sems dpa' chen po nam mkha'i snying po la",
    "K12D0512=D0270=D0852_H0490:28a-3": "'di skad ces bka' stsal to //",
    "K12D0512=D0270=D0852_H0490:28a-4": "nam mkha'i snying po /",
    "K12D0512=D0270=D0852_H0490:28a-5": "'di ni sangs rgyas bcom ldan 'das gang g'a'i klung",
    "K12D0512=D0270=D0852_H0490:28a-6": "sum cu rtsa gnyis kyi bye ma snyed dag gis",
    "K12D0512=D0270=D0852_H0490:28a-7": "gsungs pa ste / nam mkha'i snying po /",
    "K12D0512=D0270=D0852_H0490:28a-8": "khyod kyis kyang snying po 'di zungs shig; kun chub par gyis shig /",
    "K12D0512=D0270=D0852_H0490:28a-9": "gang la la zhig 'dzin tam /",
    "K12D0512=D0270=D0852_H0490:28a-10": "klog gam /",
    "K12D0512=D0270=D0852_H0490:28a-11": "kun chub par byed dam /",
    "K12D0512=D0270=D0852_H0490:28a-12": "nyin mo'am /",
    "K12D0512=D0270=D0852_H0490:28a-13": "mtshan mo lan gsum gsum bzlas brjod byed na /",
    "K12D0512=D0270=D0852_H0490:28a-14": "mdor na; rmi lam na de bzhin gshegs pa mthong bar 'gyur ro //",
    "K12D0512=D0270=D0852_H0490:28a-15": "de'i las kyi sgrib pa thams cad kyang byang bar 'gyur te /",
    "K12D0512=D0270=D0852_H0490:28a-16": "sngon gyi las ni ma gtogs so //",
    "K12D0512=D0270=D0852_H0490:28a-17": "las thams cad la yang sbyar bar bya'o //",
    "K12D0512=D0270=D0852_H0490:28a-18": "mdze dang /",
    "K12D0512=D0270=D0852_H0490:28a-19": "sha gar la sogs pa la sangs rgyas la phul",
    "K12D0512=D0270=D0852_H0490:28a-20": "ba'i me tog la sangs rgyas kyi spyan sngar lan",
    "K12D0512=D0270=D0852_H0490:28a-21": "stong rtsa brgyad sngags te bklags shing bkrus na sos",
    "K12D0512=D0270=D0852_H0490:28a-22": "par 'gyur ro // klad pa na ba la sangs",
    "K12D0512=D0270=D0852_H0490:28a-23": "rgyas la phul ba'i me tog sangs rgyas kyi spyan",
    "K12D0512=D0270=D0852_H0490:28a-24": "par 'gyur ro // sngar bzhag ste / sangs rgyas",
    "K12D0512=D0270=D0852_H0490:28a-25": "kyi spyan sngar lan stong rtsa brgyad bzlas brjod bya'o",
    "K12D0512=D0270=D0852_H0490:28a-26": "par 'gyur ro // sngar bzhag ste / // thams cad du yang sbyar bar bya'o //",
    "K12D0512=D0270=D0852_H0490:28a-27": "de nas bcom ldan 'das de bzhin gshegs pa sh'akya thub pa steng gi nam mkha' la bzhugs te /",
    "K12D0512=D0270=D0852_H0490:28b-0": "sems can thams cad la phan @28b ba'i don gyi phyir rig sngags 'di dag bka' stsal to //",
    "K12D0512=D0270=D0852_H0490:28b-1": "na mo bud dh'a ya /",
    "K12D0512=D0270=D0852_H0490:28b-2": "na mo dharm'a ya /",
    "K12D0512=D0270=D0852_H0490:28b-3": "na ma:sam gh'a ya /",
    "K12D0512=D0270=D0852_H0490:28b-4": "tadya th'a /",
    "K12D0512=D0270=D0852_H0490:28b-5": "ghu me ghu me /",
    "K12D0512=D0270=D0852_H0490:28b-6": "mah'a ghu me /",
    "K12D0512=D0270=D0852_H0490:28b-7": "ta le ta le /",
    "K12D0512=D0270=D0852_H0490:28b-8": "ma h'a ta le /",
    "K12D0512=D0270=D0852_H0490:28b-9": "tsa le tsa le /",
    "K12D0512=D0270=D0852_H0490:28b-10": "ma h'a tsa le; dhu re dhu re /",
    "K12D0512=D0270=D0852_H0490:28b-11": "mah'a dhu re /",
    "K12D0512=D0270=D0852_H0490:28b-12": "ti ri ti ri /",
    "K12D0512=D0270=D0852_H0490:28b-13": "mah'a ti ri /",
    "K12D0512=D0270=D0852_H0490:28b-14": "ki li li li /",
    "K12D0512=D0270=D0852_H0490:28b-15": "ma h'a ki li /",
    "K12D0512=D0270=D0852_H0490:28b-16": "tsu ru tsu ru /",
    "K12D0512=D0270=D0852_H0490:28b-17": "ma h'a tsu ru /",
    "K12D0512=D0270=D0852_H0490:28b-18": "mi li mi li /",
    "K12D0512=D0270=D0852_H0490:28b-19": "ma h'a mi li /",
    "K12D0512=D0270=D0852_H0490:28b-20": "ti li ti li /",
    "K12D0512=D0270=D0852_H0490:28b-21": "ma h'a ti li /",
    "K12D0512=D0270=D0852_H0490:28b-22": "dhu me dhu me /",
    "K12D0512=D0270=D0852_H0490:28b-23": "ma h'a dhu me; tsa le tsa le /",
    "K12D0512=D0270=D0852_H0490:28b-24": "ma h'a tsa le /",
    "K12D0512=D0270=D0852_H0490:28b-25": "khi ri khi ri /",
    "K12D0512=D0270=D0852_H0490:28b-26": "ma h'a khi ri /",
    "K12D0512=D0270=D0852_H0490:28b-27": "tsi li tsi li /",
    "K12D0512=D0270=D0852_H0490:28b-28": "ma h'a tsi li sv'ah'a /",
    "K12D0512=D0270=D0852_H0490:28b-29": "de nas de bzhin gshegs pa sh'akya thub pas /",
    "K12D0512=D0270=D0852_H0490:28b-30": "byang chub sems dpa' sems dpa' chen po nam mkha'i snying po la 'di skad ces bka' stsal to //",
    "K12D0512=D0270=D0852_H0490:28b-31": "klad pa'i nad bsal na mtshon dang /",
    "K12D0512=D0270=D0852_H0490:28b-32": "lag mthil gyis bya'o //",
    "K12D0512=D0270=D0852_H0490:28b-33": "sprin bzlog na shing ka ra bi ra'i lcug mas bya'o //",
    "K12D0512=D0270=D0852_H0490:28b-34": "dug sbyong na chus bya'o //",
    "K12D0512=D0270=D0852_H0490:28b-35": "las gzhan rnams kyang bya'o //",
    "K12D0512=D0270=D0852_H0490:28b-36": "khrus kyi cho gas sbyar bar bya'o //",
    "K12D0512=D0270=D0852_H0490:28b-37": "chog thams cad kyis /",
    "K12D0512=D0270=D0852_H0490:28b-38": "dus thams cad du sbyar bar bya'o //",
    "K12D0512=D0270=D0852_H0490:28b-39": "bcom ldan 'das kyis de skad ces bka' stsal nas /",
    "K12D0512=D0270=D0852_H0490:28b-40": "byang chub sems dpa' sems dpa' chen po nam mkha'i snying po yi rangs te /",
    "K12D0512=D0270=D0852_H0490:28b-41": "bcom ldan 'das kyis gsungs pa la mngon par bstod do //"
}