{
    "T06D4024:54a-0": "@54a * // theg pa chen po rgyud bla ma'i bstan bcos bzhugs so /",
    "T06D4024:54b-0": "@54b [dd] # //",
    "T06D4024:54b-1": "rgya gar skad du /",
    "T06D4024:54b-2": "ma h'a ya na autta ra tantra sh'astra /",
    "T06D4024:54b-3": "bod skad du /",
    "T06D4024:54b-4": "theg pa chen po rgyud bla ma'i bstan bcos /",
    "T06D4024:54b-5": "sangs rgyas dang byang chub sems dpa' thams cad la phyag 'tshal lo //",
    "T06D4024:54b-6": "sangs [dd] rgyas chos tshogs khams dang byang chub dang //",
    "T06D4024:54b-7": "yon tan sangs rgyas phrin las tha ma ste //",
    "T06D4024:54b-8": "bstan bcos kun gyi lus ni mdor bsdu na //",
    "T06D4024:54b-9": "rdo rje yi ni gnas bdun 'di dag go /'di dag rang mtshan nyid kyi rjes 'brel ba //",
    "T06D4024:54b-10": "go rims ji bzhin gzungs kyi rgyal po'i mdor //",
    "T06D4024:54b-11": "gleng gzhi las ni gnas gsum rig bya ste //",
    "T06D4024:54b-12": "gzhi ni blo ldan rgyal chos dbye ba las //",
    "T06D4024:54b-13": "sangs rgyas las chos chos las 'phags pa'i tshogs //",
    "T06D4024:54b-14": "tshogs las snying po ye shes khams thob mthar //",
    "T06D4024:54b-15": "ye shes de thob byang chub mchog thob sogs //",
    "T06D4024:54b-16": "sems can kun don byed chos rnams dang ldan //",
    "T06D4024:54b-17": "gang zhig thog ma dbus mtha' med zhi sangs rgyas nyid rang rnam sangs rgyas //",
    "T06D4024:54b-18": "sangs rgyas nas ni ma rtogs rtogs phyir 'jig med rtag pa'i lam ston pa //",
    "T06D4024:54b-19": "mkhyen brtse'i ral gri rdo rje mchog bsnams sdug bsngal myu gu gcod mdzad cing //",
    "T06D4024:55a-0": "sna tshogs lta thibs kyis bskor the @55a * //",
    "T06D4024:55a-1": "tshom rtsig pa 'jig mdzad de la 'dud //",
    "T06D4024:55a-2": "'dus ma byas shing lhun gyis grub //",
    "T06D4024:55a-3": "gzhan gyi rkyen gyis rtogs min pa //",
    "T06D4024:55a-4": "mkhyen dang brtse dang nus par ldan //",
    "T06D4024:55a-5": "don gnyis ldan pa'i sangs rgyas nyid //",
    "T06D4024:55a-6": "thog ma dbus mtha' med pa yi //",
    "T06D4024:55a-7": "rang bzhin yin phyir 'dus ma byas //",
    "T06D4024:55a-8": "zhi ba chos kyi sku can phyir //",
    "T06D4024:55a-9": "lhun gyis grub ces bya bar brjod //",
    "T06D4024:55a-10": "so so rang gis rtogs bya'i phyir //",
    "T06D4024:55a-11": "gzhan gyi rkyen gyis rtogs min pa //",
    "T06D4024:55a-12": "de ltar rnam gsum rtogs phyir mkhyen //",
    "T06D4024:55a-13": "lam ston phyir na thugs brtse ba //",
    "T06D4024:55a-14": "nus pa ye shes thugs rje yis //",
    "T06D4024:55a-15": "sdug bsngal nyon mongs spong phyir ro //",
    "T06D4024:55a-16": "dang po gsum gyis rang don te //",
    "T06D4024:55a-17": "phyi ma gsum gyis gzhan don yin //",
    "T06D4024:55a-18": "gang zhig med min yod min yod med ma yin yod med las gzhan du'ang //",
    "T06D4024:55a-19": "brtag par mi nus nges tshig dang bral so so rang gis rig zhi ba //",
    "T06D4024:55a-20": "dri med ye shes 'od zer snang ldan dmigs pa kun la chags pa dang //",
    "T06D4024:55a-21": "sdang dang rab rib rnam par 'joms mdzad dam chos nyi ma de la 'dud //",
    "T06D4024:55a-22": "bsam med gnyis med rtog med pa //",
    "T06D4024:55a-23": "dag gsal gnyen po'i phyogs nyid kyis //",
    "T06D4024:55a-24": "gang zhig gang gis chags bral ba //",
    "T06D4024:55a-25": "bden gnyis mtshan nyid can de chos //",
    "T06D4024:55a-26": "chags bral nyid ni 'gog pa dang //",
    "T06D4024:55a-27": "lam gyi bden pa dag gis bsdus //",
    "T06D4024:55a-28": "go rims ji bzhin de dag kyang //",
    "T06D4024:55a-29": "yon tan gsum gsum gyis rig bya //",
    "T06D4024:55b-0": "brtag min phyir dang brjod min @55b phyir ;",
    "T06D4024:55b-1": "/'phags pas mkhyen phyir bsam med nyid //",
    "T06D4024:55b-2": "zhi nyid gnyis med rtog med de //",
    "T06D4024:55b-3": "dag sogs gsum ni nyi bzhin no //",
    "T06D4024:55b-4": "sems de rang bzhin 'od gsal bas na nyon mongs ngo bo med gzigs pas //",
    "T06D4024:55b-5": "gang dag 'gro kun bdag med mtha' zhi yang dag rtogs nas thams cad la ;",
    "T06D4024:55b-6": "/ rdzogs pa'i sangs rgyas rjes zhugs gzigs pa sgrib pa med pa'i blo mnga' ba //",
    "T06D4024:55b-7": "sems can rnam dag mtha' yas yul can ye shes gzigs mnga' de la 'dud //",
    "T06D4024:55b-8": "ji lta ji snyed nang gi ni //",
    "T06D4024:55b-9": "ye shes gzigs pa dag pa'i phyir //",
    "T06D4024:55b-10": "blo ldan phyir mi ldog pa'i tshogs //",
    "T06D4024:55b-11": "bla med yon tan dang ldan nyid //",
    "T06D4024:55b-12": "'gro ba zhi ba'i chos nyid du //",
    "T06D4024:55b-13": "rtogs phyir ji lta nyid de yang //",
    "T06D4024:55b-14": "rang bzhin gyis ni yongs dag phyir //",
    "T06D4024:55b-15": "nyon mongs gdod nas zad phyir ro //",
    "T06D4024:55b-16": "shes bya mthar thug rtogs pa'i blos //",
    "T06D4024:55b-17": "thams cad mkhyen pa'i chos nyid ni //",
    "T06D4024:55b-18": "sems can thams cad la yod par //",
    "T06D4024:55b-19": "mthong phyir ji snyed yod pa nyid //",
    "T06D4024:55b-20": "de ltar rtogs pa gang yin de //",
    "T06D4024:55b-21": "so so rang shes mthong ba nyid //",
    "T06D4024:55b-22": "dri med dbyings la chags med dang //",
    "T06D4024:55b-23": "thogs med phyir de dag pa yin //",
    "T06D4024:55b-24": "ye shes gzigs pa dag pas na //",
    "T06D4024:55b-25": "sangs rgyas ye shes bla med phyir//",
    "T06D4024:55b-26": "'phags pa phyir mi ldog pa ni //",
    "T06D4024:55b-27": "lus can kun gyi skyabs yin no //",
    "T06D4024:55b-28": "ston pa bstan pa bslab don gyis //",
    "T06D4024:55b-29": "theg pa gsum dang byed gsum la //",
    "T06D4024:55b-30": "mos pa rnams kyi dbang byas nas //",
    "T06D4024:55b-31": "skyabs gsum rnam par bzhag pa yin //",
    "T06D4024:55b-32": "spang phyir bslu ba'i chos can phyir //",
    "T06D4024:55b-33": "med phyir 'jigs dang bcas pa'i phyir //",
    "T06D4024:55b-34": "chos rnams gnyis dang 'phags pa'i tshogs //",
    "T06D4024:55b-35": "gtan gyi skyabs mchog ma yin no //",
    "T06D4024:55b-36": "dam pa'i don du 'gro ba yi //",
    "T06D4024:55b-37": "skyabs ni sangs rgyas nyag gcig yin //",
    "T06D4024:55b-38": "thub pa chos kyi sku can phyir //",
    "T06D4024:55b-39": "tshogs kyang de yi mthar thug phyir //",
    "T06D4024:55b-40": "'byung ba dkon phyir dri med phyir //",
    "T06D4024:55b-41": "mthu ldan phyir dang 'jig rten gyi //",
    "T06D4024:55b-42": "rgyan gyur phyir dang mchog nyid phyir //",
    "T06D4024:55b-43": "'gyur ba med phyir dkon mchog nyid //",
    "T06D4024:55b-44": "dri bcas de bzhin nyid dang dri ma med //",
    "T06D4024:55b-45": "dri med sangs rgyas yon tan rgyal ba'i mdzad //",
    "T06D4024:55b-46": "gang las dkon mchog dge ba gsum 'byung ba //",
    "T06D4024:56a-0": "@56a * // don dam gzigs pa rnams kyi yul nyid do //",
    "T06D4024:56a-1": "dkon mchog gsum po 'di yi rigs //",
    "T06D4024:56a-2": "thams cad gzigs pa rnams kyi yul //",
    "T06D4024:56a-3": "de yang rnam bzhi go rims bzhin //",
    "T06D4024:56a-4": "rgyu bzhi yis ni bsam mi khyab //",
    "T06D4024:56a-5": "dag dang nyon mongs dang ldan phyir //",
    "T06D4024:56a-6": "ku nas nyon mongs med dag phyir //",
    "T06D4024:56a-7": "rnam par dbye ba med chos phyir //",
    "T06D4024:56a-8": "lhun grub rnam par mi rtog phyir //",
    "T06D4024:56a-9": "rtogs bya rtogs pa de yi ni //",
    "T06D4024:56a-10": "yan lag rtogs par byed phyir te //",
    "T06D4024:56a-11": "go rims ji bzhin gnas gcig de //",
    "T06D4024:56a-12": "dag rgyu gsum ni rkyen yin no //",
    "T06D4024:56a-13": "rdzogs sangs sku ni 'phro phyir dang //",
    "T06D4024:56a-14": "de bzhin nyid dbyer med phyir dang //",
    "T06D4024:56a-15": "rigs yod phyir na lus can kun //",
    "T06D4024:56a-16": "rtag tu sangs rgyas snying po can //",
    "T06D4024:56a-17": "sangs rgyas ye shes sems can tshogs zhugs phyir //",
    "T06D4024:56a-18": "rang bzhin dri med de ni gnyis med de //",
    "T06D4024:56a-19": "sangs rgyas rigs la de 'bras nyer brtags phyir //",
    "T06D4024:56a-20": "'gro kun sangs rgyas snying po can du gsungs //",
    "T06D4024:56a-21": "ngo bo rgyu 'bras las ldan 'jug pa dang //",
    "T06D4024:56a-22": "gnas skabs de bzhin kun tu 'gro ba'i don //",
    "T06D4024:56a-23": "rtag tu mi 'gyur yon tan dbyer med ni //",
    "T06D4024:56a-24": "don dam dbyings kyi dgongs don yin zhes bya //",
    "T06D4024:56a-25": "rin chen nam mkha' chu dag bzhin //",
    "T06D4024:56a-26": "rtag tu rang bzhin nyon mongs med //",
    "T06D4024:56a-27": "chos mos lhag pa'i shes rab dang //",
    "T06D4024:56a-28": "ting 'dzin snying brtse las byung ba //",
    "T06D4024:56a-29": "mthu dang gzhan du mi 'gyur dang //",
    "T06D4024:56a-30": "brlan pa'i ngo bo'i rang bzhin phyir //",
    "T06D4024:56a-31": "'di dag nor bu rin chen mkha' //",
    "T06D4024:56a-32": "chu yi yon tan chos mthun nyid //",
    "T06D4024:56a-33": "chos la khong khro bdag lta dang //",
    "T06D4024:56a-34": "'khor ba'i sdug bsngal gyis 'jigs dang //",
    "T06D4024:56a-35": "sems can don la ltos med nyid //",
    "T06D4024:56a-36": "'dod chen mu stegs nyan thos dang //",
    "T06D4024:56a-37": "rang byung rnams kyi sgrib rnam bzhi //",
    "T06D4024:56a-38": "dag rgyu lhag par mos pa la //",
    "T06D4024:56a-39": "sogs pa'i chos ni rnam bzhi nyid //",
    "T06D4024:56a-40": "theg mchog la mos sa bon shes rab ni //",
    "T06D4024:56a-41": "sangs rgyas chos bskyed ma dang bsam gtan gyi //",
    "T06D4024:56a-42": "bde ba'i mngal gnas snying rje'i ma ma can //",
    "T06D4024:56a-43": "gang yin de dag thub pa'i rjes skyes sras //",
    "T06D4024:56a-44": "gtsang bdag bde dang rtag nyid kyi //",
    "T06D4024:56a-45": "yon tan pha rol phyin pa 'bras //",
    "T06D4024:56a-46": "sdug bsngal yid 'byung zhi thob par //",
    "T06D4024:56b-0": "@56b 'dun dang smon pa'i las can no //",
    "T06D4024:56b-1": "'di dag 'bras ni mdor bsdu na //",
    "T06D4024:56b-2": "chos kyi sku la phyin ci log / rnam pa bzhi las bzlog pa yi //",
    "T06D4024:56b-3": "gnyen pos rab tu phye ba nyid //",
    "T06D4024:56b-4": "de ni rang bzhin dag phyir dang //",
    "T06D4024:56b-5": "bag chags spang phyir gtsang ba yin //",
    "T06D4024:56b-6": "bdag dang bdag med spros pa dag / nye bar",
    "T06D4024:56b-7": "zhi bas dam pa'i bdag / yid kyi rang bzhin",
    "T06D4024:56b-8": "phung po dang // de rgyu log phyir bde ba nyid //",
    "T06D4024:56b-9": "'khor ba dang ni mya ngan 'das //",
    "T06D4024:56b-10": "mnyam pa nyid du rtogs phyir rtag / bdag sred ma lus shes rab kyis bcad de //",
    "T06D4024:56b-11": "sems can sred phyir brtse ldan zhi thob min //",
    "T06D4024:56b-12": "de ltar blo brtse byang chub thabs brten nas ;",
    "T06D4024:56b-13": "/'phags pa 'khor ba'am mya ngan 'da' mi 'gyur //",
    "T06D4024:56b-14": "gal te sangs rgyas khams med na //",
    "T06D4024:56b-15": "sdug la skyo bar mi 'gyur zhing //",
    "T06D4024:56b-16": "mya ngan 'das la 'dod pa dang //",
    "T06D4024:56b-17": "don gnyer smon pa'ang med par 'gyur //",
    "T06D4024:56b-18": "srid dang mya ngan 'das la de'i //",
    "T06D4024:56b-19": "sdug bde'i skyon yon mthong ba 'di //",
    "T06D4024:56b-20": "rigs yod las yin gang phyir de //",
    "T06D4024:56b-21": "rigs med dag la med phyir ro //",
    "T06D4024:56b-22": "rgya mtsho che bzhin dpag med pa'i //",
    "T06D4024:56b-23": "yon tan rin chen mi zad gnas //",
    "T06D4024:56b-24": "dbyer med yon tan dang ldan pa'i //",
    "T06D4024:56b-25": "ngo bo nyid phyir mar me bzhin //",
    "T06D4024:56b-26": "chos sku rgyal ba'i ye shes dang //",
    "T06D4024:56b-27": "thugs rje'i khams ni bsdus pa'i phyir ;",
    "T06D4024:56b-28": "/ snod dang rin chen chu yis ni //",
    "T06D4024:56b-29": "rgya mtsho dang ni mtshungs par bstan //",
    "T06D4024:56b-30": "dri med gnas la mngon shes dang //",
    "T06D4024:56b-31": "ye shes dri med de nyid dang //",
    "T06D4024:56b-32": "rnam dbye med phyir mar me yi //",
    "T06D4024:56b-33": "snang dang dro mdog chos mtshungs can //",
    "T06D4024:56b-34": "so so'i skye 'phags rdzogs sangs kyi //",
    "T06D4024:56b-35": "de bzhin nyid dbye'i 'jug pa las //",
    "T06D4024:56b-36": "de nyid gzigs pas sems can la //",
    "T06D4024:56b-37": "rgyal ba'i snying po 'di bstan to //",
    "T06D4024:56b-38": "so so skye bo phyin ci log / bden pa mthong ba bzlog pa ste //",
    "T06D4024:56b-39": "de bzhin gshegs pa ji lta bzhin //",
    "T06D4024:56b-40": "phyin ci ma log spros med nyid //",
    "T06D4024:56b-41": "ma dag ma dag dag pa dang //",
    "T06D4024:56b-42": "shin tu rnam dag go rims bzhin //",
    "T06D4024:56b-43": "sems can byang chub sems dpa' dang //",
    "T06D4024:56b-44": "de bzhin gshegs pa zhes brjod do //",
    "T06D4024:56b-45": "ngo bo nyid la sogs pa'i don //",
    "T06D4024:56b-46": "'di drug gis ni bsdus pa yi //",
    "T06D4024:56b-47": "khams ni gnas skabs gsum dag tu //",
    "T06D4024:56b-48": "ming gsum gyis ni bstan pa yin //",
    "T06D4024:56b-49": "ji ltar rtog med bdag nyid can //",
    "T06D4024:57a-0": "nam mkha' @57a * //",
    "T06D4024:57a-1": "kun tu rjes song ltar //",
    "T06D4024:57a-2": "sems kyi rang bzhin dri med dbyings //",
    "T06D4024:57a-3": "de bzhin kun tu 'gro ba nyid //",
    "T06D4024:57a-4": "de spyi'i mtshan nyid nyes pa dang //",
    "T06D4024:57a-5": "yon tan mthar thug khyab pa ste //",
    "T06D4024:57a-6": "gzugs kyi rnam pa dman pa dang //",
    "T06D4024:57a-7": "bar ma mchog la nam mkha' bzhin //",
    "T06D4024:57a-8": "nyes pa glo bur dang ldan dang //",
    "T06D4024:57a-9": "yon tan rang bzhin nyid ldan phyir //",
    "T06D4024:57a-10": "ji ltar sngar bzhin phyis de bzhin //",
    "T06D4024:57a-11": "'gyur ba med pa'i chos nyid do //",
    "T06D4024:57a-12": "ji ltar nam mkha' kun song ba //",
    "T06D4024:57a-13": "phra phyir nye bar gos pa med //",
    "T06D4024:57a-14": "de bzhin sems can thams cad la //",
    "T06D4024:57a-15": "gnas 'di nye bar gos pa med ;",
    "T06D4024:57a-16": "/ ji ltar 'jig rten thams cad du //",
    "T06D4024:57a-17": "nam mkha' la ni skye zhing 'jig / de bzhin 'dus ma byas dbyings la //",
    "T06D4024:57a-18": "dbang po rnams ni skye zhing 'jig / ji ltar nam mkha' me rnams kyis //",
    "T06D4024:57a-19": "sngon chad nam yang tshig pa med //",
    "T06D4024:57a-20": "de bzhin 'di ni 'chi ba dang //",
    "T06D4024:57a-21": "na dang rga ba'i mes mi 'tshig / sa ni chu la chu rlung la //",
    "T06D4024:57a-22": "rlung ni mkha' la rab tu gnas //",
    "T06D4024:57a-23": "mkha' ni rlung dang chu dag dang //",
    "T06D4024:57a-24": "sa yi khams la gnas ma yin //",
    "T06D4024:57a-25": "de bzhin phung po khams dbang rnams //",
    "T06D4024:57a-26": "las dang nyon mongs dag la gnas //",
    "T06D4024:57a-27": "las dang nyon mongs tshul bzhin min //",
    "T06D4024:57a-28": "yid la byed la rtag tu gnas //",
    "T06D4024:57a-29": "tshul bzhin ma yin yid byed ni //",
    "T06D4024:57a-30": "sems kyi dag pa la rab gnas //",
    "T06D4024:57a-31": "sems kyi rang bzhin chos rnams ni //",
    "T06D4024:57a-32": "thams cad la yang gnas pa med //",
    "T06D4024:57a-33": "sa dang 'dra ba phung po dang //",
    "T06D4024:57a-34": "skye mched khams rnams shes par bya //",
    "T06D4024:57a-35": "chu khams dang 'dra lus can gyi //",
    "T06D4024:57a-36": "las dang nyon mongs shes bya ste //",
    "T06D4024:57a-37": "tshul bzhin ma yin yid byed ni //",
    "T06D4024:57a-38": "rlung gi khams dang 'dra bar lta //",
    "T06D4024:57a-39": "rang bzhin nam mkha'i khams bzhin du //",
    "T06D4024:57a-40": "de bzhin can min gnas pa med //",
    "T06D4024:57a-41": "tshul bzhin ma yin yid byed ni //",
    "T06D4024:57a-42": "sems kyi rang bzhin la gnas te /",
    "T06D4024:57a-43": "tshul bzhin ma yin yid byed kyis //",
    "T06D4024:57a-44": "las dang nyon mongs rab tu phye //",
    "T06D4024:57a-45": "las dang nyon mongs chu las ni //",
    "T06D4024:57a-46": "phung po skye mched khams rnams 'byung //",
    "T06D4024:57a-47": "de 'jig pa dang chags pa ltar //",
    "T06D4024:57a-48": "skye dang 'jig par 'gyur ba yin //",
    "T06D4024:57a-49": "sems kyi rang bzhin nam mkha' yi //",
    "T06D4024:57b-0": "khams ltar rgyu @57b med rkyen med de //",
    "T06D4024:57b-1": "tshogs pa med cing skye ba dang //",
    "T06D4024:57b-2": "'jig dang gnas la'ang yod ma yin //",
    "T06D4024:57b-3": "sems kyi rang bzhin 'od gsal gang yin pa //",
    "T06D4024:57b-4": "de ni nam mkha' bzhin du 'gyur med de //",
    "T06D4024:57b-5": "yang dag min rtogs las byung 'dod chags sogs //",
    "T06D4024:57b-6": "glo bur dri mas de nyon mongs mi 'gyur //",
    "T06D4024:57b-7": "las dang nyon mongs chu sogs kyis //",
    "T06D4024:57b-8": "'di ni mngon par 'grub min te //",
    "T06D4024:57b-9": "'chi dang na dang rga ba'i me //",
    "T06D4024:57b-10": "mi bzad pas kyang 'tshig mi 'gyur //",
    "T06D4024:57b-11": "dus mtha' dmyal ba tha mal pa'i //",
    "T06D4024:57b-12": "me gsum 'chi dang na ba dang //",
    "T06D4024:57b-13": "rga ba'i me gsum rim bzhin du //",
    "T06D4024:57b-14": "de dag 'dra bar shes par bya //",
    "T06D4024:57b-15": "skye 'chi na dang rga ba las grol ba //",
    "T06D4024:57b-16": "'di yi rang bzhin ji bzhin nyid rtogs te //",
    "T06D4024:57b-17": "skye sogs phongs dang bral yang de yi rgyus //",
    "T06D4024:57b-18": "blo ldan 'gro la snying rje bskyed phyir bsten //",
    "T06D4024:57b-19": "'phags pas 'chi dang na ba dang //",
    "T06D4024:57b-20": "rga ba'i sdug bsngal rtsad nas spangs //",
    "T06D4024:57b-21": "las dang nyon mongs dbang gis skye //",
    "T06D4024:57b-22": "de la de med phyis de med //",
    "T06D4024:57b-23": "ji bzhin yang dag mthong ba'i phyir //",
    "T06D4024:57b-24": "skye sogs rnams las 'das gyur kyang //",
    "T06D4024:57b-25": "snying rje'i bdag nyid skye ba dang //",
    "T06D4024:57b-26": "'chi dang rga dang na bar ston //",
    "T06D4024:57b-27": "rgyal sras 'gyur med chos nyid 'di //",
    "T06D4024:57b-28": "rtogs nas ma rig ldongs rnams kyis //",
    "T06D4024:57b-29": "skye ba la sogs dag tu ni //",
    "T06D4024:57b-30": "mthong ba gang yin de smad do //",
    "T06D4024:57b-31": "'phags pa'i spyod yul thob pa gang //",
    "T06D4024:57b-32": "byis pa'i spyod yul du ston te //",
    "T06D4024:57b-33": "de nyid phyir na 'gro ba yi //",
    "T06D4024:57b-34": "gnyen gyi thabs dang snying rje mchog / de ni 'jig rten thams cad las //",
    "T06D4024:57b-35": "'das kyang 'jig rten las ma g-yos //",
    "T06D4024:57b-36": "'jig rten don du 'jig rten na //",
    "T06D4024:57b-37": "'jig rten dri mas ma gos spyod //",
    "T06D4024:57b-38": "ji ltar padma chu nang du //",
    "T06D4024:57b-39": "skyes pa chu yis gos pa med //",
    "T06D4024:57b-40": "de bzhin 'di ni 'jig rten du //",
    "T06D4024:57b-41": "skyes kyang 'jig rten chos mi gos //",
    "T06D4024:57b-42": "bya ba sgrub la rtag tu blo //",
    "T06D4024:57b-43": "me bzhin du ni 'bar ba dang //",
    "T06D4024:57b-44": "zhi ba'i bsam gtan snyoms 'jug la //",
    "T06D4024:57b-45": "rtag tu snyoms par zhugs pa yin //",
    "T06D4024:57b-46": "sngon gyi 'phen pa'i dbang dang ni //",
    "T06D4024:57b-47": "rnam rtog thams cad bral ba'i phyir //",
    "T06D4024:57b-48": "de ni lus can smin pa yi //",
    "T06D4024:57b-49": "don du 'bad pa byed ma yin //",
    "T06D4024:58a-0": "bstan dang gzugs sku dag dang @58a * //",
    "T06D4024:58a-1": "ni ;",
    "T06D4024:58a-2": "/ spyod dang spyod lam gyis kyang rung //",
    "T06D4024:58a-3": "gang zhig ji ltar gang gis 'dul //",
    "T06D4024:58a-4": "des de de lta nyid du shes //",
    "T06D4024:58a-5": "de ltar nam mkha'i mtha' klas kyi //",
    "T06D4024:58a-6": "'gro la rtag tu lhun grub bar //",
    "T06D4024:58a-7": "thogs med blo ldan de yis ni //",
    "T06D4024:58a-8": "sems can don ni yang dag 'jug /",
    "T06D4024:58a-9": "byang chub sems dpa'i tshul 'di ni //",
    "T06D4024:58a-10": "rjes thob de bzhin gshegs rnams dang //",
    "T06D4024:58a-11": "sems can yang dag sgrol ba la //",
    "T06D4024:58a-12": "'jig rten na ni mnyam pa nyid //",
    "T06D4024:58a-13": "de lta mod kyi sa rdul dang //",
    "T06D4024:58a-14": "rgya mtsho ba glang rmig rjes kyi //",
    "T06D4024:58a-15": "khad par gang yin sangs rgyas dang //",
    "T06D4024:58a-16": "byang chub sems dpa'i khyad de nyid //",
    "T06D4024:58a-17": "gzhan 'gyur min bdag mi zad chos ldan phyir //",
    "T06D4024:58a-18": "'gro skyabs phyi ma'i mtha' med mur thug phyir //",
    "T06D4024:58a-19": "de ni rtag tu gnyis med mi rtog phyir //",
    "T06D4024:58a-20": "'jig med chos kyang ma byas rang bzhin phyir //",
    "T06D4024:58a-21": "skye ba med cing 'chi ba med //",
    "T06D4024:58a-22": "gnod med rga ba med pa ste //",
    "T06D4024:58a-23": "de ni rtag dang brtan phyir dang //",
    "T06D4024:58a-24": "zhi ba'i phyir dang g-yung drung phyir //",
    "T06D4024:58a-25": "de ni yid kyi rang bzhin gyi //",
    "T06D4024:58a-26": "lus kyi skye med rtag pa'i phyir //",
    "T06D4024:58a-27": "bsam mi khyab 'gyur 'chi 'pho yis //",
    "T06D4024:58a-28": "de ni mi 'chi brtan pa'i phyir //",
    "T06D4024:58a-29": "bag chags phra mo'i nad rnams kyis //",
    "T06D4024:58a-30": "gnod med zhi ba nyid kyi phyir //",
    "T06D4024:58a-31": "zag med mngon par 'du byed kyis //",
    "T06D4024:58a-32": "g-yung drung phyir na rga ba med //",
    "T06D4024:58a-33": "de la tshig gnyis de bzhin gnyis //",
    "T06D4024:58a-34": "gnyis dang gnyis kyis go rims bzhin //",
    "T06D4024:58a-35": "'dus ma byas pa'i dbyings la ni //",
    "T06D4024:58a-36": "rtag pa la sogs don shes bya //",
    "T06D4024:58a-37": "mi zad yon tan dang ldan phyir //",
    "T06D4024:58a-38": "gzhan 'gyur min bdag rtag pa'i don //",
    "T06D4024:58a-39": "mtha' yi mu dang mtshungs pa'i phyir //",
    "T06D4024:58a-40": "skyabs kyi bdag nyid brtan pa'i don //",
    "T06D4024:58a-41": "rnam par mi rtog rang bzhin phyir //",
    "T06D4024:58a-42": "gnyis med chos nyid zhi ba'i don //",
    "T06D4024:58a-43": "ma bcos yon tan nyid phyir na //",
    "T06D4024:58a-44": "'jig med don ni g-yung drung nyid //",
    "T06D4024:58a-45": "gang phyir de ni chos sku de ni de bzhin gshegs //",
    "T06D4024:58a-46": "de ni 'phags pa'i bden pa don dam mya ngan 'das //",
    "T06D4024:58a-47": "de phyir nyi dang zer bzhin yon tan dbyer med pas //",
    "T06D4024:58a-48": "sangs rgyas nyid las ma gtogs mya ngan 'das pa med //",
    "T06D4024:58a-49": "mdor na zag med dbyings la ni //",
    "T06D4024:58a-50": "don gyi rab tu dbye ba bzhis//",
    "T06D4024:58b-0": "@58b chos kyi sku la sogs pa yi //",
    "T06D4024:58b-1": "rnam grangs bzhir ni rig par bya //",
    "T06D4024:58b-2": "sangs rgyas chos dbyer med pa dang //",
    "T06D4024:58b-3": "de rigs de bzhin thob pa dang //",
    "T06D4024:58b-4": "brdzun med bslu med chos nyid dang //",
    "T06D4024:58b-5": "gdon nas rang bzhin zhi nyid do //",
    "T06D4024:58b-6": "rnam kun mngon rdzogs byang chub dang //",
    "T06D4024:58b-7": "dri ma bag chags bcas spangs pa //",
    "T06D4024:58b-8": "sangs rgyas mya ngan 'das pa ni //",
    "T06D4024:58b-9": "dam pa'i don du gnyis med nyid //",
    "T06D4024:58b-10": "rnam pa thams cad grangs med pa //",
    "T06D4024:58b-11": "bsam med dri med yon tan dang //",
    "T06D4024:58b-12": "dbyer med mtshan nyid thar pa ste //",
    "T06D4024:58b-13": "thar pa gang de de bzhin gshegs //",
    "T06D4024:58b-14": "ji ltar ri mo 'dri byed pa //",
    "T06D4024:58b-15": "gzhan dang gzhan la mkhas pa dag / gang zhig yan lag gang shes pa //",
    "T06D4024:58b-16": "de gzhan nges zin med par 'gyur //",
    "T06D4024:58b-17": "de nas 'di la khyed kun gyis //",
    "T06D4024:58b-18": "nga yi gzugs ni gyis shig ces //",
    "T06D4024:58b-19": "mnga' bdag rgyal pos de dag la //",
    "T06D4024:58b-20": "bka' yis ras ni byin pa dang //",
    "T06D4024:58b-21": "de las de ni thos gyur te //",
    "T06D4024:58b-22": "ri mo'i las la rab sbyor ro //",
    "T06D4024:58b-23": "de la mngon par sbyor rnams la //",
    "T06D4024:58b-24": "gcig gcig yul gzhan song gyur pa //",
    "T06D4024:58b-25": "de ni yul gzhan song bas na //",
    "T06D4024:58b-26": "de ma tshang phyir ri mo de //",
    "T06D4024:58b-27": "yan lag thams cad yongs rdzogs par //",
    "T06D4024:58b-28": "mi 'gyur bzhin shes dper byas so //",
    "T06D4024:58b-29": "de rnams 'dri byed gang yin pa //",
    "T06D4024:58b-30": "sbyin dang tshul khrims bzod la sogs //",
    "T06D4024:58b-31": "rnam pa kun gyi mchog ldan pa'i //",
    "T06D4024:58b-32": "stong pa nyid ni gzugs su brjod //",
    "T06D4024:58b-33": "shes rab ye shes rnam grol rnams //",
    "T06D4024:58b-34": "gsal dang 'phro dang dag phyir dang //",
    "T06D4024:58b-35": "tha dad med phyir 'od dang zer //",
    "T06D4024:58b-36": "nyi ma'i dkyil 'khor rnams dang mtshungs //",
    "T06D4024:58b-37": "des na sangs rgyas ma thob bar //",
    "T06D4024:58b-38": "mya ngan 'das pa mi thob ste //",
    "T06D4024:58b-39": "'od dang 'od zer spangs nas ni //",
    "T06D4024:58b-40": "nyi ma lta bar mi nus bzhin //",
    "T06D4024:58b-41": "de ltar rgyal ba'i snying po ni //",
    "T06D4024:58b-42": "rnam gzhag rnam pa bcu zhes brjod //",
    "T06D4024:58b-43": "nyon mongs sbubs nang gnas pa de //",
    "T06D4024:58b-44": "dpe dag gis ni shis par bya //",
    "T06D4024:58b-45": "sangs rgyas pa dang na sbrang rtsi sbrang ma la //",
    "T06D4024:58b-46": "sbun la snying po mi gtsang nang na gser //",
    "T06D4024:58b-47": "sa la gter dang smyug sogs 'bras chung dang //",
    "T06D4024:58b-48": "gos hrul nang na rgyal ba'i sku dang ni //",
    "T06D4024:58b-49": "bud med ngan ma'i lto na mi bdag dang //",
    "T06D4024:59a-0": "sa la rin chen gzugs @59a * //",
    "T06D4024:59a-1": "yod ji lta bar //",
    "T06D4024:59a-2": "glo bur nyon mongs dri mas bsgribs pa yi //",
    "T06D4024:59a-3": "sems can rnams la de bzhin khams 'di gnas //",
    "T06D4024:59a-4": "dri ma padma srog chags sbun pa mi gtsangs 'bras gos hrul dang //",
    "T06D4024:59a-5": "sdug bsngal 'bar bas mngon par gdungs ba'i bud med sa yi khams dang mtshungs //",
    "T06D4024:59a-6": "sangs rgyas sbrang rtsi snying po gser dang gter dang n+ya gro rin chen sku //",
    "T06D4024:59a-7": "gling bdag mchog dang rin chen gzugs dang dri med khams mchog mtshungs pa nyid //",
    "T06D4024:59a-8": "ji ltar mdog ngan pad ma'i khong gnas pa //",
    "T06D4024:59a-9": "mtshan stong gis 'bar de bzhin gshegs pa ni //",
    "T06D4024:59a-10": "dri med lha yi mig ldan mis mthong nas //",
    "T06D4024:59a-11": "chu skyes 'dab ma'i sbubs nas 'byin byed pa //",
    "T06D4024:59a-12": "de bzhin bde gshegs mnar med gnas rnams la'ang //",
    "T06D4024:59a-13": "sangs rgyas spyan gyis rang chos nyid gzigs te //",
    "T06D4024:59a-14": "sgrib med phyi mtha'i mur gnas thugs rje yi //",
    "T06D4024:59a-15": "bdag cag sgrib pa las ni grol par mdzad //",
    "T06D4024:59a-16": "ji ltar mi sdug padma zum la bde bar gshegs pa ni //",
    "T06D4024:59a-17": "de yi khong gnas lha mig mthong nas 'dab ma gcod byed ltar //",
    "T06D4024:59a-18": "chags sdang sogs dri sbubs bsgribs rdzogs sangs snying po 'gro gzigs te //",
    "T06D4024:59a-19": "thugs rjes thub pa de bzhin sgrib pa de ni 'joms par mdzad //",
    "T06D4024:59a-20": "ji ltar srog chags tshogs bskor sbrang rtsi ni //",
    "T06D4024:59a-21": "skyes bu mkhas pas de don gnyer ba yis //",
    "T06D4024:59a-22": "mthong nas thabs kyis de dang srog chags tshogs //",
    "T06D4024:59a-23": "kun nas bral bar rab tu byed pa bzhin //",
    "T06D4024:59a-24": "drang srong chen pos kun mkhyen spyan gyis ni //",
    "T06D4024:59a-25": "rig khams sbrang rtsi dang 'dra de gzigs nas //",
    "T06D4024:59a-26": "de yi sgrib pa sbrang ma dang 'dra ba //",
    "T06D4024:59a-27": "gtan nas rab tu spong bar mdzad pa yin //",
    "T06D4024:59a-28": "ji ltar sbrang rtsi srog chags bye ba khrag khrig stong bsgribs sbrang rtsi don gnyer mis //",
    "T06D4024:59a-29": "sbrang ma de dag bsal te ji ltar 'dod pa bzhin du sbrang rtsi'i bya byed pa//",
    "T06D4024:59a-30": "de bzhin lus can la yod zag pa med pa'i shes pa sbrang ma'i rtsi dang 'dra //",
    "T06D4024:59a-31": "nyon mongs sbrang ma dang 'dra de 'joms pa la mkhas pa'i rgyal ba skyes bu bzhin //",
    "T06D4024:59a-32": "ji ltar spun ldan 'bru yi snying po ni //",
    "T06D4024:59a-33": "mi rnams kyis ni spyad byar mi 'gyur ba //",
    "T06D4024:59b-0": "zas sogs don du gnyer ba gang yin @59b pa ;",
    "T06D4024:59b-1": "/ de dag gis ni sbun nas de 'byin ltar //",
    "T06D4024:59b-2": "de bzhin sems can la yod nyon mongs kyi //",
    "T06D4024:59b-3": "dri ma dang 'dres rgyal ba'ang ji srid du //",
    "T06D4024:59b-4": "nyon mongs dri ma 'dres las ma grol ba //",
    "T06D4024:59b-5": "de srid rgyal mdzad srid gsum 'du mi byed //",
    "T06D4024:59b-6": "ji ltar s'a lu bra bo nas 'bru'i snying po sbun las ma byung gra ma can //",
    "T06D4024:59b-7": "legs par ma bsgrubs mi rnams kyis ni spyad bya bza' ba zhim por mi 'gyur ltar //",
    "T06D4024:59b-8": "de bzhin sems can la yod chos kyi dbang phyug nyon mongs sbubs las ma grol lus //",
    "T06D4024:59b-9": "nyon mongs bkres pas nyen pa'i 'gro la chos kyi dga' ba'i ro ster 'gyur ba yin //",
    "T06D4024:59b-10": "ji ltar rab tu rgyu tshe mi yi gser //",
    "T06D4024:59b-11": "ljan ljin rul ba'i gnas su lhung gyur pa //",
    "T06D4024:59b-12": "mi 'jig chos can de ni der de bzhin //",
    "T06D4024:59b-13": "lo brgya mang po dag tu gnas pa de //",
    "T06D4024:59b-14": "lha mig rnam dag dang ldan lha yis der //",
    "T06D4024:59b-15": "mthong nas mi la 'di na yod pa'i gser //",
    "T06D4024:59b-16": "rin chen mchog 'di sbyangs te rin chen gyis //",
    "T06D4024:59b-17": "bsgrub par bya ba gyis zhes smra ba ltar //",
    "T06D4024:59b-18": "de bzhin thub pas mi gtsang dang 'dra ba'i //",
    "T06D4024:59b-19": "nyon mongs su bying sems can yon tan ni //",
    "T06D4024:59b-20": "gzigs nas nyon mongs 'dam de dag bya'i phyir //",
    "T06D4024:59b-21": "skye dgu rnams la dam chos chu char 'bebs //",
    "T06D4024:59b-22": "ji ltar ljan ljin rul pa'i gnas su lhung ba'i gser ni lha yis mthong gyur nas //",
    "T06D4024:59b-23": "kun tu dag par bya phyir mchog tu mdzes pa mi la nan gyis ston pa ltar //",
    "T06D4024:59b-24": "de bzhin rgyal bas nyon mongs mi gtsang chen por lhung gyur rdzogs sangs rin po che //",
    "T06D4024:59b-25": "sems can rnams la gzigs nas de dag bya phyir /",
    "T06D4024:59b-26": "lus can rnams la chos ston to //",
    "T06D4024:59b-27": "ji ltar mi dbul khyim nang sa 'og na //",
    "T06D4024:59b-28": "mi zad pa yi gter ni yod gyur la //",
    "T06D4024:59b-29": "mi des de ma shes te gter de yang //",
    "T06D4024:59b-30": "de la nga 'dir yod ces mi smra ltar //",
    "T06D4024:59b-31": "de bzhin yid kyi nang chud rin chen gter //",
    "T06D4024:59b-32": "dri med gzhag dang bsal med chos nyid kyang //",
    "T06D4024:59b-33": "ma rtogs pas na dbul ba'i sdug bsngal ni //",
    "T06D4024:59b-34": "rnam mang rgyun du skye dgu 'dis myongs ngo //",
    "T06D4024:59b-35": "ji ltar dbul po'i khyim nang du ni rin chen gter chud gyur pa'i mi la ni //",
    "T06D4024:59b-36": "rin chen gter bdag yod ces rjod par mi byed de ni mi yis shes min ltar //",
    "T06D4024:60a-0": "de bzhin chos @60a * //",
    "T06D4024:60a-1": "gter yid kyi khyim gnas sems can rnams ni dbul po lta bu ste //",
    "T06D4024:60a-2": "de dag rnams kyis de thob bya phyir 'jig rten du ni drang srong yang dag bstams [?] //",
    "T06D4024:60a-3": "ji ltar aa mra la sogs shing 'bras la //",
    "T06D4024:60a-4": "yod pa'i sa bon myu gu 'jig med chos //",
    "T06D4024:60a-5": "sa rmos chu sogs ldan pa'i ljon shing gi / rgyal po'i dngos po rim gyis 'grub pa ltar //",
    "T06D4024:60a-6": "sems can rnams kyi ma rig sogs 'bras kyi //",
    "T06D4024:60a-7": "pags sbubs nang chud chos khams dge ba yang //",
    "T06D4024:60a-8": "de bzhin dge ba de de la brten nas //",
    "T06D4024:60a-9": "rim gyis thub pa'i rgyal po'i dngos por 'gyur//",
    "T06D4024:60a-10": "chu dang nyi ma'i 'od dang rlung dang sa dus nam mkha'i rkyen rnams kyis //",
    "T06D4024:60a-11": "ta la dang ni aa mra'i 'bras sbubs gseb nas shing skye ji ltar bar //",
    "T06D4024:60a-12": "sems can nyon mongs 'bras lpags nang chud rjod /",
    "T06D4024:60a-13": "sangs sa bon myu gu yang //",
    "T06D4024:60a-14": "de bzhin dge rkyen de dan de las chos mthong 'phel bar 'gyur ba yin //",
    "T06D4024:60a-15": "ji lar rin chen las byas rgyal ba'i gzugs //",
    "T06D4024:60a-16": "gos hrul dri ngan gyis ni gtums gyur pa //",
    "T06D4024:60a-17": "lam gnas lha yis mthong nas grol bya'i phyir //",
    "T06D4024:60a-18": "lam gnas don de de la smra ba ltar //",
    "T06D4024:60a-19": "thogs med spyan mnga' rnam pa sna tshogs kyi //",
    "T06D4024:60a-20": "nyon mongs kyis gtums bde gshegs dngos po nyid //",
    "T06D4024:60a-21": "dud 'gro la yang gzigs nas de bzhin de //",
    "T06D4024:60a-22": "thar par bya ba'i don du thams ston mdzod //",
    "T06D4024:60a-23": "ji lar rin chen rang bzhin de bzhin gshegs sku dring na gos gtums pa //",
    "T06D4024:60a-24": "lam gnas lha yi mig gis mthong nas thar phyir mi la ston ba ltar //",
    "T06D4024:60a-25": "de bzhin nyon mongs gos hrul gyis gtums 'khor ba'i lam na gnas pa'i khams //",
    "T06D4024:60a-26": "dud 'gro la yang gzigs nas thar par bya phyir rgyal ba chos ston to //",
    "T06D4024:60a-27": "ji ltar mi mo gzugs ngan mgon med 'ga' //",
    "T06D4024:60a-28": "mgon med 'dug gnas su ni 'dug gyur la //",
    "T06D4024:60a-29": "mngal gyis rgyal po'i dpal ni 'dzin byed pas //",
    "T06D4024:60a-30": "rang lto na yod mi bdag mi shes ltar //",
    "T06D4024:60a-31": "srid par skye ba mgon med khyim bzhin te //",
    "T06D4024:60a-32": "ma dag sems can mngal ldan bud med bzhin //",
    "T06D4024:60a-33": "de la gang zhig yod pas mgon bcas pa //",
    "T06D4024:60a-34": "dri med khams ni de yi mngal gnas bzhin //",
    "T06D4024:60b-0": "ji ltar bud med @60b lus la dri bcas gos gyon mi sdug gzugs ldan pa //",
    "T06D4024:60b-1": "sa bdag mngal na gnas kyang mgon med khang par sdug bsngal mchog myong ltar //",
    "T06D4024:60b-2": "de bzhin bdag rang nang gnas mgon yod gyur kyang mgon med blo ldan pa //",
    "T06D4024:60b-3": "'gro ba nyon mongs dbang gis yid ma zhi bas sdug bsngal gzhi la gnas //",
    "T06D4024:60b-4": "ji ltar nang gi gser zhun gzugs rgyas pa //",
    "T06D4024:60b-5": "zhib phyi rol sa yi rang bzhin can //",
    "T06D4024:60b-6": "mthong nas de shes pa dag nang gi gser //",
    "T06D4024:60b-7": "sbyang phyir phyi rol sgrib pa sel byed ltar //",
    "T06D4024:60b-8": "rang bzhin 'od gsal dri med rnams kyang ni //",
    "T06D4024:60b-9": "glo bur bar ni rnam par gzigs gyur nas //",
    "T06D4024:60b-10": "rin chen 'gyur gnas lta bu'i 'gro ba rnams //",
    "T06D4024:60b-11": "sgrib pa dag las sbyong mdzad byang chub mchog /",
    "T06D4024:60b-12": "ji ltar dri med gser 'bar las byas sa yi",
    "T06D4024:60b-13": "nang du chud gyur gzugs //",
    "T06D4024:60b-14": "zhi de rang bzhin mkhas pas rig nas sa dag sel bar byed par ltar //",
    "T06D4024:60b-15": "de bzhin kun mkhyen dag pa'i gser 'dra zhi ba'i yid ni mkhyen gyur nas //",
    "T06D4024:60b-16": "chos 'chad tshul gyis brdeg spyad sgrub pas sgrib pa dag ni sel bar mdzad //",
    "T06D4024:60b-17": "padma srog chags bung ba dang //",
    "T06D4024:60b-18": "sbun pa dang ni mi gtsang sa //",
    "T06D4024:60b-19": "'bras shun gos hrul bud med kyi //",
    "T06D4024:60b-20": "mngal dang sa yi sbubs na yang //",
    "T06D4024:60b-21": "sangs rgyas sbrang rtsi snying po bzhin //",
    "T06D4024:60b-22": "gser bzhin gter bzhin ljon pa bzhin //",
    "T06D4024:60b-23": "rin chen sku dang 'khor lo yis //",
    "T06D4024:60b-24": "bsgyur ba bzhin dang gser gzugs bzhin //",
    "T06D4024:60b-25": "sems can khams kyi nyon mongs sbubs //",
    "T06D4024:60b-26": "ma 'brel thog ma med pa na //",
    "T06D4024:60b-27": "sems kyi rang bzhin dri med ni //",
    "T06D4024:60b-28": "thog ma med pa yin par brjod //",
    "T06D4024:60b-29": "chags dang sdang dang rmongs dang de'i //",
    "T06D4024:60b-30": "kun ldang drag dang bag chags dang //",
    "T06D4024:60b-31": "mthong sgom lam spang ma dag dang //",
    "T06D4024:60b-32": "dag pa'i sa la brten pa yi //",
    "T06D4024:60b-33": "dri ma rnam dgu padma yi //",
    "T06D4024:60b-34": "sbubs sogs dpe ni rab bstan te //",
    "T06D4024:60b-35": "nye ba'i nyon mongs sbubs kyi ni //",
    "T06D4024:60b-36": "dbye ba bye ba mtha' las 'das //",
    "T06D4024:60b-37": "chags sogs dri ma dgu po 'di //",
    "T06D4024:60b-38": "mdor bsdus nas ni go rims bzhin //",
    "T06D4024:60b-39": "padma'i sbubs la sogs pa yi //",
    "T06D4024:60b-40": "dpe dgu dag gis yang dag bstan //",
    "T06D4024:61a-0": "dri 'di dag gis byi @61a * //",
    "T06D4024:61a-1": "rnams dang //",
    "T06D4024:61a-2": "dgra bcom slob pa blo ldan rnams //",
    "T06D4024:61a-3": "rim bzhin bzhi dang gcig dang ni //",
    "T06D4024:61a-4": "gnyis dang gnyis kyis mdag nyid //",
    "T06D4024:61a-5": "ji ltar padma 'dam skyes de //",
    "T06D4024:61a-6": "mdun du gyur na yid dga' dang //",
    "T06D4024:61a-7": "phyis nas dga' ba med 'gyur pa //",
    "T06D4024:61a-8": "'dod chags dga' ba de bzhin no //",
    "T06D4024:61a-9": "ji ltar srog chags sbrang ma ni //",
    "T06D4024:61a-10": "shin tu 'khrugs te mdung brdeg ltar //",
    "T06D4024:61a-11": "de bzhin zhe sdang skye bas na //",
    "T06D4024:61a-12": "snying la sdug bsngal skyed par byed //",
    "T06D4024:61a-13": "ji lta 'bras sogs snying po ni //",
    "T06D4024:61a-14": "phyi rol sbun pas bsgribs pa ltar //",
    "T06D4024:61a-15": "de bzhin snying po'i don mthong ba //",
    "T06D4024:61a-16": "ma rig sgo nga'i sbubs kyis bsgribs //",
    "T06D4024:61a-17": "ji ltar mi gtsang mi mthun pa //",
    "T06D4024:61a-18": "de bzhin chags dang bcas rnams kyi //",
    "T06D4024:61a-19": "'dod pa bsten pa'i rgyu yin phyir //",
    "T06D4024:61a-20": "kun nas ldang ba mi gtsang 'dra //",
    "T06D4024:61a-21": "ji ltar nor ni bsgribs pas na //",
    "T06D4024:61a-22": "mi shes gter mi thob pa ltar //",
    "T06D4024:61a-23": "de bzhin skye la rang byung nyid //",
    "T06D4024:61a-24": "ma rig bag chags sa yis bsgribs //",
    "T06D4024:61a-25": "ji ltar myug sogs rim skye bas //",
    "T06D4024:61a-26": "sa bon shun pa gcod pa ltar //",
    "T06D4024:61a-27": "de bzhin de nyid mthong ba yis //",
    "T06D4024:61a-28": "mthong spang rnams ni bzlog par 'gyur //",
    "T06D4024:61a-29": "'phags pa'i lam dang 'brel pa las //",
    "T06D4024:61a-30": "'jig tshogs snying po bcom rnams kyis //",
    "T06D4024:61a-31": "bsgom lam ye shes spang bya rnams //",
    "T06D4024:61a-32": "gos hrul dag dang mtshungs par bstan //",
    "T06D4024:61a-33": "sa bdun la brten dri ma ni //",
    "T06D4024:61a-34": "mngal sbubs dri ma dag dang mtshungs //",
    "T06D4024:61a-35": "mngal sbubs bral 'dra mi rtog pa'i //",
    "T06D4024:61a-36": "ye shes rnam par smin pa bzhin //",
    "T06D4024:61a-37": "sa gsum rjes 'brel dri ma rnams //",
    "T06D4024:61a-38": "sa 'dam gos bzhin shes bya ste //",
    "T06D4024:61a-39": "bdag nyid chen po rdo rje lta'i //",
    "T06D4024:61a-40": "ting nge 'dzin gyis gzhom bya yin //",
    "T06D4024:61a-41": "de ltar chags sogs dri ma dgu //",
    "T06D4024:61a-42": "padma la sogs dag dang mtshungs //",
    "T06D4024:61a-43": "rang bzhin gsum gyis bsdus phyir khams //",
    "T06D4024:61a-44": "sangs rgyas sogs dang chos mtshungs so //",
    "T06D4024:61a-45": "'di yi rang bzhin chos sku dang //",
    "T06D4024:61a-46": "de bzhin nyid dang rigs kyang ste //",
    "T06D4024:61a-47": "de ni dpe gsum gcig dang ni //",
    "T06D4024:61a-48": "lnga rnams kyis ni shes par bya //",
    "T06D4024:61a-49": "chos sku rnam gnyis shes bya ste //",
    "T06D4024:61b-0": "chos @61b dbyings shin tu dri med dang //",
    "T06D4024:61b-1": "de yi rgyu mthun zab pa dang //",
    "T06D4024:61b-2": "sna tshogs tshul ni ston pa'o //",
    "T06D4024:61b-3": "'jig rten 'das phyir 'jig rten na //",
    "T06D4024:61b-4": "'di la dpe ni mi dmigs pas //",
    "T06D4024:61b-5": "de bzhin gshegs pa nyid dang khams //",
    "T06D4024:61b-6": "'dra ba nyid du bstan pa yin //",
    "T06D4024:61b-7": "phra mo zab mo'i tshul bstan ni //",
    "T06D4024:61b-8": "sbrang rtsi ro gcig pa bzhin te //",
    "T06D4024:61b-9": "rnam pa sna tshogs tshul bstan ni //",
    "T06D4024:61b-10": "sna tshogs sbubs snying bzhin shes bya //",
    "T06D4024:61b-11": "rang bzhin 'gyur ba med pa dang //",
    "T06D4024:61b-12": "dge dang rnam par dag pa'i phyir //",
    "T06D4024:61b-13": "de bzhin nyid 'di gser gyi ni //",
    "T06D4024:61b-14": "gzugs dang mtshungs par brjod pa yin //",
    "T06D4024:61b-15": "gter dang 'bras bu'i shing bzhin du //",
    "T06D4024:61b-16": "rigs de rnam gnyis shes bya ste //",
    "T06D4024:61b-17": "thog med rang bzhin gnas pa dang //",
    "T06D4024:61b-18": "yang dag blang ba mchog nyid do //",
    "T06D4024:61b-19": "rigs 'di gnyis las sangs rgyas kyi //",
    "T06D4024:61b-20": "sku gsum thob par 'dod pa yin //",
    "T06D4024:61b-21": "dang po'i sku ni dang po ste //",
    "T06D4024:61b-22": "gnyis pa yis ni phyi ma gnyis //",
    "T06D4024:61b-23": "ngo bo nyid sku mdzes pa ni //",
    "T06D4024:61b-24": "rin chen sku 'drar shes bya ste //",
    "T06D4024:61b-25": "rang bzhin gyis ni byas min dang //",
    "T06D4024:61b-26": "yon tan rin chen gter yin phyir //",
    "T06D4024:61b-27": "chos chen rgyal srid che ldan phyir //",
    "T06D4024:61b-28": "rdzogs longs 'khor los sgyur bzhin no /",
    "T06D4024:61b-29": "gzugs brnyan gyi ni rang bzhin phyir //",
    "T06D4024:61b-30": "sprul pa gser gyi gzugs lta bu //",
    "T06D4024:61b-31": "rang byung rnams kyi don dam de //",
    "T06D4024:61b-32": "dad pa nyid kyis rtogs bya yin //",
    "T06D4024:61b-33": "nyi ma'i dkyil 'khor 'dod 'bar ba //",
    "T06D4024:61b-34": "mig med pas ni mthong ba med //",
    "T06D4024:61b-35": "'di la bsal bya ci yang med //",
    "T06D4024:61b-36": "gzhag par bya ba cung zad med //",
    "T06D4024:61b-37": "yang dag nyid la yang dag lta //",
    "T06D4024:61b-38": "yang dag mthong na rnam par grol //",
    "T06D4024:61b-39": "rnam dbye bcas pa'i mtshan nyid can //",
    "T06D4024:61b-40": "glo bur dag gis khams stong gi / rnam dbye med pa'i mtshan nyid can //",
    "T06D4024:61b-41": "bla med chos kyis stong ma yin //",
    "T06D4024:61b-42": "sprin dang rmi lam sgyu bzhin de dang der //",
    "T06D4024:61b-43": "shes bya thams cad rnam kun stong pa zhes //",
    "T06D4024:61b-44": "gsungs nas yang 'dir rgyal rnams sems can la //",
    "T06D4024:61b-45": "sangs rgyas snying po yod ces ci ste gsungs //",
    "T06D4024:61b-46": "sems zhum sems can dman la brnyas pa dang //",
    "T06D4024:61b-47": "yang dag min 'dzin yang dag chos la skur //",
    "T06D4024:62a-0": "bdag @62a * //",
    "T06D4024:62a-1": "cag lhag pa'i skyon lnga gang dag la //",
    "T06D4024:62a-2": "yong pa de dag de spang don du gsungs //",
    "T06D4024:62a-3": "yang dag mtha' ni 'dus byas kyis //",
    "T06D4024:62a-4": "rnam pa thams cad bden pa ste //",
    "T06D4024:62a-5": "nyon mongs las dang rnam smin don //",
    "T06D4024:62a-6": "sprin la sogs pa bzhin du brjod //",
    "T06D4024:62a-7": "nyon mongs sprin 'dra bya ba yin //",
    "T06D4024:62a-8": "las ni rmi lam longs spyod bzhin //",
    "T06D4024:62a-9": "nyon mongs las kyi rnam par smin //",
    "T06D4024:62a-10": "phung po sgyu ma sprul pa bzhin //",
    "T06D4024:62a-11": "sngar ni de ltar rnam bzhag nas //",
    "T06D4024:62a-12": "slar yang bla ma'i rgyud 'dir ni //",
    "T06D4024:62a-13": "nyes pa lnga dag spang ba'i phyir //",
    "T06D4024:62a-14": "khams yod nyid ces bstan pa yin //",
    "T06D4024:62a-15": "'di ltar de ni mthos par //",
    "T06D4024:62a-16": "bdag la brnyas pa'i nyes pa yis //",
    "T06D4024:62a-17": "sems ni zhum pa 'ga' zhig nas //",
    "T06D4024:62a-18": "byang chub sems ni skye mi 'gyur //",
    "T06D4024:62a-19": "gang la byang chub sems skyes pas //",
    "T06D4024:62a-20": "bdag ni mchog ces rlom pa na //",
    "T06D4024:62a-21": "byang chub sems ma skyes pa la //",
    "T06D4024:62a-22": "dman pa'i 'du shes rab tu 'jug / de ltar sems pa de la ni //",
    "T06D4024:62a-23": "yang dag shes pa mi skye ba //",
    "T06D4024:62a-24": "des na yang dag min 'dzin cing //",
    "T06D4024:62a-25": "yang dag don ni rig mi 'gyur //",
    "T06D4024:62a-26": "bcos ma glo bur ba nyid phyir //",
    "T06D4024:62a-27": "sems can skyon de yang dag min //",
    "T06D4024:62a-28": "yang dag nyes de bdag med pa //",
    "T06D4024:62a-29": "yon tan rang bzhin dag pa yin //",
    "T06D4024:62a-30": "yang dag min pa'i nyes 'dzin cing //",
    "T06D4024:62a-31": "yang dag yon tan skur 'debs pa //",
    "T06D4024:62a-32": "blo ldan bdag dang sems can la //",
    "T06D4024:62a-33": "mtshungs mthong byams pa thob mi 'gyur //",
    "T06D4024:62a-34": "'di ltar de ni thos pa las //",
    "T06D4024:62a-35": "spro dang ston pa bzhin gus dang //",
    "T06D4024:62a-36": "shes rab ye shes byams chen skye //",
    "T06D4024:62a-37": "chos lnga skye phyir de las ni //",
    "T06D4024:62a-38": "kha na ma tha mid mtshungs lta //",
    "T06D4024:62a-39": "skyon med yon tan ldan pa dang //",
    "T06D4024:62a-40": "bdag dang sems can mtshungs byams las //",
    "T06D4024:62a-41": "sangs rgyas nyid ni myur du 'thob //",
    "T06D4024:62a-42": "theg pa chen po rgyud bla ma'i bstan bcos dkon mchog gi rigs rnam par dbye ba las /",
    "T06D4024:62a-43": "de bzhin gshegs pa'i snying po'i skabs te dang po'o /",
    "T06D4024:62a-45": "// / dag thob bral ba rang bzhin don //",
    "T06D4024:62a-46": "de brten zab dang rgya che dang //",
    "T06D4024:62a-47": "bdag nyid chen po de yang ni //",
    "T06D4024:62a-48": "ji srid dus dang ji lta nyid //",
    "T06D4024:62a-49": "ngo bo rgyu dang 'bras bu dang//",
    "T06D4024:62b-0": "@62b las dang ldan la 'jug pa dang //",
    "T06D4024:62b-1": "de rtag bsam mi khyab nyid kyis //",
    "T06D4024:62b-2": "sangs rgyas sa ni mnyam par gzhag / rang bzhin",
    "T06D4024:62b-3": "'od gsal zhes brjod gang yin nyid dang mkha' bzhin",
    "T06D4024:62b-4": "glo bur gyi // nyon mongs shes bya'i sprin tshogs stug po'i sgrib pa yis ni bsgribs gyur pa //",
    "T06D4024:62b-5": "dri med sangs rgyas yon tan kun ldan rtag brtan g-yung drung sangs rgyas nyid //",
    "T06D4024:62b-6": "de ni chos la mi rtog rnam 'byed ye shes dag la brten nas 'thob //",
    "T06D4024:62b-7": "sangs rgyas nyid ni dbyer med pa //",
    "T06D4024:62b-8": "dag pa'i chos kyis rab phye ba //",
    "T06D4024:62b-9": "nyi ma mkha' bzhin ye shes dang //",
    "T06D4024:62b-11": "/ spangs pa gnyis kyi mtshan nyid do //",
    "T06D4024:62b-12": "'od gsal byas min dbyer med par //",
    "T06D4024:62b-13": "'jug can gang g'a'i klung gi ni //",
    "T06D4024:62b-14": "rdul las 'das phyir sangs rgyas kyi //",
    "T06D4024:62b-15": "chos rnams kun dang ldan pa nyid //",
    "T06D4024:62b-16": "rang bzhin gyis ni ma grub dang //",
    "T06D4024:62b-17": "khyab dang glo bur ba nyid kyis //",
    "T06D4024:62b-18": "nyon mongs shes bya'i sgrib pa der /",
    "T06D4024:62b-19": "sprin dang 'dra bar brjod pa yin //",
    "T06D4024:62b-20": "sgrib pa gnyis dang bral ba yi //",
    "T06D4024:62b-21": "rgyu ni ye shes gnyis yin te //",
    "T06D4024:62b-22": "mi rtog pa dang de yi ni //",
    "T06D4024:62b-23": "rjes thob de ni ye shes 'dod //",
    "T06D4024:62b-24": "dri med chu ldan rim rgyas padmas khebs pa'i mtsho bzhin dang //",
    "T06D4024:62b-25": "sgra gcan kha nas thar ba'i zla ba nya ba lta bu dang //",
    "T06D4024:62b-26": "sprin tshogs nyon mongs dag las grol ba'i nyi ma lta bur ni //",
    "T06D4024:62b-27": "dri med yon tan ldan phyir 'od zer snang ldan de nyid do //",
    "T06D4024:62b-28": "thub pa khyu mchog sbrang rtsi snying po dang //",
    "T06D4024:62b-29": "rin chen gser dang gter dang ljon pa bzhin //",
    "T06D4024:62b-30": "dri med rin chen bde gshegs sku dang ni //",
    "T06D4024:62b-31": "sa bdag gser gyi gzugs 'dra rgyal ba nyid //",
    "T06D4024:62b-32": "chu mtsho sogs bzhin 'dod chags sogs //",
    "T06D4024:62b-33": "glo bur nyon mongs dag pa ni //",
    "T06D4024:62b-34": "mdor na mi rtog ye shes kyi //",
    "T06D4024:62b-35": "'bras bu yin par rab tu brjod //",
    "T06D4024:62b-36": "rnam pa kun gyi mchog ldan ba'i //",
    "T06D4024:62b-37": "sangs rgyas sku ni nges thob pa //",
    "T06D4024:62b-38": "de ni rjes las thob pa yi //",
    "T06D4024:62b-39": "ye shes 'bras bu yin par ston //",
    "T06D4024:62b-40": "'dod chags rdul ni spang phyir dang //",
    "T06D4024:62b-41": "gdul bya yi ni padma la //",
    "T06D4024:62b-42": "bsam gtan chu ni 'bab phyir de //",
    "T06D4024:62b-43": "chu dag rdzing dang mtshungs pa nyid //",
    "T06D4024:62b-44": "zhes sdang sgra gcan las grol bas //",
    "T06D4024:63a-0": "snying rje byams @63a * //",
    "T06D4024:63a-1": "chen 'od zer gyis //",
    "T06D4024:63a-2": "'gro ba khyab pa'i phyir na de //",
    "T06D4024:63a-3": "dri med zla ba nya ba bzhin //",
    "T06D4024:63a-4": "gti mug sprin las rnam grol ba //",
    "T06D4024:63a-5": "'gro bar ye shes 'od zer gyis //",
    "T06D4024:63a-6": "mun pa sel phyir sangs rgyas nyid //",
    "T06D4024:63a-7": "de ni dri med nyi ma bzhin //",
    "T06D4024:63a-8": "mi mnyam mnyam pa'i chos phyir dang //",
    "T06D4024:63a-9": "dam chos ro ni sbyin mdzad dang //",
    "T06D4024:63a-10": "shun pa dang ni bral phyir de //",
    "T06D4024:63a-11": "bde gshegs sbrang rtsi snying po bzhin //",
    "T06D4024:63a-12": "dag phyir yon tan rdzas kyis ni //",
    "T06D4024:63a-13": "dbul ba sel bar byed phyir dang //",
    "T06D4024:63a-14": "rnam grol 'bras bu 'byin byed phyir //",
    "T06D4024:63a-15": "gser dang gter dang ljon pa bzhin //",
    "T06D4024:63a-16": "rin chen chos kyi sku phyir dang //",
    "T06D4024:63a-17": "rkang gnyis bdag po'i mchog phyir dang //",
    "T06D4024:63a-18": "rin chen gzugs kyi rnam pa'i phyir //",
    "T06D4024:63a-19": "de ni rin chen rgyal gser bzhin //",
    "T06D4024:63a-20": "zag pa med khyab 'jig med chos can te //",
    "T06D4024:63a-21": "brtan zhi rtag pa 'pho med gnas yin no //",
    "T06D4024:63a-22": "de bzhin gshegs pa mkha' bzhin dag pa yi //",
    "T06D4024:63a-23": "dbang po drug don nyams su myong ba'i rgyu //",
    "T06D4024:63a-24": "'byung med gzugs don blta dang gtam bzang ni //",
    "T06D4024:63a-25": "gtsang ma mnyan dang bde gshegs tshul khrims kyi //",
    "T06D4024:63a-26": "dri gtsang snom dang 'phags chen dam chos ro //",
    "T06D4024:63a-27": "myang dang ting 'dzin reg bde nyams myong dang //",
    "T06D4024:63a-28": "rang gi ngo bo nyid kyi zab pa'i tshul //",
    "T06D4024:63a-29": "rtogs pa'i rgyur gyur zhib mor bsams pa na //",
    "T06D4024:63a-30": "don dam bde mdzad de bzhin gshegs pa ni //",
    "T06D4024:63a-31": "nam mkha' bzhin du rgyu mtshan rnams dang bral //",
    "T06D4024:63a-32": "mdor na ye shes gnyis po yi //",
    "T06D4024:63a-33": "las su 'di ni shes bya ste //",
    "T06D4024:63a-34": "grol ba'i sku ni rdzogs pa dang //",
    "T06D4024:63a-35": "chos kyi sku ni sbyong ba'o //",
    "T06D4024:63a-36": "rnam grol chos kyi sku dag ni //",
    "T06D4024:63a-37": "rnam gnyis rnam gcig shes bya ste //",
    "T06D4024:63a-38": "zag pa med phyir khyab pa'i phyir //",
    "T06D4024:63a-39": "'dus ma byas phyir gnas nyid phyir //",
    "T06D4024:63a-40": "nyon mongs rnams ni bag chags dang //",
    "T06D4024:63a-41": "bcas pa 'gags phyir zag med de //",
    "T06D4024:63a-42": "chags med thogs pa med pa'i phyir //",
    "T06D4024:63a-43": "ye shes khyab pa nyid du 'dod //",
    "T06D4024:63a-44": "gtan du 'jig pa med pa yi //",
    "T06D4024:63a-45": "rang bzhin yin phyir 'dus ma byas //",
    "T06D4024:63a-46": "'jig med nyid ni bstan pa ste //",
    "T06D4024:63a-47": "brtan sogs rnams kyis de bshad do //",
    "T06D4024:63a-48": "'jig pa rnam bzhir shes bya ste //",
    "T06D4024:63a-49": "brtan sogs dag las bzlog phyir ro //",
    "T06D4024:63b-0": "myags dang @63b rnam 'gyur chad pa dang //",
    "T06D4024:63b-1": "bsam mi khyab 'gyur 'pho ba ste //",
    "T06D4024:63b-2": "de med phyir na brtan zhi dang //",
    "T06D4024:63b-3": "rtag dang 'pho med shes par bya //",
    "T06D4024:63b-4": "dri med shes de dkar po yi //",
    "T06D4024:63b-5": "chos kyi rten yin phyir na gnas //",
    "T06D4024:63b-6": "ji ltar rgyu min nam mkha' ni //",
    "T06D4024:63b-7": "gzugs mthong ba dang sgra dang dri //",
    "T06D4024:63b-8": "ro dang reg dang chos rnams ni //",
    "T06D4024:63b-9": "thos la sogs pa'i rgyu yin ltar //",
    "T06D4024:63b-10": "de bzhin sku gnyis sgrib med pa'i //",
    "T06D4024:63b-11": "sbyor bas bstan pa'i dbang don la //",
    "T06D4024:63b-12": "zag pa med pa'i yon tan dag / skye ba yi ni rgyu yin no //",
    "T06D4024:63b-13": "bsam med rtag brtan zhi ba g-yung drung nyid //",
    "T06D4024:63b-14": "rab tu zhi khyab rtog bral nam mkha' bzhin //",
    "T06D4024:63b-15": "chags med kun tu thogs med rtsub reg spangs //",
    "T06D4024:63b-16": "lta gzung med dge sangs rgyas dri ma med //",
    "T06D4024:63b-17": "rnam grol chos kyi sku dag gis //",
    "T06D4024:63b-18": "rang dang gzhan gyi don bstan te //",
    "T06D4024:63b-19": "rang gzhan don rten de la ni //",
    "T06D4024:63b-20": "bsam mi khyab sogs yon tan ldan /",
    "T06D4024:63b-21": "thams cad mkhyen pa'i ye shes yul //",
    "T06D4024:63b-22": "sangs rgyas shes gsum yul min phyir //",
    "T06D4024:63b-23": "ye shes lus can rnams kyis ni //",
    "T06D4024:63b-24": "bsam mi khyab par rtogs par bya //",
    "T06D4024:63b-25": "phra phyir thos pa'i yul min te //",
    "T06D4024:63b-26": "don dam yin phyir bsam bya'i min /",
    "T06D4024:63b-27": "chos nyid zab phyir 'jig rten pa'i//",
    "T06D4024:63b-28": "bsgom pa la sogs yul ma yin //",
    "T06D4024:63b-29": "gang phyir gzugs la dmus long bzhin //",
    "T06D4024:63b-30": "byis pas de sngon mthong ma myong //",
    "T06D4024:63b-31": "btsas pa'i khyim nas bu chung gis //",
    "T06D4024:63b-32": "nyi ma'i gzugs bzhin 'phags pas kyang //",
    "T06D4024:63b-33": "skye dang bral phyir rtag pa ste //",
    "T06D4024:63b-34": "'gag med phyir na brtan pa yin //",
    "T06D4024:63b-35": "gnyis med phyir de zhi ba ste //",
    "T06D4024:63b-36": "g-yung drung chos nyid gnas phyir ro //",
    "T06D4024:63b-37": "rag zhi 'gog pa'i bden pa'i phyir //",
    "T06D4024:63b-38": "thams cad rtogs phyir khyab pa nyid //",
    "T06D4024:63b-39": "gnas pa med phyir rtog med de //",
    "T06D4024:63b-40": "nyon mongs spangs phyir chags pa med //",
    "T06D4024:63b-41": "shes bya'i sgrib kun dag pa'i phyir //",
    "T06D4024:63b-42": "thams cad du ni thogs pa med //",
    "T06D4024:63b-43": "gnyis med las su rung ba'i phyir //",
    "T06D4024:63b-44": "rtsub pa'i reg dang bral ba yin //",
    "T06D4024:63b-45": "de gzugs med phyir bltar med de //",
    "T06D4024:63b-46": "mtshan ma med phyir gzung du med //",
    "T06D4024:63b-47": "dge ba rang bzhin dag pa'i phyir //",
    "T06D4024:63b-48": "dri med dri ma spangs phyir ro //",
    "T06D4024:64a-0": "thog ma dbus mtha' @64a * //",
    "T06D4024:64a-1": "med cing rnam dbyer med //",
    "T06D4024:64a-2": "gnyis med gsum bral dri med rnam rtog med //",
    "T06D4024:64a-3": "chos dbyings rang bzhin gang yin da [?] rtogs pa //",
    "T06D4024:64a-4": "mnyam par bzhag pa'i rnal 'byor pa yis mthong //",
    "T06D4024:64a-5": "gzhal med gang ga'i bye ma las 'das pa //",
    "T06D4024:64a-6": "bsam med mnyam med yon tan rnams dang ldan //",
    "T06D4024:64a-7": "de bzhin gshegs pa'i dri med dbyings de ni //",
    "T06D4024:64a-8": "bag chags bcas pa'i nyes pa rnam spangs pa'o //",
    "T06D4024:64a-9": "sna tshogs dam chos 'od zer mnga' ba'i skus //",
    "T06D4024:64a-10": "'gro ba'i rnam grol don grub la brtson pa //",
    "T06D4024:64a-11": "mdzad pa yid bzhin nor bu'i rgyal bzhin te ;",
    "T06D4024:64a-12": "/ sna tshogs dngos kyang de yi rang bzhin min //",
    "T06D4024:64a-13": "'jig rten zhi ba'i lam la 'jug pa dang //",
    "T06D4024:64a-14": "rab tu smin dang lung ston rgyu yi gzugs //",
    "T06D4024:64a-15": "gang yin de yang 'dir ni rtag gnas te //",
    "T06D4024:64a-16": "nam mkha'i khams su gzugs kyi khams bzhin no //",
    "T06D4024:64a-17": "rang byung rnams kyi thams cad mkhyen //",
    "T06D4024:64a-18": "sangs rgyas nyid ces gang brjod pa //",
    "T06D4024:64a-19": "mchog tu mya ngan 'das bsam med //",
    "T06D4024:64a-20": "dgra bcom so so'i bdag gyur pa //",
    "T06D4024:64a-21": "de dbye zab dang rgya che dang //",
    "T06D4024:64a-22": "bdag nyid chen po'i yon tan gyi //",
    "T06D4024:64a-23": "chos kyis rab phye rang bzhin la //",
    "T06D4024:64a-24": "sogs pa'i sku gsum dag gis 'jug / de la sangs rgyas rnams kyi ni //",
    "T06D4024:64a-25": "ngo bo nyid sku mtshan nyis lnga //",
    "T06D4024:64a-26": "mdor na yon tan lnga dang ni //",
    "T06D4024:64a-27": "ldan pa nying du rig par bya //",
    "T06D4024:64a-28": "'dus ma byas shing rnam dbyer med //",
    "T06D4024:64a-29": "mtha' gnyis dag ni rnam par spangs //",
    "T06D4024:64a-30": "nyon mongs shes bya snyoms 'jug gi / sgrib gsum las ni nges grol te //",
    "T06D4024:64a-31": "dri med rnam par rtog med dang //",
    "T06D4024:64a-32": "rnal 'byor rnams kyi yul yin phyir //",
    "T06D4024:64a-33": "chos dbyings ngo bo nyid kyis ni //",
    "T06D4024:64a-34": "dag pa'i phyir na 'od gsal ba //",
    "T06D4024:64a-35": "gzhal med grangs med bsam med pa //",
    "T06D4024:64a-36": "mnyam med dag pa'i mthar thug pa'i //",
    "T06D4024:64a-37": "yon tan rnams dang yang dag par //",
    "T06D4024:64a-38": "ngo bo nyid kyi sku ldan te /",
    "T06D4024:64a-39": "rgya che'i phyir dang grangs med phyir //",
    "T06D4024:64a-40": "rtog ge'i yul ni min phyir dang //",
    "T06D4024:64a-41": "'ba' zhig bag chags bcas spang phyir //",
    "T06D4024:64a-42": "gzhal med la sogs go rims bzhin //",
    "T06D4024:64a-43": "sna tshogs chos la rdzogs longs spyod //",
    "T06D4024:64b-0": "rang bzhin chos ni snang phyir @64b dang //",
    "T06D4024:64b-1": "thugs rje dag pa'i rgyu mthun pa //",
    "T06D4024:64b-2": "'gro don rgyun mi 'chad phyir dang //",
    "T06D4024:64b-3": "rnam par rtog med lhun grub par //",
    "T06D4024:64b-4": "'dod pa ji bzhin yongs skong phyir //",
    "T06D4024:64b-5": "yid bzhin nor bu'i rdzu 'phrul gyis //",
    "T06D4024:64b-6": "rdzogs par longs spyod rnam par gnas //",
    "T06D4024:64b-7": "brjod ston mdzad rgyun mi 'chad dang //",
    "T06D4024:64b-8": "mngon par 'du byed med pa dang //",
    "T06D4024:64b-9": "de yi ngo bo min ston la //",
    "T06D4024:64b-10": "'dir ni sna tshogs rnam lngar ston //",
    "T06D4024:64b-11": "ji ltar tshon ni sna tshogs kyis //",
    "T06D4024:64b-12": "nor bu de dngos min snang ltar //",
    "T06D4024:64b-13": "de bzhin 'gro rkyen sna tshogs pas //",
    "T06D4024:64b-14": "khyab bdag de dngos min par snang //",
    "T06D4024:64b-15": "thugs rje chen pos 'jig rten mkhyen //",
    "T06D4024:64b-16": "'jig rten kun la gzigs nas ni //",
    "T06D4024:64b-17": "chos kyi sku las ma g-yos par //",
    "T06D4024:64b-18": "sprul pa'i rang bzhin sna tshogs kyis //",
    "T06D4024:64b-19": "skye ba mngon par skye ba dang //",
    "T06D4024:64b-20": "dga' ldan gnas nas 'pho ba dang //",
    "T06D4024:64b-21": "lhums su 'jug dang bltams pa dang ;",
    "T06D4024:64b-22": "/ bzo yi gnas la mkhas pa dang ;",
    "T06D4024:64b-23": "/ btsun mo'i 'khor dgyes rol pa dang //",
    "T06D4024:64b-24": "nges 'byung dka' ba spyod pa dang //",
    "T06D4024:64b-25": "byang chub snying por gshegs pa dang ;",
    "T06D4024:64b-26": "/ bdud sde 'joms dang rdzogs par ni //",
    "T06D4024:64b-27": "byang chub chos kyi 'khor lo dang //",
    "T06D4024:64b-28": "myang ngan 'das par gshegs mdzad rnams //",
    "T06D4024:64b-29": "yongs su mdag zhing rnams su //",
    "T06D4024:64b-30": "srid pa ji srid gnas par ston //",
    "T06D4024:64b-31": "mi rtag sdug bsngal bdag med dang //",
    "T06D4024:64b-32": "zhi ba'i sgra yis thabs mkhyen pas //",
    "T06D4024:64b-33": "sems can srid gsum skyo bskyed nas //",
    "T06D4024:64b-34": "myang ngan 'das la rab 'jug mdzad //",
    "T06D4024:64b-35": "zhi ba'i lam la rab zhugs pa //",
    "T06D4024:64b-36": "myang ngan 'das thob 'du shes can //",
    "T06D4024:64b-37": "dam chos padma dkar la sogs //",
    "T06D4024:64b-38": "chos kyi de nyid bstan pa yis //",
    "T06D4024:64b-39": "de dag sngar 'dzin las bzlog ste //",
    "T06D4024:64b-40": "thabs dang shes rab yongs bzung pas //",
    "T06D4024:64b-41": "theg pa mchog la smin mdzad de //",
    "T06D4024:64b-42": "byang chub mchog tu lung bstan to //",
    "T06D4024:64b-43": "zab dang mthu ni phun tshogs dang //",
    "T06D4024:64b-44": "byis pa'i don mthun rab 'dren phyir //",
    "T06D4024:64b-45": "'di dag grangs bzhin zab pa dang //",
    "T06D4024:64b-46": "rgya che bdag nyid che zhes bya //",
    "T06D4024:64b-47": "'dir ni dang po chos sku ste //",
    "T06D4024:64b-48": "phyi ma dag ni gzugs kyi sku //",
    "T06D4024:64b-49": "nam mkha' la ni gzugs gnas bzhin //",
    "T06D4024:64b-50": "dang po la ni tha ma gnas //",
    "T06D4024:65a-0": "rgyu mtha' yas dang sems @65a * //",
    "T06D4024:65a-1": "can zad med dang //",
    "T06D4024:65a-2": "brtse dang 'phrul dang mkhyen dang phun tshogs ldan //",
    "T06D4024:65a-3": "chos kyi dbang phyug 'chi ba'i bdud bcom dang //",
    "T06D4024:65a-4": "ngo bo med phyir 'jig rten mgon pos brtag / lus dang srog dang longs spyod rnams //",
    "T06D4024:65a-5": "btang nas dam chos 'dzin phyir dang //",
    "T06D4024:65a-6": "sems can kun la phan ba'i phyir //",
    "T06D4024:65a-7": "dang bor dam bcas mthar phyin phyir //",
    "T06D4024:65a-8": "sangs rgyas nyid ni gtsang ba dang //",
    "T06D4024:65a-9": "dag pa'i thugs rje rab 'jug phyir//",
    "T06D4024:65a-10": "rdzu 'phrul rkang pa ston par ni //",
    "T06D4024:65a-11": "de yis gnas par spyod pa'i phyir //",
    "T06D4024:65a-12": "mkhyen pas 'khor dang mya ngan 'das //",
    "T06D4024:65a-13": "gnyis su 'dzin las grol ba'i phyir //",
    "T06D4024:65a-14": "rtag tu bsam yas ting 'dzin gyi //",
    "T06D4024:65a-15": "bde ba phun sum tshogs ldan phyir //",
    "T06D4024:65a-16": "'jig rten na ni spyod pa na //",
    "T06D4024:65a-17": "'jig rten chos kyis gos med phyir //",
    "T06D4024:65a-18": "'chi med zhi ba'i gnas thob la //",
    "T06D4024:65a-19": "'chi bdud rgyu ba med pa'i phyir //",
    "T06D4024:65a-20": "'dus ma byas pa'i rang bzhin gyi //",
    "T06D4024:65a-21": "thub pa gdod nas rab zhi'i phyir //",
    "T06D4024:65a-22": "rtag pa skyabs med rnams kyi ni //",
    "T06D4024:65a-23": "skyabs la sogs par 'thad phyir ro //",
    "T06D4024:65a-24": "dang po yi ni rgyu bdun gyis //",
    "T06D4024:65a-25": "gzugs kyi sku yi rtag nyid de //",
    "T06D4024:65a-26": "phyi ma gsung gis ston pa ni /",
    "T06D4024:65a-27": "chos kyi sku yi rtag pa nyid //",
    "T06D4024:65a-28": "ngag yul min phyir don dam gyis bsdus phyir //",
    "T06D4024:65a-29": "rtogs gnas min phyir dpe las 'das pa'i phyir //",
    "T06D4024:65a-30": "bla na med phyir srid zhes ma bsdus phyir //",
    "T06D4024:65a-31": "rgyal yul 'phags rnams kyis kyang bsam mi khyab //",
    "T06D4024:65a-32": "bsam med brjod du med phyir te //",
    "T06D4024:65a-33": "brjod med don dam yin phyir ro //",
    "T06D4024:65a-34": "don dam brtag bya min phyir te //",
    "T06D4024:65a-35": "brtag min rjes dpag bya min phyir //",
    "T06D4024:65a-36": "dpag min bla na med pa'i phyir //",
    "T06D4024:65a-37": "bla na med pa ma bsdus phyir //",
    "T06D4024:65a-38": "ma bsdus gnas pa med phyir te //",
    "T06D4024:65a-39": "yon tan skyon rtog med phyir ro //",
    "T06D4024:65a-40": "rgyu lnga dag gis phra ba'i phyir //",
    "T06D4024:65a-41": "chos sku bsam mi khyab pa ste //",
    "T06D4024:65a-42": "drug pas de yi dngos min phyir //",
    "T06D4024:65a-43": "gzugs sku bsam mi khyab pa'o //",
    "T06D4024:65a-44": "bla med ye shes thugs rje che sogs yon tan gyis //",
    "T06D4024:65a-45": "yon tan pha rol byon pa'i rgyal ba bsam mi khyab //",
    "T06D4024:65a-46": "des na rang byung rnams kyi tha ma'i tshul 'di ni //",
    "T06D4024:65a-47": "drang srong chen po dbang thob rnams kyis kyang rig min //",
    "T06D4024:65b-0": "@65b theg pa chen po rgyud bla ma'i bstan bcos dkon mchog gi rigs rnam par dbye ba las /",
    "T06D4024:65b-1": "byang chub kyi skabs te gnyis ba'o /",
    "T06D4024:65b-3": "// / rang don gzhan don don dam sku dang ni //",
    "T06D4024:65b-4": "de la brten pa kun rdzob sku nyid de //",
    "T06D4024:65b-5": "bral dang rnam par smen pa'i 'bras bu ni //",
    "T06D4024:65b-6": "yon tan dbye ba drug cu gzhi 'di dag / bdag nyid kyi ni 'byor pa'i gnas //",
    "T06D4024:65b-7": "dam pa'i don gyi sku yin te //",
    "T06D4024:65b-8": "drang srong rnams kyi brda yi sku //",
    "T06D4024:65b-9": "pha rol phun sum tshogs pa'i gnas //",
    "T06D4024:65b-10": "dang bo'i sku ni stobs la sogs //",
    "T06D4024:65b-11": "bral ba'i yon tan rnams dan ldan //",
    "T06D4024:65b-12": "gnyis pa skyes bu chen po'i mtshan //",
    "T06D4024:65b-13": "rnam smin yon tan dag dang ldan //",
    "T06D4024:65b-14": "stobs nyid ma rig sgrib la rdo rje bzhin //",
    "T06D4024:65b-15": "mi 'jigs nyid ni 'khor du seng ge bzhin //",
    "T06D4024:65b-16": "de bzhin gshegs pa ma 'dres mkha' bzhin te //",
    "T06D4024:65b-17": "thub pa'i bstan pa rnam gnyis chu zla bzhin //",
    "T06D4024:65b-18": "gnas dang gnas min las rnams kyi //",
    "T06D4024:65b-19": "rnam smin dang ni dbang po dang ;",
    "T06D4024:65b-20": "/ khams rnams dang ni mos pa dang //",
    "T06D4024:65b-21": "kun 'gro'i lam dang bsam gtan sogs //",
    "T06D4024:65b-22": "nyon mongs dri ma med pa dang //",
    "T06D4024:65b-23": "gnas ni rjes su dran pa dang //",
    "T06D4024:65b-24": "lha yi mig dang zhi ba dag / mkhyen pa'i stobs ni rnam pa bcu //",
    "T06D4024:65b-25": "gnas dang gnas min rnam smin khams dang 'gro ba'i mos pa sna tshogs dang ;",
    "T06D4024:65b-26": "/ nyon mongs rnam byang dbang po'i tshogs dang sngon gnas rjes su dran pa dang ;",
    "T06D4024:65b-27": "/ lha yi mig dang zag pa zad tshul mi shes go cha rtsig brtan dang //",
    "T06D4024:65b-28": "shing rnams 'bigs dang 'jig dang gcod phyir stobs gang yin pa rdo rje bzhin //",
    "T06D4024:65b-29": "chos sku rdzogs bar byang chub dang ;",
    "T06D4024:65b-30": "/ gegs ni 'gog par byed pa dang ;",
    "T06D4024:65b-31": "/ lam stan pa dang 'gog ston la //",
    "T06D4024:65b-32": "mi 'jigs pa ni rnam pa bzhi //",
    "T06D4024:65b-33": "bdag gzhan shes bya'i dngos po rnam kun shes dang shes mdzad phyir /",
    "T06D4024:65b-34": "sbang dngos spangs dang spong mdzad phyir dang brten bya ba sten ba'i phyir //",
    "T06D4024:65b-35": "thob bya bla med shin tu dri med thob dang thob mdzad phyir //",
    "T06D4024:65b-36": "rang gzhan don ldan gsung phyir drang srong gang du'ang thogs pa med //",
    "T06D4024:65b-37": "ri dags dbang po ji ltar nags mthar rtag 'jig med //",
    "T06D4024:66a-0": "ri dags rnams la skrag pa med par @66a * //",
    "T06D4024:66a-1": "rgyu ba ltar //",
    "T06D4024:66a-2": "de bzhin tshogs nang thub pa'i dbang po seng ge yang //",
    "T06D4024:66a-3": "legs gnas ltos med brtan pa'i rtsal dang ldan par gnas //",
    "T06D4024:66a-4": "'khrul dang ca co mi mnga' ste //",
    "T06D4024:66a-5": "ston la dran pa nyams mi mnga' //",
    "T06D4024:66a-6": "mnyam par ma bzhag thugs mi mnga'//",
    "T06D4024:66a-7": "'du shes sna tshogs kyang mi mnga' //",
    "T06D4024:66a-8": "ma brtags btang snyoms mi mnga' ste //",
    "T06D4024:66a-9": "'dun dang brtson 'grus dran pa dang //",
    "T06D4024:66a-10": "shes rab rnam grol rnam grol gyi //",
    "T06D4024:66a-11": "ye shes gzigs pa nyams mi mnga' //",
    "T06D4024:66a-12": "las rnams ye shes sngon 'gro dang //",
    "T06D4024:66a-13": "dus la ye shes sgrib pa med//",
    "T06D4024:66a-14": "de ltar bco brgyad 'di dang gzhan //",
    "T06D4024:66a-15": "ston pa'i ma 'dres yon tan yin //",
    "T06D4024:66a-16": "'khrul dang ca co bsnyel dang thugs g-yo tha dad kyi ni 'du shes dang //",
    "T06D4024:66a-17": "ngang gi btang snyoms drang srong la med 'dun pa dang ni brtson 'grus dang //",
    "T06D4024:66a-18": "dran pa rnam dag dri med shes rab rtag tu rnam par grol ba dang //",
    "T06D4024:66a-19": "shes bya'i don kun gzigs pa grol ba'i ye shes las ni nyams ming //",
    "T06D4024:66a-20": "gang gi las gsum thams cad ye shes sngon 'gro'i rjes su 'jug pa dang //",
    "T06D4024:66a-21": "dus gsum rtag tu thogs pa med pa mkhyen pa rgya chen 'jug pa ste //",
    "T06D4024:66a-22": "gang rtogs 'gro bar 'jigs med dam chos 'khor lo chen po rab bskor ba //",
    "T06D4024:66a-23": "thugs rje chen po dang ldan rgyal ba nyid de sangs rgyas rnams kyis brnyes //",
    "T06D4024:66a-24": "sa sogs la yod chos gang yin pa'i chos nyid de ni nam mkha'i min //",
    "T06D4024:66a-25": "nam mkha'i mtshan nyid sgrib med la sogs mtshan nyid gang de gzugs la med //",
    "T06D4024:66a-26": "sa chu me rlung nam mkha' mtshungs ba 'jig rten dag na thun mong ste //",
    "T06D4024:66a-27": "ma 'dres nyid ni rdul phran tsam yang 'jig rten dag na thun mong min //",
    "T06D4024:66a-28": "legs gnas 'khor lo'i mtshan pa dang //",
    "T06D4024:66a-29": "yangs shing zhabs long mi mngon dang //",
    "T06D4024:66a-30": "sor mo ring dang phyag zhabs ni //",
    "T06D4024:66a-31": "dra ba yis ni 'brel pa dang //",
    "T06D4024:66a-32": "pags 'jam gzhon sha can legs nyid //",
    "T06D4024:66a-33": "sku ni bdun dag mtho ba dang //",
    "T06D4024:66a-34": "byin pa ae na ya 'dra gsang //",
    "T06D4024:66a-35": "glang po bzhin du sbubs su nub //",
    "T06D4024:66a-36": "ro stong seng ge 'dra ba dang //",
    "T06D4024:66a-37": "thal gong bar med rgyas pa dang //",
    "T06D4024:66a-38": "dpung mgo legs zlum phyag 'jam zhing //",
    "T06D4024:66b-0": "zlum zhing mtho @66b dman med pa dang //",
    "T06D4024:66b-1": "phyag ring yongs su dag pa'i sku //",
    "T06D4024:66b-2": "'od kyi dkyil 'khor dang ldan dang //",
    "T06D4024:66b-3": "mgrin pa dri med dung 'dra dang //",
    "T06D4024:66b-4": "'gram pa ri dags rgyal po 'dra //",
    "T06D4024:66b-5": "tshems ni bzhi bcu mnyam pa dang //",
    "T06D4024:66b-6": "rab dag tshems thags bzang ba dang //",
    "T06D4024:66b-7": "rnam dag tshems mnyam nyid dang ni //",
    "T06D4024:66b-8": "mche bar ba mchog dkar ba nyid //",
    "T06D4024:66b-9": "ljags ring mtha' med bsam med pa //",
    "T06D4024:66b-10": "ro bro ba yi mchog nyid dang //",
    "T06D4024:66b-11": "rang byung ka la ping ka yi //",
    "T06D4024:66b-12": "sgra dang tshangs pa'i dbyangs nyid dang //",
    "T06D4024:66b-13": "spyan bzang autpala khyu mchog rdzi 'dra dang //",
    "T06D4024:66b-14": "zhal mdzes dri med mdzod spu dkar ldan dang //",
    "T06D4024:66b-15": "gtsug tor dbu ldan dag cing srab pa dang //",
    "T06D4024:66b-16": "pags pa gser gyi mdog 'dra sems can mchog / ba spu legs phra 'jam zhing re re nas //",
    "T06D4024:66b-17": "sku yi gyen du g-yas phyogs 'khyil pa dang //",
    "T06D4024:66b-18": "dbu skra dri med rin chen mthon mthon mthing bzhin //",
    "T06D4024:66b-19": "n+ya gro rdzogs pa'i ljon shing dkyil 'khor 'dra //",
    "T06D4024:66b-20": "kun tu bzang po dpe med drang srong che //",
    "T06D4024:66b-21": "sred med bu yi stobs mnga' mkhregs pa'i sku //",
    "T06D4024:66b-22": "bsam mi khyab par sum cu rtsa gnyis po //",
    "T06D4024:66b-23": "'di dag ston pas mi dbang mtshan du gsungs //",
    "T06D4024:66b-24": "ji ltar sprin med mkha' yi zla ba'i gzugs //",
    "T06D4024:66b-25": "ston ka'i chu sngon mtshor ni mthong ba ltar //",
    "T06D4024:66b-26": "de bzhin rgyal sras tshogs kyi khyab bdag gzugs //",
    "T06D4024:66b-27": "rdzogs sangs dkyil 'khor nang du mthong bar 'gyur //",
    "T06D4024:66b-28": "yon tan drug cu rtsa bzhi po //",
    "T06D4024:66b-29": "'di dag so sor rgyu bcas te //",
    "T06D4024:66b-30": "go rims ji bzhin rin chen gyi //",
    "T06D4024:66b-31": "mdo yi rjes 'brang shes par bya //",
    "T06D4024:66b-32": "mi phyed pa dang mi zhan dang //",
    "T06D4024:66b-33": "mtshungs pa med phyir g-yo med phyir //",
    "T06D4024:66b-34": "rdo rje seng ge mkha' dag pa'i //",
    "T06D4024:66b-35": "chu yi zla ba'i dpes bstan to //",
    "T06D4024:66b-36": "stobs sogs rnams las stobs drug dang //",
    "T06D4024:66b-37": "gsum dang gcig gis rim pa bzhin //",
    "T06D4024:66b-38": "shes bya snyoms par 'jug pa dang //",
    "T06D4024:66b-39": "bag chags bcas pa kun bsal bas //",
    "T06D4024:66b-40": "go cha rtsig pa shing bzhin du //",
    "T06D4024:66b-41": "phug dang bshig dang bcad phyir ro //",
    "T06D4024:66b-42": "brling dang snying brtan mi phyed pas //",
    "T06D4024:66b-43": "drang srong stobs ni rdo rje 'dra //",
    "T06D4024:66b-44": "gang phyir brling ba snying po'i phyir //",
    "T06D4024:66b-45": "gang phyir snying po brtan pa'i phyir //",
    "T06D4024:67a-0": "@67a * // gang phyir brtan pa mi phyed phyir //",
    "T06D4024:67a-1": "mi phyed phyir na rdo rje bzhin //",
    "T06D4024:67a-2": "'jigs pa med phyir ltos med phyir //",
    "T06D4024:67a-3": "brtan phyir rtsal ni phun tshogs pas //",
    "T06D4024:67a-4": "thub pa seng ge seng ge bzhin //",
    "T06D4024:67a-5": "'khor gyi tshogs su 'jigs mi mnga' //",
    "T06D4024:67a-6": "kun mngon mkhyen pas gang las kyang //",
    "T06D4024:67a-7": "'jigs med par ni rnam par gnas //",
    "T06D4024:67a-8": "dag pa'i sems can dang yang bdag / mi mnyam gzigs phyir ltos pa med //",
    "T06D4024:67a-9": "thugs ni chos rnams thams cad la //",
    "T06D4024:67a-10": "rtse gcig phyir na brtan pa nyid //",
    "T06D4024:67a-11": "mchog tu ma rig bag chags kyi //",
    "T06D4024:67a-12": "sa las brgal phyir rtsal ldan no //",
    "T06D4024:67a-13": "'jig rten nyan thos mtha' gcig tu //",
    "T06D4024:67a-14": "spyod dang blo ldan rang byung rnams //",
    "T06D4024:67a-15": "gong nas gong du blo dag ni //",
    "T06D4024:67a-16": "phra phyir dpe ni rnam pa lnga //",
    "T06D4024:67a-17": "'jig rten kun gyi nyer 'tsho'i phyir //",
    "T06D4024:67a-18": "sa chu me rlung rnams dang mtshungs //",
    "T06D4024:67a-19": "'jig rten 'jig rten 'das pa yi ;",
    "T06D4024:67a-20": "/ mtshan nyid las 'das nam mkha' bzhin //",
    "T06D4024:67a-21": "de dag yon tan sum cu ni //",
    "T06D4024:67a-22": "gnyis 'di chos skus rab phye ste //",
    "T06D4024:67a-23": "nor bu rin chen 'od mdog dang //",
    "T06D4024:67a-24": "dbyibs bzhin dbye ba med phyir ro //",
    "T06D4024:67a-25": "mthong na tsham byed yon tan gang //",
    "T06D4024:67a-26": "sum cu rtsa gnyis zhes bya ba //",
    "T06D4024:67a-27": "sbrul pa chos la rdzogs par ni //",
    "T06D4024:67a-28": "longs spyod rdzogs sku gnyis la brten //",
    "T06D4024:67a-29": "dag las ring dang nye rnams las //",
    "T06D4024:67a-30": "'jig rten rgyal ba'i dkyil 'khor du //",
    "T06D4024:67a-31": "chu dang nam mkha' zla gzugs bzhin //",
    "T06D4024:67a-32": "de mthong ba ni rnam pa gnyis //",
    "T06D4024:67a-33": "theg pa chen po rgyud bla ma'i bstan bcos dkon mchog gi rigs rnam par dbye ba las /",
    "T06D4024:67a-34": "yon tan gyi skabs te ldan ye shes chu mtsho bsod nams ye shes nyi 'ong can //",
    "T06D4024:67a-35": "theg pa / gdul bya'i khams kyi gdul bya'i bya ba dang //",
    "T06D4024:67a-36": "de yi yul dang dus su gshegs pa la //",
    "T06D4024:67a-37": "khyab bdag rtag tu lhun gyis grub par 'jug /",
    "T06D4024:67a-38": "yon tan rin chen mchog tshogs dang ldan ye shes",
    "T06D4024:67a-39": "chu mtsho bsod nams ye shes nyi 'od can //",
    "T06D4024:67a-40": "theg pa ma lus nges par bsgrubs te mtha' dang dbus med rgya chen nam mkha' ltar khyab pa //",
    "T06D4024:67a-41": "sangs rgyas nyid ni yon tan dri ma med gter",
    "T06D4024:67b-0": "sems can @67b kun la khyad med rnam gzigs nas",
    "T06D4024:67b-1": "// nyon mongs shes bya'i sprin gyi dra ba sangs",
    "T06D4024:67b-2": "rgyas rnams kyi thugs rje'i rlung gis rnam par gtor",
    "T06D4024:67b-3": "// // gang zhig gang gis gdul ba yi //",
    "T06D4024:67b-4": "bya gang gang du gang gi tshe //",
    "T06D4024:67b-5": "de yi rnam rtog skye med phyir //",
    "T06D4024:67b-6": "thub pa rtag tu lhun gyis grub //",
    "T06D4024:67b-7": "gdul bya'i khams ni gang zhig gi / gdul ba'i thabs mang gang gang gis //",
    "T06D4024:67b-8": "gdul bya'i bya gang gang du ni //",
    "T06D4024:67b-9": "gang tshe yal dang dus de dag / nges 'byin de yi ston pa dang //",
    "T06D4024:67b-10": "de 'bras de yi yongs 'dzin dang //",
    "T06D4024:67b-11": "de sgrib de gcod rkyen la ni //",
    "T06D4024:67b-12": "rnam par rtog pa med phyir ro //",
    "T06D4024:67b-13": "nges par 'byin pas bcu ste //",
    "T06D4024:67b-14": "tshogs gnyis dag ni de yi rgyu //",
    "T06D4024:67b-15": "de 'bras byang chub mchog yin te //",
    "T06D4024:67b-16": "byang chub sems can yongs su 'dzin //",
    "T06D4024:67b-17": "de sgrib mtha' yas nyon mongs dang //",
    "T06D4024:67b-18": "nye ba'i nyon mongs bag chags so //",
    "T06D4024:67b-19": "dus kun du ni de 'joms pa'i //",
    "T06D4024:67b-20": "rkyen ni thugs rje chen po yin //",
    "T06D4024:67b-21": "gnas drug po ni 'di dag rnams //",
    "T06D4024:67b-22": "go rims ji bzhin rgya mtsho dang //",
    "T06D4024:67b-23": "nyi ma dang ni nam mkha'i gter //",
    "T06D4024:67b-24": "sprin dang rlung bzhin shes par bya //",
    "T06D4024:67b-25": "shes chu yon tan rin chen dang //",
    "T06D4024:67b-26": "ldan phyir sa rnams rgya mtsho bzhin //",
    "T06D4024:67b-27": "sems can thams cad nyer 'tsho'i phyir //",
    "T06D4024:67b-28": "tshogs gnyis dag ni nyi ma bzhin //",
    "T06D4024:67b-29": "rgya che mtha' dang dbus med phyir //",
    "T06D4024:67b-30": "byang chub nam mkha'i khams bzhin no //",
    "T06D4024:67b-31": "yang dag rdzogs sangs chos nyid phyir //",
    "T06D4024:67b-32": "sems can khams ni gter dang 'dra //",
    "T06D4024:67b-33": "glo bur khyab dang ma grub phyir //",
    "T06D4024:67b-34": "de yi nyon mongs sprin tshogs bzhin //",
    "T06D4024:67b-35": "de 'thor bar ni nyer gnas phyir //",
    "T06D4024:67b-36": "thugs rje mi bzad rlung dang 'dra //",
    "T06D4024:67b-37": "gzhan gyi dbang gis nges 'byung dang //",
    "T06D4024:67b-38": "bdag dang sems can mtshungs gzigs dang //",
    "T06D4024:67b-39": "mdzad pa yengs su ma rdzogs phyir //",
    "T06D4024:67b-40": "'khor ba srid du mdzad mi 'chad //",
    "T06D4024:67b-41": "brgya byin rnga sprin tshangs pa dang //",
    "T06D4024:67b-42": "nyi ma nor bu rin chen bzhin //",
    "T06D4024:67b-43": "de bzhin gshegs pa sgra brnyan bzhin //",
    "T06D4024:67b-44": "nam mkha' dang ni sa bzhin no //",
    "T06D4024:67b-45": "ji ltar bee d'u ra dag pa yi //",
    "T06D4024:67b-46": "rang bzhin sa steng 'dir 'gyur te //",
    "T06D4024:67b-47": "dag phyir lha yi dbang po der //",
    "T06D4024:68a-0": "@68a * // lha yi bu mo'i tshogs dang bcas //",
    "T06D4024:68a-1": "rnam par rgyal ba'i khang bzang dang //",
    "T06D4024:68a-2": "lha gnas de las gzhan dag dang //",
    "T06D4024:68a-3": "de yi gzhal yas sna tshogs dang //",
    "T06D4024:68a-4": "lha rdzas rnam mang de mthong ngo //",
    "T06D4024:68a-5": "de nas skyes pa bud med tshogs //",
    "T06D4024:68a-6": "sa yi steng na gnas pa rnams //",
    "T06D4024:68a-7": "snang ba de ni mthong gyur te //",
    "T06D4024:68a-8": "nged kyang ring por mi thogs par //",
    "T06D4024:68a-9": "lha dbang 'di 'drar gyur cig ces //",
    "T06D4024:68a-10": "de 'dra'i smon lam 'debs byed cing //",
    "T06D4024:68a-11": "de thob don du dge ba ni //",
    "T06D4024:68a-12": "yang dag blangs te gnas par gyur //",
    "T06D4024:68a-13": "de dag dge ba'i las des ni //",
    "T06D4024:68a-14": "'di snang tsam zhes de lta bur //",
    "T06D4024:68a-15": "shes pa med kyang sa steng nas //",
    "T06D4024:68a-16": "'phos te lha ru skye bar 'gyur //",
    "T06D4024:68a-17": "snang ba de ni shin tu yang //",
    "T06D4024:68a-18": "rtog pa med cing g-yo ba med //",
    "T06D4024:68a-19": "de lta mod kyi sa steng na //",
    "T06D4024:68a-20": "don chen gyis ni nye bar gnas //",
    "T06D4024:68a-21": "de bzhin dad sogs dri med can //",
    "T06D4024:68a-22": "dad sogs yon tan bsgom pa yi //",
    "T06D4024:68a-23": "rang sems la snang rdzogs sangs rgyas //",
    "T06D4024:68a-24": "mtshan dang dpe byad ldan pa dang //",
    "T06D4024:68a-25": "'chag pa dang ni bzhengs pa dang //",
    "T06D4024:68a-26": "bzhugs pa dang ni gzims pa dang //",
    "T06D4024:68a-27": "spyod lam sna tshogs mdzad pa can //",
    "T06D4024:68a-28": "zhi ba'i chos ni gsung ba dang //",
    "T06D4024:68a-29": "mi gsung mnyam par bzhag gyur pa //",
    "T06D4024:68a-30": "cho 'phrul rnam pa sna tshogs dag / mdzad pa gzi mdangs chen po can //",
    "T06D4024:68a-31": "sems can rnams kyis mthong bar 'gyur //",
    "T06D4024:68a-32": "de mthong nas kyang 'dod ldan pa //",
    "T06D4024:68a-33": "sangs rgyas nyid ces rab sbyor te //",
    "T06D4024:68a-34": "de rgyu yang dag blangs nas ni //",
    "T06D4024:68a-35": "'dod pa'i go 'phang thob par byed //",
    "T06D4024:68a-36": "snang ba de ni shin tu yang //",
    "T06D4024:68a-37": "rtog med g-yo ba med pa nyid //",
    "T06D4024:68a-38": "de lta na yang 'jig rten na //",
    "T06D4024:68a-39": "don chen bos ni nye bar gnas //",
    "T06D4024:68a-40": "'di ni rang sems snang ba zhes //",
    "T06D4024:68a-41": "so so'i skye bos mi shes mod //",
    "T06D4024:68a-42": "de lta na yang gzugs mthong ste //",
    "T06D4024:68a-43": "de dag la ni don yod 'gyur //",
    "T06D4024:68a-44": "rim gyis de mthong la brten nas //",
    "T06D4024:68a-45": "theg pa 'di la gnas pa rnams //",
    "T06D4024:68a-46": "nang gi dam pa chos sku ni //",
    "T06D4024:68a-47": "ye shes mig gis mthong bar 'gyur //",
    "T06D4024:68a-48": "ji ltar sa kun nyam nga'i gnas gzhan dang bral dri med bee d'u rya //",
    "T06D4024:68b-0": "gsal mdzes nor bu'i yon tan dri bral dpal @68b ldan steng ni mnyam gyur te //",
    "T06D4024:68b-1": "dag phyir der ni lha dag sna tshogs lha dbang lha yi gzugs shar ste //",
    "T06D4024:68b-2": "rim gyis sa yi yon tan bral phyir de ni slar yang mi snang 'gyur //",
    "T06D4024:68b-3": "de dngos thob phyir bsnyen gnas brtul zhugs nges par sbyin sogs la phyogs pa //",
    "T06D4024:68b-4": "bud med skyes tshogs smon pa'i sems kyis me tog la sogs 'thor ba ltar //",
    "T06D4024:68b-5": "dag pa bee d'u rya 'dra'i sems la snang ba'i thub dbang thob bya'i phyir //",
    "T06D4024:68b-6": "rab dga'i sems ldan rgyal ba'i sras rnams de bzhin sems rab skyed par byed //",
    "T06D4024:68b-7": "ji ltar bee d'u ra sa gzhi gtsang ma la//",
    "T06D4024:68b-8": "lha dbang lus kyi gzugs brnyan snang ba ltar //",
    "T06D4024:68b-9": "de bzhin 'gro sems gzhi gtsang ma la //",
    "T06D4024:68b-10": "thub pa'i dbang po'i sku yi gzugs brnyan 'char //",
    "T06D4024:68b-11": "'gro bar gzugs brnyan 'char nub rnyog med dang //",
    "T06D4024:68b-12": "rnyog pa'i rang sems rab 'jug dbang gis 'jug / ji ltar 'jig rten dag na gzugs snang ltar //",
    "T06D4024:68b-13": "de bzhin yod dang zhig ces de mi lta //",
    "T06D4024:68b-14": "ji ltar lha nang lha rnams kyi //",
    "T06D4024:68b-15": "sngon gyi dkar po'i mthu yis ni //",
    "T06D4024:68b-16": "'bad dang gnas dang yid gzugs dang //",
    "T06D4024:68b-17": "rnam par rtog pa med bzhin du //",
    "T06D4024:68b-18": "mi rtag sdug bsngal bdag med dang /",
    "T06D4024:68b-19": "zhi ba'i sgra yis bag med pa'i //",
    "T06D4024:68b-20": "lha rnams thams cad yang dang yang //",
    "T06D4024:68b-21": "chos kyi rngas ni skul byed ltar //",
    "T06D4024:68b-22": "de bzhin khyab bdag 'bad sogs dang //",
    "T06D4024:68b-23": "bral yang 'gro ba ma lus pa //",
    "T06D4024:68b-24": "sangs rgyas gsung gis khyab mdzad de //",
    "T06D4024:68b-25": "skal ldan rnams la chos ston to //",
    "T06D4024:68b-26": "ji ltar lha nang lha rnams kyi //",
    "T06D4024:68b-27": "rnga sgra rang gi las las byung //",
    "T06D4024:68b-28": "de bzhin 'jig rten thub pa'i chos //",
    "T06D4024:68b-29": "gsung ba rang gi las las byung //",
    "T06D4024:68b-30": "'bad nas lus dang sems bral ba'i //",
    "T06D4024:68b-31": "sgra de ji ltar zhi sgrub ltar //",
    "T06D4024:68b-32": "de bzhin 'bad sogs dang bral ba'i //",
    "T06D4024:68b-33": "chos de zhi bsgrub par byed //",
    "T06D4024:68b-34": "ji ltar lha yi grong na rnga sgra'i rgyus byung mi 'jigs sbyin pa ni //",
    "T06D4024:68b-35": "nyon mongs g-yul du 'jug tshe lha min dpung rgyal rtsed mo sal ba ltar //",
    "T06D4024:68b-36": "de bzhin 'jig rten dag na bsam gtan gzugs med la sogs rgyus byung ba //",
    "T06D4024:69a-0": "sems can nyon mongs sdug @69a * //",
    "T06D4024:69a-1": "bsngal rab 'joms zhi ba bla med lam tshul brjod //",
    "T06D4024:69a-2": "gang phyir skye kun pha nyid dang //",
    "T06D4024:69a-3": "phan bde cho 'phrul gsum ldan pa //",
    "T06D4024:69a-4": "de phyir thub dbyangs lha rdzas kyi //",
    "T06D4024:69a-5": "sil snyan rnams las khyad par 'phags //",
    "T06D4024:69a-6": "lhar ni rnga yi sgra chen po //",
    "T06D4024:69a-7": "sar gnas rnams kyi rnar mi 'gro //",
    "T06D4024:69a-8": "sangs rgyas rnga sgra 'khor ba yi //",
    "T06D4024:69a-9": "sa 'og 'jig rten dag tu 'gro / lhar ni lha yi sil snyan bye ba mang //",
    "T06D4024:69a-10": "'dod me mngon par 'phel ba'i don du sgrog / thugs rje'i bdag nyid rnams kyi dbyangs gcig kyang //",
    "T06D4024:69a-11": "sdug bsngal me rab zhi ba'i don du 'jug / lhar ni mdzes shing yid 'ong sil snyan sgra //",
    "T06D4024:69a-12": "sems kyi rgod pa 'phel bar 'gyur ba'i rgyu //",
    "T06D4024:69a-13": "thugs rje'i bdag nyid de bzhin gshegs pa'i gsung //",
    "T06D4024:69a-14": "ting 'dzin sems gtod bsam pa skul byed nyid //",
    "T06D4024:69a-15": "mdor na ma lus 'jig rten khams su yang //",
    "T06D4024:69a-16": "lha dang sa gnas bde ba'i rgyu gang yin //",
    "T06D4024:69a-17": "de ni ma lus 'jig rten khyab snang ba //",
    "T06D4024:69a-18": "dbyangs nyid la ni rab tu brten par brjod //",
    "T06D4024:69a-19": "ji ltar rna ba dang bral bas //",
    "T06D4024:69a-20": "phra mo'i sgra ni mi myong zhing //",
    "T06D4024:69a-21": "thams cad lha yi rna bar yang //",
    "T06D4024:69a-22": "rna lam du ni mi 'gro bzhin //",
    "T06D4024:69a-23": "de bzhin chos phra mchog tu ni //",
    "T06D4024:69a-24": "zhib mo'i ye shes spyod yul yang //",
    "T06D4024:69a-25": "nyon mongs med yid 'ga' zhig gi / rna ba'i lam du 'gyur ba yin //",
    "T06D4024:69a-26": "ji ltar dbyar gyi dus na sprin //",
    "T06D4024:69a-27": "lo tog phun sum tshogs pa'i rgyu //",
    "T06D4024:69a-28": "chu yi phung po 'bad med par //",
    "T06D4024:69a-29": "sa la rgyun du 'bebs pa ltar //",
    "T06D4024:69a-30": "de bzhin thugs rje'i sprin las ni //",
    "T06D4024:69a-31": "rgyal ba'i dam chos chu yi char //",
    "T06D4024:69a-32": "'gro ba'i dge ba'i lo tog rgyu //",
    "T06D4024:69a-33": "rnam par rtog pa med par 'bebs //",
    "T06D4024:69a-34": "ji ltar 'jig rten dge ba'i lam 'jug na //",
    "T06D4024:69a-35": "rlung skyes chu char sprin gyis 'bebs pa ltar //",
    "T06D4024:69a-36": "de bzhin brtse rlung 'gro dge mngon 'phel phyir //",
    "T06D4024:69a-37": "sangs rgyas sprin las dam chos char pa 'bebs //",
    "T06D4024:69a-38": "srid la mkhyen dang brtse chen 'gyur ba dang //",
    "T06D4024:69a-39": "mi 'gyur mi gos nam mkha'i dkyil gnas pa //",
    "T06D4024:69b-0": "ting 'dzin gzungs chu dri med snying @69b po can //",
    "T06D4024:69b-1": "thub dbang sprin ni dge ba'i lo tog rgyu //",
    "T06D4024:69b-2": "ji ltar bsil dang zhim dang 'jam pa dang //",
    "T06D4024:69b-3": "yang ba'i chu ni sprin de las thon pa //",
    "T06D4024:69b-4": "sa la ba cha la sogs gnas 'brel bas //",
    "T06D4024:69b-5": "shin tu mang po'i ror ni 'gyur ba bzhin //",
    "T06D4024:69b-6": "de bzhin 'phags pa'i yan lag brgyad chu'i char //",
    "T06D4024:69b-7": "rab yangs brtse sprin snying po las thon pa //",
    "T06D4024:69b-8": "'gro ba'i rgyud kyi gnas kyi dbye ba las //",
    "T06D4024:69b-9": "rnam pa mang po'i ro dang ldan par 'gyur //",
    "T06D4024:69b-10": "theg pa mchog la dang ba dang //",
    "T06D4024:69b-11": "bar ma dang ni sdang ba yi //",
    "T06D4024:69b-12": "phung po gsum ni mi dag dang //",
    "T06D4024:69b-13": "rma bya dang ni yi dags 'dra //",
    "T06D4024:69b-14": "dpyid mthar sprin med pa ni mi dang mkha' mi rgyu ba'i bya dag dang //",
    "T06D4024:69b-15": "dbyar tshes la char babs pa na yi dags dag ni sdug pa ltar //",
    "T06D4024:69b-16": "snying rje'i sprin tshogs dag gis chos chu byung dang ma byung ba las kyang //",
    "T06D4024:69b-17": "chos 'dod pa dang chos la sdang ba'i 'jig rten dag na dpe de nyid //",
    "T06D4024:69b-18": "thigs pa rags 'bebs rdo tshan dang ni rdo rje'i me ni 'bebs pa na //",
    "T06D4024:69b-19": "srog chags phra dang ri sul song ba dag la ji ltar sprin ltos med //",
    "T06D4024:69b-20": "phra dang rgya chen rigs pa'i tshul gyis mkhyen pa dang ni brtse ba'i sprin //",
    "T06D4024:69b-21": "nyon mongs dag 'gyur bdag lta'i bag nyal dag la rnam kun ltos pa med //",
    "T06D4024:69b-22": "'khor ba'i skye 'chi thog ma med der 'gro ba'i lam ni rnam pa lnga //",
    "T06D4024:69b-23": "mi gtsang ba la dri zhim med bzhin 'gro lnga dag na bde ba med //",
    "T06D4024:69b-24": "de yi sdug bsngal rtag tu mes mtshon rgya tsha la sogs reg skyes bzhin //",
    "T06D4024:69b-25": "thugs rje'i sprin las dam chos char chen der bzhi byed rab tu 'bebs //",
    "T06D4024:69b-26": "lha la 'chi 'pho mi la yongs tshol sdug bsngal zhes byar rtogs pa'i phyir //",
    "T06D4024:69b-27": "shes rab ldan pa lha mi'i dbang phyug mchog la'ang mngon par 'dod med de //",
    "T06D4024:69b-28": "shes rab dang ni de bzhin gshegs pa'i gsung rab dad pa'i rjes 'brangs la//",
    "T06D4024:69b-29": "'di ni sdug bsngal 'di rgyu 'di ni 'gog ces shes pas mthong phyir ro //",
    "T06D4024:69b-30": "nad ni shes bya nad kyi rgyun spar bya la //",
    "T06D4024:69b-31": "bde gnas thob bya sman ni bsten par bya ba ltar //",
    "T06D4024:69b-32": "sdug bsngal rgyu dang de 'gog pa dang de bzhin lam //",
    "T06D4024:69b-33": "shes bya spang bya reg par bya zhing bsten par bya //",
    "T06D4024:70a-0": "ji ltar tshangs @70a * //",
    "T06D4024:70a-1": "pa tshangs pa yi //",
    "T06D4024:70a-2": "gnas nas 'phro ba med bzhin du //",
    "T06D4024:70a-3": "lha yi gnas ni thams cad du //",
    "T06D4024:70a-4": "snang ba 'bad med ston pa ltar //",
    "T06D4024:70a-5": "de bzhin thub pa chos sku las //",
    "T06D4024:70a-6": "bskyod pa med par khams kun du //",
    "T06D4024:70a-7": "skal ldan rnams la 'bad med par //",
    "T06D4024:70a-8": "sprul pa dag ni ston par mdzad //",
    "T06D4024:70a-9": "ji ltar tshangs rtag gzhal yas khang na mi g-yo 'dod khams zhugs pa de //",
    "T06D4024:70a-10": "lha rnams kyis mthong de mthong de yang yul la dga' ba spong byed ltar //",
    "T06D4024:70a-11": "de bzhin bde gshegs chos kyi sku las mi bskyod 'jig rten khams kun du //",
    "T06D4024:70a-12": "skal ldan gyis mthong de mthong de yang rtag tu dri ma kun sel byed //",
    "T06D4024:70a-13": "sngon gyi rang nyid smon lam dang //",
    "T06D4024:70a-14": "lha rnams kyi ni dge ba'i mthus //",
    "T06D4024:70a-15": "ji ltar tshangs pa 'bad med snang //",
    "T06D4024:70a-16": "rang byung sprul sku de bzhin no //",
    "T06D4024:70a-17": "'pho dang lhums 'jug bltams dang yab kyi khab gshegs dang ;",
    "T06D4024:70a-18": "/ dges rol ba dang dban par spyod dang bdud bcom dang //",
    "T06D4024:70a-19": "byang chub che brnyes zhi ba'i grong du lam ston",
    "T06D4024:70a-20": "dag / bstan nas thub pa skal med mig gi",
    "T06D4024:70a-21": "lam mi 'gyur // ji ltar nyi mas gdungs pa'i dus gcig tshe nyid la //",
    "T06D4024:70a-22": "pad sogs rgyas dang ku mu ta ni rab zum pa //",
    "T06D4024:70a-23": "chu skyes bye dang zum pa'i yon tan skyon dag la //",
    "T06D4024:70a-24": "nyi ma rtog med 'dir ni 'phags pa'i nyi de bzhin //",
    "T06D4024:70a-25": "ji ltar nyi ma rtog med par //",
    "T06D4024:70a-26": "rang 'od cig car spros pa yis //",
    "T06D4024:70a-27": "padma rgyas par byed pa dang //",
    "T06D4024:70a-28": "gzhan dag smin par byed pa ltar //",
    "T06D4024:70a-29": "de bzhin de bzhin gshegs pa yi //",
    "T06D4024:70a-30": "nyi ma dam chos 'od zer dag gdul bya'i skye bo'i padma la //",
    "T06D4024:70a-31": "rnam par rtog pa med par 'jug / chos dang gzugs kyi sku dag gis //",
    "T06D4024:70a-32": "byang chub snying po mkhar shar ba'i //",
    "T06D4024:70a-33": "kun mkhyen nyi ma 'gro bar ni //",
    "T06D4024:70a-34": "ye shes 'od zer spro bar mdzad //",
    "T06D4024:70a-35": "gang phyir gdul bya dag pa yi //",
    "T06D4024:70a-36": "chu yi snod ni thams cad la //",
    "T06D4024:70a-37": "bde gshegs nyi ma'i gzugs brnyan ni //",
    "T06D4024:70a-38": "dpag tu med pa cig car 'char //",
    "T06D4024:70a-39": "rtag tu thams cad la khyab pa'i //",
    "T06D4024:70a-40": "chos dbyings nam mkha'i dkyil du ni //",
    "T06D4024:70a-41": "sangs rgyas nyi ma gdug bya yi //",
    "T06D4024:70a-42": "ri la ji ltar 'os par 'bab //",
    "T06D4024:70a-43": "ji ltar rgya chen 'od zer stong ldan nyi shar 'di //",
    "T06D4024:70b-0": "'jig rten kun du snang bar byas nas @70b rim gyis ni //",
    "T06D4024:70b-1": "mchog dang bar ma dman pa'i ri la 'bab de bzhin //",
    "T06D4024:70b-2": "rgyal ba'i nyi ma sems can tshogs la rim gyis 'bab //",
    "T06D4024:70b-3": "zhing kun nam mkha'i mthil spro nyi ma la med la //",
    "T06D4024:70b-4": "mi shes mun bkab shes bya'i don ston pa yang min //",
    "T06D4024:70b-5": "thugs rje'i bdag nyid sna tshogs mdog bkye'i 'od tshogs kyis //",
    "T06D4024:70b-6": "gsal ba dag ni 'gro la shes bya'i don ston mdzad //",
    "T06D4024:70b-7": "sangs rgyas grong du gshegs tshe mig dang mi ldan pa yi skye bo rnams //",
    "T06D4024:70b-8": "mthong zhing don med tshogs bral don de mthong ba las ni myong ba dang //",
    "T06D4024:70b-9": "gti mug gis ldongs srid pa'i mtshor lhung lta ba'i mun pas bsgribs pa rnams //",
    "T06D4024:70b-10": "sangs rgyas nyi ma'i 'od kyis blo snang ma mthong ba yi gnas mthong 'gyur //",
    "T06D4024:70b-11": "ji ltar yid bzhin nor bu ni //",
    "T06D4024:70b-12": "rtog pa med kyang cig car du //",
    "T06D4024:70b-13": "spyod yul gnas pa rnams kyi ni //",
    "T06D4024:70b-14": "bsam kun so sor rdzogs byed ltar //",
    "T06D4024:70b-15": "de bzhin sangs rgyas yid bzhin la //",
    "T06D4024:70b-16": "brten nas bsam pa tha dad rnams //",
    "T06D4024:70b-17": "sna tshogs chos ni thos gyur kyang //",
    "T06D4024:70b-18": "de ni de la rnam mi rtog / ji ltar nor bu rin chen rtog med 'dod pa'i nor //",
    "T06D4024:70b-19": "'bad pa med par gzhan pa dag la rab ster ltar //",
    "T06D4024:70b-20": "de bzhin thub pa 'bad med ji ltar 'os par ni //",
    "T06D4024:70b-21": "gzhan gyi don du srid pa ji srid rtag tu bzhugs //",
    "T06D4024:70b-22": "gang phyir rgya mtsho sa 'og gnas de la 'dod pas //",
    "T06D4024:70b-23": "ji ltar nor bu bzang po 'gro 'dir rab rnyed dka' //",
    "T06D4024:70b-24": "de bzhin 'gro ba shin tu skal dan nyon mongs zin //",
    "T06D4024:70b-25": "yid 'dir bde gshegs mthong ba rnyed dkar shes par bya //",
    "T06D4024:70b-26": "ji ltar sgra brnyan gyi ni sgra //",
    "T06D4024:70b-27": "gzhan gyi rnam rig las byung ba //",
    "T06D4024:70b-28": "rnam rtog med cing bzo med la //",
    "T06D4024:70b-29": "phyi dang nang na mi gnas ltar //",
    "T06D4024:70b-30": "de bzhin de bzhin gshegs pa'i gsung //",
    "T06D4024:70b-31": "gzhan gyi rnam rig las byung ba //",
    "T06D4024:70b-32": "rnam par rtog med bzo med cing //",
    "T06D4024:70b-33": "phyi dang nang na gnas ma yin //",
    "T06D4024:70b-34": "cung zad med cing snang ba med //",
    "T06D4024:70b-35": "dmigs ba med cing rten med la //",
    "T06D4024:70b-36": "mig gi lam las rab 'das pa//",
    "T06D4024:70b-37": "gzugs med bstan du med pa yi //",
    "T06D4024:70b-38": "mkha' la ji ltar mtho dang dma' //",
    "T06D4024:70b-39": "mthong yang de ni de lta min //",
    "T06D4024:70b-40": "de bzhin thams cad sangs rgyas la //",
    "T06D4024:70b-41": "mthong yang de ni de lta min //",
    "T06D4024:70b-42": "ji ltar sa las skye ba kun //",
    "T06D4024:70b-43": "rtog med sa la brten nas ni //",
    "T06D4024:70b-44": "'phel dang brten dang yangs 'gyur ltar //",
    "T06D4024:71a-0": "de bzhin @71a * //",
    "T06D4024:71a-1": "rdzogs pa'i sangs rgyas sa //",
    "T06D4024:71a-2": "rnam rtog med pa la brten nas //",
    "T06D4024:71a-3": "'gro ba'i dge ba'i rtsa ba rnams //",
    "T06D4024:71a-4": "ma lus par ni 'phel bar 'gyur //",
    "T06D4024:71a-5": "'bad rtsol med par bya ba 'ga' //",
    "T06D4024:71a-6": "byed pa mthong med de bas na //",
    "T06D4024:71a-7": "gdul bya'i the tshom bcad pa'i phyir //",
    "T06D4024:71a-8": "dpe rnams dgu ni bstan pa yin //",
    "T06D4024:71a-9": "gang du dpe dgu po 'di dag / rgyas par rab tu bstan gyur pa //",
    "T06D4024:71a-10": "mdo sde yi ni ming nyid kyis //",
    "T06D4024:71a-11": "de yi dgos pa bstan pa nyid //",
    "T06D4024:71a-12": "thos pa las byung shes pa yi //",
    "T06D4024:71a-13": "snang ba rgya chen 'dis brgyan pa'i //",
    "T06D4024:71a-14": "blo ldan myur du sangs rgyas kyi //",
    "T06D4024:71a-15": "spyod yul kun la 'jug par 'gyur //",
    "T06D4024:71a-16": "de don bee d'u ra brgya byin gyi //",
    "T06D4024:71a-17": "gzugs brnyan la sogs dpe dag ni //",
    "T06D4024:71a-18": "rnam dgu brjod pa de la ni //",
    "T06D4024:71a-19": "de yi bsdus don nges par bzung //",
    "T06D4024:71a-20": "ston dang gsung dang khyab pa dang //",
    "T06D4024:71a-21": "sbrul dang ye shes spro ba dang //",
    "T06D4024:71a-22": "thugs gsung sku yi gsang ba dang //",
    "T06D4024:71a-23": "thugs rje'i bdag nyid thob pa nyid //",
    "T06D4024:71a-24": "'bad rtsol rgyun kun rab zhi ba //",
    "T06D4024:71a-25": "rnam par rtog pa med pa'i thugs //",
    "T06D4024:71a-26": "dri med bee d'u ra brgya byin gyi //",
    "T06D4024:71a-27": "gzugs brnyan shar ba la sogs bzhin //",
    "T06D4024:71a-28": "'bad rtsol zhi ba dam bcas te //",
    "T06D4024:71a-29": "rtog med thugs ni gtan tshigs so //",
    "T06D4024:71a-30": "rang bzhin don ni grub don du //",
    "T06D4024:71a-31": "dpe ni brgya byin gzugs sogs yin //",
    "T06D4024:71a-32": "'dir ni skabs don 'di yin te //",
    "T06D4024:71a-33": "ston pa la sogs rnam dgu ni //",
    "T06D4024:71a-34": "ston pa skye 'chi dang bral ba //",
    "T06D4024:71a-35": "'bad pa med par rab 'jug pa'o //",
    "T06D4024:71a-36": "gang zhig brgya byin rnga dang sprin bzhin dang //",
    "T06D4024:71a-37": "tshang nyid rin chen yid bzhin nor rgyal bzhin //",
    "T06D4024:71a-38": "sgra brnyan nam mkha' sa bzhin srid pa'i bar //",
    "T06D4024:71a-39": "'bad med gzhan don mdzad de rnal 'byor rig / rin chen lha dbang snang zhing ston pa ste //",
    "T06D4024:71a-40": "legs par 'doms mdzad lha yi rnga dang 'dra //",
    "T06D4024:71a-41": "khyab bdag mkhyen dang brtse chen sprin tshogs ni //",
    "T06D4024:71a-42": "mtha' yas 'gro ba srid rtse'i bar du khyab //",
    "T06D4024:71a-43": "changs bzhin zag med gnas las mi bskyod par //",
    "T06D4024:71a-44": "sprul pa rnam pa du ma rab tu ston //",
    "T06D4024:71a-45": "nyid bzhin ye shes snang ba rab spro gang //",
    "T06D4024:71a-46": "rnam dag rin chen yid bzhin nor 'dra'i thugs //",
    "T06D4024:71a-47": "rgyal ba rnams kyi gsung de brag ca bzhin du yi ge med //",
    "T06D4024:71b-0": "sku ni nam mkha' lta bur khyab dang gzugs med @71b rtag pa nyid //",
    "T06D4024:71b-1": "sa gzhi 'gro ba'i dkar po'i chos kyi sman rnams ma lus pa'i //",
    "T06D4024:71b-2": "rnam pa kun tu gzhir gyur ba ni sangs rgyas sa yin no //",
    "T06D4024:71b-3": "dag ba bee d'u rya 'dra yi //",
    "T06D4024:71b-4": "sems la sangs rgyas mthong ba'i rgyu //",
    "T06D4024:71b-5": "de dag sa ni mi zlog pa'i //",
    "T06D4024:71b-6": "dad pa'i dbang po brtas pa nyid //",
    "T06D4024:71b-7": "dge ba skye dang 'jig pas na //",
    "T06D4024:71b-8": "sangs rgyas gzugs ni skye dang 'jig / brgya byin bzhin du thub pa ni //",
    "T06D4024:71b-9": "chos kyi sku yi skye 'jig med //",
    "T06D4024:71b-10": "de bzhin du ni 'bad med par //",
    "T06D4024:71b-11": "skye med 'gag med chos sku las //",
    "T06D4024:71b-12": "srid pa ji srid gnas bar du //",
    "T06D4024:71b-13": "ston pa la sogs mdzad pa 'jug / dpe 'di rnams kyis bsdus pa yin //",
    "T06D4024:71b-14": "don ni 'di yin rim pa yang //",
    "T06D4024:71b-15": "snga ma phyi ma chos mi mthun //",
    "T06D4024:71b-16": "spangs pa'i sgo nas brjod pa yin //",
    "T06D4024:71b-17": "sangs rgyas gzugs brnyan lta bu ste //",
    "T06D4024:71b-18": "dbyangs dang mi ldan de 'dra min //",
    "T06D4024:71b-19": "lha yi rnga bzhin thams cad du ;",
    "T06D4024:71b-20": "/ don byed min pa de 'dra min //",
    "T06D4024:71b-21": "sprin chen dang mtshungs don med pa'i //",
    "T06D4024:71b-22": "sa bon spong min de 'dra min //",
    "T06D4024:71b-23": "tshangs chen bzhin te gtan du ni //",
    "T06D4024:71b-24": "smin par byed min de 'dra min //",
    "T06D4024:71b-25": "nyi ma'i gzugs bzhin gtan du ni //",
    "T06D4024:71b-26": "mun pa 'joms min de 'dra min //",
    "T06D4024:71b-27": "yid bzhin nor 'dra 'byung ba ni //",
    "T06D4024:71b-28": "rnyed par mi dka' de 'dra min //",
    "T06D4024:71b-29": "sgra brnyan bzhin te rkyen las ni //",
    "T06D4024:71b-30": "byung ba de dang 'dra ba'ang min //",
    "T06D4024:71b-31": "nam mkha' dang 'dra dag pa yi //",
    "T06D4024:71b-32": "gzhi min de dang 'dra ba'ang mi na //",
    "T06D4024:71b-33": "'jig rten 'jig rten las 'das pa //",
    "T06D4024:71b-34": "'gro ba'i phun tshogs ma lus pa //",
    "T06D4024:71b-35": "de gnas pa yi rten yin phyir //",
    "T06D4024:71b-36": "sa yi dkyil 'khor dag dang 'dra //",
    "T06D4024:71b-37": "sangs rgyas byang chub la brten nas //",
    "T06D4024:71b-38": "'jig rten 'das pa'i lam 'byung phyir //",
    "T06D4024:71b-39": "dge ba'i las lam bsam gtan dang //",
    "T06D4024:71b-40": "tshad med pa dang gzugs med 'byung //",
    "T06D4024:71b-41": "theg pa chen po rgyud bla ma'i bstan bcos dkon mchog gi rigs rnam par dbye ba las //",
    "T06D4024:71b-42": "de bzhin gshegs pa'i phrin las mdzad pa'i skabs te bzhi pa'o /",
    "T06D4024:71b-44": "// / sangs rgyas khams dang sangs rgyas byang chub dang //",
    "T06D4024:71b-45": "sangs rgyas chos dang sangs rgyas phrin las te //",
    "T06D4024:72a-0": "dag pa'i @72a * //",
    "T06D4024:72a-1": "sems can gyis kyang bsam bya min //",
    "T06D4024:72a-2": "'di ni 'dren pa rnams kyi spyod yul yin //",
    "T06D4024:72a-3": "blo ldan rgyal ba'i yum de la mos pa //",
    "T06D4024:72a-4": "sangs rgyas yon tan tshogs kyi snod 'gyur te //",
    "T06D4024:72a-5": "bsam med yon tan tshogs la mngon dga' bas //",
    "T06D4024:72a-6": "sems can kun gyi bsod nams zil gyis gnon //",
    "T06D4024:72a-7": "gang zhig byang chub don du gnyer bas gser zhing nor bus spras pa ni //",
    "T06D4024:72a-8": "sangs rgyas zhing rdul mnyam pa nyin re chos rgyal rnams la rtag 'bul na //",
    "T06D4024:72a-9": "gzhan gang 'di las tshig tsam thos shing thos nas kyang ni mos na 'di //",
    "T06D4024:72a-10": "sbyin pa las byung dge ba de las bsod nams ches mang thob par 'gyur //",
    "T06D4024:72a-11": "blo ldan gang zhig bla med byang chub 'dod pas bskal pa du mar byang //",
    "T06D4024:72a-12": "lus ngag yid kyi 'bad pa med par tshul khrims dri med srung byed la //",
    "T06D4024:72a-13": "gzhan gang 'di las tshig tsam thos shing thos nas kyang ni mos na 'di //",
    "T06D4024:72a-14": "tshul khrims las byung dge ba de las bsod nams ches mang thob par 'gyur //",
    "T06D4024:72a-15": "gang zhig 'di na srid pa gsum gyi nyon mongs me 'jil bsam gtan ni //",
    "T06D4024:72a-16": "lha dang tshangs gnas mthar son rdzogs pa'i byang chub 'pho med thabs bsgoms la //",
    "T06D4024:72a-17": "gzhan gang 'di las tshig tsam thos shing thos nas kyang ni mos na 'di //",
    "T06D4024:72a-18": "bsam gtan las byung dge ba de las bsod nams ches mang thob par 'gyur //",
    "T06D4024:72a-19": "gang phyir sbyin pas longs spyod dag ni sgrub byed cing //",
    "T06D4024:72a-20": "khrims kyi mtho ris bsgoms pas nyon mongs spong byed la //",
    "T06D4024:72a-21": "shes rab nyon mongs shes bya kun spong de yi phyir ;",
    "T06D4024:72a-22": "/'di mchog nyid de de yi rgyu ni 'di thos yin //",
    "T06D4024:72a-23": "gnas dang de ni gyur pa dang //",
    "T06D4024:72a-24": "de yi yon tan don sgrub ste //",
    "T06D4024:72a-25": "rgyal ba yi ni mkhyen pa'i yul //",
    "T06D4024:72a-26": "rnam bzhi ji skad brjod 'di la //",
    "T06D4024:72a-27": "blo ldan yod dang nus nyid dang //",
    "T06D4024:72a-28": "yon tan ldan pa mos pas ni //",
    "T06D4024:72a-29": "myur du de bzhin gshegs pa ni //",
    "T06D4024:72a-30": "go 'phang thob pa'i skal ldan 'gyur //",
    "T06D4024:72a-31": "bsam mi khyab pa'i yul 'di ni //",
    "T06D4024:72a-32": "yod dang bdag 'bras thob nus dang //",
    "T06D4024:72a-33": "thob pa 'di 'dra'i yon tan dang //",
    "T06D4024:72a-34": "ldan zhes dad pas mos pa'i phyir //",
    "T06D4024:72a-35": "'dun brtson dran dang bsam gtan dang //",
    "T06D4024:72b-0": "shes rab la @72b sogs yon tan snod //",
    "T06D4024:72b-1": "byang chub sems ni de dag la //",
    "T06D4024:72b-2": "rtag tu nye bar gnas par 'gyur //",
    "T06D4024:72b-3": "de ni rtag tu nyer gnas pas //",
    "T06D4024:72b-4": "rgyal ba'i sras po phyir mi ldog / bsod nams pha rol phyin rdzogs dang //",
    "T06D4024:72b-5": "yongs su dag pa nyed du 'gyur //",
    "T06D4024:72b-6": "bsod nams pha rol phyin pa lnga //",
    "T06D4024:72b-7": "de la rnam gsum rtog med pas //",
    "T06D4024:72b-8": "de rdzogs yongs su dag pa ni //",
    "T06D4024:72b-9": "de yi mi mthun phyogs spang phyir //",
    "T06D4024:72b-10": "sbyin byung bsod nams sbyin pa ste //",
    "T06D4024:72b-11": "tshul khrims las byung tshul khrims yin //",
    "T06D4024:72b-12": "bzod dang bsam gtan gnyis dag ni //",
    "T06D4024:72b-13": "sgom byung brtson 'grus kun tu 'gro //",
    "T06D4024:72b-14": "'khor gsum rnams par rtog pa gang //",
    "T06D4024:72b-15": "de ni shes bya'i sgrib par 'dod //",
    "T06D4024:72b-16": "ser sna la sogs rnam rtog gang //",
    "T06D4024:72b-17": "de ni nyon mongs sgrib par 'dod //",
    "T06D4024:72b-18": "shes rab las gzhan de dag ni //",
    "T06D4024:72b-19": "spong rgyu gzhan med de yi phyir //",
    "T06D4024:72b-20": "shes rab mchog yin de bzhi ni //",
    "T06D4024:72b-21": "thos pas de phyir thos pa mchog / de ltar yid ches lung dang rigs pa la //",
    "T06D4024:72b-22": "brten nas bdag nyid 'ba'am zhig dag phyir dang //",
    "T06D4024:72b-23": "gang dag mos dge phun sum tshogs ldan blo //",
    "T06D4024:72b-24": "de dag rjes su gzung phyir 'di bshad do //",
    "T06D4024:72b-25": "ji ltar sgron glog nor bu nye zla la //",
    "T06D4024:72b-26": "brten nas mig dang ldan pa lta ba bzhin //",
    "T06D4024:72b-27": "de bzhin don chen chos spobs 'od mdzad pa //",
    "T06D4024:72b-28": "thub la brten nas 'di nyid rab tu bshad //",
    "T06D4024:72b-29": "gang zhig don ldan chos dang nyer 'brel zhing //",
    "T06D4024:72b-30": "khams gsum kun nas nyon mongs spong byed gsung //",
    "T06D4024:72b-31": "zhi ba'i phan yon ston par mdzad pa gang //",
    "T06D4024:72b-32": "de ni drang srong gsung yin bzlog pa gzhan //",
    "T06D4024:72b-33": "gang zhig rgyal ba'i bstan pa 'ba' zhig gi //",
    "T06D4024:72b-34": "dbang byas rnam g-yeng med yid can gyis bshad //",
    "T06D4024:72b-35": "thar pa thob pa'i lam dang rjes mthun par //",
    "T06D4024:72b-36": "de yang drang srong bka' bzhin spyi bos blang //",
    "T06D4024:72b-37": "gang phyir rgyal las ches mkhas 'ga' yang 'jig rten 'di na yod min te //",
    "T06D4024:72b-38": "ma lus de nyid mchog ni tshul bzhin kun mkhyen gzhan min pa //",
    "T06D4024:72b-39": "de phyir drang srong rang nyid kyis gzhag mdo sde",
    "T06D4024:72b-40": "gang yin de mi dkrug / thub tshul bshig phyir",
    "T06D4024:72b-41": "de yang dam chos la ni gnod pa byed par",
    "T06D4024:72b-42": "'gyur // nyon mongs rmongs bdag rnams kyis 'phags la skur ba dang //",
    "T06D4024:72b-43": "des gsungs chos la brnyas gang de kun zhen ltas byas //",
    "T06D4024:72b-44": "des na zhen lta'i dri can de la blo mi sbyar //",
    "T06D4024:72b-45": "gos gtsang tshon gyis rnam 'gyur snum gyis gos pa min //",
    "T06D4024:73a-0": "blo @73a * //",
    "T06D4024:73a-1": "dman phyir dang dkar mos bral phyir log pa'i nga rgyal la brten phyir //",
    "T06D4024:73a-2": "dam chos phongs pas bsgribs pa'i bdag phyir dang don de nyid nges 'dzin phyir //",
    "T06D4024:73a-3": "rnyed la brkam phyir lta ba'i dbang phyir chos sun 'byin pa brten ba'i phyir //",
    "T06D4024:73a-4": "chos 'dzin bsrings phyir mos pa dman phyir dgra bcom rnams kyi chos spong byed //",
    "T06D4024:73a-5": "ji ltar zab mo'i chos rnams de bzhin mkhas pa rnams kyi med dang ni //",
    "T06D4024:73a-6": "mi bzad sbrul gdug gshed ma dang ni thog la'ang shin tu 'jigs mi bya //",
    "T06D4024:73a-7": "me sbrul dgra dang rdo rje'i me ni srog dang bral ba tsam byed de //",
    "T06D4024:73a-8": "de las mnar med rnams kyi 'gro ba shin tu 'jigs bar 'gro mi 'gyur /",
    "T06D4024:73a-9": "gar zhig yang yang sdig grogs bsten pas sangs rgyas ngan sems ldan gyur dang //",
    "T06D4024:73a-10": "pha ma dgra bcom gsod par bya ba min byed mchog tshogs 'byed pa'i mi //",
    "T06D4024:73a-11": "de yang chos nyid nges par bsams na myur du de las thar 'gyur gyi //",
    "T06D4024:73a-12": "gang zhig yid ni chos la sdang ba de la thar pa ga la yod //",
    "T06D4024:73a-13": "dkon mchog rnam par byang khams dri med byang chub yon tan phrin las te //",
    "T06D4024:73a-14": "don gnas rnam bdun tshul bzhin bshad las bdag gis dge ba gang thob pa //",
    "T06D4024:73a-15": "des ni 'gro 'di mtha' yas 'od mnga' drang srong tshe dpag med mthong zhing //",
    "T06D4024:73a-16": "mthong nas kyang ni chos mig dri med skyes te",
    "T06D4024:73a-17": "byang chub mchog thob shog / gang las rgyu mtshan",
    "T06D4024:73a-18": "gang gi phyir // ji lta bur ni gang bshad dang //",
    "T06D4024:73a-19": "rgyu mthun pa ni gang yin te //",
    "T06D4024:73a-20": "tshigs su bcad pa bzhis bstan to //",
    "T06D4024:73a-21": "gnyis kyi bdag nyid dag pa yi //",
    "T06D4024:73a-22": "thabs dang gcig gis nyams pa'i rgyu //",
    "T06D4024:73a-23": "de nas tshigs su bcad pa ni //",
    "T06D4024:73a-24": "gnyis kyis 'bras bu bstan pa yin //",
    "T06D4024:73a-25": "'khor gyi dkyil 'khor bzod pa dang //",
    "T06D4024:73a-26": "byang chub thob pa'i chos brjod pa'i //",
    "T06D4024:73a-27": "mdor na 'bras bu rnam gnyis ni //",
    "T06D4024:73a-28": "tham yis ni bstan pa yin /",
    "T06D4024:73a-30": "// / theg pa chen po rgyud bla ma'i bstan bcos dkon mchog gi rigs rnam par dbye ba las /",
    "T06D4024:73a-31": "phan yon gyi skabs te lnga pa'o /",
    "T06D4024:73a-33": "// / theg pa chen po rgyud bla ma'i bstan bcos mgon po byams pas mdzad pa rdzogs so /",
    "T06D4024:73a-35": "// / dpal grong khyer dpe med kyi mkhas pa chen",
    "T06D4024:73a-36": "po bram ze rin chen rdo rje'i dbon po pandi",
    "T06D4024:73a-37": "ta mkhas pa chen po sad dzny'a na dang /",
    "T06D4024:73a-38": "lotstsha ba sh'akya'i dge slong blo ldan shes rab kyis grong khyer dpe med du bsgyur ba'o /"
}