{
    "NG0501:0": "@#/ rgya gar skad du /",
    "NG0501:1": "sarba bud+d+ha tsit+ta ma ha gu h+ye tan+t+ra /",
    "NG0501:2": "bod skad du //",
    "NG0501:3": "sangs rgyas thams cad kyi thugs gsang ba chen po'i rgyud /",
    "NG0501:4": "bcom ldan 'das 'bras bu thams cad kyi mnga' bdag la phyag 'tshal lo //",
    "NG0501:5": "'di skad bdag gis bstan pa rang 'byung ba'i dus",
    "NG0501:6": "gcig / yul chos nyid la ye shes zang thal",
    "NG0501:7": "du shar / zhing khams thams cad ye shes su ma sgribs par gsal ba'i dus gcig na /",
    "NG0501:8": "sna tshogs yul snang thams cad ni long spyod rdzogs pa'i sku /",
    "NG0501:9": "'byung ba'i sgra thams cad ni bstan pa'i gsung du sgrogs pa /",
    "NG0501:10": "ji ltar 'gyu zhing dran pa thams cad ni thugs",
    "NG0501:11": "rnam dag chen po'i klong brdol nas chos nyid don",
    "NG0501:12": "gyi nam mkha' la gnas lugs rig pa'i sgra ni",
    "NG0501:13": "bsgrags / chos sku nyag gcig spros dang bral ba'i",
    "NG0501:14": "sprin phung ni gtibs / gnyis med mnyam pa'i char",
    "NG0501:15": "chen po ni phab /",
    "NG0501:16": "nyon mongs bdag tu 'dzin pa thab ni rlan /",
    "NG0501:17": "gdul bya yul can rnam rtog ni bcad /",
    "NG0501:18": "sems can 'khor bar yun rings gnas pa rnams ni drangs /",
    "NG0501:19": "phyogs bcur khyab pa'i dung ni bus /",
    "NG0501:20": "theg pa @#//",
    "NG0501:21": "mtha' dag gi sgra ni grags /",
    "NG0501:22": "sangs rgyas thams cad kyis byin gyis brlabs las shar",
    "NG0501:23": "ba'i tshig gi rgyal po 'di dag rang byung zhing",
    "NG0501:24": "rang bcas pa'o // sangs rgyas thams cad ky-i thugs gsang ba chen po'i rgyud las //",
    "NG0501:25": "byin brlabs rdzogs ldan rang shar gyi le'u ste dang",
    "NG0501:26": "po'o // // de nas bcom ldan 'das dpal kun",
    "NG0501:27": "tu bzang po mnyam rdzogs chen po'i dgongs pa las",
    "NG0501:28": "bzhes nas 'byung ba rang zad kyi dgongs pa la",
    "NG0501:29": "a ra ha ne'o //",
    "NG0501:30": "de'i tshe rdo rje 'chang la sangs rgyas thams cad",
    "NG0501:31": "kyi 'phrin las chen pos mnga' dbang rdzogs par bskur",
    "NG0501:32": "nas / nam mkha' rnam dag gi dgongs pa'i klong nas /",
    "NG0501:33": "rdo rje sems dpa' la bka' stsal ba /",
    "NG0501:34": "e ma ho /",
    "NG0501:35": "bskal pa stong phrag bcu dgu dang *//",
    "NG0501:36": "nyer nyer lnga dang ban bun bdun //",
    "NG0501:37": "phyal phyol bgrang las 'das pa las //",
    "NG0501:38": "mngon 'phags dran pa mgon po yis //",
    "NG0501:39": "sangs rgyas dus gsum bzhugs rnams kyi //",
    "NG0501:40": "gnyis med klong nas dran g.yos te //",
    "NG0501:41": "karma tsakra 'phrin las bzhis //",
    "NG0501:42": "las la bskul te stong gsum 'dir //",
    "NG0501:43": "'od lngas khyab cing gsal bar byas /",
    "NG0501:44": "de yi sangs rgyas sems can rnams /",
    "NG0501:45": "'byung ba rgyu mthun gcig pa'i mthus //",
    "NG0501:46": "sa rnams g.yos shing sgra rnams bsgrags //",
    "NG0501:47": "snang ba 'od kyis gsal bar byas //",
    "NG0501:48": "byin brlabs rdzogs ldan rang byung gis //",
    "NG0501:49": "ma byas sgrub bral rang byung tshig / 'byung ba'i sgra dang bral ba'i phyir //",
    "NG0501:50": "gzhi ma rin chen sna lnga dang *//",
    "NG0501:51": "mthing shog sngon mo'i byang bu la //",
    "NG0501:52": "mar gad ljag khu rin chen lnga //",
    "NG0501:53": "rang nan yi ge rgya yis btab //",
    "NG0501:54": "rin chen shel gyi glegs bam du //",
    "NG0501:55": "gtams dang rin chen 'khor lo yis //",
    "NG0501:56": "za tog mtheb gang nag btsal nas //",
    "NG0501:57": "chos nyid nang gsal nam mkha' la //",
    "NG0501:58": "nyi ma sprin las thar pa ltar //",
    "NG0501:59": "'od snang sgra dang bcas te babs //",
    "NG0501:60": "de tshe rigs drug gnas su ni /",
    "NG0501:61": "yun rings 'khor rnams dbugs phyung ste /",
    "NG0501:62": "'das pa nyid la 'khod gyur to //",
    "NG0501:63": "sangs rgyas bye ba dung phyur gyi //",
    "NG0501:64": "rang byung byin brlabs chu rgyun te /",
    "NG0501:65": "chos sku spro bral thugs la babs /",
    "NG0501:66": "'khor ba'i dong nas 'don slad du //",
    "NG0501:67": "'gro ba'i don la 'phrin las bskul //",
    "NG0501:68": "de tshe nyid kyi rang byung 'di //",
    "NG0501:69": "gsal snang 'od kyi nam mkha' la //",
    "NG0501:70": "mi zad rin chen rgya dang ni //",
    "NG0501:71": "mi shig rdo rje rgya yis btab //",
    "NG0501:72": "de la rlung gi 'khor lo phog / rlung de reg pa'i sems can rnams //",
    "NG0501:73": "yang dag nges pa'i sa la 'khod /",
    "NG0501:74": "da lta'i 'phrin las rang byung ste //",
    "NG0501:75": "nus pa'i mthu dang rab ldan yang *//",
    "NG0501:76": "'di la longs pa'i dpa' bo nyung *//",
    "NG0501:77": "de tshe nga nyid 'phrin las ni /",
    "NG0501:78": "rtsal rnams rdzogs pa'i ting nge 'dzin /",
    "NG0501:79": "de la snyoms pa zhugs pa'i dus //",
    "NG0501:80": "'das pa'i dus kyi sangs rgyas ni /",
    "NG0501:81": "bye ba dgu khri bsam 'das kyi //",
    "NG0501:82": "'khor ba dong tshogs dbang yang bskur //",
    "NG0501:83": "rtags su rang byung chen po 'dis //",
    "NG0501:84": "de tshe nga yi spyi gtsug @#//",
    "NG0501:85": "rgyan //",
    "NG0501:86": "nyid kyis kun tu bltas pa yis //",
    "NG0501:87": "'phrin las thogs med sku yang thob //",
    "NG0501:88": "de don gzhan gyis brjod mi nus /",
    "NG0501:89": "zhes bka' stsal to //",
    "NG0501:90": "de nas rdo rje sems dpa' zhes bya ba /",
    "NG0501:91": "dus gsum gyi bde bar gshegs pa thams cad kyi",
    "NG0501:92": "thugs rdo rje'i lte ba las 'khrungs pa de nyid",
    "NG0501:93": "gling bzhi brgyan pa'i zhing khams brdal ba chen po'i",
    "NG0501:94": "'phrin las la dbang bar ma bskur nas /",
    "NG0501:95": "rang byung gi yi ge chen po rdo rje sems dpa'i phyag mthil g.yas su 'phangs te /",
    "NG0501:96": "ci yang mi gsung bar zhal gyi dkyil 'khor sbas te bzhugs so //",
    "NG0501:97": "de'i tshe rdo rje sems dpas za ma tog zhal phye ste /",
    "NG0501:98": "bltas pas ngo mtshar bar snang yang */",
    "NG0501:99": "gsang ba chen po rdo rje'i tshig 'di shigs par ma gyur nas //",
    "NG0501:100": "thugs mnyam par bkod pa'i mthus gsol ba btab pa /",
    "NG0501:101": "sa g.yo ba chen po yang byung */",
    "NG0501:102": "sgra chen pa yang grag / 'od kyi snang ba",
    "NG0501:103": "chen po yang byung ste / bltas pas rang byung",
    "NG0501:104": "gi yi ge chen po 'gro ba so so'i skad",
    "NG0501:105": "kyi rigs ltar snang bar gyur cig / ces yang",
    "NG0501:106": "byung ngo */ sgra des zhing khams 'di nyid du sgra rnams ji snyed pa'i sgrar rang snang ba'o //",
    "NG0501:107": "sangs rgyas thams cad kyi thugs gsang ba chen po'i rgyud las /",
    "NG0501:108": "ngo mtshar ba'i ltas mthong zhing rjes su bzung ba'i le'u ste gnyis pa'o ///",
    "NG0501:109": "/ de nas ston pas zhal gyi dkyil 'khor phye nas bka' stsal pa /",
    "NG0501:110": "e ma ho /",
    "NG0501:111": "sangs rgyas dus gsum bzhugs pa'i thugs //",
    "NG0501:112": "rang byung chen po'i yi ge 'di //",
    "NG0501:113": "kun gyis rtogs pa ma yin te //",
    "NG0501:114": "'jug sgo lam la sbyangs pa yang *//",
    "NG0501:115": "'di ma matong bar grol ba med /",
    "NG0501:116": "'das dang ma byon da ltar gyi //",
    "NG0501:117": "ye shes gnyis ldan sangs rgyas rnams //",
    "NG0501:118": "'di dang ma 'phrad 'bras bu ni //",
    "NG0501:119": "ma thob mi thob thob mi 'gyur //",
    "NG0501:120": "bstan pa'i 'jug sgo phrag yas rnams //",
    "NG0501:121": "sbyang bya blo yis rig rtsal las //",
    "NG0501:122": "mi ldog nges pa'i 'bras bu la //",
    "NG0501:123": "rdul cha tsam yang reg pa med //",
    "NG0501:124": "de phyir zhing khams gang gzhan du //",
    "NG0501:125": "myang 'das 'bras bu sus thob tshe /",
    "NG0501:126": "'di dang 'phrad nas grol ba yin //",
    "NG0501:127": "'di nyid bstan pa'i kha dog tu //",
    "NG0501:128": "gang gi lusal 'chang ba de'i //",
    "NG0501:129": "glegs bam de ni lan gsum nga *//",
    "NG0501:130": "'phar zhing rang 'od lnga po 'byung *//",
    "NG0501:131": "de yi tshe na lan gsum du //",
    "NG0501:132": "rdo rje lce yis bklag par bya //",
    "NG0501:133": "de yang de dang skal ba mnyam //",
    "NG0501:134": "'di dang 'phrad ba'i skyes bu de //",
    "NG0501:135": "rim gyis rtsal ba sngar sbyangs shing *//",
    "NG0501:136": "tshogs gnyis shing rta'i 'khor lo ltar //",
    "NG0501:137": "zung 'jug lam yang sngar sbyangs shing *//",
    "NG0501:138": "bag chags las kyi bal gsham bregs //",
    "NG0501:139": "de lta'i gang zag de dang 'phrad /",
    "NG0501:140": "de la yid gnyis the tshom bral //",
    "NG0501:141": "de lta ma yin gang zag rnams //",
    "NG0501:142": "'di dang gal te 'phrad gyur kyang *//",
    "NG0501:143": "yid gnyis blo yis spong bar 'gyur //",
    "NG0501:144": "de nyid spangs pa'i sems can rnams /",
    "NG0501:145": "mnar med gnas su yun ring gnas //",
    "NG0501:146": "de na rang byung yi ge 'di //",
    "NG0501:147": "nges pa'i shes @#//",
    "NG0501:148": "par spyan par bya //",
    "NG0501:149": "de ltar 'chang ba'i sems kyi bu //",
    "NG0501:150": "bya ba'i gnad dang grol ba yi //",
    "NG0501:151": "rgyud kyi 'gro don 'di ltar bya //",
    "NG0501:152": "rin chen mthing shog byang bu la //",
    "NG0501:153": "bstan pa gang 'dzin de yi ni //",
    "NG0501:154": "rin chen snying pos bris byas la //",
    "NG0501:155": "mu tig dmar po'i snod du gtam //",
    "NG0501:156": "de yi tshad ni sor bzhi'o //",
    "NG0501:157": "de nyid lus dang yongs mi 'bral //",
    "NG0501:158": "rang gi phung po 'dor dus su //",
    "NG0501:159": "rnam dag 'od gsal zhing khams su //",
    "NG0501:160": "'bras bu gang la 'od phyung ste //",
    "NG0501:161": "rang bzhin sprul pas 'gro ba 'dul //",
    "NG0501:162": "de nyid shi 'phos mya ngan 'da' //",
    "NG0501:163": "e ma to /",
    "NG0501:164": "'di dang 'phrad pa'i skal ldan des //",
    "NG0501:165": "'gro ba'i don nyid byed 'dod na //",
    "NG0501:166": "'di bris glegs bam dam pa de //",
    "NG0501:167": "gang zhig pha rol 'pho ba'i tshe //",
    "NG0501:168": "tshe 'das de yi spyi gtsug gam /",
    "NG0501:169": "lus la btags te mer sbyangs na //",
    "NG0501:170": "'od gsal la 'phos 'ja' yang 'byung *//",
    "NG0501:171": "dran rig dbyings grol sgra yang 'byung *//",
    "NG0501:172": "sa lam chig chod sa yang g.yo //",
    "NG0501:173": "rang snang rgya yan sku yang 'byung *//",
    "NG0501:174": "thig le mthar phyin gsung yang 'byung *//",
    "NG0501:175": "sprul pa'i gzugs sku thob rtags rnams //",
    "NG0501:176": "yid spyod 'dzin pa'i theg pa ltar //",
    "NG0501:177": "sgrub pa ma yin byas byung min //",
    "NG0501:178": "ma byas lhun yis grub pa'i don //",
    "NG0501:179": "rang byung 'gro don de ltar bya //",
    "NG0501:180": "yi ge mi spel gsang bar rigs /",
    "NG0501:181": "spel na rang byung bka' dang 'gal //",
    "NG0501:182": "gsang zhing tshig tsam khar mi dbyung *//",
    "NG0501:183": "'di nyid lus la bcangs pa na //",
    "NG0501:184": "dus gsum rgyal ba'i gdung yang 'dzin //",
    "NG0501:185": "'byung pa'i sgra don goms pa gces //",
    "NG0501:186": "'das dus sku gsum bzhugs ltangs lta //",
    "NG0501:187": "'bru gcig dpa' bo hu~m la bslab //",
    "NG0501:188": "mi rgyud rang yal 'dod pa na //",
    "NG0501:189": "sgron ma 'bar ba'i 'khor lo gzung *//",
    "NG0501:190": "de ltar byed pa'i skal ldan bu //",
    "NG0501:191": "'byung ba rang yal 'khor ba grol //",
    "NG0501:192": "lhag ma med par zag bcas lus //",
    "NG0501:193": "'od gsal nyid du dwangs snyigs phyed //",
    "NG0501:194": "de phyir gsang chen nges pa ni //",
    "NG0501:195": "yid spyod 'dzin pas khyad 'phags phyir //",
    "NG0501:196": "ma sgrub sku yang lhun gyis grub //",
    "NG0501:197": "'byung ba zad ba'i sa la phyin //",
    "NG0501:198": "rang byung gdong ma'i klong du phyin //",
    "NG0501:199": "de phyir rang byung chen po yi //",
    "NG0501:200": "gsang rgyud 'di ni rab dkon phyir //",
    "NG0501:201": "phal pa 'di nyid snang ba min //",
    "NG0501:202": "seng ge 'gying 'dra'i gnas nyid du //",
    "NG0501:203": "thabs dang ldan pas sba bar bya //",
    "NG0501:204": "e ka nag mo ral gcig ma //",
    "NG0501:205": "b+ha ling byin te gnyer gtad bya //",
    "NG0501:206": "las can 'byung phyir bka' yang grol //",
    "NG0501:207": "de byas rang byung chud mi za //",
    "NG0501:208": "yang na rang gi lus dang 'grogs //",
    "NG0501:209": "sgyu lus 'dor tshe snod ldan bu //",
    "NG0501:210": "gcig las gzhan du spel gyi bya //",
    "NG0501:211": "rgyas gdab 'gro don snang ba sbyin //",
    "NG0501:212": "des kyang bka' bzhin rjes su bsrungs //",
    "NG0501:213": "de bas mang na chad pa chod //",
    "NG0501:214": "'di 'dra zhing khams gzhan na med //",
    "NG0501:215": "yang nas yang zhus bstan pa'i bcud //",
    "NG0501:216": "nga yi bka' bzhin bsrung zhes pa'i //",
    "NG0501:217": "mgon po'i tshogs rnams ma g.yel cig / ye shes las las grub pa yi //",
    "NG0501:218": "dur khrod skyong @#//",
    "NG0501:219": "ba'i mkha' 'gro ma //",
    "NG0501:220": "yud tsam 'di dang ma bral cig / dam med bdud chod srod rtsa chod //",
    "NG0501:221": "rigs kyi bka' sdod lcags gdong can //",
    "NG0501:222": "bka' log spyod pa'i srog rtsa chod //",
    "NG0501:223": "srungs shig skyongs shig sa ma ya //",
    "NG0501:224": "ma ma ru lu ru lu trag tsa tsa tsit+ta ru dra mar ya rbad b+h+yo /",
    "NG0501:225": "gnyer gtad bcol lo //",
    "NG0501:226": "sangs rgyas thams cad kyi thugs gsang ba chen po'i rgyud las /",
    "NG0501:227": "byin brlabs 'gro don snang ba'i le'u ste gsum pa'o",
    "NG0501:228": "// // de nas 'byung ba rang gnad kyi dgongs",
    "NG0501:229": "pa byin brlabs rang byung du snang ba'i tshig /",
    "NG0501:230": "sprul sku'i sa bon 'phel bar byed pa //",
    "NG0501:231": "sku gsum rang snang du rdzogs pa'i thig le /",
    "NG0501:232": "zhing khams phyogs med du lta ba'i me long *//",
    "NG0501:233": "drang snang rang yul du spyod pa'i 'khor lo //",
    "NG0501:234": "gdos bcas 'khrul pa 'jig pa'i gzong bu /",
    "NG0501:235": "sa lam dus gcig gcod pa'i rlung shugs //",
    "NG0501:236": "bstan pa chig rdzogs su bstan pa'i rtsal chen /",
    "NG0501:237": "dus gsum gyi sangs rgyas rang byung gi yi ge'i gzugs su snang ba //",
    "NG0501:238": "byin brlabs rang byung du babs pa'i tshig 'di lta ste /",
    "NG0501:239": "dran snag thams cad khams las byung bas /",
    "NG0501:240": "khams rang yal la bslab pa'i thabs kyi rgyal po /",
    "NG0501:241": "dran rig phyag rgya'i ngang du sbyor cig / bden pa'i mthu smin par gyur cig / om ahhu~m /",
    "NG0501:242": "chos rnams mnyam par bstan pa'i phyir //",
    "NG0501:243": "sarba d+harma ma a sid+d+ha ye /",
    "NG0501:244": "bde gshegs dgongs pa bstan pa'i phyir //",
    "NG0501:245": "ta tha ga ta d+harma ka ya /",
    "NG0501:246": "'byung ba gnas su dag pa'i phyir //",
    "NG0501:247": "yam e ra yam kham ram su b+hi ya /",
    "NG0501:248": "rig pa mngon sum bslab pa'i phyir //",
    "NG0501:249": "su ta a ba d+harma ho //",
    "NG0501:250": "dgongs pa rang gnad dbab pa'i phyir //",
    "NG0501:251": "sa ma ya ta kra ma ti /",
    "NG0501:252": "dam tshig chen po'i dgongs bstan phyir //",
    "NG0501:253": "a b+hi sarba ma ha b+ha //",
    "NG0501:254": "'khrul pa'i ngo bo rang dag phyir //",
    "NG0501:255": "sarba karma lo ki ya //",
    "NG0501:256": "ye shes snang ba dag bya'i phyir //",
    "NG0501:257": "d+harma dz+nya na tra du ya //",
    "NG0501:258": "skye shi rtsad nas gcad pa'i phyir //",
    "NG0501:259": "ka ya wa ga tsit+ta u pa li //",
    "NG0501:260": "dug lnga gnas su dag pa'i phyir /",
    "NG0501:261": "du ba si ta lokam / dam tshig chen po gtan la dbab pa'i phyir //",
    "NG0501:262": "sa ma cha a pa ha ra he /",
    "NG0501:263": "rang bzhin mnyam pa'i dgongs bsten phyir //",
    "NG0501:264": "la ya d+harma a a a /",
    "NG0501:265": "spros bcas chos nyid la bslab phyir //",
    "NG0501:266": "pra b+ha d+ha na d+harma ma ta ya //",
    "NG0501:267": "chos rnams stong par myang 'das phyir //",
    "NG0501:268": "sarba d+harma a ya ti //",
    "NG0501:269": "dge sdig thams cad la bzla'i phyir //",
    "NG0501:270": "karma th+ya sarba du ya+e /",
    "NG0501:271": "dbang po'i zhen pa bzlog pa'i phyir //",
    "NG0501:272": "karma rag sha g+hi hang hi //",
    "NG0501:273": "phung po'i zhen pa bzlog pa'i phyir //",
    "NG0501:274": "b+he ga ra na so gad kling *//",
    "NG0501:275": "yul kun zhen pa bzlog pa'i phyir //",
    "NG0501:276": "b+hu ga ra la b+ha du tri //",
    "NG0501:277": "sems kyi dngos po spur pa'i phyir //",
    "NG0501:278": "ram pa ka las mi khye //",
    "NG0501:279": "byung tshor gnas su gcad pa'i phyir //",
    "NG0501:280": "ma tang pha pher rasmi ti //",
    "NG0501:281": "'dus tshogs snang ba ngos bzung phyir //",
    "NG0501:282": "khat re ta sa mig rlung *//",
    "NG0501:283": "rig pa gcen rar gzhug pa'i phyir //",
    "NG0501:284": "a ker na b+he tsag sha / 'khrul pa'i rang rgyud khung gcad @#//",
    "NG0501:285": "phyir //",
    "NG0501:286": "ya ri mu ta sa g+hu li /  / rigs drug rim gyis bsgral ba'i phyir //",
    "NG0501:287": "ya sing ra dung pa la ya //",
    "NG0501:288": "'khor ba dong nas 'don pa'i phyir //",
    "NG0501:289": "ma ma ko ling sa ma n+ta /",
    "NG0501:290": "chos can thur du gzhug pa'i phyir //",
    "NG0501:291": "g+ha ri ram pa par ma ti //",
    "NG0501:292": "rol pa'i byung khung spur ba'i phyir //",
    "NG0501:293": "b+hu ha sing ha pha g+ha la //",
    "NG0501:294": "zhen pa'i 'phreng thag gcad pa'i phyir //",
    "NG0501:295": "ri ma pi pi khe ta pa //",
    "NG0501:296": "lu gu rgyud ar la gtad pa'i phyir //",
    "NG0501:297": "b+hig khu ma la pa tam gi / lha yi phyag rgya blta ba'i phyir //",
    "NG0501:298": "sa ma nyi wa d+he ra pa //",
    "NG0501:299": "lta sgom log pa dag bya'i phyir //",
    "NG0501:300": "badzra sa two ti to ma //",
    "NG0501:301": "sa lam dus gcig gcad pa'i phyir //",
    "NG0501:302": "g+ha ba pu g+ha rna rma ye /",
    "NG0501:303": "yid spyod lta ba khungs gcad phyir //",
    "NG0501:304": "rdarma a to la sa g+hu li //",
    "NG0501:305": "sku gsum lam du bslang ba'i phyir //",
    "NG0501:306": "ras mis ma kha rgad tse //",
    "NG0501:307": "snang ba dngos su blang ba'i phyir //",
    "NG0501:308": "ru pas mi mi ta lam //",
    "NG0501:309": "sgra yi zhen pa mtha' gcad phyir //",
    "NG0501:310": "da tig ba yang ka li sa //",
    "NG0501:311": "bsam gtan chen po'i sa non phyir //",
    "NG0501:312": "g+ha tsha pa la sa mi tram //",
    "NG0501:313": "'phrin las mtha' ru dbyung ba'i phyir //",
    "NG0501:314": "karma e a a nu sa //",
    "NG0501:315": "sangs rgyas mngon zhen bzlog pa'i phyir //",
    "NG0501:316": "sang kri ma ma krarma ta /",
    "NG0501:317": "rgyal sras rnams kyi gnas btsal phyir //",
    "NG0501:318": "nga la khe pa ki lis //",
    "NG0501:319": "'di kun rang shug tshig tu byon //",
    "NG0501:320": "sangs rgyas thams cad kyi thugs gsang ba */",
    "NG0501:321": "chen po'i rgyud las /",
    "NG0501:322": "phrin las 'dul tshig rang sgra'i le'u ste bzhi pa'o ///",
    "NG0501:323": "/ de nas thugs kyi gsang ba chen po 'di dag rang byung ngo */",
    "NG0501:324": "e ma ki ri ki ri /",
    "NG0501:325": "smas ta b+ha li /",
    "NG0501:326": "sa mi ta su ru su ru /",
    "NG0501:327": "kun d+ha li ma su /",
    "NG0501:328": "i ka ri li b+ha ta ye /",
    "NG0501:329": "tsa ka b+hu li ta lca ye / sa mun+ta tsar+ya su g+ha ye /",
    "NG0501:330": "b+hi ti sa ma ya /",
    "NG0501:331": "b+hi g+hu ye /",
    "NG0501:332": "ki ri d+ha ki na / d+ha pa ma ha ri b+he /",
    "NG0501:333": "ha na pa ra li hi /",
    "NG0501:334": "sa nam kha ra ta ke lan na /",
    "NG0501:335": "sam b+hu ta me ka tsa ra sta /",
    "NG0501:336": "d+ha pa su rgya ta ra a /",
    "NG0501:337": "ma sha ba ra b+hi hi /",
    "NG0501:338": "tis g+hu ra la /",
    "NG0501:339": "ma smin g+hu ti ta ya g+hu ra /",
    "NG0501:340": "g+hu ra b+ha ra lam /",
    "NG0501:341": "ga kha la ra na lam /",
    "NG0501:342": "i tha ra pa ta lam /",
    "NG0501:343": "sir rna b+he sa ra lam /",
    "NG0501:344": "pam ge lam /",
    "NG0501:345": "sa sa ri ri li li /",
    "NG0501:346": "i i /",
    "NG0501:347": "ma ma /",
    "NG0501:348": "ra ra /",
    "NG0501:349": "'chang ba po'i dgongs pa thams cad rgyas par gyur",
    "NG0501:350": "cig / gzungs 'di gang yang rung bas bcang na",
    "NG0501:351": "dus ma yin par 'chi ba thams cad las ldog",
    "NG0501:352": "par 'gyur ro // sangs rgyas pa'i rtags su sku dang */",
    "NG0501:353": "gdung dang */",
    "NG0501:354": "ring bsrel yang 'byung bar 'gyur ro /",
    "NG0501:355": "sangs rgyas thams cad kyi thugs gsang ba chen po'i rgyud las /",
    "NG0501:356": "gsang tshig gnad kyi le'u ste lnga pa'o //  // de nas yang bka' stsal pa /",
    "NG0501:357": "e ma ho /",
    "NG0501:358": "'di ltar gsang ba'i yang gsang nyid //",
    "NG0501:359": "skal ba dman pa'i sems can la //",
    "NG0501:360": "bstan par gyur na lus dang ngag / me 'bar",
    "NG0501:361": "kha nas khrag tu skyug / na rag zug rngu",
    "NG0501:362": "chen po myong *// dus gsum sangs rgyas mthu bsdoms pa'i //",
    "NG0501:363": "'phrin las gsang bar dbang bskur ba //",
    "NG0501:364": "kun bzang chos sku ma rtogs pa'i //",
    "NG0501:365": "dus gsum 'dul don tha dad pa'i /",
    "NG0501:366": "sangs rgyas @#//",
    "NG0501:367": "bye ba dung phyur gyis /",
    "NG0501:368": "'di nyid bstan ma nus re skan //",
    "NG0501:369": "'di 'dra'i bstan pa dus gsum du //",
    "NG0501:370": "ma byung mi 'byung 'byung mi 'gyur //",
    "NG0501:371": "de yi phyir na gsang ba yin //",
    "NG0501:372": "rang byung yi ge sum cu brgyad //",
    "NG0501:373": "skad kyi rigs ltar rang snang yang *//",
    "NG0501:374": "bstan pa 'byung byed bskal pa dag / ban bun phrag yas bsam las 'das //",
    "NG0501:375": "yon tan rdzogs pa'i bskal pa ni //",
    "NG0501:376": "sum cu brgyad du snang ba las //",
    "NG0501:377": "rgyun chad ma mnga' bka' ru can //",
    "NG0501:378": "yul la rdzogs phyir de ltar ro //",
    "NG0501:379": "de ltar rang byung gsang tshig 'di //",
    "NG0501:380": "blta ba 'am klog tshe mi med par //",
    "NG0501:381": "bdud phyogs nag po'i mi min dben //",
    "NG0501:382": "de ru gsum po la mchod cing *//",
    "NG0501:383": "sa bdag gnyan la bden pa sgo //",
    "NG0501:384": "bka' srungs tshogs dang gtor mas bskang *//",
    "NG0501:385": "bla ma gsol gdab rang byung la //",
    "NG0501:386": "phyag bya ngo mtshar sems kyis lta //",
    "NG0501:387": "klog par bya ba'ang de dang mtshungs //",
    "NG0501:388": "'di dag dben par bya ba yang *//",
    "NG0501:389": "ci yi phyir na lnga brgya yi //",
    "NG0501:390": "tha ma'i sems can log lta dang *//",
    "NG0501:391": "phrag dog skur ba'i sems dang 'grogs //",
    "NG0501:392": "bstan pa 'di la skur btab nas //",
    "NG0501:393": "dus gsum sangs rgyas thams cad kyi //",
    "NG0501:394": "sku gsung thugs la brnyas par 'gyur //",
    "NG0501:395": "skal ba dman pa'i sems can de //",
    "NG0501:396": "zug rngu'i gnas las thar thabs med //",
    "NG0501:397": "mi min nag po'i sems ldan yang *//",
    "NG0501:398": "'di thos tshe na gdug sems de //",
    "NG0501:399": "mes bsregs rlung gis 'thor la sogs //",
    "NG0501:400": "bzod med sdug bsngal zin par 'gyur //",
    "NG0501:401": "de phyir mi dang mi min gyis //",
    "NG0501:402": "thos pa'i sa ru bsgrags pa min //",
    "NG0501:403": "dben pa gsang bya de bzhin no //",
    "NG0501:404": "bag yod dran ldan sems kyis chongs //",
    "NG0501:405": "rlung g.yos chu zlog ri rab ni //",
    "NG0501:406": "rdul phran bzhin du bsil 'gyur zhing *//",
    "NG0501:407": "nyi zla thang lhung bskal pa'i me //",
    "NG0501:408": "'bar zhing bsreg pa'i dus byung yang *//",
    "NG0501:409": "tshig cing byung ba ma yin no //",
    "NG0501:410": "chu go mi gdon 'khor lo gz-ir //",
    "NG0501:411": "rin chen gsang ba chen po'i gnas //",
    "NG0501:412": "zur brgyad 'od gsal 'byung ba'i lam //",
    "NG0501:413": "sku yi lam du a tham mo //",
    "NG0501:414": "de ltar 'chang ba sems kyi bu //",
    "NG0501:415": "de ltar byin brlabs klu yis gter /",
    "NG0501:416": "zhes gsungs so //",
    "NG0501:417": "sangs rgyas thams cad kyi rgyud gsang ba chen po'i rgyud las /",
    "NG0501:418": "bcang thabs kyi le'u ste drug pa'o //  // de skad ces bka' stsal ba dang */",
    "NG0501:419": "dpal rdo rje sems dpa' la sogs pa sangs rgyas thams cad dang *//",
    "NG0501:420": "byang chub sems dpa' dang */ sems ma dang */",
    "NG0501:421": "bka' srungs rnal 'byor ma'i tshogs dang bcas pa rab tu dga' mgu yi rangs te /",
    "NG0501:422": "bcom ldan 'das rdo rje 'chang gis gsungs pa la mngon par bstod do //",
    "NG0501:423": "sangs rgyas thams cad kyi thugs gsang ba chen po'i rgyud / yang dag pa'-i ngang du rdzogs so ///",
    "NG0501:424": "/ gter nas gter du btsas pa //"
}