{
    "T02TD1995E:190b-0": "@190b # // rgya gar skad du //",
    "T02TD1995E:190b-1": "badzra bhee ra ba ba /",
    "T02TD1995E:190b-2": "na tsa kra n'a ma /",
    "T02TD1995E:190b-3": "bod skad du /",
    "T02TD1995E:190b-4": "rdo rje 'jigs byed kyi tshogs kyi 'khor lo zhes bya ba /",
    "T02TD1995E:190b-5": "'jam dpal gzhon nur gyur pa la phyag 'tshal lo //",
    "T02TD1995E:190b-6": "dngos dang dngos med bdag nyid gtso //",
    "T02TD1995E:190b-7": "dang por rdo rje sems la phyag 'tshal nas //",
    "T02TD1995E:190b-8": "'dod pa thams cad rab stsol ba //",
    "T02TD1995E:190b-9": "tshogs kyi 'khor lo bdag gis bshad //",
    "T02TD1995E:190b-10": "sngags pa mchog tu rtog med pas //",
    "T02TD1995E:190b-11": "dus kun du ni mnyam par gzhag / rgyud kun gyi ni rjes 'brang shes //",
    "T02TD1995E:190b-12": "de nyid bcu ni mchog tu rig / zab cing rgya che chos rnams la //",
    "T02TD1995E:190b-13": "yid ni dal bar gyur ba dang //",
    "T02TD1995E:190b-14": "nga rgyal med pa'i slob ma rnams //",
    "T02TD1995E:190b-15": "legs par thos 'dod dang rnams la //",
    "T02TD1995E:190b-16": "tshogs kyi lha ni yongs rdzogs pas //",
    "T02TD1995E:190b-17": "'dod yon lnga yi 'bras bu ster //",
    "T02TD1995E:190b-18": "dben zhing nyams dga'i khang pa ru //",
    "T02TD1995E:190b-19": "der ni rang gis mchod pa brtsam //",
    "T02TD1995E:190b-20": "rnal 'byor rgan pa'i rim pa yis //",
    "T02TD1995E:190b-21": "phyag dang mchod pa bya bar grags //",
    "T02TD1995E:191a-0": "yang na yon tan che @191a * //",
    "T02TD1995E:191a-1": "ba'am ;",
    "T02TD1995E:191a-2": "/ mgron po yin phyir gus pa dang //",
    "T02TD1995E:191a-3": "khrus dang dri zhim gos dang ni //",
    "T02TD1995E:191a-4": "me tog phreng bas brgyan pa dang //",
    "T02TD1995E:191a-5": "mchod yon bdug pa ci nus pas //",
    "T02TD1995E:191a-6": "tshogs kyi 'khor lo brtsam par bya //",
    "T02TD1995E:191a-7": "las kyi rdo rje mnyam bzhag pas //",
    "T02TD1995E:191a-8": "'di dag la ni bsang gtor bya //",
    "T02TD1995E:191a-9": "mdzod spu spyi bor thal sbyar nas //",
    "T02TD1995E:191a-10": "yan lag brgyad kyis phyag bya'o //",
    "T02TD1995E:191a-11": "rin chen snod sogs gtor ma gzhag / rgyal ba 'jig rten 'das la dbul //",
    "T02TD1995E:191a-12": "'jig rten pa dang sngags lha la //",
    "T02TD1995E:191a-13": "de nyid rig pas mchod pa brtsam //",
    "T02TD1995E:191a-14": "rgyud kyi dgongs pa'i sbyor ba yis //",
    "T02TD1995E:191a-15": "padma'i snod du bdud rtsi che //",
    "T02TD1995E:191a-16": "lcags kyu bcu ni yang dag bzlas //",
    "T02TD1995E:191a-17": "de dag thams cad tshim par bya //",
    "T02TD1995E:191a-18": "thun mong kun gyi mchod pa dang //",
    "T02TD1995E:191a-19": "kun la gsang ba mchog gi mchod //",
    "T02TD1995E:191a-20": "bde ba chen po'i go 'phang gnas //",
    "T02TD1995E:191a-21": "tshogs kyi gtso bo 'jug par bya //",
    "T02TD1995E:191a-22": "bu mo dal ba tshang zhing zhal gyi padma'i mgo bo smad //",
    "T02TD1995E:191a-23": "yon tan chen po shin tu rgyas shing de nyid yang dag rig par rung ba nyid //",
    "T02TD1995E:191a-24": "sems kyi rnam rtog bral zhing rgyan rnams kun dang ldan //",
    "T02TD1995E:191a-25": "nu ma gnyis ni mchog tu rgyas pas bdud rtsi'i snod ni de yis 'bul //",
    "T02TD1995E:191a-26": "rang byung ye shes me 'bar bas //",
    "T02TD1995E:191a-27": "'od 'phro gdan gyi lus 'bud cing //",
    "T02TD1995E:191a-28": "khar ni de nyid sbyin sreg phyir ;",
    "T02TD1995E:191a-29": "/ ro la sogs pa dbab par bya //",
    "T02TD1995E:191a-30": "de nas snying ga'i zla dkyil sar //",
    "T02TD1995E:191a-31": "thig le'i lha ni mnga' bdag che //",
    "T02TD1995E:191a-32": "yang na rang gi 'dod sogs lha //",
    "T02TD1995E:191a-33": "'khor lo rgyan gyis brgyan pa'o //",
    "T02TD1995E:191a-34": "ming med thig les thig le ste //",
    "T02TD1995E:191a-35": "de nyid bsrung bsrubs 'od zer can //",
    "T02TD1995E:191a-36": "lce yi rtse la nyung zad dgod //",
    "T02TD1995E:191a-37": "bdud rtsi'i rgyun gyis tshim bya'o //",
    "T02TD1995E:191a-38": "lte ba'i 'khor lo n'a da las //",
    "T02TD1995E:191a-39": "byung bas de yi ro bkug nas //",
    "T02TD1995E:191a-40": "lan gsum du ni 'thungs nas su //",
    "T02TD1995E:191a-41": "rnal 'byor pa de bde bar gnas //",
    "T02TD1995E:191a-42": "bi mu ma ra shu da ha na go ku panytsa kam / rgyud dang rgyud gzhan brjod pa yi //",
    "T02TD1995E:191a-43": "gzhan yang bdud rtsi chen po rnams //",
    "T02TD1995E:191a-44": "bar snang du ni gnas pa la //",
    "T02TD1995E:191a-45": "kun la mdzub gtor byin par bya //",
    "T02TD1995E:191a-46": "dpa' bos dpa' bo'i lha dang ni //",
    "T02TD1995E:191a-47": "lha mo kun gyi tshogs la gsal //",
    "T02TD1995E:191a-48": "lcags kyu bcu yi de nyid ni //",
    "T02TD1995E:191a-49": "thogs nas sbyin bdag sems dag phyir //",
    "T02TD1995E:191a-50": "ji ltar rigs par rtogs nas ni //",
    "T02TD1995E:191b-0": "phyi rol lha la dbul @191b bar bya ;",
    "T02TD1995E:191b-1": "/ sems can rnams la sangs rgyas nyid //",
    "T02TD1995E:191b-2": "kun gyi snying rje'i stobs kyis bsgrub //",
    "T02TD1995E:191b-3": "rdo rje dril bu ldan pas bstod //",
    "T02TD1995E:191b-4": "'khor los sgyur la bstod par bya //",
    "T02TD1995E:191b-5": "sgeg pa'i tshul gyis ster ba dang //",
    "T02TD1995E:191b-6": "mchod rdzas kyi ni snod dag rnams //",
    "T02TD1995E:191b-7": "so so'am kun la gcig tu'o //",
    "T02TD1995E:191b-8": "dag dang ma dag spyad mi bya //",
    "T02TD1995E:191b-9": "ji ltar 'dod pa'i bza' dang btung ba rnams //",
    "T02TD1995E:191b-10": "mchod pa sna tshogs mang po yis //",
    "T02TD1995E:191b-11": "rdo rje can gyis mchod pa yin //",
    "T02TD1995E:191b-12": "ci bde ji ltar 'dod par gsol //",
    "T02TD1995E:191b-13": "de ltar seng ge bzhin du dogs med rtogs bral bas //",
    "T02TD1995E:191b-14": "srid zhi'i go 'phang de nyid gnas pas bde bar ldan //",
    "T02TD1995E:191b-15": "rang gi yid 'ong ke shi ka la sogs pa'i glu //",
    "T02TD1995E:191b-16": "rgyal ba ma lus tshogs la gar gyis kyang ni mchod par bya //",
    "T02TD1995E:191b-17": "snod ni gang gis lag par gzhag / gar gyi lag pas gzung bar bya //",
    "T02TD1995E:191b-18": "mi shes pa'am rmongs pa yis //",
    "T02TD1995E:191b-19": "smod par gyur na chad pa thob //",
    "T02TD1995E:191b-20": "lus ngag yid kyi las kyis ni //",
    "T02TD1995E:191b-21": "la la dul bar ma gyur na //",
    "T02TD1995E:191b-22": "chad pas de ni zhi ba'i phyir //",
    "T02TD1995E:191b-23": "de yis ji ltar rigs par brtag / lag pa gnyis kyi phyag rgya yis //",
    "T02TD1995E:191b-24": "de nyid gtso bo'i cho ga bzhin //",
    "T02TD1995E:191b-25": "phan tshun du ni tshim par bya //",
    "T02TD1995E:191b-26": "sgeg dang rtse ba'i ro yis bde //",
    "T02TD1995E:191b-27": "zab dang rgya che'i gtam brjod cing //",
    "T02TD1995E:191b-28": "de nyid brtson pas mchod par bya //",
    "T02TD1995E:191b-29": "glu dang rnga sogs gar gyis ni //",
    "T02TD1995E:191b-30": "thabs dang shes rab bde ba'i mchog / phan tshun du ni mnyam par gus //",
    "T02TD1995E:191b-31": "dam tshig nyan par shin tu 'dod //",
    "T02TD1995E:191b-32": "pha rol phyin bcu sbyor ba yis //",
    "T02TD1995E:191b-33": "brtul zhugs can gyis mchod sbyin bya //",
    "T02TD1995E:191b-34": "'gro bar 'dod pas thal sbyar nas //",
    "T02TD1995E:191b-35": "sngon du bzod gsol 'gro bar bya //",
    "T02TD1995E:191b-36": "bya ba byas nas blo ldan gyis //",
    "T02TD1995E:191b-37": "de nas phyag byas 'jug par bya //",
    "T02TD1995E:191b-38": "rtag tu rnal 'byor bdag nyid dang //",
    "T02TD1995E:191b-39": "rtag tu de nyid lam la zhugs //",
    "T02TD1995E:191b-40": "rtag tu 'dul bar ldan pa yin //",
    "T02TD1995E:191b-41": "tshogs kyi 'khor lo rtag tu bya //",
    "T02TD1995E:191b-42": "sbyin pa'i zas sbyin pa rnams la //",
    "T02TD1995E:191b-43": "phyag rgya thun mong du ni brjod //",
    "T02TD1995E:191b-44": "de phyir grol bar 'dod pa yis //",
    "T02TD1995E:191b-45": "bdag dang gzhan la mchod par bya //",
    "T02TD1995E:191b-46": "ji srid rang gi bde 'dod pas //",
    "T02TD1995E:191b-47": "'di nyid rol dang sgeg pa yis //",
    "T02TD1995E:191b-48": "de srid phyag rgyan lhan cig tu //",
    "T02TD1995E:191b-49": "gnyug ma 'di yis mchod par bya //",
    "T02TD1995E:191b-50": "mig la sogs pa'i thabs chen gyis //",
    "T02TD1995E:192a-0": "@192a * // gzugs sogs rdo rje ma yi tshogs //",
    "T02TD1995E:192a-1": "rnam shes rnams kyi bde chen po //",
    "T02TD1995E:192a-2": "phyi rol gyi ni rtag tu 'jug / rdo rje padma'i 'od zer gyis //",
    "T02TD1995E:192a-3": "zla ba'i 'od zer dkar po 'dra //",
    "T02TD1995E:192a-4": "rgyal ba'i tshogs kyi 'od zer 'byung bas rang bzhin med par rang bzhin can //",
    "T02TD1995E:192a-5": "shin tu bde ba mchog tu 'phags pas yid du 'ong ba'i shes rab bka' nyan las //",
    "T02TD1995E:192a-6": "dag pa'i lce yis len byed sems can de ni rdo rje sems //",
    "T02TD1995E:192a-7": "de nas gshegs gsol thob pa na //",
    "T02TD1995E:192a-8": "bkra shis klu dang lha kun la //",
    "T02TD1995E:192a-9": "tshogs kyi 'khor lo mngon byas nas //",
    "T02TD1995E:192a-10": "yon bdag mgo la me tog gzhag / bkra shis brjod la sdom pa sbyar //",
    "T02TD1995E:192a-11": "'byung po thams cad sangs rgyas su //",
    "T02TD1995E:192a-12": "bla na med par smon lam gdab //",
    "T02TD1995E:192a-13": "lhag ma'i gtor mas tshim par bya //",
    "T02TD1995E:192a-14": "gtor ma chen po yang dag bsdus //",
    "T02TD1995E:192a-15": "chos bdag ye shes gyur nas ni //",
    "T02TD1995E:192a-16": "blo dang ldan pas dge la sbyar //",
    "T02TD1995E:192a-17": "mtho gang tsam gyi mtho ba ru //",
    "T02TD1995E:192a-18": "rgyal ba chos kyi gzhi bsam bya //",
    "T02TD1995E:192a-19": "de las bdud rtsi rgyun 'dzag pa //",
    "T02TD1995E:192a-20": "rang nyid la ni bsam par bya //",
    "T02TD1995E:192a-21": "yungs kar tsam gyi phra ba ni //",
    "T02TD1995E:192a-22": "rdo rje can gyi mtshan ma ste //",
    "T02TD1995E:192a-23": "rdo rje rtse'am sna rtser bsam //",
    "T02TD1995E:192a-24": "brtan par gyur nas spro bar bya //",
    "T02TD1995E:192a-25": "snying ga'i dkyil ni nam mkha' la //",
    "T02TD1995E:192a-26": "zla ba'i dkyil 'khor rdzogs pa ste //",
    "T02TD1995E:192a-27": "der ni chos kyi 'byung gnas gnas //",
    "T02TD1995E:192a-28": "phra mo'i rdo rje rtag tu dran //",
    "T02TD1995E:192a-29": "rdo rje la sogs ro dang ldan //",
    "T02TD1995E:192a-30": "yid kyi rang bzhin rnam thar gsum //",
    "T02TD1995E:192a-31": "rnam pa kun gyi don dag la //",
    "T02TD1995E:192a-32": "'gyur ba med pa'i bde ba che //",
    "T02TD1995E:192a-33": "thabs dang shes rab rnal 'byor dag / las kun la ni thams cad du //",
    "T02TD1995E:192a-34": "yang dag byang chub legs sems gzugs //",
    "T02TD1995E:192a-35": "de nyid brtson pas bsam par bya //",
    "T02TD1995E:192a-36": "sngags ni srog gi yi ge bzlas //",
    "T02TD1995E:192a-37": "thig le'i rang bzhin 'od gsal ba //",
    "T02TD1995E:192a-38": "chos dang chos min las grol ba //",
    "T02TD1995E:192a-39": "rtag tu yongs su bsgom par bya ;",
    "T02TD1995E:192a-40": "/ de yis dus sam thams cad du //",
    "T02TD1995E:192a-41": "grol ba'i lam la brtson pa yis //",
    "T02TD1995E:192a-42": "rtag pa'i dus su bsgom byas na //",
    "T02TD1995E:192a-43": "de yis grol thob phun sum tshogs //",
    "T02TD1995E:192a-44": "'gro ba rnams kyi bsam pa sbyin pa la sogs kun gyis myur du yongs rdzogs nas //",
    "T02TD1995E:192b-0": "bdag med rdo rje la sogs @192b kyis ni rnam rtog rmongs pa'i grong khyer thams cad brtag byas nas //",
    "T02TD1995E:192b-1": "rgyal ba'i 'khor lo gang zhig bskor bas bla ma'i ye shes 'char zhing thar pa ster byed pa //",
    "T02TD1995E:192b-2": "'phags pa de yi thugs rje chen pos nad rnams rtag par shin tu grol bar byed //",
    "T02TD1995E:192b-3": "zab pa'i tshogs kyis yon tan gter ldan pas ;",
    "T02TD1995E:192b-4": "/ rnam par rtog pa'i rtog pa las rgyal nyon mongs spangs pa yi //",
    "T02TD1995E:192b-5": "bag chags bcas pa'i gnas las grol zhing rnam grol ba'i //",
    "T02TD1995E:192b-6": "dngos dang dngos med rnam grol rnal 'byor pa la phyag 'tshal lo //",
    "T02TD1995E:192b-7": "yan lag rgyan rnams kyis ni rnam par brgyan pa yi //",
    "T02TD1995E:192b-8": "nam mkha' zla ba'i 'od zer cha ni rnam pa sna tshogs byed pa gang //",
    "T02TD1995E:192b-9": "shes rab tshogs kyi bdag nyid la ni phyag 'tshal 'dud //",
    "T02TD1995E:192b-10": "'jig rten 'jig rten 'das bcas bla ma'i 'khor lo can //",
    "T02TD1995E:192b-11": "bsgom bya rnam par bsgoms pas 'gro ba grol ba'i phyir //",
    "T02TD1995E:192b-12": "gang zhig phan pa'i bsam pas 'dir ni dkyil 'khor byed pa yi //",
    "T02TD1995E:192b-13": "tshogs kyi 'khor lo byed pa de la phyag 'tshal 'dud //",
    "T02TD1995E:192b-14": "sems can thams cad la gnas dri med dngos po yi //",
    "T02TD1995E:192b-15": "bsgoms pas gsal bar gyur pa'i bde chen bsdus pa la //",
    "T02TD1995E:192b-16": "phyag rgya dang bcas byed pa de la phyag 'tshal lo //",
    "T02TD1995E:192b-17": "dpal ldan rdo rje 'jigs byed kyi tshogs kyi 'khor lo /",
    "T02TD1995E:192b-18": "slob dpon ratna a'a ka ra sh'antis mdzad pa rdzogs so /",
    "T02TD1995E:192b-20": "// / rgya gar gyi mkhan po 'di pam ka ra rakshi ta dang /",
    "T02TD1995E:192b-21": "lo ts'a ba dge slong rdo rje grags kyis bsgyur ba'o//"
}