{
    "K10D0165_H0166:264b-0": "@264b / /rgya gar skad du /",
    "K10D0165_H0166:264b-1": "a'arya kshe mang ka ra pa ri pritstsh'a n'a ma ma h'a y'a na s'u tra /",
    "K10D0165_H0166:264b-2": "bod skad du; 'phags pa bde byed kyis zhus pa zhes bya ba theg pa chen po'i mdo /",
    "K10D0165_H0166:264b-3": "sangs rgyas dang /",
    "K10D0165_H0166:264b-4": "byang chub sems dpa' thams cad la phyag 'tshal lo //",
    "K10D0165_H0166:264b-5": "'di skad bdag gis thos pa dus gcig na /",
    "K10D0165_H0166:264b-6": "bcom ldan 'das sh'akya'i yul ser skya'i gnas na sh'akya",
    "K10D0165_H0166:264b-7": "rnams kyi shing n+ya gro dha'i kun dga' ra ba",
    "K10D0165_H0166:264b-8": "nas dge slong lnga brgya'i dge slong gi dge 'dun",
    "K10D0165_H0166:265a-0": "chen po dang thabs @265a *//",
    "K10D0165_H0166:265a-1": "gcig tu bzhugs so //",
    "K10D0165_H0166:265a-2": "de'i tshe sh'akya'i bu bde byed ces bya ba ser",
    "K10D0165_H0166:265a-3": "skya'i gnas kyi grong khyer chen po nas byung ste",
    "K10D0165_H0166:265a-4": "/ shing n+ya gro dha'i kun ra ba ga la",
    "K10D0165_H0166:265a-5": "ba dang; bcom ldan 'das ga la ba der song",
    "K10D0165_H0166:265a-6": "/ ste phyin nas / bcom ldan 'das kyi zhabs",
    "K10D0165_H0166:265a-7": "la mgo bos phyag btsal nas phyogs gcig tu 'dug",
    "K10D0165_H0166:265a-8": "/ ste phyin nas / go / de nas sh'akya'i",
    "K10D0165_H0166:265a-9": "bu bde byed bcom ldan 'das ga la ba der",
    "K10D0165_H0166:265a-10": "logs su thal mo sbyar ba btud de /",
    "K10D0165_H0166:265a-11": "bcom ldan 'das la 'di skad ces gsol to //",
    "K10D0165_H0166:265a-12": "bcom ldan 'das /",
    "K10D0165_H0166:265a-13": "byang chub sems dpa' chos du dang ldan na bla",
    "K10D0165_H0166:265a-14": "na med pa yang dag par rdzogs pa'i byang chub",
    "K10D0165_H0166:265a-15": "las phyir mi ldog par 'gyur /",
    "K10D0165_H0166:265a-16": "tshegs chung dus kyang skyes bu chen po'i mtshan sum cu rtsa gnyis mngon par sgrub par bgyid /",
    "K10D0165_H0166:265a-17": "sangs rgyas kyi zhing nas sangs rgyas kyi zhing du mchi bar bgyid /",
    "K10D0165_H0166:265a-18": "rmongs pa ma mchis par 'gum pa'i dus bgyid par 'gyur /",
    "K10D0165_H0166:265a-19": "skyes nas kyang mngon par shes pa lnga dang ldan par 'gyur /",
    "K10D0165_H0166:265a-20": "mi khom pa thams cad rnam par spong zhing khom pa 'byor pa thob par 'gyur /",
    "K10D0165_H0166:265a-21": "gzungs kyang thob par 'gyur /",
    "K10D0165_H0166:265a-22": "spobs pa thogs pa ma mchis pa dang yang ldan par 'gyur /",
    "K10D0165_H0166:265a-23": "phyir mi ldog pa'i chos dang ldan zhing stong pa nyid la lhag par mos par yang 'gyur /",
    "K10D0165_H0166:265a-24": "rtag tu rab tu 'byung ba la mngon par dga' bar 'gyur /",
    "K10D0165_H0166:265b-0": "khyim @265b na gnas kyang rtag tu tshangs par spyod pa la mngon par dga' bar 'gyur lags /",
    "K10D0165_H0166:265b-1": "de skad ces gsol pa dang /",
    "K10D0165_H0166:265b-2": "bcom ldan 'das kyis sh'akya'i bu bde byed la 'di skad ces bka' stsal to //",
    "K10D0165_H0166:265b-3": "rigs kyi bu /",
    "K10D0165_H0166:265b-4": "khyod de bzhin gshegs pa la don 'di yongs su",
    "K10D0165_H0166:265b-5": "zhu bar sems pa ni rigs kyi bu khyod skye",
    "K10D0165_H0166:265b-6": "bo mang po la phan pa dang /",
    "K10D0165_H0166:265b-7": "skye bo mang po la bde ba dang /",
    "K10D0165_H0166:265b-8": "'jig rten la snying brtse ba dang /",
    "K10D0165_H0166:265b-9": "skye bo phal po che'i don dang /",
    "K10D0165_H0166:265b-10": "lha dang /",
    "K10D0165_H0166:265b-11": "mi rnams la phan pa dang /",
    "K10D0165_H0166:265b-12": "bde ba'i phyir zhugs pa yin te /",
    "K10D0165_H0166:265b-13": "legs so //",
    "K10D0165_H0166:265b-14": "legs so //",
    "K10D0165_H0166:265b-15": "de'i phyir /",
    "K10D0165_H0166:265b-16": "rigs kyi bu /",
    "K10D0165_H0166:265b-17": "khyod legs par rab tu nyon la yid la zungs shig dang ngas khyod la bshad do //",
    "K10D0165_H0166:265b-18": "byang chub sems dpa' chos bzhi dang ldan na ji",
    "K10D0165_H0166:265b-19": "skad smos pa'i yon tan de dag rjes su 'thob",
    "K10D0165_H0166:265b-20": "ste / bzhi gang zhe na /",
    "K10D0165_H0166:265b-21": "rigs kyi bu /",
    "K10D0165_H0166:265b-22": "'di la byang chub sems dpa' bzod pa'i stobs dang",
    "K10D0165_H0166:265b-23": "ldan zhing bzod pa la gnas pa de pha rol",
    "K10D0165_H0166:265b-24": "gshe'ang slar mi gshe ba dang /",
    "K10D0165_H0166:265b-25": "brdegs kyang slar mi rdeg pa dang /",
    "K10D0165_H0166:265b-26": "mtshang brus kyang slar mtshang mi 'bru ba dang /",
    "K10D0165_H0166:265b-27": "khros kyang slar mi khro ba ste /",
    "K10D0165_H0166:265b-28": "rigs kyi bu /",
    "K10D0165_H0166:265b-29": "chos bzhi po de dag dang ldan pa'i byang chub",
    "K10D0165_H0166:265b-30": "sems dpa' ni bla na med pa yang dag par",
    "K10D0165_H0166:265b-31": "rdzogs pa'i byang chub las phyir mi ldog cing ji",
    "K10D0165_H0166:265b-32": "skad smras pa'i yon tan phun sum tshogs pa'ang rjes",
    "K10D0165_H0166:265b-33": "su 'thob bar 'gyur ro //",
    "K10D0165_H0166:265b-34": "bcom ldan 'das kyis de skad ces bka' stsal te /",
    "K10D0165_H0166:266a-0": "@266a *// bde bar gshegs pas de skad gsungs nas de bzhin du ston pas /",
    "K10D0165_H0166:266a-1": "gzhan yang /",
    "K10D0165_H0166:266a-2": "'di skad ces bka' stsal to //",
    "K10D0165_H0166:266a-3": "kun tu spyos kyang gshe bar mi byed la //",
    "K10D0165_H0166:266a-4": "gnod byas gzhan la de ni gnod mi byed //",
    "K10D0165_H0166:266a-5": "de ni mi lus spang ba byas nas kyang //",
    "K10D0165_H0166:266a-6": "byang chub sems dpa' yon tan de dag 'thob //",
    "K10D0165_H0166:266a-7": "sdig pa'i tshig rnams rtag tu srung byed cing /",
    "K10D0165_H0166:266a-8": "sdig pa'i sems kyi dbang du mi 'gro la //",
    "K10D0165_H0166:266a-9": "sdig las log ste 'bras bu de thob nas /",
    "K10D0165_H0166:266a-10": "ye shes mchog nyid myur du thob par 'gyur //",
    "K10D0165_H0166:266a-11": "skye bo gang dag 'tshog rung dga' byed cing //",
    "K10D0165_H0166:266a-12": "khro gtum gnod par sems pa'i sems ldan rnams //",
    "K10D0165_H0166:266a-13": "sangs rgyas ye shes yongs su spongs nas su //",
    "K10D0165_H0166:266a-14": "mi mkhas de dag sdug bsngal mi bzad ldan //",
    "K10D0165_H0166:266a-15": "de lta bas na gzhan la mi 'tshog cing //",
    "K10D0165_H0166:266a-16": "rgyu dang mi rgyu rnams la dbyug pa spang //",
    "K10D0165_H0166:266a-17": "sems can kun la phan zhing snying brtser ldan //",
    "K10D0165_H0166:266a-18": "des 'dir ye shes dam pa myur du 'thob //",
    "K10D0165_H0166:266a-19": "skye bo rmongs pa khros pas zil non pa //",
    "K10D0165_H0166:266a-20": "'jig rten mkhas pa'i bstan las de ring ste //",
    "K10D0165_H0166:266a-21": "de ni log lta rnams kyis ngan 'dzin yin //",
    "K10D0165_H0166:266a-22": "de lta bas na mkhas mis dkrug mi bya //",
    "K10D0165_H0166:266a-23": "byang chub sems de pa'i gang 'dir mi khro zhing //",
    "K10D0165_H0166:266a-24": "bden pa rjes srung gzhan la mi gnod pa //",
    "K10D0165_H0166:266a-25": "spyad pa dkon pa 'di dag rdzogs byas nas //",
    "K10D0165_H0166:266b-0": "@266b sum cu rtsa gnyis mtshan mdzes phun sum tshogs //",
    "K10D0165_H0166:266b-1": "mi mkhas rtag tu phung zhing sdang sems ldan //",
    "K10D0165_H0166:266b-2": "pha ma la yang 'di na gus mi byed //",
    "K10D0165_H0166:266b-3": "kun nas nyon mongs rtsa ba rab gnas ba; ;skyes bu tha ma'i nyes pa 'di rnams yin //",
    "K10D0165_H0166:266b-4": "de bas rtag tu bzod pa kho na bsten //",
    "K10D0165_H0166:266b-5": "dge slong chos smra pa la bsten par bya //",
    "K10D0165_H0166:266b-6": "dge ba'i bshes gnyen yongs su mi gtong ste /",
    "K10D0165_H0166:266b-7": "de la byang chub mchog ni dka' ba med //",
    "K10D0165_H0166:266b-8": "rigs kyi bu /",
    "K10D0165_H0166:266b-9": "gzhan yang /",
    "K10D0165_H0166:266b-10": "byang chub sems dpa' chos bzhi dang ldan na bla",
    "K10D0165_H0166:266b-11": "na med pa yang dag par rdzogs pa'i byang chub",
    "K10D0165_H0166:266b-12": "las phyir mi ldog cing ji skad smos pa'i yon",
    "K10D0165_H0166:266b-13": "tan phun sum tshogs pa'ang rjes su thob bo //",
    "K10D0165_H0166:266b-14": "bzhi gang zhe na /",
    "K10D0165_H0166:266b-15": "rigs kyi bu /",
    "K10D0165_H0166:266b-16": "'di la chos don du gnyer ba dang /",
    "K10D0165_H0166:266b-17": "chos 'dod pa dang /",
    "K10D0165_H0166:266b-18": "chos kyi kun dga' la dga' zhing mos pa dang /",
    "K10D0165_H0166:266b-19": "chos 'dzin pa dang /",
    "K10D0165_H0166:266b-20": "chos ston pa yin /",
    "K10D0165_H0166:266b-21": "bud med yongs su spong zhing bud med la sten par mi byed pa yin /",
    "K10D0165_H0166:266b-22": "sbyin pa'i bdag po dang /",
    "K10D0165_H0166:266b-23": "kun bged pa'i ngang tshul can dang /",
    "K10D0165_H0166:266b-24": "kun bged pa la dga' ba dang /",
    "K10D0165_H0166:266b-25": "rmugs pa dang /",
    "K10D0165_H0166:266b-26": "gnyid yongs su spong ba yin /",
    "K10D0165_H0166:266b-27": "stong pa nyid la mos pa dang /",
    "K10D0165_H0166:266b-28": "stong pa nyid la gnas pa yin te; rigs kyi bu /",
    "K10D0165_H0166:266b-29": "chos bzhi po de dag dang ldan pa'i byang chub",
    "K10D0165_H0166:266b-30": "sems dpa' ni bla na med pa yang dag par",
    "K10D0165_H0166:266b-31": "rdzogs pa'i byang chub las phyir mi ldog cing ji",
    "K10D0165_H0166:267a-0": "skad smos pa'i @267a *//",
    "K10D0165_H0166:267a-1": "yon tan de dag kyang 'thob par 'gyur ro //",
    "K10D0165_H0166:267a-2": "bcom ldan 'das kyis de skad ces bka' stsal te /",
    "K10D0165_H0166:267a-3": "bde bar gshegs pas de skad gsungs nas de bzhin du ston pas /",
    "K10D0165_H0166:267a-4": "gzhan yang /",
    "K10D0165_H0166:267a-5": "'di skad ces bka' stsal to //",
    "K10D0165_H0166:267a-6": "sems can gang dag chos ni 'dod pa dang //",
    "K10D0165_H0166:267a-7": "chos kyi don du brtson 'grus bskyed pa dkon //",
    "K10D0165_H0166:267a-8": "gang dag chos kyi 'khor lo skor byed pa //",
    "K10D0165_H0166:267a-9": "de dag ye shes dam pa thob par 'gyur //",
    "K10D0165_H0166:267a-10": "gzhan las thos nas yang dag 'dzin byed cing //",
    "K10D0165_H0166:267a-11": "pha rol don du gnyer la chos ston la //",
    "K10D0165_H0166:267a-12": "shes ldan de dag 'khor du zhum pa med //",
    "K10D0165_H0166:267a-13": "bla med byang chub mchog la reg par 'gyur //",
    "K10D0165_H0166:267a-14": "log par ltung rgyu bud med rnam par spangs //",
    "K10D0165_H0166:267a-15": "rgyal sras rtag tu tshangs par spyod par 'gyur //",
    "K10D0165_H0166:267a-16": "tshangs par spyod la brtan par de gnas shing //",
    "K10D0165_H0166:267a-17": "'khor lo bla med dam pa skor bar byed //",
    "K10D0165_H0166:267a-18": "bud med rnams la mtshan ma 'ga' yod de //",
    "K10D0165_H0166:267a-19": "'di ltar sdug bsngal nyam thag skem par 'gyur //",
    "K10D0165_H0166:267a-20": "de dag bsten na zhi ba med pa ste //",
    "K10D0165_H0166:267a-21": "de bas yongs su spongs la byang chub spyod //",
    "K10D0165_H0166:267a-22": "de nas sh'akya'i bu bde byed bstan pa 'di thos",
    "K10D0165_H0166:267a-23": "nas tshim zhing mgu la yi rangs shing rab tu",
    "K10D0165_H0166:267a-24": "dga' ste / dga' ba dang /",
    "K10D0165_H0166:267a-25": "yid bde ba skyes nas rang gi lus las rgyan bkrol te /",
    "K10D0165_H0166:267a-26": "bcom ldan 'das ga la ba de logs su gtor ro //",
    "K10D0165_H0166:267b-0": "de nas @267b bcom ldan 'das kyi mthus rgyan de",
    "K10D0165_H0166:267b-1": "dag bcom ldan 'das kyis dbu'i drang thad kyi steng",
    "K10D0165_H0166:267b-2": "gi bar snang la rin po che'i khang pa brtsegs",
    "K10D0165_H0166:267b-3": "pa zhig tu 'dug par gyur nas /",
    "K10D0165_H0166:267b-4": "rin po che'i khang pa brtsegs pa de nas mi",
    "K10D0165_H0166:267b-5": "rgyan thams cad kyis brgyan pa lnga brgya byung nas",
    "K10D0165_H0166:267b-6": "bcom ldan 'das la rgyan rnams 'thor zhing bla na",
    "K10D0165_H0166:267b-7": "med pa yang dag par rdzogs pa'i byang chub tu'ang",
    "K10D0165_H0166:267b-8": "sems bskyed nas tshig 'di skad ces /",
    "K10D0165_H0166:267b-9": "bcom ldan 'das /",
    "K10D0165_H0166:267b-10": "bdag cag gi dge ba'i rtsa ba 'di sems can thams cad dang thun mong bgyis te /",
    "K10D0165_H0166:267b-11": "bla na med pa yang dag par rdzogs pa'i byang",
    "K10D0165_H0166:267b-12": "chub tu yongs su bsngo bar bgyi'o zhes 'dzer to",
    "K10D0165_H0166:267b-13": "// de nas sh'akya'i bu bde byed kyis kyang sprul pa'i mi de dag mthong ngo //",
    "K10D0165_H0166:267b-14": "mthong nas kyang lus kyi spu zing zhes byed par",
    "K10D0165_H0166:267b-15": "gyur te bcom ldan 'das la 'di skad ces gsol",
    "K10D0165_H0166:267b-16": "to // bcom ldan 'das /",
    "K10D0165_H0166:267b-17": "mi 'di rnams gang nas mchis /",
    "K10D0165_H0166:267b-18": "shar phyogs sam /",
    "K10D0165_H0166:267b-19": "lho phyogs sam /",
    "K10D0165_H0166:267b-20": "nub phyogs sam /",
    "K10D0165_H0166:267b-21": "byang phyogs sam 'og gam /",
    "K10D0165_H0166:267b-22": "steng gi phyogs sam /",
    "K10D0165_H0166:267b-23": "'on te phyogs mtshams gang nas mchis /",
    "K10D0165_H0166:267b-24": "bcom ldan 'das kyis bka' stsal pa /",
    "K10D0165_H0166:267b-25": "rigs kyi bu /",
    "K10D0165_H0166:267b-26": "mi 'di rnams shar phyogs nas ma 'ongs /",
    "K10D0165_H0166:267b-27": "lho dang /",
    "K10D0165_H0166:267b-28": "nub dang /",
    "K10D0165_H0166:267b-29": "byang phyogs dang /",
    "K10D0165_H0166:267b-30": "'og dang /",
    "K10D0165_H0166:267b-31": "steng gi phyogs dang /",
    "K10D0165_H0166:267b-32": "phyogs mtshams gang nas ma 'ongs te /",
    "K10D0165_H0166:267b-33": "'di rnams ni lha ma yin /",
    "K10D0165_H0166:267b-34": "klu ma yin /",
    "K10D0165_H0166:268a-0": "gnod sbyin @268a *//",
    "K10D0165_H0166:268a-1": "yin; dri za ma yin /",
    "K10D0165_H0166:268a-2": "lha ma yin ma yin /",
    "K10D0165_H0166:268a-3": "nam mkha' lding ma yin /",
    "K10D0165_H0166:268a-4": "mi'am ci ma yin /",
    "K10D0165_H0166:268a-5": "lto 'phye chen po ma yin /",
    "K10D0165_H0166:268a-6": "mi ma yin /",
    "K10D0165_H0166:268a-7": "mi ma yin pa ma yin na //",
    "K10D0165_H0166:268a-8": "sa'i khams la mi brten /",
    "K10D0165_H0166:268a-9": "chu'i khams la mi brten /",
    "K10D0165_H0166:268a-10": "mo'i khams la mi brten /",
    "K10D0165_H0166:268a-11": "rlung gi khams la mi brten /",
    "K10D0165_H0166:268a-12": "nam mkha'i khams la mi brten to //",
    "K10D0165_H0166:268a-13": "'di dag la ni gzugs med /",
    "K10D0165_H0166:268a-14": "tshor ba med /",
    "K10D0165_H0166:268a-15": "'du shes dang /",
    "K10D0165_H0166:268a-16": "'du byed rnams dang /",
    "K10D0165_H0166:268a-17": "sems med /",
    "K10D0165_H0166:268a-18": "yid med /",
    "K10D0165_H0166:268a-19": "rnam par shes pa med /",
    "K10D0165_H0166:268a-20": "las med /",
    "K10D0165_H0166:268a-21": "las kyi rnam par smin pa med; 'jig rten 'di med /",
    "K10D0165_H0166:268a-22": "'jig rten pha rol med /",
    "K10D0165_H0166:268a-23": "'ong ba med /",
    "K10D0165_H0166:268a-24": "'gro ba med /",
    "K10D0165_H0166:268a-25": "gnas pa med /",
    "K10D0165_H0166:268a-26": "'chi 'pho med /",
    "K10D0165_H0166:268a-27": "skye ba med do //",
    "K10D0165_H0166:268a-28": "'on kyang /",
    "K10D0165_H0166:268a-29": "rigs kyi bu /",
    "K10D0165_H0166:268a-30": "'di dag ni sprul pa zhes bya ba yin no //",
    "K10D0165_H0166:268a-31": "'di dag ni gzhi med pa zhes bya yin no //",
    "K10D0165_H0166:268a-32": "'di dag ni srog med pa zhes bya ba yin no //",
    "K10D0165_H0166:268a-33": "'di dag ni skyes bu med pa zhes bya ba yin no //",
    "K10D0165_H0166:268a-34": "'di dag ni gang zag med pa zhes bya ba yin no //",
    "K10D0165_H0166:268a-35": "'di dag ni mtshan nyid med pa zhes bya ba yin no //",
    "K10D0165_H0166:268a-36": "'di dag ni dben pa zhes bya ba yin no //",
    "K10D0165_H0166:268a-37": "'di dag ni stong pa zhes bya ba yin no //",
    "K10D0165_H0166:268a-38": "'di dag ni ngo bo nyid med pa zhes bya ba yin no //",
    "K10D0165_H0166:268a-39": "bde byed /",
    "K10D0165_H0166:268a-40": "rig kyi bu dang /",
    "K10D0165_H0166:268a-41": "rigs kyi bu mo gang dag de ltar chos thams cad sprul pa lta bur 'dod pa dang /",
    "K10D0165_H0166:268b-0": "bzod pa @268b dang /",
    "K10D0165_H0166:268b-1": "khong du chud pa dang /",
    "K10D0165_H0166:268b-2": "mngon par dad pa dang /",
    "K10D0165_H0166:268b-3": "yid ches pa dang /",
    "K10D0165_H0166:268b-4": "gzhan gyi dring mi 'jog par 'gyur ba'i rigs kyi bu dang /",
    "K10D0165_H0166:268b-5": "rigs kyi bu mo de dag ni /",
    "K10D0165_H0166:268b-6": "bde byed /",
    "K10D0165_H0166:268b-7": "nga'i bu zhes bya'o //",
    "K10D0165_H0166:268b-8": "nga'i rjes su skyes pa zhes bya'o //",
    "K10D0165_H0166:268b-9": "snang ba 'dzin pa zhes bya'o //",
    "K10D0165_H0166:268b-10": "'od byed pa zhes bya'o //",
    "K10D0165_H0166:268b-11": "mun pa bsal ba zhes bya'o //",
    "K10D0165_H0166:268b-12": "nyon mongs pa spangs pa zhes bya'o //",
    "K10D0165_H0166:268b-13": "ston pa zhes bya'o //",
    "K10D0165_H0166:268b-14": "bsod nams kyi zhing zhes bya'o //",
    "K10D0165_H0166:268b-15": "yon tan gyi gnas zhes bya'o //",
    "K10D0165_H0166:268b-16": "dge sbyong zhes bya'o //",
    "K10D0165_H0166:268b-17": "bram ze zhes bya'o //",
    "K10D0165_H0166:268b-18": "tshor ba pa zhes bya'o //",
    "K10D0165_H0166:268b-19": "glang po zhes bya'o //",
    "K10D0165_H0166:268b-20": "mi skye ba'i chos la bzod pa dang ldan pa zhes bya'o //",
    "K10D0165_H0166:268b-21": "byang chub sems dpa' zhes bya'o //",
    "K10D0165_H0166:268b-22": "sems dpa' chen po zhes bya'o //",
    "K10D0165_H0166:268b-23": "phyir mi ldog pa'i chos dang ldan pa zhes bya'o;",
    "K10D0165_H0166:268b-24": ";byang chub sems dpa' chos dang ldan pa zhes bya'o",
    "K10D0165_H0166:268b-25": "// lung bstan pa zhes bya'o //",
    "K10D0165_H0166:268b-26": "rigs kyi bu /",
    "K10D0165_H0166:268b-27": "gang su'ang rung ba dag de ltar chos thams cad sprul pa lta bur mi 'dod /",
    "K10D0165_H0166:268b-28": "mi bzod /",
    "K10D0165_H0166:268b-29": "mi 'jug /",
    "K10D0165_H0166:268b-30": "mi mos /",
    "K10D0165_H0166:268b-31": "mi dad /",
    "K10D0165_H0166:268b-32": "thos nas kyang dngang zhing skrag la dngang bar 'gyur ba dang /",
    "K10D0165_H0166:268b-33": "slar zlog pa dang /",
    "K10D0165_H0166:268b-34": "phyir gshe ba'i rigs kyi bu de dag ni dge sbyong ma yin pa zhes bya'o //",
    "K10D0165_H0166:268b-35": "bram ze ma yin pa zhes bya'o //",
    "K10D0165_H0166:268b-36": "mu stegs can zhes bya'o //",
    "K10D0165_H0166:268b-37": "dmigs pa can zhes bya'o //",
    "K10D0165_H0166:268b-38": "dkrugs ma pa zhes bya'o //",
    "K10D0165_H0166:268b-39": "sdig pa'i grogs po zhes bya'o //",
    "K10D0165_H0166:269a-0": "@269a *// yongs su spang par bya ba zhes bya'o //",
    "K10D0165_H0166:269a-1": "byang chub sems dpa' ngan g-yo can zhes bya'o //",
    "K10D0165_H0166:269a-2": "byang chub sems dpa' 'chal ba zhes bya'o //",
    "K10D0165_H0166:269a-3": "byang chub sems dpa' ltar bcos pa zhes bya'o //",
    "K10D0165_H0166:269a-4": "byang chub sems dpa' sred lta bu zhes bya'o //",
    "K10D0165_H0166:269a-5": "byang chub sems sun 'byin pa zhes bya'o //",
    "K10D0165_H0166:269a-6": "byang chub sems dpa' gtum pa zhes bya'o //",
    "K10D0165_H0166:269a-7": "de nas bdud sdig can sdug bsngal zhing yid mi",
    "K10D0165_H0166:269a-8": "bde nas bcom ldan 'das ga la ba der song",
    "K10D0165_H0166:269a-9": "ste phyin nas bcom ldan 'das la 'di skad ces",
    "K10D0165_H0166:269a-10": "gsol to // bcom ldan 'das /",
    "K10D0165_H0166:269a-11": "chos kyi rnam grangs 'di bshad pas sems can ji snyed cig gi don mdzad /",
    "K10D0165_H0166:269a-12": "bcom ldan 'das kyis bka' stsal pa /",
    "K10D0165_H0166:269a-13": "sdig can /",
    "K10D0165_H0166:269a-14": "chos kyi rnam grangs 'di bshad pas 'dod pa na spyod pa dang /",
    "K10D0165_H0166:269a-15": "gzugs na spyod pa'i lha'i bu brgyad khri bzhi stong",
    "K10D0165_H0166:269a-16": "gis mi skye ba'i chos la bzod pa thob bo",
    "K10D0165_H0166:269a-17": "// dge slong lnga brgya len pa med par zag pa rnams las sems rnam par grol lo //",
    "K10D0165_H0166:269a-18": "dge slong ma bdun cu rtsa lngas kyang mi skye ba'i chos la bzod pa thob bo //",
    "K10D0165_H0166:269a-19": "byang chub sems dpa' bde byed dang /",
    "K10D0165_H0166:269a-20": "dge bsnyen lnga brgya gzhan dag kyang mi skye ba'i chos la bzod pa thob bo //",
    "K10D0165_H0166:269a-21": "dge bsnyen ma nyi shu rtsa lnga'ang chos rnams la",
    "K10D0165_H0166:269a-22": "chos kyi mig rdul med cing dri ma dang bral",
    "K10D0165_H0166:269b-0": "ba rnam @269b par dag ste /",
    "K10D0165_H0166:269b-1": "de dag thams cad kyang mi skye ba'i chos la bzod pa dang ldan par gyur to //",
    "K10D0165_H0166:269b-2": "de dag thams cad kyang 'di nas shi 'phos nas /",
    "K10D0165_H0166:269b-3": "de bzhin gshegs pa dgra bcom pa yang dag par",
    "K10D0165_H0166:269b-4": "rdzogs pa'i sangs rgyas 'od dpag med kyi sangs rgyas",
    "K10D0165_H0166:269b-5": "kyi zhing 'jig rten gyi khams bde ba can du",
    "K10D0165_H0166:269b-6": "skye bar 'gyur ro //",
    "K10D0165_H0166:269b-7": "der skyes nas thams cad lhan cig mthun par sangs",
    "K10D0165_H0166:269b-8": "rgyas bcom ldan 'das dpag tu med pa rnams kyis",
    "K10D0165_H0166:269b-9": "sangs rgyas kyi byang chub 'dzin par 'gyur /",
    "K10D0165_H0166:269b-10": "brjod par 'gyur /",
    "K10D0165_H0166:269b-11": "ston par 'gyur /",
    "K10D0165_H0166:269b-12": "yang dag par rab tu ston par 'gyur ro //",
    "K10D0165_H0166:269b-13": "de dag phyis gangg'a'i klung gi bye ma snyed kyi",
    "K10D0165_H0166:269b-14": "bskal pa 'das nas bskal pa bzang po zhes bya",
    "K10D0165_H0166:269b-15": "ba 'di nyid la stong gsum gyi stong chen po'i",
    "K10D0165_H0166:269b-16": "'jig rten gyi khams 'dir bla na med pa yang",
    "K10D0165_H0166:269b-17": "dag par rdzogs pa'i byang chub mngon par rdzogs par",
    "K10D0165_H0166:269b-18": "'tshang rgya bar 'gyur ro //",
    "K10D0165_H0166:269b-19": "de nas bdud sdig can sdug bsngal zhing yid mi",
    "K10D0165_H0166:269b-20": "bde la 'gyod cing mchims brnangs la du bzhin du",
    "K10D0165_H0166:269b-21": "gyur te / de nyid nas phyir 'gro zhing tshig 'di skad du /",
    "K10D0165_H0166:269b-22": "bcom ldan 'das /",
    "K10D0165_H0166:269b-23": "chos kyi rnam grangs 'di slan chad mi bshad du gsol zhes smras so //",
    "K10D0165_H0166:269b-24": "bcom ldan 'das kyi bka' stsal pa /",
    "K10D0165_H0166:269b-25": "sdig can khyod /",
    "K10D0165_H0166:269b-26": "de skad ma smra zhig /",
    "K10D0165_H0166:269b-27": "de ci'i phyir zhe na /",
    "K10D0165_H0166:270a-0": "sangs rgyas bcom ldan 'das thams cad kyi chos kyi 'khor @270a *//",
    "K10D0165_H0166:270a-1": "lo bskor ba 'di ni thogs pa med pa yin no //",
    "K10D0165_H0166:270a-2": "de nas bcom ldan 'das la tshe dang ldan pa kun dga' bos 'di skad ces gsol to //",
    "K10D0165_H0166:270a-3": "bcom ldan 'das /",
    "K10D0165_H0166:270a-4": "chos kyi rnam grangs 'di'i ming ci lags /",
    "K10D0165_H0166:270a-5": "'di ji ltar gzung bar bgyi /",
    "K10D0165_H0166:270a-6": "bcom ldan 'das kyis bka' stsal pa /",
    "K10D0165_H0166:270a-7": "kun dga' bo /",
    "K10D0165_H0166:270a-8": "de'i phyir khyod kyis chos kyi rnam grangs 'di byang",
    "K10D0165_H0166:270a-9": "chub sems dpa' nges par 'byung ba zhes bya bar",
    "K10D0165_H0166:270a-10": "zungs shig / bde byed kyis zhus pa zhes bya bar yang zungs shig /",
    "K10D0165_H0166:270a-11": "kun dga' bo /",
    "K10D0165_H0166:270a-12": "ngas chos kyi rnam grangs 'di khyod la gtad de; gzung ba dang /",
    "K10D0165_H0166:270a-13": "bklag pa dang /",
    "K10D0165_H0166:270a-14": "bshad pa dang /",
    "K10D0165_H0166:270a-15": "gzhan dag la rgya cher yang dag par rab tu bstan par bya ba'i phyir yongs su gtad do //",
    "K10D0165_H0166:270a-16": "de ci'i phyir zhe na /",
    "K10D0165_H0166:270a-17": "kun dga' bo /",
    "K10D0165_H0166:270a-18": "rigs kyi bu'am /",
    "K10D0165_H0166:270a-19": "rigs kyi bu mo theg pa chen po la yang",
    "K10D0165_H0166:270a-20": "dag par zhugs pa gang gis shes rab kyi pha",
    "K10D0165_H0166:270a-21": "rol tu phyin pa ma gtogs par pha rol tu",
    "K10D0165_H0166:270a-22": "phyin pa lnga po dag la bskal pa bcur spyad",
    "K10D0165_H0166:270a-23": "pa bas / rigs kyi bu'am /",
    "K10D0165_H0166:270a-24": "rigs kyi bu mo gang zhig chos kyi rnam grangs 'di 'dzin pa dang /",
    "K10D0165_H0166:270a-25": "'chang ba dang /",
    "K10D0165_H0166:270a-26": "klog pa dang /",
    "K10D0165_H0166:270a-27": "kun chub par byed pa dang /",
    "K10D0165_H0166:270a-28": "gzhan dag la'ang rgya cher yang dag par rab tu ston pa dang /",
    "K10D0165_H0166:270a-29": "tha na glegs bam du byas te 'chang ba de",
    "K10D0165_H0166:270a-30": "ni de bsod nams ches mang du skyed pa'i phyir",
    "K10D0165_H0166:270b-0": "ro // de nas bcom ldan @270b 'das kyis de'i",
    "K10D0165_H0166:270b-1": "tshe tshigs su bcad pa 'di dag bka' stsal to",
    "K10D0165_H0166:270b-2": "ro // // gang zhig tshul 'di ma thos par //",
    "K10D0165_H0166:270b-3": "bskal pa bcur ni sbyin byin yang //",
    "K10D0165_H0166:270b-4": "bla na med pa'i sbyin pa zhes //",
    "K10D0165_H0166:270b-5": "de ni bsngags par mi 'gyur ro //",
    "K10D0165_H0166:270b-6": "gang zhig bskal pa bcu rnams su //",
    "K10D0165_H0166:270b-7": "'jig rten pa yi tshul khrims srung //",
    "K10D0165_H0166:270b-8": "de ni dmigs la gnas pas na //",
    "K10D0165_H0166:270b-9": "tshul khrims de ni dag mi 'gyur //",
    "K10D0165_H0166:270b-10": "gang zhig sangs rgyas kyis bsngags pa'i //",
    "K10D0165_H0166:270b-11": "mdo sde zab mo 'di 'dzin pa //",
    "K10D0165_H0166:270b-12": "tshul khrims de ni bla na med //",
    "K10D0165_H0166:270b-13": "sangs rgyas kun gyis bsngags pa yin //",
    "K10D0165_H0166:270b-14": "gang 'dir bskal pa bcu rnams su //",
    "K10D0165_H0166:270b-15": "bzod pa smra ba'i ming gyur la //",
    "K10D0165_H0166:270b-16": "gshe bar byed pa'i srog chags rnams //",
    "K10D0165_H0166:270b-17": "kun la bzod par byed gyur kyang //",
    "K10D0165_H0166:270b-18": "'di ni tshul 'di ma thos na //",
    "K10D0165_H0166:270b-19": "bzod pa de ni bsngags ma yin //",
    "K10D0165_H0166:270b-20": "gang zhig mdo sde 'di 'dzin cing //",
    "K10D0165_H0166:270b-21": "gzhan dag la yang rab ston na //",
    "K10D0165_H0166:270b-22": "bzod pa de ni bla na med //",
    "K10D0165_H0166:270b-23": "sangs rgyas kun gyis bsngags pa yin //",
    "K10D0165_H0166:270b-24": "gang zhig tshul 'di mthos par //",
    "K10D0165_H0166:270b-25": "bskal pa dag ni bcu rnams su //",
    "K10D0165_H0166:270b-26": "'chag pa dag las mi 'da' yang //",
    "K10D0165_H0166:270b-27": "brtson 'grus de ni bsngags ma yin //",
    "K10D0165_H0166:270b-28": "gang zhig sangs rgyas kyis bshad pa //",
    "K10D0165_H0166:270b-29": "mdo sde zab mo 'di 'dzin na //",
    "K10D0165_H0166:270b-30": "brtson 'grus de ni bla na med //",
    "K10D0165_H0166:270b-31": "sangs rgyas kun gyis bsngags pa yi //",
    "K10D0165_H0166:270b-32": "gang zhig bskal pa bcu rnams su //",
    "K10D0165_H0166:271a-0": "bsam gtan ldan pa'i mir gyur @271a *//",
    "K10D0165_H0166:271a-1": "gyur la //",
    "K10D0165_H0166:271a-2": "bsam gtan ro la de gnas na //",
    "K10D0165_H0166:271a-3": "bsam gtan pa zhes de mi brjod //",
    "K10D0165_H0166:271a-4": "nang dang phyi rol rnams la yang //",
    "K10D0165_H0166:271a-5": "rdul tsam chos kyang mi rtogs na; ;bsam gtan de ni bla na med //",
    "K10D0165_H0166:271a-6": "de ni bsam gtan pa zhes bya //",
    "K10D0165_H0166:271a-7": "de ltar sbyin dang tshul khrims dang //",
    "K10D0165_H0166:271a-8": "bzod pa dang ni brtson 'grus dang //",
    "K10D0165_H0166:271a-9": "bsam gtan shes rab mnyam nyid kyis //",
    "K10D0165_H0166:271a-10": "de ni byang chub myur 'thob 'gyur //",
    "K10D0165_H0166:271a-11": "bcom ldan 'das kyis de skad ces bka' stsal nas /",
    "K10D0165_H0166:271a-12": "tshe dang ldan pa kun dga' bo dang /",
    "K10D0165_H0166:271a-13": "sh'akya'i bu bde byed dang /",
    "K10D0165_H0166:271a-14": "thams cad dang ldan pa'i 'khor de dag dang /",
    "K10D0165_H0166:271a-15": "lha dang /",
    "K10D0165_H0166:271a-16": "mi dang /",
    "K10D0165_H0166:271a-17": "lha ma yin dang /",
    "K10D0165_H0166:271a-18": "dri zar bcas pa'i 'jig rten yi rangs te /",
    "K10D0165_H0166:271a-19": "bcom ldan 'das kyis gsungs pa la mngon par bstod do //",
    "K10D0165_H0166:271a-20": "'phags pa bde byed kyis zhus pa zhes bya ba theg pa chen po'i mdo rdzogs so ////",
    "K10D0165_H0166:271a-21": "rgya gar gyi mkhan po pradzny'a warma dang /",
    "K10D0165_H0166:271a-22": "zhus chen gyi lo ts'a ba bande ye shes sde"
}