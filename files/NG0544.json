{
    "NG0544:0": "[(]5[)]@#// slob dpon gyi kha nas bla ma la gus pa'i slob mas shes par bya'o //",
    "NG0544:1": "bla mas dam tshig ci ltar lta ba'i dbang du byas nas bshad par bya'o //",
    "NG0544:2": "bsgrims nas sems can rnams la rnal 'byor dang */",
    "NG0544:3": "lhag pa'i rnal 'byor dang */",
    "NG0544:4": "rnal 'byor dang */",
    "NG0544:5": "rnal 'byor chen po dang */",
    "NG0544:6": "go rim bzhin du bshad par bya'o //",
    "NG0544:7": "'di mtha' dag ni rgyud thams cad kyi spyir shes par bya ba yin no //",
    "NG0544:8": "de kho na nyid kyis dngos po mtha' dag yongs su mi shes par /",
    "NG0544:9": "gsang sngags smra ba nga yin no //",
    "NG0544:10": "zhes mngon pa'i nga rgyal gyis gsang sngags kyi cho",
    "NG0544:11": "ga 'chad par byed na dam tshig nyams par 'gyur",
    "NG0544:12": "ro // dam tshig las nyams na bdud kyis gzung bar 'gyur ro //",
    "NG0544:13": "skyes bu shi nas mi bzad pa chen por 'gro bar 'gyur ro //",
    "NG0544:14": "sems can rnams la bsten to //",
    "NG0544:15": "byang chub 'thob par 'gyur bas sems can rnams la bslu bar mi bya'o //",
    "NG0544:16": "zhes shes par byas nas /",
    "NG0544:17": "de bzhin gshegs pa'i lam de nyid la sems can de dag sbyar bar bya'o //",
    "NG0544:18": "gang zhig 'di dag la brtson par ma byas pa de dag gis ni lag pa dang */",
    "NG0544:19": "rkang pa dang */",
    "NG0544:20": "mig sbyin pa'i dka' ba spyod pa dang */",
    "NG0544:21": "dka' thub ci lta bus kyang sdig pa gzhom pa dang */",
    "NG0544:22": "bdud rtsi'i ro thob par mi nus so //",
    "NG0544:23": "rnal 'byor gcig khong du chud nas dben par song ste bsgom pa byas na /",
    "NG0544:24": "sdig pa las grol zhing tshe 'di nyid la sangs",
    "NG0544:25": "rgyas kyi yon tan rnams dang chos bdag med par",
    "NG0544:26": "bsgom pas / thams cad 'byed pa'i rnal 'byor khong du chud par bya'o //",
    "NG0544:27": "shes rab dang ye shes kyi 'jo tshul gyis /",
    "NG0544:28": "gsang ba lnga'i bdag nyid kyi gtso bo la mchod par bya'o //",
    "NG0544:29": "dngos bo thams cad dngos med par //",
    "NG0544:30": "bzhi bcu'i don ni rtogs pa dang *//",
    "NG0544:31": "rdo rje pad+ma dbang bskur bas //",
    "NG0544:32": "bdud rtsi lngas ni dga' bar byed //",
    "NG0544:33": "gsang ba bya ba'i chos gsang ba //",
    "NG0544:34": "gsang zhing sbas te gzhag par bya //",
    "NG0544:35": "'dod yon lnga yi rnam pa ni //",
    "NG0544:36": "gzugs sgra dri ro reg rnams ni //",
    "NG0544:37": "rnal 'byor sems pas dpyad bya zhing *//",
    "NG0544:38": "de bzhin bza' zhing btung byas na //",
    "NG0544:39": "bltas dang khu tshur rnam pa yis //",
    "NG0544:40": "sems can thams cad dbang du byed //",
    "NG0544:41": "rgyud kyi rgyal po chen po sgyu 'phrul gyi dra ba las /",
    "NG0544:42": "chos thams cad bstan pa rim par phye ba ste",
    "NG0544:43": "bcu pa'o // // bcom ldan 'das kyis de skad",
    "NG0544:44": "ces bka' stsal pa dang */",
    "NG0544:45": "lha dang */",
    "NG0544:46": "mi dang */",
    "NG0544:47": "lha ma yin dang */",
    "NG0544:48": "dri za dang */",
    "NG0544:49": "thams cad dang ldan pa'i 'khor de dag yi rang ste /",
    "NG0544:50": "bcom ldan 'das kyis gsungs pa la mngon par bstod do //",
    "NG0544:51": "rgyud kyi rgyal po chen po sgyu 'phrul gyi dra ba theg pa chen po'i yang chen po /"
}