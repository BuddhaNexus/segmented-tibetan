{
    "T02TD3590E:218b-0": "@218b # // rgya gar skad du /",
    "T02TD3590E:218b-1": "panytsa de wa t'i s'a dha nam autde sha /",
    "T02TD3590E:218b-2": "bod skad du /",
    "T02TD3590E:218b-3": "lha mo lnga'i sgrub thabs mdor bstan pa /",
    "T02TD3590E:218b-4": "sangs rgyas dang byang chub sems dpa' thams cad la phyag 'tshal lo //",
    "T02TD3590E:218b-5": "de nas khrus byas pa'i mthar lha mo lnga mdor bstan pa ni /",
    "T02TD3590E:218b-6": "de la so so 'brang ba chen mo ni sku mdog ser mo zhal gsum pa /",
    "T02TD3590E:218b-7": "zhal so so la spyan gsum gsum pa /",
    "T02TD3590E:218b-8": "phyag bcu pa'o //",
    "T02TD3590E:218b-9": "nag po dang /",
    "T02TD3590E:218b-10": "dkar po dag ni g-yas dang /",
    "T02TD3590E:218b-11": "cig shos kyi zhal lo //",
    "T02TD3590E:218b-12": "g-yas kyi phyag lnga rnams ni go rims bzhin du ral gri dang /",
    "T02TD3590E:218b-13": "rdo rje dang /",
    "T02TD3590E:218b-14": "mda' dang /",
    "T02TD3590E:218b-15": "mchod sbyin dang /",
    "T02TD3590E:218b-16": "phyag thugs kar gnas pa la gdugs rnams so //",
    "T02TD3590E:218b-17": "de bzhin drug du g-yon gyi phyag lnga rnams na gzhu dang /",
    "T02TD3590E:218b-18": "rgyal mtshan dang /",
    "T02TD3590E:218b-19": "rin po che'i chun po dang /",
    "T02TD3590E:218b-20": "dgra sta dang /",
    "T02TD3590E:218b-21": "dung rnams so //",
    "T02TD3590E:218b-22": "rin chen 'byung ldan kyi dbu rgyan can /",
    "T02TD3590E:218b-23": "sha 'gag nag po can /",
    "T02TD3590E:218b-24": "stod g-yogs dmar pos brgyan pa /",
    "T02TD3590E:218b-25": "skyil krung phyed pas 'gying zhing bzhugs pa /",
    "T02TD3590E:218b-26": "lha'i rgyan dang /",
    "T02TD3590E:218b-27": "gos thams cad kyis brgyan pa'o //",
    "T02TD3590E:218b-28": "rma bya chen mo ni sku mdog ljang gu zhal gcig pa /",
    "T02TD3590E:218b-29": "phyag gnyis pa /",
    "T02TD3590E:218b-30": "mdzes shing rma bya'i mdongs dang ldan pa mchog sbyin gyi phyag rgya phyag g-yas pa dang g-yon pa dag gis so zhes so //",
    "T02TD3590E:218b-31": "stong chen mo rab tu 'joms ma ni sngon ma ji lta ba de bzhin no //",
    "T02TD3590E:218b-32": "gsang sngags chen ma rjes su 'dzin ma ni zhal gcig pa /",
    "T02TD3590E:218b-33": "phyag bzhi pa /",
    "T02TD3590E:218b-34": "sku mdog nag mo phyag g-yas pa dag gis ral gri dang /",
    "T02TD3590E:218b-35": "mchog sbyin gyi phyag rgya'o //",
    "T02TD3590E:218b-36": "phyag g-yon pa dag gis dgra sta dang /",
    "T02TD3590E:218b-37": "zhags pa bsnams pa'o zhes so //",
    "T02TD3590E:218b-38": "bsil ba'i tshal chen mo ni sku mdog dmar mo zhal gcig pa phyag bzhi pa phyag g-yas pa dag gis ral gri dang /",
    "T02TD3590E:218b-39": "mchog sbyin //",
    "T02TD3590E:219a-0": "@219a * // g-yon pa dag gis dgra sta dang zhags pa'o zhes so //",
    "T02TD3590E:219a-1": "yi ge gsum gyis mtshan cing rang gi sa bon gyi dbus su rang gi ming dang bcas pa ni 'di rnams kyi sngags so //",
    "T02TD3590E:219a-2": "lha mo lnga'i sgrub thabs mdor bstan pa rdzogs so//"
}