{
    "T02D2996:58a-0": "@58a * // bcom ldan 'das rdo rje rnam par 'joms pa la phyag 'tshal lo //",
    "T02D2996:58a-1": "rig sngags kyi las chud mi za bar byed pa'i",
    "T02D2996:58a-2": "sgrub pa po dam tshig dang ldan pas bum pa",
    "T02D2996:58a-3": "gcig pa'i dkyil 'khor bzhengs la /",
    "T02D2996:58a-4": "de la ci 'dod pa'i dbang bskur blangs la bdag",
    "T02D2996:58a-5": "nyid kyis sangs rgyas thams cad la thugs gnyis su",
    "T02D2996:58a-6": "med pa'i ye shes rnams bdag la bltas te /",
    "T02D2996:58a-7": "sku dang gsung dang thugs kyi dbyibs rnams bdag la bstims la /",
    "T02D2996:58a-8": "de nas rang 'dod pa'i lhar dmigs la bsnyen pa",
    "T02D2996:58a-9": "'bum phrag gcig bsgrub pa la 'bum phrag gnyis byas",
    "T02D2996:58a-10": "la mchod pa bdag nyid kyis bdag la mchod pa",
    "T02D2996:58a-11": "dang / de bzhin du bstod pa dang /",
    "T02D2996:58a-12": "gsol ba gdab pa dang /",
    "T02D2996:58a-13": "bskul ba dang /",
    "T02D2996:58a-14": "rjes su yi rang ba dang /",
    "T02D2996:58a-15": "bdag dang sems can gyi don rjes su gzung ba rnams bya ste /",
    "T02D2996:58a-16": "bum pa'i nang nas kyang mchod pa'i lha mo grangs",
    "T02D2996:58a-17": "med pa rnams spros la bdag la mchod pa dang",
    "T02D2996:58a-18": "/ sangs rgyas dang byang chub sems dpa' dpag tu",
    "T02D2996:58a-19": "med pa mdun gyi nam mkha' la spyan drangs la",
    "T02D2996:58a-20": "bdag la rjes su yi rangs shing bstod pa dang",
    "T02D2996:58a-21": "/ / 'jig rten las 'das pa'i gzugs 'dzin pa'i",
    "T02D2996:58a-22": "mkha' 'gro ma grangs med pa rnams kyis kyang bdag",
    "T02D2996:58a-23": "gi zhabs spyi gtsug tu len cing /",
    "T02D2996:58a-24": "rab tu bstod pa dang 'jig rten la gnas shing",
    "T02D2996:58b-0": "@58b 'jig rten skyong ba'i lha dang klu dang gnod",
    "T02D2996:58b-1": "sbyin dang / tshangs pa la sogs pa rnams kyis kyang bdag la mthu dang gzi brjid dang /",
    "T02D2996:58b-2": "dpal 'jug pa dang /",
    "T02D2996:58b-3": "nyan thos dang rang sangs rgyas rnams kyis kyang sprul pa'i gzugs grangs med pa sprul te /",
    "T02D2996:58b-4": "rdzu 'phrul byin cing ngo mtshar gyi tshogs bshad pa mang por brjod par dmigs la /",
    "T02D2996:58b-5": "khams gsum na ji ltar dmigs pa'i mthu rtsal dang /",
    "T02D2996:58b-6": "longs spyod pa dang /",
    "T02D2996:58b-7": "dpal dang /",
    "T02D2996:58b-8": "dge ba dang /",
    "T02D2996:58b-9": "stobs dang /",
    "T02D2996:58b-10": "gzi brjid dang /",
    "T02D2996:58b-11": "dbang phyug la sogs pa dang bdag ldan par dmigs pa dang /",
    "T02D2996:58b-12": "'das pa'i ye shes dang thams cad mkhyen pa dang",
    "T02D2996:58b-13": "de bzhin nyid dang zag pa med pa'i chos nyid",
    "T02D2996:58b-14": "thams cad bdag nyid yin par dmigs so //",
    "T02D2996:58b-15": "de ltar dmigs pa la rgyud rdzogs par klag pa",
    "T02D2996:58b-16": "tshar re zhing rang gi 'dod pa'i gtso bo'i dngos",
    "T02D2996:58b-17": "grub lan re blangs te /",
    "T02D2996:58b-18": "khams gsum gyi bcud bsdus 'das pa'i dpal bsdu'o //",
    "T02D2996:58b-19": "de lta bu lan brgya rtsa brgyad byas pas rig sngags sam /",
    "T02D2996:58b-20": "gsang sngags kyi 'dod pa'i don gcig 'grub pas lhag",
    "T02D2996:58b-21": "ma ma lus par 'grub cing de nyid la zag",
    "T02D2996:58b-22": "pa med par longs spyod par nges so //",
    "T02D2996:58b-23": "gzungs sngags kyi las grub pa rnams chud mi za",
    "T02D2996:58b-24": "bar byed pa rin po che'i gter sgrub ces bya"
}