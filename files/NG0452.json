{
    "NG0452:1": "rig pa las ye shes kyi rten ni chos nyid kyi kun gzhi'o //",
    "NG0452:2": "gnas ni ri rab kyi khong seng na gnas so //",
    "NG0452:3": "mthun pa'i dpe ni 'ja' tshon lta bu'o //",
    "NG0452:4": "ngo bo ni snang la rang bzhin med pa'o //",
    "NG0452:5": "rang bzhin ni mi snang la rang bzhin yod pa'o //",
    "NG0452:6": "thugs rje ni ma 'dres la yongs su rdzogs pa'o //",
    "NG0452:7": "rig pa ngo bo nyid kyi sku dang *//",
    "NG0452:8": "ye shes chos kyi sku gnyis //",
    "NG0452:9": "mar me dang 'od kyi tshul te //",
    "NG0452:10": "mthong bya dang mthong byed do //",
    "NG0452:11": "de'i 'bras bu yongs su smin pa ni //",
    "NG0452:12": "sku dag ye shes so //",
    "NG0452:13": "rig pa dang tha dad du grol ba'o //",
    "NG0452:14": "dngos po don gtan la dbab pa'i don bzhi bstan pa'o //",
    "NG0452:15": "nga ni gang zag gi rgyud las //",
    "NG0452:16": "'bras bur smin par bya ste //",
    "NG0452:17": "chos nyid snang ba sum brtseg gi gdan la /",
    "NG0452:18": "sku dang ye shes sum brtsegs su bzhugs pa ni /",
    "NG0452:19": "lta ba dang grub mtha' tha mi dad par bzhugs so //",
    "NG0452:20": "dgongs pa ni ma bcas mnyam bzhag tu gnas par bya ste /",
    "NG0452:21": "de yang phyi sgo bcad kyang rung ma gcad kyang rung ste /",
    "NG0452:22": "gang ltar bde bar bya bcos med par bzhag go / de ltar gnas pa'i dus na //",
    "NG0452:23": "rkang med mkha' la 'gro ba ni /",
    "NG0452:24": "lta ba'i rgyab sha chod pa yin //",
    "NG0452:25": "bltar med sku la lta ba ni /",
    "NG0452:26": "'bras bu'i rgyab sha gcod pa yin //",
    "NG0452:27": "grogs med gcig pur gnas pa ni //",
    "NG0452:28": "sgom pa'i rgyab sha gcod pa yin //",
    "NG0452:29": "rtogs pa nyams su blangs pa'i skabs lnga bstan pa'o //    // 'bras bu'i dus tshod shes pa ni //",
    "NG0452:30": "dus kyi sbyor ba nges pa ste //",
    "NG0452:31": "snang ba rang log byung ba'i tshe //",
    "NG0452:32": "'byung ba lnga sbyor dran par gyis //",
    "NG0452:33": "'jug pa rang sa byung ba'i tshe //",
    "NG0452:34": "'jug pa bzhi sbyor dran par gyis //",
    "NG0452:35": "dus tshod rgyal sa byung ba'i tshe //",
    "NG0452:36": "ye shes chig chod dran par gyis //",
    "NG0452:37": "bsam gtan rtse mo drug pa rgyas par bstan pa'i skabs drug pa bstan pa'o //",
    "NG0452:38": "zhes sems phyogs chen po nam mkha' mdzod kyi rgyud las /",
    "NG0452:39": "bsam gtan rtse mo drug pa'i le'u ste bzhi pa'o",
    "NG0452:40": "// // de nas bcom ldan 'das rdo rje 'chang",
    "NG0452:41": "chen pos / las kyi mtha' zad pa'i tshe /",
    "NG0452:42": "snang ba rang log tu bstan pa ni /",
    "NG0452:43": "dang po sangs rgyas rgyu med pas //",
    "NG0452:44": "rang byung dbyings nas ye shes sku //",
    "NG0452:45": "rang snang mkha' la 'od gsal bas //",
    "NG0452:46": "ye shes snang ba sum brtsegs shar //",
    "NG0452:47": "ma rig rtag tu rtogs pa'i blos //",
    "NG0452:48": "snyigs ma'i 'byung ba lnga ru log / rtogs pa'i ye shes skad cig gis //",
    "NG0452:49": "log rtog mkha' la sprin dengs bzhin //",
    "NG0452:50": "ye shes snang ba rang sar log / rang byung rang snang rgyal ba'i sku //",
    "NG0452:51": "bzhi bzhag rang grol dgongs pa yin //",
    "NG0452:52": "snang ba rang log gi dgongs pa bstan pa'o //",
    "NG0452:53": "de nas bcom ldan 'das rdo rje 'chang chen pos 'di gsungs so //",
    "NG0452:54": "'byung lnga sbyor bas man ngag gi / rang snang 'od du shar ba yis //",
    "NG0452:55": "'khor ba'i grong khyer bzlog pa yin //",
    "NG0452:56": "sku mchog rdo rjai 'od snang bas //",
    "NG0452:57": "ye shes lus la 'jug pa yin //",
    "NG0452:58": "chos kyi sku la gzugs @#//",
    "NG0452:59": "med pas //",
    "NG0452:60": "dag pa'i ye shes rin chen sku //",
    "NG0452:61": "'ja' tshon lta bu'i kha dog kyang *//",
    "NG0452:62": "rin po che yi sbubs su thim //",
    "NG0452:63": "'jug pa'i mtshan nyid rnam gnyis te //",
    "NG0452:64": "yul dang gnas la 'jug pa dang *//",
    "NG0452:65": "sku dang ye shes 'jug pa dang *//",
    "NG0452:66": "yul gnas 'jug pa'i mtshan nyid ni //",
    "NG0452:67": "'byung ba lnga sbyor man ngag ste //",
    "NG0452:68": "btang snyoms chen po thabs mkhas pas //",
    "NG0452:69": "khams gsum dbang du bsdu ba'i phyir //",
    "NG0452:70": "bcud kyi 'jig rten thams cad rgyu //",
    "NG0452:71": "bdag nyid cig pa'i 'brel bar ldan //",
    "NG0452:72": "rgyu drug sku dang ye shes sbyor //",
    "NG0452:73": "snod kyi 'jig rten thams cad rkyen //",
    "NG0452:74": "de las byung ba'i 'brel bar ldan //",
    "NG0452:75": "'khrul snang rgyal ba'i zhing khams sbyor //",
    "NG0452:76": "phyi nang 'byung ba rnam pa lnga //",
    "NG0452:77": "pha ni rlung yin thams cad byed //",
    "NG0452:78": "ma ni sa yin kun 'byung gnas //",
    "NG0452:79": "bu ni me yin smin par byed //",
    "NG0452:80": "bu mo chu yin sdud par byed //",
    "NG0452:81": "snying pa'i 'byung ba rnam pa lngas //",
    "NG0452:82": "mthun snang dag sna dag la sbyor //",
    "NG0452:83": "sku dang ye shes 'jug pa ni //",
    "NG0452:84": "dus ma 'gyur bar snang ma 'gyur //",
    "NG0452:85": "man ngag gtan tshigs rnam pa gsum //",
    "NG0452:86": "sna?ng ba yul gyi gtan tshigs brdas /",
    "NG0452:87": "'bras bu'i dkyil 'khor gtan la 'bebs //",
    "NG0452:88": "dgrags pa sgra yi gtan tshigs brtas /",
    "NG0452:89": "seng ge nga ro lta bu yis /",
    "NG0452:90": "lta ba ngan pa zil gyi gnon /",
    "NG0452:91": "mtshon pa tshig gi gtan tshigs brdas //",
    "NG0452:92": "blo ngos gnyis su med par sbyor //",
    "NG0452:93": "zhes sems phyogs chen po nam mkha' mdzod kyi rgyud las /",
    "NG0452:94": "snang ba rang log dang */",
    "NG0452:95": "'byung ba lnga sbyor dang */",
    "NG0452:96": "sbyor ba'i man ngag bstan pa'i ste le'u lnga pa'o",
    "NG0452:97": "// // de nas 'byung ba rang sa'i man ngag",
    "NG0452:98": "'di gsungs so // rgyu rkyen med pa'i ye shes la //",
    "NG0452:99": "mtshan ma'i dngos po tha dad 'byung *//",
    "NG0452:100": "sku gcig drug tu 'byung ba'i phyir //",
    "NG0452:101": "yul drug rnam par spyod pa byung *//",
    "NG0452:102": "phyi nang snod bcud thams cad kun //",
    "NG0452:103": "rgyu rkyen rang las byung ba'i phyir //",
    "NG0452:104": "'jug pa'i mtshan nyid shes par bya'o //",
    "NG0452:105": "las la dge sdig med par shes //",
    "NG0452:106": "gnas la mtho dman med par shes //",
    "NG0452:107": "dus la snga phyi med par shes //",
    "NG0452:108": "chos nyid la ni bar do med //",
    "NG0452:109": "rig pa dag la skye shi med //",
    "NG0452:110": "ye shes skad cig ma med pas //",
    "NG0452:111": "lta ba dag gis thag bcad nas //",
    "NG0452:112": "dang po'i 'byung sar gnas bcas te //",
    "NG0452:113": "phyi nang snod bcud ma lus kun //",
    "NG0452:114": "ye shes chen po'i ngang du 'dus //",
    "NG0452:115": "rgyu rkyen bral ba'i chos skur gnas //",
    "NG0452:116": "thig le nyag gcig 'jug pa shes //",
    "NG0452:117": "zhes sems phyogs chen po nam mkha' mdzod kyi rgyud las //",
    "NG0452:118": "'jug pa bzhi sbyor gyi man ngag gi le'u ste",
    "NG0452:119": "drug pa'o // // de nas bcom ldan 'das rdo",
    "NG0452:120": "rje 'chang chen pos //",
    "NG0452:121": "'phags pa 'jam dpal 'phrul gyi gab tshe gsum bskor gyi man ngag bstan pa //",
    "NG0452:122": "pradz+nya pa ra mi ta /",
    "NG0452:123": "dus tshod rgyal sa bstan pa ni //",
    "NG0452:124": "snang gsal sgron ma nub pa'i tshe //",
    "NG0452:125": "'khor 'das dang snyigs 'byed pa'i dus //",
    "NG0452:126": "dpa' bos rang sa @#//",
    "NG0452:127": "zin pa yin //",
    "NG0452:128": "chos nyid yangs pa'i bye thang la //",
    "NG0452:129": "lta ba mang po bang bskye bas //",
    "NG0452:130": "mnyam nyid khyab brdal zangs kyis thal //",
    "NG0452:131": "gsang ba'i mdzod gsum lde mig dang bcas pa 'di lta ste /",
    "NG0452:132": "nam mkha'i mthongs khungs sgo phye nas //",
    "NG0452:133": "lta ba rin po che nam mkha'i mtha' dang mnyam pa'i mdzod bstan /",
    "NG0452:134": "sa'i ras ma sgo phye nas /",
    "NG0452:135": "rang byung dbang gi chu bo chen po bzhi'i mdzod bstan /",
    "NG0452:136": "'khrul gyi bang mdzod bzhi'i sgo phye nas /",
    "NG0452:137": "sangs rgyas thams cad dang mnyam par sbyor ba'i mdzod bstan /",
    "NG0452:138": "don gyi man ngag bzhir bstan te /",
    "NG0452:139": "rgyal po'i pho brang gis rin po che'i rgyal sa bstan //",
    "NG0452:140": "rgyal po'i dkor mdzod gsum gyis rgyal ba'i bla nor bstan /",
    "NG0452:141": "rgyal po'i bstan bka' chos bdun gyis yig tshang gser dang 'phra men bstan /",
    "NG0452:142": "rgyal po'i brda chos bzhis rjes blon gyi mnga' ris bstan to //",
    "NG0452:143": "stong nyid nam mkha'i rdzongs /",
    "NG0452:144": "nyi zla gnyis kyi skar khung bstod de /",
    "NG0452:145": "rin po che'i gter sbas nas /",
    "NG0452:146": "yon tan gyi sgo mo la rig pa 'phrul gyi sgo lcags bcu ste //",
    "NG0452:147": "re dogs med pa'i 'obs kyis skor te /",
    "NG0452:148": "khye'u snang ba rigs byed kyi mkhar gyi rtse rje mdzad do //",
    "NG0452:149": "mgyogs kyi rta pho lngas mtha'i dgra btus te //",
    "NG0452:150": "dbang sgyur gyi blon po gnyis kyis gros kyi thag gcad de /",
    "NG0452:151": "rgyal po rdzong la bzhugs so //",
    "NG0452:152": "skye med nam mkha'i mthongs su 'gyur med rig pa'i mdzod gsum sbas te /",
    "NG0452:153": "lde mig mtha'i mon bus khyere nas /",
    "NG0452:154": "blon po grong kha yas pas /",
    "NG0452:155": "rigs kyi bu rin po che'i skas la 'dzegs la /",
    "NG0452:156": "mtha'i mon bu tsho la sgo phye zhig / skye med nam mkha'i sago phye bas /",
    "NG0452:157": "pad+ma stong gi dkyil 'khor rang snang 'od dang bcas pa /",
    "NG0452:158": "rin po che drwa ba'i mig tshags mthong bar 'gyur ro //",
    "NG0452:159": "sa'i ras ma'i sgo phye nas /",
    "NG0452:160": "gser gyi me tog pad+ma 'dab ma stong dang ldan pa /",
    "NG0452:161": "'od zer bye ba 'bum dang ldan pa /",
    "NG0452:162": "sprul pa bye ba khrag khrig sna tshogs du ma dang bcas pa /",
    "NG0452:163": "zhing khams chen po lnga dang ldan par 'od gsal ba ni /",
    "NG0452:164": "rnam dag stug po bkod pa'i zhing khams nas /",
    "NG0452:165": "mtshon rdzogs rdo rje 'chang gi zhing khams su /",
    "NG0452:166": "nyi ma stong gi 'od zer 'char ba ltar /",
    "NG0452:167": "bltas pas mi skyo bar ngo mtshar gyur pa de kun bzang dbye ba med pa'i zhing khams su /",
    "NG0452:168": "sprul pa bye ba 'bum dang ldan pa /",
    "NG0452:169": "nyi zer gyi grangs lta bu la /",
    "NG0452:170": "sku phra mo rdus phra rab las /",
    "NG0452:171": "mtshan dang dpe byad rdzogs par gnas pa sha stag tu gyur te /",
    "NG0452:172": "de bcu pa chos kyi sprin gyi zhing khams la snang bar 'gyur te /",
    "NG0452:173": "de'i 'od zer re re'i rtse mo la sku phra mo yungs 'bru tsam la /",
    "NG0452:174": "mtshan dang dpe byad rdzogs pa re re 'byung ste /",
    "NG0452:175": "de rnams kyang zhing khams chen po gsum la snang bar 'gyur ro //",
    "NG0452:176": "de 'gro ba 'dul ba'i zhing khams drug la du",
    "NG0452:177": "mar snang ba'i dus na sprul pa'i skur gyur te",
    "NG0452:178": "/ thugs rjes sems can gyi don mdzad do //",
    "NG0452:179": "yang phra mo de rnams sems can la yang snang @#//",
    "NG0452:180": "zhing 'byung ba de //",
    "NG0452:181": "dag snang log nas /",
    "NG0452:182": "'khrul snang 'char ba'i dus su /",
    "NG0452:183": "sems can gyi gzugs reg 'byar du yong ba yang de las 'byung ngo *//",
    "NG0452:184": "sa'i ras ma sgo phye nas rang byung gi chu bo bzhi'i mdzod bstan pa ni /",
    "NG0452:185": "rig pa rtsal gyi dbang dang */",
    "NG0452:186": "rgyal thabs spyi blugs kyi dbang dang */",
    "NG0452:187": "ye shes rang rdzogs kyi dbang dang */",
    "NG0452:188": "ye shes lhun grub kyi dbang dang bzhi ste /",
    "NG0452:189": "rig pa rtsal gyi dbang ni mdzod gsum sgo phye'o //",
    "NG0452:190": "rgyal thabs spyi blugs kyi dbang ni /",
    "NG0452:191": "gser gyi me tog bzhi yas shar nas /",
    "NG0452:192": "zhing khams chen po gsum la spyod par dbang ngo *//",
    "NG0452:193": "ye shes rang rdzogs dbang ni /",
    "NG0452:194": "chos nyid kyi snang ba la sku gsum rang lugs su gnas par snang bar gnas pa'o //",
    "NG0452:195": "ye shes lhun grub kyis dbang ni /",
    "NG0452:196": "'bras bu phyir mi ldog par shes pa'o //",
    "NG0452:197": "'phrul gyi yang mdzod bzhi'i sgo phye ba'i du su /",
    "NG0452:198": "shes rab kyis chos la dbang byung ba ni /",
    "NG0452:199": "'phrul gyi yang mdzod bzhi /",
    "NG0452:200": "de'i lde mig bzhi /",
    "NG0452:201": "de la lta ba'i skyobs bzhi ste bcu gnyis bstan pa'o //",
    "NG0452:202": "de nas rgyal po'i bla nor bstan pa /",
    "NG0452:203": "san rnga ba ro ha na /",
    "NG0452:204": "man ho'i sgra las drangs nas /",
    "NG0452:205": "sang skri ta'i skad de /",
    "NG0452:206": "sdig pa med pa'i shes rab kyis /",
    "NG0452:207": "snying rje med pa'i sems can bsad de /",
    "NG0452:208": "srog med pa'i sku la sbyar nas /",
    "NG0452:209": "gnas med pa'i klong du bskyal te /",
    "NG0452:210": "ljon shing gi myu gu tsha ba med pa'i mes bsregs te /",
    "NG0452:211": "dpag bsam gyi ljon shing gtan nas bskams so //",
    "NG0452:212": "sh+ta tas ri sha o a /",
    "NG0452:213": "dus tshod rgyal sa 'dzin pa'i phyir //",
    "NG0452:214": "rgyal po bka' yi brda chos bshad //",
    "NG0452:215": "rgyal po pho brang na bzhugs pa'i dus su /",
    "NG0452:216": "rgyal po'i chos bzhi ste /",
    "NG0452:217": "rgyal po gdan sa 'dzin na /",
    "NG0452:218": "btsun mos gros kyi gzhi gzung zhig / rgyal bus",
    "NG0452:219": "nang blon gyis shig / blon pos phyi blon gyis",
    "NG0452:220": "shag / dmangs longs spyod la zhugs shing *//",
    "NG0452:221": "rgyal po btsun mo la snyoms par 'jug na /",
    "NG0452:222": "rgyal bus sgo srungs shig / blon po btson du",
    "NG0452:223": "zung zhig / rgyal po'i mnga' ris la dgra rkun",
    "NG0452:224": "mi yong gis // phyi sgo sdoms la zhog cig",
    "NG0452:225": "/ dmangs bde ba la khod cig / rgyal po",
    "NG0452:226": "dmangs la dbya sdud na /",
    "NG0452:227": "btsun mo sa gzhi gzung zhig / rgyal bus mtha'",
    "NG0452:228": "skyongs shig / blon pos shags thob cig / dmangs",
    "NG0452:229": "zhabs tog la chos shig / blon po mthar spyugs",
    "NG0452:230": "shig / rgyal po gnad sa 'kho na /",
    "NG0452:231": "btsun mo gzhi la bzhugs shig / rgyal bu'i g.yul",
    "NG0452:232": "bkyes shig / dmangs rang shi thabs brlag la thong",
    "NG0452:233": "zhig / de bas na rgyal pos rgyal sa zin",
    "NG0452:234": "to // blo bde'o //",
    "NG0452:235": "rgya nag po'i gab rtse /",
    "NG0452:236": "mkhyen rab kyi bdag po 'phags pa 'jam dpal gyis /",
    "NG0452:237": "thugs rin po che'i klong du bskor bas /",
    "NG0452:238": "'phrul gyi gab tshe gsum bskor gyi man ngag / chos bzhi dang ldan par rgyas par bstan pa'o //",
    "NG0452:239": "zhes sems phyogs chen po nam mkha' mdzod kyi rgyud las /",
    "NG0452:240": "rgyal po'i chos bzhi bstan pa ste le'u bdun @#//",
    "NG0452:241": "pa'o ///",
    "NG0452:242": "/ de nas bcom ldan 'das rdo rje 'chang chen po //",
    "NG0452:243": "ye shes chig chod du bstan pa /",
    "NG0452:244": "rgyu las 'bras bu rdzogs pa sku gsum ye shes lnga'i bdag nyid //",
    "NG0452:245": "sku gsum gyi snying por spyan gsum rdzogs te /",
    "NG0452:246": "spyan gsum bag chags kyi bdag la rdzogs pa'i phyir //",
    "NG0452:247": "sangs rgyas kun gyi ye shes sku //",
    "NG0452:248": "mya ngan 'das med 'khor ba med //",
    "NG0452:249": "bdag med ye shes rdzogs pa'i sku //",
    "NG0452:250": "'gro ba kun gyi snying por shar //",
    "NG0452:251": "sangs rgyas lam du khyer ba'i phyir //",
    "NG0452:252": "'gro drug srang la mtho dam med //",
    "NG0452:253": "rang byung dga' ba'i dbyings na gsal //",
    "NG0452:254": "de yang chos thams cad kyi 'byung gnas //",
    "NG0452:255": "dgos pa'i mdor bsdus rnam pa bzhir 'byung ste //",
    "NG0452:256": "gang zhe na /",
    "NG0452:257": "rgya chad phyogs lhung med pa'i lta ba /",
    "NG0452:258": "lta ba thams cad kyi thugs rang byung *//",
    "NG0452:259": "gsal ba bcos su med pa'i dgongs pa //",
    "NG0452:260": "chu bo rgyun gyi ting nge 'dzin rang byung */",
    "NG0452:261": "rang byung byas pa med pa'i spyod pa /",
    "NG0452:262": "bde ba chen pa'i nyams bag gis gnas pa rang byung *//",
    "NG0452:263": "sku gsum phyir mi ldog pa'i 'bras bu /",
    "NG0452:264": "nyi ma zer 'od dang btsas nas rang byung */",
    "NG0452:265": "de ni lta ba'i tshul bzhi zhes bya'o //",
    "NG0452:266": "rkang med mkha' la 'gro bas snang ba rgya yis btab /",
    "NG0452:267": "ma bgrod par phyin pa'i sa la 'dug go /",
    "NG0452:268": "bltar med sku la bltas pas 'bras bu tshad dang",
    "NG0452:269": "ldan / lta ba chos nyid stong pa dag */",
    "NG0452:270": "grub mtha' sku gsum rang byung gi dgongs pa la",
    "NG0452:271": "'dug go / grogs med gcig pur gnas par snang",
    "NG0452:272": "ba grogs su 'char //",
    "NG0452:273": "snang ba thugs phrad la shes rab thugs phrad skyes //",
    "NG0452:274": "bag chags kyis gos pa med par 'dug go /",
    "NG0452:275": "rtogs pa rgyud la smin pas mngal gyi man ngag",
    "NG0452:276": "go / sgo bzhi rang las 'byung bas sgo gsum",
    "NG0452:277": "rgyud la skyes // snang ba ye shes kyis bag",
    "NG0452:278": "la zha ba'i man ngag go / mthong snang rim",
    "NG0452:279": "gyisa'achar gyis gcig pur dal bar sdod //",
    "NG0452:280": "phung po sgribs shing yin gyi snang ba'i sgrib shing sol //",
    "NG0452:281": "dgongs pa rtse gcig pa'i man ngag go / sangs rgyas kyi las la bgrod mi dgos kyis /",
    "NG0452:282": "rje blon bral pas chog / chu zla rkyen dang sprod la nam mkha' gud du chod /",
    "NG0452:283": "sems dang ye shes phye nas snang bas chog /",
    "NG0452:284": "kun tu 'od kyi sa la sbyangs mi dgos kyis",
    "NG0452:285": "// 'khrul snang 'gags pas chog / 'bras bu grub mi dgos kyis /",
    "NG0452:286": "sku gsum 'du 'bral med pa nam mkha' nyi ma lta bu'o //",
    "NG0452:287": "sgrib pa sbyang mi dgos kyis /",
    "NG0452:288": "rgyu rkyen med pa'i ye shes la dri ma med de /",
    "NG0452:289": "man shel dang snang ba'i tshul lo //",
    "NG0452:290": "sangs rgyas rang la 'byung gi gzhan du ma tshol",
    "NG0452:291": "cig / chos la sangs rgyas med par bstan pa",
    "NG0452:292": "skra shad dang sol ba lta bu'o //",
    "NG0452:293": "de nas sangs rgyas gzhon nu mtshan rab tu shes",
    "NG0452:294": "pas yar gzigs pas sangs rgyas gzhon nu bum pa'i",
    "NG0452:295": "sku mthong */ mar gzigs pas 'gro drug gi sdug bsngal mthong *//",
    "NG0452:296": "thad kar gzigs pas sems can gyi de bzhin gshegs pa'i @#//",
    "NG0452:297": "sku gsung thugs mkhyen nas /",
    "NG0452:298": "ye shes chig chod du gsung pa'o //",
    "NG0452:299": "zhes sems phyogs chen po nam mkha' mdzod kyi rgyud las /",
    "NG0452:300": "ye shes chig chod du bstan pa ste le'u brgyad",
    "NG0452:301": "pa'o // // de nas mchongs pa lnga bshad pa",
    "NG0452:302": "ni // rdo rje sems dpa' 'gro drug me long la gzugs brnan shar ba bzhin mkhyen te /",
    "NG0452:303": "las dge sdig las 'das pa 'di gsungs so //",
    "NG0452:304": "'khor ba zhe la mnan pa'i phyir //",
    "NG0452:305": "mchongs pa lnga'i man ngag bshad do /",
    "NG0452:306": "kun tu bzang po'i sku'i sprul pa bstan pa */",
    "NG0452:307": "rin chen shel gyi mi bo cig / dang po 'gag med klong nas yongs //",
    "NG0452:308": "bar du bgrod med lam la gnas //",
    "NG0452:309": "tha mar skye med ngang du 'gro //",
    "NG0452:310": "goms pa lnga yis pha rol phyin //",
    "NG0452:311": "rin chen shel gyi mi bo de //",
    "NG0452:312": "khyung chen gshog rdzogs rta ru zhon //",
    "NG0452:313": "rtsol ba med par dbyings su phyin //",
    "NG0452:314": "g.yon na glang chen 'gyur med 'dur //",
    "NG0452:315": "glang chen 'gyur med khri steng sa na //",
    "NG0452:316": "btsun mo rgyan bzang 'od du 'bar //",
    "NG0452:317": "shes rab dbyings na thabs ldan rdzogs //",
    "NG0452:318": "g.yas na seng lcam dkar mo mchong *//",
    "NG0452:319": "seng lcam dkar mo'i gdan steng na //",
    "NG0452:320": "g.yu yi mi pho zur phud can //",
    "NG0452:321": "rkang med mkha' la stobs kyis 'gro //",
    "NG0452:322": "phyin pa med par dbyings su gcod //",
    "NG0452:323": "'grod med lam du 'jug tsam na //",
    "NG0452:324": "rig pa'i ye shes gzhu bdungs nas //",
    "NG0452:325": "shes rab mda' lnga stong la rgyus //",
    "NG0452:326": "mda' gcig nam mkha'i mthongs su 'phen //",
    "NG0452:327": "nam mkha'i mtha' la thug pa med //",
    "NG0452:328": "pha ni thabs mchog dpag tu med //",
    "NG0452:329": "skye 'gag med pa'i ye shes yin //",
    "NG0452:330": "mda' gcig rgya mtsho'i gting du 'phen //",
    "NG0452:331": "zab cing gting dpag dka' ba'i dbyings //",
    "NG0452:332": "ma ni shes rab brjod las 'das //",
    "NG0452:333": "'gyur ba med pa'i chos nyid yin //",
    "NG0452:334": "mda' gcig nyi zla'i bar du 'phen //",
    "NG0452:335": "nyi zla gnyis kyis brjid mnyam pas thabs dang shes rab zung du 'brel //",
    "NG0452:336": "mda' gcig 'gro drug yongs la 'phen //",
    "NG0452:337": "'gro drug srang la btab tsam na //",
    "NG0452:338": "'gro drug srang la mtho dman med //",
    "NG0452:339": "rang byung bde ba'i dbyings su bskul //",
    "NG0452:340": "mda' gcig 'jig rten khams su 'phen //",
    "NG0452:341": "ye shes snang bas rang log yin //",
    "NG0452:342": "bde gsal chen po'i sa la bkod //",
    "NG0452:343": "goms pa lnga yis pha rol phyin //",
    "NG0452:344": "'khrul snang 'di la 'goms mchongs byed //",
    "NG0452:345": "dag pa'i snang ba yod pa'i phyir //",
    "NG0452:346": "sems can 'di la 'goms mchongs byed //",
    "NG0452:347": "sangs rgyas dam pa yod pa'i phyir //",
    "NG0452:348": "lha rnams kun la 'goms 'chongs byed //",
    "NG0452:349": "'phags pa'i dang po yod pa'i phyir //",
    "NG0452:350": "byang chub sems la 'goms mchongs byed //",
    "NG0452:351": "lhun grub ye shes yod pa'i phyir //",
    "NG0452:352": "dam pa'i chos la 'goms mchongs byed //",
    "NG0452:353": "chos las 'das pa yod pa'i phyir //",
    "NG0452:354": "skad cig goms pa lnga rdzogs pas //",
    "NG0452:355": "yul ni rnam par dga' ba'i zhing *//",
    "NG0452:356": "mkhar ni 'gyur ba med pa'i mkhar //",
    "NG0452:357": "grogs ni 'du 'bral med pa'i grogs //",
    "NG0452:358": "gdan ni pho @#//",
    "NG0452:359": "'gyur med pa'i gdan //",
    "NG0452:360": "gos ni dngas ma lnga yi gos //",
    "NG0452:361": "zas ni zag med ting 'dzin zas //",
    "NG0452:362": "sku ni shes rab 'gyur med sku //",
    "NG0452:363": "rdo rje rgya gram khri stengs nas //",
    "NG0452:364": "dpa' bo chen po bdag nyid sku //",
    "NG0452:365": "mtshan ma'i gzugs med gzugs kyi sku //",
    "NG0452:366": "ngo mtshar rmad byung rol pa'i thugs //",
    "NG0452:367": "smra bsam brjod med shes rab gsung */",
    "NG0452:368": "rtogs pa'i ye shes skad cig rdzogs //",
    "NG0452:369": "zhes sems phyogs chen po nam mkha' mdzod kyi rgyud las /",
    "NG0452:370": "mchongs pa lnga'i man ngag bstan pa'i le'u ste dgu",
    "NG0452:371": "pa'o // // de nas bcom ldan 'das rdo rje",
    "NG0452:372": "'chang chen pos // sgom nyams drug pa'i man ngag 'di gsungs so //",
    "NG0452:373": "sa ma a ti bi tsa ra /",
    "NG0452:374": "badzra na ma ni bi hu ru ru /",
    "NG0452:375": "stong pa chen po'i ye shes sku'i bdag nyid gsang ba yang khol du byung ba /",
    "NG0452:376": "bdag dang bcas pa'i dpal rdo rje sems dpas /",
    "NG0452:377": "thugs kyi man ngag zab mo bstan pa //",
    "NG0452:378": "dag pa chos kyi sku ni ma bsgribs yongs su gsal //",
    "NG0452:379": "shes rab rig pa'i sku ni zab cing gting dpag dka' //",
    "NG0452:380": "rang byung thugs rje'i sku ni mtshan dang dpe byad ldan //",
    "NG0452:381": "thugs rje 'od zer sku ni 'gro ba kun la snang *//",
    "NG0452:382": "rgyu rig pa chos kyi sku /",
    "NG0452:383": "'bras bu sku dang ye she me long dang byad kyi tshul du /",
    "NG0452:384": "rgyu chos kyi sku la shar bas rgyu 'bras bur smin no //",
    "NG0452:385": "de nas yang rgyu'i dus na 'bras bu lhun gyis rdzogs 'bras bu rgyu'i ngang du shar te /",
    "NG0452:386": "rgyu dang 'bras bu tha mi dad pa zhes bya'o //",
    "NG0452:387": "de yang rang gi rgyud la sbyar na //",
    "NG0452:388": "chos nyid dga' ba'i sa nas rang shes rig gi rgyal po rdo rje kun tu bzang po /",
    "NG0452:389": "ngang gi g.yo bar yongs kyis 'od gsal bar bzhugs pa ni /",
    "NG0452:390": "rgyu rdo rje dbyings kyi dkyil 'khor ma btsal lhun gyis rdzogs //",
    "NG0452:391": "'bras bu ye shes kyi dkyil 'khor ma bsgribs par yongs su gsal //",
    "NG0452:392": "thugs rje byed pa med pa'i shes rab kun la snyoms so //",
    "NG0452:0": "[(]10[)]@#// sku'o //",
    "NG0452:393": "mi nub rgyal mtshan lta ba nam mkha'i rgyal bo /",
    "NG0452:394": "rang rig rgyal po grub mtha'i gter du bzhag pa /",
    "NG0452:395": "sems kyi gter du dgongs pa'i gnas bstan pa /",
    "NG0452:396": "snying po'i yang snying rin po che gsang ba'i sbubs bstan pa /",
    "NG0452:397": "'bras bu rin po che lhun gyis grub par bstan pa /",
    "NG0452:398": "de'i skyon dang yon tan bstan pa dang */",
    "NG0452:399": "man ngag gis yid ches par bstan pa'o //",
    "NG0452:400": "dang po lta ba rang gi ngo bor bstan pa ni /",
    "NG0452:401": "'og min gyi gnas chos kyi dbyings kyi pho brang na /",
    "NG0452:402": "rin po che gsang ba'i pho brang na /",
    "NG0452:403": "rin po che gsang ba'i sbubs phyi nang med par gsal ba'i dang na /",
    "NG0452:404": "rang shes rig gi rgyal po rdo rje kun tu bzang po /",
    "NG0452:405": "ngang gis mi g.yo ba yong gi 'od gsal ba /",
    "NG0452:406": "rgyu rdo rje dbyings kyi dkyil 'khor rang rdzogs //",
    "NG0452:407": "rgyu 'bras bur smin pa ye shes kyi dkyil 'khor rang shar /",
    "NG0452:408": "thugs rje 'byed pa med pa'i shes rab rang byung ba ni /",
    "NG0452:409": "rgyu rang byung gi ye shes zhes bya ba'o //",
    "NG0452:410": "sku gsum ye shes gsum brtsegs kyi dgongs pa yas babs @#//",
    "NG0452:411": "pa /",
    "NG0452:412": "chos nyid snang ba gsum gyi zhing khams mas chags pa'i phyir /",
    "NG0452:413": "theg pa chen po snang srid gzhi bzhag dang */",
    "NG0452:414": "gzhi bzhengs su bstan pa ni /",
    "NG0452:415": "mi nub rgyal mtshan lta ba nam mkha' rgyal po zhes bya'o //",
    "NG0452:416": "'gag pa med pa'i lta ba nyid nam mkha' dang nyi ma'i tshul du bzhugs so //",
    "NG0452:417": "grub mtha'i gter du bzhag pa ni /",
    "NG0452:418": "rang gi rgyud la sbyar te bstan na lta ba rin po che'i gter //",
    "NG0452:419": "snying po ye shes sgron ma'i mchog / bder gshegs rnams kyi ye shes sku /",
    "NG0452:420": "rgyal ba rnams kyi gter du bzhag / ces sems",
    "NG0452:421": "kyi gter du snying po ye shes kyi sku bzhag",
    "NG0452:422": "go / de yang mnyam bzhag gi dus su /",
    "NG0452:423": "'bras bu ye shes kyi dkyil 'khor nyid /",
    "NG0452:424": "rgyu rdo rje dbyings kyi dkyil 'khor la /",
    "NG0452:425": "kha nang du bltas pa'i dus su /",
    "NG0452:426": "mnyam pa nyid gnyis su med pa'i dgongs pa zhes bya ste /",
    "NG0452:427": "ngang kun tu bzang po ma bcos par bzhag /",
    "NG0452:428": "de'i dus su mig gi yul 'gyur bzlog pa'i man",
    "NG0452:429": "ngag gis bcos pas shes pa bstan par 'gyur ro",
    "NG0452:430": "// yang yid rtog pa'i rjes su 'brangs nas /",
    "NG0452:431": "yid kyi yul 'gyur ba bcad pas /",
    "NG0452:432": "rnam rtog rgyun gcod par byed do //",
    "NG0452:433": "yang rgyu rdo rje dbyings kyi dkyil 'khor nyid //",
    "NG0452:434": "'bras bu ye shes kyi dkyil 'khor la kha phyir bltas pa'i dus su snang ba rgyas 'debs //",
    "NG0452:435": "mtshan ma zil gyis gnon te //",
    "NG0452:436": "thugs rje 'byed pa med pa'i shes rab kun la snyoms so //",
    "NG0452:437": "sgom pa'i gnas bstan pa ni /",
    "NG0452:438": "'dir mtshan ma'i gnas cig ston te /",
    "NG0452:439": "rtogs pa dang ldan pa rnams so //",
    "NG0452:440": "rtsa ba rang gi rig pa 'gyur ba med pa'i ye shes de /",
    "NG0452:441": "kun gzhi sems kyi brag phug tsit+ta'i gzhal yas khang du sgom par bstan pa'o //",
    "NG0452:442": "sgom pa'i dmigs pa bstan pa ni /",
    "NG0452:443": "sgo nga dkar po kha nang du bstan pa'i dus na /",
    "NG0452:444": "ye shes sems pa'i snying po'i dkar po dang bcas par bsgom pa ni /",
    "NG0452:445": "sku gsung thugs phyag rgya'i dkyil 'khor bcas par sgom pa de ni sku rdo rje yin /",
    "NG0452:446": "'bras bu ye shes kyi dkyil 'khor nyid rgyu rdo",
    "NG0452:447": "rje dbyings kyi dkyil 'khor la kha nang du bstan",
    "NG0452:448": "pa'i dus na / snying po byang chub kyi sku",
    "NG0452:449": "gsal ba rnam pa gsum dang ldan par bzhugs pa",
    "NG0452:450": "pa'i dus na / ni / sangs rgyas thams cad dang mi phyed par bzhugs pa'i dgongs pa'o //",
    "NG0452:451": "yang rgyu rdo rje dbyings kyi dkyil 'khor nyid 'bras",
    "NG0452:452": "bu ye shes kyi dkyil 'khor la kha phyir bltas",
    "NG0452:453": "pa'i dus na / thugs rje 'byed pa med pa'i shes rab kun la khyab de //",
    "NG0452:454": "nam mkha'i mthongs nas nyi ma'i snying po shar ba lta bu'o //",
    "NG0452:455": "de la thugs rje yon tan du 'byong bar bstan pa ni /",
    "NG0452:456": "thugs rje 'byung ba'i sgo bzhi /",
    "NG0452:457": "'char sgo gsum nas 'char te /",
    "NG0452:458": "thugs rje 'byung ba'i sgo bzhi ni /",
    "NG0452:459": "snying po byang chub mchog gi sku la mnyam par bzhag pa'i tshe /",
    "NG0452:460": "shes rab 'gag pa med par shar ba ni /",
    "NG0452:461": "yon tan rin po che ma rdzogs pa'i rtsal rang snang ba ni /",
    "NG0452:462": "sprul sku rin chen @#//",
    "NG0452:463": "'byung ldan gyi sku dang ye shes la snang ngo *//",
    "NG0452:464": "yang dag par rdzogs pa'i sangs rgyas kyi zhing khams nas /",
    "NG0452:465": "ma tha dmyal ba'i 'jig tshogs yan chad /",
    "NG0452:466": "stong gsum gyi stong chen po 'jig rten gyi khams 'khor bu dang */",
    "NG0452:467": "kun khyab dang */",
    "NG0452:468": "spangs thon dang */",
    "NG0452:469": "nye ring med par snang ba ni /",
    "NG0452:470": "'od dpag tu med pa'i zhing khams te /",
    "NG0452:471": "snang ba mtha' yas kyi sku dang ye shes la snang ba'o //",
    "NG0452:472": "bgrod pa med par lhun gyis grub pa'i sa rnams non pa ni /",
    "NG0452:473": "don grub chen po'i zhing khams te /",
    "NG0452:474": "don yod grub pa'i sku dang ye shes la snang ba'o //",
    "NG0452:475": "rang shes rig gi rgyal po rdo rje kun tu bzang po /",
    "NG0452:476": "dus gsum du pho 'gyur med par bzhugs pa la /",
    "NG0452:477": "las kyis sgrib tu med /",
    "NG0452:478": "thugs rjes skyab tu med /",
    "NG0452:479": "bdud dang mu stegs kyis bar du bcad du med /",
    "NG0452:480": "phya dang dbang phyug gis grogs byar med /",
    "NG0452:481": "de ni mi bskyod pa'i zhing khams de /",
    "NG0452:482": "rdo rje sems dpa'i sku dang ye shes la snang ba'o //",
    "NG0452:483": "thams cad 'byung ba'i gzhir rang byung ba ni /",
    "NG0452:484": "snying po lnga dang dwangs ma lnga las thams cad 'byung ba'i phyir rang byung ba'o //",
    "NG0452:485": "thams cad smin par byed pa ni /",
    "NG0452:486": "sku yod pa las ye shes 'char /",
    "NG0452:487": "ye shes thugs rje che ba'i stobs kyis dgongs pa la mnyam par bzhag pa'i dus su /",
    "NG0452:488": "nyams su myong ba'i shes rab khyad par can rang gi rgyud la skye bar 'gyur ro //",
    "NG0452:489": "de'i 'char sgo gsum la /",
    "NG0452:490": "rgyu las 'bras bu kha nang du bltas pa'i dus na /",
    "NG0452:491": "snang ba ldog ste 'char ba dang */",
    "NG0452:492": "rig pa chos nyid la kha nang du bltas pa'i dus na 'char ba dang */",
    "NG0452:493": "shes pa phyin pa la 'char ba dang gsum mo //",
    "NG0452:494": "de'i skyon dang yon tan bstan pa ni /",
    "NG0452:495": "stong pa nyid la lta nyes na /",
    "NG0452:496": "shes rab chung rnams phung bar 'gyur //",
    "NG0452:497": "rgyal ba rnams kyi stong nyid ni /",
    "NG0452:498": "lta kun nges par 'byin pa de /",
    "NG0452:499": "me long nang gi gzugs brnyan bzhin /",
    "NG0452:500": "rgyal ba rnams kyi ye shes sku //",
    "NG0452:501": "rgyu gnyis 'bras bu rang shar bas /",
    "NG0452:502": "'bras bu rgyu ru mi ldog pa'o //",
    "NG0452:503": "de yang gang zag stong pa nyid la lta ba dang */",
    "NG0452:504": "de ni gso ru mi rung zhes bshad pas //",
    "NG0452:505": "ci stong pa nyid ni bslan dka'o //",
    "NG0452:506": "rtog pa ni gzhi la blo'o //",
    "NG0452:507": "'o na sgom pa des rtogs par mi 'gyur ram zhe na /",
    "NG0452:508": "rtogs par mi 'gyur ba'i don ni /",
    "NG0452:509": "shes rab kyi sku reg bya min pas ni gzhi la sla ba'o //",
    "NG0452:510": "rang bzhin ma 'gags pas ni mtha' bzhi rtogs pa dang bral ba /",
    "NG0452:511": "bsgoms pas de yang ma ha yo ga ltar ting nge 'dzin dang */",
    "NG0452:512": "cho gas bskyed pa ni ma yin te /",
    "NG0452:513": "rgyu dag pa'i dbyings nyid nas 'bras bu ye shes kyi dkyil 'khor rang snang ba'i dus na /",
    "NG0452:514": "rnam pa thams cad mkhyen pa'i ye shes sems can la dgongs te rim gyis 'char ba dang */",
    "NG0452:515": "thams cad mkhyen pa'i ye shes sangs rgyas nyag gcig gi snang ba ste /",
    "NG0452:516": "chig chod du 'char ba dus mtshungs su 'byung bar 'gyur ro //",
    "NG0452:517": "de la man ngag gis yid ches par byed pa @#//",
    "NG0452:518": "bzhi ste /",
    "NG0452:519": "rigs 'dzin rnams brdas brgyud pa las /",
    "NG0452:520": "gzhi klong du gyur pa'i man ngag dang */",
    "NG0452:521": "rkyen gdeng du gyur pa'i man ngag dang */",
    "NG0452:522": "thugs rjes nyams su blangs pa'i man ngag dang */",
    "NG0452:523": "rjes 'jug 'da' dkar thugs kyi man ngag dang bzhi las /",
    "NG0452:524": "ngang kun tu bzang po chos nyid kyi klong nas bsam pa gsum rtog med gnas pa'i dus na /",
    "NG0452:525": "gzhi klong du gyur pa'i man ngag go / sprul pa'i sku rdo rje sems dpa'i thugs kha nas /",
    "NG0452:526": "sku gsum rang rdzogs su shar ba'i dus na /",
    "NG0452:527": "rang gi shes bya la rang dbang sgyur bas /",
    "NG0452:528": "rkyen gdeng du gyur pa'i man ngag go / dga'",
    "NG0452:529": "rab rdo rjes sems dpa'i zhal mthong ba'i dus su",
    "NG0452:530": "/ 'chang med rdo rje'i lung bstan pa'i chos nyams su blangs pas /",
    "NG0452:531": "bka' dang mthun pa'i don thugs su chud de /",
    "NG0452:532": "dga' rab rdo rje'i nyams kyi man ngag go /",
    "NG0452:533": "phyis rjes su 'jug pa'i byang chub sems dpa' rnams",
    "NG0452:534": "kyis tshul gong ma bzhin gnas par byas te /",
    "NG0452:535": "bka' ji bzhin par spyad pas 'bras bu yang mngon du 'byin nus te /",
    "NG0452:536": "bka' de las mi 'da' bas /",
    "NG0452:537": "'da' ka thugs kyi man ngag go / bder gshegs rnams kyi dgongs pa mdor bsdus te bstan pa'o //",
    "NG0452:538": "zhes sems phyogs chen po nam mkha' mdzod kyi rgyud las /",
    "NG0452:539": "sgom nyams drug pa'i le'u ste bcu pa'o //",
    "NG0452:540": "de nas gsang ba'i bdag po rdo rje snying po dang */",
    "NG0452:541": "dga' rab rdo rjes mgrin gcig tu 'di skad ces dri'o //",
    "NG0452:542": "rgyu dag pa las 'bras bu rdzogs pa 'byung */",
    "NG0452:543": "'bras bu gnyis su med pa las /",
    "NG0452:544": "thugs rjes 'od zer gyi sku smin pa 'byung ba'i chos /",
    "NG0452:545": "lhun grub yongs su rdzogs pa'i lta ba la /",
    "NG0452:546": "sgom zhing bsgrub tu med par ma spyad na de'i man ngag gang gis gzung */",
    "NG0452:547": "rtogs pa'i don la sgom du med kyang */",
    "NG0452:548": "gang zag gi rgyu la sgom sgrub nyams su blangs nas /",
    "NG0452:549": "bde bar gshegs pa'i spyan rnam pa lnga rang gi rgyud la 'char nus na /",
    "NG0452:550": "de ci'i rgyu /",
    "NG0452:551": "de ci'i rkyen /",
    "NG0452:552": "lus ma bor bar rin po che gsang ba'i sbubs su sangs rgyas na /",
    "NG0452:553": "de'i gnad man ngag gang gis zin /",
    "NG0452:554": "'khrul pa'i snang ba ma spangs par /",
    "NG0452:555": "skad cig ma la chos nyid snang ba rnam par dag na /",
    "NG0452:556": "de'i man ngag gang gis ston /",
    "NG0452:557": "zhes zhus pa las /",
    "NG0452:558": "rgyal ba'i bka' dam pas gnad bzhi gsungs /",
    "NG0452:559": "rang byung ye shes sku gsum ye shes lnga ldan mtshon nges par shes pa dang */",
    "NG0452:560": "sgoms nyams drug gi man ngag dang */",
    "NG0452:561": "rkyen nyams su blangs pas /",
    "NG0452:562": "dus ma 'gyur bar snang ba 'gyur ba dang */",
    "NG0452:563": "snang ba gzhi bzhag gi man ngag gis gnad gcad par bya'o //",
    "NG0452:564": "zhes sems phyogs chen po nam mkha' mdzod kyi rgyud las /",
    "NG0452:565": "gnad bzhi rgyal ba bka'i le'u ste bcu gcig pa'o",
    "NG0452:566": "// // de nas ston pa rdo rje 'chang chen",
    "NG0452:567": "pos 'di skad gsungs so //",
    "NG0452:568": "yi ge dgu pa ma shes na /",
    "NG0452:569": "gzhi stongs pa'i skyon du 'gyur ro //",
    "NG0452:570": "thugs kyi nyid khu ma @#//",
    "NG0452:571": "shes na //",
    "NG0452:572": "gzhi'i mtshan nyid mi shes so //",
    "NG0452:573": "rtse mo drug pa ma shes na //",
    "NG0452:574": "dgongs pa gtan la mi phebs so //",
    "NG0452:575": "snang ba rang logs shes na /",
    "NG0452:576": "tha dad kyi skyon du 'gyur ro //",
    "NG0452:577": "'jug pa rang sa ma shes na /",
    "NG0452:578": "grub mtha' slar log gi skyon du 'gyur ro //",
    "NG0452:579": "dus tshod rgyal sa ma shes na /",
    "NG0452:580": "theg pa gzhan dang cha mi phyed do //",
    "NG0452:581": "mchongs sa lnga ldan ma shes na /",
    "NG0452:582": "ye shes zang thal mi rtogs so //",
    "NG0452:583": "sgoms nyams drug pa ma shes na /",
    "NG0452:584": "dgongs pa'i don 'chal bar 'gyur ro //",
    "NG0452:585": "gnad kyi bka' bzhin ma shes na /",
    "NG0452:586": "gnad mi chod do //",
    "NG0452:587": "zhes gsungs nas /",
    "NG0452:588": "'khor rnams dgyes nas rjes su yi rangs te /",
    "NG0452:589": "chos kyi dri ma med pa chen po'i ngang du thim mo //",
    "NG0452:590": "sems phyogs chen po nam mkha' mdzod kyi rgyud las /",
    "NG0452:591": "don ma lus par bsdus nas bstan pa rjes su yi rang pa'i le'u ste bcu gnyis pa'o //",
    "NG0452:592": "sems phyogs chen po nam mkha' mdzod las /"
}