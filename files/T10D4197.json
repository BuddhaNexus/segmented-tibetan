{
    "T10D4197:146a-0": "@146a # // rgya gar skad du /",
    "T10D4197:146a-1": "aa sho ka mu kha n'a ga ba ni ya pa ri tstshi da:/",
    "T10D4197:146a-2": "bod skad du /",
    "T10D4197:146a-3": "mya ngan med pa'i sgo nas klu btul ba'i le'u'o //",
    "T10D4197:146a-4": "'di ltar rjes su thos te /",
    "T10D4197:146a-5": "sangs rgyas bcom ldan 'das mya ngan las 'das nas lo brgya lon pa na /",
    "T10D4197:146a-6": "grong khyer pa ta li pu trar rgyal po mya",
    "T10D4197:146a-7": "ngan med ces bya ba 'khor los sgyur ba'i rgyal",
    "T10D4197:146a-8": "po'i bzhi cha la dbang byed pa zhig byung bar",
    "T10D4197:146a-9": "gyur to // des nor gyi don du tshong pa lnga brgya bkug nas smras pa /",
    "T10D4197:146a-10": "shes ldan dag khyed song la rgya mtsho chen po",
    "T10D4197:146a-11": "nas rin po che sna tshogs pa long la shog",
    "T10D4197:146a-12": "shig / gang gi tshe de dag rim gyis song",
    "T10D4197:146a-13": "ste rgya mtsho chen por phyin nas /",
    "T10D4197:146a-14": "rin po che dang /",
    "T10D4197:146a-15": "gser dang /",
    "T10D4197:146a-16": "dngul dang /",
    "T10D4197:146a-17": "rdo rje dang /",
    "T10D4197:146a-18": "bee d'urya dang ;",
    "T10D4197:146a-19": "shad ka shi la dang /",
    "T10D4197:146a-20": "bye ru la sogs pa rin po che'i tshogs du",
    "T10D4197:146a-21": "mas de dag gi gru yongs su bkang ste 'dzam",
    "T10D4197:146a-22": "bu'i gling du phyogs te chas so //",
    "T10D4197:146a-23": "de dag log nas 'ongs pa na rgya mtsho'i dkyil du klus gru bcom nas /",
    "T10D4197:146a-24": "de nas tshong pa de dag srog gi lhag ma 'ba' zhig dang grus 'ongs te /",
    "T10D4197:146a-25": "gang gi tshe rim gyis grong khyer pa ta li bu trar phyin pa dang /",
    "T10D4197:146a-26": "rgyal po mya ngan med kyis tshod pa rnams 'ongs so zhes thos so //",
    "T10D4197:146a-27": "de skad ces bya ste /",
    "T10D4197:146a-28": "rtsva yis me ni ngoms med sreg / rgya mtsho chu yis ngoms pa med //",
    "T10D4197:146a-29": "'dir ni lha yul yid 'ong bas //",
    "T10D4197:146a-30": "'gro rnams dbang drug ngoms pa med //",
    "T10D4197:146a-31": "ces bya ba yin pas de 'dod pa'i rgyus sems",
    "T10D4197:146a-32": "bskyed cing nor du ma dgram pa'i gnas bya'o snyam",
    "T10D4197:146a-33": "du bsams te / de nas de'i rdzing bu dang",
    "T10D4197:146a-34": "bcas pa'i skyed mos tshal du gnas rgyan thams cad",
    "T10D4197:146a-35": "du bsams te / kyis brgyan pa / bdan dang",
    "T10D4197:146a-36": "rgyal mtshan bsgreng ba bla re dang gos kyis spras",
    "T10D4197:146a-37": "par yid du 'ong ba'i spos rnams ni gtul /",
    "T10D4197:146b-0": "gangs ltar @146b bsal ba'i chus gang ba'i rdzing bu",
    "T10D4197:146b-1": "na shel lta bu'i phye ma dang ldan pa autpal",
    "T10D4197:146b-2": "dang / padma dang /",
    "T10D4197:146b-3": "ku mu ta dang /",
    "T10D4197:146b-4": "punda r'i ka rnams kyis khebs pa /",
    "T10D4197:146b-5": "dang pa dang /",
    "T10D4197:146b-6": "khu byug dang /",
    "T10D4197:146b-7": "rma bya dang /",
    "T10D4197:146b-8": "ne tso dang /",
    "T10D4197:146b-9": "ri skegs dang /",
    "T10D4197:146b-10": "dur pa dang /",
    "T10D4197:146b-11": "ka la ping ka dang /",
    "T10D4197:146b-12": "shang shang te'u dag bya skad snyan pa sgrogs pas nyams dga' ba /",
    "T10D4197:146b-13": "pi wang dang /",
    "T10D4197:146b-14": "gling bu dang /",
    "T10D4197:146b-15": "rdza rnga dang /",
    "T10D4197:146b-16": "sgra bzangs dang /",
    "T10D4197:146b-17": "'khar rnga dang /",
    "T10D4197:146b-18": "pa ta ha dang /",
    "T10D4197:146b-19": "rnga bo che dang /",
    "T10D4197:146b-20": "dung rnams rgyun du rdung ba /",
    "T10D4197:146b-21": "blon po dang /",
    "T10D4197:146b-22": "grong mi dang /",
    "T10D4197:146b-23": "ljongs kyi mi dang /",
    "T10D4197:146b-24": "skye bo rnams ni 'dus /",
    "T10D4197:146b-25": "dge sbyong dang /",
    "T10D4197:146b-26": "bram ze dang /",
    "T10D4197:146b-27": "kun du rgyu dang /",
    "T10D4197:146b-28": "gcer bu pa dang /",
    "T10D4197:146b-29": "kun du 'tsho ba pa la sogs pa ngo mtshar gyis 'dus te nor bu dang /",
    "T10D4197:146b-30": "mu tig dang /",
    "T10D4197:146b-31": "bee d'urya dang /",
    "T10D4197:146b-32": "shang ka shi la dang /",
    "T10D4197:146b-33": "byi ru dang /",
    "T10D4197:146b-34": "mu tig dmar po dang /",
    "T10D4197:146b-35": "mu sa la ga wa dang /",
    "T10D4197:146b-36": "aindra n'i la dang /",
    "T10D4197:146b-37": "mthon ka chen po la sogs pa'i rin po che'i bye brag rnams blta bar bya'o snyam mo //",
    "T10D4197:146b-38": "de nas rgyal po nor dgram par 'dug ste /",
    "T10D4197:146b-39": "tshong pa lnga brgya po de dag kyang rgyal po'i drung du 'ongs pa dang /",
    "T10D4197:146b-40": "thams cad stod g-yogs gcig pu dang ldan zhing gcer bur gnas so //",
    "T10D4197:146b-41": "rgyal pos smras pa /",
    "T10D4197:146b-42": "ci'i phyir 'di lta bu'i gnas skabs su gyur /",
    "T10D4197:146b-43": "tshong pa rnams kyis smras pa /",
    "T10D4197:146b-44": "lha gru bcom pas 'di ltar 'gyur ro //",
    "T10D4197:146b-45": "rgyal pos smras pa /",
    "T10D4197:146b-46": "gang gis gru bcom par gyur /",
    "T10D4197:146b-47": "tshong pa rnams kyis smras pa ba tshva can gyi rgya mtshon gnas pa'i klus bcom lags so //",
    "T10D4197:146b-48": "rgyal pos smras pa /",
    "T10D4197:146b-49": "bdag gis dus 'dir ji ltar bsgrub par bya /",
    "T10D4197:146b-50": "tshong pa rnams kyis smras pa /",
    "T10D4197:146b-51": "lha 'di yongs su btsal du gsol //",
    "T10D4197:146b-52": "gal te tshol bar mi mdzad na phyi nas kyang",
    "T10D4197:146b-53": "tshong pa 'ga' yang rgya mtsho chen por 'jug par",
    "T10D4197:146b-54": "mi 'gyur ro // de'i tshe 'khor de na dge",
    "T10D4197:146b-55": "slong dbang po zhes bya ba bsod nams che ba",
    "T10D4197:146b-56": "mi 'gyur ro // zhig yod de / de rgyal",
    "T10D4197:146b-57": "po dang ha cang yang mi ring ba zhig na",
    "T10D4197:146b-58": "'dug par gyur to //",
    "T10D4197:146b-59": "rgyal pos tshe dang ldan pa dbang po la smras pa /",
    "T10D4197:146b-60": "slob dbon bdag gis 'di la ji ltar bsgrub par bgyi /",
    "T10D4197:146b-61": "tshe dang ldan ba dbang pos smras pa /",
    "T10D4197:146b-62": "rgyal po chen po zangs ma'i byang bu la yi",
    "T10D4197:146b-63": "ge bris la rgya mtshor rdzongs shig / ci tsam",
    "T10D4197:146b-64": "na rgyal pos zangs ma la spring yig tu bris",
    "T10D4197:146b-65": "te smras pa / sa 'di rgya mtshos gtugs pa skyong //",
    "T10D4197:147a-0": "rgyal po stobs ldan mya @147a * //",
    "T10D4197:147a-1": "dan med //",
    "T10D4197:147a-2": "rab tu drag cing btsan pa yis //",
    "T10D4197:147a-3": "nor khyer mtshor gnas gang yin pa //",
    "T10D4197:147a-4": "de dag 'dir ni myur ba ru //",
    "T10D4197:147a-5": "nga yi drung du bskyal bar gyis //",
    "T10D4197:147a-6": "zhes yi ger bres te /",
    "T10D4197:147a-7": "zangs ma'i byang bu de rgya mtshor bskyur ro //",
    "T10D4197:147a-8": "de nas klu ma rangs nas /",
    "T10D4197:147a-9": "rgya mtsho nas slar 'dzam bu'i gling du bskyur ro //",
    "T10D4197:147a-10": "de nas rgyal po'i pho nyas zangs ma'i byang bu",
    "T10D4197:147a-11": "de blangs nas slar ba ta li pu trar 'ongs",
    "T10D4197:147a-12": "te / rgyal po la skabs de bsnyad pa dang /",
    "T10D4197:147a-13": "de nas rgyal po mya ngan med sems khong du",
    "T10D4197:147a-14": "chud nas mtshan mo stan gyi steng du nyal te",
    "T10D4197:147a-15": "/ ji ltar 'di la bsgrub par bya snyam du sems so //",
    "T10D4197:147a-16": "de nas nam mkha'i dkyil na gnas pa'i lhas rgyal po la smras pa /",
    "T10D4197:147a-17": "rgyal po chen po sdug bsngal ma byed cig /'jig rten gsum mchog lha mi'i mchod //",
    "T10D4197:147a-18": "stobs phyug chu srin rgyal mtshan can //",
    "T10D4197:147a-19": "mthar byed bde gshegs sku gdung la //",
    "T10D4197:147a-20": "mchod pa rnams kyis rab mchod gyis //",
    "T10D4197:147a-21": "de rjes khyod kyi dgos 'grub 'gyur //",
    "T10D4197:147a-22": "lha gnyis pas smras pa /",
    "T10D4197:147a-23": "gang zhig bya min rgyal chen mya ngan ma mdzad par //",
    "T10D4197:147a-24": "sngags dang rig sngags sman sbyor mi bgyid par //",
    "T10D4197:147a-25": "mi dbang dbang du bya bar nus 'gyur ba //",
    "T10D4197:147a-26": "bde gshegs bstan la lhag par gus pa yis //",
    "T10D4197:147a-27": "de yis klu rgyal gang yin dbang du 'gyur //",
    "T10D4197:147a-28": "de nas zhag gnyis pa la rgyal po mya ngan med skra bkrus te /",
    "T10D4197:147a-29": "gos dkar po bgos nas dri dang /",
    "T10D4197:147a-30": "me tog dang /",
    "T10D4197:147a-31": "phreng ba dang /",
    "T10D4197:147a-32": "byug pa rnams thogs nas tshig 'di skad ces smras so //",
    "T10D4197:147a-33": "phyogs mtshams mkha' bzhugs rdzu 'phrul ldan //",
    "T10D4197:147a-34": "shar gyi phyogs dang gzhan bzhugs la //",
    "T10D4197:147a-35": "bdag ni gsol 'debs spyan 'dren gyis //",
    "T10D4197:147a-36": "bdag la thugs rjes gzung du gsol //",
    "T10D4197:147a-37": "rgyal pos de skad ces smras ma thag tu shar phyogs dang lho phyogs dang nub phyogs dang /",
    "T10D4197:147a-38": "byang phyogs rnams nas dgra bcom pa stong phrag drug cu byon zhing 'dus par gyur to //",
    "T10D4197:147a-39": "rgyal pos me tog dang /",
    "T10D4197:147a-40": "spos dang /",
    "T10D4197:147a-41": "dri dang /",
    "T10D4197:147a-42": "byug pa rnams thogs nas /",
    "T10D4197:147a-43": "de bzhin gshegs ba'i sku gdung la mchod pa byas te /",
    "T10D4197:147a-44": "de nas bcom ldan 'das la mngon par bstod pa /",
    "T10D4197:147a-45": "na ba dang ni rgas dang sdug phongs gzhan yang 'chi gzigs nas //",
    "T10D4197:147a-46": "rgyal bas yul dang 'byor ba btsun mo'i 'khor dang nye du spangs //",
    "T10D4197:147a-47": "sa bdag zas gtsang drung gshegs bskrad nas rgyal po'i dpal spangs pa //",
    "T10D4197:147b-0": "bcom ldan de la @147b bdag gus dang bas de yi sku gdung mchod //",
    "T10D4197:147b-1": "gang gi stobs kyis bdud ni shin tu stobs ldan blta bar dka' rnams bcom /",
    "T10D4197:147b-2": "gang gis b'a ra n'a s'ir 'khor lo legs bskor srid spangs zhi bar mdzad //",
    "T10D4197:147b-3": "gang gis lnga sde skye ba'i sdug bsngal gyis gdungs 'chi ba bkrol //",
    "T10D4197:147b-4": "sh'akya thub de'i sku gdung dpe med 'di la bdag gis yang dag mchod //",
    "T10D4197:147b-5": "gang zhig gang du mya ngan 'das gshegs 'dir ni mar me 'gags pa bzhin //",
    "T10D4197:147b-6": "glang po stong stobs las lhag de ni mi rtag stobs kyis phye mar brlags //",
    "T10D4197:147b-7": "sa bdag mchog gis cha brgyad mnyam bgos sku gdung yang dag mchod gyur pa //",
    "T10D4197:147b-8": "de yis sku gdung dpe med 'di ni 'jig rten mkhas pas yang dag mchod //",
    "T10D4197:147b-9": "de nas dge slong gi dge 'dun la gdugs tshod drangs nas mchod do //",
    "T10D4197:147b-10": "de nas rgyal pos tshe dang ldan pa dbang po la smras pa /",
    "T10D4197:147b-11": "'phags pa ci zhig mchog tu bsgrub par bgyi /",
    "T10D4197:147b-12": "tshe dang ldan pa dbang pos smras pa /",
    "T10D4197:147b-13": "rgyal po chen po dang po ni khyod kyi gzugs /",
    "T10D4197:147b-14": "gnyis pa klu'i gzugs te /",
    "T10D4197:147b-15": "sku gzugs legs pa gnyis mdzod la gser gyi snod",
    "T10D4197:147b-16": "chen po byas pa'i nang du de gnyis stsol cig",
    "T10D4197:147b-17": "dang de las mngon sum du gzigs par 'gyur ro",
    "T10D4197:147b-18": "// de bzhin du byas te phyis rgyal pos bltas pa dang /",
    "T10D4197:147b-19": "klu'i gzugs 'dug pa la rgyal po'i gzugs phyag byed pa rgyal pos mthong ngo //",
    "T10D4197:147b-20": "rgyal po yid la gcags par gyur pa dang /",
    "T10D4197:147b-21": "tshe dang ldan pa dbang pos smras pa /",
    "T10D4197:147b-22": "rgyal po chen po dus 'dir yang dang yang du",
    "T10D4197:147b-23": "nyi ma re re la khyad par gzigs par 'gyur",
    "T10D4197:147b-24": "ro // ji lta ji ltar rgyal pos de bzhin gshegs pa la me tog dang /",
    "T10D4197:147b-25": "phreng ba dang /",
    "T10D4197:147b-26": "dri dang /",
    "T10D4197:147b-27": "spos dang /",
    "T10D4197:147b-28": "byug pa rnams kyis mchod cing dge slong gi dge",
    "T10D4197:147b-29": "'dun la yang rang gi lag nas bza' ba dang",
    "T10D4197:147b-30": "bca' ba rnams tshim par bstabs shing rgya cher mchod",
    "T10D4197:147b-31": "par byas te / chos kyang gus par mnyan pa",
    "T10D4197:147b-32": "de lta de ltar rgyal po'i gzugs langs pa la",
    "T10D4197:147b-33": "klu'i gzugs phyag 'tshal bar gyur to //",
    "T10D4197:147b-34": "yang de'i rjes la klu'i gzugs de yan lag thams",
    "T10D4197:147b-35": "cad kyis rgyal po'i gzugs la phyag 'tshal bar gyur",
    "T10D4197:147b-36": "pa mthong bas des rgyal po yid rab tu dga'",
    "T10D4197:147b-37": "bar gyur te / tshe dang ldan pa dbang po la smras pa /",
    "T10D4197:147b-38": "kye ma dkon mchog gsum mchod pa'i //",
    "T10D4197:147b-39": "'bras bu ci 'dra 'di la gzigs //",
    "T10D4197:148a-0": "rgya mtsho'i nang na gnas pa'i @148a * //",
    "T10D4197:148a-1": "klu ;",
    "T10D4197:148a-2": "/ bdag gis btul zhing 'di dbang bgyis //",
    "T10D4197:148a-3": "blo gros chung ba'i mi rnams kyang //",
    "T10D4197:148a-4": "su zhig sangs rgyas mchod mi bgyid //",
    "T10D4197:148a-5": "gang zhig 'bras bu 'phral bskyed la //",
    "T10D4197:148a-6": "su zhig yid kyis sems mi bgyid //",
    "T10D4197:148a-7": "bdag nyid che ba thob 'dod pa'i //",
    "T10D4197:148a-8": "lha rnams dang ni mi rnams kyis //",
    "T10D4197:148a-9": "rdzogs pa'i sangs rgyas yang dag mchod //",
    "T10D4197:148a-10": "skye ba zad cing yang srid med //",
    "T10D4197:148a-11": "slob dpon dbang pos skabs la bab par shes nas smras pa /",
    "T10D4197:148a-12": "rgyal po chen po zangs ma'i yi ge yang nga spring ba'i rigs so //",
    "T10D4197:148a-13": "rgyal pos yang zangs ma'i yi ge de bskur nas btang ngo //",
    "T10D4197:148a-14": "de rgya mtshor bskyur ba dang /",
    "T10D4197:148a-15": "klu'i rgyal pos yi ge de spyi bos blangs so //",
    "T10D4197:148a-16": "de nas des rgyal po la lan mang du lha",
    "T10D4197:148a-17": "tshong ba de dag 'dir rdzongs shig / so so'i",
    "T10D4197:148a-18": "rin po che gang lags pa bskur la slar brdzong",
    "T10D4197:148a-19": "ngo zhes smras pa dang /",
    "T10D4197:148a-20": "de nas rgyal po'i pho nya slar 'ongs nas rgyal po la phrin de smras pa dang /",
    "T10D4197:148a-21": "de nas rgyal pos tshong pa rnams bos nas smras",
    "T10D4197:148a-22": "pa khyed cag song la so so'i rin po che",
    "T10D4197:148a-23": "gang yin pa long la slar shog shig / de",
    "T10D4197:148a-24": "nas gnas brtan dbang pos rgyal po la brgyad pa",
    "T10D4197:148a-25": "/ chos kyi rgyal po las rdzul dan pa 'bul bar byed pa yin mod /",
    "T10D4197:148a-26": "de nas rgyal pos gnas brtan dbang po la smras pa /",
    "T10D4197:148a-27": "slob dpon 'o na ji ltar bsgrub par bgyi /",
    "T10D4197:148a-28": "gnas brtan dbang pos smras pa /",
    "T10D4197:148a-29": "khyod la chad pa yin gyis rang gi phrag pa",
    "T10D4197:148a-30": "la khur la 'dir skyol cig ces zangs ma la",
    "T10D4197:148a-31": "yi ge slar btang bar gyis shig / de nas",
    "T10D4197:148a-32": "rgyal pos spring yig tu bris pa 'dzam bu'i gling",
    "T10D4197:148a-33": "gi dbang phyug dam pa'i mnga' bdag gi bka' bcag",
    "T10D4197:148a-34": "pa'i chad par rang gi phrag pa la skyol cig",
    "T10D4197:148a-35": "ces yi ge btang ba dang ;",
    "T10D4197:148a-36": "yi ge bklags ma thag tu klu'i rgyal po skrag par gyur nas smras pa /",
    "T10D4197:148a-37": "lha de lta lags na gdugs bdun na 'tshal la 'chi'o //",
    "T10D4197:148a-38": "de rgyal pos thos pa dang /",
    "T10D4197:148a-39": "pha ta li pu tra'i grong khyer thams cad du dril bsgrags te /",
    "T10D4197:148a-40": "gang zhig grong khyer 'di na gnas pa'i skyes pa dang /",
    "T10D4197:148a-41": "bud med bsod nams kyi khyad par dang /",
    "T10D4197:148a-42": "rgyal po'i rnam par 'phrul pa mthong bar 'dod pa",
    "T10D4197:148a-43": "dag zhag bdun pa la rgyal po'i pho brang du",
    "T10D4197:148a-44": "shog shig / de nas rgyal pos zhag bdun pa",
    "T10D4197:148a-45": "la grong khyer pa rnams dang /",
    "T10D4197:148a-46": "blon po dang /",
    "T10D4197:148a-47": "grong rdal dang /",
    "T10D4197:148a-48": "ljongs kyi mis yongs su gang bar bskor te /",
    "T10D4197:148a-49": "rgyal po'i rdzu 'phrul chen po dang /",
    "T10D4197:148b-0": "mthu @148b chen po dang /",
    "T10D4197:148b-1": "'byor pa chen pos 'khor gyi khyams su song nas",
    "T10D4197:148b-2": "seng ge'i khri la 'dug go / de nas klu'i",
    "T10D4197:148b-3": "rgyal po klu du mas yongs su bskor nas mi'i",
    "T10D4197:148b-4": "cha byang du sprul te /",
    "T10D4197:148b-5": "rang rang gi phrag pa la rin po che'i khur",
    "T10D4197:148b-6": "thogs nas rgyal po chen po mya ngan med ga",
    "T10D4197:148b-7": "la ba der song ste phyin nas khur rnams phog",
    "T10D4197:148b-8": "nas rkang pa gnyis la phyag byas so //",
    "T10D4197:148b-9": "skye bo'i tshogs chen po de ngo mtshar du gyur te /",
    "T10D4197:148b-10": "sngon ma mthong ba mthong ngo zhes ca co'i sgra bsgrags te 'di skad ces smras so //",
    "T10D4197:148b-11": "'di 'dra'i bsod nams stobs kyis ni //",
    "T10D4197:148b-12": "rgyal po yongs su gzung bar gyur //",
    "T10D4197:148b-13": "skye bo rnams ni ngo mtshar skyes //",
    "T10D4197:148b-14": "lha rnams dang ni 'di ru yang //",
    "T10D4197:148b-15": "phun sum tshogs pa 'dod pa yis //",
    "T10D4197:148b-16": "bsod nams gang yin zhes bya ba //",
    "T10D4197:148b-17": "'di lta'i bye brag su mi sgrub //",
    "T10D4197:148b-18": "bsam du med pa'ang gang bsams pa //",
    "T10D4197:148b-19": "don de 'bad pa med pa ru //",
    "T10D4197:148b-20": "mi rnams la ni 'bras bur smin //",
    "T10D4197:148b-21": "rkang thang glang chen myos pa dang //",
    "T10D4197:148b-22": "rta dang shing rtas rgya mtshon //",
    "T10D4197:148b-23": "gnas pa'i klu dang lhan cig g-yul //",
    "T10D4197:148b-24": "stobs chen sna tshogs mtshon chas min //",
    "T10D4197:148b-25": "sdug bsngal mgo bo'i gdengs ka can //",
    "T10D4197:148b-26": "bsod nams rang bzhin 'di 'dra ba'i //",
    "T10D4197:148b-27": "zhags pa yi ni nges bcings nas //",
    "T10D4197:148b-28": "mya ngan med rgyal zhal mthong ba //",
    "T10D4197:148b-29": "bka' drin bsams pas rjes mthun 'jug / des kyang",
    "T10D4197:148b-30": "de dag sna tshogs pa'i dka' bas 'ongs pa mthong",
    "T10D4197:148b-31": "nas / bcom ldan 'das kyi bka'i yon tan rjes su brjod pa /",
    "T10D4197:148b-32": "bcom ldan 'das kyis 'di skad gsungs //",
    "T10D4197:148b-33": "bsod nams me yis mi 'tshig ste //",
    "T10D4197:148b-34": "rlung gis 'jig par mi 'gyur ro //",
    "T10D4197:148b-35": "bsod nams chu yis 'ju mi 'gyur //",
    "T10D4197:148b-36": "sa bzhin du ni khyer mi 'gyur //",
    "T10D4197:148b-37": "rgyal po dang ni chom rkun gyis //",
    "T10D4197:148b-38": "dbrog tu med par bsod nams gnas //",
    "T10D4197:148b-39": "skyes pa dang ni bud med kyis //",
    "T10D4197:148b-40": "dbrog par nus pa ma yin no //",
    "T10D4197:148b-41": "bsod nams bde ba skyed pa'i gter //",
    "T10D4197:148b-42": "'dir ni lus par mi 'gyur te //",
    "T10D4197:148b-43": "gang dang gang du skyes pa ru //",
    "T10D4197:148b-44": "de dang der ni rjes su 'brang //",
    "T10D4197:148b-45": "de nas blon po gzhan zhig ngo mtshar skyes nas 'di skad ces smras so //",
    "T10D4197:148b-46": "yongs su bskor ba'i 'khor dbus na //",
    "T10D4197:148b-47": "bsod nams rgyan gyis rgyal po mdzes //",
    "T10D4197:148b-48": "skar ma'i tshogs kyis yongs bskor pa'i //",
    "T10D4197:148b-49": "ston ka yi ni zla ba bzhin //",
    "T10D4197:148b-50": "chu dang mkha' la 'gro ba'i klu //",
    "T10D4197:148b-51": "bsod nams kyis ni nges pham byas //",
    "T10D4197:149a-0": "sa la gnas pa'i dgra yi @149a * //",
    "T10D4197:149a-1": "tshogs ;",
    "T10D4197:149a-2": "/ bsod nams kyis ni zad par byed //",
    "T10D4197:149a-3": "ji ltar yid la bsams pa yi //",
    "T10D4197:149a-4": "bde ba bsod nams kyis thob byed //",
    "T10D4197:149a-5": "bsod nams 'di ni bsags pa ru //",
    "T10D4197:149a-6": "sems dang ldan ba su mi byed //",
    "T10D4197:149a-7": "sbas pas grub ces bya ba'i blon pos smras pa /",
    "T10D4197:149a-8": "bcom ldan 'das kyis 'di skad gsungs //",
    "T10D4197:149a-9": "bsod nams 'di ni dag byed yin //",
    "T10D4197:149a-10": "bsod nams nges par 'bab stegs te //",
    "T10D4197:149a-11": "mtho ris su ni 'gro ba'i lam //",
    "T10D4197:149a-12": "mi rnams bdes rol bsod nams yin //",
    "T10D4197:149a-13": "bsod nams rnal 'byor pa rnams kyi //",
    "T10D4197:149a-14": "mya ngan 'das par 'gro ba'i lam //",
    "T10D4197:149a-15": "yang blon po gsum pa gzhan zhig gis smras pa /",
    "T10D4197:149a-16": "bsod nams kyis ni khyod kyi bzhin //",
    "T10D4197:149a-17": "zla ba dang ba shar dang mtshungs //",
    "T10D4197:149a-18": "rgya mtsho'i nang du zhugs pa yang //",
    "T10D4197:149a-19": "bsod nams kyis ni stor ma mchis //",
    "T10D4197:149a-20": "yid du 'ong ba thob byed pas //",
    "T10D4197:149a-21": "bsod nams 'gro bas phyag byar 'os //",
    "T10D4197:149a-22": "bsod nams yang dag bsags pa la //",
    "T10D4197:149a-23": "'bad par mi rnams su byed pa //",
    "T10D4197:149a-24": "bsod nams kyis rgyal skyes bu ni //",
    "T10D4197:149a-25": "rta yis ma yin glang pos min //",
    "T10D4197:149a-26": "shing rtas bsod nams las rgyal min //",
    "T10D4197:149a-27": "mda' dang ral gris ma yin no //",
    "T10D4197:149a-28": "nor rnams dang ni yul dang ni //",
    "T10D4197:149a-29": "g-yul gyis bsod nams las rgyal min //",
    "T10D4197:149a-30": "bsod nams kyis ni rgyal ba la //",
    "T10D4197:149a-31": "rigs dang stobs dang gzugs kyis min //",
    "T10D4197:149a-32": "bsod nams kyis 'phags mi rnams ni //",
    "T10D4197:149a-33": "sa rnams gsum gyi steng na gnas //",
    "T10D4197:149a-34": "bsod nams mi rnams gnas yin te //",
    "T10D4197:149a-35": "bsod nams thar pa thob byed mchog / bsod nams 'jig rten grags byed yin //",
    "T10D4197:149a-36": "de phyir bla med bsod nams btsal //",
    "T10D4197:149a-37": "mtho ris thob byed ngan song spong //",
    "T10D4197:149a-38": "mi yis rtag tu bsten bya ste ;",
    "T10D4197:149a-39": "/ mkhas pas bsod nams bya ba yin //",
    "T10D4197:149a-40": "de nas rgyal pos tshong pa de dag rnams la smras pa /",
    "T10D4197:149a-41": "khyed rang rang gi rin po che rnams khyer cig",
    "T10D4197:149a-42": "/ de nas de dag gis blangs nas rgyal po",
    "T10D4197:149a-43": "la rab tu bstabs te /",
    "T10D4197:149a-44": "gzhan yang lha'i sbyor bas lags kyi //",
    "T10D4197:149a-45": "lha'i de dag legs par snoms shig / rgyal pos smras pa ;",
    "T10D4197:149a-46": "bdag la cung zad kyang dgos pa med kyis khyer",
    "T10D4197:149a-47": "la song la the tshom med par longs spyod cig",
    "T10D4197:149a-48": "/ de nas rgyal pos rab tu dga' ba'i yid",
    "T10D4197:149a-49": "kyis dkon mchog la bstod pa 'di skad ces smras",
    "T10D4197:149a-50": "so // ae ma sangs rgyas ae ma'o chos //",
    "T10D4197:149a-51": "ae ma'o bstan pa phun sum tshogs //",
    "T10D4197:149b-0": "sa rdul snyim gang phul @149b ba yi //",
    "T10D4197:149b-1": "rnam par smin pa 'di 'dra thob //",
    "T10D4197:149b-2": "de nas rgyal pos yang smras pa //",
    "T10D4197:149b-3": "ding 'dir klu ni bdag dbang gyur //",
    "T10D4197:149b-4": "thub chen khyod kyi bka' drin las //",
    "T10D4197:149b-5": "legs spyod rgyal po bdag bgyid pa //",
    "T10D4197:149b-6": "bdag gi skye ba 'bras bcas lags //",
    "T10D4197:149b-7": "yon tan mchog ldan thub pa yi //",
    "T10D4197:149b-8": "bstan mchog 'di la su mi 'jug / dper na sa bon rdul btab pas //",
    "T10D4197:149b-9": "'bras bu chen po sbyeng byed na //",
    "T10D4197:149b-10": "rin chen phul ba smos ci 'tshal //",
    "T10D4197:149b-11": "de nas klu chos la sbyar nas slar song ngo //",
    "T10D4197:149b-12": "mya ngan med pa'i sgo nas klu btul ba'i le'u rdzogs so /",
    "T10D4197:149b-14": "// / rgya gar gyi mkhan po gnas brtan aa dzi ta shr'i bha dra dang /"
}