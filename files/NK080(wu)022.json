{
    "NK080(wu)022:1": "// sgyu 'phrul d+r+wa ba thugs kyi thigs pa zhes bya ba bzhugs so //",
    "NK080(wu)022:2": "rgya gar skad du /",
    "NK080(wu)022:3": "tsit+ta bin+du n+aa ma /",
    "NK080(wu)022:4": "bod skad du /",
    "NK080(wu)022:5": "thugs kyi thigs pa zhes bya ba /",
    "NK080(wu)022:6": "dpal rdo rje sems dpa' la phyag 'tshal lo //",
    "NK080(wu)022:7": "ma byas lhun rdzogs khyab gsal 'jigs med kun ma spangs /",
    "NK080(wu)022:8": "mi phyed cir snang ma lus rang rig nyid du sgrol /",
    "NK080(wu)022:9": "sa sti ka bzhin dngos lngas mngon par rdzogs pa'i sku /",
    "NK080(wu)022:10": "zhor 'byung lnga gnyis bco lnga bdag nyid che la 'dud /",
    "NK080(wu)022:11": "gsum gnyis ngo bo mchod byas nas //",
    "NK080(wu)022:12": "bcu pa lnga gnyis gcig gsal bas //",
    "NK080(wu)022:13": "'dir min lnga yi rim pa gnyis //",
    "NK080(wu)022:14": "'bras bcas sa tre shas bshad par bya //",
    "NK080(wu)022:15": "bcu par bcu drug nyams snyod pas //",
    "NK080(wu)022:16": "sku bzhi'i dkyil 'khor khams thig le //",
    "NK080(wu)022:17": "ji bzhin shes pa de nyid la //",
    "NK080(wu)022:18": "chos 'og gyen du rim pa bzhin //",
    "NK080(wu)022:19": "spros bral mi dang ldan bsgoms pas //",
    "NK080(wu)022:20": "khyad par thabs kyis rim bskul bas //",
    "NK080(wu)022:21": "rim bzhin skye ba ye shes so //",
    "NK080(wu)022:22": "lha mig dag las shes par bya //",
    "NK080(wu)022:23": "yi ge lnga dang gsum gnas su //",
    "NK080(wu)022:24": "mi dmigs ye shes brtags yul can //",
    "NK080(wu)022:25": "skar zla'i dkyil 'khor las byung ba //",
    "NK080(wu)022:26": "gnyis med thabs kyis brten zhes na //",
    "NK080(wu)022:27": "gnyis med sems la gnyis snang ba'i //",
    "NK080(wu)022:28": "brtags bral shes rab 'od gsal ba //",
    "NK080(wu)022:29": "phyi nang kun gsal rang rig dngos //",
    "NK080(wu)022:30": "thams cad mkhyen pa'i ye shes che //",
    "NK080(wu)022:31": "me long lta bu brgya tshogs snang //",
    "NK080(wu)022:32": "thun mong sdig las grol bar 'gyur //",
    "NK080(wu)022:33": "de nyid stobs 'gyur rnal 'byor che //",
    "NK080(wu)022:34": "dkyil 'khor gsang ba'i thig le nyid //",
    "NK080(wu)022:35": "phan tshun rgyu 'bras tshul shes pas //",
    "NK080(wu)022:36": "chos khams g.yas g.yon tshul rigs lnga //",
    "NK080(wu)022:37": "rnam shes bdag po'i rten dus gnas //",
    "NK080(wu)022:38": "g.yas g.yon rim bzlog brgyad gnyis shes //",
    "NK080(wu)022:39": "dpung gsang lte khro de bzhin te //",
    "NK080(wu)022:40": "bya byed h'u phata gsal bar bya //",
    "NK080(wu)022:41": "grangs mtshungs zla 'dzin drang mchod bzlas //",
    "NK080(wu)022:42": "bcu gsum drug gi dkyil 'khor gnyis //",
    "NK080(wu)022:43": "shes rab thabs la rnam par brtag /thabs lam rol mo'i mos zhu ba'i //",
    "NK080(wu)022:44": "dkyil 'khor las 'byung gsang thig le //",
    "NK080(wu)022:45": "bya byed gnas su lhag pa'i ro //",
    "NK080(wu)022:46": "gsal bas kun kyang ye shes lha //",
    "NK080(wu)022:47": "'od zer snying po nyi ma dwangs //",
    "NK080(wu)022:48": "ye shes thig le mnyam sbyor bas //",
    "NK080(wu)022:49": "shes rab snying rje gnyis med pa'i //",
    "NK080(wu)022:50": "bde ba chen po lhun gyis grub //",
    "NK080(wu)022:51": "gur gum gzungs brlabs goms las kyis //",
    "NK080(wu)022:52": "bde ba'i yig gsum gnas zhugs gnas //",
    "NK080(wu)022:53": "gsang sngags ngo bo rang gsal ba //",
    "NK080(wu)022:54": "dgos pa chen por stobs par bshad //",
    "NK080(wu)022:55": "nyung dkar ltung med bde ba yis //",
    "NK080(wu)022:56": "ye shes skad cig rim skyes pas //",
    "NK080(wu)022:57": "rang bzhin rang snang chos kyi sku //",
    "NK080(wu)022:58": "sprul pa sna tshogs ro ldan pa //",
    "NK080(wu)022:59": "bdag gsal 'dzin gral pad+ma'i spyan //",
    "NK080(wu)022:60": "gsang thig rang gnas rang rig pas //",
    "NK080(wu)022:61": "me la shing bsnan snang tshul bzhin du //",
    "NK080(wu)022:62": "'khor lo rgyun gyi gzhir gyur pa'i //",
    "NK080(wu)022:63": "dkyil 'khor ma lus dngos yin phyir //",
    "NK080(wu)022:64": "lam gnas kun tu spros thim pas //",
    "NK080(wu)022:65": "bzhi lnga'i ngo bo nyi shu lnga //",
    "NK080(wu)022:66": "ma lus rang rig rang gsal bas //",
    "NK080(wu)022:67": "zhi khro 'dren ma thabs shes sogs //",
    "NK080(wu)022:68": "gdul bya'i bsam bzhi dbang bsgyur bas //",
    "NK080(wu)022:69": "rang bzhin nyid dkyil mngon byas la //",
    "NK080(wu)022:70": "'khor lo mtha' yas rdzogs phyir ro //",
    "NK080(wu)022:71": "sangs rgyas snying po kha sbyor las //",
    "NK080(wu)022:72": "dkyil 'khor lnga sogs btsal med snang //",
    "NK080(wu)022:73": "rgyu tshul mthun pas don byas kyang //",
    "NK080(wu)022:74": "bya byed gang yang mig mi 'gyur //",
    "NK080(wu)022:75": "rang bzhin mnyam rdzogs thig le la //",
    "NK080(wu)022:76": "shes rab gsum thar lam rim gyis //",
    "NK080(wu)022:77": "dus gsum kun mnyam lhun gyis grub //",
    "NK080(wu)022:78": "gcig dang du ma mtha' bral ba //",
    "NK080(wu)022:79": "thams cad tshul ni 'di 'drar shes //",
    "NK080(wu)022:80": "lam 'dir gnas la sras bcas ril //",
    "NK080(wu)022:81": "thugs rje ring nas byin rlob mdzod //",
    "NK080(wu)022:82": "skal mang btsal bas 'di thob te //",
    "NK080(wu)022:83": "rgyal ba ma lus mdzad dgongs phyir //",
    "NK080(wu)022:84": "gang yang 'das gyur rigs ma yin //",
    "NK080(wu)022:85": "des na thams cad phyag rgya 'di //",
    "NK080(wu)022:86": "blo ldan chags bral ngang bzang khyer //",
    "NK080(wu)022:87": "'dod tshol bsam mang thabs shom dang //",
    "NK080(wu)022:88": "dam nyams g.yo sgyus tshod len cing //",
    "NK080(wu)022:89": "bka' bcag la spel bka' brkus pas //",
    "NK080(wu)022:90": "srog zad dmyal ba'i sdug bsngal thob //",
    "NK080(wu)022:91": "rdo rje sems dpa' nyid kyang sdang //",
    "NK080(wu)022:92": "lhar bcas rnal 'byor smos ci dgos //",
    "NK080(wu)022:93": "de bas rab tu brtag par bya //",
    "NK080(wu)022:94": "sgyu 'phrul d+r+wa ba thugs kyi thig pa zhes bya ba //",
    "NK080(wu)022:95": "slob dpon sgeg pa rdo rjes mdzad pa rdzogs so //"
}