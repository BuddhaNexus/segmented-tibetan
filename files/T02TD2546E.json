{
    "T02TD2546E:17b-0": "@17b # // rgya gar skad du /",
    "T02TD2546E:17b-1": "a'arya manydzu shr'i n'a ma sangg'i ti manda la bidhi n'a ma /",
    "T02TD2546E:17b-2": "bod skad du /",
    "T02TD2546E:17b-3": "'phags pa 'jam dpal gyi mtshan yang dag par brjod pa'i dkyil 'khor gyi cho ga zhes bya ba /",
    "T02TD2546E:17b-4": "'jam dpal gzhon nur gyur pa la phyag 'tshal lo //",
    "T02TD2546E:17b-5": "nyon mongs nad kyis gzir ba'i 'gro ba la //",
    "T02TD2546E:17b-6": "zug rngu 'byin mdzad sman pa'i rgyal po mchog /'jam dpal ye shes sems dpa' de btud nas //",
    "T02TD2546E:17b-7": "rin chen rigs kyi dkyil 'khor cho ga bshad /",
    "T02TD2546E:17b-8": "de la 'dir ser sna'i gnyen por sangs rgyas rin chen 'byung ldan gyi dkyil 'khor byed par 'dod pas /",
    "T02TD2546E:17b-9": "ji ltar smras pa de bzhin byed pa'i skyes bu dbang bskur ba thob pas ri bo 'am chu klung du 'byor pa dang ldan par byas te /",
    "T02TD2546E:17b-10": "dus tshod bzang po la bsnyen pa'i khang par zhugs la shes rab dang snying rje dang ldan pa'i blo bskyed de //",
    "T02TD2546E:17b-11": "gdan 'bol ba la 'dug cing mdun gyi bya ba byas nas de thag tu ma rungs pa 'dul ba'i rgyal po dran par byas la bar chod bsal te /",
    "T02TD2546E:17b-12": "nam mkha'i dbyings su dkyil 'khor la bltas la /",
    "T02TD2546E:17b-13": "de'i mdun du lus ngag gi dri ma bsal la sems bskyed cing sdom pa blangs nas stong pa nyid dran pa'i dbyings su skar ma lta bu'i yi ge'i phreng ba bltas te /",
    "T02TD2546E:17b-14": "de las byung ba'i khang pa dang /",
    "T02TD2546E:17b-15": "gzhi'i sangs rgyas rin chen 'byung ldan bskyed pa dang /",
    "T02TD2546E:17b-16": "sbyor ba dang po dang /",
    "T02TD2546E:17b-17": "de dang cha mthun pa'i sems dpas bskor ba ni aa las nges par byung ba'i dkyil 'khor rgyal mchog dang /",
    "T02TD2546E:17b-18": "de rnams kyi mtshan brjod pa'i byin rlabs las byung ba'i sangs rgyas kyi sku spro ba'i las rgyal mchog bsgom par bya'o //",
    "T02TD2546E:17b-19": "de ltar dkyil 'khor nye bar gyur nas gzhan gyi don du thugs rje shar te /",
    "T02TD2546E:17b-20": "dkyil 'khor bar chad med pa'i gnas su byas la /",
    "T02TD2546E:18a-0": "rdul tshon ye shes kyi @18a * //",
    "T02TD2546E:18a-1": "rang bzhin du mos la /",
    "T02TD2546E:18a-2": "lha dgod pa ni gzhi'i sangs rgyas gtso bo rin chen 'byung ldan las /",
    "T02TD2546E:18a-3": "de dang cha mthun pa'i sems dpa' bzhi dang /",
    "T02TD2546E:18a-4": "sgeg mo la sogs pa brgyad kyis bskor ba bkod la /",
    "T02TD2546E:18a-5": "khyams su bskal pa bzang po'i byang chub sems dpa' rnams dgod /",
    "T02TD2546E:18a-6": "sgo ma bzhi sgo bzhir bris te /",
    "T02TD2546E:18a-7": "legs par zin pa dang mchod pa yang rgyas par phul te /",
    "T02TD2546E:18a-8": "bstod pas bstod nas bum pa gzhug cing lha rnams dbang bskur bas bdag nyid bsgrubs la /",
    "T02TD2546E:18a-9": "gzhan gyi don du slob ma me tog thogs pas sdom pa 'dzin par nus pa la dkyil 'khor bstan te /",
    "T02TD2546E:18a-10": "de nas dbang bskur nas slar yang dkyil 'khor la mchod de /",
    "T02TD2546E:18a-11": "bzod par gsol zhing bshags pa bya ba dang /",
    "T02TD2546E:18a-12": "lha rnams bsdu zhing spyod lam ci bder bya'o //",
    "T02TD2546E:18a-13": "ser sna rnam dag rin chen 'byung //",
    "T02TD2546E:18a-14": "dkyil 'khor cho ga bsdus pa las //",
    "T02TD2546E:18a-15": "dge ba bsags par gang gyur pa //",
    "T02TD2546E:18a-16": "rin chen 'byung ldan nyid thob shog //",
    "T02TD2546E:18a-17": "slob dpon chen po 'jam dpal bshes gnyen gyis mdzad pa /",
    "T02TD2546E:18a-18": "rin chen 'byung ldan dbugs dbyung ba'i dkyil 'khor gyi cho ga rdzogs so//"
}