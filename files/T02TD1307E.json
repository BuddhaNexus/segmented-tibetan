{
    "T02TD1307E:217b-0": "@217b # // rgya gar skad du /",
    "T02TD1307E:217b-1": "nee r'atma de pi panytsa da sha sto tra /",
    "T02TD1307E:217b-2": "bod skad du /",
    "T02TD1307E:217b-3": "bdag med ma lha mo bco lnga la bstod pa /",
    "T02TD1307E:217b-4": "bcom ldan 'das rdo rje mkha' 'gro ma la phyag 'tshal lo //",
    "T02TD1307E:217b-5": "mos pa sna tshogs gdul dka' 'dul ba'i phyir //",
    "T02TD1307E:217b-6": "chos dbyings mi bskyod 'gag pa med pa las //",
    "T02TD1307E:217b-7": "thabs kyis sprul pa sna tshogs ston mdzad pa //",
    "T02TD1307E:217b-8": "ye shes thugs rje can la phyag 'tshal lo //",
    "T02TD1307E:217b-9": "'khor lo bzhi yi bdag nyid aa las skyes //",
    "T02TD1307E:217b-10": "bdud bzhi zil gyis gnon pa 'jigs pa'i sku //",
    "T02TD1307E:217b-11": "mi bskyod dbu brgyan bde ba chen po'i ngang //",
    "T02TD1307E:217b-12": "ye shes mkha' 'gro'i tshogs la phyag 'tshal lo //",
    "T02TD1307E:217b-13": "a'a las skyes pa'i mdzes ma rdo rje ma //",
    "T02TD1307E:218a-0": "rtag tu dgyes pas kha tv'am @218a * //",
    "T02TD1307E:218a-1": "ga la gzigs //",
    "T02TD1307E:218a-2": "gdug pa rnam skrag rnam snang cod pan thogs //",
    "T02TD1307E:218a-3": "dur khrod rgyan dang ldan la phyag 'tshal lo //",
    "T02TD1307E:218a-4": "ai las byung ba'i gsang ba'i goo r'i ma //",
    "T02TD1307E:218a-5": "gzi brjid mi mtshungs gar ldan ro mchog myang //",
    "T02TD1307E:218a-6": "don dam thugs chud dbu rgyan rin chen tog / spyan gsum thod rlon can la phyag 'tshal lo //",
    "T02TD1307E:218a-7": "a'a li k'a li'i snyoms 'jug rnal 'byor ma //",
    "T02TD1307E:218a-8": "bde la rtag dgyes byang chub sems kyi ngang //",
    "T02TD1307E:218a-9": "'od dpag med kyis dbu brgyan a'i las skyes //",
    "T02TD1307E:218a-10": "gar gyis dgyes pa de la phyag 'tshal lo //",
    "T02TD1307E:218a-11": "au las byung ba'i rdo rje mkha' 'gro ma //",
    "T02TD1307E:218a-12": "khams gsum dag byed sgrol ma las kyi mchog / don grub dbu brgyan chags pa'i spyan dang ldan //",
    "T02TD1307E:218a-13": "mtshungs med chags par ldan la phyag 'tshal lo //",
    "T02TD1307E:218a-14": "skye med chos dbyings rnam dag pukka s'i //",
    "T02TD1307E:218a-15": "mi bskyod dbu brgyan dri ma dag mdzad cing //",
    "T02TD1307E:218a-16": "au las skyes pa brgya phyed phreng ba 'dzin //",
    "T02TD1307E:218a-17": "'jig rten zhi mdzad de la phyag 'tshal lo //",
    "T02TD1307E:218a-18": "dus gsum 'dus ma byas pa'i ri khrod ma //",
    "T02TD1307E:218a-19": "spros bral dri med rnam snang dbu la bzhugs //",
    "T02TD1307E:218a-20": "ri las 'khrungs pa gar gyis phyogs bcur gzigs //",
    "T02TD1307E:218a-21": "chu zla dang mtshungs khyod la phyag 'tshal lo //",
    "T02TD1307E:218a-22": "gnas dang nye gnas la sogs bgrod mdzad cing //",
    "T02TD1307E:218a-23": "'du byed ma lus sreg mdzad tsandal'i //",
    "T02TD1307E:218a-24": "rin chen dbu brgyan brjid pas r'i las skyes //",
    "T02TD1307E:218a-25": "'dzag pa gsal mdzad ma la phyag 'tshal lo //",
    "T02TD1307E:218a-26": "mi gnas mya ngan 'das pa'i bdag nyid las //",
    "T02TD1307E:218a-27": "thugs rje skyed mdzad g-yo ba'i dombi n'i //",
    "T02TD1307E:218a-28": "sgeg mo snang mthas dbu brgyan li las byung //",
    "T02TD1307E:218a-29": "mkha' ltar dri med sku la phyag 'tshal lo //",
    "T02TD1307E:218a-30": "shin tu grag pa'i brda yi skad sbyor zhing //",
    "T02TD1307E:218a-31": "ru dhi ra dang aantra la rtag dgyes //",
    "T02TD1307E:218a-32": "zhe sdang rdo rjes dbu brgyan l'i las skyes //",
    "T02TD1307E:218a-33": "goo r'i phyogs bcur gzigs la phyag 'tshal lo //",
    "T02TD1307E:218a-34": "chos nyid gsal ba'i yum gyur chom rkun ma //",
    "T02TD1307E:218a-35": "mi rtog mnyam nyid 'gro ba'i don la brtson //",
    "T02TD1307E:218a-36": "dbu rgyan gti mug rdo rje mi 'gyur rtags //",
    "T02TD1307E:218a-37": "ae las bskyed pa de la phyag 'tshal lo //",
    "T02TD1307E:218a-38": "'jig rten ma lus chags las dbang du mdzad //",
    "T02TD1307E:218a-39": "dpal ldan gzi brjid skyed mdzad be t'a l'i //",
    "T02TD1307E:218a-40": "nga rgyal rdo rjes dbu brgyan aee las skyes //",
    "T02TD1307E:218b-0": "snyoms 'jug mi gnas @218b ngang la phyag 'tshal lo //",
    "T02TD1307E:218b-1": "shes rab thabs su ldan pa'i gha sma r'i //",
    "T02TD1307E:218b-2": "de nyid las skyes 'dod chags rdo rjes brgyan //",
    "T02TD1307E:218b-3": "ao las byung ba drag po las las skyes //",
    "T02TD1307E:218b-4": "skye med skye bar bstan la phyag 'tshal lo //",
    "T02TD1307E:218b-5": "sgyu ma smig rgyu bzhin du mkha' la spyod //",
    "T02TD1307E:218b-6": "bar snang mnga' mdzad he ru ka yi ngang //",
    "T02TD1307E:218b-7": "cod pan snang ba mtha' yas aoo las skyes //",
    "T02TD1307E:218b-8": "thams cad mkhyen cing gzigs la phyag 'tshal lo //",
    "T02TD1307E:218b-9": "rnam snang mdzad kyis dbu brgyan sa 'og spyod //",
    "T02TD1307E:218b-10": "'og gi 'jig rten ma lus sgrol mdzad ma //",
    "T02TD1307E:218b-11": "aam las byung ba'i dur khrod 'jigs pas brgyan //",
    "T02TD1307E:218b-12": "thabs mkhas thugs rje can la phyag 'tshal lo //",
    "T02TD1307E:218b-13": "a'a li k'a li zla ba nyi ma kha sbyor sa 'og rnam par dag pa las //",
    "T02TD1307E:218b-14": "gri gug thod pa la sogs phyag rgya lnga yis brgyan pa mdzes mdzad cing //",
    "T02TD1307E:218b-15": "skyil krung phyed pa'i gar ldan gcer bu spyan gsum stag lpags sham thabs can //",
    "T02TD1307E:218b-16": "phyag rgya chen po'i sku la rtsa gsum sprul mdzad de la phyag 'tshal lo //",
    "T02TD1307E:218b-17": "bsod nams ye shes chen po las byung sku lnga ye shes lngar ldan 'jigs pa'i gzugs can ma //",
    "T02TD1307E:218b-18": "bdag nyid dad pa'i mthu yis rgyu yi yon tan shas tsam mthong nas dad pa'i dbyangs kyis bstod pa yis //",
    "T02TD1307E:218b-19": "khams gsum 'khor ba'i rgya mtshor gnas pa'i rnam rtog rlung gis rgya mtsho phyogs bcur g-yeng ba rnams //",
    "T02TD1307E:218b-20": "skye rga na 'chi spangs nas 'khor ba'i rgya mtsho las brgal bla med byang chub thob par shog //",
    "T02TD1307E:218b-21": "slob dpon mi thub zla bas mdzad pa'o//"
}