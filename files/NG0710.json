{
    "NG0710:1": "@#// rgya gar skad du //",
    "NG0710:2": "sh+ma sha nad bi swa tan+ta //",
    "NG0710:3": "bod skad du //",
    "NG0710:4": "dur khrod lha mo rang rgyud //",
    "NG0710:5": "dpal he ru ka la phyag 'tshal lo //",
    "NG0710:6": "'di skad bdag gis thos pa'i dus gcig na //",
    "NG0710:7": "bcom ldan 'das ri ma la ya'i rtse na bzhugs pa'i tshe //",
    "NG0710:8": "'khor lha ma yin gyi rgyal po sum brtsegs zhes bya bas //",
    "NG0710:9": "'tsho ba'idus la bab sto //",
    "NG0710:10": "nags tshal dgon pa ru lha thams cad dang *//",
    "NG0710:11": "de ma yin pa'i lha ma yin gyi rigs su rtogs pa thams cad 'dus nas gnas pa las //",
    "NG0710:12": "dmigs kyis 'gro ba las rtag tu 'tshe //",
    "NG0710:13": "rta tu bsrung rtag tu rgyu ba'i lha mo mi bzad pa des //",
    "NG0710:14": "lha ma yin gyi ris su thams cad rtag tu 'tshe //",
    "NG0710:15": "srog la rgol nas //",
    "NG0710:16": "bcom ldan 'das thugs rje dang ldan pa la zhus pas //",
    "NG0710:17": "bcom ldan 'das kyis //",
    "NG0710:18": "de dag la 'di skad ces bka' stsal to //",
    "NG0710:19": "'di ni nga'i ma yin gyi //",
    "NG0710:20": "'di ni dusadang pa'i dus su yang byung ngo //",
    "NG0710:21": "bar du yang 'byung ngo //",
    "NG0710:22": "tha mar yang 'byung bar 'gyur te //",
    "NG0710:23": "ngas 'dul bar mi 'gyur gyi //",
    "NG0710:24": "rtag tu thugs rje dang ldan pa bcom ldan rnam",
    "NG0710:25": "par snang mdzad la zhus cig / des 'dul bar",
    "NG0710:26": "'gyur ro zhes gsungs pas //",
    "NG0710:27": "de dag yi mar rang sa bzhin du //",
    "NG0710:28": "bcom ldan 'das rnam par snang mdzad ri rib ri'i rtse yul rgyu ba'i tshal na bzhugs te //",
    "NG0710:29": "ting nge 'dzin mi g.yo ba la bzhugs pa las bslang ste 'di skad ces gsol to //",
    "NG0710:30": "bcom ldan 'das thugs @#//",
    "NG0710:31": "rje'i dus la bab pa lags sam lags pa de",
    "NG0710:32": "ltar na lung bstan du gsol zhes gsol ba btab",
    "NG0710:33": "pas // 'di skad ces gsol to /",
    "NG0710:34": "srid gsum sdug bsngal rab tu ci 'dra ba //",
    "NG0710:35": "byams mgon thugs rje'i zhing du rtsam du grags //",
    "NG0710:36": "'gro ba'i sdug bsngal bdag cag rnams la smin //",
    "NG0710:37": "de dag 'dul pa'i dus la mi bab bam //",
    "NG0710:38": "thugs rjes 'dul ba'am nga mthon stobs kyis 'dul //",
    "NG0710:39": "'dul thabs sna tshogs pas ni 'dul du gsol //",
    "NG0710:40": "zhes gsol pas //",
    "NG0710:41": "bcom ldan 'das rnam par snang mdzad ting nge 'dzin las langs te //",
    "NG0710:42": "dbugs phyung pa zhes bya ba'i ting nge 'dzin la snyoms par zhugs nas //",
    "NG0710:43": "de dag dbugs phyung nas 'di skad ces gsungs so //",
    "NG0710:44": "rigs kyi bu dag des dus gsum du dbang byas te nga'i ma yin gyi //",
    "NG0710:45": "de bcom ldan 'das phyag na rdo rje zhes bya ste //",
    "NG0710:46": "de'i 'dul skal lo //",
    "NG0710:47": "de nas yang de dag rab tu yim rangs te //",
    "NG0710:48": "phyag na rdo rje yul rang pu tra na bzhugs pa thos nas //",
    "NG0710:49": "der phyin te //",
    "NG0710:50": "de la 'di skad ces gsol to //",
    "NG0710:51": "bcom ldan 'das nyid khyab par du gyur pa yang *//",
    "NG0710:52": "phyogs bcu'i de bzhin gshegs pa thams cad kyi sku gsung thugs rdo rje zhes thos nas //",
    "NG0710:53": "bdag cag dang 'gro pa thams cad la gnod par",
    "NG0710:54": "byed pa'i gdug pa can 'di zhi bar mdzad du",
    "NG0710:55": "gsol // zhes zhus pa las //",
    "NG0710:56": "de nas bcom ldan 'das phyag na rdo rje 'dul pa'i dus la bab par gzigs nas //",
    "NG0710:57": "'dzub pa mdzad de gser gyi rdo rje rtse dgu pa de lan gsum gsor nas //",
    "NG0710:58": "'di skad ces gsol to //",
    "NG0710:59": "sdug bsngal rgyu drug gnas ni smin //",
    "NG0710:60": "gnod par gyur pa gang yang de //",
    "NG0710:61": "de mthon stobs kyis tshar bdag la //",
    "NG0710:62": "de dag rab tu gdul bar bya'o //",
    "NG0710:63": "zhes gsungs nas //",
    "NG0710:64": "hu~m hu~m hu~m //",
    "NG0710:65": "zhes gsungs nas lha mo'i sngon gyi gsang mtshan nas drangs te //",
    "NG0710:66": "dam la btags pas gnod pa de dag zhi bar gyur te //",
    "NG0710:67": "de dag skad cig tsam la yid bde bar gyur to //",
    "NG0710:68": "de nas 'khor der tshogs pa thams cad kyis 'di skad ces gsol to //",
    "NG0710:69": "bcom ldan 'das nyid khyad par du gyur pa yang *//",
    "NG0710:70": "shin tu gsang pa'i bdag po lags na //",
    "NG0710:71": "sngon ji ltar dam la btags //",
    "NG0710:72": "gnas ji lta bu na gnas //",
    "NG0710:73": "sngon ji ltar byung *//",
    "NG0710:74": "grub na ji ltar bsgrub /",
    "NG0710:75": "bcom ldan 'das lung bstan du gsal /",
    "NG0710:76": "a a ma ma ru la tra ba kri sta",
    "NG0710:77": "pra ban tsal la shu la da ri kra ba",
    "NG0710:78": "da yi phat swaha //",
    "NG0710:79": "de nas des nar g.yos par 'gyur //",
    "NG0710:80": "thams cad ba spu langs bya ste //",
    "NG0710:81": "gsang pa'i snod dang ldan byas te //",
    "NG0710:82": "dga' ba'i mig ni gdangs byas nas //",
    "NG0710:83": "bcom ldan 'das khro 'dzum spyan sngar 'khod //",
    "NG0710:84": "dbang dang ldan par dus gcig go //",
    "NG0710:85": "de la 'di sngon ji ltar byung ba'i lo rgyas ni //",
    "NG0710:86": "dang po kha lha dang lha ma yin gnyis dpag",
    "NG0710:87": "bsam gyi shing gi 'bras bu la ma 'cham ste",
    "NG0710:88": "'thabs pa @#// las //",
    "NG0710:89": "lha thams cad kyi mdangs lha mo rma bya ba",
    "NG0710:90": "sprul te lha mo des srid pa gsum gyi bcud",
    "NG0710:91": "bsdus te bsrungs pas //",
    "NG0710:92": "de dag la gser gyi tso tra'i gzugs su 'dug pa dag byung ngo //",
    "NG0710:93": "de khad kyis rtag te sra bar red pa dang *//",
    "NG0710:94": "lha'i dmag kho rang la yod pa bye ba dung phyur byung ste //",
    "NG0710:95": "lha mo de phab par byas te //",
    "NG0710:96": "lha rgyal bar byas te dus reng ni lha'i don byas 'gro ba bde ba la bkod do //",
    "NG0710:97": "skye ba de'i phyi ma la //",
    "NG0710:98": "shi dpa bcu stag shag ces bya ba'i drung du //",
    "NG0710:99": "sngon drang srong cing gis bdeg 'dod pa'i phyir //",
    "NG0710:100": "rang gi lus bsregs pas //",
    "NG0710:101": "pho mtshan la sbrul bu 'dus pa las g.ya' pa skyes te //",
    "NG0710:102": "lag pas byugs pas pho mtshan shed rnyed nas //",
    "NG0710:103": "bsgul bskyod byas pas //",
    "NG0710:104": "drang srong gi sa bon babs ste //",
    "NG0710:105": "sa bon de rlan gyi gzhi byas nas nyi mas bsros //",
    "NG0710:106": "rlung gi bskyod pas gzugs su red pa la //",
    "NG0710:107": "de la lha mo 'od dang ldan pa cig byung nas //",
    "NG0710:108": "'gro pa'i don byas te //",
    "NG0710:109": "ming yang shing gi lha mo 'od 'chad mar btags so //",
    "NG0710:110": "skye ba de'i phyi ma la dur khrod so sha dur pa pra la zhes bya bar //",
    "NG0710:111": "dmangs rigs tsan+t+ra khad ta zhes bya ba shi nas //",
    "NG0710:112": "ri bor te btang nas //",
    "NG0710:113": "de gcan gzan gyis zos pas //",
    "NG0710:114": "do pho mtshan 'ba' zhig bskyal bas skyes ma khyim du phyin tsa na //",
    "NG0710:115": "ro la spugs byung bas dran brnyen mig phye tsa na nar nar bor cig 'dug nas blangs pas //",
    "NG0710:116": "de lun bu ci cig snang *//",
    "NG0710:117": "mo mtshan du bcug ste //",
    "NG0710:118": "smon lam btab ste //",
    "NG0710:119": "bdag mi bde pa'i sdug bsngal 'di las thar nas //",
    "NG0710:120": "'di shed can du gyur la sa bon dang ldan na //",
    "NG0710:121": "bdag la bu mo ngo mtshar ba gcig bskyed la //",
    "NG0710:122": "mi bde ba sel bar gyur cig / de las",
    "NG0710:123": "mi thar na snga ma kho nar gyur par smod",
    "NG0710:124": "por pas // shed can du gyur te sa bon babs pas //",
    "NG0710:125": "de la skad cig yud tsam la //",
    "NG0710:126": "bu mo 'dong chas pa gcig tu gyur te //",
    "NG0710:127": "mo'i mi bde ba sos par gyur te //",
    "NG0710:128": "de'i ming dur khrod lha mo 'od zer can zhes btags so //",
    "NG0710:129": "skye ba de'i phyi ma la //",
    "NG0710:130": "rigs ni dmangs rigs //",
    "NG0710:131": "pha'i ming ni bya len //",
    "NG0710:132": "ma'i ming ni tsi mun tra //",
    "NG0710:133": "ming po'i ming ni mdzod bdag dang *//",
    "NG0710:134": "mdzod srungs bya ba gnyis yod pa //",
    "NG0710:135": "mo rang gi ming ni ting shags ces bya'o //",
    "NG0710:136": "dan ting shags ces bya ba //",
    "NG0710:137": "khyo bya hin bya ba la bag mar btang pas //",
    "NG0710:138": "khyo dang chen mas ma snang bas //",
    "NG0710:139": "yul de'i bya ta kro ta zhes bya ba phag rdzi gcig dang nyal lo //",
    "NG0710:140": "de nas dan ting shags la nal bu che bar grags so //",
    "NG0710:141": "grags pas khyos ni nir skal du bong bu byin //",
    "NG0710:142": "chen mas bud med srid kyi bag tu song bas phrag dog skyes te //",
    "NG0710:143": "de la dga' nas ral gri gdog pa can byas na //",
    "NG0710:144": "bong bu la phyin phyogs su zhon lcebs byas pas //",
    "NG0710:145": "mos kyang de ltar bya'i ma 'gyod cig zer nas //",
    "NG0710:146": "rgya mtsho'i 'gram du sdig bcan gyi ral gris pho ba @#//",
    "NG0710:147": "bshags te bu phyung nas zol //",
    "NG0710:148": "nam mkha' la shing lo cig rlung gis kher nas sleb byung ba bzung nas //",
    "NG0710:149": "sngon na rdo sol gcig 'dug pa blangs te //",
    "NG0710:150": "khyo dang chen ma'i ming bris nas //",
    "NG0710:151": "rgya mtsho'i gting du e ka dza tir bsgrubs pas grub nas //",
    "NG0710:152": "snal khyo dang chen ma phung bar byas so //",
    "NG0710:153": "de nas srid pa gsum yang phung la cha bar byas la //",
    "NG0710:154": "dpal chen pos btul te //",
    "NG0710:155": "ming ni lha mo nag mo 'am //",
    "NG0710:156": "re ma ti ru btags //",
    "NG0710:157": "gsang mtshan ni rdo rje skal ldan ma zhes btags so //",
    "NG0710:158": "dur khrod lha mor rang rgyud las //",
    "NG0710:159": "sngon ji ltar byung ba'i gling gzhi'i le'u ste dang po'o //",
    "NG0710:160": "de nas yang bcom ldan 'das kyis sngon dam la ji ltar btags pa 'di ched du brjod do //",
    "NG0710:161": "sngon lha mo nag mo zhes bya ba rab tu mi srun pa khro bar gnas pa ste //",
    "NG0710:162": "dpal chen pos chos kyi sku la bzhengs nas //",
    "NG0710:163": "sprul pa'i sku lta bur phyung ste //",
    "NG0710:164": "dbu dgu phyag bco brgyad pa lta bur sprul nas btul te //",
    "NG0710:165": "btul ba'i tshul kyang *//",
    "NG0710:166": "dpal chen po yab yum gyi byang chub sems kyi khyad par las //",
    "NG0710:167": "khro bo badzra he ru ka dpal chen pa nyid ci 'dra ba gcig phyung nas //",
    "NG0710:168": "zhal nas kyang ha ha dang *//",
    "NG0710:169": "phat phat dang *//",
    "NG0710:170": "gtogs cig dang *//",
    "NG0710:171": "chod cig dang *//",
    "NG0710:172": "sregs shig pa'i dgra phyung pas //",
    "NG0710:173": "'jig rten gyi khams 'di dag thams cad g.yos //",
    "NG0710:174": "rab tu g.yos //",
    "NG0710:175": "kun tu yang rab tu g.yos so //",
    "NG0710:176": "'gul //",
    "NG0710:177": "rab tu 'gul //",
    "NG0710:178": "kun tu yang rab tu 'gul lo //",
    "NG0710:179": "chem chem //",
    "NG0710:180": "rab tu chem chem //",
    "NG0710:181": "kun tu rab tu chem chem mo //",
    "NG0710:182": "'ur 'ur / rab tu 'ur 'ur //",
    "NG0710:183": "kun tu rab tu 'ur 'ur ro //",
    "NG0710:184": "tor tor //",
    "NG0710:185": "rab tu tor tor ro //",
    "NG0710:186": "kun tu rab tu gtor nas //",
    "NG0710:187": "steng mtho na 'og dma' /",
    "NG0710:188": "'og mtho na steng dma' //",
    "NG0710:189": "shar mtho nub dma' //",
    "NG0710:190": "nub mtho na shar dma' //",
    "NG0710:191": "byang mtho na lha mo dma' //",
    "NG0710:192": "lho mtho na byang dma' ste //",
    "NG0710:193": "'jig rten khams na mthu che ba dang *//",
    "NG0710:194": "dbang che ba dang *//",
    "NG0710:195": "rdzu 'phrul che ba thams cad brgyal par gyur to //",
    "NG0710:196": "brgyal par gyur pas lha mo nag mo'i 'khor ma gnas pa'i tshogs rlag par mdzad //",
    "NG0710:197": "lha mo nyid ni brgyal bar gyur to //",
    "NG0710:198": "de nas dus der 'khod pa'i 'khor de dag gis 'di skad tshig phyung ngo *//",
    "NG0710:199": "e ma ho //",
    "NG0710:200": "e ma ho //",
    "NG0710:201": "shin tu khro drag 'di lta bu //",
    "NG0710:202": "rab tu 'dul bar mdzad ma mthong *//",
    "NG0710:203": "'di ni snga rabs 'das pas kyang *//",
    "NG0710:204": "'dul bar zhal gyis ma bzhes so //",
    "NG0710:205": "slad kyis 'byon pa'i sangs rgyas kyang *//",
    "NG0710:206": "'dul bar zhalagyis mi bzhes so da ltar bzhugs pa'i dus la bab //",
    "NG0710:207": "'dul bar mdzad pa ngo mtshar che //",
    "NG0710:208": "che btsan drags pa dbang phyung bdag pos te //",
    "NG0710:209": "rab tu ngo mtshor 'byung ba khyod //",
    "NG0710:210": "chos sku skye ba med pa las //",
    "NG0710:211": "gzugs skur byung ba ngo mtshar che //",
    "NG0710:212": "zhes gsol to //",
    "NG0710:213": "dur khrod lha mo rang rgyud las //",
    "NG0710:214": "sngon ji ltar dam la btags pa'i le'u ste gnyis pa'o //",
    "NG0710:215": "de @#//",
    "NG0710:216": "nas gnas gang na gnas pa 'di ched du brjod do //",
    "NG0710:217": "de nas lha mo chen mo de spyi gnas su bstan pa te //",
    "NG0710:218": "byang dang shar gyi mtshams na lha mo gnas so //",
    "NG0710:219": "gnas kyi mtshan nyid ni rin po che sna tshogs kyi rgyu las byas pa ste //",
    "NG0710:220": "ba gam ni g.yu'o //",
    "NG0710:221": "rtsig pa'i logs ni bse'o //",
    "NG0710:222": "rmang ni lcags so //",
    "NG0710:223": "zur ni mchong ngo //",
    "NG0710:224": "kha bad ni gser ro //",
    "NG0710:225": "sgo ni dngul la bses brgyan pa'o //",
    "NG0710:226": "de'i skad ni shel lo //",
    "NG0710:227": "de'i nang na rta ro 'bum ni gcal lo //",
    "NG0710:228": "mi ro 'bum ni gdan no //",
    "NG0710:229": "khyad par gyi gnas ni res 'ga' nam mkha'i khams na gnas so //",
    "NG0710:230": "res 'ga' rgya mtsho chen po'i gting na gnas so //",
    "NG0710:231": "res 'ga' ni nags tshal gting na gnas so //",
    "NG0710:232": "res 'ga' ni ngam grog na gnas so //",
    "NG0710:233": "res 'ga' ni brag phug stong ba na gnas so //",
    "NG0710:234": "res 'ga' ni me dpung 'bar ba'i nang na gnas so //",
    "NG0710:235": "res 'ga' ni rlung tshub ma'i nang na gnas so //",
    "NG0710:236": "res 'ga' ni chu klung na gnas so //",
    "NG0710:237": "res 'ga' ni gtsug rum na gnas so //",
    "NG0710:238": "res 'ga' ni rme brtsegs na gnas so //",
    "NG0710:239": "res 'ga' ni pra ba sha na gnas so //",
    "NG0710:240": "res 'ga' be te sa tra nyid la gnas so //",
    "NG0710:241": "res 'ga' nu ma mo'i gnas nas gnas so //",
    "NG0710:242": "de dag ni thod rgal 'am che rigs te //",
    "NG0710:243": "spyir rnam pa mang ngo //",
    "NG0710:244": "dur khrod lha mo'i rang rgyud las //",
    "NG0710:245": "gnas nges par bstan pa'i le'u ste gsum pa'o //",
    "NG0710:246": "de nas da ni sgrub pa'i rim pa 'di gsungs so //",
    "NG0710:247": "dang po gnas kyi mtshan nyid kyang *//",
    "NG0710:248": "ri bo shin tu zlum pa la //",
    "NG0710:249": "phug tu pa'i gtings rings dang *//",
    "NG0710:250": "shin tu dmar po tshol bzang dang *//",
    "NG0710:251": "nyar nyer yod pa'i brag dag gam //",
    "NG0710:252": "yang na khang rul nag po 'am //",
    "NG0710:253": "chu yi mdo 'am 'dam phug gam //",
    "NG0710:254": "chu gle sgang dam ri phug gam //",
    "NG0710:255": "chu dgur dag gi gnas ni //",
    "NG0710:256": "rkang gcig shing gi drung dag dang *//",
    "NG0710:257": "byang phyogs ri mtho lta bu dang *//",
    "NG0710:258": "sa brag nyams ngal sogs su //",
    "NG0710:259": "sa rnams btsal dang bslang bar bya //",
    "NG0710:260": "shin tu gtsang pa'i gtor la ma //",
    "NG0710:261": "rgyan dang bza' dag btung pa'i tshogs *//",
    "NG0710:262": "mgon po rnams la cig byin la //",
    "NG0710:263": "gnag pa'i las 'di ma grub par //",
    "NG0710:264": "bar chod 'byung bar mi bya'i phyir //",
    "NG0710:265": "yongs su dag par smon lam bya //",
    "NG0710:266": "phyi mtshams bsrung ba'i smon lam gdab //",
    "NG0710:267": "cha gcig rigs drug tshogs la spyin //",
    "NG0710:268": "cha gcig sa bdag rnams la spyin //",
    "NG0710:269": "sa glud gtang la smod bcol bya //",
    "NG0710:270": "de nas shin tu ting 'dzin gsar //",
    "NG0710:271": "mtshams gcod cho ga drag tu bya //",
    "NG0710:272": "zhi khro'i tsho gas byin rlabs bskyed //",
    "NG0710:273": "smon byang po ral rmod gzugs bya //",
    "NG0710:274": "de nas bsgrub pa po rnams la //",
    "NG0710:275": "drag po'i dbang 'di gzhung bzhin bskur //",
    "NG0710:276": "de yi dus tshes brgyad dang *//",
    "NG0710:277": "bco lnga yan chad ya gyi ngo //",
    "NG0710:278": "bcu dgu nyi shu gnyis dag nas //",
    "NG0710:279": "mar gyi ngo la bsgrub par 'jug / dkyil 'khor bya ba'i sa dag ni //",
    "NG0710:280": "mi ni gri dgod shi ba yi //",
    "NG0710:281": "khrag rnams zag pa'i dag @#//",
    "NG0710:282": "gam //",
    "NG0710:283": "sbas pa dag gam sa phug gam //",
    "NG0710:284": "phan tshun phung pa'i sa 'am bsregs pa'i sa //",
    "NG0710:285": "de la dkyil 'khor bya bar gsungs //",
    "NG0710:286": "dkyil 'khor bya ba'i thabs dag kyang *//",
    "NG0710:287": "'do ma gang gru gsum tshad du brtsig / de la stegs bu rigs gsum bya //",
    "NG0710:288": "bar ma zla gam gsum du bya //",
    "NG0710:289": "tha ma gru gsum gong yang gsum //",
    "NG0710:290": "gru gsum dag tu gsum byas la //",
    "NG0710:291": "rabs chad thod pa gsum dag kyang *//",
    "NG0710:292": "gru gsum 'og tu gzhug par bya //",
    "NG0710:293": "thod pa'i nang zhabs bri ba ni //",
    "NG0710:294": "yi ge a nag rdo sol dag gis bri //",
    "NG0710:295": "thod pa'i steng ni mngon byas la //",
    "NG0710:296": "yi ge ma ni dmar po mi khrag gis //",
    "NG0710:297": "bra ba dag tu bya bar gsungs //",
    "NG0710:298": "nang du btsag gis byug par bya //",
    "NG0710:299": "byang gi zla gam phag khrag byugs //",
    "NG0710:300": "shar gyi zla gam dug gis byugs //",
    "NG0710:301": "nub kyi zla gam mi khrag byugs //",
    "NG0710:302": "phyi ma rdo sol dag gis byug / de nas rdzas rnams dgram pa yang *//",
    "NG0710:303": "dbus su tsit+ta gzhag par bya //",
    "NG0710:304": "steng du rus chen phur ba gzugs //",
    "NG0710:305": "skyer phur la sogs thams cad kyang *//",
    "NG0710:306": "mtha' ma bskor la gzhag par bya //",
    "NG0710:307": "rdzas dang gtor ma bshams pa yang *//",
    "NG0710:308": "dug sna rnam pa sna tshogs pa //",
    "NG0710:309": "shar gyi phyogs su dgram par bya //",
    "NG0710:310": "byang du rtag par bzhugs pa dang *//",
    "NG0710:311": "sub ma'i 'bras bu bra'o dang *//",
    "NG0710:312": "ram ba nas nag ske tshol //",
    "NG0710:313": "gur kum gyi sa ni brdzis byas la //",
    "NG0710:314": "gtor ma dag ni zur gsum pa //",
    "NG0710:315": "brgyad dam dgu ru byas pa la //",
    "NG0710:316": "ngos cig rak+tas byag par bya //",
    "NG0710:317": "de yi ngos cig dag la ni //",
    "NG0710:318": "dgra bo'i ming ni rdo sol gyis //",
    "NG0710:319": "legs bar de ming bri par bya /",
    "NG0710:320": "shing lo rlung gis khyer pa yi //",
    "NG0710:321": "sa lam lhung pa de la //",
    "NG0710:322": "ming rus rdo rje sol ba yi //",
    "NG0710:323": "bris la gtor mar gzhug bar bya //",
    "NG0710:324": "tsit+ta sga lag mnyam dang *//",
    "NG0710:325": "sman sna rnam pa sna tshogs dang *//",
    "NG0710:326": "dri sna rnam pa sna tshogs dang *//",
    "NG0710:327": "'bru rnams rnam pa sna tshogs dang *//",
    "NG0710:328": "me tog rnam pa sna tshogs dang *//",
    "NG0710:329": "mi dbag 'bros bu sman pa dang *//",
    "NG0710:330": "shing lo rlung khyer la sogs pa //",
    "NG0710:331": "phal cher de ru gzhug pa dang *//",
    "NG0710:332": "ban d+ha lcang lo can nang du //",
    "NG0710:333": "'bru bcud chang ni blugs byas la //",
    "NG0710:334": "mi dbang sha phyes bkang ste bzhag / nub kyi phyogs kyi zla gam la //",
    "NG0710:335": "rgyun gyi gtor ma zur gsum pa //",
    "NG0710:336": "bcu dgu nges par byas pa de //",
    "NG0710:337": "rak+ta sa bkang la gzhar par bya //",
    "NG0710:338": "de nas lha mo'i sku gzugs ni //",
    "NG0710:339": "ras sam shing gi pags pa la //",
    "NG0710:340": "gzhung du bris sam lugs dang brkos //",
    "NG0710:341": "byang shar mtshams su bzhugs pa la //",
    "NG0710:342": "bsgrub pa'i srin lag khrag phud phyung *//",
    "NG0710:343": "lha yi thugs khar me tshonagang sku //",
    "NG0710:344": "yang snying de yi steng du bri //",
    "NG0710:345": "ba su ta 'am zhing rgyud kyis //",
    "NG0710:346": "thugs khar btags la sna gcig ni //",
    "NG0710:347": "dbus kyi phur bu la btags so //",
    "NG0710:348": "mtshams su rak+tas bkang ba ni //",
    "NG0710:350": " ban d+ha gsum ni gzhag par bya'o //",
    "NG0710:351": "dur khrod lha mor rgyud las //",
    "NG0710:352": "gnas btsal pa dang *//",
    "NG0710:353": "dkyil 'khor bripa'i thabs dang *//",
    "NG0710:354": "rdzas bsags pa @#//",
    "NG0710:355": "bstan pa'i le'u ste bzhi pa'o //",
    "NG0710:356": "de nas 'phrin las mchog gi rgyal po 'di gsungs so //",
    "NG0710:357": "bdag nyid nub phyogs 'dug byas la //",
    "NG0710:358": "byang shar du ni ma la lta //",
    "NG0710:359": "ma yang cha lugs bzhin du ni //",
    "NG0710:360": "bdag la lta bar bsam byas la //",
    "NG0710:361": "ting 'dzin sgyu 'phrul ngang la 'dug / bzlas brjod rdzogs par byas pa la //",
    "NG0710:362": "bdag la rab tu bstim byas la //",
    "NG0710:363": "bskal ba'i me bzhin 'bar bar bsam //",
    "NG0710:364": "de nas drag po bskyed pa ni //",
    "NG0710:365": "am las tshub ma lta bur gyur //",
    "NG0710:366": "tshub ma'i dkyil du bsgom / bya ba //",
    "NG0710:367": "dpal ldan drag mo chen mo ste //",
    "NG0710:368": "phyin phyogs dre'u khyi phag zhon //",
    "NG0710:369": "sku mdog nag mo mi zan ma //",
    "NG0710:370": "bcu bdun dbu dang ldan pa ni //",
    "NG0710:371": "'phra men bcu drug nyid dang dang bdun //",
    "NG0710:372": "yang na dbu gcig phyag gnyis te //",
    "NG0710:373": "g.yas na rlung nag ral gri'i //",
    "NG0710:374": "g.yon na ne'u snams pa'o //",
    "NG0710:375": "spyi bo gtsug na zla gsal rgyas //",
    "NG0710:376": "lta ba'i shes rab nyi mas ni //",
    "NG0710:377": "sdug bsngal rgya mtsho skems byed la //",
    "NG0710:378": "ral pas 'jig rten kun khebs te //",
    "NG0710:379": "ral pa de yi spu gseb nas //",
    "NG0710:380": "dud pa 'thul zhing me stag 'phro //",
    "NG0710:381": "spyan ni dkar chen shar ba 'dra //",
    "NG0710:382": "spyan rtsa dmar la sdang mi mthong na kun sdang ba //",
    "NG0710:383": "dmig gor byas pas khams gsum 'jig / mche ba gtsigs pas bdud rnams 'joms //",
    "NG0710:384": "mi bzad dral du 'gram 'khrol pa //",
    "NG0710:385": "gzhan yang dgra bo mgo bcad pa'i //",
    "NG0710:386": "'phreng bas sku la rab tu brgyan //",
    "NG0710:387": "klu dbang gshibs pa'i sku rags bcings //",
    "NG0710:388": "ko rlon gsher brgyangs te drag po'i gos //",
    "NG0710:389": "gos chen rnams kyis rnam phyed g.yogs //",
    "NG0710:390": "phyed tsam smyug ma'i re lde sa rab tu dkris //",
    "NG0710:391": "dbugs kyis bkang ba'i rgyu mas ni //",
    "NG0710:392": "zhabs la mdzes par rab tu brgyan //",
    "NG0710:393": "lus snum la bskus khrag dang zhag gi tshom bu can //",
    "NG0710:394": "'di ltar brgyan pa rab tu bsgom par gsungs //",
    "NG0710:395": "gzhan yang snyan la zhe sdang dang ldan sbrul stong ldan //",
    "NG0710:396": "ya cig la ni mdzes pa'i seng ges brgyan //",
    "NG0710:397": "'di ltar rab tu bstan par rtogs 'gyur zhes //",
    "NG0710:398": "rgyal ba nyid kyu+is gsung 'gyur pa'o //",
    "NG0710:399": "dur khrod lha mo'i ring rgyud las //",
    "NG0710:400": "sku mdog cha lugs kyi le'u ste lnga pa'o //",
    "NG0710:401": "de nas drag ma de gsang sngags kyi sgo nas mnyes par bya ba'i 'di ched du brjod //",
    "NG0710:402": "de yang dang po sku bskyed par bya ba 'di gsungs so //",
    "NG0710:403": "tad ya tha / ru ru+i ro ba ti sh+ta ba to si //",
    "NG0710:404": "am om tsa pa la a shug me hu~m dza dza //",
    "NG0710:405": "de la 'di ni mngon du phyogs par byas te //",
    "NG0710:406": "gzhal yas su bsten cing spyan drang pa'i sngags so //",
    "NG0710:407": "tad ya tha //",
    "NG0710:408": "om ru ru ro ru //",
    "NG0710:409": "tish+ta ba to si swaha /",
    "NG0710:410": "am om tsa pa a shug me hu~m b+h+yo dza dza //",
    "NG0710:411": "hu~m ag te hring ma ma ma //",
    "NG0710:412": "de la 'di ni brtan par bzhugs pa'i sngags so //",
    "NG0710:413": "a be sha ya a a be sha yi //",
    "NG0710:414": "zhes bya'o //",
    "NG0710:415": "de la da'i ni phyag btsal ba'i sngags so //",
    "NG0710:416": "om na ma sa ya a la la ho //",
    "NG0710:417": "zhes bya'o //",
    "NG0710:418": "de la 'di ni mchod pa 'bul ba'i sngags @#//",
    "NG0710:419": "so //",
    "NG0710:420": "maha kha hi //",
    "NG0710:421": "maha rag ta kha hi //",
    "NG0710:422": "maha tsit+ta kha hi //",
    "NG0710:423": "maha ba su ta kha hi //",
    "NG0710:424": "gzugs la kha hi //",
    "NG0710:425": "glo snying nang khrol mkhal mar bcas pa ka kha hi //",
    "NG0710:426": "ma kha hi ma kha hi //",
    "NG0710:427": "ru ru ro ru tsa pa la a shug me kha ram kha hi //",
    "NG0710:428": "zhes bya'o //",
    "NG0710:429": "de la 'di ni mchod pa 'bul pa'i sngags so //",
    "NG0710:430": "ru ru ro ru tsit+ta tish+ta pa to si tsa pa la a shug me kha ram kha hi //",
    "NG0710:431": "'byung po'i phung po dang *//",
    "NG0710:432": "dbang po lnga la kha hi //",
    "NG0710:433": "ram rgya kha hi ram rgya kha hi //",
    "NG0710:434": "de nas da ni sngags kyi gnan pa 'di gsungs so //",
    "NG0710:435": "ma ra tsa kha tham //",
    "NG0710:436": "zhes bya'o //",
    "NG0710:437": "de nas ma mo drag po'i las la bod pa 'di gsungs so //",
    "NG0710:438": "ga7 gam g+h+yu?m g+h+yum ma mo'i snying dgra la b+h+yo //",
    "NG0710:439": "ma mo'i mig dgra la b+h+yo //",
    "NG0710:440": "ma mo'i snying dgra la b+h+yo //",
    "NG0710:441": "ma mo'i zhal dgra la b+h+yo //",
    "NG0710:442": "ma mo'i sku dgra la b+h+yo //",
    "NG0710:443": "thum ril thum ril //",
    "NG0710:444": "snying ril snying ril //",
    "NG0710:445": "khrag ril khrag ril //",
    "NG0710:446": "'ur 'ur b+h+yo //",
    "NG0710:447": "gram gram b+h+yo //",
    "NG0710:448": "b+h+yo shig shig b+h+yo //",
    "NG0710:449": "gzugs phung shig shig b+h+yo b+h+yo //",
    "NG0710:450": "rngam ba rngam ba //",
    "NG0710:451": "ma ma ro ru kha rag snying kha rag / trag rak+sha ha la dun b+h+yo //",
    "NG0710:452": "de la 'di ni rtag tu bsnyen pa'i sngags so //",
    "NG0710:453": "o ru ru ro ru tsa pa la a shug me ma hu~m b+h+yo //",
    "NG0710:454": "dza dza //",
    "NG0710:455": "de dag ni gsang sngags kyis mnyes par bya ba'i thabs so //",
    "NG0710:456": "dur khrod lha mo'i rang rgyud las //",
    "NG0710:457": "gsang sngags man ngag gi le'u ste drug pa'o //",
    "NG0710:458": "de nas drag mo de dag gis bsgrub pa 'di gsungs so //",
    "NG0710:459": "gzhan dbang du sdud 'dod na //",
    "NG0710:460": "zla gam ldan pa'i dkyil 'khor la //",
    "NG0710:461": "mdzes pa'i khrag gis mtha' nas bskus //",
    "NG0710:462": "dbus su gru gsum nyis brtsegs la //",
    "NG0710:463": "rdo yi sol ba nag pos byugs //",
    "NG0710:464": "dbus su rma bya'i snying gzhag la //",
    "NG0710:465": "dbus sam steng nas zangs phur la //",
    "NG0710:466": "khyim bya'i rgyus pas sku la bstod /",
    "NG0710:467": "gsang sngags bzlas la bstod la gzhag / de yi rdzas su bsham pa ni //",
    "NG0710:468": "btsag dang yungs kar thod le kor //",
    "NG0710:469": "'brug rus sa dang lan tshwa rnams //",
    "NG0710:470": "ba gcin dag gis sbrus la ni //",
    "NG0710:471": "dbang du bsdu zhing gzugs su bya //",
    "NG0710:472": "snying khar yi ge ma bris la //",
    "NG0710:473": "bsgyel te gan rkyal byas la gzhag / grog 'am ras sam shu gu la //",
    "NG0710:474": "de yi ming ni bris byas la //",
    "NG0710:475": "thing ril rkang pas gnan la gzhag / sna tshogs dug la btsag gis byugs //",
    "NG0710:476": "gtor mdar po sbrus byas la //",
    "NG0710:477": "nub phyogs su gzhag par bya //",
    "NG0710:478": "lcags phye rdo'i phye stsogs rnams //",
    "NG0710:479": "byang gi phyogs su gzhag par bya //",
    "NG0710:480": "btsod dang la phur phag khrag dag *//",
    "NG0710:481": "ra khrag khyi khrag yungs kar rnams //",
    "NG0710:482": "shar gyi phyogs su gzhag par bya //",
    "NG0710:483": "ske tshe phu ron rtag par dang *//",
    "NG0710:484": "srin bya'i snying dang 'ug pa'i mig / tshwa g.yer",
    "NG0710:485": "lga dang bra 'o rnams / lho yi phyogs su",
    "NG0710:486": "gzhag par bya / de ltar rdzas rnams bshams pa dang *//",
    "NG0710:487": "bskul pa 'di dag rab tu bya //",
    "NG0710:488": "dpal chen ting 'dzin ldan byas la //",
    "NG0710:489": "bdag nyid kyis ni tshig 'di brjod *//",
    "NG0710:490": "nga ni dpal chen za byed yin //",
    "NG0710:491": "chos kyi dbyings kyi dbang phyug ma //",
    "NG0710:492": "nga yi",
    "NG0710:494": "[(]16[)]@#// dam las ma'i 'da' ste //",
    "NG0710:495": "khyod kyang dam las ma 'da' zhig / bdud kyi",
    "NG0710:496": "lcam la gshin rje'i yum // gshin rje khams kyi",
    "NG0710:497": "lha mo s+t+re // nam mkha' khams kyi glog ma srin //",
    "NG0710:498": "dpal chen khrag 'thung spyan snga ru //",
    "NG0710:499": "khas blangs dam bca' rim bzhin bsgo //",
    "NG0710:500": "rdo rje rdzu 'phrul cher grags shing *//",
    "NG0710:501": "ma sring brtse ba'i tshul can ma //",
    "NG0710:502": "dam tshig las rnams dus la bab //",
    "NG0710:503": "chos kyi dbyings kyi sku gsung thugs //",
    "NG0710:504": "khyod kyi thugs la rab gnas shing *//",
    "NG0710:505": "khyod kyi thugs kyi sbrul pa ni //",
    "NG0710:506": "rnal 'byor pa la rab tu gnas //",
    "NG0710:507": "de ltar dam tshig bstabs byas la //",
    "NG0710:508": "lha mo nyid kyang dam la 'du bar byed //",
    "NG0710:509": "khams gsum 'di dag shun tu skrag par byas //",
    "NG0710:510": "gang dbang bya ba'i dmigs pa de //",
    "NG0710:511": "skad cig yud la dbang du 'du //",
    "NG0710:512": "de ltar dbang du bsdu ba ni //",
    "NG0710:513": "drag shul can du bya ba dang *//",
    "NG0710:514": "khams gsum dbang du bsdub dang *//",
    "NG0710:515": "srid gsum bde ba dgod pa dang *//",
    "NG0710:516": "rgyud drug lam la 'jog pa dang *//",
    "NG0710:517": "gsang pa'i theg pa ston pa dang *//",
    "NG0710:518": "rnal 'byor spyi bgegs gdul ba dang *//",
    "NG0710:519": "dam sri chen mo gnan pa dang *//",
    "NG0710:520": "khro bo tsha nas sbrug pa dang *//",
    "NG0710:521": "dmyal ba'i gnas rnams sbyang ba dang *//",
    "NG0710:522": "de la sogs pa mtha' yas mchog / rab 'byams thams cad grub par 'gyur //",
    "NG0710:523": "bskul ba dbyangs dang rab ldan pa //",
    "NG0710:524": "dus gusam dam bskul bstod tshig bya //",
    "NG0710:525": "gsang sngags cho ga rgyun du bzlas //",
    "NG0710:526": "de ltar byas na dbang du 'du //",
    "NG0710:527": "dbang du thams cad 'dus pa dang *//",
    "NG0710:528": "tshigs su bcad pa 'di yang brjod //",
    "NG0710:529": "skye med 'gyur med chos kyi sku //",
    "NG0710:530": "nam mkha' dag pa'i dri med ltar //",
    "NG0710:531": "dngos dang dngos med khyad par brdal //",
    "NG0710:532": "bsdu pa'i dmigs ba med mod kyang *//",
    "NG0710:533": "thams cad 'du ba ngo mtshar che //",
    "NG0710:534": "zhes brjod par bya'o //",
    "NG0710:535": "dur khrod lha mo'i rang rgyud las //",
    "NG0710:536": "pha rol thams cad dbang du bsdu ba'i le'u ste bdun pa'o //",
    "NG0710:537": "de nas chus brlan par bya ba dang *//",
    "NG0710:538": "chu dbab pa 'di ched du brjod do //",
    "NG0710:539": "gong du sngags la dmigs byas la //",
    "NG0710:540": "rab 'byams las 'di rab tu bsngags //",
    "NG0710:541": "khams gsum brlan gyi rang bzhin la //",
    "NG0710:542": "'thad pa'i gnas su chu dbab na //",
    "NG0710:543": "rim gsum ldan pa'i stegs bu la //",
    "NG0710:544": "zlum po rab tu legs par bya //",
    "NG0710:545": "mtha' ma rdo sol dag gis byug / bar ba khyi dang phag par //",
    "NG0710:546": "de gsum khrag gis byug par bya //",
    "NG0710:547": "dang po mi yi khrag gis byug / de ltar bar du legs byas la //",
    "NG0710:548": "de nas rdzas rnams bsham pa ni //",
    "NG0710:549": "gang bya'i phyogs kyis dang ni //",
    "NG0710:550": "chu ni gang nye blang byas la //",
    "NG0710:551": "dang po'i gru gsum steng du gzhag / de ru rdzas su btsal ba la //",
    "NG0710:552": "stag zil rdo dang btsag dang bzhag / khrag sna",
    "NG0710:553": "brgya ni rtsa brgyad gzhag sha sna brgya 'am 'byor",
    "NG0710:554": "tshad dang *// mi dbang 'bras bu sbyar la gzhag / khrag sna de dag 'phrad du ni *//",
    "NG0710:555": "mi dbang khrag tu sbyar la bzhag / zhag bdun gzhung bzhinabasnyen @#//",
    "NG0710:556": "par byas la //",
    "NG0710:557": "de nas las mchog bya bar gsungs //",
    "NG0710:558": "ya las drag mo bsam byas la //",
    "NG0710:559": "zhal sras shin tu rngam byed sku //",
    "NG0710:560": "drag shul mdangs dang ldan pa la //",
    "NG0710:561": "spyan mchog thams cad dus gcig mchog / shangs kyi dri yis khams gsum dus gcig tshor //",
    "NG0710:562": "snyan gyi sgra skad thams cad dus gcig gsan //",
    "NG0710:563": "thugs kyi ma yengs chos nyid don la dgongs //",
    "NG0710:564": "de ni drag mo shin tu ngo mtshar che //",
    "NG0710:565": "de la thugs dam 'di skad bskul //",
    "NG0710:566": "nag mo khrag 'thung rdo rje ral pa can //",
    "NG0710:567": "ral gcig gnam du sprugs pas ni //",
    "NG0710:568": "'og gi klu the gnam the'u 'dul //",
    "NG0710:569": "kham nag ral pa ral gcig ma / bar snang lha bran mang po dbang du bsdud //",
    "NG0710:570": "ral gcig thur du sprugs pas ni //",
    "NG0710:571": "gnam lha dkar po dbang du sdud //",
    "NG0710:572": "ral gcig bar snang khams su brkyang ba ni //",
    "NG0710:573": "bar snang lha bran mang po dbang du sdud //",
    "NG0710:574": "rlung nag tshub ma'i klong dkyil na //",
    "NG0710:575": "dmar mo rdo rje ral pa can //",
    "NG0710:576": "khrag 'thung btams pa'i khri la bzhugs //",
    "NG0710:577": "mtshan mo rgyug cing nyin mo sbed //",
    "NG0710:578": "gsod la dga' zhing mi khrag 'thung *//",
    "NG0710:579": "sgrog rus g.yas pa'i klong dkyil na //",
    "NG0710:580": "'gying brjid chen po nag po che //",
    "NG0710:581": "spyan gsum dgrad cing mche ba gtsigs //",
    "NG0710:582": "sdig byed khrag 'thung ral pa can //",
    "NG0710:583": "phyag g.yas be con dbyug pa lcug phran bsnams //",
    "NG0710:584": "phyag g.yon ral gri zhing thod bsnams //",
    "NG0710:585": "gnod sbyin nag mo mche ba can //",
    "NG0710:586": "gang la bya ba mi dngos po med //",
    "NG0710:587": "kham nag chen mo ral pa can //",
    "NG0710:588": "kham pa mi bzad gnam du zug / dpral na de ni mig gcig ma //",
    "NG0710:589": "'jig pa'i me stag tsha tsha 'phro //",
    "NG0710:590": "brang na de ni gcig ma //",
    "NG0710:591": "dpung pa g.yas na 'gyel cing 'gro //",
    "NG0710:592": "lan 'ga' drag tu mngag pa'i tshe //",
    "NG0710:593": "nu ma'i g.yab mo g.yob cing 'gro //",
    "NG0710:594": "dmigs par bya ba 'grub par byed //",
    "NG0710:595": "de ltar byas pa'i las mchog ni //",
    "NG0710:596": "rgyal ba nyid kyi mthu 'dra na //",
    "NG0710:597": "sku gsung ldan pa'i sangs rgyas kyang *//",
    "NG0710:598": "mnyes par 'gyur pa gdon mi za //",
    "NG0710:599": "las mchog 'di la rab gnas pa //",
    "NG0710:600": "sngags 'dir rab tu brjod byas na //",
    "NG0710:601": "dkyil 'khor gsum du char chu 'bebs //",
    "NG0710:602": "om ru ru ro ru tsa pa la ya ni rus pa ka la shang+ka swaha //",
    "NG0710:603": "de ni 'bebs byed gsang sngags te //",
    "NG0710:604": "chu mchog 'bab par gdon mi za //",
    "NG0710:605": "zhes gsungs so //",
    "NG0710:606": "dur khrod lha mo'i ra nga rgyud las //",
    "NG0710:607": "dbang du bsdu ba'i le'u ste brgyad pa'o // //",
    "NG0710:608": "de nas da ni chos bsgrub sa 'di'i ched du",
    "NG0710:609": "brjod do // gru gsum ldan pa'i dkyil 'khor la /",
    "NG0710:610": "lha mo'i sku gcig dbus su gzhag / gang 'dod dmigs pa thugs phar pri //",
    "NG0710:611": "g.yas su a yu bri bar bya //",
    "NG0710:612": "g.yon du a yang bri bar bya //",
    "NG0710:613": "yungs kar rgyal po spyi bor gzhag / ldong ros",
    "NG0710:614": "rams dang rgya skyegs dang rna ba'i khrag dang rkyang",
    "NG0710:615": "gi sha // rus sbal nag po'i mig dang ni //",
    "NG0710:616": "nya lcibs @#//",
    "NG0710:617": "bong bu'i la du rnams //",
    "NG0710:618": "shar gyi phyogs su bas gsal ba gzhag / bse gab kha sbyor nang du ni //",
    "NG0710:619": "tshe yi rtags rnams gzhag par bya //",
    "NG0710:620": "de ni lho yi phyogs su ni //",
    "NG0710:621": "kham pa rdza yi ga'u la //",
    "NG0710:622": "dbus su ya dang rus bris te //",
    "NG0710:623": "mtha' mar b+h+yam dang yu bris la //",
    "NG0710:624": "lho yi phyogs su gzhag par bya //",
    "NG0710:625": "yung ba ram ba rgod sha dang *//",
    "NG0710:626": "ri bong ril ma mjug spu dang *//",
    "NG0710:627": "bra ba'i ril ma 'jug spu rnams //",
    "NG0710:628": "nub kyi phyogs su gzhag par bya //",
    "NG0710:629": "thod le kor dang nas nag dag *//",
    "NG0710:630": "mu tig gla rtsi la sogs dang *//",
    "NG0710:631": "mi dbang sha dang khrag dang ni //",
    "NG0710:632": "shing lo rdo sol la sogs rnams //",
    "NG0710:633": "byang gi phyogs su gzhag par bya //",
    "NG0710:634": "gtor ma bse yi bya po bcu //",
    "NG0710:635": "phyogs mtshams steng 'og dag tu 'dug / de ltar thams cad 'tshogs pa dang *//",
    "NG0710:636": "tshigs su bcad pa 'di dag brjod //",
    "NG0710:637": "khams gsum thams cad chos la dbang sgyur pas / rtag tu dbugs dbyung mdzad du gsol //",
    "NG0710:638": "srid gsum srog la mnga' dbang mdzad //",
    "NG0710:639": "bdag gi srog 'di bsrung du gsol //",
    "NG0710:640": "rgyud drug dbugs la mnga' mdzad pas //",
    "NG0710:641": "bdag gi dngas ma bsgrub tu gsol //",
    "NG0710:642": "nag mo khrag 'thung rdo rje ral pa can //",
    "NG0710:643": "dbang chen rdo rje thogs ser chen po 'bebs //",
    "NG0710:644": "khams gsum grol mdzad dug gsum rtsa nas gcod //",
    "NG0710:645": "ral pa gsigs pas stong khams kun tu khyebs //",
    "NG0710:646": "mche ba gtsigs pas dgra rnams zhal du 'dren //",
    "NG0710:647": "drag po mi bzad mi sha kha na thogs pa khyod nyid ni //",
    "NG0710:648": "snga na ma mthong lha mo khyod mthong na //",
    "NG0710:649": "ma mo rnams kyang skrag cing rngam mthong na //",
    "NG0710:650": "mig rtsa rig rig drag mo khyod la 'dud //",
    "NG0710:651": "ma mo lus mdog gnag cing bzod pa dkar ba khyod la ni //",
    "NG0710:652": "brgya byin la sogs pas ni nyin gcig bzhin du bstod //",
    "NG0710:653": "phyag 'tshal gshin rje nyid kyang 'dar zhing 'dud par byed //",
    "NG0710:654": "mi dang 'gro ba ma lus 'jug brtul nas //",
    "NG0710:655": "sgrol byed nag mo chen mo la //",
    "NG0710:656": "rtag tu bsrung pa'i las kyang 'tshal //",
    "NG0710:657": "de skad ces ni brjod byas la //",
    "NG0710:658": "thad kar dpal ldan ting nge 'dzin //",
    "NG0710:659": "ldan pa phyag rgya chen por gnas //",
    "NG0710:660": "rang rtags pa dan rdo rje ste //",
    "NG0710:661": "las kyi rdo rje dbang bsdu zhing *//",
    "NG0710:662": "khams gsum dus gcig bsgral pa dang *//",
    "NG0710:663": "ma lus drag mo'i zhal mthong pas //",
    "NG0710:664": "rig pa rgya che thun mong men //",
    "NG0710:665": "skad tsig tsam la thugs la rab gnas te //",
    "NG0710:666": "mtshan gcig bzlas brjod rdzogs byas la //",
    "NG0710:667": "tho rangs skya rengs shar ba dang *//",
    "NG0710:668": "mi 'chi tshe yi dngos grub blang *//",
    "NG0710:669": "rmi rtags mtshan ma ci byung ba //",
    "NG0710:670": "skad cig tsam la shes par bya //",
    "NG0710:671": "bzang na len pa tshod zin bya //",
    "NG0710:672": "ngan na las thabs bskyal la bya //",
    "NG0710:673": "de ltar byas nas bsgrub byas na //",
    "NG0710:674": "mi ma yin pa'i tshe lo sogs //",
    "NG0710:675": "thams cad grub par 'gyur pas na //",
    "NG0710:676": "mi la sogs pa smos ci dgos //",
    "NG0710:677": "ces gsungs so //",
    "NG0710:678": "dur khrod lha mor rang rgyud las //",
    "NG0710:679": "drag po tshe'i dngos grub bsgrubs pa ste le'u dgu pa'o //",
    "NG0710:680": "de @#//",
    "NG0710:681": "nas nor bsgrub pa 'di ched du brjod de //",
    "NG0710:682": "sa la brtsigs pa'i dkyil 'khor ni //",
    "NG0710:683": "gru gsum sum brtsegs byas pa la //",
    "NG0710:684": "dang por nag por byug par bya //",
    "NG0710:685": "gnyis pa de bzhin dmar ba la //",
    "NG0710:686": "tha ma ljang khu dag tu bsku //",
    "NG0710:687": "de yi thog tu gzhag pa'i rdzas //",
    "NG0710:688": "dang po gru gsum thog tu ni //",
    "NG0710:689": "gser dang g.yu dang byi ru dang *//",
    "NG0710:690": "mu tig zangs dang lcags dag dang *//",
    "NG0710:691": "rin chen lug smig la sogs dang *//",
    "NG0710:692": "mdzes pa'i zhal ni bri ba dang *//",
    "NG0710:693": "mi dbang 'bras bu'i sha dang khrag / phur bu gcig dang gzhag par bya //",
    "NG0710:694": "gsum la de bzhin dgod pa ni //",
    "NG0710:695": "'bras dang 'bras kyi sol ba dang *//",
    "NG0710:696": "ju tshe shangs tshe til dang ni //",
    "NG0710:697": "mo sran gre'u dang til dang bro //",
    "NG0710:698": "sran chung rdo sol la sogs pas //",
    "NG0710:699": "de yi steng du gzhag par bya //",
    "NG0710:700": "tha ma la ni dgod pa ni //",
    "NG0710:701": "ga pur gla rtsi sug smel dang *//",
    "NG0710:702": "li shi gur kum gang dang *//",
    "NG0710:703": "'dza' ti pa la ka ko la //",
    "NG0710:704": "rlung khyer shi lo la sogs pa //",
    "NG0710:705": "tha ma'i steng du gzhag par bya //",
    "NG0710:706": "mi dbang khrag dang sman du sbyar /",
    "NG0710:707": "ban d+ha gang bar byas pa ste //",
    "NG0710:708": "shar gyi phyogs su gzhag par bya //",
    "NG0710:709": "rdo sol bskus pa'i gtor ma ni //",
    "NG0710:710": "gru gsum bcu gsum byas pa ste //",
    "NG0710:711": "lho yi phyogs su gzhag par bya //",
    "NG0710:712": "shing lo rlung gi khyer ba de //",
    "NG0710:713": "sa la ma lhung gzung byas la //",
    "NG0710:714": "brgya rtsa brgyad du bgrang byas la //",
    "NG0710:715": "ban d+ha lcang lo can nang du //",
    "NG0710:716": "chang dang bsres te bkang byas la //",
    "NG0710:717": "nub kyi phyogs su gzhag par bya //",
    "NG0710:718": "sems kyi rtsa lag ma nyams par //",
    "NG0710:719": "bong bu'i khrag dang 'brus byas la //",
    "NG0710:720": "byang gi phyogs su gzhag par bya //",
    "NG0710:721": "de ltar 'tshogs na grub par 'gyur //",
    "NG0710:722": "rdzas la nyes pa rnam mang yang *//",
    "NG0710:723": "de dag med na mi 'grub bo //",
    "NG0710:724": "zhes gsungs brdzun pa ma yin no //",
    "NG0710:725": "de nas ting 'dzin rim pa yang *//",
    "NG0710:726": "dang po 'dzam la bsgom bya ba //",
    "NG0710:727": "lha yi rgyal po 'dod bsgrub pa //",
    "NG0710:728": "'dzam b+ha la de mdog dkar sku //",
    "NG0710:729": "shin tu mdzes pa zhal ras gsum //",
    "NG0710:730": "phyag gnyis bsnams pa'i phyag mtshan ni //",
    "NG0710:731": "bi tsa pu ra ne'u la g.yas //",
    "NG0710:732": "g.yon pa rin chen dbyug pa ste //",
    "NG0710:733": "pad+ma'i gdan la bzhugs par bsam //",
    "NG0710:734": "de bzhin bzang po'i 'dug stangs gnas //",
    "NG0710:735": "ngos la rgyan rnams thams cad kyi //",
    "NG0710:736": "brgyan pa'i gnod sbyin drag mo zhig  / rin chen char pa 'bebs par byed //",
    "NG0710:737": "mgo po'i steng na sangs rgyas lnga //",
    "NG0710:738": "bsgom nas 'grub par 'gyur pa ston //",
    "NG0710:739": "gang zhig nor rdzas 'dod pa yis //",
    "NG0710:740": "gdod nas 'di 'dra bsgom par bya de yis chen nor rdzas kyis //",
    "NG0710:741": "ring por mi thogs gang 'gyur pa //",
    "NG0710:742": "lag ni rdo rje bdud rtsi yi //",
    "NG0710:743": "chu yag rtag tu 'bebs par byed //",
    "NG0710:744": "drag mo mi bzad de yang g.yon na ste //",
    "NG0710:745": "de la brten na rgyu'i nyi ma stog ldan lte ba la //",
    "NG0710:746": "rgya mtsho'i steng na me 'bar te //",
    "NG0710:747": "chu yang skems shing las bsgrub pas //",
    "NG0710:748": "der yang ma zad zhi ba ni //",
    "NG0710:749": "bud med kun yang byas pa yin //",
    "NG0710:750": "rdzong dang dka' bzlog @#//",
    "NG0710:751": "nag mo che //",
    "NG0710:752": "nad kyu+i bdag mo chen mo khyod //",
    "NG0710:753": "mi nad rnams kyi 'jigs med mdzod //",
    "NG0710:754": "rdo rje rnal 'byor dbang phyug chen mo khyod //",
    "NG0710:755": "rtag tu bdag la skyong gyur cig / khams gsum sgrol par byed pas sgrol byed ma zhes bya //",
    "NG0710:756": "khams gsum 'tsho bar byed pas 'tsho byed ma zhes bya //",
    "NG0710:757": "khams gsum rgyas par byed pas rgyas byed ma zhes bya //",
    "NG0710:758": "de phyir lha mo kun khyab ma zhes bya //",
    "NG0710:759": "mdzes pa'i kha dog dgos pa sgrub par byed //",
    "NG0710:760": "bcol na ci yang 'grub ste thams cad byed //",
    "NG0710:761": "de lta bu dang ldan byas nas //",
    "NG0710:762": "gang 'dod gter ram 'bru rnams ster //",
    "NG0710:763": "zhes gsungs so //",
    "NG0710:764": "dur khrod lha mo'i rang rgyud las //",
    "NG0710:765": "gter sgrub pa'i le'u ste bcu pa'o // // de",
    "NG0710:766": "nas da ni ming dang mkhan gyi bye brag la",
    "NG0710:767": "'di gsungs so // de la drag mo shin tu mi bzad pa 'di ni //",
    "NG0710:768": "kun la'ang khyab la //",
    "NG0710:769": "gcig tu'ang snang ngo //",
    "NG0710:770": "de la 'og min gyi gnas su mtshan btags pa ni //",
    "NG0710:771": "chos kyi dbyings kyi dbang phyug mar btags so //",
    "NG0710:772": "lha'i yul du ni mdangs ldan mar btags so //",
    "NG0710:773": "gshin rje yul du ni drag mo gshin rje'i yum gcig bdud kyi lcam zhes btags so //",
    "NG0710:774": "gnod spyin gyi yul du gnod sbyin mo zor gdong zhed btags so //",
    "NG0710:775": "shing gi rtsa na sgrub pa'i dus su spyan 'phran ma zhes btags so //",
    "NG0710:776": "dur khrod gnas na gnas tsan na mon mo spyi rings ral pa can du btags so //",
    "NG0710:777": "dpal chen pos btul pa'i dus su re ma ti zhes btags so //",
    "NG0710:778": "gsang ba'i dus na skal ldan ma zhes btags so //",
    "NG0710:779": "'phrin las 'tshol ba'i dus na drag po nag po btags so //",
    "NG0710:780": "mkhan gyi dus na ni ri rab rtse na srid pa'i bya ra ma zhes bya'o //",
    "NG0710:781": "rgya mtsho'i gting na me za brag gyon ma zhes bya'o //",
    "NG0710:782": "nam mkha'i khams na nam mkha' khams kyi dpal mo btsan zhes bya'o //",
    "NG0710:783": "b+ha ga'i klong na b+ha ga'i hri sti ma zhes bya'o //",
    "NG0710:784": "ba snang rgyu tsam na bar snang khams kyi bod de ma zhes bya'o //",
    "NG0710:785": "sa ba zhon pa'i dus na par+na sha ba ri zhes bya'o //",
    "NG0710:786": "gling bzhi rgyu ba'o dus na rab 'byams grag mo rgyal zhes bya'o //",
    "NG0710:787": "nam gyi gung la rgyud ba'i dus kyi tshe na lha mo nam gru ma zhes bya //",
    "NG0710:788": "dpal chen gzugs ma mdzad pa'i tshe kro d+hi shwa ri ma zhes bya //",
    "NG0710:789": "'dul skal las la bab pa na //",
    "NG0710:790": "skal ldan 'phrin las mchog ces bya'o //",
    "NG0710:791": "dbang phyug ma'i dus su ni ma nu rak+sha si zhes bya //",
    "NG0710:792": "ma mo'i dus su ni phung byed ma zhes bya'o //",
    "NG0710:793": "srid pa kun la gnas byed ma zhes bya'o //",
    "NG0710:794": "khams gsum kun tu 'gro bas 'gro byed ma zhes bya'o /",
    "NG0710:795": "rgyal khams la dbang byed pas dbang byed ma zhes bya'o //",
    "NG0710:796": "'byung ba sa la dbang byed pas sa bdag rgyal po ral pa can zhes bya'o //",
    "NG0710:797": "'byung ba chu la dbang byed pas chu zhon ma zhes bya'o //",
    "NG0710:798": "'byung ba rlung la gnas pas g.yo byed chen mo zhes bya'o //",
    "NG0710:799": "'byung ba me la gnas pas 'bar byed ma @#//",
    "NG0710:800": "zhes bya'o //",
    "NG0710:801": "'jigs pa'i mche ba gcig tu snang bas kha so gcig ma zhes bya'o //",
    "NG0710:802": "nu ma'i g.yab mo kun la g.yob pas brang na nu gcig ma zhes bya'o //",
    "NG0710:803": "ral pa gcig gsigs pas chos nyid la dbang mdzad pas dbang mdzad ma zhes bya'o //",
    "NG0710:804": "mig gcig pas khams gsum la gzigs pas gzigs mdzad ma zhes bya'o //",
    "NG0710:805": "nu ma gcig gi rnal 'byor ngoms par byed pas ngoms byed ma zhes bya'o //",
    "NG0710:806": "'byung po skrag par byed pas skrag byed ma zhes bya'o //",
    "NG0710:807": "dgra rnams rlag par byed pas rlag byed ma zhes bya'o //",
    "NG0710:808": "rgyu drug dus gcig zhal du rngub pas rngub byed chen mo zhes bya'o //",
    "NG0710:809": "sbrul nag stong gis sku la brgyan pas ltos 'gro ma'i bdag mo zhes bya'o //",
    "NG0710:810": "thod pa stong gis dbu la brgyan pas sgrol bdag dur bdag ces bya'o //",
    "NG0710:811": "g.yas na ral gri bsnams pas thams cad gcod par byed pas gcod mdzad chen mo zhes bya'o //",
    "NG0710:812": "'gro ba'i dbugs la mnga' mdzad pas dbugs bdag chen mo zhes bya'o //",
    "NG0710:813": "nam gyi gung la rgyu bas nag mo ma bzad ces bya'o //",
    "NG0710:814": "nyi ma'i gung la rgyu bas dkar mo mdzes ma zhes bya'o //",
    "NG0710:815": "tho rangs nam langs rgyu bas dmar mo mgyogs ma zhes bya'o //",
    "NG0710:816": "srod dang nyi ma nub la rgyu bas sngon mo drag mo zhes bya'o //",
    "NG0710:817": "grog po'i phugs na gnas pas srid bdag chen mo zhes bya'o //",
    "NG0710:818": "nags tshal gting na gnas pas gtsan tshul ma zhes bya'o //",
    "NG0710:819": "rgya mtsho'i gting na gnas pas dan gting ma zhes bya'o //",
    "NG0710:820": "lo tog kun la mnga' mdzad pas ston gyi rgyal mo zhes bya'o //",
    "NG0710:821": "'bru bcud kun la dpang mdzad pas dgun gyi rgyal mo zhes bya'o //",
    "NG0710:822": "thams cad dus gcig tu cha snyoms pas dpyid kyi rgyal mo zhes bya'o //",
    "NG0710:823": "'byung ba chus brlan par dbang byed pas dbyar gyi rgyal mo zhes bya'o //",
    "NG0710:824": "nyi ma'i zer la rgyu bas zer rgyu ma zhes bya'o //",
    "NG0710:825": "zla ba'i 'od la 'gro bas 'od 'gro ma zhes bya'o //",
    "NG0710:826": "sprin gyi go ru gnas pas sprin gsal ma zhes bya'o //",
    "NG0710:827": "rgyal po gzungs ma'i dus na mdzes ldan ma zhes bya'o //",
    "NG0710:828": "lha chen btsun mo'i dus na grub pa mo zhes bya'o //",
    "NG0710:829": "klu'i gnas na klu mo mdzes dga' ma zhes bya'o //",
    "NG0710:830": "gnod spyin gyi gnas na gnodaspyin gyi rgyal mo kun tu snang pa zhes bya'o //",
    "NG0710:831": "gza'i btsun mo'i dus na ni gza' btsan gyi btsun mo me 'bar ma zhes bya'o //",
    "NG0710:832": "dri za'i btsun mo'i dus na gtsug mgyogs sgrol ma zhes bya'o //",
    "NG0710:833": "lha men gyi gnas na g.yul bzlog ma zhes bya'o //",
    "NG0710:834": "rnal 'byor pa'i bsrungs ma mdzad pa'i dus na drag mo mi bzad ma zhes bya'o //",
    "NG0710:835": "srang gi mdon rgyu bas gnas ma zhes bya'o //",
    "NG0710:836": "bar snang dgral dbang bas sgra gsung ldan ma zhes bya'o //",
    "NG0710:837": "ma mo kun mnga' mdzad pas mnga' bdag chen mo ya ba ma zhes bya'o //",
    "NG0710:838": "mi phyugs kun gyi srid la dbang mdzad pas srid bdag chen mo zhes bya'o //",
    "NG0710:839": "thams cad dus gcig @#//",
    "NG0710:840": "rngub pas rngub bdag grags mo rgyal zhes bya'o //",
    "NG0710:841": "ma mo stong gi gtso mo mdzad pas ma stong dbang mdzad / ces bya'o //",
    "NG0710:842": "dmyal khams dus cig tu phung par mdzad pas dmyal ba stongs mdzad ma zhes bya'o //",
    "NG0710:843": "yi dgas tsim par mdzad pas tshim byed bdud rtsi 'tsho zhes bya'o //",
    "NG0710:844": "byol sog kun la mnga' mdzad pas byol song bdag mo g.yang sham mo zhes bya'o //",
    "NG0710:845": "'tshigs ni nyid la nyid 'chang bas gzhan skag ma zhes bya'o //",
    "NG0710:846": "stabs pas 'jigs pas gzhan 'jigs ma zhes bya'o //",
    "NG0710:847": "gzhad pas dngas pas dngang byed ma zhes bya'o //",
    "NG0710:848": "bsams pas phyin pas phyin byed ma zhes bya'o //",
    "NG0710:849": "gsad pas skrag pas skrag byed ma bya'o //",
    "NG0710:850": "nyon mo lding cig mtshan mo ldang bas mtshan ldang ma zhes bya'o //",
    "NG0710:851": "dur khrod dag tu mtshan mo rgyu cing rol pas ro bdag chen mo zhes bya'o //",
    "NG0710:852": "gnas su yud la slar la phyin pas bsams phyin",
    "NG0710:853": "ma zhes bya'o // 'gro ba'i drod pa dbang bas",
    "NG0710:854": "drod kyi bdag mo dpal zhes bya'o //",
    "NG0710:855": "rnal 'byor pa kun la dga' bas srog mdzes ma zhes bya'o //",
    "NG0710:856": "mngag par phyin par byed pas gung la 'jigs byed ma zhes bya'o //",
    "NG0710:857": "dngos su gang bslangs ster bas tho rangs tshim byed ma zhes bya'o //",
    "NG0710:858": "rtags dang mtshan ma 'byin pas rtag tu srung la dga' ma zhes bya'o //",
    "NG0710:859": "rdzas la chags pas rdzas dga' ma zhes bya'o //",
    "NG0710:860": "khrag la dga' pas khrag dga' ma zhes bya'o //",
    "NG0710:861": "'gro ba'i dbugs 'bral khar mi sleb mi srid pas dbugs la dga' ma zhes bya'o //",
    "NG0710:862": "na chung gzhon nu'i mngal na bar byed pas na byed srid la dgol ma zhes bya'o //",
    "NG0710:863": "dam la gnas pa kun gyi lha zhes bya'o //",
    "NG0710:864": "'gro na dga' bas myul byed ma zhes bya'o //",
    "NG0710:865": "rten la dga' bas rten mtshungs mi ldan pa zhes bya ba'o //",
    "NG0710:866": "'ongs na thig par byed pas thigs byed rgyal mo zhes bya'o //",
    "NG0710:867": "'gro na sangs par byed pas dngas ma 'gro ma zhes bya'o //",
    "NG0710:868": "sogs ngas med par gnas pas yun thub ma zhes bya'o //",
    "NG0710:869": "rten r+t+rag tu bsungs pas bsrungs ma dam zhes bya'o //",
    "NG0710:870": "'phra dog ce bar gnas pa ste tshul dka' ma zhes bya'o //",
    "NG0710:871": "bskangs na skongs par 'gyur bas skongs 'gyur rgyal mo zhes bya'o //",
    "NG0710:872": "rtag tu phud la dga' bas phud bdag chen mo zhes bya'o //",
    "NG0710:873": "tha ma la lhag ma sdud pas lhag ma dgyed pa zhes bya'o //",
    "NG0710:874": "bsngags pas bos na 'ong bas kun tu bsam gsan zhes bya'o //",
    "NG0710:875": "bcos na bcos su btub pas bzlog sla ma zhes bya'o //",
    "NG0710:876": "khros na rlag par byed pas phung ma zhes bya'o //",
    "NG0710:877": "bsgrubs na 'grub par 'gyur bas bsgrub pa dpal ldan ma zhes bya'o //",
    "NG0710:878": "dur khrod lha mo'i rang rgyud las //",
    "NG0710:879": "ming dang mkhan btags pa'i rnam grangs kyi le'u ste bcu gcig pa'o //",
    "NG0710:880": "de nas mchod par bya ba 'di ched du brjod do //",
    "NG0710:881": "drag po mi bzad chen po dam pa la //",
    "NG0710:882": "mchod pa dam pa dbul ba ni //",
    "NG0710:883": "bsad pa'i sha @#//",
    "NG0710:884": "dang myos pa'i chang *//",
    "NG0710:885": "bsregs pa'i gsungs dang rlon pa'i sha //",
    "NG0710:886": "btsos pa'i sha dang khu ba khrag / glo snying nang khrol mkhal mar bcas //",
    "NG0710:887": "phyogs bcu'i chu skyes thang skyes pa'i //",
    "NG0710:888": "me tog rnam pa sna tshogs dang *//",
    "NG0710:889": "bza' shing mngar ba phun sum tshogs //",
    "NG0710:890": "pi wang gling bu rdza rnga dang *//",
    "NG0710:891": "rdza rnga ti'u 'ag na 'gan d+he dang *//",
    "NG0710:892": "cha lang sil snyan sna tshogs dang *//",
    "NG0710:893": "dril bu rnga sgra la sogs pa / glu dbyangs tshigs su bcad pa'i sgra //",
    "NG0710:894": "a ka ru dang du ru ka //",
    "NG0710:895": "tsan dan dkar dmar dri zhim spos //",
    "NG0710:896": "sha ka ra dang lnga ru sbar //",
    "NG0710:897": "'bru lnga'i tshom bu bdud rtsi dang *//",
    "NG0710:898": "go ro tsa ni spran chen dang *//",
    "NG0710:899": "maha ma sa bsu ta //",
    "NG0710:900": "mchod pa dam pa dbul bar bya //",
    "NG0710:901": "shig cig shig cig spyod shig / rtogs spyod bshig pa byang chub mchog gi lam //",
    "NG0710:902": "shes rab rig pa'i rtsal dang mi ldan na //",
    "NG0710:903": "nges par rig pa'i gnas su mi 'gyur ro //",
    "NG0710:904": "khro mo rnams dpal so rtog spyod mnyam pa'i tshul //",
    "NG0710:905": "'di ni rnal 'byor kun gyi las pa mo //",
    "NG0710:906": "rnal 'byor kun la bu bzhin byams //",
    "NG0710:907": "bu gcig pa yi ma dang 'dra //",
    "NG0710:908": "mi bslang rang gi dam tshig srung mdzad ma //",
    "NG0710:909": "ral pa'i zar bu gnam du phyar bas 'jig rten khebs //",
    "NG0710:910": "'jigs pa'i ral pa gcig tu byas pa mdzes sdug ldan //",
    "NG0710:911": "ro nyis mdzes pas rgyan du byas //",
    "NG0710:912": "gos su dar gos sngon dmar gyon //",
    "NG0710:913": "sdug dang mi sdug ca byad 'chang *//",
    "NG0710:914": "gos su smyug ma'i re lde gon //",
    "NG0710:915": "phyogs bcu kun tu rgyas par byed //",
    "NG0710:916": "phyin phyogs dre'u'i kha la zhon //",
    "NG0710:917": "lcags kyi dra ba mig dgu 'gyel //",
    "NG0710:918": "lcags mdzes pas ni rkang yang brgyan //",
    "NG0710:919": "rkang khrag rlon pas rang gi gdong yang bskus //",
    "NG0710:920": "g.yas na bdud dang ral gri bsnams //",
    "NG0710:921": "g.yon na ne'u le'i rkyal pa bsnams //",
    "NG0710:922": "mi khrag chang gis myos gyur te //",
    "NG0710:923": "'byung po phal chen kun gyis mthong *//",
    "NG0710:924": "til mar gyis bskul lan bu gcig ma la //",
    "NG0710:925": "cha lugs sna tshogs 'chang ba la //",
    "NG0710:926": "mtshan mo dpag tshad brgyad khri rgyu //",
    "NG0710:927": "khyod la mdzes pa'i 'khor ni rnam mang yang *//",
    "NG0710:928": "shel gyi seng ge chen po dang *//",
    "NG0710:929": "gser gyi stag chen mgo mang pa //",
    "NG0710:930": "dngul gyi phag mo sngon mo dang *//",
    "NG0710:931": "lcags kyi khyi ste rkang gsum dang *//",
    "NG0710:932": "seng ge stag dang khyi dang wa //",
    "NG0710:933": "bya rgod dang ni kang ka'i tshogs //",
    "NG0710:934": "'ug pa lce sbyang lug 'dren dang *//",
    "NG0710:935": "mkha' 'gro bya tshogs mang po rnams //",
    "NG0710:936": "drag mo khyod kyi las byed ma'o //",
    "NG0710:937": "zhes gsungs pas //",
    "NG0710:938": "'khor de dag yi rangs te //",
    "NG0710:939": "drag mo'i mtshan nyid ngo shes par gyur to //",
    "NG0710:940": "bcom ldan 'das kyis de skad ces gsungs pas //",
    "NG0710:941": "thams cad yi rangs te mgu bar gyur to //",
    "NG0710:942": "'phags pa dur khrod lha mo'i rang rgyud las //",
    "NG0710:943": "'jug mchod pa dang bstod pa'i le'u ste bcu gnyis pa'o //",
    "NG0710:944": "// 'phags pa dur khrod lha mo'i rang rgyud ces bya'o //"
}