{
    "T16TD4383E:312a-0": "@312a `[?] // byang chub sems dpa'i spyod pa la 'jug pa'i smon lam bzhugs /",
    "T16TD4383E:312a-2": "* // dkon mchog gsum la phyag 'tshal lo //",
    "T16TD4383E:312a-3": "de ltar 'di dag kun byas te //",
    "T16TD4383E:312a-4": "dge ba bdag gis bsags pa gang //",
    "T16TD4383E:312a-5": "des ni sems can thams cad kyi //",
    "T16TD4383E:312a-6": "sdug bsngal thams cad bsal bar shog /'gro ba nad pa ji srid du //",
    "T16TD4383E:312a-7": "nad sos gyur gyi bar du ni //",
    "T16TD4383E:312a-8": "sman dang sman pa nyid dag dang //",
    "T16TD4383E:312a-9": "de yi nad g-yog byed par shog / zas dang skom gyi char phab ste //",
    "T16TD4383E:312a-10": "bkres dang skom pa'i sdug bsngal bsal //",
    "T16TD4383E:312a-11": "mu ge'i bskal ba bar ma'i tshe //",
    "T16TD4383E:312a-12": "bdag ni zas dang skom du gyur //",
    "T16TD4383E:312a-13": "sems can phongs shing dbul ba la //",
    "T16TD4383E:312a-14": "bdag ni mi zad gter gyur te //",
    "T16TD4383E:312a-15": "yo byad mkho dgu sna tshogs su //",
    "T16TD4383E:312b-0": "mdun na nye bar gnas gyur cig / bdag la dmigs nas nam du yang @312b 'ga' yang don med ma gyur cig / bdag la dmigs nas gang dag gi / khro 'am dad pa'i sems byung na //",
    "T16TD4383E:312b-1": "de nyid rtag tu de dag gi / don kun grub pa'i rgyur gyur cig / gang dag bdag la kha zer ram //",
    "T16TD4383E:312b-2": "gzhan dag gnod pa byed pa'am //",
    "T16TD4383E:312b-3": "de bzhin phyar ka gtong yang rung //",
    "T16TD4383E:312b-4": "thams cad byang chub skal ldan gyur //",
    "T16TD4383E:312b-5": "bdag ni mgon med rnams kyi mgon //",
    "T16TD4383E:312b-6": "lam zhugs rnams kyi ded dpon dang //",
    "T16TD4383E:312b-7": "rgal 'dod rnams kyi gru dang ni //",
    "T16TD4383E:312b-8": "gzings dang zam pa nyid du gyur //",
    "T16TD4383E:312b-9": "gling don gnyer la gling dang ni //",
    "T16TD4383E:312b-10": "gnas mal 'dod la gnas mal dang ;",
    "T16TD4383E:312b-11": "/ bdag ni lus can bran 'dod la //",
    "T16TD4383E:312b-12": "kun gyi bran du gyur par shog / yid bzhin nor bu bum pa bzang //",
    "T16TD4383E:312b-13": "rig sngags grub dang sman chen dang //",
    "T16TD4383E:312b-14": "dpag bsam gyi ni shing dag dang //",
    "T16TD4383E:312b-15": "lus can rnams kyi 'dod 'jor gyur //",
    "T16TD4383E:312b-16": "sa sogs 'byung ba chen po dang //",
    "T16TD4383E:312b-17": "nam mkha' bzhin du rtag par yang //",
    "T16TD4383E:312b-18": "sems can dpag tu med pa yi //",
    "T16TD4383E:312b-19": "rnam mang nyer 'tsho'i gzhir yang shog / de bzhin nam mkha'i mthas gtugs pa'i //",
    "T16TD4383E:312b-20": "sems can khams la rnam kun tu //",
    "T16TD4383E:312b-21": "thams cad mya ngan 'das bar du //",
    "T16TD4383E:312b-22": "bdag ni nyer 'tsho'i gzhir yang shog / bdag gis byang chub spyod pa la //",
    "T16TD4383E:312b-23": "'jug pa rnam par brtsams pa yi //",
    "T16TD4383E:312b-24": "dge ba gang des 'gro ba kun //",
    "T16TD4383E:312b-25": "byang chub spyod la 'jug par shog / phyogs rnams kun na lus dang sems //",
    "T16TD4383E:312b-26": "sdug bsngal nad pa ji snyed pa //",
    "T16TD4383E:312b-27": "de dag bdag gi bsod nams kyis ;",
    "T16TD4383E:312b-28": "/ bde dga' rgya mtsho thob par shog / de dag sangs rgyas bde thob kyi //",
    "T16TD4383E:312b-29": "bar du bde las nyams ma gyur //",
    "T16TD4383E:312b-30": "'gro bas bla na med pa yi //",
    "T16TD4383E:312b-31": "bde ba rgyun mi 'chad thob shog /'jig rten khams na dmyal ba dag / gang dag ji snyed yod pa rnams //",
    "T16TD4383E:312b-32": "de dag tu ni lus can rnams //",
    "T16TD4383E:312b-33": "bde chen bde bas dga' bar shog / grang bas nyam thag dro thob shog / byang chub sems dpa' sprin chen las //",
    "T16TD4383E:312b-34": "byung ba'i chu bo mtha' yas kyis //",
    "T16TD4383E:312b-35": "tsha bas nyam thag bsil bar shog / ral gri lo ma'i nags tshal yang //",
    "T16TD4383E:313a-0": "de la dga' @313a * //",
    "T16TD4383E:313a-1": "tshal sdug dgur shog / shal ma li yi sdong po yang //",
    "T16TD4383E:313a-2": "dpag bsam shing du 'khrung bar shog / thing ril dur pa dag dang ngang pa dang //",
    "T16TD4383E:313a-3": "bzhad sogs skad snyan 'byin pas mdzes gyur cing //",
    "T16TD4383E:313a-4": "pad ma dri bsung che ldan mtsho dag gis //",
    "T16TD4383E:313a-5": "dmyal ba'i sa phyogs dag ni nyams dgar shog / sol phung de yang rin chen phung por gyur //",
    "T16TD4383E:313a-6": "sa bsregs shel gyi sa gzhi bstar bar shog / bsdus 'joms ri bo rnams kyang mchod pa yi //",
    "T16TD4383E:313a-7": "gzhal med khang gyur bde gshegs gang bar shog / mdag ma rdo bsregs mtshon gyi char pa dang //",
    "T16TD4383E:313a-8": "deng nas bzung ste me tog char par gyur //",
    "T16TD4383E:313a-9": "phan tshun mtshon gyis 'debs pa de yang ni //",
    "T16TD4383E:313a-10": "deng nas rtse phyir me tog 'phel bar shog / chu bo rab med me dong 'dra nang bying ba dag / sha kun zhig gyur rus gong me tog kun da'i mdog / bdag gi dge ba'i stobs kyis lha yi lus thob nas //",
    "T16TD4383E:313a-11": "lha mo rnams dang lhan cig dal gyis 'bab gnas shog / ci phyir 'di ni gshin rje'i mi dang khra dang bya rgod mi bzad rnams skrag byed //",
    "T16TD4383E:313a-12": "kun nas mun bsal bde dga' bskyed pa'i mthu bzang 'di ko su yi yin snyam ste //",
    "T16TD4383E:313a-13": "gyen du bltas na nam mkha'i dkyil na phyag na rdo rje 'bar ba bzhugs mthong nas //",
    "T16TD4383E:313a-14": "rab tu dga' ba'i shugs kyis sdig dang bral nas de dang lhan cig 'gro bar shog / me tog char pa spos chu dang 'dres bab pa yis //",
    "T16TD4383E:313a-15": "dmyal ba'i me mdag chil chil gsod par mthong gyur nas ;",
    "T16TD4383E:313a-16": "/ glo bur bde bas tshim pa 'di ci bsam pa dang //",
    "T16TD4383E:313a-17": "sems dmyal rnams kyis phyag na padma mthong bar shog / grogs dag 'jigs pa bor la rings par tshur shog 'u bu'i thad du ni //",
    "T16TD4383E:313a-18": "gang gi mthu yis sdug bsngal thams cad bral zhing dga' ba'i shugs phyin la ;",
    "T16TD4383E:313a-19": "/'gro ba kun nas yongs skyob byang chub sems dang brtse ba skyes gyur pa //",
    "T16TD4383E:313a-20": "gzhon nu zur phud can 'bar 'jigs pa med par byed pa ci zhig phyin //",
    "T16TD4383E:313a-21": "khyod kyis lha brgya'i cod pan dag gi zhabs kyi padma la mchod cing //",
    "T16TD4383E:313b-0": "thugs rjes rlan spyan dbu la me tog du @313b ma'i tshogs kyis char 'bab pa //",
    "T16TD4383E:313b-1": "khang brtsegs yid 'ong lha mo stong phrag bstod dbyangs sgrogs ldan 'di ltos zhes //",
    "T16TD4383E:313b-2": "'jam dbyangs de 'dra mthong nas da ni sems dmyal ca co 'don par shog / de ltar bdag gi dge rtsas kun tu bzang la sogs //",
    "T16TD4383E:313b-3": "byang chub sems dpa' sgrib pa med sprin bde ba dang //",
    "T16TD4383E:313b-4": "bsil zhing dri zhim ngad ldang char pa 'bebs mthong nas //",
    "T16TD4383E:313b-5": "sems can dmyal ba de dag mngon par dga' gyur cig / dud 'gro rnams ni gcig la gcig / za ba'i 'jigs dang bral bar shog / sgra mi snyan pa'i mi bzhin du //",
    "T16TD4383E:313b-6": "yi dags rnams ni bde bar gyur //",
    "T16TD4383E:313b-7": "'phags pa spyan ras gzigs dbang gi / phyag nas 'bab pa'i 'o rgyun gyis //",
    "T16TD4383E:313b-8": "yi dags rnams ni tshim byas shing //",
    "T16TD4383E:313b-9": "khrus byas rtag tu bsil bar shog / long ba rnams kyis gzugs mthong shog /'on pas rtag tu sgra thos shog / lha mo sgyu 'phrul bzhin du ni //",
    "T16TD4383E:313b-10": "sbrum ma gnod med btsa' bar shog / gcer bu rnams kyis gos dag dang //",
    "T16TD4383E:313b-11": "bkres pa rnams kyis zas dang ni //",
    "T16TD4383E:313b-12": "skom pa rnams kyis chu dag dang //",
    "T16TD4383E:313b-13": "btung ba zhim po thob par shog / bkren pa rnams kyis nor thob shog / mya ngan nyam thag dga' thob shog / yi chad rnams kyang yid sos shing //",
    "T16TD4383E:313b-14": "brtan pa phun sum tshogs par shog / sems can nad pa ji snyed pa //",
    "T16TD4383E:313b-15": "myur du nad las thar bar shog /'gro ba'i nad ni ma lus pa //",
    "T16TD4383E:313b-16": "rtag tu 'byung ba med par shog /",
    "T16TD4383E:313b-17": "skrag pa rnams ni 'jigs med shog / bcings pa rnams ni grol bar gyur //",
    "T16TD4383E:313b-18": "mthu med rnams ni mthu ldan zhing //",
    "T16TD4383E:313b-19": "phan tshun sems ni mnyen gyur cig /'gron pa dag ni thams cad la //",
    "T16TD4383E:313b-20": "phyogs rnams thams cad bde bar shog / gang gi don du 'gro byed pa //",
    "T16TD4383E:313b-21": "de 'bad mi dgos grub gyur cig / gru dang gru chen zhugs pa rnams //",
    "T16TD4383E:313b-22": "yid la bsam pa grub gyur te //",
    "T16TD4383E:313b-23": "chu yi ngogs su bde phyin nas //",
    "T16TD4383E:313b-24": "gnyen dang lhan cig dga' bar shog / mya ngan lam gol 'khyams pa rnams //",
    "T16TD4383E:313b-25": "'gron pa dag dang phrad gyur nas //",
    "T16TD4383E:314a-0": "chom rkun @314a * //",
    "T16TD4383E:314a-1": "stag sogs 'jigs med par //",
    "T16TD4383E:314a-2": "mi ngal bde blag 'gro bar shog / dgon sogs lam med nyam nga bar //",
    "T16TD4383E:314a-3": "byis pa rgan po mgon med pa //",
    "T16TD4383E:314a-4": "gnyid log myos shing rab myos rnams //",
    "T16TD4383E:314a-5": "lha dag srung bar byed par shog / mi ngal kun las thar pa dang //",
    "T16TD4383E:314a-6": "dad dang shes rab brtser ldan zhing //",
    "T16TD4383E:314a-7": "zas dang spyod pa phun tshogs nas //",
    "T16TD4383E:314a-8": "rtag tu tshe rabs dran gyur cig / thams cad nam mkha'i mdzod bzhin du //",
    "T16TD4383E:314a-9": "longs spyod zad par med par shog / rtsod pa med cing 'tshe med par //",
    "T16TD4383E:314a-10": "rang dbang du ni spyod par shog / sems can gzi brjid chung ngu gang //",
    "T16TD4383E:314a-11": "de dag gzi brjid chen por shog / dka' thub can gang gzugs ngan pa //",
    "T16TD4383E:314a-12": "gzugs bzang phun sum tshogs gyur cig /'jig rten bud med ji snyed pa //",
    "T16TD4383E:314a-13": "de dag skyes pa nyid gyur cig / ma rabs rnams ni mtho thob cing //",
    "T16TD4383E:314a-14": "nga rgyal dag kyang bcom par shog / bdag gi bsod nams 'di yis ni //",
    "T16TD4383E:314a-15": "sems can thams cad ma lus pa //",
    "T16TD4383E:314a-16": "sdig pa thams cad spangs nas ni //",
    "T16TD4383E:314a-17": "rtag tu dge ba byed par shog / byang chub sems dang mi 'bral zhing //",
    "T16TD4383E:314a-18": "byang chub spyod la gzhol ba dang //",
    "T16TD4383E:314a-19": "sangs rgyas rnams kyi sa yongs bzung zhing //",
    "T16TD4383E:314a-20": "bdud kyi las kyang spong bar shog / sems can de dag thams cad ni //",
    "T16TD4383E:314a-21": "tshe yang dpag med ring bar shog / rtag tu bde bar 'tsho 'gyur zhing //",
    "T16TD4383E:314a-22": "'chi ba'i sgra yang grag ma gyur //",
    "T16TD4383E:314a-23": "dpag bsam shing gi skyed mos tshal //",
    "T16TD4383E:314a-24": "sangs rgyas dang ni sangs rgyas sras //",
    "T16TD4383E:314a-25": "chos snyan sgrogs pas gang pa yis //",
    "T16TD4383E:314a-26": "phyogs rnams thams cad dga' bar shog / thams cad du yang sa gzhi dag / gseg ma la sogs med pa dang //",
    "T16TD4383E:314a-27": "lag mthil ltar mnyam bee d'urya'i //",
    "T16TD4383E:314a-28": "rang bzhin 'jam por gnas par gyur ;",
    "T16TD4383E:314a-29": "/'khor gyi dkyil 'khor yod dgur yang //",
    "T16TD4383E:314a-30": "byang chub sems dpa' mang po dag / rang gi legs pas sa stengs dag / brgyan par mdzad pas bzhugs gyur cig / lus can kun gyi bya dang ni //",
    "T16TD4383E:314a-31": "shing dang 'od ser thams cad dang //",
    "T16TD4383E:314b-0": "nam mkha' las kyang chos @314b kyi sgra ;",
    "T16TD4383E:314b-1": "/ rgyun mi 'chad par thos par shog / de dag rtag tu sangs rgyas dang //",
    "T16TD4383E:314b-2": "sangs rgyas sras dang phrad gyur cig / mchod pa'i sprin ni mtha' yas pas //",
    "T16TD4383E:314b-3": "'gro ba'i bla ma mchod par shog / lha yang dus su char 'bebs shing //",
    "T16TD4383E:314b-4": "lo tog phun sum tshogs par shog /",
    "T16TD4383E:314b-5": "rgyal po chos bzhin byed gyur cig /'jig rten dag kyang dar bar shog / sman rnams mthu dang ldan pa dang //",
    "T16TD4383E:314b-6": "gsang sngags bzlas brjod grub par shog / mkha' 'gro srin po la sogs pa //",
    "T16TD4383E:314b-7": "snying rje'i sems dang ldan gyur cig / sems can 'ga' yang sdug ma gyur ;",
    "T16TD4383E:314b-8": "/'jigs dang brnyas pa mi 'byung zhing //",
    "T16TD4383E:314b-9": "'ga' yang yid mi bde ma gyur //",
    "T16TD4383E:314b-10": "gtsug lag khang rnams klog pa dang //",
    "T16TD4383E:314b-11": "kha ton gyis brgyan legs gnas shog / rtag tu dge 'dun mthun pa dang //",
    "T16TD4383E:314b-12": "dge 'dun don yang 'grub par shog / bslab pa 'dod pa'i dge slong dag / dben pa dag kyang thob par shog / g-yeng ba thams cad spangs nas ni //",
    "T16TD4383E:314b-13": "sems ni las rung bsgom gyur cig / dge slong ma rnams rnyed ldan zhing //",
    "T16TD4383E:314b-14": "'thab dang rtsod pa spong bar shog / de bzhin rab tu byung ba kun //",
    "T16TD4383E:314b-15": "tshul khrims nyams pa med gyur cing //",
    "T16TD4383E:314b-16": "tshul khrims 'chal bas yid byung nas //",
    "T16TD4383E:314b-17": "rtag tu sdig pa zad byed shog / bde 'gro dag kyang thob gyur nas //",
    "T16TD4383E:314b-18": "der yang brtul zhugs mi nyams shog / mkhas pa rnams ni bkur ba dang //",
    "T16TD4383E:314b-19": "bsod nams dag kyang rnyed par shog / rgyud ni yongs su dag pa dang //",
    "T16TD4383E:314b-20": "phyogs rnams kun du grags par shog / ngan song sdug bsngal mi myong zhing //",
    "T16TD4383E:314b-21": "dka' bas spyad pa med par yang //",
    "T16TD4383E:314b-22": "lha bas lhag pa'i lus kyis ni //",
    "T16TD4383E:314b-23": "de dag sangs rgyas myur 'grub shog / sems can kun gyis lan mang du //",
    "T16TD4383E:314b-24": "sangs rgyas thams cad mchod byed cing //",
    "T16TD4383E:314b-25": "sangs rgyas bde ba bsam yas kyis //",
    "T16TD4383E:314b-26": "rtag tu bde dang ldan gyur cig / byang chub sems dpa' rnams kyis ni //",
    "T16TD4383E:314b-27": "'gro don thugs la dgongs 'grub shog / mgon po yis ni gang dgongs pa //",
    "T16TD4383E:314b-28": "sems can rnams la de 'byor shog / de bzhin rang sangs rgyas rnams dang //",
    "T16TD4383E:315a-0": "nyan thos rnams @315a * //",
    "T16TD4383E:315a-1": "kyang bde gyur cig / bdag kyang 'jam dbyangs bka' drin gyis //",
    "T16TD4383E:315a-2": "sa rab dga' ba thob par du //",
    "T16TD4383E:315a-3": "rtag tu tshe rabs dran pa dang //",
    "T16TD4383E:315a-4": "rab tu byung ba thob par shog / bdag ni kha zas gyi nas kyang //",
    "T16TD4383E:315a-5": "nyams dang ldan zhing 'tsho bar shog / tshe rabs kun du dben gnas par //",
    "T16TD4383E:315a-6": "phun sum ldan pa thob par shog / gang tshe blta bar 'dod pa dang //",
    "T16TD4383E:315a-7": "cung zad 'dri bar 'dod na yang //",
    "T16TD4383E:315a-8": "mgon po 'jam dbyangs de nyid ni //",
    "T16TD4383E:315a-9": "gegs med par yang mthong bar shog / phyogs bcu nam mkha'i mthas gtugs pa'i //",
    "T16TD4383E:315a-10": "sems can kun don bsgrub pa'i phyir //",
    "T16TD4383E:315a-11": "ji ltar 'jam dbyangs spyod mdzad pa //",
    "T16TD4383E:315a-12": "bdag gi spyod pa'ang de 'drar shog / ji srid nam mkha' gnas pa dang //",
    "T16TD4383E:315a-13": "'gro ba ji srid gnas gyur pa //",
    "T16TD4383E:315a-14": "de srid bdag ni gnas gyur nas //",
    "T16TD4383E:315a-15": "'gro ba'i sdug bsngal sel bar shog /'gro ba'i sdug bsngal gang ci 'ang rung //",
    "T16TD4383E:315a-16": "de kun bdag la smin gyur cig / byang chub sems dpa'i dge 'dun gyis //",
    "T16TD4383E:315a-17": "'gro ba bde la spyod par shog /'gro ba'i sdug bsngal sman gcig pu //",
    "T16TD4383E:315a-18": "bde ba thams cad 'byung ba'i gnas //",
    "T16TD4383E:315a-19": "bstan pa rnyed dang bkur sti dang //",
    "T16TD4383E:315a-20": "bcas te yun ring gnas gyur cig / slob dpon chen po zhi ba lhas mdzad pa //",
    "T16TD4383E:315a-21": "byang chub sems dpa'i spyod pa la 'jug pa las byung ba'i smon lam rdzogs so//"
}