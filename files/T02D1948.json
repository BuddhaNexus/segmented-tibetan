{
    "T02D1948:75a-0": "@75a # // rgya gar skad du /",
    "T02D1948:75a-1": "mung+ga ra kro dha ya m'a ri s'a dha nam n'a ma /",
    "T02D1948:75a-2": "bod skad du /",
    "T02D1948:75a-3": "khro bo tho ba gshin rje gshed kyi sgrub thabs zhes bya ba /",
    "T02D1948:75a-4": "dpal rdo rje sems dpa' la phyag 'tshal lo //",
    "T02D1948:75a-5": "aindra n'i la'i 'od mnga' zhing //",
    "T02D1948:75a-6": "'jig tshogs bdud las rnam rgyal ni //",
    "T02D1948:75a-7": "mthar byed che la phyag 'tshal te //",
    "T02D1948:75a-8": "de yi sgrub thabs bshad par bya //",
    "T02D1948:75a-9": "skad cig lha yi rnal 'byor gnas //",
    "T02D1948:75a-10": "skyes pa'i 'od kyis 'gro ba sbyangs //",
    "T02D1948:75a-11": "'khor lo chen po spyan drangs nas //",
    "T02D1948:75a-12": "rnam dag dgu yi tshogs bsags bya //",
    "T02D1948:75a-13": "byams dang snying rje dga' btang snyoms //",
    "T02D1948:75a-14": "tshangs pa'i rgyun dang ldan pa yi //",
    "T02D1948:75a-15": "stong pa chen po bsgom par bya //",
    "T02D1948:75a-16": "bdud kyi phyogs rnams 'jig byed phyir //",
    "T02D1948:75a-17": "srung ba'i 'khor lo bsgom par bya //",
    "T02D1948:75a-18": "chu skyes nyi ma'i steng nyid du //",
    "T02D1948:75a-19": "ya las rdo rje tho ba ni //",
    "T02D1948:75a-20": "rtse mo nyi shur ldan pa yi //",
    "T02D1948:75a-21": "lte bar sa bon rab bzhag nas //",
    "T02D1948:75a-22": "spro bsdu byas nas nga rgyal bsam //",
    "T02D1948:75a-23": "aom sarba buddha badzra sva bh'a wa a'atma ko&amp; ham /",
    "T02D1948:75a-24": "gyur pas tho ba gshin rje gshed du bsgom //",
    "T02D1948:75a-25": "sku mdog sngon po 'jigs chen po //",
    "T02D1948:75a-26": "rang gi rig mas 'khyud cing mdzes //",
    "T02D1948:75a-27": "g-yas g-yon zhal ni dkar dang dmar //",
    "T02D1948:75a-28": "gri gug tho ba ral gri dang //",
    "T02D1948:75a-29": "thod pa 'khor lo rin chen mdzes //",
    "T02D1948:75a-30": "stag gi pags pa sham thabs su //",
    "T02D1948:75a-31": "mnabs shing g-yas bskum g-yon brkyang ba //",
    "T02D1948:75a-32": "klu dang dur khrod 'khrugs pas brgyan //",
    "T02D1948:75a-33": "mche gtsigs spyan dgur 'jigs pa'i mdangs //",
    "T02D1948:75a-34": "me dpung dkyil du gnas pa bsgom //",
    "T02D1948:75b-0": "sku gsung thugs dang skye mched @75b drug / rdo rje gsal bar bskyed par bya //",
    "T02D1948:75b-1": "dbang rtags gshin rje gshed kyis brgyan //",
    "T02D1948:75b-2": "yig 'bru bzhi yis dgug gzhug bya //",
    "T02D1948:75b-3": "bu ga chen po spros pas mchod //",
    "T02D1948:75b-4": "rdo rje dril bu ldan pas bstod //",
    "T02D1948:75b-5": "h'um h'um rdo rje stobs po che //",
    "T02D1948:75b-6": "rab 'jigs mi mthun zad mdzad pa //",
    "T02D1948:75b-7": "rdo rje sku dbyer med pa'i lha ;",
    "T02D1948:75b-8": "/ tho ba rdo rje phyag 'tshal bstod //",
    "T02D1948:75b-9": "sgron ma 'o mar ldan pa yis //",
    "T02D1948:75b-10": "kha yi bu ga dag par bsam //",
    "T02D1948:75b-11": "sangs rgyas rnams kyi thugs bskul bas //",
    "T02D1948:75b-12": "'gro ba ma lus sbyang bar bya //",
    "T02D1948:75b-13": "sngags kyi rgyal po rjes dran pas //",
    "T02D1948:75b-14": "khri dang 'bum du bzlas par bya //",
    "T02D1948:75b-15": "aom gung+ga ra dhrik h'um h'um h'um phat phat sv'a h'a /",
    "T02D1948:75b-16": "phyag rgya bkrol nas ngal bso ba //",
    "T02D1948:75b-17": "gcig dang du ma las grol ba //",
    "T02D1948:75b-18": "rang bzhin med pa'i snying po can //",
    "T02D1948:75b-19": "chos kun gyi ni bdag po can //",
    "T02D1948:75b-20": "sems kyi bskal bar bsgom par bya //",
    "T02D1948:75b-21": "bdag gis rgyud dang bla ma las //",
    "T02D1948:75b-22": "rnyed pa'i drin 'di thob pa des //",
    "T02D1948:75b-23": "bskul nas sgrub thabs 'di byas pas //",
    "T02D1948:75b-24": "thams cad 'bras bu mngon rnyed shog / khro bo",
    "T02D1948:75b-25": "tho ba gshin rje gshed kyis grub thabs zhes bya"
}