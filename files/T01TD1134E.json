{
    "T01TD1134E:82a-0": "@82a # // rgya gar skad du /",
    "T01TD1134E:82a-1": "aashta ma h'a sth'a na tsee tya sto tra /",
    "T01TD1134E:82a-2": "bod skad du /",
    "T01TD1134E:82a-3": "gnas chen po brgyad kyi mchod rten la bstod pa /",
    "T01TD1134E:82a-4": "'jam dpal gzhon nur gyur pa la phyag 'tshal lo //",
    "T01TD1134E:82a-5": "dang po byang chub mchog tu thugs bskyed nas //",
    "T01TD1134E:82a-6": "bskal pa grangs med gsum du tshogs bsags te //",
    "T01TD1134E:82a-7": "byang chub snying por sangs rgyas bdud ni btul //",
    "T01TD1134E:82a-8": "byang chub chen po'i mchod rten phyag 'tshal lo //",
    "T01TD1134E:82a-9": "chos kyi gzhir gyur ser skya'i grong khyer du //",
    "T01TD1134E:82a-10": "sgyu ma'i yum las zas gtsang sh'akya rigs 'khrungs //",
    "T01TD1134E:82a-11": "sku bzhengs sta zur g-yas la tshangs pa bzhes //",
    "T01TD1134E:82a-12": "bkra shis 'byung ba'i mchod rten phyag 'tshal lo //",
    "T01TD1134E:82a-13": "b'a r'a na s'i la sogs bsod snyoms gshegs //",
    "T01TD1134E:82a-14": "gzugs can snying po'i glang chen smyon pa rnams /",
    "T01TD1134E:82a-15": "phyag gi sor mo'i stobs kyis btul nas kyang //",
    "T01TD1134E:82a-16": "grong khyer 'dul mdzad mchod rten phyag 'tshal lo //",
    "T01TD1134E:82a-17": "ne gsing dag tu bsnyel so mdzad pa'i tshe //",
    "T01TD1134E:82a-18": "ha lu manydzu sa sbrang rtsi phul nas kyang //",
    "T01TD1134E:82a-19": "khron par dus byas sum cu rtsa gsum skyes //",
    "T01TD1134E:82a-20": "thugs rje 'byung ba'i mchod rten phyag 'tshal lo //",
    "T01TD1134E:82a-21": "tshangs pas 'khor lo phul nas 'khor lo bskor //",
    "T01TD1134E:82a-22": "mu stegs ston pa drug ni stobs kyis btul //",
    "T01TD1134E:82a-23": "sprul pa'i grangs kyis lha mi tshim mdzad pa'i //",
    "T01TD1134E:82a-24": "cho 'phrul bstan pa'i mchod rten phyag 'tshal lo //",
    "T01TD1134E:82a-25": "dga' bo la sogs klu yi tshogs rnams kyis //",
    "T01TD1134E:82a-26": "bsnyen bkur 'bul ba'i bu mos 'o ma drangs //",
    "T01TD1134E:82b-0": "bka' dang @82b 'jig rten ma lus tshar gcod pa //",
    "T01TD1134E:82b-1": "nyer zhi rgyal ba'i mchod rten phyag 'tshal lo //",
    "T01TD1134E:82b-2": "byang chub sems dang rang sangs rgyas rnams dang //",
    "T01TD1134E:82b-3": "nyan thos dgra bcom tshogs kyis yongs bskor te //",
    "T01TD1134E:82b-4": "sdom dang tshul khrims la ni rab bkod pa'i //",
    "T01TD1134E:82b-5": "rnam par dag pa'i mchod rten phyag 'tshal lo //",
    "T01TD1134E:82b-6": "sems can mi rtag 'dul ba'i dgongs pa dang //",
    "T01TD1134E:82b-7": "lha las babs nas mdzad pa kun gyi mthar //",
    "T01TD1134E:82b-8": "tsun das gsol btab zla gsum nas mthar phyin //",
    "T01TD1134E:82b-9": "mya ngan 'das mdzad mchod rten phyag 'tshal lo //",
    "T01TD1134E:82b-10": "gnas chen po brgyad kyi mchod rten la bstod pa /",
    "T01TD1134E:82b-11": "slob dpon chen po klu sgrub kyis mdzad pa rdzogs so//"
}