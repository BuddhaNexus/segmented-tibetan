{
    "K10D0269_H0271:60b-0": "@60b / /rgya gar skad du /",
    "K10D0269_H0271:60b-1": "a'arya da sha dika aandha k'a ra bi dha na",
    "K10D0269_H0271:60b-2": "sa na n'a ma ma h'a y'a na s'u tra",
    "K10D0269_H0271:60b-3": "/ bod skad du /",
    "K10D0269_H0271:60b-4": "'phags pa phyogs bcu'i mun pa rnam par sel ba zhes bya ba theg pa chen po'i mdo /",
    "K10D0269_H0271:60b-5": "sangs rgyas dang /",
    "K10D0269_H0271:60b-6": "byang chub sems dpa' thams cad la phyag 'tshal lo //",
    "K10D0269_H0271:60b-7": "'di skad bdag gis thos pa dus gcig na /",
    "K10D0269_H0271:60b-8": "bcom ldan 'das sh'akya rnams kyi nang na /",
    "K10D0269_H0271:60b-9": "ser skya'i gnas shing n+ya gro dha'i kun dga' ra",
    "K10D0269_H0271:60b-10": "ba na dge slong stong nyis brgya lnga bcu'i dge",
    "K10D0269_H0271:60b-11": "slong gi dge 'dun chen po dang /",
    "K10D0269_H0271:60b-12": "byams pa dang /",
    "K10D0269_H0271:60b-13": "'jam dpal la sogs pa byang chub sems dpa' 'khor chen po ngang thabs gcig tu bzhugs so //",
    "K10D0269_H0271:60b-14": "de nas bcom ldan 'das snga dro'i dus kyi tshe /",
    "K10D0269_H0271:60b-15": "sham thabs gsol nas /",
    "K10D0269_H0271:60b-16": "lhung bzed dang /",
    "K10D0269_H0271:60b-17": "chos gos mnabs te /",
    "K10D0269_H0271:60b-18": "dge slong gi dge 'dun gyis yongs su bskor cing /",
    "K10D0269_H0271:60b-19": "dge slong gi dge 'dun gyis mdun du bdar nas",
    "K10D0269_H0271:60b-20": "ser skya'i gnas kyi grong khyer chen por bsod snyoms",
    "K10D0269_H0271:60b-21": "la gshegs so // de'i tshe na sh'akya gzhon nu",
    "K10D0269_H0271:60b-22": "bzhin rab gsal zhes bya ba zhig bya ba 'ga'",
    "K10D0269_H0271:60b-23": "zhig gi phyir shing rta la zhon nas ser skya'i",
    "K10D0269_H0271:61a-0": "gnas grong khyer chen po nas @61a *//",
    "K10D0269_H0271:61a-1": "phyir byung ba dang /",
    "K10D0269_H0271:61a-2": "sh'akya gzhon nu bzhin rab gsal gyis /",
    "K10D0269_H0271:61a-3": "bcom ldan 'das thag ring po kho na nas gshegs pa mthong ngo //",
    "K10D0269_H0271:61a-4": "mthong nas kyang shing rta de las babs nas /",
    "K10D0269_H0271:61a-5": "bcom ldan 'das ga la ba der song ste phyin nas /",
    "K10D0269_H0271:61a-6": "bcom ldan 'das ga la ba de logs su thal mo sbyar ba btud de /",
    "K10D0269_H0271:61a-7": "bcom ldan 'das kyi zhabs gnyis la mgo bos phyag btsal nas /",
    "K10D0269_H0271:61a-8": "bcom ldan 'das la lan gsum bskor ba byas te /",
    "K10D0269_H0271:61a-9": "thal mo sbyar nas bcom ldan 'das kyi spyan sngar 'dug go /",
    "K10D0269_H0271:61a-10": "de nas bcom ldan 'das la sh'akya gzhon nu bzhin rab gsal gyis 'di skad ces gsol to //",
    "K10D0269_H0271:61a-11": "bcom ldan 'das /",
    "K10D0269_H0271:61a-12": "'di na bdag gi pha ma gnyis gnyid log pa dang /",
    "K10D0269_H0271:61a-13": "ma log pa dag la mi ma lags pa rnams rnam par 'tshe bar bgyid la /",
    "K10D0269_H0271:61a-14": "bcom ldan 'das /",
    "K10D0269_H0271:61a-15": "bdag kyang gang gi tshe ljongs kyi phyogs gzhan du mchi ba'i tshe /",
    "K10D0269_H0271:61a-16": "bdag la'ang chom rkun pa dag rnam par 'tshe bar bgyid cing /",
    "K10D0269_H0271:61a-17": "gcan zan dag kyang rnam par 'tshe bar bgyid na /",
    "K10D0269_H0271:61a-18": "de'i slad du bcom ldan 'das de bzhin gshegs pa",
    "K10D0269_H0271:61a-19": "dgra bcom pa yang dag par rdzogs pa'i sangs rgyas",
    "K10D0269_H0271:61a-20": "kyis bdag la thugs brtse ba'i slad du ci nas",
    "K10D0269_H0271:61a-21": "kyang bdag la mi'am /",
    "K10D0269_H0271:61a-22": "mi ma lags pa dang /",
    "K10D0269_H0271:61a-23": "dud 'gro'i skye gnas su gtogs pa 'ga' yang rnam",
    "K10D0269_H0271:61b-0": "par 'tshe bar mi @61b bgyid pa de ltar bdag",
    "K10D0269_H0271:61b-1": "la legs par bsrung ba mdzad du gsol /",
    "K10D0269_H0271:61b-2": "bsrung ba'i cho ga'ang bshad du gsol /",
    "K10D0269_H0271:61b-3": "de skad ces gsol ba dang /",
    "K10D0269_H0271:61b-4": "bcom ldan 'das kyis sh'akya gzhon nu bzhin rab gsal la 'di skad ces bka' stsal to //",
    "K10D0269_H0271:61b-5": "gzhon nu /",
    "K10D0269_H0271:61b-6": "de'i phyir legs par rab tu nyon la yid la zungs shig dang ngas khyod la bshad do //",
    "K10D0269_H0271:61b-7": "bcom ldan 'das /",
    "K10D0269_H0271:61b-8": "de ltar 'tshal lo zhes gsol nas /",
    "K10D0269_H0271:61b-9": "sh'akya gzhon nu bzhin rab gsal bcom ldan 'das la nyan pa dang /",
    "K10D0269_H0271:61b-10": "bcom ldan 'das kyis de la 'di skad ces bka' stsal to //",
    "K10D0269_H0271:61b-11": "gzhon nu /",
    "K10D0269_H0271:61b-12": "shar phyogs logs su sangs rgyas kyi zhing 'di nas",
    "K10D0269_H0271:61b-13": "sangs rgyas kyi zhing brgyad khri 'das pa na 'jig",
    "K10D0269_H0271:61b-14": "rten gyi khams nyon mongs pa thams cad bskyod pa",
    "K10D0269_H0271:61b-15": "zhes bya ba zhig yod do //",
    "K10D0269_H0271:61b-16": "de na de bzhin gshegs pa dgra bcom pa yang",
    "K10D0269_H0271:61b-17": "dag par rdzogs pa'i sangs rgyas rjes spyod ces bya",
    "K10D0269_H0271:61b-18": "ba da ltar bzhugs te 'tsho zhing gzhes so //",
    "K10D0269_H0271:61b-19": "gzhon nu /",
    "K10D0269_H0271:61b-20": "khyod gang gi tshe bya ba 'ga' zhig gi phyir shar phyogs su 'gro na /",
    "K10D0269_H0271:61b-21": "de'i tshe khyod kyis de bzhin gshegs pa de la",
    "K10D0269_H0271:61b-22": "phyag 'tshal te dran par byas shing mdun du byas",
    "K10D0269_H0271:61b-23": "te / sems kyi rgyun gyis de mngon du byed",
    "K10D0269_H0271:61b-24": "cing song na khyod la 'jigs pa 'byung bar mi",
    "K10D0269_H0271:61b-25": "te / 'gyur ro // de'i tshe ma g-yengs par",
    "K10D0269_H0271:61b-26": "de yid la byas na khyod bya ba gang gi",
    "K10D0269_H0271:61b-27": "phyir 'gro ba'i bya ba de 'grub par 'gyur ro",
    "K10D0269_H0271:62a-0": "te / 'gyur ro // // de nas bcom ldan 'das kyis @62a *//",
    "K10D0269_H0271:62a-1": "de'i tshe tshigs su bcad pa 'di bka' stsal to //",
    "K10D0269_H0271:62a-2": "rdzogs pa'i sangs rgyas thub pa che //",
    "K10D0269_H0271:62a-3": "rje la rab tu phyag btsal te //",
    "K10D0269_H0271:62a-4": "rtag tu de na mngon byed cing //",
    "K10D0269_H0271:62a-5": "'gro na khyod la 'jigs mi 'byung //",
    "K10D0269_H0271:62a-6": "gzhon nu /",
    "K10D0269_H0271:62a-7": "lho phyogs logs su sangs rgyas kyi zhing 'di nas sangs rgyas kyi zhing dgu khri 'das pa na /",
    "K10D0269_H0271:62a-8": "'jig rten gyi khams mun pa dang /",
    "K10D0269_H0271:62a-9": "mun nag gi tshogs bcom pa zhes bya ba zhig yod de /",
    "K10D0269_H0271:62a-10": "de na de bzhin gshegs pa dgra bcom pa yang",
    "K10D0269_H0271:62a-11": "dag par rdzogs pa'i sangs rgyas sems dang po bskyed",
    "K10D0269_H0271:62a-12": "pa yid la mdzad pa rnam grangs bsnyengs pa dang;",
    "K10D0269_H0271:62a-13": "bag tsha ba dang bral bas mngon par 'phags pa'i",
    "K10D0269_H0271:62a-14": "rgyal po zhes bya ba da ltar bzhugs te 'tsho",
    "K10D0269_H0271:62a-15": "zhing gzhes so // gzhon nu /",
    "K10D0269_H0271:62a-16": "khyod gang gi tshe bya ba 'ga' zhig gi phyir lho phyogs su 'gro na /",
    "K10D0269_H0271:62a-17": "de'i tshe khyod kyis de bzhin gshegs pa de la",
    "K10D0269_H0271:62a-18": "phyag btsal te dran par byas shing mdun du byas",
    "K10D0269_H0271:62a-19": "te / sems kyi rgyun gyis de mngon du byed cing /",
    "K10D0269_H0271:62a-20": "khyim la sogs pa'i yid la byed pa dang bral",
    "K10D0269_H0271:62a-21": "ba rnam par ma g-yengs pa yid la byed pas",
    "K10D0269_H0271:62a-22": "song na / khyod bya ba gang gi phyir 'gro ba'i bya ba de 'grub par 'gyur zhing /",
    "K10D0269_H0271:62a-23": "khyod la 'jigs pa gang nas kyang 'byung bar mi 'gyur ro //",
    "K10D0269_H0271:62a-24": "de nas bcom ldan 'das kyis de'i tshe tshigs su bcad pa 'di bka' stsal to //",
    "K10D0269_H0271:62a-25": "khyim gyi bsam pa rnams dang ni //",
    "K10D0269_H0271:62a-26": "kun nas ldang ba kun bral zhing //",
    "K10D0269_H0271:62b-0": "@62b lho phyogs su ni 'gro ba na //",
    "K10D0269_H0271:62b-1": "khyod la 'jigs pa 'byung mi 'gyur //",
    "K10D0269_H0271:62b-2": "gzhon nu /",
    "K10D0269_H0271:62b-3": "nub phyogs logs su sangs rgyas kyi zhing 'di nas",
    "K10D0269_H0271:62b-4": "sangs rgyas kyi zhing gangg'a'i klung gi bye ma snyed",
    "K10D0269_H0271:62b-5": "'das pa na 'jig rten gyi khams yul phebs pa",
    "K10D0269_H0271:62b-6": "zhes bya ba zhig yod de /",
    "K10D0269_H0271:62b-7": "de na de bzhin gshegs pa dgra bcom pa yang dag par rdzogs pa'i sangs rgyas kho na dang /",
    "K10D0269_H0271:62b-8": "rgyags pa rnam par gnon pa zhes bya ba da ltar bzhugs te 'tsho zhing gzhes so //",
    "K10D0269_H0271:62b-9": "gzhon nu /",
    "K10D0269_H0271:62b-10": "khyod gang gi tshe bya ba 'ga' zhig gi phyir",
    "K10D0269_H0271:62b-11": "nub phyogs su 'gro na de'i tshe khyod kyis de",
    "K10D0269_H0271:62b-12": "bzhin gshegs pa de la phyag btsal te dran par",
    "K10D0269_H0271:62b-13": "byas shing mdun du byas nas sems kyi rgyun gyis",
    "K10D0269_H0271:62b-14": "de mngon du byed cing zag pa med pa dang",
    "K10D0269_H0271:62b-15": "/ rnam par ma g-yengs pa dang /",
    "K10D0269_H0271:62b-16": "dran pas khyod song na khyod la 'jigs pa gang nas kyang 'byung bar mi 'gyur ro //",
    "K10D0269_H0271:62b-17": "de nas bcom ldan 'das kyis de'i tshe tshigs su bcad pa 'di bka' stsal to //",
    "K10D0269_H0271:62b-18": "chos 'ga' skyes pa yod min zhing //",
    "K10D0269_H0271:62b-19": "'ga' yang 'gag par mi 'gyur te; ;gang gis chos rnams de ltar shes //",
    "K10D0269_H0271:62b-20": "de la 'jigs pa ci yang med //",
    "K10D0269_H0271:62b-21": "gzhon nu /",
    "K10D0269_H0271:62b-22": "byang phyogs logs su sangs rgyas kyi zhing 'di nas",
    "K10D0269_H0271:62b-23": "sangs rgyas kyi zhing bye ba phrag stong 'das pa",
    "K10D0269_H0271:62b-24": "na 'jig rten gyi khams sangs rgyas kyi spobs pa",
    "K10D0269_H0271:62b-25": "can zhes bya ba zhig yod de /",
    "K10D0269_H0271:63a-0": "de na de bzhin gshegs pa dgra bcom pa yang dag par rdzogs pa'i sangs rgyas rin chen @63a *//",
    "K10D0269_H0271:63a-1": "gzugs bkod 'od gnon zhes bya ba da ltar bzhugs te 'tsho zhing gzhes so //",
    "K10D0269_H0271:63a-2": "gzhon nu /",
    "K10D0269_H0271:63a-3": "khyod gang gi tshe bya ba 'ga' zhig gi phyir byang phyogs su 'gro na /",
    "K10D0269_H0271:63a-4": "de'i tshe khyod kyis de bzhin gshegs pa de la",
    "K10D0269_H0271:63a-5": "phyag btsal te dran par byas shing mdun du byas",
    "K10D0269_H0271:63a-6": "te / sems kyi rgyun gyis de mngon du byed",
    "K10D0269_H0271:63a-7": "cing rnam par ma g-yengs par yid la byed pas",
    "K10D0269_H0271:63a-8": "song na; khyod bya ba gang gi phyir 'gro ba'i",
    "K10D0269_H0271:63a-9": "bya ba de 'grub par 'gyur zhing /",
    "K10D0269_H0271:63a-10": "khyod la 'jigs pa gang nas kyang 'byung bar mi 'gyur ro //",
    "K10D0269_H0271:63a-11": "de nas bcom ldan 'das kyis de'i tshe tshigs su bcad pa 'di bka' stsal to //",
    "K10D0269_H0271:63a-12": "rtag tu sems can thams cad la //",
    "K10D0269_H0271:63a-13": "mnyam pa nyid kyi sems byos la //",
    "K10D0269_H0271:63a-14": "sems can de lam brnyas dang //",
    "K10D0269_H0271:63a-15": "khyod la 'jigs pa 'byung mi 'gyur //",
    "K10D0269_H0271:63a-16": "gzhon nu /",
    "K10D0269_H0271:63a-17": "byang shar gyi phyogs logs su sangs rgyas kyi zhing",
    "K10D0269_H0271:63a-18": "'di nas sangs rgyas kyi zhing brgyad khri 'das pa",
    "K10D0269_H0271:63a-19": "na 'jig rten gyi khams bdud kyi sde bcom pa",
    "K10D0269_H0271:63a-20": "zhes bya ba zhig yod de /",
    "K10D0269_H0271:63a-21": "de na de bzhin gshegs pa dgra bcom pa yang dag par rdzogs pa'i sangs rgyas bdud dang /",
    "K10D0269_H0271:63a-22": "yid gnyis kun 'joms rnam gnon zhes bya ba da ltar bzhugs te 'tsho zhing gzhes so //",
    "K10D0269_H0271:63a-23": "de bzhin gshegs pa de byang chub kyi shing drung",
    "K10D0269_H0271:63a-24": "du bzhugs pa tsam gyis stong gsum gyi stong chen",
    "K10D0269_H0271:63a-25": "po'i 'jig rten gyi khams na /",
    "K10D0269_H0271:63b-0": "bdad @63b kyi ris kyi lha ji snyed yod pa",
    "K10D0269_H0271:63b-1": "de dag thams cad bla na med pa yang dag",
    "K10D0269_H0271:63b-2": "par rdzogs pa'i byang chub las phyir mi ldog par",
    "K10D0269_H0271:63b-3": "mdzad de / gzhon nu /",
    "K10D0269_H0271:63b-4": "de ni de bzhin gshegs pa de byang chub kyi",
    "K10D0269_H0271:63b-5": "shing drung du bzhugs pa'i skyes bu'i rtsal de lta",
    "K10D0269_H0271:63b-6": "bu byung ba yin no //",
    "K10D0269_H0271:63b-7": "gzhon nu /",
    "K10D0269_H0271:63b-8": "khyod gang gi tshe bya ba 'ga' zhig gi phyir",
    "K10D0269_H0271:63b-9": "byang shar gyi phyogs su 'gro na de'i tshe khyod",
    "K10D0269_H0271:63b-10": "kyis de bzhin gshegs pa de la phyag btsal te",
    "K10D0269_H0271:63b-11": "dran par byas shing mdun du byas te /",
    "K10D0269_H0271:63b-12": "sems kyi rgyun gyis de mngon du byed cing rnam",
    "K10D0269_H0271:63b-13": "par ma yengs pas song na khyod bya ba gang",
    "K10D0269_H0271:63b-14": "gi phyir 'gro ba'i bya ba de 'grub par 'gyur",
    "K10D0269_H0271:63b-15": "zhing / khyod la 'jigs pa gang nas kyang 'byung bar mi 'gyur ro //",
    "K10D0269_H0271:63b-16": "de nas bcom ldan 'das kyis de'i tshe tshigs su bcad pa 'di bka' stsal to //",
    "K10D0269_H0271:63b-17": "gang gis dang po'i thugs kyis ni //",
    "K10D0269_H0271:63b-18": "bdud rnams pham mdzad sangs rgyas de //",
    "K10D0269_H0271:63b-19": "dran bzhin du ni khyod song na //",
    "K10D0269_H0271:63b-20": "khyod la 'jigs pa 'byung mi 'gyur //",
    "K10D0269_H0271:63b-21": "gzhon nu /",
    "K10D0269_H0271:63b-22": "shar lho'i phyogs logs su sangs rgyas kyi zhing 'di",
    "K10D0269_H0271:63b-23": "nas sangs rgyas kyi zhing nyi khri 'das pa na",
    "K10D0269_H0271:63b-24": "'jig rten gyi khams rtag tu snang ba zhes bya",
    "K10D0269_H0271:63b-25": "ba zhig yod de /",
    "K10D0269_H0271:63b-26": "de na de bzhin gshegs pa dgra bcom pa yang",
    "K10D0269_H0271:63b-27": "dag par rdzogs pa'i sangs rgyas sems dang po bskyed",
    "K10D0269_H0271:63b-28": "pas phyir mi ldog pa'i 'khor lo 'byung ba'i dpal",
    "K10D0269_H0271:63b-29": "zhes bya ba da ltar bzhugs te 'tsho zhing gzhes",
    "K10D0269_H0271:63b-30": "so // gzhon nu /",
    "K10D0269_H0271:64a-0": "de bzhin gshegs pa @64a *//",
    "K10D0269_H0271:64a-1": "des dang po thugs bskyed pa nas bzung ste /",
    "K10D0269_H0271:64a-2": "sangs rgyas pa nyid kyi bar du bar chad med par sbyin pa byin /",
    "K10D0269_H0271:64a-3": "tshul khrims bsrungs /",
    "K10D0269_H0271:64a-4": "bzod pa kun tu bsten /",
    "K10D0269_H0271:64a-5": "brtson 'grus brtsams /",
    "K10D0269_H0271:64a-6": "bsam gtan bsgrubs /",
    "K10D0269_H0271:64a-7": "shes rab spyad de /",
    "K10D0269_H0271:64a-8": "gzhon na /",
    "K10D0269_H0271:64a-9": "de ni de bzhin gshegs pa de'i skyes bu'i rtsal de lta bu byung ba yin no //",
    "K10D0269_H0271:64a-10": "gzhon nu /",
    "K10D0269_H0271:64a-11": "khyod gang gi tshe bya ba 'ga' zhig gi phyir shar lho'i phyogs su 'gro na /",
    "K10D0269_H0271:64a-12": "de'i tshe khyod kyis de bzhin gshegs pa de la yan lag lngas phyag btsal te /",
    "K10D0269_H0271:64a-13": "phyis khyim nas song zhig dang; khyod la phyis 'gyod pa'am /",
    "K10D0269_H0271:64a-14": "'jigs pa gang nas kyang 'byung bar mi 'gyur ro //",
    "K10D0269_H0271:64a-15": "rnam par ma g-yengs pas yid la byed na /",
    "K10D0269_H0271:64a-16": "khyod bya ba gang gi phyir 'gro ba'i bya ba de 'grub par 'gyur ro //",
    "K10D0269_H0271:64a-17": "de nas bcom ldan 'das kyis de'i tshe tshigs su bcad pa 'di bka' stsal to //",
    "K10D0269_H0271:64a-18": "yan lag lngas ni phyag btsal te //",
    "K10D0269_H0271:64a-19": "phyi nas khyim nas song zhig dang //",
    "K10D0269_H0271:64a-20": "chom rkun rnams kyis khyod kun tu //",
    "K10D0269_H0271:64a-21": "zil gyis mi non 'gro bar 'gyur //",
    "K10D0269_H0271:64a-22": "gzhon nu /",
    "K10D0269_H0271:64a-23": "lho nub kyi phyogs logs su sangs rgyas kyi zhing",
    "K10D0269_H0271:64a-24": "'di nas sangs rgyas kyi zhing sum khri 'das pa",
    "K10D0269_H0271:64a-25": "na 'jig rten gyi khams gser gyi dra bas g-yogs",
    "K10D0269_H0271:64a-26": "pa zhes bya ba zhig yod de /",
    "K10D0269_H0271:64a-27": "de na de bzhin gshegs pa dgra bcom pa yang",
    "K10D0269_H0271:64b-0": "dag par rdzogs pa'i sangs rgyas rin chen gdugs @64b",
    "K10D0269_H0271:64b-1": "'phags snang zhes bya ba da ltar bzhugs te 'tsho",
    "K10D0269_H0271:64b-2": "zhing gzhes so // gzhon nu /",
    "K10D0269_H0271:64b-3": "khyod gang gi tshe bya ba 'ga' zhig gi phyir lho nub kyi phyogs su 'gro na /",
    "K10D0269_H0271:64b-4": "de'i tshe khyod kyis de bzhin gshegs pa de la",
    "K10D0269_H0271:64b-5": "phyag btsal te dran par byas shing mdun du byas",
    "K10D0269_H0271:64b-6": "te / sems kyi rgyun gyis de mngon du byed",
    "K10D0269_H0271:64b-7": "cing rnam par ma g-yengs pa'i yid la byed pas",
    "K10D0269_H0271:64b-8": "song na khyod la 'jigs pa gang nas kyang 'byung",
    "K10D0269_H0271:64b-9": "bar mi 'gyur zhing khyod bya ba gang gi phyir",
    "K10D0269_H0271:64b-10": "'gro ba'i bya ba de 'grub par 'gyur ro //",
    "K10D0269_H0271:64b-11": "de nas bcom ldan 'das kyis de'i tshe tshigs su bcad pa 'di bka' stsal to //",
    "K10D0269_H0271:64b-12": "rdzogs sangs rgyas la phyag btsal nas //",
    "K10D0269_H0271:64b-13": "me tog sil mas gtor cig dang //",
    "K10D0269_H0271:64b-14": "khyod ni lho nub 'gro ba na //",
    "K10D0269_H0271:64b-15": "'jigs pa 'byung bar mi 'gyur ro //",
    "K10D0269_H0271:64b-16": "gzhon nu /",
    "K10D0269_H0271:64b-17": "nub byang gi phyogs logs su sangs rgyas kyi zhing",
    "K10D0269_H0271:64b-18": "'di nas sangs rgyas kyi zhing gangg'a'i klung drug gi",
    "K10D0269_H0271:64b-19": "bye ma snyed 'das pa na /",
    "K10D0269_H0271:64b-20": "'jig rten gyi khams yongs dag rab gnas mngon par 'phags zhes bya ba zhig yod de /",
    "K10D0269_H0271:64b-21": "de na de bzhin gshegs pa dgra bcom pa yang",
    "K10D0269_H0271:64b-22": "dag par rdzogs pa'i sangs rgyas byang chub sems dpa'",
    "K10D0269_H0271:64b-23": "'dul ba zhes bya ba da ltar bzhugs te 'tsho",
    "K10D0269_H0271:64b-24": "zhing gzhes so // gzhon nu /",
    "K10D0269_H0271:64b-25": "de bzhin gshegs pa de'i sangs rgyas kyi zhing ni mi gtsang ba med pa /",
    "K10D0269_H0271:64b-26": "'khrig pa med pa /",
    "K10D0269_H0271:64b-27": "bud med med pa /",
    "K10D0269_H0271:64b-28": "tsher ma dang /",
    "K10D0269_H0271:64b-29": "gseg ma dang /",
    "K10D0269_H0271:64b-30": "gyo mo med pa /",
    "K10D0269_H0271:64b-31": "snyigs ma lnga med pa yin no //",
    "K10D0269_H0271:64b-32": "gzhon nu /",
    "K10D0269_H0271:65a-0": "khyod gang gi @65a *//",
    "K10D0269_H0271:65a-1": "tshe bya ba 'ga' zhig gi phyir nub byang gi",
    "K10D0269_H0271:65a-2": "phyogs su 'gro na tshangs par spyod pa yang dag",
    "K10D0269_H0271:65a-3": "par blangs nas phyis khyim nas rnam par ma g-yengs",
    "K10D0269_H0271:65a-4": "pa'i yid la byed pas song zhig dang /",
    "K10D0269_H0271:65a-5": "gzhon nu /",
    "K10D0269_H0271:65a-6": "khyed bya ba gang gi phyir 'gro ba'i bya ba",
    "K10D0269_H0271:65a-7": "de 'grub par 'gyur zhing khyod la 'jigs pa gang",
    "K10D0269_H0271:65a-8": "nas kyang 'byung bar mi 'gyur ro //",
    "K10D0269_H0271:65a-9": "de nas bcom ldan 'das kyis de'i tshe tshigs su bcad pa 'di bka' stsal to //",
    "K10D0269_H0271:65a-10": "tshangs spyod yang dag blangs byas te //",
    "K10D0269_H0271:65a-11": "phyi nas khyim nas song zhig dang //",
    "K10D0269_H0271:65a-12": "khyod ni gang dang gar 'gro yang //",
    "K10D0269_H0271:65a-13": "chom rkun rnams kyis zil mi non; ;gzhon nu /",
    "K10D0269_H0271:65a-14": "steng gi phyogs su sangs rgyas kyi zhing 'di nas",
    "K10D0269_H0271:65a-15": "sangs rgyas kyi zhing gangg'a'i klung drug cu'i bye ma",
    "K10D0269_H0271:65a-16": "snyed 'das pa na 'jig rten gyi khams dmigs pa",
    "K10D0269_H0271:65a-17": "med pa yid la byed pa can zhes bya ba",
    "K10D0269_H0271:65a-18": "zhig yod de / de na de bzhin gshegs pa",
    "K10D0269_H0271:65a-19": "dgra bcom pa yang dag par rdzogs pa'i sangs rgyas",
    "K10D0269_H0271:65a-20": "skrag med mun bral ting nge 'dzin mngon 'phags rgyal",
    "K10D0269_H0271:65a-21": "po zhes bya ba da ltar bzhugs te 'tsho zhing",
    "K10D0269_H0271:65a-22": "zhig yod de / gzhes so // gzhon nu /",
    "K10D0269_H0271:65a-23": "khyod kyis de bzhin gshegs pa de la phyag btsal",
    "K10D0269_H0271:65a-24": "te dran par byas shing mdun du byas te 'dug",
    "K10D0269_H0271:65a-25": "kyang rung / 'greng yang rung /",
    "K10D0269_H0271:65a-26": "sems can thams cad la byams pas khyab par byas",
    "K10D0269_H0271:65a-27": "nas rdzogs par byas shing gnas na khyod la 'jigs",
    "K10D0269_H0271:65a-28": "pa gang nas kyang 'byung bar mi 'gyur ro //",
    "K10D0269_H0271:65b-0": "de nas bcom ldan 'das kyis @65b de'i tshe tshigs su bcad pa 'di bka' stsal to //",
    "K10D0269_H0271:65b-1": "khyod kyis ma yengs yid byed kyis //",
    "K10D0269_H0271:65b-2": "rtag tu rgyal ba de dran zhing //",
    "K10D0269_H0271:65b-3": "rtag tu byams pa'i sems byos dang //",
    "K10D0269_H0271:65b-4": "khyod la 'jigs pa 'byung mi 'gyur /",
    "K10D0269_H0271:65b-5": "gzhon nu /",
    "K10D0269_H0271:65b-6": "'og gi phyogs logs su sangs rgyas kyi zhing 'di",
    "K10D0269_H0271:65b-7": "nas sangs rgyas kyi zhing dgu khri nyis stong 'das",
    "K10D0269_H0271:65b-8": "pa na 'jig rten gyi khams yon tan thams cad",
    "K10D0269_H0271:65b-9": "kyis brgyan pa zhes bya ba zhig yod de /",
    "K10D0269_H0271:65b-10": "de na de bzhin gshegs pa dgra bcom pa yang",
    "K10D0269_H0271:65b-11": "dag par rdzogs pa'i sangs rgyas dang po sems bskyed",
    "K10D0269_H0271:65b-12": "the tshom gcod mdzad nyon mongs bskyod ces bya ba",
    "K10D0269_H0271:65b-13": "de ltar bzhugs te 'tsho zhing gzhes so //",
    "K10D0269_H0271:65b-14": "gzhon nu /",
    "K10D0269_H0271:65b-15": "khyod kyis de bzhin gshegs pa de la bya ba rtsom pa thams cad dang /",
    "K10D0269_H0271:65b-16": "'greng yang rung /",
    "K10D0269_H0271:65b-17": "'dug kyang rung /",
    "K10D0269_H0271:65b-18": "'chag kyang rung ste /",
    "K10D0269_H0271:65b-19": "spyod lam thams cad du phyag 'tshol cig /",
    "K10D0269_H0271:65b-20": "yid la byos shig dang /",
    "K10D0269_H0271:65b-21": "sems can rnams la byams pa'i sems dang /",
    "K10D0269_H0271:65b-22": "phan pa'i sems sgrubs shig dang /",
    "K10D0269_H0271:65b-23": "gzhon nu /",
    "K10D0269_H0271:65b-24": "khyod la 'jigs pa 'byung bar mi 'gyur zhing /",
    "K10D0269_H0271:65b-25": "dgos pa thams cad kyang 'bad mi dgos par 'grub par 'gyur ro //",
    "K10D0269_H0271:65b-26": "de nas bcom ldan 'das kyis de'i tshe tshigs su bcad pa 'di bka' stsal to //",
    "K10D0269_H0271:65b-27": "bya ba kun la nyin mtshan du //",
    "K10D0269_H0271:65b-28": "sangs rgyas de ni dran bya zhing //",
    "K10D0269_H0271:65b-29": "byang chub sems kyang ma gtang dang //",
    "K10D0269_H0271:65b-30": "khyod la 'jigs pa 'byung mi 'gyur //",
    "K10D0269_H0271:65b-31": "gzhon nu /",
    "K10D0269_H0271:66a-0": "khyod kyis de bzhin gshegs pa dgra @66a *//",
    "K10D0269_H0271:66a-1": "bcom pa yang dag par rdzogs pa'i sangs rgyas de dag gi mtshan legs par bzung bar bgyis shig /",
    "K10D0269_H0271:66a-2": "legs par bcad bar gyis shig /",
    "K10D0269_H0271:66a-3": "legs par kun chub par gyis shig dang /",
    "K10D0269_H0271:66a-4": "'jigs pa dang /",
    "K10D0269_H0271:66a-5": "bag tsha ba'am /",
    "K10D0269_H0271:66a-6": "spu zing zhes byed pa gang ci'ang rung ba de",
    "K10D0269_H0271:66a-7": "dag thams cad khyod la 'byung bar mi 'gyur ro",
    "K10D0269_H0271:66a-8": "// de skad ces bka' stsal pa dang; bcom ldan",
    "K10D0269_H0271:66a-9": "'das la sh'akya gzhon nu bzhin rab gsal gyis 'di",
    "K10D0269_H0271:66a-10": "skad ces gsol to //",
    "K10D0269_H0271:66a-11": "bcom ldan 'das /",
    "K10D0269_H0271:66a-12": "bdag gis de bzhin gshegs pa dgra bcom pa yang",
    "K10D0269_H0271:66a-13": "dag par rdzogs pa'i sangs rgyas de dag gi mtshan",
    "K10D0269_H0271:66a-14": "rnams bzung lags te /",
    "K10D0269_H0271:66a-15": "bcom ldan 'das /",
    "K10D0269_H0271:66a-16": "bdag la 'jig rten gyi khams de dag mun pa ma mchis shing /",
    "K10D0269_H0271:66a-17": "bcom ldan 'das /",
    "K10D0269_H0271:66a-18": "bdag gis 'jig rten gyi khams de dag dang /",
    "K10D0269_H0271:66a-19": "de bzhin gshegs pa dgra bcom pa yang dag par rdzogs pa'i sangs rgyas de dag kyang /",
    "K10D0269_H0271:66a-20": "dper na /",
    "K10D0269_H0271:66a-21": "de bzhin gshegs pa da ltar 'khor rnams la chos ston pa bzhin du mthong ngo //",
    "K10D0269_H0271:66a-22": "de nas 'khor de las sh'akya gzhon nu bzhin rab",
    "K10D0269_H0271:66a-23": "gsal la sogs pa skye bo phal po che'i tshogs",
    "K10D0269_H0271:66a-24": "bcom ldan 'das la ba lta ba dang; phyag 'tshal",
    "K10D0269_H0271:66a-25": "ba dang / mchod pa dang /",
    "K10D0269_H0271:66a-26": "rim gro bya ba dang /",
    "K10D0269_H0271:66a-27": "chos kyi rnam grangs 'di mnyan pa'i phyir 'khor der",
    "K10D0269_H0271:66a-28": "'dus par gyur pa'i srog chags stong tshang ba de",
    "K10D0269_H0271:66b-0": "dag thams cad @66b stan las langs te /",
    "K10D0269_H0271:66b-1": "bla gos phrag pa gcig tu gzar nas pus mo g-yas pa'i lha nga sa la btsugs te /",
    "K10D0269_H0271:66b-2": "bcom ldan 'das ga la ba de logs su thal mo sbyar ba btud nas /",
    "K10D0269_H0271:66b-3": "bcom ldan 'das la 'di skad ces gsol to //",
    "K10D0269_H0271:66b-4": "bcom ldan 'das /",
    "K10D0269_H0271:66b-5": "bdag cag gis don gyi slad du de bzhin gshegs pas chos kyi rnam grangs 'di bshad pas /",
    "K10D0269_H0271:66b-6": "bcom ldan 'das /",
    "K10D0269_H0271:66b-7": "bdag cag la phyogs de dag dang /",
    "K10D0269_H0271:66b-8": "'jig rten gyi khams de dag kyang mun pa ma mchis par gda' la /",
    "K10D0269_H0271:66b-9": "bcom ldan 'das /",
    "K10D0269_H0271:66b-10": "'jig rten gyi khams de dag dang /",
    "K10D0269_H0271:66b-11": "sangs rgyas bcom ldan 'das de dag kyang /",
    "K10D0269_H0271:66b-12": "dper na /",
    "K10D0269_H0271:66b-13": "da ltar de bzhin gshegs pa chos ston pa 'di bzhin du gda'o //",
    "K10D0269_H0271:66b-14": "de nas sangs rgyas kyi mthus tshe dang ldan pa sh'a ri'i bu stan las langs te /",
    "K10D0269_H0271:66b-15": "bla gos phrag pa gcig tu byas nas /",
    "K10D0269_H0271:66b-16": "pus mo g-yas pa'i lha nga sa la btsugs te /",
    "K10D0269_H0271:66b-17": "bcom ldan 'das ga la ba de logs su thal mo sbyar ba btug nas /",
    "K10D0269_H0271:66b-18": "bcom ldan 'das la 'di skad ces gsol to //",
    "K10D0269_H0271:66b-19": "bcom ldan 'das /",
    "K10D0269_H0271:66b-20": "rigs kyi bu'am /",
    "K10D0269_H0271:66b-21": "rigs kyi bu mo gang dag chos kyi rnam grangs 'di bshad pa na /",
    "K10D0269_H0271:66b-22": "sangs rgyas bcom ldan 'das de dag gi mtshan rnams",
    "K10D0269_H0271:66b-23": "thos nas mig rnam par dag cing phyogs bcu dag",
    "K10D0269_H0271:66b-24": "na 'jig rten gyi khams gang dag mchis pa de",
    "K10D0269_H0271:66b-25": "dag dang / sangs rgyas bcom ldan 'das de dag",
    "K10D0269_H0271:66b-26": "mthong ba de dag gi mig rnam par dag pa'i",
    "K10D0269_H0271:66b-27": "bsod nams de dag //",
    "K10D0269_H0271:66b-28": "bcom ldan 'das /",
    "K10D0269_H0271:67a-0": "@67a *// ci lags /",
    "K10D0269_H0271:67a-1": "tshe rabs gzhan du tshe 'phos na'ang 'bral bar 'gyur ram /",
    "K10D0269_H0271:67a-2": "'on te mi 'gyur /",
    "K10D0269_H0271:67a-3": "bcom ldan 'das kyis bka' stsal pa /",
    "K10D0269_H0271:67a-4": "sh'a ri'i bu /",
    "K10D0269_H0271:67a-5": "byang chub sems dpa'i theg pa la yang dag par zhugs pa'i rigs kyi bu'am /",
    "K10D0269_H0271:67a-6": "rigs kyi bu mo gang dag 'di ltar mig rnam",
    "K10D0269_H0271:67a-7": "par dag pa de dag ni sgrib pa med pa'i",
    "K10D0269_H0271:67a-8": "tshul gyis shin tu rnam par dag pa nyid du",
    "K10D0269_H0271:67a-9": "'gyur ro // sh'a ri'i bu /",
    "K10D0269_H0271:67a-10": "khyod kyis srog chags stong tshangs ba 'di mthong ngam /",
    "K10D0269_H0271:67a-11": "sh'a ri'i bu /",
    "K10D0269_H0271:67a-12": "'di dag thams cad ni sangs rgyas rnams kyi mtshan",
    "K10D0269_H0271:67a-13": "bzung pa'i dge ba'i rtsa ba 'dis re res kyang",
    "K10D0269_H0271:67a-14": "'khor los bsgyur ba'i rgyal srid gangg'a'i klung gi bye",
    "K10D0269_H0271:67a-15": "ma snyed dag byed du bcug nas srid pa tha",
    "K10D0269_H0271:67a-16": "ma dang / lus tha ma la byang chub kyi chogs thams cad rdzogs par byas te /",
    "K10D0269_H0271:67a-17": "bskal pa gcig la de bzhin gshegs pa dgra bcom",
    "K10D0269_H0271:67a-18": "pa yang dag par rdzogs pa'i sangs rgyas spyan dag",
    "K10D0269_H0271:67a-19": "pas brgyan pa zhes bya bar mtshan mthun pa sha",
    "K10D0269_H0271:67a-20": "stag bla na med pa yang dag par rdzogs pa'i",
    "K10D0269_H0271:67a-21": "byang chub mngon par rdzogs par 'tshang rgya bar 'gyur",
    "K10D0269_H0271:67a-22": "ro // bcom ldan 'das kyis rigs kyi bu de",
    "K10D0269_H0271:67a-23": "rnams lung bstan pa bshad pa 'di bka' stsal ma",
    "K10D0269_H0271:67a-24": "thag tu stong gsum gyi stong chen po'i 'jig rten",
    "K10D0269_H0271:67a-25": "gyi khams 'di rnam pa drug tu g-yos par gyur",
    "K10D0269_H0271:67a-26": "ro // te / 'gul /",
    "K10D0269_H0271:67a-27": "rab tu 'gul /",
    "K10D0269_H0271:67a-28": "kun tu rab tu 'gul /",
    "K10D0269_H0271:67a-29": "g-yos /",
    "K10D0269_H0271:67a-30": "rab tu g-yos /",
    "K10D0269_H0271:67a-31": "kun tu rab tu g-yos /",
    "K10D0269_H0271:67a-32": "'ur 'ur /",
    "K10D0269_H0271:67b-0": "rab @67b tu bur /",
    "K10D0269_H0271:67b-1": "kun tu rab tu 'ur /",
    "K10D0269_H0271:67b-2": "ldeg /",
    "K10D0269_H0271:67b-3": "rab tu ldeg /",
    "K10D0269_H0271:67b-4": "kun tu rab tu ldeg /",
    "K10D0269_H0271:67b-5": "chem chem /",
    "K10D0269_H0271:67b-6": "rab tu chem chem /",
    "K10D0269_H0271:67b-7": "kun tu rab tu chem chem /",
    "K10D0269_H0271:67b-8": "'khrugs /",
    "K10D0269_H0271:67b-9": "rab tu 'khrugs /",
    "K10D0269_H0271:67b-10": "kun tu rab tu 'khrugs so //",
    "K10D0269_H0271:67b-11": "sa bla'i lha rnams kyis kyang /",
    "K10D0269_H0271:67b-12": "kye ma grogs po dag /",
    "K10D0269_H0271:67b-13": "'di ltar rigs kyi bu 'di rnams kyis de bzhin",
    "K10D0269_H0271:67b-14": "gshegs pa'i mtshan bzung ba tsam gyis bla na med",
    "K10D0269_H0271:67b-15": "pa yang dag par rdzogs pa'i byang chub yongs su",
    "K10D0269_H0271:67b-16": "bzung zhing chos thams cad ji lta ba bzhin du",
    "K10D0269_H0271:67b-17": "mkhyen pas don thams cad thugs su chud pa'i de",
    "K10D0269_H0271:67b-18": "bzhin gshegs par 'gyur ba ni ngo mtshar che ste",
    "K10D0269_H0271:67b-19": "/ su zhig sangs rgyas la dad par mi 'gyur zhes sgra bsgrags so //",
    "K10D0269_H0271:67b-20": "rgyal chen bzhi'i ris kyi lha rnams dang /",
    "K10D0269_H0271:67b-21": "sum cu rtsa gsum pa rnams dang /",
    "K10D0269_H0271:67b-22": "'thab bral rnams dang /",
    "K10D0269_H0271:67b-23": "dga' ldan pa rnams dang /",
    "K10D0269_H0271:67b-24": "'phrul dga' ba rnams dang /",
    "K10D0269_H0271:67b-25": "gzhan 'phrul dbang byed kyi ris rnams dang /",
    "K10D0269_H0271:67b-26": "tshangs ris rnams dang /",
    "K10D0269_H0271:67b-27": "tshangs pa'i mdun na 'don rnams dang /",
    "K10D0269_H0271:67b-28": "tshangs pa chen po rnams nas 'og min gyi lha",
    "K10D0269_H0271:67b-29": "rnams kyi bar gyis sa bla'i lha rnams kyi sgra",
    "K10D0269_H0271:67b-30": "de thos nas yi rangs shing rab tu dga' la",
    "K10D0269_H0271:67b-31": "dga' ba dang / yid bde ba skyes nas /",
    "K10D0269_H0271:67b-32": "tshig 'di skad ces /",
    "K10D0269_H0271:67b-33": "kye ma grogs po dag /",
    "K10D0269_H0271:67b-34": "'di ltar rigs kyi bu 'di rnams kyis de bzhin",
    "K10D0269_H0271:67b-35": "gshegs pa'i mtshan bzung ba tsam gyis bla na med",
    "K10D0269_H0271:67b-36": "pa yang dag par rdzogs pa'i byang chub yongs su",
    "K10D0269_H0271:67b-37": "bzung zhing chos thams cad ji lta ba bzhin du",
    "K10D0269_H0271:68a-0": "mkhyen pas don thams @68a *//",
    "K10D0269_H0271:68a-1": "cad thugs su chud pa'i de bzhin gshegs par 'gyur ba ni ngo mtshar che ste /",
    "K10D0269_H0271:68a-2": "su zhig sangs rgyas la dad par mi 'gyur zhes smras so //",
    "K10D0269_H0271:68a-3": "de nas bcom ldan 'das kyis tshe dang ldan pa kun dga' bo la bka' stsal pa /",
    "K10D0269_H0271:68a-4": "kun dga' bo /",
    "K10D0269_H0271:68a-5": "byang chub sems dpa'i theg pa la yang dag par zhugs pa'i rigs kyi bu'am /",
    "K10D0269_H0271:68a-6": "rigs kyi bu mo gang la la chos kyi rnam grangs 'di thos nas 'dzin par byed /",
    "K10D0269_H0271:68a-7": "'chang bar byed /",
    "K10D0269_H0271:68a-8": "klog par byed /",
    "K10D0269_H0271:68a-9": "kun chub par byed cing /",
    "K10D0269_H0271:68a-10": "gzhan dag la'ang rgya cher yang dag par rab tu ston par byed pa dang /",
    "K10D0269_H0271:68a-11": "than glegs bam la bris te 'chang bar byed na /",
    "K10D0269_H0271:68a-12": "rigs kyi bu'am /",
    "K10D0269_H0271:68a-13": "rigs kyi bu mo de dag sangs rgyas kyis byin gyis brlabs pa dang /",
    "K10D0269_H0271:68a-14": "sngon gyi rgyal ba la lhag par bya ba byas",
    "K10D0269_H0271:68a-15": "pa yin par rig par bya'o; ;de dag la 'chi",
    "K10D0269_H0271:68a-16": "ba'i 'jigs pa mi 'byung bar rig par bya'o //",
    "K10D0269_H0271:68a-17": "de dag shis ngan du 'chi bar mi 'gyur ro //",
    "K10D0269_H0271:68a-18": "de dag pha rol gyi gnod pas 'chi bar mi 'gyur ro //",
    "K10D0269_H0271:68a-19": "de dag la chu dang /",
    "K10D0269_H0271:68a-20": "chom rkun dang /",
    "K10D0269_H0271:68a-21": "dug dang /",
    "K10D0269_H0271:68a-22": "mtshon gyis 'jigs pa mi 'byung par yid ches par bya'o //",
    "K10D0269_H0271:68a-23": "de nas lha'i dbang po brgya byin byang chub sems",
    "K10D0269_H0271:68a-24": "dpa' sems dpa' chen po rnams kyi bsrung ba lung",
    "K10D0269_H0271:68a-25": "bstan pa 'di lta bu 'di shes nas chos kyi",
    "K10D0269_H0271:68a-26": "rnam srangs 'di gzung ba'i phyir lha'i bu stong tshang",
    "K10D0269_H0271:68a-27": "bas yongs su bskor cing mdun du bdar nas bcom",
    "K10D0269_H0271:68b-0": "ldan 'das ga @68b ba der song ste phyin pa",
    "K10D0269_H0271:68b-1": "dang / bcom ldan 'das kyi zhabs gnyis la mgo bos phyag btsal te /",
    "K10D0269_H0271:68b-2": "bcom ldan 'das la lan gsum bskor ba byas nas /",
    "K10D0269_H0271:68b-3": "bcom ldan 'das dang /",
    "K10D0269_H0271:68b-4": "srog chags stong tshang ba gang dag bcom ldan 'das",
    "K10D0269_H0271:68b-5": "kyis ma 'ongs pa'i dus na bla na med pa",
    "K10D0269_H0271:68b-6": "yang dag par rdzogs pa'i byang chub tu lung bstan",
    "K10D0269_H0271:68b-7": "pa de dag la lha'i tsandan gyi phye ma dang",
    "K10D0269_H0271:68b-8": "/ lha'i me tog mand'a ra ba dang; mand'a ra",
    "K10D0269_H0271:68b-9": "ba chen po rnams kyis mngon par gtor nas thal",
    "K10D0269_H0271:68b-10": "mo sbyar te phyogs gcig tu 'dug nas 'di skad",
    "K10D0269_H0271:68b-11": "ces kyang gsol to //",
    "K10D0269_H0271:68b-12": "bcom ldan 'das /",
    "K10D0269_H0271:68b-13": "bdag gis rigs kyi bu'am /",
    "K10D0269_H0271:68b-14": "rigs kyi bu mo gang chos kyi rnam grangs 'di 'dzin par bgyid pa dang /",
    "K10D0269_H0271:68b-15": "'chang bar bgyid pa dang /",
    "K10D0269_H0271:68b-16": "klog pa bgyid pa dang /",
    "K10D0269_H0271:68b-17": "kun chub par bgyid pa de dag bsrung bar bgyi'o //",
    "K10D0269_H0271:68b-18": "bcom ldan 'das /",
    "K10D0269_H0271:68b-19": "rigs kyi bu'am /",
    "K10D0269_H0271:68b-20": "rigs kyi bu mo de dag khyim na mchis sam /",
    "K10D0269_H0271:68b-21": "dgon pa na mchis sam /",
    "K10D0269_H0271:68b-22": "shing drung na mchis sam /",
    "K10D0269_H0271:68b-23": "khyim stong pa na mchis sam /",
    "K10D0269_H0271:68b-24": "'brog dgon pa na mchis sam; lam dang /",
    "K10D0269_H0271:68b-25": "lam gol ba na mchis sam /",
    "K10D0269_H0271:68b-26": "gnyid log gam /",
    "K10D0269_H0271:68b-27": "gnyid ma log pa dag na'ang de dag la pha",
    "K10D0269_H0271:68b-28": "rol gyi gnod pas 'gum par mi 'gyur bar bdag",
    "K10D0269_H0271:68b-29": "gis bsrung bar bgyi'o //",
    "K10D0269_H0271:68b-30": "de nas bcom ldan 'das kyis tshe dang ldan pa kun dga' bo la bka' stsal pa /",
    "K10D0269_H0271:68b-31": "kun dga' bo /",
    "K10D0269_H0271:69a-0": "da ltar de bzhin gshegs pa dgra bcom pa yang dag par rdzogs pa'i sangs rgyas bzhugs @69a *//",
    "K10D0269_H0271:69a-1": "te 'tsho zhing gzhes pa la rigs kyi bu'am /",
    "K10D0269_H0271:69a-2": "rigs kyi bu mo gang zhig gis ji srid 'tsho'i bar du chos gos dang /",
    "K10D0269_H0271:69a-3": "bsod snyoms dang /",
    "K10D0269_H0271:69a-4": "gnas mal dang /",
    "K10D0269_H0271:69a-5": "snyun gyi rkyen dang /",
    "K10D0269_H0271:69a-6": "sman gyi yo byad rnams kyis bsnyen bkur byed na /",
    "K10D0269_H0271:69a-7": "kun dga' bo /",
    "K10D0269_H0271:69a-8": "de tsam gyis ni de bzhin gshegs pa la bkur sti byas par mi 'gyur /",
    "K10D0269_H0271:69a-9": "bla mar byas par mi 'gyur /",
    "K10D0269_H0271:69a-10": "ri mor byas par mi 'gyur /",
    "K10D0269_H0271:69a-11": "mchod pa byas par mi 'gyur gyi /",
    "K10D0269_H0271:69a-12": "byang chub sems dpa'i theg pa la yang dag par zhugs pa'i rigs kyi bu'am /",
    "K10D0269_H0271:69a-13": "rigs kyi bu mo gang zhig chos kyi rnam grangs 'di thos nas 'dzin par byed dam /",
    "K10D0269_H0271:69a-14": "'chang bar byed dam /",
    "K10D0269_H0271:69a-15": "klog par byed dam /",
    "K10D0269_H0271:69a-16": "kun chub par byed dam /",
    "K10D0269_H0271:69a-17": "gzhan dag la rgya cher yang dag par rab tu ston tam /",
    "K10D0269_H0271:69a-18": "tha na glegs bam la bris te 'chang na /",
    "K10D0269_H0271:69a-19": "kun dga' bo /",
    "K10D0269_H0271:69a-20": "de tsam gyis ni de bzhin gshegs pa la bkur sti bya ba dam pa dang /",
    "K10D0269_H0271:69a-21": "bla mar bya ba dam pa dang /",
    "K10D0269_H0271:69a-22": "ri mor bya ba dam pa dang /",
    "K10D0269_H0271:69a-23": "mchod pa dam pas bkur sti byas pa yin /",
    "K10D0269_H0271:69a-24": "bla mar byas pa yin /",
    "K10D0269_H0271:69a-25": "ri mor byas pa yin /",
    "K10D0269_H0271:69a-26": "mchod pa byas pa yin no //",
    "K10D0269_H0271:69a-27": "de nas tshe dang ldan pa kun dga' bo stan las langs te /",
    "K10D0269_H0271:69a-28": "bla gos phrag pa cig tu byas nas pus mo g-yas pa'i lha nga sa la btsugs te /",
    "K10D0269_H0271:69a-29": "bcom ldan 'das ga la ba de logs su thal",
    "K10D0269_H0271:69a-30": "mo sbyar ba btud nas bcom ldan 'das la 'di",
    "K10D0269_H0271:69a-31": "skad ces gsol to //",
    "K10D0269_H0271:69a-32": "bcom ldan 'das /",
    "K10D0269_H0271:69b-0": "@69b chos kyi rnam grangs 'di'i ming ci lags /",
    "K10D0269_H0271:69b-1": "'di ji ltar gzung bar bgyi /",
    "K10D0269_H0271:69b-2": "de skad ces gsol ba dang /",
    "K10D0269_H0271:69b-3": "bcom ldan 'das kyis tshe dang ldan pa kun tu dga' bo la 'di skad ces bka' stsal to //",
    "K10D0269_H0271:69b-4": "kun dga' bo /",
    "K10D0269_H0271:69b-5": "de'i phyir khyod kyis chos kyi rnam grangs 'di phyogs",
    "K10D0269_H0271:69b-6": "bcu'i mun pa rnam par sel ba zhes bya bar",
    "K10D0269_H0271:69b-7": "zungs shig / 'di de bzhin gshegs pa'i mtshan yang",
    "K10D0269_H0271:69b-8": "dag par brjod pa zhes bya ba dang dngos po",
    "K10D0269_H0271:69b-9": "med par rtogs pa zhes bya ba dang /",
    "K10D0269_H0271:69b-10": "mtshan nyid med par rtogs pa zhes bya bar yang zungs shig /",
    "K10D0269_H0271:69b-11": "bcom ldan 'das kyis de skad ces bka' stsal nas /",
    "K10D0269_H0271:69b-12": "tshe dang ldan pa kun dga' bo dang /",
    "K10D0269_H0271:69b-13": "tshe dang ldan pa sh'a ri'i bu dang /",
    "K10D0269_H0271:69b-14": "sh'akya gzhon nu bzhin rab gsal dang /",
    "K10D0269_H0271:69b-15": "srog chags stong tshang ba de dang /",
    "K10D0269_H0271:69b-16": "lha'i dbang po brgya byin dang /",
    "K10D0269_H0271:69b-17": "dge slong de dag dang /",
    "K10D0269_H0271:69b-18": "byang chub sems dpa' de dag dang /",
    "K10D0269_H0271:69b-19": "lha dang /",
    "K10D0269_H0271:69b-20": "mi dang /",
    "K10D0269_H0271:69b-21": "lha ma yin dang /",
    "K10D0269_H0271:69b-22": "dri zar bcas pa'i 'jig rten yi rangs te /",
    "K10D0269_H0271:69b-23": "bcom ldan 'das kyis gsungs pa la mngon par bstod do //",
    "K10D0269_H0271:69b-24": "'phags pa phyogs bcu'i mun pa rnam par sel ba",
    "K10D0269_H0271:69b-25": "zhes bya ba theg pa chen po'i mdo rdzogs so",
    "K10D0269_H0271:69b-26": "//// rgya gar gyi mkhan po bi shuddha sing ha dang /",
    "K10D0269_H0271:69b-27": "lo tstsha ba bande rtsangs de bendra rakshi tas bsgyur /"
}