{
    "T16TD4380E:309b-0": "@309b `[?] / rgyal po gser gyi lag pa'i smon lam bzhugs /",
    "T16TD4380E:309b-2": "# // dkon mchog gsum la phyag 'tshal lo //",
    "T16TD4380E:309b-3": "ma 'ongs bskal pa mtha' yas rnams su yang //",
    "T16TD4380E:309b-4": "gang dang gang du bdag ni skye ba na //",
    "T16TD4380E:309b-5": "rmi lam du ni 'di 'dra'i rnga mthong zhing //",
    "T16TD4380E:309b-6": "der ni bshags pa 'di 'dra thos par shog / rgyal bstod padma 'byung rgyal 'di dra ba //",
    "T16TD4380E:309b-7": "tshe rabs de dag der ni rnyed gyur cig / sangs rgyas yon tan mtha' yas mtshungs med dang //",
    "T16TD4380E:309b-8": "gang yang bskal pa stong du rnyed dka' ba //",
    "T16TD4380E:309b-9": "de dag rmi lam na yang thos par shog / nyin gyur tshe yang de dag ston gyur cig / sems can sdug bsngal mtsho las thar byed shog /",
    "T16TD4380E:309b-10": "pha rol phyin pa drug po rdzogs bgyis nas //",
    "T16TD4380E:309b-11": "phyin chad bla med byang chub thob par shog / bdag gi zhing ni 'gran zla med gyur cig / rnga phul rnam par smin pa'i 'bras bu dang //",
    "T16TD4380E:309b-12": "rgyal ba thams cad la yang bstod pa'i rgyus //",
    "T16TD4380E:309b-13": "sh'akya thub dbang mngon du mthong bar shog / der ni bdag gis lung bstan thob gyur cig / gser gyi lag pa'i dbang dang gser gyi 'od //",
    "T16TD4380E:309b-14": "bdag gi khye'u ni gang yin 'di gnyis dang //",
    "T16TD4380E:309b-15": "der ni bu pho de dag gnyi ga dang //",
    "T16TD4380E:309b-16": "bla med byang chub lung bstan thob par shog / sems can gang dag gnas med rten med cing //",
    "T16TD4380E:309b-17": "skyabs dang bral nas phongs par gyur pa dang //",
    "T16TD4380E:309b-18": "de dag la yang ma 'ongs dus rnams na //",
    "T16TD4380E:309b-19": "skyob dang dpung gnyen skyabs dang rten gyur shog / sdug bsngal kun 'byung zad par byed gyur cig / bde ba kun gyi 'byung gnas gyur par shog / sngon mtha' 'das pa de dag ji srid pa //",
    "T16TD4380E:309b-20": "ma 'ongs bskal par byang chub spyod gyur cig / gser 'od dam pa yi ni bshags pa yis //",
    "T16TD4380E:310a-0": "bdag gi sdig pa'i rgya mtsho skems par shog / bdag gi las kyi rgya mtsho zad gyur cig / bdag gi nyon mongs rgya mtsho chad par shog / bdag gi bsod nams rgya @310a * //",
    "T16TD4380E:310a-1": "mtsho rdzogs gyur cig / ye shes dri med snang ba dam pa yis //",
    "T16TD4380E:310a-2": "bdag gi tshul khrims rgya mtsho rnam dag shog / yon tan kun gyi rgya mtsho 'gyur bar shog / byang chub yon tan yon tan rin chen rdzogs //",
    "T16TD4380E:310a-3": "gser 'od dam pa'i bshags pa'i stobs kyis ni //",
    "T16TD4380E:310a-4": "bdag gi bsod nams rab tu snang bar shog / bdag gi byang chub snang ba rnam dag gyur //",
    "T16TD4380E:310a-5": "ye shes dri med snang ba dam pa yis //",
    "T16TD4380E:310a-6": "bdag gi lus kyi don ni snang bar shog / bsod nams snang ba lhang nger bya ba'i phyir //",
    "T16TD4380E:310a-7": "'jig rten gsum na khyad par 'phags gyur cig / bsod nams stobs dang rtag tu ldan par shog / sdug bsngal rgya mtsho las ni sgrol ba dang //",
    "T16TD4380E:310a-8": "bde ba kun gyi rgya mtsho 'dra ba yis //",
    "T16TD4380E:310a-9": "ma 'ongs bskal par byang chub spyad par bgyi //",
    "T16TD4380E:310a-10": "'jig rten gsum na sngon mthar ji snyed gshegs //",
    "T16TD4380E:310a-11": "de dag zhing ni rgyal ba thams cad kyi ;",
    "T16TD4380E:310a-12": "/ yon tan mtha' yas khyad 'phags ci 'dra ba //",
    "T16TD4380E:310a-13": "yon tan mtha' yas rnams kyis bdag gi zhing //",
    "T16TD4380E:310a-14": "ma 'ongs dus na de 'drar 'gyur bar shog / rgyal po gser gyi lag pa'i smon lam 'di yang gser 'od dam pa las gsungs so /"
}