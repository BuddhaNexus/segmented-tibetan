{
    "T11D4215:256a-0": "@256a # // rgya gar skad du /",
    "T11D4215:256a-1": "sam bandha pa r'ikshi pri tti /",
    "T11D4215:256a-2": "bod skad du /",
    "T11D4215:256a-3": "'brel pa brtag pa'i 'grel pa /",
    "T11D4215:256a-4": "'jam pa'i dbyangs la phyag 'tshal lo //",
    "T11D4215:256a-5": "'brel pa dngos por gyur pa bsal bar 'dod nas /",
    "T11D4215:256a-6": "gzhan dbang kho nar zhes bya ba la sogs pa smras so //",
    "T11D4215:256a-7": "gzhan dbang ni gzhan la rag las pa ste /",
    "T11D4215:256a-8": "de 'brel pa yin na /",
    "T11D4215:256a-9": "'brel pa can grub pa'am ma grub pa gcig gi yin /",
    "T11D4215:256a-10": "ma grub pa ni med pa'i ngo bo yin pa'i",
    "T11D4215:256a-11": "phyir 'brel pa dngos por yod pa ma yin no",
    "T11D4215:256a-12": "// 'brel pa can grub na gzhan dbang ci zhig",
    "T11D4215:256a-13": "yod med pa nyid de de bas na 'brel pa",
    "T11D4215:256a-14": "med pa nyid do //",
    "T11D4215:256a-15": "grub tu zin kyang cung zad ma grub pa nyid do zhe na /",
    "T11D4215:256a-16": "de grub par bya ba'i ched du gzhan gyi dbang kho nar yang mi 'gyur te /",
    "T11D4215:256a-17": "grub pa dang ma grub pa las gyur pa'i nyes",
    "T11D4215:256a-18": "pa'i rnam par rtog pa las mi 'da' ba'i phyir",
    "T11D4215:256a-19": "ro // dngos po gcig la grub pa dang ma grub pa'i ngo bo gnyi ga med do //",
    "T11D4215:256a-20": "gang gi phyir de ltar grub pa'am cig shos kyi",
    "T11D4215:256a-21": "gzhan gyi dbang kho na med pa de bas dngos",
    "T11D4215:256a-22": "po thams cad kyi 'brel pa yang dag pa nyid",
    "T11D4215:256a-23": "du dngos po med /",
    "T11D4215:256a-24": "dngos po med pa'i phyir rnam par rtog pa bkod pa ni mi dgag go //",
    "T11D4215:256a-25": "ngo bo 'dres pa 'brel yin gyi gzhan dbang kho na ma yin no zhe na /",
    "T11D4215:256a-26": "de ni mi rung ste /",
    "T11D4215:256a-27": "gnyis nyid yin te 'brel pa can gnyis kyi ngo bo yin na /",
    "T11D4215:256a-28": "ngo bo 'dres pa rang gi ngo bo gcig pa'i",
    "T11D4215:256a-29": "mtshan nyid der yang ji ltar 'gyur te mi 'gyur",
    "T11D4215:256a-30": "ba nyid do // gcig pu gyur na yang 'brel",
    "T11D4215:256a-31": "pa can gnyis med pa'i phyir 'brel pa gang zhig",
    "T11D4215:256a-32": "ba nyid do // yin te / 'di ni gnyis las gnas pa'i phyir ro //",
    "T11D4215:256a-33": "'on te 'di snyam du 'dres pa ni ngo bo gcig tu 'gyur ba ma yin te /",
    "T11D4215:256a-34": "'o na ci zhe na bar chad med pa yin no zhe na /",
    "T11D4215:256a-35": "yin du zad mod ci zhig dgag ste /",
    "T11D4215:256a-36": "bar chad med pa pa ni bar chad med pa",
    "T11D4215:256a-37": "tsam du zad pas 'brel pa dngos por gyur pa",
    "T11D4215:256b-0": "@256b yod par mi 'gyur ro //",
    "T11D4215:256b-1": "ci ste bar chad med par 'brel pa yin na /",
    "T11D4215:256b-2": "bar dang bcas pa na yang 'brel par ci ste mi 'dod de /",
    "T11D4215:256b-3": "gnyis kar yang 'brel pa can gnyis rang gi ngo",
    "T11D4215:256b-4": "bo la gnas par bye brag med pa'i phyir ro",
    "T11D4215:256b-5": "// phrad pa la sogs pa yang bar chad med",
    "T11D4215:256b-6": "pa'i don du 'dus pa kho na yin par brjod",
    "T11D4215:256b-7": "par ma byed cig / gang gi phyir de ltar",
    "T11D4215:256b-8": "ngo bo 'dres pa'i mtshan nyid kyang 'brel pa ma",
    "T11D4215:256b-9": "yin pa de'i phyir yang rang bzhin tha dad de",
    "T11D4215:256b-10": "// / dngos po thams cad kyi rang gi ngo",
    "T11D4215:256b-11": "bo tha dad pa la rtog pas sgro btags pa",
    "T11D4215:256b-12": "// / ma gtogs par / 'brel pa yang dag pa nyid du med pa'o //",
    "T11D4215:256b-13": "'on te gzhan la ltos pa 'brel pa yin gyi ngo bo 'dres pa ma yin no zhe na /",
    "T11D4215:256b-14": "'dir yang gzhan la ltos pa na ltos pas 'brel pa can du 'gyur te /",
    "T11D4215:256b-15": "ltos nas yod pa zhig ltos sam /",
    "T11D4215:256b-16": "med pa zhig ltos /",
    "T11D4215:256b-17": "ji ste med na de ni ji ltar ltos /",
    "T11D4215:256b-18": "rang gi ngo bo ma grub pa'i dngos po la",
    "T11D4215:256b-19": "ltos pa'i chos med pas gang zhig gi gang gi",
    "T11D4215:256b-20": "'brel pa yin / yod na yang kun la rag ma las te /",
    "T11D4215:256b-21": "rang gi ngo bo thams cad skyes pa ltos pa med pa'i dngos po ltos pa gang gis na /",
    "T11D4215:256b-22": "'brel par 'gyur bar ji ltar ltos pa yin /",
    "T11D4215:256b-23": "lhag ma rnams ni gzhan gyi dbang bzhin du brjod par bya'o //",
    "T11D4215:256b-24": "nyes pa 'dir mi 'gyur bar bya ba'i phyir gnyis te /",
    "T11D4215:256b-25": "'brel pa can gnyis ni 'brel pa gcig pus yon",
    "T11D4215:256b-26": "tan du brjod pa'i sbyor ba don tha dad pa",
    "T11D4215:256b-27": "gcig pu'am / tha dad pa med pa'i chos sam /",
    "T11D4215:256b-28": "brjod du med pa'i dngos por gyur pa dang 'brel",
    "T11D4215:256b-29": "pa rgyus ci ste 'brel par 'dod na de'i tshe",
    "T11D4215:256b-30": "'brel pa don tha dad pa ma yin pa'i phyogs",
    "T11D4215:256b-31": "la ni 'brel pa can gnyis btags pa kho nar",
    "T11D4215:256b-32": "'gyur bas 'brel pa gang yang med do //",
    "T11D4215:256b-33": "de lta na yang 'brel pa las 'brel pa can",
    "T11D4215:256b-34": "gzhan ma yin pas gcig tu gyur pa'i yang phyir",
    "T11D4215:256b-35": "ro // brjod du med pa'i dngos por gyur pa",
    "T11D4215:256b-36": "yang rigs pa'i tshul gyis na don tha dad pa",
    "T11D4215:256b-37": "tha dad ma yin pa'i rnam par rtog pa las",
    "T11D4215:256b-38": "mi 'da' pa'i phyir ro //",
    "T11D4215:256b-39": "don tha dad pa ma yin pa'i phyogs la ni",
    "T11D4215:256b-40": "'brel pa dang 'brel pa can gyi gang yang med",
    "T11D4215:256b-41": "do // tha dad pa'am cig shos kyi 'brel pa yod du chug kyang /",
    "T11D4215:257a-0": "@257a * // 'on kyang de dang gnyis 'brel pa gang yin /",
    "T11D4215:257a-1": "gcig pa de dang 'brel pa can gnyis su 'brel pa gang yin te med pa nyid do //",
    "T11D4215:257a-2": "ji skad du smos pa'i skyon yod pa'i phyir ji",
    "T11D4215:257a-3": "ltar 'brel ba can gnyis 'brel pa med pa de",
    "T11D4215:257a-4": "bzhin du / de dang yang 'brel pa can gnyis 'brel pa med do //",
    "T11D4215:257a-5": "gzhan du na 'brel pa can gnyis nyi tshe 'brel pa yang ci zhig zhe sdang du yod /",
    "T11D4215:257a-6": "gzhan yang ci ste 'brel pa'i don gcig dang 'brel pa'i phyir 'brel par 'dod na /",
    "T11D4215:257a-7": "de'i tshe 'brel pa dang 'brel pa can gnyis la yang 'brel pa zhig 'dod par bya dgos te /",
    "T11D4215:257a-8": "de lta bur 'brel pa khas len pa'i phyir ro //",
    "T11D4215:257a-9": "de la yang 'brel pa'i don gcig pu zhig yod pas thug pa'am med par 'gyur ro //",
    "T11D4215:257a-10": "de ste 'ga' zhig tu 'brel pa gcig pu'i don ma grub ste /",
    "T11D4215:257a-11": "'brel pa med na ni thams cad du /",
    "T11D4215:257a-12": "de bzhin 'brel med shes par bya //",
    "T11D4215:257a-13": "thug pa med par 'gyur bas na 'brel pa'i blo",
    "T11D4215:257a-14": "ni dngos po'i rjes su zhugs pa ma yin no",
    "T11D4215:257a-15": "// kha cig tu 'brel pa gcig pu'i don med par yang 'brel pa rtogs na ni /",
    "T11D4215:257a-16": "'brel pa can dang po gnyis la yang don gcig",
    "T11D4215:257a-17": "pu dang 'brel pa'i phyir 'brel par mi 'gyur ro",
    "T11D4215:257a-18": "// nyi tshe zhig 'brel pa yin yang nyes pa smras zin to //",
    "T11D4215:257a-19": "des ni bar chad med pa la sogs pa'i chos",
    "T11D4215:257a-20": "tha dad par rtogs pa'i lan kyang btab zin to",
    "T11D4215:257a-21": "// gang gi phyir de ltar 'brel par rnam par",
    "T11D4215:257a-22": "rtog pa rung ba ma yin pa de bas na",
    "T11D4215:257a-23": "'brel pa can du mngon par 'dod pa'i dngos po",
    "T11D4215:257a-24": "// de gnyis dang / de las gzhan pa 'brel pa zhes bya ba ji skad du smos pa /",
    "T11D4215:257a-25": "de dag thams cad bdag nyid gnas //",
    "T11D4215:257a-26": "rang gi ngo bo la gnas pa yin no //",
    "T11D4215:257a-27": "de bas na de'i phyir bdag nyid kyi rang dngos ma 'brel pas te 'brel pa med pa'o //",
    "T11D4215:257a-28": "'o na ji ltar rag las pa'i ngo bo de dang des 'brel pa yin par brjod ce na /",
    "T11D4215:257a-29": "'brel pa yang dag pa ni 'ga' yang med kyi /",
    "T11D4215:257a-30": "dngos po de dag 'dres pa med kyang rtogs pas 'dres par byed /",
    "T11D4215:257a-31": "gzhan la rag las pa'i ngo bo lta bur mtshan ma 'ga' zhig ston pa skye'o //",
    "T11D4215:257a-32": "dngos po tha dad rtogs bya'i phyir //",
    "T11D4215:257a-33": "dngos po tha dad pa ni gzhan gsal ba'o //",
    "T11D4215:257a-34": "de khong du chud par bya ba'i phyir /",
    "T11D4215:257b-0": "rtog pa de'i rjes su 'brang ba'i @257b skyes bus /",
    "T11D4215:257b-1": "bya ba byed pa po yi tshig / smra ba po dag 'god par byed //",
    "T11D4215:257b-2": "'di ni byed pa po brjod pa'o zhes tshig 'god par byed kyi /",
    "T11D4215:257b-3": "bya ba dang byed pa'i 'brel pa dngos su ni yod pa ma yin no //",
    "T11D4215:257b-4": "'o na rgyu dang 'bras bu'i dngos po 'brel pa 'grub bo zhe na mi rung ste /",
    "T11D4215:257b-5": "'di ltar rgyu dang 'bras bu'i dngos po'i 'brel pa yang ji lta bu zhig ce na /",
    "T11D4215:257b-6": "gnyis la gnas par ji ltar 'grub //",
    "T11D4215:257b-7": "mi 'grub pa nyid do //",
    "T11D4215:257b-8": "ci'i phyir zhe na /",
    "T11D4215:257b-9": "rgyu dang 'bras bu de gnyis lhan cig mi gnas pa'i phyir te /",
    "T11D4215:257b-10": "'di lta ste /",
    "T11D4215:257b-11": "gang gi tshe rgyu yod pa de'i tshe 'bras bu med do //",
    "T11D4215:257b-12": "'bras bu yod pa de'i tshe rgyu med de rgyu",
    "T11D4215:257b-13": "dang 'bras bu gnyis dus gcig tu mi 'thad pa'i",
    "T11D4215:257b-14": "phyir ro // skad cig ma ma yin pa'ang dngos",
    "T11D4215:257b-15": "po med pa'i phyir rgyu dang 'bras bu'i dngos po",
    "T11D4215:257b-16": "lhan cig tu gnas pa ma yin pa nyid pas",
    "T11D4215:257b-17": "phyir ro // / skad cig ma ma yin par",
    "T11D4215:257b-18": "smra bas brjod pa yang rigs pa ma yin pa'i",
    "T11D4215:257b-19": "phyir gang gis na gnyis la 'brel pa gnas par",
    "T11D4215:257b-20": "'grub par 'gyur ba'i 'brel pa can gnyis dngos su",
    "T11D4215:257b-21": "lhan cig tu gnas pa med do //",
    "T11D4215:257b-22": "dngos po gnyis la mi gnas na yang ji ltar 'brel pa ma yin pa nyid do //",
    "T11D4215:257b-23": "blos sbrel te 'brel na ni /",
    "T11D4215:257b-24": "rnam par rtog pas bskyed par 'gyur ro //",
    "T11D4215:257b-25": "rgyu'am 'bras bu la rim gyis 'brel ba gnas so zhe na /",
    "T11D4215:257b-26": "de yang mi rigs te /",
    "T11D4215:257b-27": "'di ltar rim las kyang dngos po gcig las rgyu'am",
    "T11D4215:257b-28": "'bras bu gcig la 'brel pa zhes bya ba gnas",
    "T11D4215:257b-29": "na / gzhan la re ba med de /",
    "T11D4215:257b-30": "rgyu gnas pa na 'bras bu la ltos pa med do //",
    "T11D4215:257b-31": "'bras bu gnas pa na rgyu la ltos pa med",
    "T11D4215:257b-32": "pas gnyis la rim gyis 'dug na ni 'brel bar",
    "T11D4215:257b-33": "mi rung ste / de med par yang yod pa'i phyir /",
    "T11D4215:257b-34": "rgyu dang 'bras bu gnyis phan tshun med par 'brel",
    "T11D4215:257b-35": "pa zhes bya ba'i don yod pa'i gtan tshigs kyis",
    "T11D4215:257b-36": "na / gcig la gnas pa can /",
    "T11D4215:257b-37": "rgyu dang 'bras bu la rim gyis gnas pa 'di",
    "T11D4215:257b-38": "dang gang la re ba med pa de dang 'brel",
    "T11D4215:257b-39": "pa med do // nyes pa 'dir mi 'gyur bar",
    "T11D4215:257b-40": "bya ba'i phyir gzhan du rgyu'am 'bras bu la rim",
    "T11D4215:257b-41": "gyis 'brel pa 'di 'dug pa na /",
    "T11D4215:257b-42": "ji ste rgyu dang 'bras bu de gnyis las rgyu'am",
    "T11D4215:257b-43": "'bras bu gcig la ltos pas re ba dang bcas",
    "T11D4215:257b-44": "pa nyid kyis gnyis la gnas pa kho nar 'dod",
    "T11D4215:258a-0": "do zhe na / des na yang ltos pa @258a * //",
    "T11D4215:258a-1": "des phan pa byed par 'gyur ro //",
    "T11D4215:258a-2": "ci'i phyir zhe na /",
    "T11D4215:258a-3": "'di ltar ltos pa phan pa byed par 'gyur te /",
    "T11D4215:258a-4": "gzhan du ma yin no //",
    "T11D4215:258a-5": "ltos pa na phan pa byed pa yin mod ce na /",
    "T11D4215:258a-6": "de med na ji ltar phan pa byed /",
    "T11D4215:258a-7": "rgyu'i tshe na 'bras bu zhes bya ba'i don med do //",
    "T11D4215:258a-8": "'bras bu'i tshe na yang rgyu zhes bya ba'i don med de /",
    "T11D4215:258a-9": "mthu med pas phan pa byed pa ma yin no //",
    "T11D4215:258a-10": "gzhan yang /",
    "T11D4215:258a-11": "ci ste don gcig 'brel pa'i phyir //",
    "T11D4215:258a-12": "zhes bya ba'i gtan tshigs kyis rgyu dang 'bras bu",
    "T11D4215:258a-13": "mngon par 'dod pa de gnyis rgyu dang 'bras bu",
    "T11D4215:258a-14": "nyid yin par 'dod na de'i tshe grangs su brjod",
    "T11D4215:258a-15": "pa / gnyis nyid la sogs 'brel pa'i phyir //",
    "T11D4215:258a-16": "de zhes bya ba'i gtan tshigs kyis ba lang gi",
    "T11D4215:258a-17": "rva g-yas g-yon rva yang rgyu dang 'bras bu kho",
    "T11D4215:258a-18": "na 'thob ste / de ltar mi 'dod na ni /",
    "T11D4215:258a-19": "de las gzhan yang 'gyur re skan /",
    "T11D4215:258a-20": "sogs pa smos pa ni /",
    "T11D4215:258a-21": "pha rol po nyid dang /",
    "T11D4215:258a-22": "tshu rol nyid dang /",
    "T11D4215:258a-23": "rva la sogs pa dang 'brel pa'i phyir zhes bsdu'o //",
    "T11D4215:258a-24": "gang yang rung ba gcig dang 'brel pa'i phyir ma 'brel pa ni ma yin no //",
    "T11D4215:258a-25": "'o na ci zhe na /",
    "T11D4215:258a-26": "'brel pa'i mtshan nyid dang ngo zhe na /",
    "T11D4215:258a-27": "de mi rung ste /",
    "T11D4215:258a-28": "dngos po'i don 'ga' zhig gnyis la gnas pa ni 'brel pa yin gyi /",
    "T11D4215:258a-29": "don gnyis dang mngon par 'brel pa can de las",
    "T11D4215:258a-30": "gzhan du 'brel pa de'i mtshan nyid mi 'thad na",
    "T11D4215:258a-31": "/ gang gis na grangs la sogs pa las de'i khyad par rnam par gzhag par bya /",
    "T11D4215:258a-32": "gang zhig yod na yod par 'gyur la med na med par 'gyur te /",
    "T11D4215:258a-33": "yod par gyur pa dang med par gyur pa de",
    "T11D4215:258a-34": "gnyis kyi don yod pa dang med pa gang yin",
    "T11D4215:258a-35": "pa de'i bye brag can khyad par can gyi sbyor",
    "T11D4215:258a-36": "ba gang yin pa de ni 'brel pa zhes bya",
    "T11D4215:258a-37": "ste / yod pa dang med pa'i bye brag can",
    "T11D4215:258a-38": "gyi sbyor ba 'di ci ste rgyu 'bras kho na",
    "T11D4215:258a-39": "yin gyi thams cad ma yin no zhe na /",
    "T11D4215:258a-40": "de'i tshe sbyor ba'i bye brag can gang yin pa yod pa dang med pa de nyid /",
    "T11D4215:258a-41": "'dir ni rgyu 'bras ci'i phyir min te /",
    "T11D4215:258a-42": "gang gis na yod pa ma yin zhing /",
    "T11D4215:258a-43": "don med pa'i 'brel pa rtogs par byed /",
    "T11D4215:258a-44": "tha dad ces bya ba ni 'di snyam du yod",
    "T11D4215:258a-45": "na yod pa la med na med pa yin no",
    "T11D4215:258b-0": "zhes bya ba 'di ni brjod par @258b bya ba",
    "T11D4215:258b-1": "mang po yin no //",
    "T11D4215:258b-2": "don gcig rjod par byed pa rgyu dang 'bras bu",
    "T11D4215:258b-3": "kho na zhes brjod pa'i yul du de mi rigs",
    "T11D4215:258b-4": "pas yod pa dang med pa ni rgyu dang 'bras",
    "T11D4215:258b-5": "bu kho nar mi 'dod do zhe na /",
    "T11D4215:258b-6": "sgra zhes 'di ni smra bar byed pa'i skyes bu",
    "T11D4215:258b-7": "la brten pa ma yin nam zhes bya ba ni",
    "T11D4215:258b-8": "sgra gang yin pa 'di ni smra bar byed pa",
    "T11D4215:258b-9": "la brten pa'i phyir /",
    "T11D4215:258b-10": "ji ltar sbyar ba de de bzhin smra ba yin te /",
    "T11D4215:258b-11": "du ma la yang sgra gcig yod pas lan du mi rung ba nyid do //",
    "T11D4215:258b-12": "de bas na yod pa dang med pa de nyid rgyu dang 'bras bur rigs te /",
    "T11D4215:258b-13": "ji ltar rgyur mngon par 'dod pa 'ba' zhig mthong na /",
    "T11D4215:258b-14": "rig bya'i mtshan nyid du grub pa 'bras bu zhes bya ba mthong ba na /",
    "T11D4215:258b-15": "gang mthong na mthong ba yin no //",
    "T11D4215:258b-16": "de ma mthong na 'bras bur mngon par 'dod pa ma mthong ba ni /",
    "T11D4215:258b-17": "'bras bu yin pa nyid du shes te /",
    "T11D4215:258b-18": "'di las 'di 'byung ngo zhes rtogs pa'o //",
    "T11D4215:258b-19": "ston pa'i skye bo yang med pa ni 'di las",
    "T11D4215:258b-20": "'di 'byung ngo zhes bya ba 'di ni 'chad pa",
    "T11D4215:258b-21": "med par ro // brda sprad nas shes so zhes bya ba tshig tsam du zad de /",
    "T11D4215:258b-22": "'di ltar brda sprad du zin kyang yod pa dang",
    "T11D4215:258b-23": "med pa dag las gzhan du ni rtogs par mi",
    "T11D4215:258b-24": "'gyur te / de bas na gang rtogs na gang khong du chud pa de ni de'i don te /",
    "T11D4215:258b-25": "'di lta ste snam bu dkar po khong du chud pas dkang po kho na rtogs pa bzhin du /",
    "T11D4215:258b-26": "yod pa dang med pa khong du chud pa na /",
    "T11D4215:258b-27": "rgyu dang 'bras bu kho na rtogs pas na /",
    "T11D4215:258b-28": "yod pa dang med pa ni rgyu dang 'bras bu",
    "T11D4215:258b-29": "khong du chud pa las don gzhan ma yin no",
    "T11D4215:258b-30": "// 'di snyam du yod pa dang med pa ni sgrub par byed pa yin /",
    "T11D4215:258b-31": "rgyu dang 'bras bu nyid ni sgrub par byed pa yin pas gzhan no zhe na /",
    "T11D4215:258b-32": "gzhan yin na yang de'i ngo bo ci'i phyir mi bstan /",
    "T11D4215:258b-33": "'on te skyed par byed pa dang /",
    "T11D4215:258b-34": "bskyed par bya ba'i ngo bo yin no zhe na /",
    "T11D4215:258b-35": "gang de skad du smra ba de ming gi rnam",
    "T11D4215:258b-36": "grangs kyi sgo nas don tha dad par 'gyur ram",
    "T11D4215:258b-37": "ci / 'di ltar skyed par byed pa dang /",
    "T11D4215:258b-38": "bskyed par bya ba'i ngo bo dang /",
    "T11D4215:258b-39": "skye ba dang bskyed pa'i ngo bo dang /",
    "T11D4215:258b-40": "rgyu dang 'bras bu'i ngo bo zhes bya ba la sogs pa rnam grangs su gtogs pa yin no //",
    "T11D4215:258b-41": "de bas na mthong ba dang ma mthong ba yul can gyis yul bstan pa'i phyir /",
    "T11D4215:258b-42": "yod pa dang med pa ma gtogs par 'bras bu'i",
    "T11D4215:259a-0": "blo ni mi srid pa'i gtan tshigs kyi phyir @259a",
    "T11D4215:259a-1": "* // ro //",
    "T11D4215:259a-2": "yod pa dang med pa gnyis 'di la 'bras bu",
    "T11D4215:259a-3": "la sogs sgra yang tshig so so'i phreng ba 'di",
    "T11D4215:259a-4": "snyed 'jig rten pa rnams ma brjod kyang rung snyam",
    "T11D4215:259a-5": "nas / tha snyad sla ba'i phyir bkod do //",
    "T11D4215:259a-6": "rjes su 'gro ba dang ldog pa las rgyu dang",
    "T11D4215:259a-7": "'bras bu gzhan ma yin yang ji ltar yod pa",
    "T11D4215:259a-8": "dang med pa gnyis kyis bsgrub par bya zhe na",
    "T11D4215:259a-9": "/ de yod na yod pa'i rtags kyis de'i 'bras bu rtogs te /",
    "T11D4215:259a-10": "gang yod na yod pa de ni 'bras bu rtogs so //",
    "T11D4215:259a-11": "rgyu 'di'i 'bras bu 'di'o zhes gang yang rjes su",
    "T11D4215:259a-12": "smra ba'i brda'i yul du brjod de de yod na",
    "T11D4215:259a-13": "yod pa nyid kyis gang yang 'di skad du rjes",
    "T11D4215:259a-14": "su smra ba'i rgyu dang 'bras bu'i tha snyad kyi",
    "T11D4215:259a-15": "yul du de bstan gyi don tha dad pa ni",
    "T11D4215:259a-16": "med do // ci 'dra zhe na /",
    "T11D4215:259a-17": "lkog shal la sogs glang rtogs bzhin te /",
    "T11D4215:259a-18": "ji ltar 'di ni ba lang yin te /",
    "T11D4215:259a-19": "lkog shal la sogs pa dang ldan pa'i phyir ro",
    "T11D4215:259a-20": "zhes bya ba 'dis ba lang gi tha snyad kyi",
    "T11D4215:259a-21": "yul du bstan to// ji ste yod pa dang med pa gnyis nyid rgyu dang 'bras bu yin na /",
    "T11D4215:259a-22": "rgyu nyid 'ba' zhig gam 'bras bu 'ba' zhig kyang",
    "T11D4215:259a-23": "yod pa dang med pa la ltos shing gnyi gar",
    "T11D4215:259a-24": "rtogs par 'gyur ro //",
    "T11D4215:259a-25": "gzhan du na yod pa tsam rgyu dang 'bras bu ji ltar yin /",
    "T11D4215:259a-26": "yod pa dang med pa yang rgyu'am 'bras bu ni /",
    "T11D4215:259a-27": "yod pa dang med pa gnyi gar rtogs pa ma yin gyi /",
    "T11D4215:259a-28": "rgyu dang 'bras bu kho na yin na ni rung ngo zhe na /",
    "T11D4215:259a-29": "de mi rung ste /",
    "T11D4215:259a-30": "gnyi gar rtogs su zin kyang /",
    "T11D4215:259a-31": "phyi ma yod pa dang med pa'i bye brag gis",
    "T11D4215:259a-32": "rgyu snga ma yod pa dang med pa yin la",
    "T11D4215:259a-33": "// snga ma yod pa dang med pa'i bye brag",
    "T11D4215:259a-34": "gis 'bras bu phyi ma yod pa dang med pa",
    "T11D4215:259a-35": "// yin te / 'di ltar yod gyur yod de /",
    "T11D4215:259a-36": "yod par 'gyur ba'i chos can /",
    "T11D4215:259a-37": "yod na de yod pa ni rgyur mngon par 'dod",
    "T11D4215:259a-38": "pa yod pa nyid do zhes 'dir yang nges par",
    "T11D4215:259a-39": "gzung bar bya'o // 'dis ni bzlog pa'ang don gyis 'dren to //",
    "T11D4215:259a-40": "rgyur mngon par 'dod pa yod nyid na'ang yod par 'gyur ba ni /",
    "T11D4215:259a-41": "'bras bur mngon par 'dod pa'i 'bras bu nyid de /",
    "T11D4215:259a-42": "mngon sum mi dmigs pa dag las rgyu 'bras kho na rab tu grub ste /",
    "T11D4215:259a-43": "de ltar na don yod pa dang /",
    "T11D4215:259b-0": "med pa nyid rgyu @259b dang 'bras bu yin gyi /",
    "T11D4215:259b-1": "gzhan ni ma yin no //",
    "T11D4215:259b-2": "des na re zhig de tsam yang don yin te /",
    "T11D4215:259b-3": "re zhig de tsam nyid ni yod pa dang med pa'o //",
    "T11D4215:259b-4": "de dag nyid yang dag pa bden pa ste /",
    "T11D4215:259b-5": "'di gang gi don yin pa de dag nyid yang dag pa'o //",
    "T11D4215:259b-6": "don de ni gang dag rnam par rtog pa rnams kyis te /",
    "T11D4215:259b-7": "re zhig de tsam yang dag don ni re zhig de tsam sa bon no //",
    "T11D4215:259b-8": "rgyu dang 'bras bu'i spyod yul rnams ston pa de yang 'brel pa'i don bzhin ston te /",
    "T11D4215:259b-9": "ma 'brel pa'i don la yang 'brel pa yod pa de bzhin du bya'o //",
    "T11D4215:259b-10": "de ltar byed pas log pa'i don yin no //",
    "T11D4215:259b-11": "'brel pa yang dag pa ma yin pa'i don gcig de dag gis bstan tam ci /",
    "T11D4215:259b-12": "gang gis log pa'i don yin zhe na /",
    "T11D4215:259b-13": "de de bzhin te /",
    "T11D4215:259b-14": "'di ltar 'dir brtag par bya ba gnyis te /",
    "T11D4215:259b-15": "rgyu dang 'bras bu yang dag par don tha dad pa'am /",
    "T11D4215:259b-16": "tha dad pa ma yin pa zhig 'brel /",
    "T11D4215:259b-17": "ji ste tha dad na /",
    "T11D4215:259b-18": "tha dad yin na ci zhig 'brel /",
    "T11D4215:259b-19": "ma yin pa nyid de /",
    "T11D4215:259b-20": "rang rang gi ngo bo la gnas pa'i phyir ro //",
    "T11D4215:259b-21": "gal te tha dad pa ma yin na ni /",
    "T11D4215:259b-22": "tha dad min na rgyu 'bras gang //",
    "T11D4215:259b-23": "ma yin pa nyid de /",
    "T11D4215:259b-24": "bskyed par bya ba ma skyes pa la byed pa'i phyir la /",
    "T11D4215:259b-25": "tha dad pa med pa'i phyir gnyis 'brel pa ga la yod /",
    "T11D4215:259b-26": "ci ste de nyid nyi tshe tha dad pa'am tha",
    "T11D4215:259b-27": "dad pa ma yin pa 'brel pa ma yin gyi",
    "T11D4215:259b-28": "/ 'o na ci zhe na /",
    "T11D4215:259b-29": "'brel pa zhes bya ba gcig dang 'brel pa'i phyir ro zhe na /",
    "T11D4215:259b-30": "'dir yang 'brel pa zhes bya ba gzhan zhig yod de /",
    "T11D4215:259b-31": "yod pa ma yin na yang rgyu dang 'bras bur mngon par 'dod pa ma 'brel pa gnyis /",
    "T11D4215:259b-32": "de gnyis 'brel par ji ltar byed pa nyid de /",
    "T11D4215:259b-33": "'brel pa bya ba'i ngo bo de nyid gzhan zhig yod par zad pa'i phyir /",
    "T11D4215:259b-34": "gzhan de yod pas dngos po gang yang 'dres par",
    "T11D4215:259b-35": "gyur pa med pa'i phyir yang dag par ji ltar",
    "T11D4215:259b-36": "'brel pa yod / sbyor ba can dang 'du can sogs //",
    "T11D4215:259b-37": "zhes bya ba la sogs pa smos pas ni /",
    "T11D4215:259b-38": "rje khol la sogs pa'o //",
    "T11D4215:259b-39": "bshad ma thag pa'i phyir 'brel pa 'gog pa'i gzhung des kyang thams cad dpyad pa yin te /",
    "T11D4215:259b-40": "sbyor ba la sogs pa'i mtshan nyid kyi 'brel pa ni dngos su med do //",
    "T11D4215:259b-41": "re zhig 'du ba can yang 'brel pa ma yin",
    "T11D4215:259b-42": "te ji ltar yon tan dkar po snam bu la",
    "T11D4215:260a-0": "'du ba de @260a * //",
    "T11D4215:260a-1": "gnyis phan tshun phan pa mi byed de /",
    "T11D4215:260a-2": "gcig la gcig bskyed par bya ba dang bskyed par",
    "T11D4215:260a-3": "byed pa'i dngos po med pa'i gtan tshigs kyi phyir",
    "T11D4215:260a-4": "/ 'du ba can gyi mtshan nyid phan gdags pa dang /",
    "T11D4215:260a-5": "phan par byed par gyur pa med pa de 'dra ba la 'brel pa med do //",
    "T11D4215:260a-6": "'di ltar gang zhig gang gis phan gdags par bya ba de ni de la ltos pa yin no //",
    "T11D4215:260a-7": "gang ltos pa de ni de dang 'brel pa yin na /",
    "T11D4215:260a-8": "dkar po dang snam bu gnyis ni de lta bu ma yin te /",
    "T11D4215:260a-9": "rang gi ngo bo grub pa'i phyir ro //",
    "T11D4215:260a-10": "gzhi dang gnas pa'i dngos po yang rgyu dang 'bras bur ma gyur pa ma yin te /",
    "T11D4215:260a-11": "rgyu dang 'bras bu yin na ni de la yod pa'i nyes par 'gyur ro //",
    "T11D4215:260a-12": "dkar po dang snam bu gnyis rgyu dang 'bras bu",
    "T11D4215:260a-13": "yin na gzhi dang gnas par gyur pa'i phyir ro",
    "T11D4215:260a-14": "// 'brel pa rtogs pa yang legs pa ma yin te /",
    "T11D4215:260a-15": "'di ltar de gnyis la ni 'jig rten pa'i gzhi dang gnas pa'i dngos po yang med do //",
    "T11D4215:260a-16": "skye ba dang skyed par byed pa'i dngos po'i mtshan nyid kyi gzhi dang /",
    "T11D4215:260a-17": "gnas pa'i dngos po yang /",
    "T11D4215:260a-18": "spyi dang de dang ldan pa phan tshun phan pa",
    "T11D4215:260a-19": "mi byed pa gnyis 'du ba'i mtshan nyid kyi 'brel",
    "T11D4215:260a-20": "par mi rung ngo //",
    "T11D4215:260a-21": "'on te 'di skad du yan lag can gyi ngo bo 'bras bur brjod pa skyed par byed /",
    "T11D4215:260a-22": "'du ba can 'ga' zhig yod do //",
    "T11D4215:260a-23": "des na phan pa byed pa'i phyir 'brel pa med pa ni ma yin no zhe na /",
    "T11D4215:260a-24": "de ltar 'du ba can ni 'ga' zhig gis 'bras bu skyed par byed par khas len /",
    "T11D4215:260a-25": "de'i tshe 'du ba can 'di mi skyed pa'i dus na /",
    "T11D4215:260a-26": "bskyed par bya ba ma skyes pas gnyis tshogs pa med pa'i phyir ro //",
    "T11D4215:260a-27": "'bras bu skyed pa na yang rgyu 'gags pa'i phyir ro //",
    "T11D4215:260a-28": "ma 'gags na yang lhan cig tu 'dug pa gnyis phan par byed pa dang /",
    "T11D4215:260a-29": "phan par bya ba'i dngos po med pa'i phyir ro //",
    "T11D4215:260a-30": "'du ba can 'ga' zhig yod na yang skyed par byed pa'i gtan tshigs de las min /",
    "T11D4215:260a-31": "ci'i phyir zhe na /",
    "T11D4215:260a-32": "shin tu thal ba'i phyir te /",
    "T11D4215:260a-33": "rdza mkhan yang bum pa skyed pa'i phyir de dang 'brel pa can du 'gyur ro //",
    "T11D4215:260a-34": "skyon 'dir mi 'gyur bar bya ba'i phyir 'du ba",
    "T11D4215:260a-35": "can de gnyis kyang gcig la gcig phan pa mi",
    "T11D4215:260a-36": "byed 'brel pa can de gnyis kyang 'du ba la",
    "T11D4215:260a-37": "phan pa mi byed de /",
    "T11D4215:260a-38": "de rtag pa'i phyir ro //",
    "T11D4215:260a-39": "de gnyis dang 'du ba dang /",
    "T11D4215:260b-0": "@260b gzhan yang gang phan pa mi byed par 'brel pa ci ste 'dod na /",
    "T11D4215:260b-1": "de'i tshe mtha' dag phan tshun ma 'brel pa'i 'gro",
    "T11D4215:260b-2": "ba thams cad phan tshun 'brel pa can du 'gyur",
    "T11D4215:260b-3": "/ de lta yang ma yin na de bas na",
    "T11D4215:260b-4": "phan pa byed pa dang phan pa mi byed pa'i",
    "T11D4215:260b-5": "phyogs la 'du ba med pa la rnam pa gzhan",
    "T11D4215:260b-6": "yang mi srid do //",
    "T11D4215:260b-7": "'dis sbyor ba can gyi lan kyang btab bo //",
    "T11D4215:260b-8": "gzhan yang sbyor ba ni 'bras bu yin pa'i phyir",
    "T11D4215:260b-9": "de gnyis kyis de bskyed pas na ci ste de",
    "T11D4215:260b-10": "gnyis sbyor ba can yin na /",
    "T11D4215:260b-11": "de'i tshe de ltar sbyor ba skyed kyang sbyor ba",
    "T11D4215:260b-12": "skyed pa'i gtan tshigs des de gnyis sbyor ba can",
    "T11D4215:260b-13": "mi 'dod / ci'i phyir zhe na las la sogs pa'i sbyor ba can 'grub pa'i phyir te /",
    "T11D4215:260b-14": "ci ste sbyor ba skyed pa'i phyir sbyor ba can yin na /",
    "T11D4215:260b-15": "las kyang sbyor ba can du 'gyur te /",
    "T11D4215:260b-16": "'di lta ste /",
    "T11D4215:260b-17": "'ga' zhig gi las kyis skyes pa dang /",
    "T11D4215:260b-18": "gnyi ga'i las kyis skyes pas ni sbyor bar 'dod do //",
    "T11D4215:260b-19": "sogs pa smos pas ni sbyor ba yang sbyor ba can du 'gyur bar bsdus te /",
    "T11D4215:260b-20": "'di ltar de ni sbyor ba las skyes par yang 'dod do //",
    "T11D4215:260b-21": "sbyor ba skyed pa'i phyir sbyor ba can ma yin gyi /",
    "T11D4215:260b-22": "'o na ci zhe na /",
    "T11D4215:260b-23": "'jog par byed do zhe na yang de mi rung ste /",
    "T11D4215:260b-24": "gnas par byed pa'ang rab tu brjod //",
    "T11D4215:260b-25": "gzhag pa dang 'jog par byed pa gnyis ni bskyed par bya ba dang /",
    "T11D4215:260b-26": "skyed par byed pa yin pa'i phyir /",
    "T11D4215:260b-27": "gnas pa gzhan med do zhes tshad ma rnam 'grel las so sor spros zin to //",
    "T11D4215:260b-28": "ci ste sbyor ba la sogs pa med par sbyor",
    "T11D4215:260b-29": "ba la sogs pa'i blo yod na ni bral ba'i",
    "T11D4215:260b-30": "ngo bo gang yin pa de ldan pa'i ngo bo",
    "T11D4215:260b-31": "yang yin par 'gyur /",
    "T11D4215:260b-32": "de bzhin du ldan pa'i ngo bo gang yin pa bral ba'i ngo bo yang yin /",
    "T11D4215:260b-33": "gnas pa gang yin pa mi gnas pa yang yin pas na /",
    "T11D4215:260b-34": "sbyor ba la sogs pa'i blo ci ste mi 'byung /",
    "T11D4215:260b-35": "de lta yang ma yin pa de bas na sbyor",
    "T11D4215:260b-36": "ba dang bral ba na sbyor ba dang bral ba'i",
    "T11D4215:260b-37": "las ni sbyor ba la sogs pa'i blo'i rgyu mtshan",
    "T11D4215:260b-38": "yin no zhe na /",
    "T11D4215:260b-39": "de mi rung ba ste /",
    "T11D4215:260b-40": "dri ba mtshungs pa'i phyir ro //",
    "T11D4215:260b-41": "khyed kyi yang ngo bo 'dra ba yin na bral",
    "T11D4215:260b-42": "ba la sogs pa la sbyor ba la sogs pa",
    "T11D4215:260b-43": "ji ltar mi 'du /",
    "T11D4215:260b-44": "de skyed par byed pa'i las med pa'i phyir bral ba ni sbyor ba ma yin no zhe na /",
    "T11D4215:260b-45": "de ltar las kyang ci ste med /",
    "T11D4215:260b-46": "de'i rgyu yang ci ste med ces bya ba'i lan gdab dka'o //",
    "T11D4215:261a-0": "de bas na khyed nyid kyis kyang sngar bral ba la sogs @261a * //",
    "T11D4215:261a-1": "pa'i ngo bor mi rung ba'i phyir sbyor ba la",
    "T11D4215:261a-2": "sogs pa'i gnas rung ba'i dngos po de 'gyur te",
    "T11D4215:261a-3": "/ ci'i phyir zhe na /",
    "T11D4215:261a-4": "'di ltar sbyor ba la sogs pa dang ldan par rung ba'i dngos po rtag na ni /",
    "T11D4215:261a-5": "de dang bral ba 'gal phyir te /",
    "T11D4215:261a-6": "sbyor ba la sogs pa dang ldan pa ni bral",
    "T11D4215:261a-7": "bar 'gal lo zhes de skad brjod par bya dgos",
    "T11D4215:261a-8": "so // nged kyis kyang sbyor ba la sogs pa",
    "T11D4215:261a-9": "dang bral ba yin no zhes de skad brjod par",
    "T11D4215:261a-10": "so // bya'o // de bas na /",
    "T11D4215:261a-11": "bral dang ldan dang grol sogs pas //",
    "T11D4215:261a-12": "zhes bya ba sbyor ba dang bral ba las kyi",
    "T11D4215:261a-13": "tshig gis rung ba'i tshig brjod pa na don gyi",
    "T11D4215:261a-14": "ngo bo 'di la nges par brjod /",
    "T11D4215:261a-15": "de'i tshe don med pa'i 'gro ba la sogs pa",
    "T11D4215:261a-16": "gzhan brtags pas ci zhig bya ste cung zad kyang",
    "T11D4215:261a-17": "mi bya'o // sogs pa'i nang du sbyor ba dang",
    "T11D4215:261a-18": "bral ba dang gzhan dang gzhan ma yin pa la",
    "T11D4215:261a-19": "sogs pa gzung ngo //",
    "T11D4215:261a-20": "ci'i phyir zhe na /",
    "T11D4215:261a-21": "gang gi phyir 'gro ba la sogs pa de dag",
    "T11D4215:261a-22": "rnams la brtags te yod na yang 'di'i zhes 'brel",
    "T11D4215:261a-23": "pa mi 'grub pa'i phyir te /",
    "T11D4215:261a-24": "gzhan gyi dbang can zhes pa la sogs pas 'brel",
    "T11D4215:261a-25": "pa rnam pa thams cad du bkag pas 'di'i las",
    "T11D4215:261a-26": "dang sbyor ba dang bral ba zhes bya ba'i 'brel",
    "T11D4215:261a-27": "pa ma grub pa'i phyir de'i rgyu mtshan can gyi",
    "T11D4215:261a-28": "brjod pa ga la yod /",
    "T11D4215:261a-29": "ji ltar gzhan du rtogs pa'i las la sogs pa na /",
    "T11D4215:261a-30": "de gzhan dang 'brel pa ma yin te ma 'brel pa'i phyir ro //",
    "T11D4215:261a-31": "mngon par 'dod pa yang de bzhin no //",
    "T11D4215:261a-32": "gang gi phyir de ltar las la sogs pa dang",
    "T11D4215:261a-33": "'brel pa'i phyir 'gro ba la sogs pa ma yin",
    "T11D4215:261a-34": "pa de bas na /",
    "T11D4215:261a-35": "rgyun mi 'chad par skye ba'i gzhi rkyen gzhan dang",
    "T11D4215:261a-36": "gzhan gyis skad cig ma so sor skye ba'i dngos",
    "T11D4215:261a-37": "po rnams ni dngos po tha dad pa 'di yin",
    "T11D4215:261a-38": "par rigs te / ldan pa dang bral ba dang 'gro ba la sogs par rigs kyi /",
    "T11D4215:261a-39": "brten pa gcig pu'i ngo bo ni sbyor ba la sogs pa'i 'brel pa ma yin pas /",
    "T11D4215:261a-40": "sbyor ba la sogs pa'i mtshan nyid kyi 'brel pa yang dag par gang yang med do //",
    "T11D4215:261a-41": "de bas na dngos po thams cad kyi rang bzhin ni 'brel pa med de zhi ba yin no //",
    "T11D4215:261a-42": "'brel pa brtag pa zhes bya ba'i 'grel pa /"
}