{
    "T02D2886:227b-0": "@227b # // rgya gar skad du /",
    "T02D2886:227b-1": "n'i l'am ba ra dha ra badzra p'a ni s'a dha nam /",
    "T02D2886:227b-2": "bod skad du /",
    "T02D2886:227b-3": "phyag na rdo rje gos sngon po can gyi sgrub pa'i thabs /",
    "T02D2886:228a-0": "bcom ldan 'das phyag na @228a * //",
    "T02D2886:228a-1": "rdo rje la phyag 'tshal lo //",
    "T02D2886:228a-2": "lhag pa'i khro rgyal skyon kun las rgyal ba //",
    "T02D2886:228a-3": "rnam dag byang chub sems can don mdzad pa //",
    "T02D2886:228a-4": "gos sngon phyag na rdo rje la btud de //",
    "T02D2886:228a-5": "de yi sgrub thabs sems can phan phyir bshad //",
    "T02D2886:228a-6": "'di la lhag par dbang ba'i sngags pa ni //",
    "T02D2886:228a-7": "snying rje yis ni yid ni gcugs gyur cing //",
    "T02D2886:228a-8": "lhag par mos pa brtan po'i yid can ni //",
    "T02D2886:228a-9": "byang chub sems kyi rnam pas rab tu brgyan //",
    "T02D2886:228a-10": "dkon mchog gsum la gcig tu skyabs su song //",
    "T02D2886:228a-11": "bla ma'i rjes gnang thob cing yon tan ldan //",
    "T02D2886:228a-12": "rang 'dod lha dang bla ma dbyer med lha //",
    "T02D2886:228a-13": "shin tu brtson ldan dbang du gyur pa yis //",
    "T02D2886:228a-14": "snga bar langs te snying gar nyi ma la //",
    "T02D2886:228a-15": "h'um yig sngon po phung ba lta bu'i 'od //",
    "T02D2886:228a-16": "'od gsal ba ni blo ldan gyis bltas nas //",
    "T02D2886:228a-17": "kha la sogs pa rab tu dag par bya //",
    "T02D2886:228a-18": "tsandan aa ka ra dz'a ti ae la dang //",
    "T02D2886:228a-19": "rams dang so ba shing gi lo ma yis //",
    "T02D2886:228a-20": "bsres pa'i dri zhim chu yis byugs pa la //",
    "T02D2886:228a-21": "me tog sngon pos nye bar brgyan byas te //",
    "T02D2886:228a-22": "sha khar dri sogs bdug pa bdag gis ni //",
    "T02D2886:228a-23": "bdug cing yid du 'ong bar gyur pa yis //",
    "T02D2886:228a-24": "nye bar 'tshe ba'i 'jigs pa rnam spongs te //",
    "T02D2886:228a-25": "yangs shing 'jam pa'i stan la rab 'dug nas //",
    "T02D2886:228a-26": "de nas khams gsum rnam par rgyal ba yi //",
    "T02D2886:228a-27": "bdag nyid khro rgyal gtso bo dag tu ni //",
    "T02D2886:228a-28": "rnam par bsgoms nas g-yas kyi sdigs mdzub la //",
    "T02D2886:228a-29": "ram yig dmar po rnam par bsgom par bya //",
    "T02D2886:228a-30": "de nas de las byung ba'i nyi ma la //",
    "T02D2886:228a-31": "h'um yig sngon po las ni byung ba yi //",
    "T02D2886:228a-32": "mi bzad pa yi rdo rje rtse dgu pa //",
    "T02D2886:228a-33": "'od zer rab tu 'phros pa bsam par bya //",
    "T02D2886:228a-34": "de nas phyogs bcu dag tu ni //",
    "T02D2886:228a-35": "khros pas sngags ni brjod bya zhing //",
    "T02D2886:228a-36": "go rims ji bzhin se gol gyis //",
    "T02D2886:228a-37": "gnas bdag rnal 'byor bsrung bar bya //",
    "T02D2886:228a-38": "de la gnas la sogs pa bsrung ba'i sngags ni //",
    "T02D2886:228a-39": "aom badzra kro dha sarba bighn'am ha na ha na h'um phat raksha raksha sv'ah'a zhes bya'o //",
    "T02D2886:228a-40": "de nas sngon gsungs nyid kyis ni //",
    "T02D2886:228a-41": "dri zhim chu yis dkyil 'khor yang //",
    "T02D2886:228a-42": "byas nas me tog dgram par bya //",
    "T02D2886:228a-43": "aargham la sogs h'um bzlas bya //",
    "T02D2886:228a-44": "de nas rang gi snying gar 'od zer gyi phreng",
    "T02D2886:228a-45": "ba'i lcags kyus bkug pa'i de bzhin gshegs pa thams",
    "T02D2886:228a-46": "cad dang / byang chub sems dpa'i dge 'dun gyis",
    "T02D2886:228b-0": "nam mkha'i phyogs su nye bar gnas par @228b lhag",
    "T02D2886:228b-1": "cad dang / par mos te / de rnams la yang dag pa'i dad pa nye bar bskyed de /",
    "T02D2886:228b-2": "de kun bla na med pa'i mchod pa rnam pa bdun bya'o //",
    "T02D2886:228b-3": "dus gsum bzhugs pa'i sangs rgyas la //",
    "T02D2886:228b-4": "lus ngag yid kyis phyag 'tshal lo //",
    "T02D2886:228b-5": "rab gus rgya che'i mchod pa yis //",
    "T02D2886:228b-6": "bde gshegs rnams la nye bar mchod //",
    "T02D2886:228b-7": "'jigs pas de mdun ma lus pa'i //",
    "T02D2886:228b-8": "sdig pa byas pa bshags par bgyi //",
    "T02D2886:228b-9": "sangs rgyas sogs bgyis bsod nams la //",
    "T02D2886:228b-10": "deng 'dir rjes su yi rang ngo //",
    "T02D2886:228b-11": "chos kyi 'khor lo bskor slad du //",
    "T02D2886:228b-12": "bde gshegs rnams la bskul bar bgyi //",
    "T02D2886:228b-13": "bde gshegs mya ngan 'da' bzhed la //",
    "T02D2886:228b-14": "de rnams yun ring gnas gsol 'debs //",
    "T02D2886:228b-15": "gsung mchog rang bzhin bsod nams dang //",
    "T02D2886:228b-16": "dge ba gzhan yang bdag gis ni //",
    "T02D2886:228b-17": "gang de thams cad byang chub dag / gcig tu bsdus nas bsngo bar bgyi //",
    "T02D2886:228b-18": "de nas skyabs su 'gro bya ste /",
    "T02D2886:228b-19": "dus gsum 'byung ba'i sangs rgyas dang //",
    "T02D2886:228b-20": "theg chen dam chos 'di dang ni //",
    "T02D2886:228b-21": "dge 'dun sangs rgyas sras tshogs la //",
    "T02D2886:228b-22": "byang chub bar du skyabs su mchi //",
    "T02D2886:228b-23": "de nas bdag nyid dbul bya ste //",
    "T02D2886:228b-24": "bdag nyid thal mo sbyar nas ni //",
    "T02D2886:228b-25": "sangs rgyas rnams la 'bul bar bgyi //",
    "T02D2886:228b-26": "bdag kyang rab tu bzhes mdzod la //",
    "T02D2886:228b-27": "ji ltar dgyes pa bzhin du sbyor //",
    "T02D2886:228b-28": "de nas byang chub tu sems bskyed par bya ste /",
    "T02D2886:228b-29": "ngo mtshar che mchog byang chub ni //",
    "T02D2886:228b-30": "bla med dag ni thob nas su //",
    "T02D2886:228b-31": "shin tu mthar thug mya ngan 'das //",
    "T02D2886:228b-32": "'gro ba myur du dgod par bgyi //",
    "T02D2886:228b-33": "de nas lam ni bstan bya ste //",
    "T02D2886:228b-34": "gong 'dir rgyal dang rgyal ba'i sras //",
    "T02D2886:228b-35": "snying rje mchog gi bstan bya ba //",
    "T02D2886:228b-36": "rdo rje theg ba bla na med //",
    "T02D2886:228b-37": "mchog gyur snying po bsten par bgyi //",
    "T02D2886:228b-38": "de nas snying rje bsgom byas te //",
    "T02D2886:228b-39": "'khor ba'i rgya mtsho ma brgal ba'i //",
    "T02D2886:228b-40": "'gro ba ma lus rnams bltas nas //",
    "T02D2886:228b-41": "sdug bsngal sel bar byed pa yi //",
    "T02D2886:228b-42": "snying rje mthar thug bsgom par bya //",
    "T02D2886:228b-43": "de nas stong nyid bsgom bya ste //",
    "T02D2886:228b-44": "gzung dang 'dzin pa mi ldan pa'i //",
    "T02D2886:228b-45": "ma dpyad dngos po yong ma yin //",
    "T02D2886:228b-46": "de phyir 'gro kun stong pa nyid //",
    "T02D2886:228b-47": "gnyis su med pa bsgom par bya //",
    "T02D2886:228b-48": "de nas aom sh'un+ya d'a dzny'a na badzra sva bh'a",
    "T02D2886:228b-49": "ba a'atma konya\\ham zhes bya ba 'dis byin gyis brlab",
    "T02D2886:228b-50": "par bya'o // de nas rgyu mthun pa las yongs su rdzogs pa'i 'byung ba bzhi ste /",
    "T02D2886:229a-0": "@229a * // dkyil 'khor bzhi'i rnam pa'i 'byung ba chen po bzhi bsgom par bya'o //",
    "T02D2886:229a-1": "de la lam skyes ser po ste //",
    "T02D2886:229a-2": "mthar ni ma lus rdo rjes mtshan //",
    "T02D2886:229a-3": "gru bzhi pa la rab rgyas pa'i //",
    "T02D2886:229a-4": "dbang chen dkyil 'khor bsgom par bya //",
    "T02D2886:229a-5": "de nas bam skyes dkar po ni //",
    "T02D2886:229a-6": "zlum po bum pas mtshan pa ste //",
    "T02D2886:229a-7": "chu yi dkyil 'khor zlum po de //",
    "T02D2886:229a-8": "steng du gnas pa yang dag bsam //",
    "T02D2886:229a-9": "de nas ram skyes dmar po ni //",
    "T02D2886:229a-10": "gru gsum ram gyis rtse mtshan pa //",
    "T02D2886:229a-11": "'bar zhing 'phro ba steng du ni //",
    "T02D2886:229a-12": "me yi dkyil 'khor bsam par bya //",
    "T02D2886:229a-13": "de nas yam skyes sngon po ni //",
    "T02D2886:229a-14": "sbyar gzhu lta bu'o 'od 'bar ba //",
    "T02D2886:229a-15": "ba dan dang bcas mnyam gzhag pas //",
    "T02D2886:229a-16": "rlung gi dkyil 'khor blta bar bya //",
    "T02D2886:229a-17": "'byung ba bzhi ni yang dag gyur //",
    "T02D2886:229a-18": "rgyas 'phro gzhal yas khang pa ste //",
    "T02D2886:229a-19": "rnam snang mdzad kyi rang bzhin ni //",
    "T02D2886:229a-20": "thar pa'i grong mchog bsgom par bya //",
    "T02D2886:229a-21": "gru bzhi pa la sgo bzhi pa //",
    "T02D2886:229a-22": "rta babs bzhi dang yang dag ldan //",
    "T02D2886:229a-23": "mchod snam bzhi yis yongs su bskor //",
    "T02D2886:229a-24": "ka ba brgyad kyis nye bar mdzes //",
    "T02D2886:229a-25": "rdo rje thig gis rab tu bskor //",
    "T02D2886:229a-26": "dra ba dra ba phyed pas brgyan //",
    "T02D2886:229a-27": "bla re rnga yab me long dang //",
    "T02D2886:229a-28": "gos dang me tog phreng gis brgyan //",
    "T02D2886:229a-29": "mchod pa lnga yis yang dag brgyan //",
    "T02D2886:229a-30": "'dod yon lnga dang yang dag ldan //",
    "T02D2886:229a-31": "glu dang gar sogs mchod pa ni //",
    "T02D2886:229a-32": "lha rdzas bsnams pa'i lha mo'i tshogs //",
    "T02D2886:229a-33": "ba dan rtse mo rlung bskyod pa'i //",
    "T02D2886:229a-34": "dril bu dag ni phyogs sgor 'khrol //",
    "T02D2886:229a-35": "kha dog lnga yi 'od tshogs kyis //",
    "T02D2886:229a-36": "ma lus pa yi khams ni gsal //",
    "T02D2886:229a-37": "de yi lte bar padma ni //",
    "T02D2886:229a-38": "sna tshogs 'dab ma ge sar bcas //",
    "T02D2886:229a-39": "dga' bo la sogs klu brgyad ni //",
    "T02D2886:229a-40": "gdan du rnam par bsam par bya //",
    "T02D2886:229a-41": "shar la sogs pa'i phyogs bzhi ru //",
    "T02D2886:229a-42": "de bzhin gdan ni bsgom bya ste //",
    "T02D2886:229a-43": "padma 'jigs byed stag dang ni //",
    "T02D2886:229a-44": "chu srin ma ni rim bzhin no //",
    "T02D2886:229a-45": "de nas phyi 'phar bzhi po la //",
    "T02D2886:229a-46": "ro langs sngon po bris pa yis //",
    "T02D2886:229a-47": "dkar dang nag dang sdo skya dang //",
    "T02D2886:229a-48": "de bzhin ser skya bsgom par bya //",
    "T02D2886:229a-49": "de nas dbus gdan shes rab ni //",
    "T02D2886:229a-50": "dbyangs yig bcu drug ngo bo nyid //",
    "T02D2886:229a-51": "rab rgyas zla ba bsgom bya ba //",
    "T02D2886:229a-52": "me long ye shes ngo bo nyid //",
    "T02D2886:229a-53": "de steng sum cu rtsa bzhi yi //",
    "T02D2886:229a-54": "gsal byed snying rje'i bdag nyid ni //",
    "T02D2886:229a-55": "nyi ma'i 'od gsal rnam bsams pa //",
    "T02D2886:229a-56": "mnyam nyid ye shes ngo bo nyid //",
    "T02D2886:229b-0": "de steng bam gyis h'um @229b byas pa //",
    "T02D2886:229b-1": "yang dag skyes las rtse lnga pa'i //",
    "T02D2886:229b-2": "rdo rje lte bar h'um gis mtshan //",
    "T02D2886:229b-3": "so sor kun rtog ye shes bsgom //",
    "T02D2886:229b-4": "h'um las sangs rgyas spro bya ste //",
    "T02D2886:229b-5": "bsdus te de la de rnams bzhugs //",
    "T02D2886:229b-6": "yang dag 'dus nas dbyer med pa //",
    "T02D2886:229b-7": "de ni bya ba grub par bsgom //",
    "T02D2886:229b-8": "zla ba nyis mtshan h'um yig las //",
    "T02D2886:229b-9": "skyes pa'i rang nyid gos sngon can //",
    "T02D2886:229b-10": "rnam dag ye shes ngo bo nyid //",
    "T02D2886:229b-11": "yun ring phyag na rdo rje bsam //",
    "T02D2886:229b-12": "dbu skra kham ser gyen du 'greng //",
    "T02D2886:229b-13": "khro gnyer spyan ni dmar ba ste //",
    "T02D2886:229b-14": "mche ba gtsigs pa yi ni zhal //",
    "T02D2886:229b-15": "glog gi ljags kyis 'jigs byed pa //",
    "T02D2886:229b-16": "'jig dus rlung gi dbugs dang ni //",
    "T02D2886:229b-17": "h'um yig 'don pa yi ni zhal //",
    "T02D2886:229b-18": "ha har dgod pa rtsub cing drag / rgya mtsho chen po lto che ba //",
    "T02D2886:229b-19": "padma dbu la rgyas par ro //",
    "T02D2886:229b-20": "dga' bo nyer dga' rna cha ste //",
    "T02D2886:229b-21": "padma chen po tshangs skud do //",
    "T02D2886:229b-22": "dung skyong taksha lag gdub bo //",
    "T02D2886:229b-23": "rigs ldan ka rko rbu rgyan te //",
    "T02D2886:229b-24": "lhag can nor rgyas rkang gdub bo //",
    "T02D2886:229b-25": "phrag ba zla ba nyi mas brgyan //",
    "T02D2886:229b-26": "seng ge rkang brgyad pags pa'i gos //",
    "T02D2886:229b-27": "rdo rje lcags sgrog rked par dkris //",
    "T02D2886:229b-28": "brang 'gro chen po gsol bas so //",
    "T02D2886:229b-29": "rang mdog rdo rje rtse gsum ni //",
    "T02D2886:229b-30": "g-yas kyi phyag na bsnams pa ste //",
    "T02D2886:229b-31": "rdo rje dbyug chen mi bzad pa //",
    "T02D2886:229b-32": "g-yon gyi phyag na bsnams pa'o //",
    "T02D2886:229b-33": "nyi ma'i gdan dang rgya brten brag / g-yon brkyang pa yi zhabs kyis gnas //",
    "T02D2886:229b-34": "de nas dbyug pa'i steng bsam pa //",
    "T02D2886:229b-35": "mkha' la 'gro bdag bya khyung ste //",
    "T02D2886:229b-36": "khros zhing lus ni che la dpa' //",
    "T02D2886:229b-37": "kha gdangs sna tshogs mdog can no //",
    "T02D2886:229b-38": "rkang pa gnyis kyis sprul rgyal po //",
    "T02D2886:229b-39": "za bzhin pa ni nyid du byed //",
    "T02D2886:229b-40": "zlum zhing dmar la 'bar ba'i spyan //",
    "T02D2886:229b-41": "'jigs shing kun tu seng seng lta //",
    "T02D2886:229b-42": "de nas snying gar nyis mtshan h'um //",
    "T02D2886:229b-43": "de nyid 'od zer 'phro ba'o //",
    "T02D2886:229b-44": "de bzhin spyi bo mgrin pa snying //",
    "T02D2886:229b-45": "aom a'a:h'um yongs bsgom par bya //",
    "T02D2886:229b-46": "zhes bya ba ni sbyor ba dang po zhes bya ba'i ting nge 'dzin to //",
    "T02D2886:229b-47": "de nas snying gar nyis gnas pa'i //",
    "T02D2886:229b-48": "sa bon las byung zla ba ni //",
    "T02D2886:229b-49": "'jigs byed la sogs brgyad la dgod //",
    "T02D2886:229b-50": "de rnams nyi gnas de bzhin no //",
    "T02D2886:229b-51": "de la zla nyi sbyor ba las //",
    "T02D2886:229b-52": "de bzhin sa bon brgyad du gyur //",
    "T02D2886:229b-53": "h'um h'um phum kunydza sham ram mam //",
    "T02D2886:229b-54": "thig le n'a da ldan rim bzhin //",
    "T02D2886:229b-55": "de rnams yongs su gyur pa las //",
    "T02D2886:229b-56": "mtshan ma brgyad ni go rims bzhin //",
    "T02D2886:229b-57": "'og nas 'byung zhing sgrub pa pos //",
    "T02D2886:230a-0": "rang @230a * //",
    "T02D2886:230a-1": "rang sa bon yang dag ldan //",
    "T02D2886:230a-2": "de nas zla ba nyi ma dang //",
    "T02D2886:230a-3": "mtshan ma sa bon las byung ba'i //",
    "T02D2886:230a-4": "dkyil 'khor ba ni go rims bzhin //",
    "T02D2886:230a-5": "rang rang gdan gnas bsam par bya //",
    "T02D2886:230a-6": "de la khams gsum rnam rgyal ni //",
    "T02D2886:230a-7": "kun du sngo ba 'bar ba'i sku //",
    "T02D2886:230a-8": "rtsa zhal gnag cing dkar ba ni //",
    "T02D2886:230a-9": "g-yas pa'i zhal te spyan mig dmar //",
    "T02D2886:230a-10": "g-yon zhal dmar zhing sha rgyas la //",
    "T02D2886:230a-11": "cung zhig mche ba gtsigs pa'i zhal //",
    "T02D2886:230a-12": "stag wags gos gyon khros pa ste //",
    "T02D2886:230a-13": "nyi gnas rnam par 'phro ba'i 'od //",
    "T02D2886:230a-14": "rdo rje ral gri lcags kyu rno //",
    "T02D2886:230a-15": "g-yas kyi phyag na bsnams pa'o //",
    "T02D2886:230a-16": "dril bu zhags pa mi mgo ni //",
    "T02D2886:230a-17": "g-yas las cig shos phyag na bsnams //",
    "T02D2886:230a-18": "g-yon brkyang ba yi zhabs gnas pa //",
    "T02D2886:230a-19": "shar gyi gdan la bsam par bya //",
    "T02D2886:230a-20": "sgeg cing lang tsho dang ldan zhing //",
    "T02D2886:230a-21": "rgyan rnams kun gyis rnam par bsam //",
    "T02D2886:230a-22": "lho phyogs gdan gyi nyi ma la //",
    "T02D2886:230a-23": "nag po chen po de nas blta //",
    "T02D2886:230a-24": "spyan gsum po ni dmar ba ste //",
    "T02D2886:230a-25": "gnag cing khros pa mche ba gtsigs //",
    "T02D2886:230a-26": "skra ni kham pa gyen du 'greng //",
    "T02D2886:230a-27": "gang yang rung ba'i rgyan gyis mdzes //",
    "T02D2886:230a-28": "sprul mchog mchod phyir thogs pa ste //",
    "T02D2886:230a-29": "g-yon brkyang pa yi zhabs kyis gnas //",
    "T02D2886:230a-30": "rtse mo rno zhing 'jigs pa yi //",
    "T02D2886:230a-31": "tsandan phur shing g-yas na bsnams //",
    "T02D2886:230a-32": "g-yon pa'i phyag na zhags pa ni //",
    "T02D2886:230a-33": "bsnams shing mi bzad pa yi gzugs //",
    "T02D2886:230a-34": "nub kyi gdan gyi zla ba la //",
    "T02D2886:230a-35": "klu yi rgyal po ba ru na //",
    "T02D2886:230a-36": "dkar po gdengs ka bdun gyis sgeg / mnyam pa'i zhabs kyis yang dag gnas //",
    "T02D2886:230a-37": "sdong po dang bcas padma phye //",
    "T02D2886:230a-38": "g-yas pa'i phyag na bsnams pa'o //",
    "T02D2886:230a-39": "de nas g-yon pa'i phyag gis ni //",
    "T02D2886:230a-40": "phyag byed tshul du bsgom par bya //",
    "T02D2886:230a-41": "byang gi gdan gyi nyi ma la //",
    "T02D2886:230a-42": "gsang ba'i dbang phyug rnam thos sras //",
    "T02D2886:230a-43": "ser zhing bzang la mchog tu dga' //",
    "T02D2886:230a-44": "lha rdzas rgyan gyis rnam par brgyan //",
    "T02D2886:230a-45": "yid bzhin nor bu 'od 'phro ba //",
    "T02D2886:230a-46": "g-yas pa yi ni phyag na bsnams //",
    "T02D2886:230a-47": "gser gyi ne'u le kha 'og bltas //",
    "T02D2886:230a-48": "g-yon pa yi ni phyag na bsnams //",
    "T02D2886:230a-49": "rtag tu bsam pa yongs rdzogs byed //",
    "T02D2886:230a-50": "g-yon brkyang ba yi zhabs kyis gnas //",
    "T02D2886:230a-51": "spyan ni kun du dmar zhing tshe //",
    "T02D2886:230a-52": "lto ba che zhing sbom pa bsam //",
    "T02D2886:230a-53": "de nas phyi 'phar bsam bya ste //",
    "T02D2886:230a-54": "shar gyi gdan gyi nyi ma la //",
    "T02D2886:230a-55": "srog za dag ni tshe zhing gnag / gri dang",
    "T02D2886:230b-0": "sdig mdzub kyi ni phyag / lho phyogs @230b gdan",
    "T02D2886:230b-1": "gyi nyi ma la //",
    "T02D2886:230b-2": "de nas dbugs 'phrog pa ni blta //",
    "T02D2886:230b-3": "d'ur blta bu ljang zhing ring //",
    "T02D2886:230b-4": "pags pa dang ni sdigs mdzub phyag / nub kyi gdan gyi nyi ma la //",
    "T02D2886:230b-5": "dmar po khrag za bsgom par bya //",
    "T02D2886:230b-6": "sbal ba'i khrag gis gang ba yi //",
    "T02D2886:230b-7": "thod pa dag ni phyag na bsnams //",
    "T02D2886:230b-8": "byang gi gdan gyi nyi ma la //",
    "T02D2886:230b-9": "sha za ba ni rnam par bsam //",
    "T02D2886:230b-10": "thal ba'i mdog can dri dang zhag / phyag bsnams 'jigs par byed pa'o //",
    "T02D2886:230b-11": "bzhi po 'di ni stobs dang ldan //",
    "T02D2886:230b-12": "bang mtho grims pa yi ni lus //",
    "T02D2886:230b-13": "mche ba gtsigs shing mi sdug pa //",
    "T02D2886:230b-14": "smar smin ma mgo skyes ldan //",
    "T02D2886:230b-15": "ha har bzhad bcas ljags 'dril ba //",
    "T02D2886:230b-16": "zlum zhing dmar ba yi ni spyan //",
    "T02D2886:230b-17": "smin ma 'khyog cing gsus po che //",
    "T02D2886:230b-18": "'jig dus kyi ni me yi 'od //",
    "T02D2886:230b-19": "drag po stag lpags kyi ni gos //",
    "T02D2886:230b-20": "thod pa'i rus pas rnam par brgyan //",
    "T02D2886:230b-21": "zhal gcig phyag gnyis khros pa ste //",
    "T02D2886:230b-22": "g-yon brkyang pa yi zhabs kyis gnas //",
    "T02D2886:230b-23": "khams gsum rnam rgyal zhes sogs nas //",
    "T02D2886:230b-24": "mdangs 'phrog ma yi mthar thug par //",
    "T02D2886:230b-25": "snying gar sa bon gdan mtshan ma //",
    "T02D2886:230b-26": "de nyid gsum dang ldan pa bsam //",
    "T02D2886:230b-27": "gzhan yang yongs rdzogs dkyil 'khor ni //",
    "T02D2886:230b-28": "sngags rig pa yis bltas nas su //",
    "T02D2886:230b-29": "rang snying sa bon 'od zer gyis //",
    "T02D2886:230b-30": "ye shes 'khor lo yongs su dgug de nas mdun gyi nam mkha' la /",
    "T02D2886:230b-31": "de bzhin gshegs pa yang dag bzhugs /",
    "T02D2886:230b-32": "h'um gis bgegs ni bskrad bya ste //",
    "T02D2886:230b-33": "bsang gtor la sogs sbyar bar bya //",
    "T02D2886:230b-34": "dza: h'um bam ho: sa dgug pa dang /",
    "T02D2886:230b-35": "gzhug dang bcing dang dgyes par ni //",
    "T02D2886:230b-36": "chogs dam tshig ye shes ni //",
    "T02D2886:230b-37": "gcig tu gyur par rnam par bsam //",
    "T02D2886:230b-38": "de nas snying sngags 'od zer gyis //",
    "T02D2886:230b-39": "nam mkha'i rgyal ba bkug nas su //",
    "T02D2886:230b-40": "bzhugs gsol me tog la sogs mchod //",
    "T02D2886:230b-41": "brtul zhugs dbang bskur gsol ba gdab //",
    "T02D2886:230b-42": "de nas ye shes chus gang ba'i //",
    "T02D2886:230b-43": "rgyal bdag rin chen bum pa yis //",
    "T02D2886:230b-44": "bdag dang dkyil 'khor bcas pa la //",
    "T02D2886:230b-45": "sangs rgyas rnams kyis dbang bskur bsgom //",
    "T02D2886:230b-46": "de nas dbang bskur chur gyur pas //",
    "T02D2886:230b-47": "kun gyi dbu la mi bskyod de //",
    "T02D2886:230b-48": "ral ba'i dbu rgyan gyis brgyan pa'i //",
    "T02D2886:230b-49": "mig sman lta bur bsgom par bya //",
    "T02D2886:230b-50": "de nas snying ga'i sa bon 'od //",
    "T02D2886:230b-51": "byung ba'i lha mo'i tshogs rnams kyis //",
    "T02D2886:231a-0": "yang dag mchod @231a * //",
    "T02D2886:231a-1": "bzhin bdag nyid kyis //",
    "T02D2886:231a-2": "dkyil 'khor yang dag ldan par bsam //",
    "T02D2886:231a-3": "de'i rjes su dkyil 'khor pa kun gyi glu gsum",
    "T02D2886:231a-4": "gyis dkyil 'khor gyi dbang phyug gi bdag nyid la",
    "T02D2886:231a-5": "bstod bzhin par blta'o //",
    "T02D2886:231a-6": "gsang ba'i bdag po gtso chen po //",
    "T02D2886:231a-7": "sangs rgyas sku dang 'dra ba'i 'od //",
    "T02D2886:231a-8": "gti mug rdo rje'i rang bzhin bdag / rdo rje'i sku la phyag 'tshal bstod //",
    "T02D2886:231a-9": "gsang ba'i bdag po gtso chen po //",
    "T02D2886:231a-10": "sangs rgyas gzungs dang 'dra ba'i dag /'dod chags rdo",
    "T02D2886:231a-11": "rje'i rang bzhin bdag / rdo rje'i gsung la phyag",
    "T02D2886:231a-12": "'tshal bstod // gsang ba'i bdag po gtso chen po //",
    "T02D2886:231a-13": "sangs rgyas thugs dang mtshungs pa'i yid //",
    "T02D2886:231a-14": "zhe sdang rdo rje'i rang bzhin bdag / rdo rje'i thugs la phyag 'tshal bstod //",
    "T02D2886:231a-15": "ces pa ni dkyil 'khor rgyal po mchog ces bya ba'i ting nge 'dzin gnyis pa'o //",
    "T02D2886:231a-16": "de nas rjes su mthun pa'i gzugs kyis 'gro ba'i",
    "T02D2886:231a-17": "don byed pa la rjes su gnas par bya ste",
    "T02D2886:231a-18": "/ snying ga'i 'od kyis bskul te dkyil 'khor pa",
    "T02D2886:231a-19": "kun gyis 'od spro zhing rang gi lus la sdud",
    "T02D2886:231a-20": "par bsam par bya'o //",
    "T02D2886:231a-21": "rang nyid dkyil 'khor gyi gtso bo las rang gi 'od yongs su spros te /",
    "T02D2886:231a-22": "sems can gyi don byas shing rang nyid la rang nyid kyi 'od ma lus par bsdu par bya'o //",
    "T02D2886:231a-23": "zhes pa ni las rgyal po mchog ces bya ba'i ting nge 'dzin gsum pa'o //",
    "T02D2886:231a-24": "gzhan yang bsgoms pas skyon ngal bso zhing yongs su bzlas par bya ste /",
    "T02D2886:231a-25": "sngags kyi yi ge phreng ba nyid ka'i nyi ma",
    "T02D2886:231a-26": "la dkyil 'khor gyi rnam par go rims bzhin du",
    "T02D2886:231a-27": "rnam par bltas nas /",
    "T02D2886:231a-28": "sgra khro bo'i ngag gis rab tu bzlas so //",
    "T02D2886:231a-29": "rdo rje'i bzlas pa mgal me'i 'khor lo'i rim pas gzhan nyid kyang ngo //",
    "T02D2886:231a-30": "ji srid mi skyo ba'i bar du bla ma'i man ngag gis bzlas so //",
    "T02D2886:231a-31": "sngags ni tadya th'a /",
    "T02D2886:231a-32": "bho bho pan n'a ga aa dhi pa ta ye /",
    "T02D2886:231a-33": "ai dam n'i l'am bar dha ra sha r'i ram /",
    "T02D2886:231a-34": "badzra p'a n'i hri da yam /",
    "T02D2886:231a-35": "ya:sa ma ti kra ma tha /",
    "T02D2886:231a-36": "aut+s'a da n'am /",
    "T02D2886:231a-37": "bha bi shya ti /",
    "T02D2886:231a-38": "tadya th'a /",
    "T02D2886:231a-39": "buddha buddha /",
    "T02D2886:231a-40": "bi buddha bi buddha /",
    "T02D2886:231a-41": "ma ti kra ma th'a /",
    "T02D2886:231a-42": "ha ra ha ra n'a ga n'am /",
    "T02D2886:231a-43": "pra ha ra pra ha ra /",
    "T02D2886:231a-44": "n'a ga n'am /",
    "T02D2886:231a-45": "tstshinda tstshinda n'a ga hri da y'a ni /",
    "T02D2886:231a-46": "bhinda bhinda n'a ga ma rma ni /",
    "T02D2886:231a-47": "bi sa ma da n'a ga sha r'i ram /",
    "T02D2886:231a-48": "bi spho ta ya n'a ga ya n'a g-ya tadya th'a /",
    "T02D2886:231a-49": "h'um phat /",
    "T02D2886:231a-50": "n'a ga bi d'a ra na ya h'um phad /",
    "T02D2886:231a-51": "n'a g'a autsh'a d'a ya phat /",
    "T02D2886:231a-52": "n'i l'am b'a sa n'a ya phat /",
    "T02D2886:231a-53": "aa pra ti ha ta ba la /",
    "T02D2886:231a-54": "pa ra kra m'a ya phat /",
    "T02D2886:231a-55": "kri t'ant'a ya phad /",
    "T02D2886:231a-56": "kr'i t'ant'a ru p'a ya phat /",
    "T02D2886:231b-0": "ro shan'a ya @231b phat /",
    "T02D2886:231b-1": "tr'a s'a n'a ya phat /",
    "T02D2886:231b-2": "kushmando t+s'a ya phat /",
    "T02D2886:231b-3": "pre ta bi sh'a tsi bi n'a sha ka r'a ya phat /",
    "T02D2886:231b-4": "yaksha aa pasm'ar bi n'a sha ka r'a ya phat /",
    "T02D2886:231b-5": "ha sa ha sa /",
    "T02D2886:231b-6": "dha ra dha ra /",
    "T02D2886:231b-7": "m'a ra ya m'a ra ya /",
    "T02D2886:231b-8": "na sha ya na sha ya /",
    "T02D2886:231b-9": "sarba bigham /",
    "T02D2886:231b-10": "bi n'a sha ka r'a ya phat /",
    "T02D2886:231b-11": "sarba sha tr'um sam gha bi n'a sha ka r'a ya phat /",
    "T02D2886:231b-12": "n'i l'am ba ra dha ra badzra p'a ni r'a dzny'a pa ya ti sv'a h'a zhes bya'o //",
    "T02D2886:231b-13": "bzlas pa dang bsgoms pas skyon sngags pas skyo ba",
    "T02D2886:231b-14": "yongs su spang pa'i phyir lus gso ba'i cho ga",
    "T02D2886:231b-15": "bya ste / bdud rtsi lnga zhu gang ba yi //",
    "T02D2886:231b-16": "spyi bo'i steng du zla dkyil 'khor //",
    "T02D2886:231b-17": "aom yig byin rlabs bsgom par bya //",
    "T02D2886:231b-18": "de yi 'od zer dkar spros te //",
    "T02D2886:231b-19": "ye shes bdud rtsi sangs rgyas la //",
    "T02D2886:231b-20": "'bad pas yang dag dgug par bya //",
    "T02D2886:231b-21": "de dag nyid las bsgrub bya ste //",
    "T02D2886:231b-22": "ro gcig gnyis med dag tu bya //",
    "T02D2886:231b-23": "srog dang rtsol ba bsdams pa las //",
    "T02D2886:231b-24": "de nas legs rgyun la babs pas //",
    "T02D2886:231b-25": "bdag nyid lus la sogs pa ste //",
    "T02D2886:231b-26": "gso bzhin par ni blta bar bya //",
    "T02D2886:231b-27": "de nas langs par 'dod na ni //",
    "T02D2886:231b-28": "smon lam dag kyang gdab par bya //",
    "T02D2886:231b-29": "phyag na rdo rje gos sngon can //",
    "T02D2886:231b-30": "go 'phang myur du thob par shob //",
    "T02D2886:231b-31": "bsod nams 'di yis 'gro ba ni //",
    "T02D2886:231b-32": "ma lus pa yis thob par shog / de nas de nyid gsum brjod pas //",
    "T02D2886:231b-33": "rang snying sa bon rang dkyil 'khor //",
    "T02D2886:231b-34": "bsdus te lha yi rnam pa yi //",
    "T02D2886:231b-35": "nga rgyal dag gis gnas par bya //",
    "T02D2886:231b-36": "nyin mo thun gnyis rnal 'byor bas //",
    "T02D2886:231b-37": "rang nyid sa bon las byung ba'i //",
    "T02D2886:231b-38": "yongs su rdzogs pa'i dkyil 'khor kun //",
    "T02D2886:231b-39": "sngon bzhin du ni rab tu bya //",
    "T02D2886:231b-40": "de ltar nub kyi thun mtshams su //",
    "T02D2886:231b-41": "'on kyang khyad par yongs gyur te //",
    "T02D2886:231b-42": "ye shes 'khor lo gshegs su gsol //",
    "T02D2886:231b-43": "'khor lo rang gi gnyug mar bsdu //",
    "T02D2886:231b-44": "ye shes 'khor lo gshegs su gsol ba'i sngags ni /",
    "T02D2886:231b-45": "aom khyed kyis sems can don kun mdzad //",
    "T02D2886:231b-46": "rjes su mthun pa'i dngos grub stsol //",
    "T02D2886:231b-47": "sangs rgyas yul du gshegs nas kyang //",
    "T02D2886:231b-48": "slar yang 'di ru byon par mdzod//",
    "T02D2886:231b-49": "mu: zhes bya'o //",
    "T02D2886:231b-50": "ye shes 'khor lo gshegs su gsol //",
    "T02D2886:231b-51": "gnyug mar dkyil 'khor bsdu bya ste //",
    "T02D2886:231b-52": "mal stan klu ru bsgom bya zhing //",
    "T02D2886:231b-53": "blo ldan seng ge bzhin du nyal //",
    "T02D2886:231b-54": "sngon gsungs klu ni gsum po yis //",
    "T02D2886:231b-55": "tho rangs bdag la bskul bzhin par //",
    "T02D2886:231b-56": "klu dbang rang nyid bsam par bya //",
    "T02D2886:232a-0": "langs nas @232a * //",
    "T02D2886:232a-1": "sngon gyi zhag bzhin du //",
    "T02D2886:232a-2": "bsgom pa'i rim pa rab tu bya //",
    "T02D2886:232a-3": "dngos su thun ni so so la //",
    "T02D2886:232a-4": "ji srid dngos grub gyur de bzhin //",
    "T02D2886:232a-5": "bgegs rnams nye bar zhi don du //",
    "T02D2886:232a-6": "sngags rig pa yis thun la ni //",
    "T02D2886:232a-7": "ji lta'i gdams ngag gis sbyangs te //",
    "T02D2886:232a-8": "cho ga bzhin du gtor ma sbyin //",
    "T02D2886:232a-9": "rgyal bas dbang bskur bar bsams nas //",
    "T02D2886:232a-10": "rang nyid rnam par dag 'dod bya //",
    "T02D2886:232a-11": "rtsa sngags lan gsum brjod nas su //",
    "T02D2886:232a-12": "blo ldan byams pas gsol bar bsam //",
    "T02D2886:232a-13": "rkang 'og sna tshogs rdo rje ni //",
    "T02D2886:232a-14": "h'um yig las ni byung bar bsam //",
    "T02D2886:232a-15": "de yi steng du h'um skyes pa'i //",
    "T02D2886:232a-16": "rdo rje rtse mo lnga pa bsam//",
    "T02D2886:232a-17": "de steng 'bar pa'i rdo rje yi //",
    "T02D2886:232a-18": "gur ni h'um las byung ba ste //",
    "T02D2886:232a-19": "bgegs kun zhi bar bya ba'i phyir //",
    "T02D2886:232a-20": "bsgom pa rnal 'byor pa yis bya //",
    "T02D2886:232a-21": "sgrub po'i bsgom dang rmi lam dang //",
    "T02D2886:232a-22": "mtshan ma rnyed gyur de nas ni //",
    "T02D2886:232a-23": "stegs bu rab tu bsgrub pa'i phyir //",
    "T02D2886:232a-24": "lha rnams kun la mchod par bya //",
    "T02D2886:232a-25": "ri bo dben pa skyed tshal dang //",
    "T02D2886:232a-26": "rgya mtsho'i 'gram dang chu bo'i dogs //",
    "T02D2886:232a-27": "yid 'ong byang chub sems dpa'i gzhi //",
    "T02D2886:232a-28": "ma mo'i khang pa gnyug gzhi 'am //",
    "T02D2886:232a-29": "gzhan yang sa yi cha la ni //",
    "T02D2886:232a-30": "nye bar 'tshe ba bral ba ru //",
    "T02D2886:232a-31": "dngos grub sgrub pa'i cho ga'i phyir //",
    "T02D2886:232a-32": "sngon gsungs dri yi chag chag gdab //",
    "T02D2886:232a-33": "bcu drug lo lo na mig yangs ma //",
    "T02D2886:232a-34": "lus rgyas mgo skyes gnag pa yi //",
    "T02D2886:232a-35": "khro zhing sna ni nyag gyur pa'i //",
    "T02D2886:232a-36": "bu mo blo ldan gyis bsgrub bya //",
    "T02D2886:232a-37": "blangs te chu dang 'o ma dang //",
    "T02D2886:232a-38": "dri zhim chu dang ldan pa yis //",
    "T02D2886:232a-39": "khrus byas gos sngon sar pa ni //",
    "T02D2886:232a-40": "de la yongs su bskon par bya //",
    "T02D2886:232a-41": "me tog sngon po'i phreng ba dang //",
    "T02D2886:232a-42": "skra yi zhags pas dkri bar bya //",
    "T02D2886:232a-43": "dbral par thig le byas nas su //",
    "T02D2886:232a-44": "de la lcags kyus bri bar bya //",
    "T02D2886:232a-45": "lcags kyu rtse mo rnon po ni //",
    "T02D2886:232a-46": "de nas lag pa g-yas su sbyin //",
    "T02D2886:232a-47": "mkhrang zhing gsar du byas pa yis //",
    "T02D2886:232a-48": "snod ni de yi g-yon du sbyin //",
    "T02D2886:232a-49": "bsrung ba'i sngags kyi bzlas pa yis //",
    "T02D2886:232a-50": "de la yungs kar brdeg par bya //",
    "T02D2886:232a-51": "'khor los sgyur ba'i sngags 'di ni //",
    "T02D2886:232a-52": "brgya rtsa brgyad du brjod par bya //",
    "T02D2886:232a-53": "de la 'khor los sgyur ba'i sngags ni 'di yin te /",
    "T02D2886:232a-54": "aom badzra p'a ni ye sarba aartha siddhi ku ru sv'a h'a /",
    "T02D2886:232a-55": "zhes bya'o //",
    "T02D2886:232a-56": "da nas sngags pas rngan byin te //",
    "T02D2886:232a-57": "thun mong sbyin pas 'di mnyes bya //",
    "T02D2886:232b-0": "bden @232b bral mtshams gnas bzang po yi //",
    "T02D2886:232b-1": "sa ni 'di yis blang bar bya //",
    "T02D2886:232b-2": "zhi ba'i sngags ni brjod par bya //",
    "T02D2886:232b-3": "sa ni nag po brko bar bya //",
    "T02D2886:232b-4": "phyung ste snod du blugs nas su //",
    "T02D2886:232b-5": "rung ba'i gnas su blangs la bzhag / de nas sa ni blangs pa la //",
    "T02D2886:232b-6": "dri zhim chu bzlas der gdab bya //",
    "T02D2886:232b-7": "mtho gang dang bcas sra ba yi //",
    "T02D2886:232b-8": "khru gang mtho ba'i stegs su dge //",
    "T02D2886:232b-9": "sa ni nag po dang bcas pa'i //",
    "T02D2886:232b-10": "sngon gsungs dri yis byug par bya //",
    "T02D2886:232b-11": "stegs bu me tog sngon po yis //",
    "T02D2886:232b-12": "dus gsum du ni nye bar brgyan //",
    "T02D2886:232b-13": "stegs bu'i 'og gi sa la ni //",
    "T02D2886:232b-14": "de nas gos sngon rnal 'byor gyis //",
    "T02D2886:232b-15": "ting 'dzin gsum ni rab byas te //",
    "T02D2886:232b-16": "bum par lhag par gnas par bya //",
    "T02D2886:232b-17": "nag nog rtsa ba med mchu 'phyang //",
    "T02D2886:232b-18": "mgrin ring lto ba che ba la //",
    "T02D2886:232b-19": "'bras dang 'bras bu gsum 'o ma //",
    "T02D2886:232b-20": "rin chen sman dang yang dag ldan //",
    "T02D2886:232b-21": "me tog 'bras bu ldan gyur ba'i //",
    "T02D2886:232b-22": "yal ga dag gis kha brgyan te //",
    "T02D2886:232b-23": "sngon po mgul bar gos ni sngo //",
    "T02D2886:232b-24": "sna tshogs me tog dag gis brgyan //",
    "T02D2886:232b-25": "bsam gtan dkyil 'khor yang dag ldan //",
    "T02D2886:232b-26": "rjes su mthun pa'i gdan la gnas //",
    "T02D2886:232b-27": "ji srid brgya rtsa brgyad du gnas //",
    "T02D2886:232b-28": "rtsa ba'i sngags ni bzlas par bya //",
    "T02D2886:232b-29": "mandal dgu yi rim pa ni //",
    "T02D2886:232b-30": "de nas stegs bu ngag la bya //",
    "T02D2886:232b-31": "lha yi gnas su yang dag gnas //",
    "T02D2886:232b-32": "dkyil 'khor rnon po 'phro zhu las //",
    "T02D2886:232b-33": "lha yi dkyil 'khor dge ba ni //",
    "T02D2886:232b-34": "dkyil 'khor steng du yang dag blta //",
    "T02D2886:232b-35": "ye shes dkyil 'khor bkug nas su //",
    "T02D2886:232b-36": "yang dag mchod de rab tu gzhug / bcing dang dgyes bya'i cho ga yis //",
    "T02D2886:232b-37": "yang ni aargham la sogs sbyin //",
    "T02D2886:232b-38": "sna tshogs mchod pas mchod nas ni //",
    "T02D2886:232b-39": "bstod dang sngags ni rab tu bzla //",
    "T02D2886:232b-40": "zhag ni nyi shu rtsa gcig tu //",
    "T02D2886:232b-41": "de ltar nyin re bzhin du bya //",
    "T02D2886:232b-42": "sngags pas bzlas pa khri phrag gcig / nyi ma re rer yongs su bkang //",
    "T02D2886:232b-43": "de ltar byed pa'i rnal 'byor pas //",
    "T02D2886:232b-44": "zhi dang rgyas dang dbang dang ni //",
    "T02D2886:232b-45": "mngon spyod las ni thams cad du//",
    "T02D2886:232b-46": "des ni nges par 'grub par 'gyur //",
    "T02D2886:232b-47": "skyon rnams thams cad zad 'gyur te //",
    "T02D2886:232b-48": "yon tan thams cad thob par 'gyur //",
    "T02D2886:232b-49": "dug dang nye ba'i dug dang ni //",
    "T02D2886:232b-50": "klu yi dug ni med par 'gyur //",
    "T02D2886:232b-51": "'jigs pa brgyad ni nyams 'gyur zhing //",
    "T02D2886:232b-52": "rims dang nad rnams de bzhin no //",
    "T02D2886:233a-0": "mi ma yin ni 'bros 'gyur @233a * //",
    "T02D2886:233a-1": "zhing //",
    "T02D2886:233a-2": "rgyal bo rkun po dbang du 'gyur //",
    "T02D2886:233a-3": "sdug bsngal skal ngan dbul ba dang //",
    "T02D2886:233a-4": "rtsod pas sdig pa bsags pa rnams //",
    "T02D2886:233a-5": "mi 'dod pa yi sbyor ba yang //",
    "T02D2886:233a-6": "rim gyis zad cing zil gnon 'gyur //",
    "T02D2886:233a-7": "g-yang dang tshe dang legs stobs dang //",
    "T02D2886:233a-8": "rig pa dag dang 'khor gyi rigs //",
    "T02D2886:233a-9": "phyugs dang nor ni thams cad dang //",
    "T02D2886:233a-10": "nor dang 'bru yang 'phel bar 'gyur //",
    "T02D2886:233a-11": "gzhan yang sbyor ba ni yang dag par bskul ba",
    "T02D2886:233a-12": "rtsa ba'i sngags ni chu la lan gsum bzlas te",
    "T02D2886:233a-13": "/ shar phyogs su kha bltas pas g-yon pa'i lag",
    "T02D2886:233a-14": "pa phyag byed pa ltar byas te sngags pas khyor",
    "T02D2886:233a-15": "pa gsum btud par bya'o //",
    "T02D2886:233a-16": "zla ba drug gi nang du shes rab dang ldan par 'gyur ro //",
    "T02D2886:233a-17": "sor lnga brkos pa'i 'og gis dkar po dang /",
    "T02D2886:233a-18": "'bras zan la rtsa ba'i sngags kyis lan brgya rtsa brgyad bzlas te /",
    "T02D2886:233a-19": "rkun po la mngon par phyogs te gtor na rkun po rengs par byed do //",
    "T02D2886:233a-20": "mi ma yin pas bzung ba la de bzhin du",
    "T02D2886:233a-21": "de'i dpung pa la yongs su bzlas te skud pa",
    "T02D2886:233a-22": "sngon pos bcings na grol bar 'gyur ro //",
    "T02D2886:233a-23": "byi la 'dug pa'i sa la de bzhin du yongs",
    "T02D2886:233a-24": "su bzlas te dri chu rma bya'i sgro'i chun pos",
    "T02D2886:233a-25": "gtor te / grub pa'i don du chag chag byas na byi la rab tu zhi bar 'gyur ro //",
    "T02D2886:233a-26": "ba glang gi ske'am rva la de bzhin du bzlas te /",
    "T02D2886:233a-27": "skud pa sngon po la mdud pa brgya byas na phyugs kyi nad zhi bar 'gyur ro //",
    "T02D2886:233a-28": "mi mang po 'chi ba'i sar sngar bzhin du bzlas",
    "T02D2886:233a-29": "pa'i dri chu la 'bu ka'i gshog pas gtor zhing",
    "T02D2886:233a-30": "yungs kar ser po gtor na zhi bar 'gyur ro",
    "T02D2886:233a-31": "// khrag dang nya dang /",
    "T02D2886:233a-32": "sha dang 'bras dang /",
    "T02D2886:233a-33": "mon sran gre'u bsres pa'i zan dang /",
    "T02D2886:233a-34": "kha dog kun dang til dang /",
    "T02D2886:233a-35": "sbos dang /",
    "T02D2886:233a-36": "mon sran gre'u btsos pa la sogs pa sa'i kham skyong phor gdab la de bzhin du bzlas te /",
    "T02D2886:233a-37": "gtor ma de gang gi khyim du gtor ba de rtsa rgyud 'chad do //",
    "T02D2886:233a-38": "rang gi snying ga'i nyi ma las spros pa'i rab",
    "T02D2886:233a-39": "tu gtum pa'i 'od zer gyi tshogs kyis khams gsum",
    "T02D2886:233a-40": "du gtogs pa'i dug bsregs bzhin par rnam par bltas",
    "T02D2886:233a-41": "la rang gi snying ga'i sa bon las spros pa'i",
    "T02D2886:233a-42": "rab tu dkar ba'i 'od zer gyi bdud rtsis rgyas",
    "T02D2886:233a-43": "par snang bzhin par blta bar bya'o //",
    "T02D2886:233b-0": "khams gsum gyi dug nyams par byed pa'i @233b sbyor ba'o //",
    "T02D2886:233b-1": "nam mkha' la bskyod pa'i nyi ma'i dkyil 'khor la kham ser po rnam par bsams la /",
    "T02D2886:233b-2": "de yongs su gyur pa las mdog ser ba'i drug",
    "T02D2886:233b-3": "gi phung por nyi ma'i dkyil 'khor rnam par bsgom",
    "T02D2886:233b-4": "par bya'o // de nas nyi ma las byung ba'i",
    "T02D2886:233b-5": "dug gi 'od zer gyi tshogs kyi zeg ma'i rnam",
    "T02D2886:233b-6": "pa rmugs pa lta bu lhung ste /",
    "T02D2886:233b-7": "sems can gyi 'jig rten dang snod kyi 'jig rten gnyis khyab par bya'o //",
    "T02D2886:233b-8": "brtan pa dang g-yo ba dug tu bya ba'i sbyor ba'o //",
    "T02D2886:233b-9": "gal te yang dug de med par byed 'dod na /",
    "T02D2886:233b-10": "gong du bstan pa'i sbyor bas bya'o //",
    "T02D2886:233b-11": "dug bslang pa'o //",
    "T02D2886:233b-12": "klu rnams tshar bcad par 'dod na /",
    "T02D2886:233b-13": "klu'i gnas su sngags de nyid khro bo'i tshig gis bzlas par bya'o //",
    "T02D2886:233b-14": "klu 'bros par 'gyur ro //",
    "T02D2886:233b-15": "gal te mi 'bros na de rnams spyi bo dang mig 'gags so //",
    "T02D2886:233b-16": "mtsho yang skam mo //",
    "T02D2886:233b-17": "gzhan yang chu'i skye bo 'chi bar 'gyur ro //",
    "T02D2886:233b-18": "klu la sogs pa tshar bcad pa'o //",
    "T02D2886:233b-19": "de nas phyag na rdo rje gtum po'i sngags kyi sbyor ba brjod par bya ste /",
    "T02D2886:233b-20": "na mo ratna tra y'a ya /",
    "T02D2886:233b-21": "na ma: tsanda badzra p'a na ye /",
    "T02D2886:233b-22": "ma h'a yaksha se n'a pa ta ye //",
    "T02D2886:233b-23": "aa na le /",
    "T02D2886:233b-24": "pa ra le /",
    "T02D2886:233b-25": "h'u ru ra sv'a h'a zhes pa 'dis ske tshe'i mar khu la brgya rtsa brgyad bzlas te /",
    "T02D2886:233b-26": "de'i rkang pa la byugs na dpag tshad bcu ru 'gro zhing song yang mi 'chad do //",
    "T02D2886:233b-27": "rkang pa'i nye bar spyod pa'o //",
    "T02D2886:233b-28": "na mo ratna tra y'a ya /",
    "T02D2886:233b-29": "na ma:tsanda badzra p'a na ye /",
    "T02D2886:233b-30": "ma h'a yaksha se n'a pa ta ye /",
    "T02D2886:233b-31": "aom k'a me ka ma ya ka badzrin ki ma la ya /",
    "T02D2886:233b-32": "k'a ma b'a si ni ka me shva ri ni ming ti ka ma badzri ni /",
    "T02D2886:233b-33": "a'a n'a ya la gh'u che ge mo /",
    "T02D2886:233b-34": "me ba sha ma n'a ya sv'a h'a zhes bya ba'i sngags bzlas par bya'o //",
    "T02D2886:233b-35": "de nas gro ga la tshon sna ma lus pas",
    "T02D2886:233b-36": "sor brgyad kyi tshad phyag g-yas pa dang g-yon pa",
    "T02D2886:233b-37": "gnyis na sa bon gyis gang ba'i shing thog dang",
    "T02D2886:233b-38": "/ rdo rje bsnams pa'i rdo rje 'dod ma bris",
    "T02D2886:233b-39": "la snying gar dri zhim po'i me tog la brgya",
    "T02D2886:233b-40": "rtsa brgyad bzlas shing snying gar dus gsum du brdegs",
    "T02D2886:233b-41": "/ par bya'o // zhag bdun phrag gsum na phyag",
    "T02D2886:233b-42": "rgya'i sbyor bas brgya byin gyi bu mo yang 'gugs",
    "T02D2886:233b-43": "/ par bya'o // par 'gyur ro // de la",
    "T02D2886:233b-44": "phyag rgya ni lag pa gnyis phan tshun sbyar te",
    "T02D2886:233b-45": "/ par bya'o // par 'gyur ro // / sor mo'i rtse mo kha blta bur bya ste /",
    "T02D2886:234a-0": "rdo rje'i rnam par mtheb chen gnyis sdigs mdzub gnyis la sbyar @234a * //",
    "T02D2886:234a-1": "bar bya'o //",
    "T02D2886:234a-2": "dbang dang dgug pa'o //",
    "T02D2886:234a-3": "na mo ratna tra y'a ya /",
    "T02D2886:234a-4": "na ma:tsanda badzra p'a na ye /",
    "T02D2886:234a-5": "ma h'a yaksha se na pa ta ye /",
    "T02D2886:234a-6": "tadya th'a /",
    "T02D2886:234a-7": "na ma:tsandi yakshi ni /",
    "T02D2886:234a-8": "aisthi ni /",
    "T02D2886:234a-9": "ts'a pi sha hi sa da dz'a me da ma",
    "T02D2886:234a-10": "h'a sv'a h'a zhes bya bas shar gyi grvar phyag",
    "T02D2886:234a-11": "na rdo rje'i sku gzugs kyi mdun du stong phrag",
    "T02D2886:234a-12": "gcig bzlas par bya'o //",
    "T02D2886:234a-13": "de nas phyag na rdo rje la ci 'byor pas mchod pa byas la /",
    "T02D2886:234a-14": "sngags brgya brgya'i bar du bzlas pa byas la nyal bar bya'o //",
    "T02D2886:234a-15": "de'i tshe gang bsams pa de 'grub pa'am mi 'grub pa de nyid rjod par byed do //",
    "T02D2886:234a-16": "rmi lam brtag pa'o //",
    "T02D2886:234a-17": "na mo ratna tra y'a ya /",
    "T02D2886:234a-18": "na ma:tsanda badzra p'a na yi /",
    "T02D2886:234a-19": "ma h'a yaksha se n'a pa ta ye /",
    "T02D2886:234a-20": "aom b'a r'a h'i /",
    "T02D2886:234a-21": "ma h'a b'a r'a h'i /",
    "T02D2886:234a-22": "badzra b'a r'a h'i /",
    "T02D2886:234a-23": "ma h'a badzri /",
    "T02D2886:234a-24": "ma nu sha badzra /",
    "T02D2886:234a-25": "a'a be sha ya /",
    "T02D2886:234a-26": "de ba hrid ya /",
    "T02D2886:234a-27": "a'a be sha ya /",
    "T02D2886:234a-28": "yaksha hri da ya /",
    "T02D2886:234a-29": "a'a be sha ya /",
    "T02D2886:234a-30": "gandharba hri da ya /",
    "T02D2886:234a-31": "a'a be sha ya /",
    "T02D2886:234a-32": "dashtam ma dam shya /",
    "T02D2886:234a-33": "a'a be sha ya /",
    "T02D2886:234a-34": "a'a be sha ya /",
    "T02D2886:234a-35": "h'um h'um h'um /",
    "T02D2886:234a-36": "gardza gardza /",
    "T02D2886:234a-37": "ghurna ghurna /",
    "T02D2886:234a-38": "narda narda /",
    "T02D2886:234a-39": "kam pa kam pa /",
    "T02D2886:234a-40": "a'a be sha ya /",
    "T02D2886:234a-41": "a'a be sha ya /",
    "T02D2886:234a-42": "bh'u moo pa ta ya /",
    "T02D2886:234a-43": "siddha tsanda badzra p'a ni r'a dzny'a pa yi ti sv'a h'a /",
    "T02D2886:234a-44": "zhes bya bas aarka dkar po'i shing la sor brgyad",
    "T02D2886:234a-45": "kyi tshad la mi'i pags pa bsnams pa'i rdo rje",
    "T02D2886:234a-46": "phag mo mdun du bzhag ste /",
    "T02D2886:234a-47": "'bum phrag gcig bzlas pa bya'o //",
    "T02D2886:234a-48": "de nas nag po'i phyogs kyi tshes brgyad nas nub gsum du smyung bar gnas pas /",
    "T02D2886:234a-49": "lha mo'i mdun du bum pa'i chu la brgya phrag brgyad mngon par bsngags pa byas la /",
    "T02D2886:234a-50": "me tog gi phreng ba yang dag par bzhag ste /",
    "T02D2886:234a-51": "ji srid rang nyid la ma babs kyi bar de srid du bzlas pa bya'o //",
    "T02D2886:234a-52": "de nas dgos dgu byed pa'i g-yog pos bum pa'i chus khrus byas la /",
    "T02D2886:234a-53": "me tog gi phreng ba rked pa la dkris na",
    "T02D2886:234a-54": "de nas bab pas legs par gnas par 'gyur ro",
    "T02D2886:234a-55": "// de nas bzung ste mthong ba tsam gyis thams cad la phebs par 'gyur ro //",
    "T02D2886:234a-56": "sbra tshil dang myos byed kyi rang bzhin gyi sbrul la brgya phrag brgyad mngon par bzlas te /",
    "T02D2886:234a-57": "lha che ge mo shig ces kyang brjod par bya'o //",
    "T02D2886:234a-58": "de nas sbrul gyis 'dzin par 'gyur ro //",
    "T02D2886:234a-59": "chu bos bar du chod pa'i grong yang 'dzin to //",
    "T02D2886:234a-60": "de yang gzhan gyis 'tsho ba'i nus pa med do //",
    "T02D2886:234a-61": "gzhan yang 'tsho bar 'dod na bzung ba'i mi lha mo'i mdun du khrus byas la /",
    "T02D2886:234b-0": "lha @234b mo 'o mas khrus byas na de nas sos par 'gyur ro //",
    "T02D2886:234b-1": "tsha ba gsum gyis lto ba bkang pa'i sbra tshil gyi rang bzhin gyi gzugs byas te /",
    "T02D2886:234b-2": "myos byed kyi tsher mas phug la seng ldeng gi",
    "T02D2886:234b-3": "me la nyin zhag bdun du dus gsum gdungs na",
    "T02D2886:234b-4": "gang gi ming nas gzung ba de dbang du 'gyur",
    "T02D2886:234b-5": "ro // de ltar pho ba ras dkar po'i sbyin",
    "T02D2886:234b-6": "sreg zhag bdun du byas na de dbang du 'gyur",
    "T02D2886:234b-7": "ro // ro // de yang lha mo g-yon pa'i phyag gis rdo rje bzung ba /",
    "T02D2886:234b-8": "g-yas pa'i phyag gis mdung 'phyar ba /",
    "T02D2886:234b-9": "mi bzad cing bong thung la khro bo'i lta stangs can g-yas brkyang ba'i zhabs kyis gnas pa'o //",
    "T02D2886:234b-10": "las kyi sbyor ba gzhan dang gzhan ni gzhung mangs pas 'jigs pas na 'dir ma brjod do //",
    "T02D2886:234b-11": "sngon gyi slob dpon byas pa'i gzhung //",
    "T02D2886:234b-12": "bltas nas ma rgyas 'khrugs pa las //",
    "T02D2886:234b-13": "de dag rgyas phyir 'di byas la //",
    "T02D2886:234b-14": "bdag la mkhas rnams bzod par mdzod //",
    "T02D2886:234b-15": "gos sngon phyag na rdo rje'i sgrub thabs ni //",
    "T02D2886:234b-16": "rab rgyas sbyor ba dang ldan byas pa las //",
    "T02D2886:234b-17": "bdag gis bsod nams bsags pa 'di yis ni //",
    "T02D2886:234b-18": "gos sngon rdo rje 'dzin pa dgra rgyal shog /",
    "T02D2886:234b-19": "klu'i bdag po thams cad kyis phyag byas pa'i phyag",
    "T02D2886:234b-20": "na rdo rje gos sngon po can gyi sgrub pa'i",
    "T02D2886:234b-21": "thabs / slob dpon mkhas pa chen po dpal stong",
    "T02D2886:234b-22": "nyid ting nge 'dzin rdo rje'i zhal snga nas mdzad",
    "T02D2886:234b-23": "thabs / pa rdzogs so / //",
    "T02D2886:234b-24": "/ rang gi bla ma nyid las thos nas khams",
    "T02D2886:234b-25": "pa dge slong ba ri lo ts'a ba chen po",
    "T02D2886:234b-26": "rin chen grags pas bsgyur cing /"
}