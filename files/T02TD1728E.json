{
    "T02TD1728E:94a-0": "@94a # // rgya gar skad du /",
    "T02TD1728E:94a-1": "a'aryo gra t'a ra s'a dh'a nam n'a ma /",
    "T02TD1728E:94a-2": "bod skad du /",
    "T02TD1728E:94a-3": "'phags ma sgrol ma drag mo'i sgrub thabs zhes bya ba /",
    "T02TD1728E:94a-4": "bcom ldan 'das ma ral gcig ma la phyag 'tshal lo //",
    "T02TD1728E:94a-5": "h'um yig las byung g-yon ba rkyang zhabs ni ro yi snying ga la gtad cing /",
    "T02TD1728E:94a-6": "mchog tu drag tu bzhad pa'i phyag gis ral gri autpala gri gug bsnams //",
    "T02TD1728E:94a-7": "nag mo sbom thung cher yangs dmar ser ral ba'i lan tshar drag po yi //",
    "T02TD1728E:94a-8": "klus rgyan ka p'a lar bkod 'jig rten gsum rmongs bdag la bzhon par mdzod //",
    "T02TD1728E:94a-9": "srid gsum sgrol mdzad rgya nag rim pa'i sgrol ma la btud de //",
    "T02TD1728E:94a-10": "bla ma'i man ngag ji bzhin de yi sgrub thabs cho ga brjod //",
    "T02TD1728E:94a-11": "ling ga gcig pa'am dur khrod rtag tu stong ba'i khang ba yi //",
    "T02TD1728E:94a-12": "gnas dir srid gsum las grol rig ma rnal 'byor ba yis sgrub //",
    "T02TD1728E:94a-13": "byis pa'i ro ni 'jam po'i stan nam gzhan yang 'jam ba yis //",
    "T02TD1728E:94a-14": "stan la yang dag 'dug ste dngos grub mchog ni bsgrub par bya //",
    "T02TD1728E:94a-15": "skad cig rnam pa'i sbyor bas rdo rje gsum po gnas gsum du //",
    "T02TD1728E:94a-16": "mnyam par gzhag pas bsam byas de las 'od zer rab 'phros pas //",
    "T02TD1728E:94b-0": "srid gsum spyod pa'i sems can rnams ni yang @94b yang gsal byas nas //",
    "T02TD1728E:94b-1": "sna tshogs slar yang bsdus te kun nas stong pa nyid du bsam //",
    "T02TD1728E:94b-2": "de nas sh'un+ya t'a sogs rang bzhin rgyal ba'i gsang sngags brjod //",
    "T02TD1728E:94b-3": "de nas nam mkha' a'a:yig las byung chu skyes dmar po bsam //",
    "T02TD1728E:94b-4": "slar yang de steng t'am yig las ni padma'i snod bsam bya //",
    "T02TD1728E:94b-5": "de yi dbus su h'um yig mthon mthing dang mtshungs bsam byas nas //",
    "T02TD1728E:94b-6": "h'um yig de las byung ba'i gri gug sa bon gyis brgyan blta //",
    "T02TD1728E:94b-7": "gri gug yongs gyur bdag nyid sgrol ma dang mtshungs bsam bya ste //",
    "T02TD1728E:94b-8": "g-yon brkyang zhabs can mi bzad mgo bo'i phreng bas rab tu brgyan //",
    "T02TD1728E:94b-9": "sbom thung 'jigs ma gsus pa 'phyang zhing chu skyes sngon pos mdzes //",
    "T02TD1728E:94b-10": "zhal gcig spyan gsum drag tu bzhad pa'i bzang mo 'od bzang can //",
    "T02TD1728E:94b-11": "rab tu dgyes pas ro mnan klu brgyad kyis ni rnam brgyan ma //",
    "T02TD1728E:94b-12": "dmar zhing zlum pa'i spyan can stag gi pags pas smad dkris la //",
    "T02TD1728E:94b-13": "phyag rgya lnga yis rab brgyan lang tsho gsar ba phun tshogs ldan //",
    "T02TD1728E:94b-14": "bskyod pa'i ljags dang mche ba gtsigs pas 'jigs byed phyag bzhi yi //",
    "T02TD1728E:94b-15": "g-yas pas ral gri gri gug g-yon na autpala thod pa bsnams //",
    "T02TD1728E:94b-16": "dmar ser gyen brdzes ral gcig cod pan mi bskyod brgyan //",
    "T02TD1728E:94b-17": "bsgom pa'i stobs ni rdzogs las rnal 'byor snyan dngags chen por 'gyur //",
    "T02TD1728E:94b-18": "gal te rmongs shing blun pa'ang bsgom pa'i ro la 'bad byed na //",
    "T02TD1728E:94b-19": "sngags bzlas 'bum phrag gcig gis 'jam pa'i tshig nyid thob par 'gyur //",
    "T02TD1728E:94b-20": "snying gar yig gsum sngags chen 'di bkod phad yig mtha' ru'o //",
    "T02TD1728E:94b-21": "'od zer lnga dang ldan pas mi shes bud shing bsreg byed pa //",
    "T02TD1728E:94b-22": "rnal 'byor spyod pa'i rjes 'brang de nyid btu ba'i cho ga brjod //",
    "T02TD1728E:94b-23": "dang por sa yi pha rol bzhi pa'i dbyangs nyid byin pas brgyan //",
    "T02TD1728E:94b-24": "ra yig la zhon 'od 'phro zla ba thig ler yang dag ldan //",
    "T02TD1728E:94b-25": "de nas bzhi pa steng du byin pas brgyan pa'i t'am yig dang //",
    "T02TD1728E:94b-26": "ring po'i au dang sbyor ba'i slar yang ham yig dang ldan pa //",
    "T02TD1728E:94b-27": "de nas phad yig byin pas yongs su rdzogs pa'i sngags grub bo //",
    "T02TD1728E:95a-0": "ral gri mi rus phreng ba'i gnas @95a * //",
    "T02TD1728E:95a-1": "su mkhas pas bsam bya ste //",
    "T02TD1728E:95a-2": "spro dang bsdu ba'i sbyor ba yis ni yang dag bsngags mchog bzlas //",
    "T02TD1728E:95a-3": "brtan pa'i sems kyis rang nyid mkhas dang snyan dngags chen por brtag / rtag tu bsgom pa goms las the tshom med par 'gyur ba nyid //",
    "T02TD1728E:95a-4": "sgrol ma'i sgrub thabs bdag gis byas las dge ba gang bsags pa //",
    "T02TD1728E:95a-5": "de yis srog chags rnams ni rgyal ba'i bstan la mkhas gyur cig /'di ni rtag pa'i rdo rje'i zhabs kis mdzad pa dag ste 'dir //",
    "T02TD1728E:95a-6": "nags gang mchog gi skye bo rnams kyis bzod par mdzad pa'i rigs ral pa gcig ma'i sgrub thabs rdzogs so /",
    "T02TD1728E:95a-8": "// / rgya gar shar phyogs kyi panti ta chen po nags kyi rin chen gyi zhal snga nas /",
    "T02TD1728E:95a-9": "dge slong chos smra ba bsod nams rgya mtsho'i sdes bsgyur ba'o /",
    "T02TD1728E:95a-11": "// / aom hr'i: ae ka dz'a t'im mo sa n'i t'a ya sarba satv'a n'am sh'antam ku ru pushtim ku ru raksham ku ru ma h'a taksha ka n'a g'a dhi pa ti ye ai mam ba lim grihna grihna grihn'a pa ya grihn'a pa ya pa ra bi dy'a karsha y'a karsha ta ta tra ta tstshe da tstshe da /",
    "T02TD1728E:95a-12": "tstshe da ya tstshe da ya aom a'a:h'um phad sv'ah'a /",
    "T02TD1728E:95a-13": "gtor ma'i sngags so//"
}