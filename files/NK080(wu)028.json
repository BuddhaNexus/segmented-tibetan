{
    "NK080(wu)028:0": "rdo rje dpal chen khro rgyal phyag brnyan ni //",
    "NK080(wu)028:1": "thugs rje thabs mkhas ye shes sprul pa dang //",
    "NK080(wu)028:2": "rang rgyud dag pas rnal 'byor grub pa can //",
    "NK080(wu)028:3": "rdo rje 'du 'bral ma lus dgongs su gsol //",
    "NK080(wu)028:4": "kun tu bzang po rdo rje 'dzin pa yi //",
    "NK080(wu)028:5": "snying la gnas pa'i dam tshig byin brlabs pa //",
    "NK080(wu)028:6": "theg chen khyed kyis dang du blangs ba dang //",
    "NK080(wu)028:7": "zhal 'ches gang lags rjes su dgongs par mdzod //",
    "NK080(wu)028:8": "bdag gi mig la sogs pa'i dbang po rnams //",
    "NK080(wu)028:9": "bem po'i rang bzhin rnam shes ma sbyangs pas //",
    "NK080(wu)028:10": "khyed kyi sku gsung ma mthong ma thos ste //",
    "NK080(wu)028:11": "mun pa'i tshogs dang 'dra ba mchis mod kyang //",
    "NK080(wu)028:12": "'od kyang yid ches sems kyis rtse gcig tu //",
    "NK080(wu)028:13": "mngon sum mthong ba bzhin du rjes dran nas //",
    "NK080(wu)028:14": "dus gsum kun tu ma bsgribs mkhyen pa yi //",
    "NK080(wu)028:15": "rnal 'byor lcam dral bdag la rtag tu gzigs //",
    "NK080(wu)028:16": "bdag ni rdo rje dam tshig mchog gsum po //",
    "NK080(wu)028:17": "khyed kyi thugs dam mchog kyang de lags na //",
    "NK080(wu)028:18": "rigs mi mthun yang dam tshig srog gis bsdus //",
    "NK080(wu)028:19": "lcam dral tshul du nye zhing gdung bar dgongs //",
    "NK080(wu)028:20": "ye shes mngon shes ldan zhing thugs brtse ba'i //",
    "NK080(wu)028:21": "rdzu 'phrul rmad 'byung phab pa'i dgongs pa can //",
    "NK080(wu)028:22": "gzhan gyis ma bcos nyid kyis zhal 'ches pas //",
    "NK080(wu)028:23": "bden pa'i gsung la rtag tu grogs mdzod cig /gang dag byang chub sems dang ldan pa dang //",
    "NK080(wu)028:24": "sku gsung rnal 'byor brtson pa rnams la ni //",
    "NK080(wu)028:25": "kun nas bsrung zhing re ba bskong ngo zhes //",
    "NK080(wu)028:26": "khyer kyi thugs dam mchog kyang de yin na //",
    "NK080(wu)028:27": "bdag la bla med byang chub sems mchis shing //",
    "NK080(wu)028:28": "sku gsung rnal 'byor brtson par bgyid lags kyis //",
    "NK080(wu)028:29": "rdo rje dam can ma lus rgya mtsho rnams //",
    "NK080(wu)028:30": "kun nas bsrung zhing re ba skong du gsol //",
    "NK080(wu)028:31": "sngon 'das dus na dam chos 'jig pa dang //",
    "NK080(wu)028:32": "zhe sdang gdug pa'i dgra bgegs gar byung yang //",
    "NK080(wu)028:33": "lhag par khyed kyi thugs dam der byung zhes //",
    "NK080(wu)028:34": "drag shul thabs kyi spyod pa ji bzhin par //",
    "NK080(wu)028:35": "da lta dus ngan dam chos 'jig la sogs //",
    "NK080(wu)028:36": "sdig pa'i 'bras bu smin par khyed kyis mkhyen //",
    "NK080(wu)028:37": "sngon gyi thugs rje chen pos rjes dgongs te //",
    "NK080(wu)028:38": "ji ltar 'tsham pa bzhin du phrin las mdzod //",
    "NK080(wu)028:39": "mi nus mthu dang mngon shes ma mchis kyang //",
    "NK080(wu)028:40": "dam tshig mchog phyir lus srog phangs pa med //",
    "NK080(wu)028:41": "skyes chen khyed kyi mthu dang ldan gyur pa //",
    "NK080(wu)028:42": "'gro ba'i mgon skyabs cing phyir skul la bzhengs //",
    "NK080(wu)028:43": "'da' dka' rdo rje dam tshig mchog bsrung bar //",
    "NK080(wu)028:44": "grub pas khyed dang bdag du 'dra bas na //",
    "NK080(wu)028:45": "chos srung 'gro don bdag gis mi gcog pa //",
    "NK080(wu)028:46": "byin rlabs mchog dang ldan par mdzad du gsol //",
    "NK080(wu)028:47": "theg chen rnal 'byor bskang bar zhal bzhes pa'i //",
    "NK080(wu)028:48": "dus dang tshod mkhyen mthu dang ldan bzhin du //",
    "NK080(wu)028:49": "skyes mchog khyed kyis btang snyoms mdzad na dka' //dang po'i zhal 'ches 'gal bar mi 'gyur ram //",
    "NK080(wu)028:50": "gang gis gang nyid de yis dam bcas pa'i //",
    "NK080(wu)028:51": "de yis de nyid don du gnyer 'os te //",
    "NK080(wu)028:52": "gzhan gyis bskul zhing gsol yang mi 'tshal te //",
    "NK080(wu)028:53": "nyid kyi thugs dam 'bras bu mchis par mdzod //",
    "NK080(wu)028:54": "srid pa las kyi dus la ma bab ces //",
    "NK080(wu)028:55": "'gro ba 'dul ba'i phrin las mi mdzad cing //",
    "NK080(wu)028:56": "thams cad kun du las kyi dbang btsan nas //",
    "NK080(wu)028:57": "thugs rje'i spyan gyis yod ye ci zhig bgyi //",
    "NK080(wu)028:58": "dbang phyug la sogs bgyid par khas 'ches dang //",
    "NK080(wu)028:59": "dngos por lta ba rnams kyis bgyid mi nus //",
    "NK080(wu)028:60": "khyed kyi sgyu ma'i tshogs la mnga' brnyed par //",
    "NK080(wu)028:61": "sgyu ma'i rang bzhin cir yang grub par mdzod //",
    "NK080(wu)028:62": "dam tshig 'das la sogs pa nyes pa gang //",
    "NK080(wu)028:63": "'tshe ba 'di la bdag gis myong gyur pa //",
    "NK080(wu)028:64": "mchod sbyin 'gro don kun la rtogs par du //",
    "NK080(wu)028:65": "chos la dbang bsgyur khyed kyis bzlog tu gsol //",
    "NK080(wu)028:66": "gang dag chos mi 'gal bar spyod pa la //",
    "NK080(wu)028:67": "'bad pa'i 'bras bu med par mi 'gyur zhing //",
    "NK080(wu)028:68": "shes rab snying rje thabs dang mi 'gal ba'i //",
    "NK080(wu)028:69": "re ba lta zhing smos ci 'tshal //",
    "NK080(wu)028:70": "theg chen spyod pa'i rnal 'byor lcam dral la //",
    "NK080(wu)028:71": "nyon mongs dman pa'i sems kyis mi gsol te //",
    "NK080(wu)028:72": "'gro don byang chub sems kyi smros gsol ba //",
    "NK080(wu)028:73": "thugs dang 'gal bar gyur pa bzod par gsol /",
    "NK080(wu)028:74": "+thii //",
    "NK080(wu)028:75": "dpal chen khro rgyal yab yum gsan cing dgongs su gsol //",
    "NK080(wu)028:76": "khyed ni ye nas gdug pa 'jam mdzad lags //",
    "NK080(wu)028:77": "khyed kyi thugs dang 'gal ba'i las rnams ci bgyis pa //",
    "NK080(wu)028:78": "rngam brjid 'bar ba'i sku la bzod par gsol //",
    "NK080(wu)028:79": "ko ri la sogs ma mo gsan cing dgongs su gsol //",
    "NK080(wu)028:80": "khyed ni ye nas rgyud 'phel dbang sdud lags //",
    "NK080(wu)028:81": "khyed kyi thugs dang 'gal ba ci mches pa //",
    "NK080(wu)028:82": "gnas kyi ma mo'i sku la sing la sogs phra men las brgyad po //",
    "NK080(wu)028:83": "khyed ni ye nas za byed dbang sdud lags //",
    "NK080(wu)028:84": "khyed kyi thugs yul gyi phra men sku la rta",
    "NK080(wu)028:85": "gdong la sogs sgom khyed ni ye nas 'gugs 'dres",
    "NK080(wu)028:86": "pho nya lags // khyed kyi thugs dang sgo ma",
    "NK080(wu)028:87": "pho nya'i sku khro rgyal yab yum bcu po khyed",
    "NK080(wu)028:88": "ni ye nas bdud dpung 'joms mdzad lags //",
    "NK080(wu)028:89": "khyed kyi thugs dang 'gal 'gro ba'i don phyir rgyal",
    "NK080(wu)028:90": "bas gsungs pa'i bka' //theg pa'i nang nas yang rab",
    "NK080(wu)028:91": "bla na med // gsang sngags rdo rje theg pa'i nges don 'di //",
    "NK080(wu)028:92": "blo rab skal ba can gyi spyod pa'i rgyu //",
    "NK080(wu)028:93": "gsang sngags rgyud 'di yongs su bzung ba dang //",
    "NK080(wu)028:94": "yongs su spel phyir bstan pa srung ba dang //",
    "NK080(wu)028:95": "rnal 'byor sgrub pa rnam kyi grogs bya zhes //",
    "NK080(wu)028:96": "thugs dam zhal gyis bzhes pa'i mkha' 'gro ma //",
    "NK080(wu)028:97": "bdag dang rnal 'byor dbang phyug bsgrub pa'i phyir //",
    "NK080(wu)028:98": "dam tshig gnyen po nod pas khyed dang gcig /dam tshig dbang gis bsdus bas nye ba dang //",
    "NK080(wu)028:99": "mnyam pa'i don phyir bsdus nas dbyer med ni //",
    "NK080(wu)028:100": "bdag tu rtogs pa'i nga rgyal dbang snyems pas //",
    "NK080(wu)028:101": "mi mnyam khyad du gsod pa don dang 'gal //",
    "NK080(wu)028:102": "rdo rje spun bzhin grogs pas brtse ba dang //",
    "NK080(wu)028:103": "lcam dral tshul du nye zhing brtse bar mdzod //",
    "NK080(wu)028:104": "bdag gis khas blangs dam bca' tshun chad du //",
    "NK080(wu)028:105": "grub pa mngon du gyur pa ma mchis kyang //",
    "NK080(wu)028:106": "dam tshig mi gtong sangs rgyas sku mi bslu //",
    "NK080(wu)028:107": "mngon sum dran pas rtag tu khyed sems na //",
    "NK080(wu)028:108": "mkhyen gsal thugs kyi bdag la mi dgongs sam //",
    "NK080(wu)028:109": "sgrib med spyan gyis 'gro la mi gzigs sam //",
    "NK080(wu)028:110": "bdag dang srog med nges pa'i rnal 'byor zhig /zhal 'ches skyabs kyi dam par khyed bzhugs na //",
    "NK080(wu)028:111": "bdag lta duhkha gnod pas nyen pa la //",
    "NK080(wu)028:112": "phan pa'i stobs dang grogs shig mi mdzad dam //",
    "NK080(wu)028:113": "bde dang nguhkha chos dang sgra ma zhig /stobs dang dbang du gyur ba khyed la smra //",
    "NK080(wu)028:114": "sems can las 'phro btsan par bzhag na lta //",
    "NK080(wu)028:115": "thugs rje'i byin rlabs ci 'tshal don med rgyu //",
    "NK080(wu)028:116": "las ngan bag chags byang bar mdzad du gsol //",
    "NK080(wu)028:117": "bcol kyang mi dgongs smras kyang mi gsan na //",
    "NK080(wu)028:118": "dang po'i zhal 'ches don dang mi 'gal lam //",
    "NK080(wu)028:119": "nongs ba bshags kyang tshangs par mi stsol na //",
    "NK080(wu)028:120": "brtse sems thugs rje chung bar mi 'gyur ram //",
    "NK080(wu)028:121": "dam tshig bsrung bar kun gyis khas blangs dang //",
    "NK080(wu)028:122": "khyed la rtse gcig sgrub pa bdag las med //",
    "NK080(wu)028:123": "bdag gi dam tshig nyams pa bskang ba dang //",
    "NK080(wu)028:124": "gnod pa'i dgra bgegs bzlog cing zhi bar mdzod //",
    "NK080(wu)028:125": "lo ka 'dir yang yongs su bsrung ba dang //",
    "NK080(wu)028:126": "phyi ma'i go 'phangs thob pa'i grogs mdzod cig /",
    "NK080(wu)028:127": "'jig rten 'di na dbang cher grags pa yang //",
    "NK080(wu)028:128": "khyer nyid lags te gong na gzhan ma mchis //",
    "NK080(wu)028:129": "so so'i bran ga yog mang po 'bum phrag kyang //",
    "NK080(wu)028:130": "dam tshig bsrung zhi nga 'khor rnams bskyong du gsol //",
    "NK080(wu)028:131": "bdag gi dam tshig nyams pa thams cad dang //",
    "NK080(wu)028:132": "nyams dang tshogs 'dres nyams pa bskang ba dang //",
    "NK080(wu)028:133": "bka' chad dmigs kyi ma nongs rjes dran 'gyod //",
    "NK080(wu)028:134": "slad nas sdom bsrung //",
    "NK080(wu)028:135": "bdag gis sgrib par gyur pa ci mchis pa //",
    "NK080(wu)028:136": "byang zhig dag par byin gyis brlab tu gsol //",
    "NK080(wu)028:137": "stobs dang gdeng du gyur pa ma mchis kyang //",
    "NK080(wu)028:138": "thub tu re nas thug thub dbang ched bgyis //",
    "NK080(wu)028:139": "mi 'tshams bzhin du dbang bskur gsang ba bshad //",
    "NK080(wu)028:140": "bdag gi sgrib par gyur cig thugs dang 'gal //",
    "NK080(wu)028:141": "nongs pa dran nas shes su nongs bgyis te //",
    "NK080(wu)028:142": "thugs rje thabs mkhas khyed la bzod par gsol //",
    "NK080(wu)028:143": "tshangs pa dbang dang dngos grub stsal du gsol /",
    "NK080(wu)028:144": "+thii /",
    "NK080(wu)028:145": "ye shes dbang phyug mkha' 'gro khro rgyal gtso //",
    "NK080(wu)028:146": "bde mchog gnyis med yum gyi dbyings su sbyar /",
    "NK080(wu)028:147": "bdag tu lta ba'i nga rgya 'joms mdzad pa'i //",
    "NK080(wu)028:148": "dpang gyur rdo rje dam can ma lus dgongs su gsol //",
    "NK080(wu)028:149": "ta na gnas mchog sgrol ba gnas ma stobs //",
    "NK080(wu)028:150": "g+ha na gnas mchog sbyor ba byed ma phebs //",
    "NK080(wu)028:151": "rgyal ba yab yum thugs dang ci 'gal ba //",
    "NK080(wu)028:152": "bzod par gsol lo tshangs par stsal du gsol //",
    "NK080(wu)028:153": "rmad du byung ba'i mchog pa tan g+han 'dir /",
    "NK080(wu)028:154": "khro rgyal yab yum thugs dam bskangs gyur cig /",
    "NK080(wu)028:155": "dpal chen khro rgyal yab yum thugs rje yis //",
    "NK080(wu)028:156": "rtse gcig sgrub pa po yi grogs gyis zhes //",
    "NK080(wu)028:157": "bar chad sdang ba'i dgra bgegs rdul du rlog /",
    "NK080(wu)028:158": "rdo rje mkha' 'gro dbang phyug ko ri'i tshogs //",
    "NK080(wu)028:159": "sed+ha la sogs phra men brgyad rnams dang //",
    "NK080(wu)028:160": "rta gdong la sogs 'bar ba'i khro mo bzhi //",
    "NK080(wu)028:161": "dpang gyur rdo rje dam can dgongs su gsol //",
    "NK080(wu)028:162": "sgom sgrub dus la g.yel bar gyur ba dang //",
    "NK080(wu)028:163": "sgrub ba po yi rdzas mchog pany+tsa a mri ta //",
    "NK080(wu)028:164": "dus drug mchod pa dus su ma bgyid //",
    "NK080(wu)028:165": "bzod par gsol lo tshangs bar stsal du gsol //",
    "NK080(wu)028:166": "byang chub sems dang pad+ma rak+tara bcas //",
    "NK080(wu)028:167": "dri che gu gum chu nyid bdud rtsi lda //",
    "NK080(wu)028:168": "gnyis med sbyar ba'i sman mchog a mri ta //",
    "NK080(wu)028:169": "rdo rje mkha' 'gro'i thugs dam bskang gyur cig /",
    "NK080(wu)028:170": "'bar ba'i gnas mchog tshogs kyi dkyil 'khor du //",
    "NK080(wu)028:171": "bdud dang srin po ma lus sgrol nas kyang //",
    "NK080(wu)028:172": "rtse gcig sgrub pa po la grogs bgyid ces //",
    "NK080(wu)028:173": "bar chad sdang ba'i dgra bgegs rdul du rlog /",
    "NK080(wu)028:174": "sha za mkha' 'gro dbang phyug nyi shu brgyad //",
    "NK080(wu)028:175": "srid gsum rgya mtsho dur khrod brgyad kyi yum //",
    "NK080(wu)028:176": "gtso bo mngon spyod ma bdun 'khor dang bcas //",
    "NK080(wu)028:177": "dpang gyur rdo rje dam can ma lus dgongs su gsol //",
    "NK080(wu)028:178": "mchod pa lo zla dus las g.yer ba dang //",
    "NK080(wu)028:179": "dur khrod rdzas dang lag char ma ldan te //",
    "NK080(wu)028:180": "sha chen snying dang khrag tu rab sbyar nas //",
    "NK080(wu)028:181": "b+han+d+ha'i snod du dmar chen bskyil ba'i sa //",
    "NK080(wu)028:182": "sha za mkha' 'gro'i thugs dam bskangs gyur cig /",
    "NK080(wu)028:183": "dpal chen he ru ka yi spyan sngar dam bcas nas //",
    "NK080(wu)028:184": "sus kyang ma bcos nyid kyi zhal 'ches te //",
    "NK080(wu)028:185": "rtse gcig sgrub pa po yi grogs bgyed bzhin //",
    "NK080(wu)028:186": "bar chad sdang ba'i dgra bgegs rdul du rlog /rnal 'byor dbang phyug chen po 'khor srungs shig /",
    "NK080(wu)028:187": "las kyi mkha' 'gro rnal 'byor ma //",
    "NK080(wu)028:188": "bdag nyid chen mo la sogs ma mo'i tshogs //",
    "NK080(wu)028:189": "lha dang lha min phyogs bcu'i dam tshig can //",
    "NK080(wu)028:190": "dpang gyur rdo rje dam can ma lus dgongs su gsol //",
    "NK080(wu)028:191": "lta ba gdong du byas pas spyod pa rtsings pa dang //",
    "NK080(wu)028:192": "nya bzhi gso sbyong dus las g.yel ba dang //",
    "NK080(wu)028:193": "gnyid dbang rmongs pas phyi mchod ma bskangs pa //",
    "NK080(wu)028:194": "bzod par gsol lo tshangs par bstsal du gsol //",
    "NK080(wu)028:195": "dam tshig lhag ma'i kha chu 'od zer 'phro //",
    "NK080(wu)028:196": "kun tu bzang po'i mchod sprin a mri ta //",
    "NK080(wu)028:197": "sha khrag dmar gyi bdud rtsi bskyil ba 'di //",
    "NK080(wu)028:198": "las kyi mkha' 'gro'i thugs dam bskangs gyur cig /bod khams yongs su chol bur gyur mod kyi //",
    "NK080(wu)028:199": "bdag nyid lta ba dam las mi g.yel zhing //",
    "NK080(wu)028:200": "dpal chen bsgom zhing bsgrub la bdag brtson na //",
    "NK080(wu)028:201": "skyes mchog bdag gi las la ma g.yel cig /",
    "NK080(wu)028:202": "dur khrod klong dgu mkha' 'gro rnam bzhi tshogs //",
    "NK080(wu)028:203": "khams gsum 'khor ba'i sdug bsngal ci 'dra ba //",
    "NK080(wu)028:204": "byams mgon khyed kyi thugs rjes ga la bzod //",
    "NK080(wu)028:205": "dmyal tshogs me ltar 'bar ba zhi bar mdzod //",
    "NK080(wu)028:206": "dang po byang chub mchog tu sems bskyed de //",
    "NK080(wu)028:207": "'da' dka' rdo rje'i dam tshig mchog gsum po //",
    "NK080(wu)028:208": "rgyal ba'i bka' bzhin 'da' bar mi bgyid kyang //",
    "NK080(wu)028:209": "gsang sngags 'chol pas dbye bsal dkas pa dang //",
    "NK080(wu)028:210": "mngon shes chung bas skyon can ma rig ste //",
    "NK080(wu)028:211": "nyams dang tshogs 'dres nyams pa skong ba rnams //",
    "NK080(wu)028:212": "rab gnong 'gyod pa'i sems kyis mthol zhing bshags //",
    "NK080(wu)028:213": "nyams pa rnams la chad pas ma bcad na //",
    "NK080(wu)028:214": "tshe 'di'i rkyen dang yun gyi sgrib gyur cing //",
    "NK080(wu)028:215": "mi g.yo byang chub sems la bdag bkod nas //",
    "NK080(wu)028:216": "phra men sprul pa tshogs kyis dbye bshags mdzad du gsol //",
    "NK080(wu)028:217": "ye shes mkha' 'gro'i bshags pa rdzogs so //",
    "NK080(wu)028:218": "+thii /",
    "NK080(wu)028:219": "dge'o //"
}