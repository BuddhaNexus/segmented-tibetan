{
    "T02TD1229E:37a-0": "@37a # // rgya gar skad du /",
    "T02TD1229E:37a-1": "da sha t'attva /",
    "T02TD1229E:37a-2": "bod skad du /",
    "T02TD1229E:37a-3": "de kho na nyid bcu pa /",
    "T02TD1229E:37a-4": "byang chub sems dpa' 'jam dpal gzhon nur gyur pa la phyag 'tshal lo //",
    "T02TD1229E:37a-5": "dpal ldan he ru ka dang bla ma la //",
    "T02TD1229E:37a-6": "gus pas phyag byas dgyes pa'i rdo rje las //",
    "T02TD1229E:37a-7": "gsungs pa'i de kho na nyid bcu pa las //",
    "T02TD1229E:37a-8": "rnam pa nges pa mdor bsdus nas bshad bya//",
    "T02TD1229E:37a-9": "bsrung ba dbang bskur gtor ma bzlas dgar dang //",
    "T02TD1229E:37a-10": "phyir bzlog pa dang dkyil 'khor bsgrub pa dang //",
    "T02TD1229E:37a-11": "bsdigs sbyor ba dang gshegs su gsol ba ste //",
    "T02TD1229E:37a-12": "de nyid bcu zhes sangs rgyas rnams kyis gsungs //",
    "T02TD1229E:37a-13": "de la don ni 'di yin te /",
    "T02TD1229E:37a-14": "srung ba'i 'khor lo zhes bya ba ni yi ge pam ser po'i sa bon las byung ba'i sna tshogs padma la /",
    "T02TD1229E:37a-15": "yi ge ram las skyes pa'i nyi ma la gnas pa'i sa bon bhr'u% ser po de yongs su gyur pa'i 'khor lo rtsibs bcu pa'o //",
    "T02TD1229E:37a-16": "de'i dbus su nyi ma'i lte ba la gnas pa'i yi ge h'um sngon po de yongs su gyur pa las rdo rje h'um mdzad dang /",
    "T02TD1229E:37a-17": "cho ga bzhin du sa bon gyi yi ge h'u% bcu rtsibs bcu la gnas pa de las skyes pa'i khro bo bcu po yin no //",
    "T02TD1229E:37a-18": "de la shar gyi rtsibs la gshin rje gshed sngon po thob pa bsnams pa'o //",
    "T02TD1229E:37a-19": "lho'i rtsibs la shes rab mthar byed dkar po be con dkar po 'chang ba'o //",
    "T02TD1229E:37a-20": "nub kyi rtsibs la padma mthar byed dmar po padma dmar po 'dzin pa'o //",
    "T02TD1229E:37a-21": "byang gi rtsibs la bgegs mthar byed nag po rdo rje nag po 'dzin pa'o //",
    "T02TD1229E:37a-22": "dbang ldan gyi rtsibs la 'dod pa'i rgyal po nag po lcag skyu 'chang ba'o //",
    "T02TD1229E:37a-23": "me'i rtsibs la dbyug pa sngon po phyag na dbyug pa nag po 'dzin pa'o //",
    "T02TD1229E:37a-24": "bden bral gyi rtsibs la stobs po che nag po phyag na rtse gsum pa bsnams pa'o //",
    "T02TD1229E:37a-25": "rlung gi rtsibs la mi g-yo ba ral gri nag po 'chang ba'o //",
    "T02TD1229E:37a-26": "steng gi rtsibs la gtsug tor 'khor los sgyur ba rnam par snang mdzad gyi cod pan can 'khor lo dkar po bsnams pa'o //",
    "T02TD1229E:37b-0": "'og gi rtsibs la gnod mdzes @37b rgyal po mi bskyod pa'i cod pan can phyag na rdo rje nag po bsnams pa'o //",
    "T02TD1229E:37b-1": "rdo rje h'um mdzad dbu mi bskyod pas gnon pa rdo rje nag po 'chang ba'o //",
    "T02TD1229E:37b-2": "shar la sogs pa'i khro bo bzhi po dag ni rnam par snang mdzad dang /",
    "T02TD1229E:37b-3": "mi bskyod pa dang /",
    "T02TD1229E:37b-4": "'od dpag med dang /",
    "T02TD1229E:37b-5": "don yod grub pa'i cod pan can dag go ;",
    "T02TD1229E:37b-6": "/ rim pa de kho na bzhin du dbang ldan la sogs pa na bzhugs pa'i 'dod pa'i rgyal po dang /",
    "T02TD1229E:37b-7": "dbyig pa sngon po dang /",
    "T02TD1229E:37b-8": "stobs po che dang /",
    "T02TD1229E:37b-9": "mi g-yo ba dag ni mi bskyod pa dang /",
    "T02TD1229E:37b-10": "rnam par snang mdzad dang 'od dpag med dang /",
    "T02TD1229E:37b-11": "don yod grub pa'i cod pan can dag yin no //",
    "T02TD1229E:37b-12": "khro bo thams cad zhal gcig phyag gnyis pa ste /",
    "T02TD1229E:37b-13": "g-yon gyi mdzub mo dag ni sdigs mdzub dang bcas pa dang /",
    "T02TD1229E:37b-14": "g-yas pa rnams ni rang gi phyag mtshan 'chang ba'o //",
    "T02TD1229E:37b-15": "khro ba dang bcas pa'i zhal gdong zlum la dmar ba skra ser ba gyen du brdzes pa khro bo rang 'dra ba'i gzugs 'phro ba bdud rnams bsdigs par mdzad pa nyi ma la bzhugs shing nyi ma'i dkyil 'khor gyi 'od can dag go //",
    "T02TD1229E:37b-16": "gshin rje mthar byed dang /",
    "T02TD1229E:37b-17": "shes rab mthar byed dang /",
    "T02TD1229E:37b-18": "padma mthar byed dang /",
    "T02TD1229E:37b-19": "bgegs mthar byed dag ni sbom la gsus pa 'phyang ba sbrul gyis brgyan pa /",
    "T02TD1229E:37b-20": "smin ma ser ba gyen du brdzes pa yin la /",
    "T02TD1229E:37b-21": "gzhan rnams rol pa'i sku can yin no zhes bya ba ni de kho na nyid dang po'o //",
    "T02TD1229E:37b-22": "da ni dbang bskur ba brjod par bya ste /",
    "T02TD1229E:37b-23": "go rims bzhin du dkyil 'khor gyi gnas su dkyil 'khor byas la /",
    "T02TD1229E:37b-24": "dkyil 'khor la 'jug pa'i cho gas dkyil 'khor la bcug pa /",
    "T02TD1229E:37b-25": "rgyags pa dang /",
    "T02TD1229E:37b-26": "nga rgyal dang /",
    "T02TD1229E:37b-27": "dregs pa chud zad med pa /",
    "T02TD1229E:37b-28": "gzhan la dad pa med pa /",
    "T02TD1229E:37b-29": "shin tu dad pas blta ba /",
    "T02TD1229E:37b-30": "chu dang cod pan dang /",
    "T02TD1229E:37b-31": "rdo rje dang bdag po la sogs pa bdun pos dbang bskur ba'i slob ma la cho ga bzhin du gsang ba'i dbang sbyin par bya'o //",
    "T02TD1229E:37b-32": "de'i rjes la shes rab ye shes kyi dbang bskur gyi cho ga dang ldan pa bdun po dang /",
    "T02TD1229E:37b-33": "gsang ba'i dbang bskur ba thob pa shes rab ye shes la sems rab tu dga' ba /",
    "T02TD1229E:37b-34": "shes rab dang sbyor ba bde ba'i brdas bstan pa la shes rab yang dag par gtang ba'i cho gas lung las gsungs pa bzhin shes rab gtad par bya'o //",
    "T02TD1229E:38a-0": "shes @38a * //",
    "T02TD1229E:38a-1": "rab yang dag par gtad pa blangs pa'i bde ba'i brda gang yin pa de ni shes rab ye shes kyi dbang bskur ro //",
    "T02TD1229E:38a-2": "de nas kyang 'og tu bla ma dam pas bstan pas reg par bya ba de ni dbang bskur ba bzhi pa yin no //",
    "T02TD1229E:38a-3": "de kho na nyid gnyis pa'o //",
    "T02TD1229E:38a-4": "da ni gtor ma bshad par bya ste /",
    "T02TD1229E:38a-5": "gsang sngags h'u% brjod nas bdag nyid dpal he ru ka'i rnam par gyur pa dang /",
    "T02TD1229E:38a-6": "thams cad bsrung ba de'i gnas dang /",
    "T02TD1229E:38a-7": "dkyil 'khor mdun du bsam mo //",
    "T02TD1229E:38a-8": "gong ma gong ma'i rim pas chos 'byung sum brgyud kyi dbus su chud pa padma dmar po 'dab ma brgyad pa bltas la ;",
    "T02TD1229E:38a-9": "de las steng du goo r'i la sogs pas dpag tu med pa'i 'jig rten na gnas pa'i khyab 'jug dang /",
    "T02TD1229E:38a-10": "lha chen po dang dbang phyug chen po dang /",
    "T02TD1229E:38a-11": "nyi ma dang zla ba la sogs pa'i lha'i skye gnas pa 'khor dang bcas pa thams cad drangs la /",
    "T02TD1229E:38a-12": "sa bon gyi yi ge aom yongs su gyur pa las phyag gnyis pa rdo rje dril bu bsnams pa /",
    "T02TD1229E:38a-13": "sku mdog dkar po rang gi shes rab kyis 'khyud pa'i lus can /",
    "T02TD1229E:38a-14": "g-yas brkyang bas bzhugs pa /",
    "T02TD1229E:38a-15": "yan lag bzhis byin gyis brlabs pa /",
    "T02TD1229E:38a-16": "rnam par snang mdzad kyi cod pan can aargha dang /",
    "T02TD1229E:38a-17": "btung ba la sogs pa bstabs pa /",
    "T02TD1229E:38a-18": "zas la chags pa med pa'i sems kyis bsgom par bya'o //",
    "T02TD1229E:38a-19": "dbus su phyogs skyod rang rang gi phyogs su gyur pa'i 'dab mar chud pa rnams sa bon gyi yi ge h'u% yongs su gyur pa las nag po mi bskyod pa'i cod pan can no //",
    "T02TD1229E:38a-20": "'og tu stobs kyi rgyu dang /",
    "T02TD1229E:38a-21": "mtha' med dang /",
    "T02TD1229E:38a-22": "nor rgyas kyi bu dang /",
    "T02TD1229E:38a-23": "'jog po dang /",
    "T02TD1229E:38a-24": "rigs sbyin dang /",
    "T02TD1229E:38a-25": "dung dang /",
    "T02TD1229E:38a-26": "padma dang /",
    "T02TD1229E:38a-27": "padma chen po rang gi phyogs kyi 'dab mar chud pa /",
    "T02TD1229E:38a-28": "lha ma yin dang bcas pa sa bon gyi yi ge aa yongs su gyur pa las mdog dmar po smar ba mtha' yas kyi cod pan can yin la /",
    "T02TD1229E:38a-29": "phyi ma snga ma bzhin no //",
    "T02TD1229E:38a-30": "de'i 'og tu bza' ba dang /",
    "T02TD1229E:38a-31": "btung ba dang /",
    "T02TD1229E:38a-32": "bdud rtsi la sogs pa bdud rtsi nyid du bsgrub par bya'o //",
    "T02TD1229E:38a-33": "de la rim pa ni 'di yin te /",
    "T02TD1229E:38a-34": "yam las gyur pa'i rlung gi dkyil 'khor du ba'i mdog can gzhu'i dbyibs lta bu dang /",
    "T02TD1229E:38a-35": "de'i steng du ram las gyur pa'i me'i dkyil 'khor dmar po //",
    "T02TD1229E:38b-0": "@38b de'i steng du yi ge aa yongs su gyur pa'i padma'i snod bza' ba la sogs pas bkang ba /",
    "T02TD1229E:38b-1": "sa bon lngas byin gyis brlabs pa /",
    "T02TD1229E:38b-2": "'bar ba dang dros pa dag gis zhu bar gyur pa /",
    "T02TD1229E:38b-3": "de'i steng du sa bon gyi yi ge aom yongs su gyur pa'i zla ba zhu ba bdud rtsir byas la /",
    "T02TD1229E:38b-4": "dri dang /",
    "T02TD1229E:38b-5": "me tog dang /",
    "T02TD1229E:38b-6": "spos dang /",
    "T02TD1229E:38b-7": "rgyal mtshan dang /",
    "T02TD1229E:38b-8": "gdugs dang /",
    "T02TD1229E:38b-9": "gos dang /",
    "T02TD1229E:38b-10": "rol mo la sogs pa dang /",
    "T02TD1229E:38b-11": "btung ba la sogs pa dang bcas pa slob dpon dril bu brdung ba la phyogs pa /",
    "T02TD1229E:38b-12": "aom ainda dza ma dza la dza kkha zhes bya ba la sogs pas gtor ma sbyin par bya zhing /",
    "T02TD1229E:38b-13": "de nas rang gi snying ga'i ye shes sems dpa'i thugs ka'i sa bon las byung ba'i goo r'i la sogs pa'i phyag na mchod pa sna tshogs thogs pa la sogs pas mchod pa bya zhing de'i 'og tu //",
    "T02TD1229E:38b-14": "mi bskyod rdo rje ye shes che //",
    "T02TD1229E:38b-15": "zhes bya ba la sogs pa'i tshigs su bcad pas bstod par bya //",
    "T02TD1229E:38b-16": "bstod ma thag tu /",
    "T02TD1229E:38b-17": "aom badzra satva sa ma ya /",
    "T02TD1229E:38b-18": "ma nu p'a la ya /",
    "T02TD1229E:38b-19": "badzra satva tve no pa tishtha dri dho me bha ba /",
    "T02TD1229E:38b-20": "su to shyo me bha ba /",
    "T02TD1229E:38b-21": "aa nu rakto me bha ba /",
    "T02TD1229E:38b-22": "su po shyo me bha ba /",
    "T02TD1229E:38b-23": "sarba siddhim me pra yatstsha /",
    "T02TD1229E:38b-24": "sarba karma su tsa me tsittam shri ya:ku ru h'um ha ha ha ha ho bha ga b'a na sarba ta th'a ga ta /",
    "T02TD1229E:38b-25": "badzra m'a me mu nytsa /",
    "T02TD1229E:38b-26": "badzri bha ba ma h'a sa ma ya satva a'a:mu: zhes bya ba'i sngags kyis gshegs su gsol bar bya ste /",
    "T02TD1229E:38b-27": "gtor ma rgyas pa'o //",
    "T02TD1229E:38b-28": "de ni gtor ma mdor bsdus pa bstan par bya ste /",
    "T02TD1229E:38b-29": "lha'i rnal 'byor dang ldan pas rnal 'byor ba dril bu brdung ba la mchog tu gzhol bas chos 'byung gsum gyi dbus kyi padma dmar po la gong du smos pa'i lha'i de nyid go rims bzhin goo r'i la sogs pas bkug la yud tsam gyis sngar bsgrubs pa'i gtor ma dang dbang po la sogs pa'i sngags kyis tshim par byas pa yin te /",
    "T02TD1229E:38b-30": "lhag ma snga ma bzhin no //",
    "T02TD1229E:38b-31": "mdor bsdus pa'i gtor ma ste de kho na nyid gsum pa'o /",
    "T02TD1229E:38b-33": "// / da ni bzlas pa bstan par bya ste /",
    "T02TD1229E:39a-0": "ting nge 'dzin gsum sngon du song ba'i rang gi lha'i rnal 'byor dang ldan pa'i rnal 'byor pas lhan cig skyes pa bsgom pa'i de ma thag rang gi lha dran pas rang gi snying ga'i ye shes sems dpa'i thugs gar nyi ma la gnas pa'i h'um gi sa bon las nges par byung ba'i 'od zer gyis 'gro ba ma lus pa'i @39a * //",
    "T02TD1229E:39a-1": "lus ngag yid du son nas dri ma ma lus par bkug nas /",
    "T02TD1229E:39a-2": "yang bdag nyid la gzhug par bya'o //",
    "T02TD1229E:39a-3": "yang de bzhin du bltas te /",
    "T02TD1229E:39a-4": "rang gi lha'i sngags bzlas pa byas shing mchod pa la sogs pa byas nas ldang bar bya'o //",
    "T02TD1229E:39a-5": "gsang sngags bzlas pa ste de kho na nyid bzhi pa'o /",
    "T02TD1229E:39a-7": "// / dgar ba yang brjod par bya ste /",
    "T02TD1229E:39a-8": "bstan pa la gnod par byed pa dang /",
    "T02TD1229E:39a-9": "bla ma dang sangs rgyas bslus pa dang /",
    "T02TD1229E:39a-10": "pha dang ma gsod pa la 'chel ba mthong na gzhan gyi las dge ba dang mi dge ba mngon par shes pa'i mngon par shes pa yod pa'i rnal 'byor pas snying brtse ba dang ldan pa'i sems kyis sbyin pa dang gus pa la sogs pas don du gnyer ba na bdag nyid ngan par byed na yang de bzhin du las byed na yang dang yang du gnyer bar bya'o //",
    "T02TD1229E:39a-11": "gal te tshig mi nyan na de'i tshe brtse ba dang ldan pa'i sems kyis dpal dgyes pa'i rdo rje las gsungs pa'i cho ga drag po'i las bya ste /",
    "T02TD1229E:39a-12": "de la rim pa ni 'di yin te /",
    "T02TD1229E:39a-13": "dus mtshams su ting nge 'dzin gsum gyi sbyor ba dang ldan pas ye shes sems dpa'i thugs ka'i sa bon las 'od zer 'phros pas sangs rgyas dpag tu med pa spyan drangs te de rnams kyi spyan sngar de lta bu'i las byed pa'i bsgrub bya la bltas nas sangs rgyas rnams la bsgrags par bya'o //",
    "T02TD1229E:39a-14": "de'i 'og tu dkyil 'khor ba dang bcas pa spyan drangs la /",
    "T02TD1229E:39a-15": "mchod pa dang /",
    "T02TD1229E:39a-16": "bstod pa dang /",
    "T02TD1229E:39a-17": "bdud rtsi myang ba byas nas ye shes sems dpa'i thugs ka'i sa bon gyi 'od zer gyis rang gi 'khor lo'i gtso bo spyan drangs la /",
    "T02TD1229E:39a-18": "rdo rje'i lam las padmar zhu bar gyur pa las zhags pa dang lcags kyu dang tho ba thogs pa'i goo r'i'i gzugs su 'byung bar blta'o //",
    "T02TD1229E:39a-19": "goo r'i de rang gi 'od zer rdo rje gzugs su spros pas bsgrub bya de'i sngags dang phyag rgya la sogs pa bsal nas zhags pas bcings shing lcags kyus drangs nas 'khor lo'i mdun du bkug la /",
    "T02TD1229E:39a-20": "rnal 'byor pa des ye shes sems dpa' de la /",
    "T02TD1229E:39a-21": "bdag ni ngo bo'i dbang dang ni //",
    "T02TD1229E:39a-22": "mi bskyod ngo bo la chags pas //",
    "T02TD1229E:39a-23": "smad pa'i las rnams kun 'byung ba'o //",
    "T02TD1229E:39a-24": "lus 'di khyod kyis spang bya zhes //",
    "T02TD1229E:39b-0": "@39b don du gnyer ba byas nas ni //",
    "T02TD1229E:39b-1": "goo r'i lcags kyu zhags pa yis //",
    "T02TD1229E:39b-2": "ye shes sems dpa' nges phyung nas //",
    "T02TD1229E:39b-3": "goo r'i'i lag pa'i lcags kyu yis //",
    "T02TD1229E:39b-4": "bsgrub bya'i lte ba'i rtsa ba nas //",
    "T02TD1229E:39b-5": "rgyu ma ma lus drangs nas ni //",
    "T02TD1229E:39b-6": "dka' thub can gyis de ma thag / drag po'i las la sbyar bar bya //",
    "T02TD1229E:39b-7": "yang na /",
    "T02TD1229E:39b-8": "dud 'gro'i gzugs su bltas nas ni //",
    "T02TD1229E:39b-9": "spyi 'greng kha nas khrag skyug pa /",
    "T02TD1229E:39b-10": "'dar ba skyabs med pa til mar gyis byugs pa /",
    "T02TD1229E:39b-11": "gos med pa /",
    "T02TD1229E:39b-12": "skra gyen du brjes pa de'i lam la me khab kyi gzugs can rab tu zhugs par bsams la /",
    "T02TD1229E:39b-13": "snying gar me'i sa bon bsams nas de ma thag tu bsgral bar bya'o //",
    "T02TD1229E:39b-14": "ye shes sems dpa' yang mi bskyod par bsgrubs la cho ga'i rim pa ji lta ba bzhin du mchod pa dang /",
    "T02TD1229E:39b-15": "bstod pa dang bdud rtsi myang ba byas nas mi bskyod pa'i sangs rgyas kyi zhing du blta bar bya'o //",
    "T02TD1229E:39b-16": "dgar ba'i de kho na nyid de lnga pa'o /",
    "T02TD1229E:39b-18": "// / de ni bsgom pa'i phyir bzlog pa bstan par bya ste /",
    "T02TD1229E:39b-19": "gtso bo gtsug tor 'khor los sgyur ba'i phyag gnyis rang gi phyag mtshan 'khor lo dang /",
    "T02TD1229E:39b-20": "sdigs mdzub can /",
    "T02TD1229E:39b-21": "khro ba dang bcas pa nyi ma'i gdan la g-yas brkyang bas bzhugs pa /",
    "T02TD1229E:39b-22": "'od 'phro ba'i gzugs can dbang bskur ba la sogs pa blangs la /",
    "T02TD1229E:39b-23": "dgra bo'i tshogs la bsdigs pa /",
    "T02TD1229E:39b-24": "g-yon du 'khor bas g-yo bar rnam par bsams la /",
    "T02TD1229E:39b-25": "na ma sa manta budha n'am /",
    "T02TD1229E:39b-26": "na ma sa manta narm'a n'am /",
    "T02TD1229E:39b-27": "na ma sa manta sam gh'a nam /",
    "T02TD1229E:39b-28": "aom si t'a ta pa tra aom bi ma la /",
    "T02TD1229E:39b-29": "aom sha% ka ra /",
    "T02TD1229E:39b-30": "aom pra tyam ge ra badzra aushni sha /",
    "T02TD1229E:39b-31": "tsakkra barti sarba yantra mantra /",
    "T02TD1229E:39b-32": "tantra m'u la karma /",
    "T02TD1229E:39b-33": "bandha na /",
    "T02TD1229E:39b-34": "t'a da na /",
    "T02TD1229E:39b-35": "k'i la nam ba ma ma kri te ye na kee na /",
    "T02TD1229E:39b-36": "tsi ta kri tam tat sarbantu /",
    "T02TD1229E:39b-37": "tstshinda tstshinda /",
    "T02TD1229E:39b-38": "bhinda bhinda /",
    "T02TD1229E:39b-39": "tsi ri tsi ri /",
    "T02TD1229E:39b-40": "gi ri gi ri /",
    "T02TD1229E:39b-41": "ma ra ma ra /",
    "T02TD1229E:39b-42": "h'u% h'u% h'u% h'u% h'u% h'u% h'u% h'u% h'u% h'u%/",
    "T02TD1229E:39b-43": "phat phat phat /",
    "T02TD1229E:39b-44": "nyal ba'i dus su lan bdun bzlas nas bsgom par bya'o //",
    "T02TD1229E:39b-45": "bsgom pa'i phyir bzlog pa'i de kho na ste drug pa'o /",
    "T02TD1229E:39b-47": "// / gro ga la sogs pa la rtsibs brtsu ba'i 'khor lo bris la /",
    "T02TD1229E:39b-48": "shar gyi rtsibs la /",
    "T02TD1229E:39b-49": "na ma:sa manta buddhe bhyo /",
    "T02TD1229E:39b-50": "na ma:sa mungga ra ha st'a ya /",
    "T02TD1229E:39b-51": "tsanda manda la aa k'e pa ka r'a ya /",
    "T02TD1229E:40a-0": "che @40a * //",
    "T02TD1229E:40a-1": "ge mo raksham ku ru h'um phat /",
    "T02TD1229E:40a-2": "lho'i rtsibs la na ma:sa manta buddhe bhyo /",
    "T02TD1229E:40a-3": "ma h'a danda dha ra bi bi dha ra /",
    "T02TD1229E:40a-4": "su ra aa su ra /",
    "T02TD1229E:40a-5": "mardha na /",
    "T02TD1229E:40a-6": "bh'u t'a nam nirma tha /",
    "T02TD1229E:40a-7": "che ge mo raksham ku ru h'u% phat /",
    "T02TD1229E:40a-8": "nub kyi rtsibs la na ma:sa manta buddhe bhyo //",
    "T02TD1229E:40a-9": "hu lu hu lu /",
    "T02TD1229E:40a-10": "ma h'a padma aa mri tam ku ru ma h'a bi sham che ge mo raksham ku ru h'um phat /",
    "T02TD1229E:40a-11": "byang gi rtsibs la na ma:sa manta buddhe bhyo /",
    "T02TD1229E:40a-12": "na ma badzra kro dha ya /",
    "T02TD1229E:40a-13": "ma h'a dam sht'o ta ka ta bhee ra ba ya //",
    "T02TD1229E:40a-14": "badzra santo da rb'a ya /",
    "T02TD1229E:40a-15": "aom aa mri ta ku nda li /",
    "T02TD1229E:40a-16": "che ge mo ra ksham ku ru h'um phat /",
    "T02TD1229E:40a-17": "dbang ldan la na ma:sa manta buddhe bhyo /",
    "T02TD1229E:40a-18": "aom ya ma danda ya /",
    "T02TD1229E:40a-19": "n'i la danda ya /",
    "T02TD1229E:40a-20": "tu ru tu ru /",
    "T02TD1229E:40a-21": "mu ru mu ru /",
    "T02TD1229E:40a-22": "sarba dusht'am m'a ra ya /",
    "T02TD1229E:40a-23": "m'a ra ya /",
    "T02TD1229E:40a-24": "che ge mo raksham ku ru h'um phat /",
    "T02TD1229E:40a-25": "me la na ma: sa manta buddhe bhyo /",
    "T02TD1229E:40a-26": "na mo ma h'a ba l'a ya /",
    "T02TD1229E:40a-27": "au tstshushma kro dh'a ya /",
    "T02TD1229E:40a-28": "kro dh'a r'a dz'a ya /",
    "T02TD1229E:40a-29": "sarba n'a g'a n'am /",
    "T02TD1229E:40a-30": "hri da ya aa /",
    "T02TD1229E:40a-31": "ta da ya che ge mo raksham ku ru h'um phat /",
    "T02TD1229E:40a-32": "bden bral la na ma: sa manta buddhe bhyo /",
    "T02TD1229E:40a-33": "na mo aa tsa la ka sh'a ya /",
    "T02TD1229E:40a-34": "tsetta tsetta /",
    "T02TD1229E:40a-35": "motta motta /",
    "T02TD1229E:40a-36": "tutta tutta /",
    "T02TD1229E:40a-37": "ghatta ghatta /",
    "T02TD1229E:40a-38": "gh'atta ya gh'atta ya /",
    "T02TD1229E:40a-39": "che ge mo raksham ku ru h'um phat /",
    "T02TD1229E:40a-40": "rlung gi phyogs la na ma:sa manta buddhe bhyo /",
    "T02TD1229E:40a-41": "aom takki r'a dz'a che ge mo raksham ku ru h'um phat /",
    "T02TD1229E:40a-42": "'khor lo'i lte ba la /",
    "T02TD1229E:40a-43": "aom sum bha ni sum bha h'um /",
    "T02TD1229E:40a-44": "gri hna gri hna h'u%/",
    "T02TD1229E:40a-45": "ghri hn'a pa ya gri hn'a pa ya h'um /",
    "T02TD1229E:40a-46": "a'a na ya ho /",
    "T02TD1229E:40a-47": "bha ga b'an /",
    "T02TD1229E:40a-48": "bidy'a r'a dz'a ya /",
    "T02TD1229E:40a-49": "che ge mo raksham sh'antim ku ru h'u% phat sv'a h'a /",
    "T02TD1229E:40a-50": "'khor lo'i mu khyud la sngags 'di bri bar bya ste /",
    "T02TD1229E:40a-51": "na ma:sa manta buddh'a n'a /",
    "T02TD1229E:40a-52": "na ma:sa manta dharm'a n'am /",
    "T02TD1229E:40a-53": "na ma:sa manta dharm'a n'am /",
    "T02TD1229E:40a-54": "na ma:sa manta sam gh'a n'am /",
    "T02TD1229E:40a-55": "aom si t'a ta pra tra /",
    "T02TD1229E:40a-56": "aom bi ma la /",
    "T02TD1229E:40a-57": "aom sham ka ra /",
    "T02TD1229E:40a-58": "aom pra tyam g'i ra /",
    "T02TD1229E:40a-59": "aom badzra shn'i sha tsakra ba rti /",
    "T02TD1229E:40a-60": "sarba yantra /",
    "T02TD1229E:40a-61": "mantra /",
    "T02TD1229E:40a-62": "m'u la karma /",
    "T02TD1229E:40a-63": "bandha nam /",
    "T02TD1229E:40a-64": "t'a da nam /",
    "T02TD1229E:40a-65": "k'i la nam ba ma ma kri te /",
    "T02TD1229E:40a-66": "ye na ke na /",
    "T02TD1229E:40a-67": "tsitta kri tam ta ta sarbantu tstshinda tstshinda /",
    "T02TD1229E:40a-68": "bhinda binda /",
    "T02TD1229E:40a-69": "tsi ri tsi ri /",
    "T02TD1229E:40a-70": "gi ri gi ri /",
    "T02TD1229E:40a-71": "ma ra ma ra /",
    "T02TD1229E:40a-72": "h'u% h'u% h'u% h'u% h'u% h'u% h'u% h'u% h'u% h'u%/",
    "T02TD1229E:40a-73": "phat phat phat /",
    "T02TD1229E:40a-74": "bdag bsrung ba'i sbyor ba 'dis 'khrul 'khor dang sngags la sogs pa 'jig par byed pa yin te /",
    "T02TD1229E:40a-75": "srung ba'i 'khor lo byas pa dpung pa la btags na khams gsum pos zil gyis gnon par mi 'gyur ro //",
    "T02TD1229E:40a-76": "bris pa'i phyir bzlog pa ste /",
    "T02TD1229E:40a-77": "de kho na nyid bdun pa'o /",
    "T02TD1229E:40b-0": "// / de ma thag tu dkyil 'khor @40b gyi sgrub pa brjod par bya ste /",
    "T02TD1229E:40b-1": "sngags pa nub tu kha bltas nas dkyil 'khor gyi sgrub pa brtsam par bya'o //",
    "T02TD1229E:40b-2": "ye shes sems dpa'i thugs ka'i sa bon gyi 'od zer gyis nam mkha' la gnas pa'i dkyil 'khor drangs nas rang gi rig ma'i padma la zhugs par gyur par bsam mo //",
    "T02TD1229E:40b-3": "zhu ba de las rang gi sa bon gyis rdul tshon gyi dkyil 'khor du 'khor lo'i gtso bo la sogs pa go rims bzhin du spro bar bya'o //",
    "T02TD1229E:40b-4": "de'i 'og tu mig la sogs pa byin gyis brlabs la mchod pa dang bstod pa dang /",
    "T02TD1229E:40b-5": "bdud rtsi myang ba'i bar du bya'o //",
    "T02TD1229E:40b-6": "dkyil 'khor gyi sgrub pa ste de kho na nyid brgyad pa'o /",
    "T02TD1229E:40b-8": "// / da ni bsdigs pa'i sbyor ba brjod par bya ste /",
    "T02TD1229E:40b-9": "rnal 'byor pa'i sems bsgom pa la cung zhig brtan por gyur cing mtshan ma cung zhig rnyed par gyur pas zla ba drug gi bar du bsgom par bya'o //",
    "T02TD1229E:40b-10": "de lta na yang gal te ma grub na de'i tshe rang gi 'dod pa'i lha nyid kyi rnal 'byor sngon du 'gro ba can gyi ji skad brjod pa'i cho ga dam tshig la sogs pa sngon du 'gro bas zla ba bco brgyad bsgom par bya'o //",
    "T02TD1229E:40b-11": "de lta na yang grub par ma gyur to zhe na /",
    "T02TD1229E:40b-12": "de'i tshe thun mtshams rnams su bsdigs pa'i sbyor ba brtsam par bya ste /",
    "T02TD1229E:40b-13": "de la rim pa ni 'di yin no //",
    "T02TD1229E:40b-14": "mi bskyod pa'i sbyor ba dang ldan pa'i rnal 'byor ba ting nge 'dzin gsum dang ldan pa /",
    "T02TD1229E:40b-15": "dkyil 'khor nag pos yongs su bskor ba /",
    "T02TD1229E:40b-16": "gzhal yas khang nag por gyur par bsgom mo //",
    "T02TD1229E:40b-17": "de'i 'og tu mchod pa dang bstod pa dang /",
    "T02TD1229E:40b-18": "bdud rtsi myang ba byas nas ye shes sems dpa'i thugs ka'i sa bon gyi 'od zer gyis de bzhin gshegs pa'i 'khor lo spyan drangs te padma'i dkyil 'khor du lhung bar gyur pa me'i dkyil 'khor gyis yongs su bskor ba /",
    "T02TD1229E:40b-19": "'jigs shing skrag la rab tu 'dar bar gyur pa bltas la ;",
    "T02TD1229E:41a-0": "de'i sa bon gyi 'od zer gyis de bzhin gshegs pa'i tshogs shes rab la chags pas zhu bar gyur pa rdo rje'i lam nas byung ba yongs su gyur pa las gshin rje gshed phyag gnyis pas phyogs brgyad nas aom a'a:badzra r'a dza aaksho bhya k'i la ya h'um phat ces bya bas phur @41a * //",
    "T02TD1229E:41a-1": "bu gdab par bya'o //",
    "T02TD1229E:41a-2": "'di ni mi bskyod pa'i cho ga yin no //",
    "T02TD1229E:41a-3": "de dag thams cad la gdab par bya ba dang /",
    "T02TD1229E:41a-4": "'debs pa po dang /",
    "T02TD1229E:41a-5": "'debs par byed par mngon par zhen pa med pas byas na 'grub par 'gyur gyi gzhan du ni ma yin no //",
    "T02TD1229E:41a-6": "bsdigs pa'i sgrub pa ste de kho na nyid dgu pa'o /",
    "T02TD1229E:41a-8": "// / de'i 'og tu gshegs su gsol pa bstan par bya ste /",
    "T02TD1229E:41a-9": "de la rim pa ni 'di yin no //",
    "T02TD1229E:41a-10": "dkyil 'khor gyi khang pa las byung la zhi ba'i sbyin sreg byas nas yang dkyil 'khor gyi khang par zhugs nas mchod pa sna tshogs pas dkyil 'khor mchod pa byas nas spos dang bcas pa'i dril bu dkrol la //",
    "T02TD1229E:41a-11": "aom khyed kyis 'gro ba'i don kun mdzad //",
    "T02TD1229E:41a-12": "rjes su mthun par dngos grub stsol //",
    "T02TD1229E:41a-13": "sangs rgyas yul du gshegs nas ni //",
    "T02TD1229E:41a-14": "slar yang 'byon par mdzad du gsol //",
    "T02TD1229E:41a-15": "mu: zhes bya ba'i tshigs su bcad pa brjod la /",
    "T02TD1229E:41a-16": "de'i 'og tu sa tshon gyi dkyil 'khor las bskyed de dkyil 'khor gyi 'khor lo sangs rgyas kyi zhing du gshegs par bsam mo //",
    "T02TD1229E:41a-17": "yi ge gsum mu:'i mtha' can gyis dkyil 'khor gyi sa tshon phyags la dri zhim po'i snod du bcug la /",
    "T02TD1229E:41a-18": "rgya mtshor 'bab pa'i chu bo la dor bar bya'o//",
    "T02TD1229E:41a-19": "dkyil 'khor gyi sa ba byung gis byugs shing yi ge mu:'i mtha' can gyi cho gas bsang gtor byas la gtor ma sbyin par bya'o //",
    "T02TD1229E:41a-20": "gshegs su gsol ba'i de kho na nyid de bcu pa'o //",
    "T02TD1229E:41a-21": "de nyid bcu pa nges byas las /",
    "T02TD1229E:41a-22": "bdag gis bsod nams gang bsags pa //",
    "T02TD1229E:41a-23": "des ni 'gro ba mi shes pa'i //",
    "T02TD1229E:41a-24": "rab rib rnams ni zhi 'gyur shog / slob dpon dombi pas mdzad pa'i de kho na nyid bcu pa rdzogs so /",
    "T02TD1229E:41a-26": "// / rgya gar gyi mkhan po dpal mar me mdzad ye shes kyi zhal snga nas dang /",
    "T02TD1229E:41a-27": "zhu chen gyi lo ts'a ba dge slong dge ba'i blo gros kyis bsgyur cing zhus te gtan la phab pa'o//"
}