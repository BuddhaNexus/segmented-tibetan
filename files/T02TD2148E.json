{
    "T02TD2148E:241a-0": "@241a # // rgya gar skad du /",
    "T02TD2148E:241a-1": "n'i l'am bar dhar badzra p'a nam ma h'a ya ksha ka la pam ma h'a tsa kra s'a dha na n'a ma /",
    "T02TD2148E:241a-2": "bod skad du /",
    "T02TD2148E:241a-3": "gnod sbyin gyi sde dpon chen po lag na rdo rje gos sngon po can gyi sgrub pa'i thabs 'khor lo chen po zhes bya ba /",
    "T02TD2148E:241a-4": "dpal phyag na rdo rje la phyag 'tshal lo //",
    "T02TD2148E:241a-5": "'gro ba kha cig sa bon gnas dang rtsol rkyen gyis //",
    "T02TD2148E:241a-6": "gdug pas zin cing dug dang khrag ni 'dres gyur pa //",
    "T02TD2148E:241a-7": "thabs gzhan du ma gang gis 'byed bar mi nus te //",
    "T02TD2148E:241a-8": "'dab bzangs rgyal pos chu dang 'o ma 'byed pa bzhin //",
    "T02TD2148E:241a-9": "gdug pa 'dul phyir dbang bskur ji srid mnyes byas pas //",
    "T02TD2148E:241a-10": "des ni 'byed cing gsal bar bod pa yin pa ste //",
    "T02TD2148E:241a-11": "brgyad khrir zhabs nub 'jig dus me dpung nang 'dug pa //",
    "T02TD2148E:241a-12": "gdug pa'i dgrar gyur ljags 'dril dbugs tsha mi shigs 'dzin //",
    "T02TD2148E:241a-13": "byol song rgyan ldan mche ba gtsigs shing nga ro 'jigs //",
    "T02TD2148E:241a-14": "de la lus ngag yid gsum dang bas gus btud de //",
    "T02TD2148E:241a-15": "ji srid mnyes byas dam pa'i drin gyis man ngag ri //",
    "T02TD2148E:241a-16": "rang nyams myang bas dug zin sgrub po rjes su dran //",
    "T02TD2148E:241a-17": "de la rgyal po dang rkun po dang stag la sogs pa yang ba thams cad dang bral ba'i ri'am /",
    "T02TD2148E:241a-18": "yid du 'ong ba'i gnas 'du 'dzi med pa gang yang rud bar rnal 'byor bas khrus byas te /",
    "T02TD2148E:241b-0": "stan bde ba la 'dug nas rang gi snying gar nyi ma la gnas pa'i yi ge h'um bsams @241b te ;",
    "T02TD2148E:241b-1": "de'i 'od zer gyis phyogs bcu na bzhugs pa'i gangg'a'i klung gi bye ma snyed kyi sangs rgyas rnams dang /",
    "T02TD2148E:241b-2": "bla ma dang byang chub sems dpa' rnams bskul te byon par bsams la mchod pa lngas yang dag par mchod la sdig pa bshags pa la sogs pa bya'o //",
    "T02TD2148E:241b-3": "de'i rjes la byams pa dang snying rje dang dga' ba dang btang snyoms zhes bya ba tshangs pa'i gnas bzhi bsgom par bya'o //",
    "T02TD2148E:241b-4": "de nas gcig dang dum dang bral ba'i blos phyi nang gi dngos po thams cad stong zhing bdag med par bsam mo //",
    "T02TD2148E:241b-5": "aom ma h'a sh'u n+ya t'a dzny'a na badzra sva bh'a wa a'atma konyham zhes bya bas mi g-yo bar bya'o //",
    "T02TD2148E:241b-6": "de nas gur dang rab la sogs pa sa bon las bsams te /",
    "T02TD2148E:241b-7": "sa bon gyi yi ge las byung ba yongs su gyur pa las gzhal yas khang gru bzhi 'khor lo rtsibs bzhi mu khyud dang bcas pa sgo bzhi rta babs bzhi dang ldan pa dur khrod chen po'i dbus su'o //",
    "T02TD2148E:241b-8": "de'i lte ba la tshangs pa dang /",
    "T02TD2148E:241b-9": "brgya byin gyi thog na nyi ma dang zla ba /",
    "T02TD2148E:241b-10": "shar dri za /",
    "T02TD2148E:241b-11": "lhor gshin rje /",
    "T02TD2148E:241b-12": "nub chu lha /",
    "T02TD2148E:241b-13": "byang gnod sbyin de rnams kyi steng du nyi ma'o //",
    "T02TD2148E:241b-14": "yi ge h'um las byung ba'i nyi zla'i thog tu ni /",
    "T02TD2148E:241b-15": "sprin sgra'i yi ge yongs su gyur pa las thod pa dang khro bo'i rdo rje rtse lnga pa bsam mo //",
    "T02TD2148E:241b-16": "de'i 'od kyis phyogs bcu gangg'a'i klung gi bye ma snyad kyi sangs rgyas rnams sbyan drangs te /",
    "T02TD2148E:241b-17": "bstims nas de yongs su gyur pa las sangs rgyas gos sngon po can zhal gsum phyag drug pa /",
    "T02TD2148E:241b-18": "zhabs g-yas bskum g-yon brkyang pa /",
    "T02TD2148E:241b-19": "sku mdog mthing nag spyan gsum me'i phung po 'dra ba /",
    "T02TD2148E:241b-20": "smin ma dang dpral bar khro gnyer du bsdus pa /",
    "T02TD2148E:241b-21": "ljags 'dril zhing mche ba gtsigs pa /",
    "T02TD2148E:241b-22": "nga ro'i sgra 'byung zhing dbugs me ltar 'bar ba /",
    "T02TD2148E:241b-23": "dbu skra kham pa gyen du brdzes pa /",
    "T02TD2148E:241b-24": "ral pa'i cod pan la sogs pa la sbrul mgo brgyad kyi gdengs ka yod pa /",
    "T02TD2148E:241b-25": "de'i dkyil na sangs rgyas thams cad kyi ngo bo mi bskyod pa sku mdog sngon po g-yon brkyang g-yas bskum pas bzhugs pa /",
    "T02TD2148E:241b-26": "gdug pa can zhe la mnan nas sdigs mdzub can no //",
    "T02TD2148E:241b-27": "zhal g-yas dung dang 'dra ba g-yon padma r'a ga 'dra ba dbus sku dang mthun pa zla ba'i dkyil 'khor ltar rgyas pa'o //",
    "T02TD2148E:241b-28": "gsus pa yangs shing gsus pa 'khyil ba ste /",
    "T02TD2148E:242a-0": "phyag g-yas kyi dang po rdo rje 'phyar @242a * //",
    "T02TD2148E:242a-1": "ba ;",
    "T02TD2148E:242a-2": "g-yon dang po sdigs mdzub 'chang ba /",
    "T02TD2148E:242a-3": "bar pa gnyis yum la 'khyud pa /",
    "T02TD2148E:242a-4": "tha ma gnyis sbrul rked pa nas gzung zhing za ba'o //",
    "T02TD2148E:242a-5": "rang gi snying gar nyi ma la gnas pa'i yi ge h'um dang ldan pa'i gos sngon po stag gi ris can man bas pa'o //",
    "T02TD2148E:242a-6": "klu rigs bzhi rgyan du byas pa ni nor rgyas dang dung skyong gis dbu la brgyan pa /",
    "T02TD2148E:242a-7": "dga' bo dang nye dga' 'bar bas snyan cha byas pa /",
    "T02TD2148E:242a-8": "padma dang chu lhas lag pa brgyan pa /",
    "T02TD2148E:242a-9": "stobs kyi rgyu dang rigs ldan khar za ba can gyi ska rags byas pa ste /",
    "T02TD2148E:242a-10": "de ltar bdud la sogs pa brlag pa can du bdag nyid bsgom mo //",
    "T02TD2148E:242a-11": "lha mo mdzes ldan sku mdog mthing nag zhal gcig phyag gnyis pa /",
    "T02TD2148E:242a-12": "phyag g-yas pa gri gug gtso bo la 'khyud pa /",
    "T02TD2148E:242a-13": "g-yon pa thod pa khrag gis gang ba gtso bo'i zhal du stobs pa'o //",
    "T02TD2148E:242a-14": "de'i sbyor ba'i mtshams nas shar phyogs kyi padma'i steng du thig le kha sbyor 'phros pa las thod pa dang /",
    "T02TD2148E:242a-15": "rdo rjer gyur te rdo rje yongs su gyur pa las /",
    "T02TD2148E:242a-16": "khro bo bdud las rgyal byed sku mdog dkar po zhal gcig phyag bzhi pa g-yas kyi dang po rdo rje 'phyar ba /",
    "T02TD2148E:242a-17": "g-yon gyi dang po rtse gsum pa 'dzin pa /",
    "T02TD2148E:242a-18": "'og ma gnyis sdigs mdzub brang du bsnol bas yum la 'khyud pa /",
    "T02TD2148E:242a-19": "gos sngon po stag gi ris can man bas pa'o//",
    "T02TD2148E:242a-20": "thod pa de yongs su gyur pa las lha mo 'od zer can sku mdog dkar mo zhal gcig phyag gnyis pa phyag g-yas pa sbu gris gtso bo la 'khyud pa /",
    "T02TD2148E:242a-21": "g-yon pa bhan dha khrag gis bkang ba gtso bo'i zhal du stobs pa'o //",
    "T02TD2148E:242a-22": "lho phyogs kyi padma'i steng du thag le kha sbyor 'phros pas thod pa dang rdo ba rjer gyur te /",
    "T02TD2148E:242a-23": "rdo rje de yongs su gyur pa las khro bo rdo rje gzi brjid 'bar ba sku mdog ser po zhal gcig phyag bzhi pa /",
    "T02TD2148E:242a-24": "g-yas dang po rdo rje 'phyar ba /",
    "T02TD2148E:242a-25": "g-yon gong ma dbyug to 'dzin pa 'og ma gnyis sdigs mdzub ba snol ma yum la 'khyud pa /",
    "T02TD2148E:242a-26": "gos sngon po stag gi ris can man bas pa'o ;",
    "T02TD2148E:242a-27": "/ thod pa de yongs su gyur pa las lha mo mdangs can ma sku mdog ser mo zhal gcig phyag gnyis pa g-yas na zangs gri /",
    "T02TD2148E:242a-28": "g-yon na thod pa khrag gis bkang nas zhal du stob cing gtso bo la 'khyud pa'o //",
    "T02TD2148E:242b-0": "nub phyogs kyi padma'i steng du thig le kha sbyor 'phros pa las thod @242b ba dang rdo rjer gyur te /",
    "T02TD2148E:242b-1": "rdo rje yongs su gyur pa las khro bo rngam ba sgra sgrogs sku mdog dmar po zhal gcig phyag bzhi pa /",
    "T02TD2148E:242b-2": "g-yas dang po rdo rje 'phyar ba /",
    "T02TD2148E:242b-3": "g-yon dang po sbrul zhugs 'dzin pa /",
    "T02TD2148E:242b-4": "'og ma gnyis sdigs mdzub bsnol ma yum la 'khyud pa'o //",
    "T02TD2148E:242b-5": "thod pa de yongs su gyur pa las//",
    "T02TD2148E:242b-6": "lha mo sgra can ma sku mdog dmar mo zhal gcig phyag gnyis pa //",
    "T02TD2148E:242b-7": "g-yas pa na sta re g-yon pa thod pa gtso bo la 'khyud pa'o //",
    "T02TD2148E:242b-8": "byang phyogs su padma'i steng du thig le kha sbyor 'phros pa las rdo rje dang thod par gyur te /",
    "T02TD2148E:242b-9": "rdo rje de yongs su gyur pa las khro bo bdud rtsi 'khyil pa sku mdog ljang gu zhal gcig phyag bzhi pa phyag g-yas kyi dang po rdo rje 'phyar ba /",
    "T02TD2148E:242b-10": "g-yon gong ma be con 'dzin pa /",
    "T02TD2148E:242b-11": "'og ma gnyis sdigs mdzub bsnol bas yum la 'khyud pa /",
    "T02TD2148E:242b-12": "gos sngon po stag gi ris can mnabs pa'o //",
    "T02TD2148E:242b-13": "thod pa de yongs su gyur pa las lha mo rlung 'byin ma sku mdog ljang gu zhal gcig phyag gnyis pa phyag g-yas na 'khor lo /",
    "T02TD2148E:242b-14": "g-yon na thod pa gtso bo la 'khyud pa'o //",
    "T02TD2148E:242b-15": "shar gyi sgor thig le 'phros pa las /",
    "T02TD2148E:242b-16": "lcags kyu de yongs su gyur pa las lha mo lcags kyu ma sku mdog dkar mo zhal gcig phyag gnyis pa phyag g-yas na lcags kyu thogs pa'o //",
    "T02TD2148E:242b-17": "lho'i sgor thig le 'phros pa las zhags par gyur te /",
    "T02TD2148E:242b-18": "de yongs su gyur pa las lha mo zhags pa ma sku mdog ser mo zhal gcig phyag gnyis pa bzhags pa bsnams pa'o //",
    "T02TD2148E:242b-19": "nub kyi sgor thig le 'phros pa las lcags sgrog tu gyur te /",
    "T02TD2148E:242b-20": "de yongs su gyur pa las lha mo lcags sgrog ma sku mdog dmar mo zhal gcig phyag gnyis na lcags sgrog bsnams pa'o //",
    "T02TD2148E:242b-21": "byang gi sgor thig le 'phros pa las dril bur gyur te /",
    "T02TD2148E:242b-22": "de yongs grub pa las lha mo dril bu ma sku mdog ljang gu zhal gcig phyag gnyis pa /",
    "T02TD2148E:242b-23": "phyag na dril bu bsnams pa zla ba'i steng na thabs shes rab kyi tshul gyis bzhugs ba'o ;",
    "T02TD2148E:242b-24": "de nas rang gi snying ga'i nyi ma'i dkyil 'khor la gnas pa'i yi ge h'um las 'od zer 'phros pas dam tshig gi dkyil 'khor ci 'dra ba'i ye shes kyi dkyil 'khor sbyan drangs nas mdun gyi nam mkha' la bzhugs pa la phyag 'tshal zhing /",
    "T02TD2148E:243a-0": "snying gnas mchod pa'i lha mo rnams kyis yang @243a * //",
    "T02TD2148E:243a-1": "dag par mchod pa la sogs pa byas te /",
    "T02TD2148E:243a-2": "de nas dza: h'um bam ho: zhes pa'i phyag rgya bzhis dgug pa dang /",
    "T02TD2148E:243a-3": "gzhug pa dang bcing ba la sogs pas tha mi dad par bya'o //",
    "T02TD2148E:243a-4": "de'i rjes la sangs rgyas gangg'a'i klung gis sku dang gsung dang thugs byin gyis brlab ba'i phyir /",
    "T02TD2148E:243a-5": "aom dang a'a: dang h'um ste dkar po dang dmar po dang mthing ga'i rim pas sbyi bo dang mgrin pa dang /",
    "T02TD2148E:243a-6": "snying gar nyi ma'i dkyil 'khor la gnas par bsgom mo //",
    "T02TD2148E:243a-7": "de nas snying ga na gnas pa'i h'um las 'od zer 'phros pas gangg'a'i klung gi sangs rgyas rnams sbyan drangs te /",
    "T02TD2148E:243a-8": "de dag kun gyi phyag na bum pa rdo rje rtse lnga bas mtshan pas snyoms par 'jug pa'i dam tshig gi dkyil 'khor la dbang bskur ro //",
    "T02TD2148E:243a-9": "de nas gtso bo nas byang sgo la thug par bsgom mo //",
    "T02TD2148E:243a-10": "skyon thun mtshams bzhir rnal 'byor pas bsnyen pa dbul bar bya'o //",
    "T02TD2148E:243a-11": "de ltar lha ni gsal ba dang //",
    "T02TD2148E:243a-12": "sa bon rab tu 'bar ba yis //",
    "T02TD2148E:243a-13": "kha sbyor nyi zla'i 'phro 'du las//",
    "T02TD2148E:243a-14": "thabs dang shes rab sbyor bas ni //",
    "T02TD2148E:243a-15": "bde chen rab tu gso mdzad nas //",
    "T02TD2148E:243a-16": "sdug bsngal nyon mongs 'joms mdzad pa'i //",
    "T02TD2148E:243a-17": "thig le'i rang bzhin mi shigs kyis //",
    "T02TD2148E:243a-18": "bgegs rigs stong phrag 'joms par mdzad //",
    "T02TD2148E:243a-19": "ces bya bas bsgom pa bstan nas /",
    "T02TD2148E:243a-20": "gtor ma btang la yang dag par mchod nas skyo bar gyur na sangs rgyas gangg'a'i klung gis gsungs pa 'di bzlas pa bya ba ste /",
    "T02TD2148E:243a-21": "tadya th'a /",
    "T02TD2148E:243a-22": "bho bho b'an n'a ga aa dhi pa ta ye ai dam n'i l'a mba ra dha ra sha r'i ram badzra p'a ni hri da yan ya sa ma ti kra ma ti autsh'a dha nam bha bi shuddhi h'um h'um /",
    "T02TD2148E:243a-23": "aom badzra kra ma ya phat /",
    "T02TD2148E:243a-24": "kri t'a nt'a ya phat /",
    "T02TD2148E:243a-25": "kri t'a nta r'u pa ya phat /",
    "T02TD2148E:243a-26": "ro sha n'a ya phat /",
    "T02TD2148E:243a-27": "aom bi d'a ra n'a ya phat /",
    "T02TD2148E:243a-28": "kri dha s'a dha n'a ya phat /",
    "T02TD2148E:243a-29": "n'i lam ba sa n'a ya phat /",
    "T02TD2148E:243a-30": "aa pra ti ha ta b'a la ya phat /",
    "T02TD2148E:243a-31": "ha ra ha ra /",
    "T02TD2148E:243a-32": "dha ra dha ra /",
    "T02TD2148E:243a-33": "pra ha ra pra ha ra /",
    "T02TD2148E:243a-34": "m'a ra ya m'a ra ya /",
    "T02TD2148E:243a-35": "tshinda tshinda /",
    "T02TD2148E:243a-36": "ha sa ha sa /",
    "T02TD2148E:243a-37": "bhinda bhinda /",
    "T02TD2148E:243a-38": "dh'a ra ya dh'a ra ya / zhes bya ba'i gsang sngags bzlas par bya'o //",
    "T02TD2148E:243a-39": "de nas sbyod lam gyis gnas par bya'o //",
    "T02TD2148E:243a-40": "rigs pas rang byung sku nyid rang gsal rtogs //",
    "T02TD2148E:243a-41": "bla ma dang 'grogs dam pa'i drin gyis thob //",
    "T02TD2148E:243a-42": "rjes su gzung phyir rang nyams myong bas brtsams //",
    "T02TD2148E:243a-43": "zla ba ltar gsal dag cing dri med des //",
    "T02TD2148E:243a-44": "'gro kun rtog pa'i dri mar bzhi nas //",
    "T02TD2148E:243b-0": "'bras bu phyag na rdo rje dang 'drar shog / slob dpon chen po dz'a ba ri @243b pas mdzad pa'i sgrub thabs 'khor lo chen po zhes bya ba rdzogs so /",
    "T02TD2148E:243b-2": "// / pandi ta de ba p'u rna ma ti dang /",
    "T02TD2148E:243b-3": "lo ts'a ba dge slong chos kyi bzang pos bsgyur ba'o//"
}