{
    "T02D3151:174b-0": "@174b # // rgya gar skad du /",
    "T02D3151:174b-1": "sha ta ksha ra s'a dha nam /",
    "T02D3151:174b-2": "bod skad du /",
    "T02D3151:174b-3": "yi ge drug pa'i sgrub thabs /",
    "T02D3151:174b-4": "'jig rten dbang phyug yi ge drug pa la phyag 'tshal lo //",
    "T02D3151:174b-5": "gzhan la yang dag phan brtson par //",
    "T02D3151:174b-6": "yid kyi lus can rnams la dmigs //",
    "T02D3151:174b-7": "sdug bsngal ma lus nyer zhi zhing //",
    "T02D3151:174b-8": "dam pa'i bde bas rab gnas pa //",
    "T02D3151:174b-9": "de yid snying la legs bsam la //",
    "T02D3151:174b-10": "bsgom par bya ba'o dag pa'i 'od //",
    "T02D3151:174b-11": "'od de spros pas lus can rang //",
    "T02D3151:174b-12": "kun nas gsal bar bya ba yin //",
    "T02D3151:174b-13": "ngal sos sngags pas cho ga bzhin //",
    "T02D3151:174b-14": "rnam rtog dam pa min spangs la //",
    "T02D3151:174b-15": "'od dkar lhag par 'bar ba yis //",
    "T02D3151:174b-16": "gsal por sngags ni brjod par bya //",
    "T02D3151:174b-17": "rang gi lte ba'i dkyil 'khor du //",
    "T02D3151:174b-18": "de ltar rab zhugs snying gar bsdu //",
    "T02D3151:174b-19": "'di byed pa na lus ngag yid //",
    "T02D3151:174b-20": "rnam gsum dag pa bsgom par bya //",
    "T02D3151:174b-21": "de la rang lus legs gnas pas //",
    "T02D3151:174b-22": "bdag nyid lus sogs dag par ro //",
    "T02D3151:174b-23": "phyir 'phros pa yi sngags rnams kyis //",
    "T02D3151:174b-24": "srog chags rnams la'ang rnam par bsam //",
    "T02D3151:174b-25": "sngags brjod pa las bzhengs par ni //",
    "T02D3151:174b-26": "mdun du lha gsum blta byas la //",
    "T02D3151:174b-27": "sngags brjod sdud pa'i rim pa yis //",
    "T02D3151:174b-28": "re re zhing ni dgod pa dang //",
    "T02D3151:174b-29": "sna tshogs mchod pa sprul pa dang //",
    "T02D3151:174b-30": "de dag dbul ba nyid kyang ngo //",
    "T02D3151:174b-31": "de dag dag pa yongs rdzogs nas//",
    "T02D3151:174b-32": "'dod pa'i don du yongs su bsngo //",
    "T02D3151:174b-33": "de nas bzlas pa tshul bzhin bya //",
    "T02D3151:174b-34": "sngags bzlas pa yi tha mar yang //",
    "T02D3151:174b-35": "mchod sogs snga ma bzhin byas la //",
    "T02D3151:174b-36": "lha rnams snying gar legs par bsdus //",
    "T02D3151:174b-37": "dang por ting nge 'dzin legs 'thob ba'i //",
    "T02D3151:174b-38": "sngags pas dben dang khyim sogs su //",
    "T02D3151:174b-39": "cho ga 'di ni thun tshod bzhir //",
    "T02D3151:174b-40": "'bum phrag bzlas par bya ba yin //",
    "T02D3151:174b-41": "spro dang bzlas pa kun spangs te //",
    "T02D3151:174b-42": "'tsho tshis sems khral bya ba min //",
    "T02D3151:174b-43": "sdig pa sbyang sogs thams cad la //",
    "T02D3151:174b-44": "dkyil 'khor gru bzhi byas la ni //",
    "T02D3151:174b-45": "thad ka la sogs mdun du bsgom //",
    "T02D3151:174b-46": "yang na rdo rje dpon mandala la //",
    "T02D3151:175a-0": "mchod byas @175a * //",
    "T02D3151:175a-1": "mchod pa byas nas kyang //",
    "T02D3151:175a-2": "cho ga 'di ni bya ba yin //",
    "T02D3151:175a-3": "de las lha'i sku'i gdams ngag ni 'di yin te /",
    "T02D3151:175a-4": "skyil krung dkar zhing phreng ba dang //",
    "T02D3151:175a-5": "pad bcas thal mo kha sbyar ba'i //",
    "T02D3151:175a-6": "rje lta de dang mthun par ni //",
    "T02D3151:175a-7": "lha mo zhen pa med par bsten //",
    "T02D3151:175a-8": "'phags pa ser por bsam bya ste ;",
    "T02D3151:175a-9": "/ g-yon pas rin chen gdugs 'dzin cing //",
    "T02D3151:175a-10": "rin chen dbu rgyan phyag g-yas stong //",
    "T02D3151:175a-11": "zhen pa med pas rjes su 'gro //",
    "T02D3151:175a-12": "'phags pa yi ge drug pa rig pa chen po",
    "T02D3151:175a-13": "rje btsun 'jig rten dbang phyug gi gdams ngag rgyud",
    "T02D3151:175a-14": "nas 'ongs pa'i sgrub thabs kyi cho ga'o /"
}