{
    "T02TD2007E:214a-0": "@214a # // rgya gar skad du /",
    "T02TD2007E:214a-1": "shri badzra bhee ra ba p'a ni na aa pa na shuddha n'a ma /",
    "T02TD2007E:214a-2": "bod skad du /",
    "T02TD2007E:214a-3": "dpal rdo rje 'jigs byed kyi phyag mtshan gyi rnam par dag pa zhes bya ba /",
    "T02TD2007E:214a-4": "bcom ldan 'das 'jig rten dbang phyug seng ge'i sgra la phyag 'tshal lo //",
    "T02TD2007E:214a-5": "ma rig pa gcod pas gri gug / gzung 'dzin gyi rnam par rtog pa 'joms pas rdo rje rtse gcig pa /",
    "T02TD2007E:214a-6": "dran pa'i nyon mongs pa 'joms par byed pas gtun shing /",
    "T02TD2007E:214a-7": "sred pa gcod par byed pas chu gri'o //",
    "T02TD2007E:214a-8": "lus ngag gi nyes pa 'joms pas rdo rje rtse gcig pa'o //",
    "T02TD2007E:214a-9": "phrag dog 'joms pas sta re'o //",
    "T02TD2007E:214a-10": "lta ba ngan pa 'joms pas mdung ngo //",
    "T02TD2007E:214a-11": "dbang gi las byed pas mda'o //",
    "T02TD2007E:214a-12": "'gugs pas lcags kyu'o //",
    "T02TD2007E:214a-13": "las kyi sgrib pa 'joms par byed pas dbyug to'o //",
    "T02TD2007E:214a-14": "kha tv'am ga ni byang chub sems kyi ngo bo nyid do //",
    "T02TD2007E:214b-0": "shes bya'i @214b sgrib pa gcod pa ni 'khor lo'o //",
    "T02TD2007E:214b-1": "ye shes lnga ro ma nyams par gyur pas bdag nyid rdo rje'o //",
    "T02TD2007E:214b-2": "mi shes pa'i sgrib pa 'joms pas rdo rje tho ba'o //",
    "T02TD2007E:214b-3": "ral gri'i dngos grub ster bas na ral gri'o //",
    "T02TD2007E:214b-4": "mchog tu dga' ba'i sgras sangs rgyas thams cad yang dag par bskul bas cang te'u'o //",
    "T02TD2007E:214b-5": "bde ba chen po dang snying rje chen po'i rang bzhin ni sna tshogs kyis bkang ba'i thod pa'o //",
    "T02TD2007E:214b-6": "sgrib pa thams cad 'joms pas tshangs pa'i mgo bo'o //",
    "T02TD2007E:214b-7": "bdud las rgyal ba'i rang bzhin gyi phub po //",
    "T02TD2007E:214b-8": "sems can thams cad dang chos thams cad du rtogs pa'i rang bzhin med pas rkang pa'o //",
    "T02TD2007E:214b-9": "yang dag pa'i ye shes 'ching bas zhags pa'o //",
    "T02TD2007E:214b-10": "'jig rten gsum las rgyal bas na gzhu'o //",
    "T02TD2007E:214b-11": "stong pa nyid kyis na rgyu ma'o //",
    "T02TD2007E:214b-12": "shes rab kyi pha rol tu phyin pa ni dril bu'o //",
    "T02TD2007E:214b-13": "chos thams cad byed pa po nyid kyis lag pa'o //",
    "T02TD2007E:214b-14": "chos thams cad bdag med pa nyid kyis na dur khrod kyi ras so //",
    "T02TD2007E:214b-15": "chos thams cad stong pa nyid kyis phug pa nyid kyis skyes bu gsal shing la btsugs pa'o //",
    "T02TD2007E:214b-16": "chos thams cad 'od gsal ba nyid kyis na me thab bo //",
    "T02TD2007E:214b-17": "dam tshig dag pa nyid kyis na thod pa btung bas bkang ba'o //",
    "T02TD2007E:214b-18": "bdud rnams bsdigs pa nyid kyis sdigs mdzub bo //",
    "T02TD2007E:214b-19": "sku gsung thugs rnams ro gcig pa nyid kyis 'phan rtse gsum pa'i //",
    "T02TD2007E:214b-20": "chos thams cad 'od gsal sgyu ma lta bu nyid kyis na rlung gis bskyod pa'i ba dan no //",
    "T02TD2007E:214b-21": "rmongs pa'i glang po dral bas na /",
    "T02TD2007E:214b-22": "glang po'i pags pa'o //",
    "T02TD2007E:214b-23": "zhabs g-yas kyi gdan brgyad ni dngos grub chen po brgyad rnams par dag pa'o //",
    "T02TD2007E:214b-24": "mig sman ri lu /",
    "T02TD2007E:214b-25": "ral gri gser 'gyur /",
    "T02TD2007E:214b-26": "bcud len rkang byug / so 'og /",
    "T02TD2007E:214b-27": "phyag rgya chen po'o //",
    "T02TD2007E:214b-28": "zhabs g-yon rnams kyi gdan ni bya rgod la sogs pa brgyad ni dbang phyug brgyad rnam par dag pa ste /",
    "T02TD2007E:214b-29": "'dod pa rmongs pa //",
    "T02TD2007E:214b-30": "khro ba ser sna /",
    "T02TD2007E:214b-31": "'jigs pa grags gtsang smre /",
    "T02TD2007E:214b-32": "ngo tsha ba phra ma /",
    "T02TD2007E:214b-33": "khams gsum gyi mnga' bdag nyid kyis ma he'i gdong pa can no //",
    "T02TD2007E:214b-34": "rva gnyis kyis bden pa gnyis rnam par dag pa'o //",
    "T02TD2007E:214b-35": "mkhas pa chen po ta th'a ga ta rakshi tas mdzad pa'o //",
    "T02TD2007E:214b-36": "au to bo pa ti dang /",
    "T02TD2007E:214b-37": "bod kyi lo ts'a ba mal gyo blo gros kyis bsgyur ba rdzogs so /"
}