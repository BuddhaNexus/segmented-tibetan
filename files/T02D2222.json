{
    "T02D2222:63a-0": "@63a # // rgya gar skad du /",
    "T02D2222:63a-1": "byakta bh'a ba aa nu ga tantr'a [?] siddhi /",
    "T02D2222:63a-2": "bod skad du /",
    "T02D2222:63a-3": "dngos po gsal ba'i rjes su 'gro ba'i de kho na nyid grub pa /",
    "T02D2222:63a-4": "dkon mchog gsum la phyag 'tshal lo //",
    "T02D2222:63a-5": "dpal rdo rje sems dpa' la phyag 'tshal lo //",
    "T02D2222:63a-6": "bcom ldan 'das 'jig rten dbang phyug la phyag 'tshal lo //",
    "T02D2222:63a-7": "'gro ba rnams kyi bde chen rgyal po gcig pu nyid //",
    "T02D2222:63a-8": "rgyu rnams dang bral rtag tu 'byung bar gyur pa ste //",
    "T02D2222:63a-9": "gang zhig gis ni nye bar brjod pa'i dus dag tu //",
    "T02D2222:63a-10": "thams cad mkhyen pa tshig gis dbul gyur rgyal gyur",
    "T02D2222:63a-11": "cig / bla ma dam pa'i zhabs la yun ring",
    "T02D2222:63a-12": "du // rtag tu gus pas bkas gnang khyad par ni //",
    "T02D2222:63a-13": "bdag nyid dran phyir bdag nyid bris 'di la //",
    "T02D2222:63a-14": "skye bo mkhas pa su zhig sdang bar byed //",
    "T02D2222:63b-0": "'dir gnyis su @63b med cing rang bzhin gyis rnam",
    "T02D2222:63b-1": "par dag pa'i lhan cig skyes pa'i gnas skabs su",
    "T02D2222:63b-2": "/ bdag nyid kyis don te rtogs par bya ba'i phyir /",
    "T02D2222:63b-3": "bdag nyid skyes pa dang bud med kyi gzugs su mngon par sprul te /",
    "T02D2222:63b-4": "rang gi ngo bo nyid 'byin pa po'i rang bzhin",
    "T02D2222:63b-5": "du dngos po gsal ba'i rjes su ston par mdzad",
    "T02D2222:63b-6": "de ; lhan cig skyes pa'i rnam par sprul pa'i",
    "T02D2222:63b-7": "nyams dga' ba'i bu mo la kun du bltas nas",
    "T02D2222:63b-8": "dga' ba dang bde ba'i 'dod pa'i yid du gyur",
    "T02D2222:63b-9": "de ; nas / bcom ldan 'das shin tu chags",
    "T02D2222:63b-10": "pa dang bcas pa'i rol pa dang bcas nas kun",
    "T02D2222:63b-11": "du gzigs par mdzad do //",
    "T02D2222:63b-12": "de nas shin tu 'jam zhing des pa'i gsung gis thugs 'dzin par mdzad cing /",
    "T02D2222:63b-13": "de'i 'og tu de la dri zhim pos mthug por",
    "T02D2222:63b-14": "byug pa'i dri bsung chags pa bsnams pas thugs tshim",
    "T02D2222:63b-15": "par mdzad do // de nas thugs nyams su lon",
    "T02D2222:63b-16": "pa'i bdud rtsi'i bum pa brgyas bkus pa bzhin du",
    "T02D2222:63b-17": "dga' ba dang bde ba chen po thob nas /",
    "T02D2222:63b-18": "tsham tshom med par bde ba'i bye brag dag gis 'khyud do //",
    "T02D2222:63b-19": "de nas bdag nyid don byas pa bzhin du yid",
    "T02D2222:63b-20": "la sems shing dpe med pa'i ro myang ba'i phyir",
    "T02D2222:63b-21": "'o bya ba'i rnam pa dag mdzad do //",
    "T02D2222:63b-22": "de las kyang sos 'debs pas gcod pa dang /",
    "T02D2222:63b-23": "'bigs pa la sogs pa'i bye brag dag khyad par du mdzad do //",
    "T02D2222:63b-24": "de'i rjes la yang shin tu bde ba skyes pas rmongs pa bsal ba'i phyir //",
    "T02D2222:63b-25": "skabs skabs su shin tu 'jam pa'i sen mos 'debs pas sad par byed do //",
    "T02D2222:63b-26": "de nas kyang mgrin pa nas gya gyu'i sgra zab",
    "T02D2222:63b-27": "mo sgrogs pa la sogs pa rol pa'i rang bzhin",
    "T02D2222:63b-28": "gyi rnam pa lnga rmi lam lta bu la bdag",
    "T02D2222:63b-29": "nyid gar mkhan lta bus kun du rtse bar mdzad",
    "T02D2222:63b-30": "do // de dag gis ni de'i sems kyi khyad",
    "T02D2222:63b-31": "par thob par bya ba'i phyir rab tu spyod pa'i",
    "T02D2222:63b-32": "sgrub pas rjes su spyod par mdzad par gyur pa",
    "T02D2222:63b-33": "do // yin no // mdza' bos chags pas kun",
    "T02D2222:63b-34": "du blta zhing de yi rjes su sbrang rtsi 'dzag",
    "T02D2222:63b-35": "'dra'i tshig 'jam dang //",
    "T02D2222:63b-36": "de nas dga' ba'i char 'bebs lags pa'i mtsho skyes bskyod pas de la kun 'khyud pa'i //",
    "T02D2222:63b-37": "rim gyis chags pa'i ro yis de ni su yin bdag kyang cir 'gyur ma shes te //",
    "T02D2222:64a-0": "grogs rnams sngar mi bde ba tshig @64a * //",
    "T02D2222:64a-1": "gis brjod du ma btub pa zhig skyes par 'gyur //",
    "T02D2222:64a-2": "'dzin pa dang bcas pa'i spyod pa la 'jug pa'o //",
    "T02D2222:64a-3": "yid las byung ba las skyes pa'i spros pa'i rgyun",
    "T02D2222:64a-4": "gyis 'ching ba 'dis gnyis ka bcing ste gang gi",
    "T02D2222:64a-5": "gnyi ga'i sems kyi 'jug pa ji srid du gzhan",
    "T02D2222:64a-6": "mi dran zhing dga' ba'i dran pa la phyogs pa",
    "T02D2222:64a-7": "ste / 'jug pa'i dga' ba'i gdung bas chags te",
    "T02D2222:64a-8": "zhu bar gyur nas chu dang 'o ma 'dres pa",
    "T02D2222:64a-9": "bzhin du ltos pa med par rgyun mi 'chad par",
    "T02D2222:64a-10": "ste / 'gyur ro // de'i 'og tu nang du",
    "T02D2222:64a-11": "rgyu ba'i sems kyi 'jug pa'i stobs kyis brtson 'grus",
    "T02D2222:64a-12": "la 'jug par 'gyur ro ;",
    "T02D2222:64a-13": "/ ma bsams par ka ra na'i bye brag dag las gsal bar byed cing /",
    "T02D2222:64a-14": "gnyi ga yang sid ces zer zhing thams cad la",
    "T02D2222:64a-15": "cher ltos pa med cing tsham tshom med pa dang",
    "T02D2222:64a-16": "bcas pas shin tu rgya che ba'i dga' ba'i sgrub",
    "T02D2222:64a-17": "pa spel bar gyur to //",
    "T02D2222:64a-18": "de las kyang bde ba'i bya ba shin tu goms",
    "T02D2222:64a-19": "pa'i longs spyod kyis thibs po kun sad par byas",
    "T02D2222:64a-20": "te / dga' ba dang bde bas yang dag par spel ba 'jug pas bskyed pa ni /",
    "T02D2222:64a-21": "dbang po las 'das shing rang gi rtag pa'i spyod",
    "T02D2222:64a-22": "yul 'khor ba'i snying por gyur pa bde ba'i phung",
    "T02D2222:64a-23": "po skyes par gyur to //",
    "T02D2222:64a-24": "'gro ba rnams kyi bde ba mtshan mar bcas pa ni /",
    "T02D2222:64a-25": "gang yin de nyid mtshan ma spangs par gyur pa ni //",
    "T02D2222:64a-26": "rang byung ye shes nyid kyi ngo bor gyur pa ste /",
    "T02D2222:64a-27": "rtog pa rnams kyi stong pa'i bde ba chen po yin /",
    "T02D2222:64a-28": "bag chags dang bcas pa'i sems kyis de kho na nyid 'byung ba'o //",
    "T02D2222:64a-29": "de lta bu 'di las sgyu ma lta bu thog",
    "T02D2222:64a-30": "ma med pa nas rang gis byas pa'i 'khor ba",
    "T02D2222:64a-31": "na bag chags kyi rgyun shin tu phra bas shin",
    "T02D2222:64a-32": "tu g-yo zhing gzung du med pa'i sems kyi rgyun",
    "T02D2222:64a-33": "gyis 'jug pas nyams pa'i gnas skabs kyi dus blang",
    "T02D2222:64a-34": "bar gyur pas / phyi rol du gzhag pa'i rtog pa mtha' dag gi sgrib pas g-yogs te /",
    "T02D2222:64a-35": "mi mngon par gyur pa'i bde ba'i bdag nyid dag",
    "T02D2222:64a-36": "pa'i rang bzhin skye 'gro'i gtso bo gang yin pa",
    "T02D2222:64a-37": "de rlung dang bcas pa'i khu ba'i thigs pa rnams",
    "T02D2222:64a-38": "dang lhan cig tu btsun mo'i tshigs la bab pa",
    "T02D2222:64a-39": "rnyed pa na / lte ba'i 'og tu kha thur",
    "T02D2222:64b-0": "la bltas pa'i padma dmar po 'dab ma @64b brgyad",
    "T02D2222:64b-1": "pa'i nang du khrag 'dzag pa'i lhag ma kun du",
    "T02D2222:64b-2": "rnyed pa na / gzung ba ste / de'i rjes la yang dag par padma zum par gyur to //",
    "T02D2222:64b-3": "de yang khrag dang khu ba gnyis ka yang chu",
    "T02D2222:64b-4": "dang 'o ma 'dres pa bzhin du gyur nas gong",
    "T02D2222:64b-5": "bu gcig tu gyur te rang gi rang bzhin rtsom",
    "T02D2222:64b-6": "par byed do // de nas rdzas su 'gro ba'i",
    "T02D2222:64b-7": "rim gyis nur nur po la sogs pa yongs su",
    "T02D2222:64b-8": "gyur pas rim gyis skye ste /",
    "T02D2222:64b-9": "'byung ba mtha' dag tshogs nye bar bsags pa rnyed",
    "T02D2222:64b-10": "nas gang dus la sogs pa lnga po 'dus pa",
    "T02D2222:64b-11": "der tshor ba des dngos po gsal ba'i de kho",
    "T02D2222:64b-12": "na nyid 'di ston par byed cing /",
    "T02D2222:64b-13": "phung po lnga dang ldan pa'i tshor ba'i bdag nyid kyi lus su 'gyur ro //",
    "T02D2222:64b-14": "nang gi tshor ba de so sor nye bar 'gro",
    "T02D2222:64b-15": "ba 'brel pa shin tu nges par thams cad la",
    "T02D2222:64b-16": "khyab cing thams cad du 'gro ba yang shin tu",
    "T02D2222:64b-17": "g-yo ba'i yid dang /",
    "T02D2222:64b-18": "'byung ba yang dag par ldan pas de phyogs gcig",
    "T02D2222:64b-19": "par gyur nas phyi rol dbang po lnga'i grong gi",
    "T02D2222:64b-20": "rjes su 'gro zhing yid kyis brtags pa'i phyi rol",
    "T02D2222:64b-21": "du gyur pa'i gzugs la sogs pa gzung ba dang",
    "T02D2222:64b-22": "'dzin par gyur pas mngon par zil gyis mnan te",
    "T02D2222:64b-23": "/ nga rgyal dang gti mug dang ser sna dang",
    "T02D2222:64b-24": "'jigs pa dang mya ngan dang phrag dog dang brtse",
    "T02D2222:64b-25": "ba dang sred pa dang sdug pa dang mi sdug",
    "T02D2222:64b-26": "pa la sogs pa shin tu yid du mi 'ong",
    "T02D2222:64b-27": "ba'i 'khor lor 'khyams par 'gyur ba yin no //",
    "T02D2222:64b-28": "skye ba snga mar byas pa'i las kyi rgyu las ni //",
    "T02D2222:64b-29": "sems de 'di ru skye ba yongs su len cing 'gro //",
    "T02D2222:64b-30": "de yi rgyu yis ma lus 'di dag thams cad ni //",
    "T02D2222:64b-31": "bag chags bcas pa'i sems kyi byed par 'gyur ba nyid //",
    "T02D2222:64b-32": "de ltar 'khor ba'i gnas skabs so //",
    "T02D2222:64b-33": "de ltar 'khor ba'i rgya mtsho 'jigs su rung zhing rgal dka' ba /",
    "T02D2222:64b-34": "nga rgyal chu bo gting zab pa /",
    "T02D2222:64b-35": "yul gyi rlung shin tu dag pas gcig nas gcig",
    "T02D2222:64b-36": "tu phan tshun brlabs pas rba rlabs shin tu 'khor",
    "T02D2222:64b-37": "zhing 'khrigs pas steng du 'gro ba dang 'og tu",
    "T02D2222:64b-38": "'gro ba gcig nas gcig tu brgyud pas rgyun chags",
    "T02D2222:64b-39": "pa'i 'khor ba las shin tu sgrol bar byed pa'i",
    "T02D2222:64b-40": "gru thugs brtse ba'i bdag nyid can /",
    "T02D2222:64b-41": "mchog tu mnyes gshin ba'i bdag nyid rang bzhin thugs rje chen po dang ldan pa /",
    "T02D2222:65a-0": "smon lam rgya chen por btab pa'i @65a * //",
    "T02D2222:65a-1": "bla ma dam pa'i zhabs kyi padma dag la 'khor",
    "T02D2222:65a-2": "ba gang zhig mchog tu gus pas phyag 'tshal bar",
    "T02D2222:65a-3": "mi byed / stod par mi byed sten par mi byed /",
    "T02D2222:65a-4": "mnyes par mi byed pa de dag ni rgal dka'",
    "T02D2222:65a-5": "ba'i 'khor ba'i rgya mtsho phun sum tshogs pa ma",
    "T02D2222:65a-6": "yin pa las rgal bar mi 'gyur bas yongs su",
    "T02D2222:65a-7": "brtag par bya'o // de bas na rnam pa thams",
    "T02D2222:65a-8": "cad kyi thams cad du bla ma dam pa'i zhabs",
    "T02D2222:65a-9": "kyi padma dag la nges par legs pa don du",
    "T02D2222:65a-10": "gnyer bas bsten par bya ba kho na yin no",
    "T02D2222:65a-11": "brtag par bya'o // // shin tu 'jigs su rung",
    "T02D2222:65a-12": "ba 'khor ba'i rgya mtsho mtha' med yul dang gdul",
    "T02D2222:65a-13": "dka'i dus kyis gang //",
    "T02D2222:65a-14": "rang gi rnam rtog chos kyis sprul sogs mang pos kun du 'khrugs las skye ba 'di dag ni //",
    "T02D2222:65a-15": "ji ste gru dang 'dra ba'i bla ma dam pa skyob pa byed pa de ni med gyur na //",
    "T02D2222:65a-16": "mchog tu bde ba gcig pu'i gnas gyur sangs rgyas nyid ni 'di ru ji ltar thob par gyur ;",
    "T02D2222:65a-17": "/ bla ma dam pa bsnyen bkur ro /",
    "T02D2222:65a-19": "// /'di ltar rnam par shes pa'i bdag nyid rlung shin",
    "T02D2222:65a-20": "tu g-yo zhing bcing mi nus pa dbang po'i grong",
    "T02D2222:65a-21": "khyer mtha' dag zil gyis mnan pa /",
    "T02D2222:65a-22": "dpe med pa'i yul gyi bde bas bri la zhing zin pa /",
    "T02D2222:65a-23": "dper na ri mo mkhan gyis rang gis bris pa'i",
    "T02D2222:65a-24": "ri mo shin tu 'jigs su rung ba mthong nas",
    "T02D2222:65a-25": "/ bdag nyid 'jigs shing dangs te sa la brdabs nas brgyal bar gyur pa de bzhin du /",
    "T02D2222:65a-26": "'dir yang rang nyid kyis bde ba ma yin pa'i tshogs kyis yongs su brtags pa'i 'dod pa dang /",
    "T02D2222:65a-27": "mi 'dod pa la sogs pa'i rgyur gyur pa las",
    "T02D2222:65a-28": "byas pa'i chags pas zil gyis non pa'i dbang gis",
    "T02D2222:65a-29": "rang gi rang bzhin mthong ste /",
    "T02D2222:65a-30": "'khor lo lta bu'i 'khor ba'i 'khor lor 'khyam zhing",
    "T02D2222:65a-31": "'byung ba'i dbang po gang yin pa'i rnam par shes",
    "T02D2222:65a-32": "pa 'byung ba 'di la gnas shing sna tshogs gzung",
    "T02D2222:65a-33": "ste gnas so // de yongs su mnyes pa las",
    "T02D2222:65a-34": "de'i bka' lung gis de lta bu'i rlung dbang po",
    "T02D2222:65a-35": "rnams las bkug ste /",
    "T02D2222:65a-36": "rgyun du 'jug pa dang 'byung ba'i bya ba byed",
    "T02D2222:65a-37": "pa'i lam la rnal ma nyid du gnas par byed",
    "T02D2222:65a-38": "do // des ni yang dag pa ma yin pa'i",
    "T02D2222:65a-39": "rtog pa'i tshogs mtha' dag gi 'obs kyis bskor ba'i",
    "T02D2222:65a-40": "nang du dri ma dang bcas pa'i srid pa'i chu'i",
    "T02D2222:65b-0": "tshogs @65b kyis bkang ste //",
    "T02D2222:65b-1": "srid pa'i shing spangs shing chus gtor bas bskyed de /",
    "T02D2222:65b-2": "shin tu ring bar skyes pas 'dod pa'i 'bras bu mi dga' bar skyed pa dang /",
    "T02D2222:65b-3": "dri zhim pa dang /",
    "T02D2222:65b-4": "ro zhim pa dang /",
    "T02D2222:65b-5": "mkhrang zhing sbom la sna tshogs rnam pa mang po",
    "T02D2222:65b-6": "nyams su myong bar byed pa'i rgyu gsar du skye",
    "T02D2222:65b-7": "ba'i srid pa ldog par 'gyur ro //",
    "T02D2222:65b-8": "de yang lhan cig skyes pa'i rjes su tshol te /",
    "T02D2222:65b-9": "der gnas nas phyi rol thams cad spong mod kyi /",
    "T02D2222:65b-10": "de lhan cig skyes pa'i bya ba yod de /",
    "T02D2222:65b-11": "de nyid kyis 'brel zhing nyams su myong ba g-yo ba'i bdag nyid du rnam par gnas so //",
    "T02D2222:65b-12": "der yang khyad par mi dmigs pa nyams su myong",
    "T02D2222:65b-13": "ba'i dngos po slar yang nyams su myong bar bya",
    "T02D2222:65b-14": "ba'i rjes su chags pa'i 'jug pa gtod par byed",
    "T02D2222:65b-15": "do // mang pos ci zhig bya ste /",
    "T02D2222:65b-16": "gang gi tshe na phyi rol du gyur pa'i brtag",
    "T02D2222:65b-17": "pa'i rang bzhin rnam par bcad pa de'i tshe 'di",
    "T02D2222:65b-18": "rang gi ngo bo la gnas par 'gyur ro //",
    "T02D2222:65b-19": "de yang gnyug ma'i yul phra mo 'jug pa la",
    "T02D2222:65b-20": "rjes su chags pa zad pas 'bad pa bcom nas",
    "T02D2222:65b-21": "bdag nyid kyi gnas la mngon par phyogs par 'gyur",
    "T02D2222:65b-22": "ro // de nas yon tan mtha' dag dang ldan",
    "T02D2222:65b-23": "par gyur pas brtan pa'i yon tan dang ldan par",
    "T02D2222:65b-24": "ro // 'gyur te / brtan pas na gzhan gyi don gyi yon tan du 'gyur ro //",
    "T02D2222:65b-25": "dper na nam mkha'i ngos su khyab pa'i chu 'dzin gyi tshogs stug po dengs par gyur pa na /",
    "T02D2222:65b-26": "gang du song ba mi shes pa de bzhin du",
    "T02D2222:65b-27": "rlung 'di yang sngar rgyun ma chad par 'byung ba",
    "T02D2222:65b-28": "las de ltar thim par gyur na /",
    "T02D2222:65b-29": "mchog tu ldog cing tshim pa theb pas gang du yang 'gro bar mi 'gyur ro //",
    "T02D2222:65b-30": "lhan cig skyes pa'i rlung rang gi gnas su gnas",
    "T02D2222:65b-31": "pas rtog pa'i tshogs las grol zhing stong pa nyid",
    "T02D2222:65b-32": "kyi rang bzhin gyis thugs tshim par byed pa ci",
    "T02D2222:65b-33": "zhig ltar skye ste /",
    "T02D2222:65b-34": "'di las 'khor ba 'dir thabs thugs rje chen po",
    "T02D2222:65b-35": "mang du rgyun mi chad par goms par byas pas",
    "T02D2222:65b-36": "/ mtha' yas pa'i sems can rnams kyi don mdzad",
    "T02D2222:65b-37": "pa'i rgyu thob pa yin pas sems brtan par bya'o",
    "T02D2222:65b-38": "/ // 'di ltar nyon cig g-yo ba dang ldan pas dbang por mngon par 'gro la /",
    "T02D2222:66a-0": "dbang por mngon par 'gro bas dbang po dang don @66a * //",
    "T02D2222:66a-1": "phrad par gyur la /",
    "T02D2222:66a-2": "dbang po dang don phrad pas dngos por dmigs par",
    "T02D2222:66a-3": "'dod pa dang mi 'dod pa la sogs pa mngon",
    "T02D2222:66a-4": "par zhen pa shin tu mang po'i gdon gyis zin",
    "T02D2222:66a-5": "pas shin tu rgal dka' ba'i 'khor bar 'khor ro",
    "T02D2222:66a-6": "// brtan pa las spros pa'i khyad par skyes pa rnams spangs te /",
    "T02D2222:66a-7": "gnyug ma'i rang bzhin byang chub kyi ngo bo shin",
    "T02D2222:66a-8": "tu gzi brjid dang ldan pa'i blo rjes su tshol",
    "T02D2222:66a-9": "te / gang gi tshe des kun du 'khyud par gyur na /",
    "T02D2222:66a-10": "de'i tshe nam mkha' bzhin du 'dres par gyur te /",
    "T02D2222:66a-11": "sngar yul rnams la dga' ba dang chags pa dang",
    "T02D2222:66a-12": "ldan pa'i rnam par g-yeng ba'i khyad par skye ba",
    "T02D2222:66a-13": "rnams med cing / nam mkha' dang mtshungs par rtog",
    "T02D2222:66a-14": "pa dang bral bas phyag rgya thams cad kyis byin",
    "T02D2222:66a-15": "rnams med cing / gyis brlabs shing / dbang po",
    "T02D2222:66a-16": "las 'das pa skye ba med pa dang ldan pa",
    "T02D2222:66a-17": "rang gi rig pa'i spyod yul can /",
    "T02D2222:66a-18": "tha snyad las 'das pa sngar mngon du ma byas",
    "T02D2222:66a-19": "pa'i thabs dang shes rab kyi rang bzhin bde ba'i",
    "T02D2222:66a-20": "bdag nyid gtso bor gyur pa skye bar 'gyur ro",
    "T02D2222:66a-21": "// rlung gi blo ni rjes su btsal bas ni //",
    "T02D2222:66a-22": "bde ba dam pa'i ngo po rang sems ni //",
    "T02D2222:66a-23": "tshim byed de dag las gzhan mi g-yo ba //",
    "T02D2222:66a-24": "shes rab thabs kyi rang bzhin 'ga' zhig yin /",
    "T02D2222:66a-25": "thabs dang shes rab kyi rang gzhan gsal ba de kho na nyid du sems gnas so //",
    "T02D2222:66a-26": "des sngon yongs su btang ba'i dbang po de yang",
    "T02D2222:66a-27": "yid dang bral bas byed pa med par 'gyur te",
    "T02D2222:66a-28": "/ aa mas bor bas be'u ma nyid rjes su",
    "T02D2222:66a-29": "tshol ba de bzhin du de yang dbang po rnams",
    "T02D2222:66a-30": "ni yid kyi rjes su 'brang bar 'gyur ro //",
    "T02D2222:66a-31": "gang du yid 'jug pa der rab tu 'jug ste /",
    "T02D2222:66a-32": "gang gi phyir de ma gtogs par de dag rab tu sbyor ba med pa yin no //",
    "T02D2222:66a-33": "'dir bye brag ni 'di yin te /",
    "T02D2222:66a-34": "'di ni thabs dang shes rab las skyes pa'i bde",
    "T02D2222:66a-35": "ba chen po'i snang ba gnas pa yin te rnam",
    "T02D2222:66a-36": "par rtog pa'i tshogs mtha' dag spangs nas /",
    "T02D2222:66a-37": "bla na med pa'i longs spyod du nye bar 'gro",
    "T02D2222:66a-38": "zhing byed pa'i grong khyer rnams rjes su zhugs pa",
    "T02D2222:66a-39": "dang ldan pas 'gro ba 'di dag nyid bde ba",
    "T02D2222:66a-40": "chen po'i rnam par ro gcig par 'gro bar 'gyur",
    "T02D2222:66a-41": "te / dper na nyi ma'i 'od zer gyi tshogs",
    "T02D2222:66b-0": "kyis phog pa'i zla ba'i dkyil 'khor gyi gzugs @66b",
    "T02D2222:66b-1": "bzhin du 'gro ba rnams snying po med par snang",
    "T02D2222:66b-2": "te / ngo // de ltar byed pa'i grong khyer",
    "T02D2222:66b-3": "rnams 'dzin pas stong zhing sems dang lhan cig 'dres",
    "T02D2222:66b-4": "te / ngo // pas / g-yo ba dang mi",
    "T02D2222:66b-5": "g-yo ba sna tshogs mtha' dag 'di snyam pa med",
    "T02D2222:66b-6": "pa'i mnyam pa'i ro bde ba phun sum tshogs pa",
    "T02D2222:66b-7": "skye ba med pa'i dpal bde ba chen po'i rang",
    "T02D2222:66b-8": "bzhin rnam par 'gyur ro //",
    "T02D2222:66b-9": "de dag gis 'di skad du bstan par 'gyur te /",
    "T02D2222:66b-10": "dbang po'i grong khyer mi snang bar gyur nas ro",
    "T02D2222:66b-11": "dang 'dra ba rjes su mthun par lhan cig tu",
    "T02D2222:66b-12": "'jug pas 'gro ba rnams kyi gtso bo nyid 'thob",
    "T02D2222:66b-13": "ste / blo'i dbang phyug gi gtso bo rang dbang",
    "T02D2222:66b-14": "can gang du 'jug pa der 'dzin pas stong pa'i",
    "T02D2222:66b-15": "dbang po rnams dang /",
    "T02D2222:66b-16": "skye ba'i dbang po dang 'dra bar 'jug ste /",
    "T02D2222:66b-17": "de'i rjes su 'brang ba'i spyod pa rnams mdzes shing rjes su mthun par nye bar spyod la /",
    "T02D2222:66b-18": "gsal ba nyid du ston cing nye bar brten pas",
    "T02D2222:66b-19": "rnam par rtog pa thams cad spangs pa'i gtso bo",
    "T02D2222:66b-20": "rang bzhin gyis rnam par dag pa'i ye shes kyi",
    "T02D2222:66b-21": "rnam ba gang yin pa der byed pa'i grong khyer",
    "T02D2222:66b-22": "'di dag khyad par can du gyur nas rjes su",
    "T02D2222:66b-23": "'gro zhing zhugs pas 'brang bar 'gyur te /",
    "T02D2222:66b-24": "rnam pa de ltar byed pa'i grong khyer rnams sems kyis med par 'gyur ro //",
    "T02D2222:66b-25": "gal te sems med par gyur na de'i tshe sna",
    "T02D2222:66b-26": "tshogs 'di dag nye bar zhig pas na gang du",
    "T02D2222:66b-27": "gnas par 'gyur / de bas na sems las gzhan",
    "T02D2222:66b-28": "pa'i mchog tu gyur pa yod pa ma yin no",
    "T02D2222:66b-29": "gnas par 'gyur / // dbang po'i tshogs rnams thim zhing rnam rtog ni //",
    "T02D2222:66b-30": "zad pa srid pa'i sa bon mi mthun bral//",
    "T02D2222:66b-31": "dka' dang gsal ba'i rang bzhin bsil gyur pa'i //",
    "T02D2222:66b-32": "'di ni nam mkha' lta bur shin tu mtshar //",
    "T02D2222:66b-33": "dbang po'i grong khyer rnam par zhugs pas shes rab",
    "T02D2222:66b-34": "thabs kyi rjes su 'gro ba bde ba chen po'i",
    "T02D2222:66b-35": "sems so // yang thog ma med pa'i bag chags",
    "T02D2222:66b-36": "kyi tshogs kyi zil gyis mnan pa'i byis pa rnams",
    "T02D2222:66b-37": "'byed par byed pas ci zhig bya ste /",
    "T02D2222:66b-38": "gal te sems nyid dngos po'i rang bzhin du ma gyur na /",
    "T02D2222:66b-39": "de ltar na ni gang las phyi rol gyi don shes /",
    "T02D2222:66b-40": "ji ste sems nyid dngos po'i bdag nyid du gyur na /",
    "T02D2222:67a-0": "de ltar yang 'di dag sems nyid yin pas rnam pa thams cad du @67a * //",
    "T02D2222:67a-1": "phyi rol gyi don skye ba yod pa ma yin te /",
    "T02D2222:67a-2": "'di ltar ma lus pa 'di dag brtags pas stong pa'i sems nyid de skye ba dang /",
    "T02D2222:67a-3": "'gag pa dang bral zhing rang bzhin dag pa'i gnyis",
    "T02D2222:67a-4": "su med pa'i ye shes kyi rnam pa yongs su",
    "T02D2222:67a-5": "gsal ba yin no //",
    "T02D2222:67a-6": "de dag gis 'di skad du bstan par 'gyur te /",
    "T02D2222:67a-7": "rang bzhin dag pa'i byang chub kyis gang yang lhan",
    "T02D2222:67a-8": "cig skyes shing rnam par sprul pa'i yan lag bskyod",
    "T02D2222:67a-9": "pa ji snyed pa de dag phyag rgya rab tu",
    "T02D2222:67a-10": "dbye bar 'gyur la /",
    "T02D2222:67a-11": "gang yang ngag gis brjod pa'i ji snyed pa de snyed sngags kyi rnam pa'o //",
    "T02D2222:67a-12": "gang yang lhan cig skyes pa las byung ba'i rgyun",
    "T02D2222:67a-13": "mi 'chad par rnam par g-yo ba mngon par 'dus",
    "T02D2222:67a-14": "ma byas la ris su tshad med cing dpag tu",
    "T02D2222:67a-15": "med pa rnams sna tshogs pa'i ro dang ldan pas",
    "T02D2222:67a-16": "dgongs pa dang / bya ba rnams 'di ltar sgeg pa dang /",
    "T02D2222:67a-17": "dpa' ba dang /",
    "T02D2222:67a-18": "'jigs su rung ba byed pa dang /",
    "T02D2222:67a-19": "snying rje dang /",
    "T02D2222:67a-20": "rngam pa dang /",
    "T02D2222:67a-21": "zhi ba la sogs pa'i 'dod chags dang /",
    "T02D2222:67a-22": "zhe sdang dang /",
    "T02D2222:67a-23": "dregs pa dang /",
    "T02D2222:67a-24": "ser sna dang /",
    "T02D2222:67a-25": "phrag dog la sogs pa cung zad skyes pa de",
    "T02D2222:67a-26": "dag ma lus par rang bzhin dag pa'i ye shes",
    "T02D2222:67a-27": "kyi rnam pa yongs su rdzogs pa yin no //",
    "T02D2222:67a-28": "khams gsum sna tshogs 'di dag thams cad sems kyi rang bzhin du gnas pa'o //",
    "T02D2222:67a-29": "spyod pa yang nges brjod du bstan to //",
    "T02D2222:67a-30": "de ltar la lar snying rje'i bdag nyid do //",
    "T02D2222:67a-31": "la lar kha cig tu ni srin po dang mtshungs par ro //",
    "T02D2222:67a-32": "la lar ni smra bar mdzad do //",
    "T02D2222:67a-33": "la lar ni mu cor smra bar ro //",
    "T02D2222:67a-34": "la lar ni srid par ro //",
    "T02D2222:67a-35": "la lar ni yid bzhin nor bu dang mtshungs par ro //",
    "T02D2222:67a-36": "la lar ni gnyid log par ro //",
    "T02D2222:67a-37": "la lar ni gnyid sad cing bsdams par ro //",
    "T02D2222:67a-38": "la lar ni zhim pas tshim par ro //",
    "T02D2222:67a-39": "la lar ni rul pa la sogs pa srid par ro //",
    "T02D2222:67a-40": "la lar ni chags shing zhen par ro //",
    "T02D2222:67a-41": "la lar ni gcig pu 'dod chags dang bral bar gnas par ro //",
    "T02D2222:67a-42": "la lar ni tshul khrims kyis gnas par ro //",
    "T02D2222:67a-43": "la lar ni tshul dang spyod lam ngan par ro //",
    "T02D2222:67a-44": "la lar ni brtan par gnas par ro //",
    "T02D2222:67b-0": "la lar ni rab @67b tu g-yo bar ro //",
    "T02D2222:67b-1": "la lar ni rol pa chags par ro //",
    "T02D2222:67b-2": "la lar ni rgod pa gcig pu la'o //",
    "T02D2222:67b-3": "la lar ni rab tu ngu bar ro //",
    "T02D2222:67b-4": "la lar ni rang dga'i bdag nyid do //",
    "T02D2222:67b-5": "la lar ni gzhan gyi dbang du gyur pa'o //",
    "T02D2222:67b-6": "la lar ni mi gtsang bar gnas par ro //",
    "T02D2222:67b-7": "la lar ni shin tu gtsang spra'i spyod pa'i lus su'o //",
    "T02D2222:67b-8": "la lar ni 'chad pa la 'khor bar ro //",
    "T02D2222:67b-9": "la lar ni rmongs shing glen par ro //",
    "T02D2222:67b-10": "la lar ni cung zad kyis tshim par ro //",
    "T02D2222:67b-11": "la lar ni tshim pa med par ro //",
    "T02D2222:67b-12": "la lar ni gar bya ba'i phyir lus glod pa yid kyis 'jug par ro //",
    "T02D2222:67b-13": "la lar ni glu len pa'i gsang ba mthon po las so //",
    "T02D2222:67b-14": "la lar ni bde ba'i gnas su'o //",
    "T02D2222:67b-15": "la lar ni gcig pu sdug bsngal gyi gnas su gyur par ro //",
    "T02D2222:67b-16": "la lar ni rgyan po rtse ba la goms shing dga' bar ro //",
    "T02D2222:67b-17": "la lar ni rdul gyis gos par ro //",
    "T02D2222:67b-18": "la lar ni khrus kyis gnas pa dang bskal pa bzang por ro //",
    "T02D2222:67b-19": "la lar ni gcer bur ro //",
    "T02D2222:67b-20": "la lar ni ri mo can gyi gos bgos par ro //",
    "T02D2222:67b-21": "la lar ni sbyin pa po dang longs spyod par ro //",
    "T02D2222:67b-22": "la lar ni shin tu phongs par ro //",
    "T02D2222:67b-23": "la lar ni shin tu nges par ro //",
    "T02D2222:67b-24": "la lar ni brdzun smra bar ro //",
    "T02D2222:67b-25": "la lar ni bden ba gcig pu smra bar ro //",
    "T02D2222:67b-26": "la lar ni chos kyi rgod pa dang ldan par ro //",
    "T02D2222:67b-27": "la lar ni sdig pa chen po byed par ro //",
    "T02D2222:67b-28": "la lar ni sbyin pa por ro //",
    "T02D2222:67b-29": "la lar ni dul zhing des par ro //",
    "T02D2222:67b-30": "la lar ni rgyu'i gnas par ro //",
    "T02D2222:67b-31": "la lar ni blo bzang zhing dag par ro //",
    "T02D2222:67b-32": "la lar ni snang bar ro //",
    "T02D2222:67b-33": "la lar ni mi mthong zhing mi snang bar ro //",
    "T02D2222:67b-34": "la lar ni bdag nyid chen por ro //",
    "T02D2222:67b-35": "la lar ni mngon par shes par ro //",
    "T02D2222:67b-36": "la lar ni de nyid thim par ro //",
    "T02D2222:67b-37": "la lar ni 'byung ba la gnas par ro //",
    "T02D2222:67b-38": "la lar ni 'byung ba dang bral bar ro //",
    "T02D2222:67b-39": "la lar ni rnam pa dang ldan par ro //",
    "T02D2222:67b-40": "la lar ni ngag gi yul las 'das bar ro //",
    "T02D2222:67b-41": "de ltar gang zhig lhan cig skyes pa'i rnam rtog dang bral dmigs med par //",
    "T02D2222:67b-42": "sna tshogs 'di dag rang bzhin dag pas spyod pa'i dgongs ldan mkhas pa ni //",
    "T02D2222:68a-0": "de yi lag na bde gshegs go 'phang bdag chen rtsom @68a * //",
    "T02D2222:68a-1": "pa cher ldan pa //",
    "T02D2222:68a-2": "rab dga' gzhan don la dga' mchog gis bde ba dam pa legs par gnas //",
    "T02D2222:68a-3": "skye ba med cing dga' ba gcig pu'i ro dang ldan pa'i sems //",
    "T02D2222:68a-4": "dngos po kun gyi rang bzhin mchog / chos kun mnyam dang mi mnyam pa //",
    "T02D2222:68a-5": "kun mkhyen kun 'gro thams cad la //",
    "T02D2222:68a-6": "chos rnams kun gyi rang bzhin 'dzin //",
    "T02D2222:68a-7": "mi gnas mya ngan 'das pa'o //",
    "T02D2222:68a-8": "mnyam nyid 'gro ba'i don mdzad pa //",
    "T02D2222:68a-9": "gcig dang du ma'i rang bzhin gnas //",
    "T02D2222:68a-10": "tshor min g-yo ba rang bzhin med //",
    "T02D2222:68a-11": "bcom ldan so so rang rig pa //",
    "T02D2222:68a-12": "gtso bo dpe dang bral ba ste //",
    "T02D2222:68a-13": "bdag po kun 'gro kun khyab pa //",
    "T02D2222:68a-14": "byed pa po dang 'phrog pa yin //",
    "T02D2222:68a-15": "'di ni dpal ldan rdo rje sems //",
    "T02D2222:68a-16": "dngos po gsal ba gsal mdzad yin //",
    "T02D2222:68a-17": "dpal au rgyan gyi rdo rje chen po mchog gi",
    "T02D2222:68a-18": "gnas su rang byung gi ye shes phun sum tshogs",
    "T02D2222:68a-19": "pa'i dpal rnal 'byor ma rnams 'dus nas yang dag",
    "T02D2222:68a-20": "pa'i don la gzigs mo las byung ba'i ma nor",
    "T02D2222:68a-21": "ba'i chos kyi de kho na nyid kyi mod la",
    "T02D2222:68a-22": "byin gyis rlob par byed pa /",
    "T02D2222:68a-23": "sa gsum rdo rje lta bu'i ting nge 'dzin la snyoms par zhugs pa'i dus su //",
    "T02D2222:68a-24": "nem nur mi mnga' pa'i zhal gyi padma rab tu",
    "T02D2222:68a-25": "rgyas pa las bde ba phun sum chogs pa'i sbrang",
    "T02D2222:68a-26": "rtsi'i rgyun 'bab par gyur pa dngos po gsal ba'i",
    "T02D2222:68a-27": "rjes su 'gro ba de kho na nyid grub pa",
    "T02D2222:68a-28": "rdzogs so / //",
    "T02D2222:68a-29": "/ de ltar 'di ni bcom ldan 'das de'i bka'",
    "T02D2222:68a-30": "bsgo ba'i rjes su 'gro bas don chen po 'di",
    "T02D2222:68a-31": "rnams kyis yang dag par bsdus nas /",
    "T02D2222:68a-32": "skye bo nyan 'dod pa rnams la ji ltar de",
    "T02D2222:68a-33": "rnams kyi mig gi yul du gyur pa'i gzugs snang",
    "T02D2222:68a-34": "zhing gsal bar mdzad nas //",
    "T02D2222:68a-35": "sngar ji ltar nyams su myong ba bzhin du gsal bar mdzad de mngon par bstan pa yin no //",
    "T02D2222:68a-36": "gang zhig 'byung ba'i tshogs su dgrad bar ma chud pa //",
    "T02D2222:68a-37": "des kyang bdag nyid 'ba' zhig dag par byed pa'i blos //",
    "T02D2222:68a-38": "dga' ba 'di ni grags par gyur pa rnam dag pa'o //",
    "T02D2222:68a-39": "bde ba dam pa thob gyur 'di ni ngo mtshar che //",
    "T02D2222:68a-40": "rnal 'byor ma tshul mtsho chen gyi ni brur gyur pa //",
    "T02D2222:68b-0": "bde ba dam pa'i @68b gnas su sgrol byed gang yin pa //",
    "T02D2222:68b-1": "de nyid grub pa bris pa 'di yis ni //",
    "T02D2222:68b-2": "skye 'gro gsum po rnams kyis dngos grub 'grub par",
    "T02D2222:68b-3": "shog / dngos po gsal ba'i rjes su grub pa",
    "T02D2222:68b-4": "de kho na nyid grub pa zhes bya ba /",
    "T02D2222:68b-5": "lhan cig skyes pa'i rnal 'byor ma tsi tos mdzad pa rdzogs so /",
    "T02D2222:68b-8": "// / pandi ta chen po zhi ba bzang po dang /",
    "T02D2222:68b-9": "zhu chen gyi lo ts'a ba 'gos lhas btsas kyis bsgyur cing zhus te gtan la phab pa /",
    "T02D2222:68b-11": "// / rang rig tsam gyi ye shes ni //",
    "T02D2222:68b-12": "nam mkha' 'dra bar mtshan nyid med //",
    "T02D2222:68b-13": "'on kyang de la dbye yod de //",
    "T02D2222:68b-14": "rab mtshams nyid dang mtshams mo'i bar ;",
    "T02D2222:68b-15": "/ snang ba dang ni snang ba mched //",
    "T02D2222:68b-16": "de bzhin snang ba thob pa can //",
    "T02D2222:68b-17": "sems ni rnam pa gsum du bshad //",
    "T02D2222:68b-18": "de yi gzhi ni bshad par bya //",
    "T02D2222:68b-19": "phra ba'i gzugs can rlung dang ni //",
    "T02D2222:68b-20": "ye shes dag ni 'dres gyur pa //",
    "T02D2222:68b-21": "dbang po lam nas byung nas ni //",
    "T02D2222:68b-22": "yul rnams la ni smin par 'gyur //",
    "T02D2222:68b-23": "gang tsho snang ba ldan 'gyur ba //",
    "T02D2222:68b-24": "rlung ni bzhon par gyur pa yin //",
    "T02D2222:68b-25": "de tshe rang bzhin de thams cad //",
    "T02D2222:68b-26": "ma lus lus pa med par 'byung //",
    "T02D2222:68b-27": "rlung ni gang dang gar gnas pa //",
    "T02D2222:68b-28": "rang bzhin de dang de rjes spyod //"
}