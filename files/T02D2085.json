{
    "T02D2085:161a-0": "@161a # // rgya gar skad du /",
    "T02D2085:161a-1": "tree k'a ya w'ak tsitt'a dhishtha no der sha n'a ma /",
    "T02D2085:161a-2": "bod skad du /",
    "T02D2085:161a-3": "lus ngag yid gsum byin gyis brlab ba'i man ngag ces bya ba /",
    "T02D2085:161a-4": "bcom ldan 'das gshin rje'i gshed la phyag 'tshal lo //",
    "T02D2085:161a-5": "slob dpon dam tshig sdom ldan pas //",
    "T02D2085:161a-6": "legs bshams mdun du mandala la ;",
    "T02D2085:161a-7": "/ lhag pa'i lha bsam phyi nang gi / mchod bstod gsol gdab byas rjes su //",
    "T02D2085:161a-8": "bdag mdun tha dad med par bya //",
    "T02D2085:161a-9": "spyi bo mgrin pa snying ga dang //",
    "T02D2085:161a-10": "nu ma'i bar du yi ge bzhi //",
    "T02D2085:161a-11": "de las 'od 'phros phyogs bcu yi //",
    "T02D2085:161a-12": "dus gsum sangs rgyas thams cad kyi //",
    "T02D2085:161b-0": "sku gsung thugs dang ye shes @161b bsdu //",
    "T02D2085:161b-1": "yon phul gsol gdab byas pa yis //",
    "T02D2085:161b-2": "slob ma rjes su gzung bar bya //",
    "T02D2085:161b-3": "yi ge bzhi las bdud rtsi'i rgyun //",
    "T02D2085:161b-4": "slob ma'i gnas bzhir rim gyis dbab //",
    "T02D2085:161b-5": "de yi mthu dang nus pa yis //",
    "T02D2085:161b-6": "snang gsal bde dang ro gcig pa //",
    "T02D2085:161b-7": "rim bzhin nyams su myong ba yis //",
    "T02D2085:161b-8": "lus ngag yid gsum bag chags bcas //",
    "T02D2085:161b-9": "ma lus spangs nas rdo rje bzhi'i //",
    "T02D2085:161b-10": "dngos grub g-yo med thob pa na //",
    "T02D2085:161b-11": "bde chen 'di ni bde ba che //",
    "T02D2085:161b-12": "'di las gzhan pa'i bde ba gang //",
    "T02D2085:161b-13": "gzhan du yod pa ma yin zhes //",
    "T02D2085:161b-14": "rdo rje'i dgra yis rnam par bsgrag / de rjes phyag rgyas mandala dbul //",
    "T02D2085:161b-15": "phra mo'i rnal 'byor rnam bzhi yis //",
    "T02D2085:161b-16": "gnyis su 'dzin pa'i 'khri shing bcad //",
    "T02D2085:161b-17": "nam mkha' lta bur mtha' dbus spang //",
    "T02D2085:161b-18": "'di ltar 'bad pa'i dge ba yis //",
    "T02D2085:161b-19": "thams cad phyag rgya chen por shog / slob ma",
    "T02D2085:161b-20": "rjes su gzung ba lus ngag yid gsum byin gyis",
    "T02D2085:161b-21": "brlab pa'i man ngag slob dpon sangs rgyas ye shes",
    "T02D2085:161b-22": "zhabs kyis mdzad pa rdzogs so /",
    "T02D2085:161b-24": "// / yul dbus kyi pandi ta a'a nanda bha dra dang /",
    "T02D2085:161b-25": "bod kyi lo ts'a ba se tsha bsod nams rgyal",
    "T02D2085:161b-26": "mtshan gyis grong khyer chen po ti ra ha te'i",
    "T02D2085:161b-27": "lho phyogs rang byung gi mchod rten rnam par dag",
    "T02D2085:161b-28": "pa'i drung du yul dbus kyi dpe dang mthun par",
    "T02D2085:161b-29": "bsgyur cing bcos te gtan la phab pa'o /",
    "T02D2085:161b-32": "// / slar yang grub thob karna shr'i'i zhal sda nas mnyan",
    "T02D2085:161b-33": "te thar pa lo ts'a ba gnas brtan nyi ma",
    "T02D2085:161b-34": "rgyal mtshan gyis shr'i na lendra'i gtsug lag khang chen"
}