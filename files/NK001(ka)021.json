{
    "NK001(ka)021:0": "thub chog byin rlabs gter mdzod bzhugs so //",
    "NK001(ka)021:1": "na mo gu ru sh+aakya mu na ye /",
    "NK001(ka)021:2": ". yang mdo ting 'dzin rgyal po las /",
    "NK001(ka)021:3": "'chag dang 'dug dang 'greng dang nyal ba na //",
    "NK001(ka)021:4": "mi gang thub pa'i zla ba dran byed pa //",
    "NK001(ka)021:5": ". yi mdun na rtag tu ston pa bzhugs //",
    "NK001(ka)021:6": ". ni rgya cher mya nga na 'das par 'gyur //",
    "NK001(ka)021:7": "zhes dang /",
    "NK001(ka)021:8": "sku lus dag ni gser gyi mdog 'dra bas //",
    "NK001(ka)021:9": "'jig rten mgon po kun nas rab tu mdzes //",
    "NK001(ka)021:10": "dmigs pa 'di la gang gi sems 'jug pa //",
    "NK001(ka)021:11": "byang chub sems dpa' de ni mnyam bzhag yin //",
    "NK001(ka)021:12": "zhes gsungs pa bzhin du /",
    "NK001(ka)021:13": "bdag cag rnams kyi ston pa mtshungs pa med pa",
    "NK001(ka)021:14": "thub pa'i dbang po rjes su dran pa'i rnal 'byor",
    "NK001(ka)021:15": "du bya ba ni 'di lta ste /",
    "NK001(ka)021:16": "sangs rgyas chos tshogs sogs skyabs sems dang /",
    "NK001(ka)021:17": "tshad med bzhi bsgom pa sngon du btang ste /",
    "NK001(ka)021:18": "chos thams cad snang la rang bzhin ma grub pa'i don yid la dran pa'i ngang nas /",
    "NK001(ka)021:19": "a /",
    "NK001(ka)021:20": "skye med stong pa nyid dang rten 'byung gi //",
    "NK001(ka)021:21": "snang ba 'gag med zung 'jug sgyu ma'i tshul //",
    "NK001(ka)021:22": "rang mdun nam mkhar mchod sprin rgya mtsho'i dbus //",
    "NK001(ka)021:23": "rin chen seng khri pad nyi zla ba'i steng //",
    "NK001(ka)021:24": "ston pa mtshungs med sh+aakya seng ge ni //",
    "NK001(ka)021:25": "gser gyi mdog can mtshan dang dpe byad ldan //",
    "NK001(ka)021:26": "chos gos gsum gsol rdo rje'i skyil krung bzhugs //",
    "NK001(ka)021:27": "phyag g.yas sa gnon phyag rgya legs brkyangs shing //",
    "NK001(ka)021:28": "phyag g.yon mnyam bzhag bdud rtsi'i lhung bzed bsnams //",
    "NK001(ka)021:29": "gser gyi ri ltar gzi brjid dpal 'bar ba //",
    "NK001(ka)021:30": "ye shes 'od zer d+r+wa bas mkha' dbyings khyab //",
    "NK001(ka)021:31": "nye ba'i sras brgyad gnas brtan bcu drug sogs //",
    "NK001(ka)021:32": "'phags tshogs rgya mtsho'i 'khor gyis yongs bskor zhing //",
    "NK001(ka)021:33": "dran pa tsam gyis srid zhi'i mtha' gnyis las //",
    "NK001(ka)021:34": "rnam grol bde ba mchog gi dpal stsol ba //",
    "NK001(ka)021:35": "skyabs kun 'dus pa'i bdag nyid chen por gsal //",
    "NK001(ka)021:36": "zhes de ltar sangs rgyas kyi sku la dmigs te",
    "NK001(ka)021:37": "de na dngos su bzhugs yod snyam pa'i sems bskyed",
    "NK001(ka)021:38": "ma thag tu / sangs rgyas rnams kyi ye shes",
    "NK001(ka)021:39": "kyi sku la phyogs dang dus gang du yang nye",
    "NK001(ka)021:40": "ring mi mnga' ba'i phyir /",
    "NK001(ka)021:41": "gang du dmigs pa de nyid du nges par bzhugs par 'gyur te /",
    "NK001(ka)021:42": "mdo las /",
    "NK001(ka)021:43": "gang zhig sangs rgyas yid byed pa //",
    "NK001(ka)021:44": ". yi mdun na de bzhugs te //",
    "NK001(ka)021:45": "rtag par byin gyis rlob byed cing //",
    "NK001(ka)021:46": "nyes pa kun las rnam par grol //",
    "NK001(ka)021:47": "zhes gsungs shing /",
    "NK001(ka)021:48": "rgyal ba de nyid la dmigs nas tshogs bsags pa",
    "NK001(ka)021:49": "yang mi zad pa'i dge rtsa chud mi za ba",
    "NK001(ka)021:50": "yin te / phal po che las /",
    "NK001(ka)021:51": "rgyal ba de dag thos mthong mchod pa byas pas kyang //",
    "NK001(ka)021:52": "tshad med pa yi bsod nams phung po 'phel bar 'gyur //",
    "NK001(ka)021:53": "nyon mongs 'khor ba'i sdug basngala thams cad slang gyur du //",
    "NK001(ka)021:54": "'dus byas 'di nang bar ma dor ni zad mi 'gyur //",
    "NK001(ka)021:55": "zhes dang /",
    "NK001(ka)021:56": "de'i mdun du smon lam ji ltar btab pa yang de bzhin du 'grub ste /",
    "NK001(ka)021:57": "'jam dpal zhing gi yon tan bstan pa las /",
    "NK001(ka)021:58": "chos rnams thams cad rkyen bzhin te //",
    "NK001(ka)021:59": "'dun pa'i rtse la rab tu gnas //",
    "NK001(ka)021:60": "gang gis smon lam ci btab pa //",
    "NK001(ka)021:61": ". 'dra'i 'bras bu thob par 'gyur //",
    "NK001(ka)021:62": "zhes gsungs pa'i tshul rnams la nges pa brtan po bskyed de /",
    "NK001(ka)021:63": "snying rje chen pos rtsod ldan snyigs ma'i zhing //",
    "NK001(ka)021:64": "bzung nas smon lam chen po lnga brgya btab //",
    "NK001(ka)021:65": "pad dkar ltar basngagasa mtshan thos phyir mi ldog /",
    "NK001(ka)021:66": "ston pa thugs rje can la phyag 'tshal lo //",
    "NK001(ka)021:67": "bdag gzhan sgo gsum dge tshogs longs spyod bcas //",
    "NK001(ka)021:68": "kun bzang mchod pa'i sprin du dmigs nas 'bul ///",
    "NK001(ka)021:69": "ga med nas bsags sdig ltung ma lus pa //",
    "NK001(ka)021:70": "snying nas 'gyod pa drag pos so sor bshags //",
    "NK001(ka)021:71": "'phags dang so so'i skye bo'i dge ba ni //",
    "NK001(ka)021:72": "dus gsum bsags la rjes su yi rang ngo //",
    "NK001(ka)021:73": "zab cing rgya che chos kyi 'khor lo'i tshul //",
    "NK001(ka)021:74": "phyogs bcur rgyun mi 'chad par bskor du gsol //",
    "NK001(ka)021:75": "khyed ni nam mkha' lta bu'i ye shes sku //",
    "NK001(ka)021:76": "dus gsum 'pho 'gyur med par bzhugs mod kyi //",
    "NK001(ka)021:77": "gdul bya'i snang ngor skye 'jig tshul ston kyang //",
    "NK001(ka)021:78": "sprul pa'i gzugs sku rtag tu snang bar mdzo. //",
    "NK001(ka)021:79": "bdag gis dus gsum bsags pa'i dge tshogs kyis //",
    "NK001(ka)021:80": "mkha' khyab 'gro ba kun la phan slad du //",
    "NK001(ka)021:81": "chos kyi rgyal po rtag tu mnyes byed cing //",
    "NK001(ka)021:82": "chos rje rgyal ba'i go 'phang thob par shog /",
    "NK001(ka)021:83": "bdag cag snyigs ma'i 'gro ba mgon med rnams //",
    "NK001(ka)021:84": "thugs rjes lhag par bzung ba'i bka' drin las //",
    "NK001(ka)021:85": "zhing dang dus 'dir rin chen rnam gsum gyi //",
    "NK001(ka)021:86": "snang ba ji snyed khyod kyi phrin las nyid //",
    "NK001(ka)021:87": ". phyir skyabs mchog mtshungs med gcig pu ru //",
    "NK001(ka)021:88": "yid ches dad pas snying nas gsol 'debs na //",
    "NK001(ka)021:89": "}na gyi dam bca' chen po ma bsnyel bar //",
    "NK001(ka)021:90": "byang chub bar du thugs rjes dgyes 'dzin mdzo. //",
    "NK001(ka)021:91": "ces yid ches kyi dad pa drag pos ston pa",
    "NK001(ka)021:92": "dngos su bzhugs yod snyam pa'i sku la rtse gcig",
    "NK001(ka)021:93": "tu dmigs te / bla ma ston pa bcom ldan",
    "NK001(ka)021:94": "'das de bzhin gshegs pa dgra bcom pa yang dag",
    "NK001(ka)021:95": "par rdzogs pa'i sangs rgyas dpal rgyal ba sh+aakya thub",
    "NK001(ka)021:96": "pa la phyag 'tshal lo //",
    "NK001(ka)021:97": "mchod do skyabs su mchi'o //",
    "NK001(ka)021:98": "zhes ci 'grub dang /",
    "NK001(ka)021:99": "thugs rgyud bskul ba'i tshul du sher phyin yi ge nyung ngu las gsungs pa'i gzungs ni /",
    "NK001(ka)021:100": "tad+ya th+aa /",
    "NK001(ka)021:101": "mu ne mu ne ma h+aa mu na ye s+w+aa h+aa /",
    "NK001(ka)021:102": "zhes ci rigs dang /",
    "NK001(ka)021:103": "man chad ci 'grub tu bazla'o //",
    "NK001(ka)021:104": "'di dag gi skabs su ston pa'i yon tan rjes",
    "NK001(ka)021:105": "su dran te dad pa'i sems kyis rtse gcig tu",
    "NK001(ka)021:106": "sku yi gsal snang la dmigs nas /",
    "NK001(ka)021:107": "mtshan barjoda pa dang gzungs bzlas pa'i- rkyen gyis ston",
    "NK001(ka)021:108": "pa'i sku las ye shes kyi 'od zer sna tshogs",
    "NK001(ka)021:109": "pa'i snang ba chen pos bdag dang sems can thams",
    "NK001(ka)021:110": "cad kyi sgrib pa thams cad bsal zhing //",
    "NK001(ka)021:111": "ga pa chen po'i lam gyi yon tan tshul bzhin",
    "NK001(ka)021:112": "du skyes te phyir mi ldog pa'i sa non par",
    "NK001(ka)021:113": "bsams la de ltar ci nus su brtson par bya",
    "NK001(ka)021:114": "/ thun mtshams rnams su man+dala sogs mchod pa dang /",
    "NK001(ka)021:115": "thub bstod kyi rigs dang /",
    "NK001(ka)021:116": "snying rje pad dkar /",
    "NK001(ka)021:117": "rgya cher rol ba /",
    "NK001(ka)021:118": "skyes rabs sna tshogs /",
    "NK001(ka)021:119": "de bzhin gshegs pa'i mtshan brgya rtsa brgyad pa sogs mdo gang 'dod ci ltar nus par bklag /",
    "NK001(ka)021:120": "dge ba'i rtsa ba rnams bla med byang chub tu",
    "NK001(ka)021:121": "bsngo ba dang smon lam gyis rgyas gdab par bya'o",
    "NK001(ka)021:122": "// spyir 'gro 'chag nyal 'dug gi skabs kun tu ston pa nyid ma brjed par dran pa dang /",
    "NK001(ka)021:123": "mtshan mo yang ston pa dngos su bzhugs pa'i sku",
    "NK001(ka)021:124": "yi 'od kyis phyogs thams cad nyin mo shin tu",
    "NK001(ka)021:125": "dwangs pa'i-dus lta bur snang ba'i 'du shes kyi ngang",
    "NK001(ka)021:126": "du gnyid log par bya /",
    "NK001(ka)021:127": "dus rgyun du ston pa nyid kyis sngon ji ltar thugs bskyed pa'i tshul las brtsams te /",
    "NK001(ka)021:128": "dus gsum gyi sangs rgyas dang byang chub sems dpa'",
    "NK001(ka)021:129": "chen po rnams kyi rnam par thar pa la rjes",
    "NK001(ka)021:130": "su gzhol bas byang chub kyi sems rin po che'i",
    "NK001(ka)021:131": "dam bca' lhod pa med pa'i ngang nas byang chub",
    "NK001(ka)021:132": "sems dapa'i spyod pa spyi dang khyad par zhi lhag",
    "NK001(ka)021:133": "gi rnal 'byor la ci nus su brtson par byas",
    "NK001(ka)021:134": "pas dal 'byor thob pa don ldan du 'gyur te",
    "NK001(ka)021:135": "/ bdag cag gi ston pa 'di nyid kyi mtshan",
    "NK001(ka)021:136": "thos pa tsam zhig gis rim gyis byang chub chen",
    "NK001(ka)021:137": "po'i lam las phyir mi ldog par 'gyur ba mdo",
    "NK001(ka)021:138": "du ma nas gsungs la /",
    "NK001(ka)021:139": "gong du bstan pa'i gzungs 'di las sangs rgyas thams cad 'byung zhing /",
    "NK001(ka)021:140": "gzungs 'di rnyed pa'i mthus sh+aakya'i rgyal po nyid sangs rgyas shing /",
    "NK001(ka)021:141": "spyan ras gzigs byang chub sems dapa'i mchog tu gyur pa dang /",
    "NK001(ka)021:142": "gzungs 'di ni thos pa tsam gyis bsod nams rgya",
    "NK001(ka)021:143": "chen po tshogs med par 'thob cing las kyi sgrib",
    "NK001(ka)021:144": "pa thams cad byang ba dang /",
    "NK001(ka)021:145": "}gas sgrub pa na bgegs ma mchis par grub par",
    "NK001(ka)021:146": "'gyur ro zhes shes rab kyi pha rol tu phyin",
    "NK001(ka)021:147": "pa yi ge nyung du zhes pa de nyid las",
    "NK001(ka)021:148": "gsungs shing / bka' gzhan las kyang gzungs 'di lan",
    "NK001(ka)021:149": "gcig bzlas pas bskal pa bye ba brgya phrag brgyad",
    "NK001(ka)021:150": "khri'i bar du byas pa'i sdig pa thams cad byang",
    "NK001(ka)021:151": "bar 'gyur ba sogs phan yon tshad med pa dang",
    "NK001(ka)021:152": "gsungs shing / ldan zhing / de bzhin gshegs pa",
    "NK001(ka)021:153": "sh+aakya thub pa'i snying po dam pa nyid du gsungs",
    "NK001(ka)021:154": "gsungs shing / ldan zhing / so // dad pa",
    "NK001(ka)021:155": "bskyed pa dang zhi lhag gi rnal 'byor la ji",
    "NK001(ka)021:156": "ltar brtson pa'i tshul zur du bshad par bya'o //",
    "NK001(ka)021:157": "zhes pa 'di ni bslab gsum nor bu'i mdzod mnga'",
    "NK001(ka)021:158": "dbon rin po che o rgyan bstan 'dzin nor bu",
    "NK001(ka)021:159": "nas bkra shis pa'i lha rdzas dang bcas te nan",
    "NK001(ka)021:160": "tan bskul ba yid la 'jags pa'i steng du /",
    "NK001(ka)021:161": "nye char yang dbon rin po che nyid nas sprul",
    "NK001(ka)021:162": "pa'i sku 'jigs med pad+ma bde chen la sbran te",
    "NK001(ka)021:163": "rin chen dang po sogs bkra shis pa'i lha rdzas",
    "NK001(ka)021:164": "kyi skyes dang bcas myur du grub par gyis zhes",
    "NK001(ka)021:165": "dam bzung gis bkas bskul ba la brten nas /",
    "NK001(ka)021:166": "ston pa mchog la mi phyed pa'i dad pa thob cing /",
    "NK001(ka)021:167": "dus mthar chos smra ba'i ming tsam 'dzin pa sh+aakya'i rjes 'jug mi pham 'jam dbyangs rgya mtshos /",
    "NK001(ka)021:168": "rdza rdo rje 'phan phyug gi ri zhol phun tshogs nor bu'i gling du /",
    "NK001(ka)021:169": "kun ldan lcags byi gsar tshes cho 'phrul chen po'i",
    "NK001(ka)021:170": "zla ba'i yar tshes brgyad la grub par bgyis pa",
    "NK001(ka)021:171": "'dis kyang bstan 'gro la phan pa rmad du byung",
    "NK001(ka)021:172": "ba rgyun mi 'chad par byed pa dang /",
    "NK001(ka)021:173": "tshul 'di mthong thos dran reg gi 'gro ba rnams",
    "NK001(ka)021:174": "kyi rgyud la ston pa'i dbang po'i byin rlabs mtshungs",
    "NK001(ka)021:175": "pa med pa mngon du 'jug par gyur cig //"
}