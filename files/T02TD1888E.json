{
    "T02TD1888E:190a-0": "@190a # // rgya gar skad du /",
    "T02TD1888E:190a-1": "sapta aangga /",
    "T02TD1888E:190a-2": "bod skad du /",
    "T02TD1888E:190a-3": "yan lag bdun pa /",
    "T02TD1888E:190a-4": "'jam dpal gzhon nur gyur pa la phyag 'tshal lo //",
    "T02TD1888E:190a-5": "lus can g-yo ba mi mnga' sku ni bde bas kun nas gang //",
    "T02TD1888E:190a-6": "nam mkha' dang mtshungs shin tu khyad par 'phags pa'i snying rjer ldan //",
    "T02TD1888E:190a-7": "rgyun mi 'chad pa'i sku ste kun nas chang pas rnam par stong //",
    "T02TD1888E:190a-8": "yan lag bdun ldan thub pa'i dbang po de la rab tu 'dud //",
    "T02TD1888E:190a-9": "'jig rten dbang phyug phyag byas nas //",
    "T02TD1888E:190a-10": "phyag rgya chen por rab rtogs phyir //",
    "T02TD1888E:190a-11": "dpe chung rim pas yan lag bdun //",
    "T02TD1888E:190a-12": "bzhi pa'i don dag rnam dbye bya //",
    "T02TD1888E:190a-13": "longs spyod rdzogs dang kha sbyar bde chen rang bzhin med //",
    "T02TD1888E:190a-14": "snying rjes yongs gang rgyun mi chad pa 'gog ba med //",
    "T02TD1888E:190a-15": "yan lag bdun ldan don dang ldan ba bsgrub bya 'dir //",
    "T02TD1888E:190a-16": "bdag 'dod tshad mas yongs bsgoms blo can gyis kyang bsngags //",
    "T02TD1888E:190a-17": "de ltar sgra dang ldan nyid phyir //",
    "T02TD1888E:190a-18": "yang gi sgra don ldan phyir dang //",
    "T02TD1888E:190a-19": "de bzhin sgra don skyes nyid phyir //",
    "T02TD1888E:190a-20": "bzhi pa de bzhin nyid bdag 'dod //",
    "T02TD1888E:190a-21": "ces bya ba'i tshigs bcad gnyis ni rdo rje sems dpa' la sogs pa'i phyag rgya chen po ston par byed pa ste /",
    "T02TD1888E:190a-22": "phyag rgya chen por kho na dbang bskur ba bzhin pa yin no //",
    "T02TD1888E:190a-23": "de la /",
    "T02TD1888E:190a-24": "'jig rten dbang phyug phyag byas nas //",
    "T02TD1888E:190a-25": "zhes bya ba ni bcom ldan 'das 'jig rten dbang phyug la phyag 'tshal ba'o //",
    "T02TD1888E:190a-26": "phyag rgya chen por rab rtogs phyir //",
    "T02TD1888E:190a-27": "zhes bya ba ni phyag rgya chen po'i rang bzhin du dbang bskur bzhi pa khong du chud par bya ba'i don to //",
    "T02TD1888E:190a-28": "dpe chung rim pas zhas bya ba ni tshad chung ba'i gzugs la dpe chung zhes bya ste /",
    "T02TD1888E:190a-29": "mtho gang gi tshad dam /",
    "T02TD1888E:190b-0": "@190b khru gang gi tshad kyi dpe chung ba'o //",
    "T02TD1888E:190b-1": "de la rim pas zhes bya ba ni bri ba'i rim pa ste /",
    "T02TD1888E:190b-2": "mthar gyis zhes bya ba'i bar du'o //",
    "T02TD1888E:190b-3": "yan lag bdun gyis zhes bya ba ni bzhi pa'i don nyid yan lag bdun gyis mtshon par byed pa'o //",
    "T02TD1888E:190b-4": "yang dag par rnam par dbye ba ni bye brag gis khong du chud par bya'o //",
    "T02TD1888E:190b-5": "de la ri mo mkhan mkhas pas dpe chung bya ba yin pas dang po 'og logs su dbang bskur drug po ston par byed pa'i bum pa kha dog ser po bri bar bya'o //",
    "T02TD1888E:190b-6": "de'i steng du gsang ba'i dbang bskur ston par byed pa'i rdo rje kha dog dmar po bri bar bya'o //",
    "T02TD1888E:190b-7": "de'i steng du shes rab ye shes kyi dbang bskur ston par byed pa'i chos 'byung skya rengs dkar po'i mdog can bri bar bya'o //",
    "T02TD1888E:190b-8": "chos 'byung gi steng du sdong bu bdun dang ldan pa'i padma'i gdan /",
    "T02TD1888E:190b-9": "de dag la yang bzhi pa snang ba nyid las /",
    "T02TD1888E:190b-10": "nyid mtshungs lha mos 'khyud dang zhes bya ba la sogs tshigs su bcad pa bdun smos la rnam pa bdun bri bar bya ste /",
    "T02TD1888E:190b-11": "de la dang po'i padma la sku rdo rje la sogs pa 'dod pa'i dbang gis nyid dang mtshungs pa'i lha mos 'khyud pa kha dog dkar po la sogs pa gsang ba 'dus pa'i rim pa ltar bri bar bya'o //",
    "T02TD1888E:190b-12": "padma gnyis pa la bde ba chen po'i ye shes rin po che padma r'a ga'i rtse mo lta bu dang /",
    "T02TD1888E:190b-13": "padma gsum pa'i padma cig shos kyi steng du bde ba chen po nyid padma r'a ga'i rtsi mo lta bu dang ;",
    "T02TD1888E:190b-14": "padma bzhi pa'i steng du gsung rdo rje la sogs pa kha dog dmar po la sogs pa 'ded pas bri ba bya'o //",
    "T02TD1888E:190b-15": "padma lnga pa'i padma gnyis pa'i steng du btang snyoms kyi ye shes kha dog dmar po dang padma drug pa la thugs rdo rje la sogs pa kha dog nag po la sogs pa dang /",
    "T02TD1888E:190b-16": "padma bdun pa'i padma gnyis pa'i steng du 'gag pa ston par byed pa'i thig le kha dog nag po bri bar bya'o //",
    "T02TD1888E:190b-17": "steng gi phyogs su dkar byang la tshigs bcad gnyis pa longs spyod rdzogs dang zhes bya ba la sogs pa'i tshigs su bcad pa gnyis bri bar bya'o //",
    "T02TD1888E:190b-18": "slob dpon mkhas pa dag gi dbang phyug grags pa'i bzhed gzhung yan lag bdun dang ldan pa'i bsgrub par bya ba bzhi pa las dpe chung bri ba'i rim pa ste le'u dang po'o /",
    "T02TD1888E:190b-20": "// / da ni yan lag bdun so sor bshad pa yin pas /",
    "T02TD1888E:191a-0": "longs @191a * //",
    "T02TD1888E:191a-1": "spyod rdzogs dang zhes bya ba la sogs pa smos te /",
    "T02TD1888E:191a-2": "longs spyod rdzogs pa'i sku skyes bu chen po'i mtshan sum cu rtsa gnyis dang /",
    "T02TD1888E:191a-3": "dpe byad bzang po brgyad cus rnam par spras pa'i rang bzhin gyi sku'o //",
    "T02TD1888E:191a-4": "longs spyod rdzogs pa'i sku smos pas chos kyi sku dang sprul pa'i sku yang bzung ba yin te /",
    "T02TD1888E:191a-5": "sku gsum la tha dad pa nyid mi mnga' ba'i phyir ro //",
    "T02TD1888E:191a-6": "chos kyi sku ni rnam pa gnyis te /",
    "T02TD1888E:191a-7": "dran pa nye bar gzhag pa la sogs pa nas sangs rgyas kyi chos ma 'dres pa bco brgyad la sogs pa dang de bzhin nyid kyi mtshan nyid do //",
    "T02TD1888E:191a-8": "sprul pa'i sku yang rnam pa gnyis te /",
    "T02TD1888E:191a-9": "longs spyod rdzogs pa'i sku nyid gdul bya'i dbang gis tshangs pa dang drag po la sogs pa rnam pa sna tshogs su snang ba'i mtshan nyid dang /",
    "T02TD1888E:191a-10": "longs spyod rdzogs pa'i sku las spros pa'i sangs rgyas dang byang chub sems dpa' la sogs pa sna tshogs pa 'byung ba ni sprul pa'i mtshan nyid do //",
    "T02TD1888E:191a-11": "de ltar yang lag dang po bshad nas gnyis pa kha sbyar zhes bya ba la sogs pa smos te /",
    "T02TD1888E:191a-12": "kha sbyar gyi sgras ni nyid dang mtshungs pa'i lha mo dang snyoms par zhugs pa yin te /",
    "T02TD1888E:191a-13": "kha sbyar sbangs pa'i longs spyod rdzogs pa'i sku tsam zhig nye bar bzung na ni shes rab kyi pha rol tu phyin pa'i tshul las gsungs pa'i longs spyod rdzogs pa'i sku dang mtshungs par 'gyur bas de rnam par spyod pa'i don du kha sbyar smos pa yin no //",
    "T02TD1888E:191a-14": "shes rab kyi pha rol tu phyin pa'i tshul las /",
    "T02TD1888E:191a-15": "dbang po gnyis kyi sbyor ba yis //",
    "T02TD1888E:191a-16": "dngos po thams cad rnam par sgom //",
    "T02TD1888E:191a-17": "zhes bya ba'i gzung med la /",
    "T02TD1888E:191a-18": "dpal gsang ba 'dus pa la ni yong pa'i phyir ro //",
    "T02TD1888E:191a-19": "dpal gsang ba 'dus pa la yang kha sbyor gyi spyi dgos ma yin nam /",
    "T02TD1888E:191a-20": "lus thams cad la khyab par byed pa dga' ba'i ngo bo tsam gyis sems can gyi don thams cad grub pa'i phyir ro zhe na /",
    "T02TD1888E:191a-21": "de lta ni ma yin te /",
    "T02TD1888E:191a-22": "'dod khams kyi sems can lhag par chags pas spyod pa rnams rjes su gzung bar bya ba'i phyir bcom ldan 'das kyis 'dus pa'i snyoms par 'jug pa bstan par mdzad pa yin te /",
    "T02TD1888E:191a-23": "dpang po gnyis kyi sbyor bas kyang chags pa'i bde ba chen po rnam par dag pa la rgya cher longs spyod pa'i sgo nas sangs rgyas nyid bsgrub par bya ba'i don to //",
    "T02TD1888E:191b-0": "kha sbyor yod na yang sgyu ma mkhan gyi sprul @191b pa'i skyes pa dang bud med kyi kha sbyor las bde ba chen por mi 'gyur la /",
    "T02TD1888E:191b-1": "'di la ni yod pa'i phyir bde chen zhes bya bas yan lag gsum pa smos te /",
    "T02TD1888E:191b-2": "de la lus kyi bde ba nyams su myong ba la ni bde ba zhes bya zhing /",
    "T02TD1888E:191b-3": "sems las byung ba'i bde ba nyams su myong ba la ni yid bde ba zhes bya ste /",
    "T02TD1888E:191b-4": "bde ba de yang grog sbur la sogs pa sems can gyi tshogs ma lus pas shin tu 'dod par bya ba yin no //",
    "T02TD1888E:191b-5": "chen po zhes bya ba ni /",
    "T02TD1888E:191b-6": "shin tu rgya che ba nyid dang /",
    "T02TD1888E:191b-7": "zag pa med pa nyid dang /",
    "T02TD1888E:191b-8": "gya nom pa nyid dang /",
    "T02TD1888E:191b-9": "'khor ba ji srid par gnas pa nyid la sogs pa'i bye brag dang ldan pas che ba nyid yin pa'i phyir bde ba chen po zhes bya'o //",
    "T02TD1888E:191b-10": "phyag rgya chen po'i rang bzhin sangs rgyas nyid kyang rang bzhin med par bsgrub par bya ba yin pas yan lag bzhi pa smos te /",
    "T02TD1888E:191b-11": "rang bzhin med pa zhes bya ba ni rang bzhin gang la med cing rang bzhin gang la spangs pa de nyid rang bzhin med pa ste /",
    "T02TD1888E:191b-12": "gcig dang du ma la sogs pa'i rang bzhin gyis stong zhing brdzun pa yin te /",
    "T02TD1888E:191b-13": "dri za'i grong khyer dang chu zla lta bu'o //",
    "T02TD1888E:191b-14": "de skad du bcom ldan 'das kyis shes rab kyi pha rol tu phyin pa la sogs pa las /",
    "T02TD1888E:191b-15": "sangs rgyas kyang rmi lam lta bu sgyu ma lta bu'o //",
    "T02TD1888E:191b-16": "de ci'i phyir zhe na /",
    "T02TD1888E:191b-17": "mya ngan las 'das pa ni /",
    "T02TD1888E:191b-18": "sgyu ma lta bu dang tha mi dad pa'i phyir ro zhes 'byung ngo //",
    "T02TD1888E:191b-19": "mya ngan las 'das pa yang sgyu ma lta bu rmi lam lta bu'o //",
    "T02TD1888E:191b-20": "mya ngan las 'das pa las khyad par du 'phags pa'i chos gzhan zhig yod na yang rmi lam lta bu sgyu ma lta bu'o zhes smra'o zhes gsungs so //",
    "T02TD1888E:191b-21": "rang bzhin med pa zhes bya ba 'di ci zhig yin /",
    "T02TD1888E:191b-22": "ji skad du bshad pa'i sangs rgyas nyid bsgrub par bya ba yin no zhe na /",
    "T02TD1888E:191b-23": "rnam pa thams cad kyi mchog dang ldan pa'i stong pa nyid kho na rang bzhin med pa nyid yin la /",
    "T02TD1888E:191b-24": "de nyid de bzhin nyid dang /",
    "T02TD1888E:191b-25": "yang dag pa'i mtha' dang /",
    "T02TD1888E:191b-26": "chos bdag med pa nyid dang /",
    "T02TD1888E:191b-27": "chos zab pa nyid dang /",
    "T02TD1888E:191b-28": "chos mnyam pa nyid dang /",
    "T02TD1888E:191b-29": "chos nges pa nyid dang /",
    "T02TD1888E:191b-30": "chos de kho na nyid dang /",
    "T02TD1888E:191b-31": "chos nyid dang /",
    "T02TD1888E:191b-32": "don dam pa dang /",
    "T02TD1888E:191b-33": "bla na med pa'i byang chub dang gnyis su med pa'i ye shes zhes bya ba la sogs pa'i sgra de dang de dag gis brjod par bya ba yin no //",
    "T02TD1888E:192a-0": "de la 'dir rnam pa thams cad kyi mchog dang ldan pa'i stong pa @192a * //",
    "T02TD1888E:192a-1": "nyid gang zhe na /",
    "T02TD1888E:192a-2": "smras pa 'di ltar bcom ldan 'das kyis gtsug na rin po che la sogs pa theg pa chen po'i mdo sde rnams las /",
    "T02TD1888E:192a-3": "sbyin pa'i pha rol tu phyin pa dang bral bas ma yin /",
    "T02TD1888E:192a-4": "tshul khrims kyi pha rol tu phyin pa dang bral bas ma yin /",
    "T02TD1888E:192a-5": "shes rab kyi pha rol tu phyin pa'i bar dang bral bas ma yin /",
    "T02TD1888E:192a-6": "longs spyod rdzogs pa'i sku la sogs pa'i bar dang bral bas ma yin /",
    "T02TD1888E:192a-7": "dran pa nye bar gzhag pa la sogs pa'i sangs rgyas kyi chos thams cad kyi bar dang bral bas ma yin zhes bya ba 'di ni rnam pa thams cad kyi mchog dang ldan pa'i stong pa nyid ces bya'o zhes gsungs so //",
    "T02TD1888E:192a-8": "nges pa'i tshig ni thams cad kyang de yin la /",
    "T02TD1888E:192a-9": "bum pa dang /",
    "T02TD1888E:192a-10": "snam bu dang /",
    "T02TD1888E:192a-11": "shing rta la sogs pa sa gsum du gtogs pa'i rnam pa yang yin pas rnam pa thams cad do //",
    "T02TD1888E:192a-12": "de dag gi nang nas gang khyad par du 'phags pa longs spyod rdzogs pa'i sku la sogs pa'i ngo bo dang /",
    "T02TD1888E:192a-13": "sbyin pa'i pha rol tu phyin pa la sogs pa ni mchog ste de dang ldan zhing 'byor ba de ni bdag nyid kyis gnas pa'i stong pa nyid gang yin pa de ni rnam pa thams cad kyi mchog dang ldan pa'i stong pa nyid yin gyi /",
    "T02TD1888E:192a-14": "nam mkha'i me tog gam ri bong gi rva la sogs pa'i stong pa nyid ma yin te /",
    "T02TD1888E:192a-15": "de ni med pa'i ngo bo nyid yin pa'i phyir bcom ldan 'das kyis mngon sum du byas par mi rung bar sun phyung ba nyid kyi phyir ro //",
    "T02TD1888E:192a-16": "'on kyang gal te rnam pa thams cad kyi mchog dang ldan pa stong pa nyid la yang 'di nyid de kho na nyid dang /",
    "T02TD1888E:192a-17": "snying po la sogs pa'i rnam par mngon par zhen par 'gyur na de'i tshe de yang lta ba dman pas dmyal bar 'gro ba'i rgyur 'gyur ro //",
    "T02TD1888E:192a-18": "de skad du bcom ldan 'das kyis /",
    "T02TD1888E:192a-19": "stong nyid lta ba thams cad las //",
    "T02TD1888E:192a-20": "'byung bar 'gyur ba rnams kyis gsungs //",
    "T02TD1888E:192a-21": "gang gi stong pa nyid lta ba //",
    "T02TD1888E:192a-22": "de ni sgrub tu mi rung ngo //",
    "T02TD1888E:192a-23": "stong pa nyid la lta nyes na //",
    "T02TD1888E:192a-24": "shes rab chung ldan phung bar 'gyur //",
    "T02TD1888E:192a-25": "ji ltar sbrul la bzung nyes dang //",
    "T02TD1888E:192a-26": "rig sngags nyes par bsgrubs pa bzhin //",
    "T02TD1888E:192a-27": "zhes gsungs so //",
    "T02TD1888E:192a-28": "ci rab tu grags pa'i 'jig rten rnams kyis khyad par med pa'i stong pa nyid de /",
    "T02TD1888E:192a-29": "sangs rgyas la sogs pa'i dngos po rnams stong pa nyid du mi 'gyur te /",
    "T02TD1888E:192b-0": "dngos pa zhig tu 'gyur grang @192b na ;",
    "T02TD1888E:192b-1": "gal te tha dad pa yin pa de'i tshe sangs rgyas la sogs pa'i dngos po rnams stong pa nyid du mi 'gyur te /",
    "T02TD1888E:192b-2": "dngos po las tha dad pa'i stong pa nyid kyi dngos po'i don rang bzhin dang bcas pa'i ngo bo nyid kyis stong pa ma yin pa thams cad stong par byed par mi nus ba'i phyir ro //",
    "T02TD1888E:192b-3": "de ltar yang ;",
    "T02TD1888E:192b-4": "de la yang dag yang dag min //",
    "T02TD1888E:192b-5": "ngo bo nyid kyis gang gnas pa //",
    "T02TD1888E:192b-6": "rang bzhin gyis ni gso bya min //",
    "T02TD1888E:192b-7": "de ci gzhan du bsgyur nus sam //",
    "T02TD1888E:192b-8": "zhes gsungs so //",
    "T02TD1888E:192b-9": "ci ste tha dad pa'i stong pa nyid bsgom pa'i rigs pas dngos po thams cad stong par byed cing nyams par byed do zhe na /",
    "T02TD1888E:192b-10": "gal te de ltar gyur na de'i tshe 'das pa'i sangs rgyas la sogs pa rnams kyis stong pa nyid bsgom pa'i rigs pa mngon sum du mdzad pa de'i gnas skabs de nyid du khams gsum pa'i dngos po rnams mi snang bar 'gyur gyi khyad par du 'phags pa'i ngo bo nyid snang ba yin par 'gyur na ji ltar tha dad pa'i stong pa nyid bsgom pa'i rigs pas de dag stong par byed cing 'jig pa'i mtshan nyid du na /",
    "T02TD1888E:192b-11": "de skad du /",
    "T02TD1888E:192b-12": "'jig rten snang tshogs gang 'di spang bya min //",
    "T02TD1888E:192b-13": "skyes bu kun rtog chags pa'ang spang bya ste //",
    "T02TD1888E:192b-14": "'jig rten sna tshogs de lta nyid du gnas //",
    "T02TD1888E:192b-15": "de phyir mkhas pas spang bya 'di spong byed //",
    "T02TD1888E:192b-16": "ces gsungs so //",
    "T02TD1888E:192b-17": "'on kyang stong par byed pa ni bum pa 'jig par byed pa'i tho ba ltar dngos po nyid yin la tha dad pa'i stong pa nyid nam mkhar gyur pas ni stong par byed par yang mi nus te /",
    "T02TD1888E:192b-18": "nam mkha' gzugs can ma yin pa bsgom pas kyang dngos po rnams 'jig par ma mthong ngo //",
    "T02TD1888E:192b-19": "nam mkha' dang dngos po thams cad 'gal ba yang med de lhan cig gnas par mthong ba'i phyir ro //",
    "T02TD1888E:192b-20": "gal te yang nam mkha' dngos po rnams 'jig par gyur na de'i tshe dngos po 'ga' yang snang bar mi 'gyur te 'gal pa'i phyir ro //",
    "T02TD1888E:192b-21": "ji ste dngos po las stong pa nyid tha mi dad pa de lta na ni bdag nyid dang stong pa nyid tha mi dad pas stong pa nyid yin pa'i phyir /",
    "T02TD1888E:192b-22": "gzhan ma yin pa'i dngos po rnams ji lta na stong pa nyid du byed /",
    "T02TD1888E:192b-23": "de skad du /",
    "T02TD1888E:192b-24": "dngos las stong nyid gzhan ma yin //",
    "T02TD1888E:192b-25": "de ma gtogs par dngos kyang med //",
    "T02TD1888E:192b-26": "ces gsungs pa dang /",
    "T02TD1888E:193a-0": "gzhan yang gzugs las stong pa @193a * //",
    "T02TD1888E:193a-1": "nyid gzhan ma yin /",
    "T02TD1888E:193a-2": "stong pa nyid las kyang gzugs gzhan ma yin no //",
    "T02TD1888E:193a-3": "de bzhin du tshor ba dang /",
    "T02TD1888E:193a-4": "'du shes dang /",
    "T02TD1888E:193a-5": "'du byed dang /",
    "T02TD1888E:193a-6": "rnam par shes pa la sogs pa'i dngos po thams cad la sbyar ro zhes gsungs so //",
    "T02TD1888E:193a-7": "'on kyang dngos po rnams las tha dad pa'i dngos po med pa'i ngo bo nyid stong pa nyid du rtog pa rnams kyis sangs rgyas bcom ldan 'das nyid la skur bar 'gyur te /",
    "T02TD1888E:193a-8": "sangs rgyas nyid kyi tha dad pa'i dngos po nyid kyis tha dad pa bzlog pa'i phyir chos thams cad stong pa chos thams cad rang bzhin med pa yin no zhes bya ba la sogs pa'i bkas tha mi dad pa'i stong pa nyid ston pa'i phyir ro //",
    "T02TD1888E:193a-9": "dam pa'i chos la yang skur bar 'gyur te /",
    "T02TD1888E:193a-10": "des bstan pa'i chos thams cad rang bzhin med pa nyid du rab tu ston par byed pa nyid kyi phyir ro //",
    "T02TD1888E:193a-11": "dge 'dun la yang skur bar 'gyur te /",
    "T02TD1888E:193a-12": "dge 'dun gyi chos thams cad rang bzhin med pa mngon sum du mdzad pa'i phyir ro //",
    "T02TD1888E:193a-13": "de bas na dngos po thams cad stong pa nyid yin la /",
    "T02TD1888E:193a-14": "stong pa nyid kho na dngos po yin no //",
    "T02TD1888E:193a-15": "slob dpon klu sgrub kyi zhal snga nas kyis kyang /",
    "T02TD1888E:193a-16": "'gro kun rgyu dang 'bras bu ste //",
    "T02TD1888E:193a-17": "'di las sems can gzhan ci'ang med //",
    "T02TD1888E:193a-18": "stong pa kho na'i chos rnams las //",
    "T02TD1888E:193a-19": "stong pa'i chos rnams 'byung bar zad //",
    "T02TD1888E:193a-20": "ces gsungs so //",
    "T02TD1888E:193a-21": "ci ste dngos po thams cad stong pa'o zhes bshad pas ni dngos po thams cad med pa nyid do zhes bstan par 'gyur ro zhe na /",
    "T02TD1888E:193a-22": "de skad du bstan pa ma yin te /",
    "T02TD1888E:193a-23": "gang gi phyir dngos po thams cad stong pa dag dang /",
    "T02TD1888E:193a-24": "dngos po thams cad med pa zhes bya ba'i ngag 'di la stong pa dang med pa zhes bya ba'i sgra 'di ni don gcig nyid ma yin te /",
    "T02TD1888E:193a-25": "'di ltar grong khyer 'di ni mi yod dam med ces dris pa na 'ga' zhig na re grong 'di na mi med do zhes smra ste mis stong pa'i khyim dang /",
    "T02TD1888E:193a-26": "shing la sogs pa tsam zhig yin no zhes pa'i don to //",
    "T02TD1888E:193a-27": "gzhan yang ci nags kyi phyogs 'di na grong yod dam med ces dris pas na nags kyi phyogs 'di na grong med do zhes smra ste /",
    "T02TD1888E:193a-28": "mis stong pa'i grong khyer tsam yang med do zhes bya ba'i tha tshig go //",
    "T02TD1888E:193a-29": "de bas na /",
    "T02TD1888E:193a-30": "dngos po stong pa las med do zhes bya ba'i sgra'i don tha dad de /",
    "T02TD1888E:193b-0": "don gcig pa nyid ma @193b yin no zer te /",
    "T02TD1888E:193b-1": "bum pa stong pa dang /",
    "T02TD1888E:193b-2": "bum pa med do zhes bya ba'i sgra dang 'dra ste /",
    "T02TD1888E:193b-3": "bum pa stong pa zhes bya ba ni bum pa na chu la sogs pa med pa yin la /",
    "T02TD1888E:193b-4": "bum pa med do bya ba 'di ni bum pa nyid kyang med de /",
    "T02TD1888E:193b-5": "chu la sogs pas stong pa nyid du ga la 'gyur /",
    "T02TD1888E:193b-6": "de'i phyir rtog pa dang ldan pa rnams sgra'i don la rmongs par mi bya'o //",
    "T02TD1888E:193b-7": "'jig rten kun rdzob bden pa dang //",
    "T02TD1888E:193b-8": "dam pa'i don gyi bden pa ste //",
    "T02TD1888E:193b-9": "bden gnyis yang dag bsten nas ni //",
    "T02TD1888E:193b-10": "sangs rgyas chos rnams ston par mdzad //",
    "T02TD1888E:193b-11": "ces bya ba'i tshig gi don de dag thams cad kyang kun rdzob kyi bden pa la brten nas /",
    "T02TD1888E:193b-12": "yang dag kun rdzob rnams kyi skas //",
    "T02TD1888E:193b-13": "med par yang dag khang pa yi //",
    "T02TD1888E:193b-14": "steng du 'dzeg par bya ba ni //",
    "T02TD1888E:193b-15": "mkhas la rung ba ma yin no //",
    "T02TD1888E:193b-16": "zhes bya ba dang /",
    "T02TD1888E:193b-17": "don dam bden pa la gnas nas //",
    "T02TD1888E:193b-18": "stong pa ma yin mi stong min //",
    "T02TD1888E:193b-19": "stong dang mi stong gnyis ka'ang min //",
    "T02TD1888E:193b-20": "stong dang mi stong grol min par //",
    "T02TD1888E:193b-21": "rgyal ba rnams ni ston par mdzad //",
    "T02TD1888E:193b-22": "ces gsungs so //",
    "T02TD1888E:193b-23": "'on kyang bden pa gnyis ston pa'ang 'jig rten la thugs brtse bas kun rdzob nyid du bcom ldan 'das kyis kun rdzob las ma gtogs pa don dam pa zhes bya ba 'ga' zhig kyang yod pa ma yin te /",
    "T02TD1888E:193b-24": "kun rdzob brtag cing dpyad mi bzod pa kho na'i ngo bo nyid don dam pa yin pas de yang kun rdzob las tha mi dad do //",
    "T02TD1888E:193b-25": "dbye ba ni rnam par phye na gdul bya rnams kyis bde bar khong du chud par bya ba'i phyir rnam par brtags pa yin no //",
    "T02TD1888E:193b-26": "'dis dngos po rnams las tha dad pa'i stong pa nyid yod pa ma yin no zhes rab tu bstan pa yin no ;",
    "T02TD1888E:193b-27": "/ da ni shin tu blo chung ba kha cig 'di skad smra ste /",
    "T02TD1888E:193b-28": "dngos po mthong pa'i tshe'am rang gi 'dod pa'i lha bsgom pa'i tshe 'ga' zhig gis 'ga' zhig gi mig mthong bar 'gyur ba'am /",
    "T02TD1888E:193b-29": "bsgom pas lha bsgom pa'i dus de'i tshe rna ba mthong bas bsgom par mi nus te /",
    "T02TD1888E:193b-30": "de'i tshe de dag med pa'i phyir dang /",
    "T02TD1888E:193b-31": "rnam par mi rtog pa yin pa'i phyir ro //",
    "T02TD1888E:193b-32": "de bzhin du gang gi tshe rna ba yin pa de'i tshe sna ma yin /",
    "T02TD1888E:193b-33": "gang gi tshe sna yin pa de'i tshe rgyab dang /",
    "T02TD1888E:193b-34": "lag pa dang /",
    "T02TD1888E:193b-35": "rkang pa dang /",
    "T02TD1888E:193b-36": "rgyu ma dang /",
    "T02TD1888E:193b-37": "rkang dang /",
    "T02TD1888E:193b-38": "mkhal ma la sogs pa mngon pa'am /",
    "T02TD1888E:194a-0": "bsgom pa nyid du mi nus pas yongs @194a * //",
    "T02TD1888E:194a-1": "su ma rdzogs pa'i bud med mthong ba'am /",
    "T02TD1888E:194a-2": "yongs su ma rdzogs pa'i lha nyid bsgoms pas yongs su rdzogs pa'i bud med mthong bar mi nus la /",
    "T02TD1888E:194a-3": "yongs su rdzogs pa'i lha nyid bsgom par yang mi 'gyur ba'i phyir lha nyid bsgoms pas mngon sum du byed par mi nus so //",
    "T02TD1888E:194a-4": "de bas na lha nyid bsgoms pas phyag rgya chen po'i dngos grub rnam pa thams cad mkhyen pa'i ngo bo 'grub bar yang mi 'gyur ro //",
    "T02TD1888E:194a-5": "'o na gang gis 'grub pa yin zhe na /",
    "T02TD1888E:194a-6": "stong pa nyid 'ba' zhig bsgoms pas 'grub par byed dam bsgom pa ma gtogs pas 'grub par byed /",
    "T02TD1888E:194a-7": "kha cig 'di skad du yang ;",
    "T02TD1888E:194a-8": "bsgom bya gzungs dang sngags brjod pa dag med //",
    "T02TD1888E:194a-9": "de kun 'khrul pa'i yid kyi rnam pa yin //",
    "T02TD1888E:194a-10": "sems ni rtog bcas ma yin bsam pa yis //",
    "T02TD1888E:194a-11": "'khrul par ma byed g-yeng med bdag bder mnos //",
    "T02TD1888E:194a-12": "zhes smra ste /",
    "T02TD1888E:194a-13": "thos pa dang bsam pa la sogs pa la ltos pa med par lhan cig skyes pa'i rnal 'byor ma rnams la 'das pa la sogs pa'i shes pa 'grub pa dang 'gro snyam du sems na de ni snying po ma yin te /",
    "T02TD1888E:194a-14": "stong pa nyid 'ba' zhig ni gong du smos pa'i rigs pas bsal ba nyid kyi phyir ro //",
    "T02TD1888E:194a-15": "'on kyang nam mkha'i rang bzhin du gyur pa'i stong pa nyid 'ba' zhig gis ni dgos pa cung zhig kyang bsgrub par nus pa ma yin te /",
    "T02TD1888E:194a-16": "sa bon las myu gu bzhin du nam mkha' las 'bras bu 'grub pa ma mthong ste /",
    "T02TD1888E:194a-17": "nam mkha' nus pa thams cad dang bral ba'i mtshan nyid can yin pa'i phyir ro //",
    "T02TD1888E:194a-18": "bsgom pa ma gtogs pas kyang phyag rgya chen po 'grub par yang mi 'gyur te /",
    "T02TD1888E:194a-19": "rgyu med pa nyid kyis de dag thams cad sangs rgyas nyid du thal bar 'gyur ba'i phyir ro //",
    "T02TD1888E:194a-20": "lhan cig skyes pa'i rnal 'byor ma thams cad kyis 'das pa la sogs pa'i shes pa yang skye ba sngon mar goms pa byas pa yin gyi gzhan du na bud med thams cad kho na 'das pa la sogs pa'i shes pa dang ldan par 'gyur ro //",
    "T02TD1888E:194a-21": "'on kyang gang gi tshe 'gro ba rnams shin tu mdzes ma mgu ba bskyed pa dang lhan cig dga' mgur rtse ba nyams su myong ba'i dus de na gang gi tshe kha la'o byas pa de'i tshe yan lag mchog la reg pa ma yin te mi nus pa nyid kyi phyir ro //",
    "T02TD1888E:194b-0": "gang gi tshe yan lag mchog @194b la reg par gyur pa de'i tshe nu ma gnyis la reg pa ma yin la de bzhin du yan lag gzhan dmigs pa la yang brjod par bya'o //",
    "T02TD1888E:194b-1": "mun pa dag tu dga' ma'i gzugs dmigs pa med na yang 'jig rten pa 'di skad du /",
    "T02TD1888E:194b-2": "bdag kyang mtshan phyed na gzugs la sogs pa'i yon tan dang ldan pa'i dga' ma'i yan lag thams cad la longs spyod pa dang ldan no zhes smra'o //",
    "T02TD1888E:194b-3": "de bzhin du gang gi tshe yid du 'ong ba'i mig dang /",
    "T02TD1888E:194b-4": "kha la sogs pa mthong ba de'i tshe rgyab la sogs pa ma mthong yang 'jig rten na yang dag gis shin tu dga' ma'i rnam pa thams cad mthong ngo zhes smra'o //",
    "T02TD1888E:194b-5": "de bzhin du gang gi tshe khang pa brtsig pa na ka ba dang po btsugs pa'i tshe ka ba gnyis pa dang /",
    "T02TD1888E:194b-6": "gsum pa la sogs pa med cing skad cig mas khang pa brtsigs pa ma yin yang 'jig rten pa yang dag gis khang pa rdzogs par byas pa mthong ngo zhes smra'o //",
    "T02TD1888E:194b-7": "de bzhin du bza' ba dang bca' ba la sogs pa byas pa yang brjod par bya'o //",
    "T02TD1888E:194b-8": "de bas na 'di ltar chung ma la sogs pa la longs spyod pa'i tshe /",
    "T02TD1888E:194b-9": "yan lag thams cad la longs spyod pa med mod kyi /",
    "T02TD1888E:194b-10": "'jig rten la yul gyi bzang mo'i yan lag thams cad la mngon par zhen pa'i sgo nas brten cing shin tu dga' ba'i bde ba dmigs pa'i phyir /",
    "T02TD1888E:194b-11": "yang de dag gi skyes bu'i don mchog gi ngo bo sgrub par 'gyur ba de bzhin du /",
    "T02TD1888E:194b-12": "lha nyid sgom pa'i dus na las dang po pa rnams thams cad kyi skad cig gcig la yan lag thams cad mi snang yang mngon par zhen pas don bsgrubs la /",
    "T02TD1888E:194b-13": "bsgom pa yongs su rdzogs pa na dbang po'i gzhu snang ba bzhin du rang rig pa'i ye shes kyi rang bzhin yongs su rdzogs pa'i lha nyid mthong bar 'gyur ro //",
    "T02TD1888E:194b-14": "de skad du /",
    "T02TD1888E:194b-15": "de phyir yang dag yang dag min //",
    "T02TD1888E:194b-16": "gang dag shin tu bsgoms pa las //",
    "T02TD1888E:194b-17": "bsgom pa'i stobs ni rdzogs pa na //",
    "T02TD1888E:194b-18": "de gsal mi rtog blo 'bras can //",
    "T02TD1888E:194b-19": "zhes gsungs so //",
    "T02TD1888E:194b-20": "gal te bsgoms pa na /",
    "T02TD1888E:194b-21": "yan lag thams cad mi dmigs pa de'i tshe /",
    "T02TD1888E:194b-22": "bsgom pa yongs su rdzogs pa na //",
    "T02TD1888E:194b-23": "de gsal mi rtog blo 'bras can //",
    "T02TD1888E:195a-0": "zhes bya ba'i tshad ma'i 'khor lo'i gtsug gi nor bu slob dpon chos kyi grags pa'i bka' yang ji ltar @195a * //",
    "T02TD1888E:195a-1": "'thad ;",
    "T02TD1888E:195a-2": "de bas na bud med gzugs mdzes pa mthong ba'i dus na /",
    "T02TD1888E:195a-3": "skad cig de nyid la rgyu ma dang /",
    "T02TD1888E:195a-4": "rus pa dang /",
    "T02TD1888E:195a-5": "rkang dang rtsa rgyus la sogs pa la ma dmigs kyang /",
    "T02TD1888E:195a-6": "'jig rten pa bud med mthong ba dang reg pa la sogs par rab tu 'jug ste /",
    "T02TD1888E:195a-7": "de dag gi 'dod pa'i 'bras bu bsgrub pa yang rdzogs par 'gyur la /",
    "T02TD1888E:195a-8": "de bzhin du lha nyid bsgom pa la sogs pa yang 'gyur ro //",
    "T02TD1888E:195a-9": "de la smras pa ci lha'i rnam pa gong bu dang /",
    "T02TD1888E:195a-10": "ril po la sogs pa brdzun pa'i ngo bo bsgom pa'i 'bad pas ci zhig byed /",
    "T02TD1888E:195a-11": "yid bzhin gyi nor bu la mchod pa las /",
    "T02TD1888E:195a-12": "glang po dang rta la sogs pa 'byung ba bzhin du /",
    "T02TD1888E:195a-13": "stong pa nyid 'ba' zhig bsgoms pa nyid kyis phyag rgya chen po'i rnam pa thams cad du 'grub par 'gyur ro zhe na /",
    "T02TD1888E:195a-14": "kye ma'o rmongs pa'i blo can rnams kyi stong pa nyid 'ba' zhig tu rmongs pa la brtan po nyid rgya cher bsal ba'i phyir ro //",
    "T02TD1888E:195a-15": "blo gros dman pa rnams kyi tshig la gus pas chog go //",
    "T02TD1888E:195a-16": "nam mkha'i me tog la sogs pa stong pa nyid dang /",
    "T02TD1888E:195a-17": "'o ma la sogs pa 'thung ba'i dus kyi 'o ma la sogs par mi dmigs pa'i stong pa nyid dang /",
    "T02TD1888E:195a-18": "'o ma la sogs pa 'thung ba'i dus kyi 'o ma la sogs par mi dmigs pa'i stong pa nyid dang ;",
    "T02TD1888E:195a-19": "gnyid log pa'i gnas skabs na dngos po thams cad mi dmigs pa'i stong pa nyid dang /",
    "T02TD1888E:195a-20": "'chi ba'i dus na sems can thams cad mi dmigs pa'i stong pa nyid nges par gsal bar rig par bya ste /",
    "T02TD1888E:195a-21": "stong pa nyid de dag gong du smos par rig pas dpyad mi bzod cing /",
    "T02TD1888E:195a-22": "de dag rmongs pa'i blo can dag gis rtogs pa tsam gyis sbyar ba nyid yin pa'i phyir ro //",
    "T02TD1888E:195a-23": "ji ste yang srid ces bya ba phung po lnga po stong pa nyid kyi mes bsregs par gyur zhes bya ba'i bka' dang /",
    "T02TD1888E:195a-24": "de bzhin du dngos po thams cad snang ba med pa nyid du byas nas /",
    "T02TD1888E:195a-25": "sems tsam yang snang ba med par blta bar bya'o zhes gsungs pa dang /",
    "T02TD1888E:195a-26": "de bzhin du /",
    "T02TD1888E:195a-27": "aom sh'u n+ya t'a dzny'a na badzra sv'a bh'a wa a'atma ko&amp; ham /",
    "T02TD1888E:195a-28": "zhes bya ba'i nga rgyal byed pas ri rab dang nyi ma dang zla ba la sogs pa stong pa nyid du bsgom par bya'o zhes gsungs pa dang /",
    "T02TD1888E:195a-29": "de bzhin du /",
    "T02TD1888E:195b-0": "gsang sngags rang bzhin dag pa brjod @195b nas ni //",
    "T02TD1888E:195b-1": "dngos kun ma lus kun nas stong sgom zhing //",
    "T02TD1888E:195b-2": "mkhas pas phyi nang bdag gi lus nyid kyang //",
    "T02TD1888E:195b-3": "zhes bya bas thams cad dngos po med pa stong pa nyid du blta bar bya'o zhes bya ba ni lung yin la /",
    "T02TD1888E:195b-4": "de ji ltar sun 'byin par byed ce na /",
    "T02TD1888E:195b-5": "de ltar ni ma yin te /",
    "T02TD1888E:195b-6": "lung ni thams cad du dngos po med pa'i rang bzhin stong par byed do //",
    "T02TD1888E:195b-7": "'di ltar phung po lnga po stong pa nyid kyis mes bsregs par zhes bya ba la /",
    "T02TD1888E:195b-8": "gcig dang du ma dang bral ba ni /",
    "T02TD1888E:195b-9": "stong pa nyid kyi me zhes bya ba yin la /",
    "T02TD1888E:195b-10": "des bsregs pa ni rang bzhin med par byas pa yin gyi /",
    "T02TD1888E:195b-11": "thal bar gyur par byas pa yang ni ma yin te /",
    "T02TD1888E:195b-12": "yang srid pa zhes gsungs pa'i phyir ro //",
    "T02TD1888E:195b-13": "de bzhin du snang ba med par byas nas zhes bya ba ni /",
    "T02TD1888E:195b-14": "gcig dang du ma dang bral ba'i rang bzhin med par dpyad pa byas pa'i sgo nas ji lta ba bzhin du snang ba med par gyur pa yin te /",
    "T02TD1888E:195b-15": "de ltar byas nas sems tsam yang de bzhin du blta bar bya'o //",
    "T02TD1888E:195b-16": "de bzhin du lung gi tshig thams cad shes par bya ste shin tu spros pas chog go //",
    "T02TD1888E:195b-17": "nam mkha' la sogs pa bsgom pa'i dus na /",
    "T02TD1888E:195b-18": "shes pa yod dam med ce na //",
    "T02TD1888E:195b-19": "med ces su zhig smra bar byed //",
    "T02TD1888E:195b-20": "gal te shes pa nyid med pa de lta na yang /",
    "T02TD1888E:195b-21": "gang la nam mkha'i rnam par snang bar 'gyur /",
    "T02TD1888E:195b-22": "gal te yang nam mkha'i rnam par mi snang ba de lta na ni ci zhig sgom par byed /",
    "T02TD1888E:195b-23": "de bas na nam mkha'i rnam pa'i rnam par rtog pa yod do //",
    "T02TD1888E:195b-24": "de bzhin du ri bong gi rva la sogs pa bsgom pa la yang brjod par bya'o //",
    "T02TD1888E:195b-25": "'on nam mkha'i rnam pa'i rnam par shes pa rnam par chad par 'gyur ram mi 'gyur zhe na /",
    "T02TD1888E:195b-26": "chad par mi 'gyur te /",
    "T02TD1888E:195b-27": "shes pa'i rgyun 'khor ba ji srid par rab tu 'jug pa'i phyir ro //",
    "T02TD1888E:195b-28": "'o na nam mkha' la sogs pa'i rnam par shes pa rnam pa dang bcas pa zhe'am /",
    "T02TD1888E:195b-29": "rnam pa med pa zhes brjod par bya /",
    "T02TD1888E:195b-30": "rnam pa dang bcas par brjod par bya'o zhe na //",
    "T02TD1888E:195b-31": "'o na sngon po la sogs pa'i rnam pa med pa yin no /",
    "T02TD1888E:195b-32": "ji ltar rnam pa dang bcas pa yin /",
    "T02TD1888E:195b-33": "nam mkha' la sogs pa'i rnam pa kho nas rnam pa dang bcas pa yin te /",
    "T02TD1888E:195b-34": "mun pa'i rnam pa bzhin du nam mkha'i rnam par rtog pa ni sngo bsangs su snang ngo //",
    "T02TD1888E:195b-35": "de ltar gyur na ni /",
    "T02TD1888E:196a-0": "rnam pa med pa'i @196a * //",
    "T02TD1888E:196a-1": "shes pa med pa nyid do //",
    "T02TD1888E:196a-2": "bden te rnam pa med pa'i shes pa ni yod pa ma yin te /",
    "T02TD1888E:196a-3": "rmi lam na yang rnam par rig pa yin no //",
    "T02TD1888E:196a-4": "yang dag pa'i shes pa thob par gyur nas /",
    "T02TD1888E:196a-5": "phyis bdag nyid rig bar 'gyur ro zhe na /",
    "T02TD1888E:196a-6": "mna' chu btung ba ma gtogs pa 'di la tshad mas bsgrub pa yong pa ma yin te /",
    "T02TD1888E:196a-7": "de la gnyid stug po'i log pa'i gnas skabs sam /",
    "T02TD1888E:196a-8": "brgyal ba'am shi ba la sogs pa'i gnas skabs na /",
    "T02TD1888E:196a-9": "ji ltar shes pa yod de /",
    "T02TD1888E:196a-10": "rang rig pa'i dngos po med pa'i phyir ro //",
    "T02TD1888E:196a-11": "des na rang rig pa'i yod pa ma yin te /",
    "T02TD1888E:196a-12": "shes pa rang rig pa'i rang bzhin yin pa'i phyir ro //",
    "T02TD1888E:196a-13": "gal te yang med pa nyid yin na /",
    "T02TD1888E:196a-14": "shes pa rang rig pa'i rang bzhin gnyid log pas non pa las sad pa'i gnas skabs sam /",
    "T02TD1888E:196a-15": "'jig rten pha rol du skyes pa'i gnas skabs su khar sang gi gnas dang zan la sogs pa dran pa dang /",
    "T02TD1888E:196a-16": "sngon gyi skye ba dran pa'i go rims ji ltar 'thad /",
    "T02TD1888E:196a-17": "de bas na sems las sems gzhan 'byung bar 'gyur bas /",
    "T02TD1888E:196a-18": "thams cad du rang rig pa'i shes pa yod par grub ste /",
    "T02TD1888E:196a-19": "rab tu spros pas chog go //",
    "T02TD1888E:196a-20": "yan lag bzhi pa'i rnam par bshad pa'o //",
    "T02TD1888E:196a-21": "de ni ji ltar lus kyi rnam pa med pa na /",
    "T02TD1888E:196a-22": "sems can gyi don rnam pa thams cad du med pa de bzhin du snying rje chen po med par yang sems can gyi don rnam pa thams cad du yod pa ma yin pas yan lag lnga pa smos pa yin no //",
    "T02TD1888E:196a-23": "snying rjes yongs gang zhes bya ba la /",
    "T02TD1888E:196a-24": "snying rje'i dngos po nyid ni snying rje nyid de /",
    "T02TD1888E:196a-25": "de yongs su gang ba ni yongs su rdzogs pa'o //",
    "T02TD1888E:196a-26": "de gang zhe na /",
    "T02TD1888E:196a-27": "bsgrub par bya ba zhes bya ba'i rang bzhin no //",
    "T02TD1888E:196a-28": "de ji lta bu'i mtshan nyid can gyi snying rje chen po zhes bya zhe na /",
    "T02TD1888E:196a-29": "sdug bsngal gyi rgyu las yang dag par gdon par 'dod pa ni snying rje chen po'o //",
    "T02TD1888E:196a-30": "de yang rnam pa gsum ste /",
    "T02TD1888E:196a-31": "sems can la dmigs pa dang /",
    "T02TD1888E:196a-32": "chos la dmigs pa dang /",
    "T02TD1888E:196a-33": "dmigs pa med pa'o //",
    "T02TD1888E:196a-34": "de la sdug bsngal las zhes bya ba ni mngon sum du nyams su myong bar gyur pa glad gzer la sogs pa'i mtshan nyid las so //",
    "T02TD1888E:196b-0": "sdug bsngal gyi rgyu las zhes bya ba ni sdug bsngal gyi rgyu mi dge ba bcu la sogs pa gang yin pa de ni sdug bsngal gyi @196b rgyu yin la /",
    "T02TD1888E:196b-1": "de las gdon pa ni rab tu zhi ba'i bde ba chen po'i grong khyer du rnam par 'jog pa'o //",
    "T02TD1888E:196b-2": "de 'dod pa nyid de mngon par 'dod pa gang yin pa de ni snying rje zhes bya'o //",
    "T02TD1888E:196b-3": "sdug bsngal rnam pa gsum dang ldan pa'i phyir /",
    "T02TD1888E:196b-4": "yang bcom ldan 'das kyis dngos po thams cad sdug bsngal du gsungs so //",
    "T02TD1888E:196b-5": "de la sdug bsngal gyi sdug bsngal nyid ni ji ltar nyams su myong bar gyur pa'i mig nad la sogs pa'o //",
    "T02TD1888E:196b-6": "gnyis pa 'du byed kyi sdug bsngal nyid ni ji ltar zhing las dang /",
    "T02TD1888E:196b-7": "bzo ston pa dang /",
    "T02TD1888E:196b-8": "tshong gis khyim gyi bu smad 'tsho bar byed pa la sogs pa ste /",
    "T02TD1888E:196b-9": "nye du gso bar bya ba'i mtshan nyid kyi 'du byed thams cad sdug bsngal gyi ngo bo nyid yin pa'i phyir ro //",
    "T02TD1888E:196b-10": "gsum pa 'gyur ba'i sdug bsngal nyid ni dper na dug la sogs pa'i mtshan nyid de /",
    "T02TD1888E:196b-11": "dug mngar ba nyid kyi phyir de'i tshe nyid na sdug bsngal ba ma yin la /",
    "T02TD1888E:196b-12": "rnam par 'gyur bas sdug bsngal nyid de de mi mthun par yongs su 'gyur ba ni rnam par 'gyur ba zhes bya ba ma 'ongs pa na /",
    "T02TD1888E:196b-13": "'chi ba la sogs pa'i sdug bsngal gyi rgyu nyid yin pa ltar dang /",
    "T02TD1888E:196b-14": "mi dge ba bcu la sogs pa'i sdug bsngal gyi rgyu nyid yin pa'i phyir ro //",
    "T02TD1888E:196b-15": "snying rje chen po yang rnam pa gsum ste /",
    "T02TD1888E:196b-16": "sems can gyi tshogs ma lus pa la dmigs pas na /",
    "T02TD1888E:196b-17": "sems can la dmigs pa ste dang po'o //",
    "T02TD1888E:196b-18": "don dam par sems can med pa'i phyir ro //",
    "T02TD1888E:196b-19": "khams gsum pa 'di dag sems tsam yin te /",
    "T02TD1888E:196b-20": "sems can zhes bya ba la 'ga' zhig yod pa ma yin no zhes bya ba ni chos tsam la dmigs pa'i phyir /",
    "T02TD1888E:196b-21": "chos la dmigs pa ste gnyis pa'o //",
    "T02TD1888E:196b-22": "chos thams cad rnam par dpyad na dngos po med pa la /",
    "T02TD1888E:196b-23": "dmigs pa'i sgo nas dmigs pa med pa ni gsum pa'o //",
    "T02TD1888E:196b-24": "de la sems can la dmigs pa ni las dang po pa'i'o //",
    "T02TD1888E:196b-25": "chos la dmigs pa ni sar chud pa'i byang chub sems dpa'i'o //",
    "T02TD1888E:196b-26": "dmags pa med pa ni sangs rgyas bcom ldan 'das kyi'o //",
    "T02TD1888E:196b-27": "gal te sangs rgyas rnams dmigs ba med ba yin na /",
    "T02TD1888E:196b-28": "ji ltar dmigs pa me mnga' ba'i phyir /",
    "T02TD1888E:196b-29": "ji ltar na sems can rnams kyi don mdzad pa dang /",
    "T02TD1888E:196b-30": "chos kyi don mdzad ce na /",
    "T02TD1888E:197a-0": "ji ltar yid bzhin gyi nor bu dmigs pa med @197a * //",
    "T02TD1888E:197a-1": "kyang sems can gyi don byed pa de bzhin du sangs rgyas rnams kyang mdzad do //",
    "T02TD1888E:197a-2": "gal te yid bzhin gyi nor bu rnam par mi rtog pa dmigs pa med pa bzhin du sems can gyi don byed na /",
    "T02TD1888E:197a-3": "de'i tshe ji ltar sems can de dag thams cad kyi ma yin zhe na /",
    "T02TD1888E:197a-4": "de ni ma yin te yid bzhin gyi nor bu skal ba ji lta ba bzhin sems can gyi don byed kyi de dag thams cad kyi ni ma yin no //",
    "T02TD1888E:197a-5": "de bzhin du sangs rgyas bcom ldan 'das sngon gyi smon lam gyi stobs kyis skal ba ji lta ba bzhin du sems can gyi don mdzad do //",
    "T02TD1888E:197a-6": "de skad du /",
    "T02TD1888E:197a-7": "lha yi rgyal pos char phab kyang //",
    "T02TD1888E:197a-8": "sa bon mi rung mi smin ltar //",
    "T02TD1888E:197a-9": "sangs rgyas rnams ni byung gyur kyang //",
    "T02TD1888E:197a-10": "skal ba med pas de mi myong //",
    "T02TD1888E:197a-11": "de bzhin du /",
    "T02TD1888E:197a-12": "thub pa rtsol ba mi mnga' yang //",
    "T02TD1888E:197a-13": "'khor lo 'khor ba'i tshul du ni //",
    "T02TD1888E:197a-14": "ji ltar 'dod bzhin rtsig sogs las //",
    "T02TD1888E:197a-15": "chos ston pa yang 'byung bar 'gyur //",
    "T02TD1888E:197a-16": "de bzhin du /",
    "T02TD1888E:197a-17": "thub kun rtog pa mi mnga' yang //",
    "T02TD1888E:197a-18": "dpag bsam gyi ni shing bzhin du //",
    "T02TD1888E:197a-19": "sems can gyi ni don bsgrub pa //",
    "T02TD1888E:197a-20": "mi rtog na yang mdzad par 'gyur //",
    "T02TD1888E:197a-21": "zhes gsungs so //",
    "T02TD1888E:197a-22": "yid bzhin gyi nor bu sems po'i ngo bo ma yin nam /",
    "T02TD1888E:197a-23": "ji ltar rtogs pa'i rang bzhin sangs rgyas dag dang mtshungs she na de ltar ma yin no //",
    "T02TD1888E:197a-24": "rnam pa thams cad kyis mtshungs pa ni ma yin te /",
    "T02TD1888E:197a-25": "yid bzhin gyi nor bu dmigs pa med pa tsam gyi sgo nas dpe nyid yin pa'i phyir ro //",
    "T02TD1888E:197a-26": "sangs rgyas bcom ldan 'das ni yon tan ma lus pa dang ldan pa gnyis su med pa ye shes kyi rang bzhin yin pa'i phyir dang yid bzhin gyi nor bu ni de las bzlog pa yin pa'i phyir ro //",
    "T02TD1888E:197a-27": "rnam par spros pas chog go //",
    "T02TD1888E:197a-28": "yan lag lnga pa'i rnam par bshad pa'o //",
    "T02TD1888E:197a-29": "da ni rgyun ma chad pa zhes bya bas yan lag drug pa smos pa yin te /",
    "T02TD1888E:197a-30": "longs spyod rdzogs pa'i sku bshad pa'i yon tan rnams dang ldan pa'i rgyud nyid rab tu 'jug pa nyid kyis /",
    "T02TD1888E:197a-31": "mi gnas pa'i mya ngan las 'das pa nyid yin pa'i phyir rgyun mi 'chad pa nyid yin gyi /",
    "T02TD1888E:197a-32": "longs spyod rdzogs pa'i sku yang gnas skabs 'ga' zhig tu rab tu 'jug pa dang ldog pa'i mtshan nyid bar chad dang bcas pa nyid ni ma yin no //",
    "T02TD1888E:197b-0": "gal te de lta yin na rtag tu @197b bcom ldan 'das longs spyod rdzogs pa'i sku'i ngo bo nyid kyi gnas skabs yin pa'i phyir /",
    "T02TD1888E:197b-1": "longs spyod rdzogs pa'i sku'i ngo bo nyid du gdul bya rnams kyis rtag tu mthong ba thob par 'gyur gyi /",
    "T02TD1888E:197b-2": "brgya byin dang tshangs pa la sogs pa'i tshul du ldog pa'i ngo bo nyid kyis ma yin par 'gyur ro zhe na //",
    "T02TD1888E:197b-3": "de lta ni ma yin te /",
    "T02TD1888E:197b-4": "longs spyod rdzogs pa'i sku rgyun mi 'chad par rab tu 'jug pa nyid yin na yang /",
    "T02TD1888E:197b-5": "gdul bya'i dbang gis brgya byin dang tshangs pa la sogs pa'i ngo bor snang ba 'gal ba med do //",
    "T02TD1888E:197b-6": "dper na gar mkhan gyi lus dang 'dra ste /",
    "T02TD1888E:197b-7": "ji ltar dang por zlos gar mkhan gyi lus kyi rnam pa nyid du snang la /",
    "T02TD1888E:197b-8": "glu'i dus dang rol mo'i gnas skabs dag tu mtshan sna tshogs pa'i cha lugs kyi dbang gis khyab 'jug dang /",
    "T02TD1888E:197b-9": "lha chen po dang /",
    "T02TD1888E:197b-10": "tshangs pa la sogs pa'i gzugs su 'jig rten rnams la snang ste /",
    "T02TD1888E:197b-11": "de'i rang gi ngo bo nyid la zlos gar mkhan gyi lus kyi ngo bo nyid gnas skabs thams cad du yod pa nyid do zhes 'jig rten pa rnams tha snyad du 'jug go //",
    "T02TD1888E:197b-12": "de bzhin du sangs rgyas bcom ldan 'das rnams kyi longs spyod rdzogs ba'i sku yang rtag tu rgyun mi 'chad par bzhugs pa mi gnas pa'i mya ngan las 'das pa'i ngo bo stug po bkod pa na bzhugs pa yin no //",
    "T02TD1888E:197b-13": "de skad du /",
    "T02TD1888E:197b-14": "gtsang ma ris kyi steng gnas pa //",
    "T02TD1888E:197b-15": "grong khyer rab dga' 'og min du //",
    "T02TD1888E:197b-16": "rdzogs pa'i sangs rgyas der 'tshang rgya //",
    "T02TD1888E:197b-17": "sprul pa dag ni 'dir sangs rgyas //",
    "T02TD1888E:197b-18": "zhes gsungs so //",
    "T02TD1888E:197b-19": "yan lag drug pa'i bshad pa'o //",
    "T02TD1888E:197b-20": "da ni 'gog pa med ces bya bas ces bya bas yan lag bdun pa smos pa yin te /",
    "T02TD1888E:197b-21": "'gog pa ni longs spyod rdzogs pa'i rnam par ldog pa dang /",
    "T02TD1888E:197b-22": "rnam par 'chad pa dang /",
    "T02TD1888E:197b-23": "dus cung zhig bzhugs na 'jigs pa zhes bya ba'i bar du'o //",
    "T02TD1888E:197b-24": "'gog pa dang bral bar gyur pa ni 'gog pa med pa'o //",
    "T02TD1888E:197b-25": "de yang gang zhe na /",
    "T02TD1888E:197b-26": "bsgrub par bya ba zhes bya ba'i rang bzhin no //",
    "T02TD1888E:197b-27": "snying rjes gzhan gyi dbang du gyur pa'i phyir dang /",
    "T02TD1888E:197b-28": "sems can gyi rgyud rgyun mi 'chad pa'i phyir 'khor ba ji srid par bzhugs so zhes bya ba'i don to //",
    "T02TD1888E:197b-29": "da ni yan lag bdun pa nye bar bsdu pa'i sgo nas /",
    "T02TD1888E:198a-0": "rang gi 'dod pa @198a * //",
    "T02TD1888E:198a-1": "nyid ni yan lag bdun zhes bya ba la sogs pa smos te /",
    "T02TD1888E:198a-2": "yan lag bdun du bshad pa de dag dang ldan pa'i bsgrub byas sangs rgyas nyid dang /",
    "T02TD1888E:198a-3": "rdo rje 'chang nyid la sogs pa bde ba chen po'i ngo bo gnag yin pa bdag 'dod pa ste bdun pa'o //",
    "T02TD1888E:198a-4": "'dir zhes bya ba ni gsang ba 'dus pa'i rgyud du'o //",
    "T02TD1888E:198a-5": "bdag nyid gcig pu 'dod pa ma yin te /",
    "T02TD1888E:198a-6": "tshad mas yongs bsgoms blo yis sngags pa yang yin te /",
    "T02TD1888E:198a-7": "mngon sum la sogs pa'i blo'i tshad mas yongs su bsgoms shing goms par bya ba'i blo gang la yod pa de la tshad mas yongs bsgoms blo can te /",
    "T02TD1888E:198a-8": "mkhas pa rnams so //",
    "T02TD1888E:198a-9": "de dag gis kyang sngags la rab tu bstod cing de dag kyang bzhed de kun du bzang po nyid yin pa'i phyir ro zhes bya ba'i tha tshig go //",
    "T02TD1888E:198a-10": "slob dpon ngag gi dbang phyug grags pa'i bzhed gzhung yan lag bdun dang ldan pa'i bsgrub pa bya ba bzhi pa yang sgrub pa'i yan lag bdun rnam par dkrol ba ste le'u gnyis pa'o /",
    "T02TD1888E:198a-12": "// / yan lag bdun dang ldan pa'i bsgrub bya khyod nyid 'dod pa dang mkhas pa gzhan dag gis bsngags pa yang ma yin nam /",
    "T02TD1888E:198a-13": "de bzhin pa'i sgras brjod pa nyid du ji ltar 'gyur zhe na /",
    "T02TD1888E:198a-14": "smras pa /",
    "T02TD1888E:198a-15": "de ltar sgra dang ldan nyid phyir //",
    "T02TD1888E:198a-16": "zhes bya ba la sogs pa smos te /",
    "T02TD1888E:198a-17": "de ltar sgra dang ldan nyid phyir //",
    "T02TD1888E:198a-18": "zhes bya ba la sogs pa rgyu rnams pa gsum gyi yan lag bdun dang ldan pa'i bsgrub bya ni bzhi pa yin no zhes bya ba ni khyad par ro //",
    "T02TD1888E:198a-19": "de ltar de bzhin gshegs pa yang //",
    "T02TD1888E:198a-20": "zhes bya ba'i ngag 'di la de ltar gyi sgras shes rab ye shes lhar mtshon par byed pa nyid yin te /",
    "T02TD1888E:198a-21": "de ltar zhes bya ba'i sgras brjod par bya ba ni /",
    "T02TD1888E:198a-22": "de ltar sgra brjod pa'o //",
    "T02TD1888E:198a-23": "de yang gang zhe na /",
    "T02TD1888E:198a-24": "padma dang rdo rje kun nas rig pa las skyes pa lus kyi bde ba gcig pu'i ngo bo de dang ldan pa ni bsgrub par bya ba yan lag bdun pa'o //",
    "T02TD1888E:198a-25": "de'i dngos po ni de'i ngo bo nyid do //",
    "T02TD1888E:198a-26": "rgyu de'i phyir ro //",
    "T02TD1888E:198a-27": "ngag de nyid la yang gi sgra yod pa yin te /",
    "T02TD1888E:198a-28": "yang gi sgra de'i don ni yang gi sgra'i don to //",
    "T02TD1888E:198a-29": "sbyor ba ni de dang ldan pa ste /",
    "T02TD1888E:198a-30": "de'i phyir yan lag bdun dang ldan pa'i bsgrub par bya ba nyid de yin no //",
    "T02TD1888E:198b-0": "yang gi sgra'i don la don gyi khyad par ci @198b yod pa ma yin nam /",
    "T02TD1888E:198b-1": "'di la khyad par zhes bya ba ni gang yin /",
    "T02TD1888E:198b-2": "smras pa /",
    "T02TD1888E:198b-3": "bde ba rgya che ba nyid dang /",
    "T02TD1888E:198b-4": "zag pa med pa nyid dang /",
    "T02TD1888E:198b-5": "gya nom pa nyid dang /",
    "T02TD1888E:198b-6": "rgyun mi 'chad pa nyid dang /",
    "T02TD1888E:198b-7": "'khor ba ji srid par gnas pa nyid la sogs pa ni khyad par ro //",
    "T02TD1888E:198b-8": "de yang shes rab ye shes khyad par med pa skad cig ma 'di la ni mi srid pa /",
    "T02TD1888E:198b-9": "bsgoms pas mngon sum du gyur pa'i skabs na ni 'gyur ba yin no //",
    "T02TD1888E:198b-10": "shes rab ye shes ni las kyi phyag rgya'i stobs las byung ba'i skad cig ma tsam zag pa dang bcas pa rdo rjes kun nas reg pa'i dus yin na /",
    "T02TD1888E:198b-11": "las kyi phyag rgya'i lus la dam par 'khyud pa'i rdul la sogs pa dang ldan pa sdug bsngal gyi gya nom pa ma yin pa dang /",
    "T02TD1888E:198b-12": "'jig pa'i rgyu nyid yin pa'i phyir skad cig ma yun thung ba'i dus su gnas pa nyid kyi phyir ro //",
    "T02TD1888E:198b-13": "nor bu tsam la gnas pa nyid kyis rgya che ba ma yin te yan lag thams cad la ma khyab pa'i phyir ro //",
    "T02TD1888E:198b-14": "rgyun mi 'chad par gyur pa yang ma yin te de bzhin du mi snang ba'i phyir ro //",
    "T02TD1888E:198b-15": "'khor ba ji srid gnas par gyur pa yang ma yin te /",
    "T02TD1888E:198b-16": "las kyi phyag rgya'i kun du sbyor ba mi rtag pa nyid kyi phyir ro //",
    "T02TD1888E:198b-17": "de ltar khyad par de dag shes rab kyi bde ba'i ngo bo skad cig tsam gnas pa'i mtshan nyid la mi srid pa /",
    "T02TD1888E:198b-18": "de nyid mngon sum du gyur pa'i gnas skabs mtshon par bya ba gang yin pa'i khyad par du 'phags pa yin te /",
    "T02TD1888E:198b-19": "yang gi sgra mtshon par bya ba ni bsgrub par bya ba yan lag bdun pa'o //",
    "T02TD1888E:198b-20": "rgyu gsum pa ni /",
    "T02TD1888E:198b-21": "de bzhin sgra don skyes nyid phyir //",
    "T02TD1888E:198b-22": "zhes bya ba smos te /",
    "T02TD1888E:198b-23": "de bzhin zhes bya ba ni ji ltar shes rab ye shes ting nge 'dzin gsum la mkhas pa'i las kyi phyag rgya dang thabs la sogs pa las skyes pa bzhin du /",
    "T02TD1888E:198b-24": "de lta bu tshogs pa shes rab dang thabs dang ldan pa yin pa las skyes pa de bsgrub par bya bar 'gyur ro //",
    "T02TD1888E:198b-25": "de bzhin du sgra don las skyes pa gang yin pa de /",
    "T02TD1888E:198b-26": "de bzhin sgra'i don skyes nyid de /",
    "T02TD1888E:198b-27": "de'i dngos po ni de nyid yin pa rgyu de'i phyir /",
    "T02TD1888E:198b-28": "yan lag bdun dang ldan pa'i bsgrub bya de bzhin nyid du bdag 'dod pa ni yang dag par 'dod kyi /",
    "T02TD1888E:198b-29": "gzhan dag ni yan lag gnyis pa la sogs pa dang bral ba yin no //",
    "T02TD1888E:199a-0": "bzhi pa gcig @199a * //",
    "T02TD1888E:199a-1": "pa'i ngo bo nyid ma yin nam /",
    "T02TD1888E:199a-2": "de rnam pa bdun du ji ltar rung zhe na /",
    "T02TD1888E:199a-3": "bden te slob dpon du ma'i bsam pas tha dad pa'i phyir /",
    "T02TD1888E:199a-4": "bzhi pa gcig 'khor na la de dag so sor 'dod pa yin no //",
    "T02TD1888E:199a-5": "rnam pa bdun char yan lag bdun dang ldan pa ma yin nam zhe na /",
    "T02TD1888E:199a-6": "rnam pa bdun po nyid yan lag bdun dang ldan pa ma yin la /",
    "T02TD1888E:199a-7": "'on kyang rnam pa gcig kho na yin te /",
    "T02TD1888E:199a-8": "ji ltar bzhi pa snang ba las sku ni nam mkha' dang mtshungs zhes bya bas rnam pa bzhi pa yin no //",
    "T02TD1888E:199a-9": "yan lag bdun dang ldan pa zhes bya ba'i rgyus de nyid bzhi pa ma yin nam /",
    "T02TD1888E:199a-10": "dbang bskur gyi sgras brjod pa nyid du ji ltar 'gyur zhe na /",
    "T02TD1888E:199a-11": "smras pa /",
    "T02TD1888E:199a-12": "ji ltar chu dang cod pan la sogs pas dri ma med par byed pa'i phyir /",
    "T02TD1888E:199a-13": "dbang bskur nyid yin pa de bzhin du yan lag bdun dang ldan pa'i bsgrub byas kyang /",
    "T02TD1888E:199a-14": "rnam pa thams cad du dri ma med par byed pa'i phyir /",
    "T02TD1888E:199a-15": "dbang bskur ba'i ngo bo nyid yin no //",
    "T02TD1888E:199a-16": "de skad du bcom ldan 'das kyis /",
    "T02TD1888E:199a-17": "dbang bskur ba ni gsum du dbye //",
    "T02TD1888E:199a-18": "bum pa'i dbang ni dang po ste //",
    "T02TD1888E:199a-19": "gsang ba'i dbang ni gnyis pa yin //",
    "T02TD1888E:199a-20": "shes rab ye shes gsum pa ste /",
    "T02TD1888E:199a-21": "de ltar de bzhin bzhi pa yang //",
    "T02TD1888E:199a-22": "rgyud 'di las ni rab tu bshad //",
    "T02TD1888E:199a-23": "ces bya ba 'dis dbang bskur ba rnam pa gsum du gsang ba 'dus pa'i rgyud las gsungs so //",
    "T02TD1888E:199a-24": "de la ji ltar bzhi pa zhes bya zhe na /",
    "T02TD1888E:199a-25": "kye ma'o bshad kyang rmongs pa rnams kyis rtogs par ma gyur pa ni dka'o //",
    "T02TD1888E:199a-26": "'di ltar /",
    "T02TD1888E:199a-27": "de ltar de bzhin bzhi pa yang //",
    "T02TD1888E:199a-28": "zhes bya ba'i sgra 'dis mngon sum du thos pa ma yin nam /",
    "T02TD1888E:199a-29": "mngon sum du thos pa bden te /",
    "T02TD1888E:199a-30": "'on kyang shes rab ye shes nyid la 'dir bzhi pa'i sgrar brjod pa yin no //",
    "T02TD1888E:199a-31": "ci bcom ldan 'das kyi mi slu bam yin nam /",
    "T02TD1888E:199a-32": "gang gis shes rab ye shes kho na bzhi pa yin zhes gsungs /",
    "T02TD1888E:199a-33": "bcom ldan 'das kyi bka' slu ba ni ma yin te ;",
    "T02TD1888E:199a-34": "de lta na yang mkhas pa snyam sems pa bla ma'i man ngag dang bral ba nyid rdo rje'i tshig la sogs pas khong du chud par 'dod pa rnams rmongs pa skyed pa'i phyir /",
    "T02TD1888E:199a-35": "gsum pa kho na la bzhi pa'i sgrar bstan pa yin no zhe na /",
    "T02TD1888E:199a-36": "snying rje chen po dang ldan pa ma yin nam /",
    "T02TD1888E:199b-0": "ji ltar na sems can la @199b rmongs pa skyed pa'i phyir ram /",
    "T02TD1888E:199b-1": "dpe mkhyud mdzad par rigs /",
    "T02TD1888E:199b-2": "ji ste shes rab ye shes de nyid bsgos ma pas mngon sum du byas par gyur pa la bzhi pa zhes bya'o zhe na /",
    "T02TD1888E:199b-3": "de ltar na mngon sum du byas pa dang /",
    "T02TD1888E:199b-4": "ma byas pa tha dad pa'i phyir bzhi pa nyid par 'gyur ro //",
    "T02TD1888E:199b-5": "dbang bskur rnam pa gsum du dbye //",
    "T02TD1888E:199b-6": "zhes bya bas de'i gnas skabs kyi ngag 'brel pa ma yin nam /",
    "T02TD1888E:199b-7": "ci ste bcom ldan 'das kyi dgongs pa yang bzhi pa nyid tha dad pa yin na /",
    "T02TD1888E:199b-8": "gsum du dbye zhes bya ba'i dka' 'brel ba nyid med pa thob par 'gyur ro zhe na /",
    "T02TD1888E:199b-9": "de ltar ni ma yin te /",
    "T02TD1888E:199b-10": "dbang bskur gang dag bsgoms pas mngon sum du byas pa med pa der dbye ba rnam pa gsum du gsungs la /",
    "T02TD1888E:199b-11": "gang bsgoms pas mngon sum du bya ba yod pa der bzhi pa yin pas nyes pa med do //",
    "T02TD1888E:199b-12": "de bas bshad pa'i rim pas tshad mas grub pa'i bzhi po yod pa yin no //",
    "T02TD1888E:199b-13": "ci ste chu dang cod pan la sogs pa'i dbang bskur ba dgu po 'di dag la /",
    "T02TD1888E:199b-14": "ji ltar na /",
    "T02TD1888E:199b-15": "dbang bskur gyi dbye ba rnam pa gsum du bstan zhe na /",
    "T02TD1888E:199b-16": "bden te 'on kyang chu dang chu dang cod pan dang /",
    "T02TD1888E:199b-17": "rdo rje bdag po dang ming dang slob dpon du dbang bskur ba drug po de dag ni gcig tu byas nas /",
    "T02TD1888E:199b-18": "bum pa'i dbang ni dang po ste //",
    "T02TD1888E:199b-19": "zhes bstan pa yin te /",
    "T02TD1888E:199b-20": "thams cad spyan la sogs pas yongs su bzung ba'i bum pa dag gi bya ba yin pa'i phyir ro //",
    "T02TD1888E:199b-21": "gsang ba dag ni shes rab dang //",
    "T02TD1888E:199b-22": "thabs dang 'brel ba'i padma dang /",
    "T02TD1888E:199b-23": "rdo rje dag gis dbang bskur ba ni gnyis pa'o //",
    "T02TD1888E:199b-24": "shes rab ste las kyi phyag rgya las dang /",
    "T02TD1888E:199b-25": "las kyi phyag rgya'i ye shes ni shes rab ye shes te /",
    "T02TD1888E:199b-26": "thabs kyi rdo rje'i cha la gnas pa dang /",
    "T02TD1888E:199b-27": "shes rab kyi padma la gnas pa ni gsum pa'o //",
    "T02TD1888E:199b-28": "de ltar de bzhin bzhi pa yang //",
    "T02TD1888E:199b-29": "zhes bya ba ni /",
    "T02TD1888E:199b-30": "shes rab ye shes kyis mtshon par byed pa'i ngo bo de bsgoms pas khyad par du 'phags pa mtshon par bya ba'i ngo bo gsungs ba kho na la bzhi pa zhes bya'o //",
    "T02TD1888E:199b-31": "da ni bzhi pa snang ba las smos pa'i rdo rje zhes bya ba'i tshigs su bcad pas skye ba'i rim pa bstan par bya ste /",
    "T02TD1888E:199b-32": "de la rdo rje ni rdo rje'o //",
    "T02TD1888E:199b-33": "sa bon zhes bya ba ni byang chub sems dpa'i brda'o //",
    "T02TD1888E:199b-34": "de 'bab pa ni 'dzag pa ste /",
    "T02TD1888E:200a-0": "slob ma'i @200a * //",
    "T02TD1888E:200a-1": "kha'i nam mkha'i sgo nas snying la rab tu zhugs pa'o //",
    "T02TD1888E:200a-2": "des dag pa ni dri ma med par byas nas /",
    "T02TD1888E:200a-3": "slob ma'i sems zhing du gyur pa 'di ni gsang ba'i dbang ston par byed pa'o //",
    "T02TD1888E:200a-4": "dag pa yang de nyid yin pa de ni padma rnam par dag pa'i cho gas so //",
    "T02TD1888E:200a-5": "chu skyes yang de yin te /",
    "T02TD1888E:200a-6": "shes rab kyi chu las skyes pa'o //",
    "T02TD1888E:200a-7": "de las 'byung ba ni skyes pa ste /",
    "T02TD1888E:200a-8": "ye shes gang yin pa de nyid myu gu'i tshul can gyi ngo bo nyid yin pas myu gu'o //",
    "T02TD1888E:200a-9": "da bsgoms pa'i rim gyis bzhi pa'i 'bras bu dang mthun pa yang dag par 'phel bar 'gyur ba de nyid du /",
    "T02TD1888E:200a-10": "chu skyes yang dag myu gu 'byung skyes shing //",
    "T02TD1888E:200a-11": "zhes bya'o /",
    "T02TD1888E:200a-12": "des yan lag bdun dang ldan pa bzhi pa kho na'i 'bras bu bsgrub par bya ba ni 'bras bu'o //",
    "T02TD1888E:200a-13": "yongs gsal smin par 'gyur ba yi //",
    "T02TD1888E:200a-14": "zhes bya ba ni rnam par gsal bar 'gyur ba ste /",
    "T02TD1888E:200a-15": "mngon sum du 'gyur zhes bya ba'i tha tshig go //",
    "T02TD1888E:200a-16": "bdag gis rim pa 'dis bzhi pa gsal bar byas pa la /",
    "T02TD1888E:200a-17": "gsal du zin dang man ngag dang /",
    "T02TD1888E:200a-18": "mang du thos pa dang bral bas mkhas pa ste /",
    "T02TD1888E:200a-19": "lnga rig pa la yang sbas pa ste rtogs par dka' ba'o //",
    "T02TD1888E:200a-20": "gang zhig rdo rje'i rtse mo'i cha la gnas pa lhan cig skyes pa'i bde ba'i ngo bo tsam bzhi par gzhung byed par 'dod de bzhi pa snang ba las /",
    "T02TD1888E:200a-21": "rdo rje'i sa bon zhes bya ba la sogs pa'i tshigs su bcad pa rnam par bshad pa nyid kyi phyir ro zhes bdag nyid kyi rnam par rtog par smras te /",
    "T02TD1888E:200a-22": "de dag bdag gi bsam pa yang dag par mi shes pa yin no //",
    "T02TD1888E:200a-23": "rdo rje'i rtse mo'i cha la gnas pa bdag gis bzhi par 'dod pa ma yin te /",
    "T02TD1888E:200a-24": "yan lag bdun dang bral ba nyid kyi phyir ro //",
    "T02TD1888E:200a-25": "de lta yin na rdo rje zhes bya ba la sogs pas ji ltar rnam par ma bshad cing bla ma'i man ngag las shes par bya ba yin no zhes smras na /",
    "T02TD1888E:200a-26": "bla ma'i man ngag med par 'dod pa /",
    "T02TD1888E:200a-27": "mkhas pa'o snyam sems pa'i mkhas pa'i dregs pa bsal ba'i phyir ro //",
    "T02TD1888E:200a-28": "'on kyang gzhan dag gi 'dod pa yang bstan pa yin te /",
    "T02TD1888E:200a-29": "de ltar de bzhin bzhi pa yang //",
    "T02TD1888E:200a-30": "zhes bcom ldan 'das kyis gsungs pa nyid kyi phyir /",
    "T02TD1888E:200b-0": "slob dpon bdag nyid kyi rnam par rtog pas bzhi pa dam pa ma yin du @200b zin kyang /",
    "T02TD1888E:200b-1": "rnam pa sna tshogs su rnam par rtog par 'gyur te /",
    "T02TD1888E:200b-2": "ji ltar las kyi phyag rgyal kun du sbyor ba'i rdo rje'i rtse mo'i cha la gnas pa'i bde ba gang yin pa de shes rab ye shes te /",
    "T02TD1888E:200b-3": "gang de las 'phos pa'i byang chub kyi sems gang yin pa de bzhi pa yin no //",
    "T02TD1888E:200b-4": "de bzhin du shes rab ye shes kyi de ma thag pa byang chub kyi sems lces bzung ba gang yin pa de bzhi pa yin no //",
    "T02TD1888E:200b-5": "de bzhin du de ma thag pa kho na ste /",
    "T02TD1888E:200b-6": "shes rab gzhan las longs spyod pa gang yin pa de bzhi pa yin no //",
    "T02TD1888E:200b-7": "de bzhin du shes rab ye shes kyi de ma thag pa kho nar bdud rtsi lnga dang sha chen lngas chos 'byung ba'i phyag rgyar bcug pa bza' ba gang yin pa de bzhi pa yin no //",
    "T02TD1888E:200b-8": "de bzhin du de ma thag pa nyid du yang shes rab de nyid kyi gang shes pa de ni bzhi pa yin no //",
    "T02TD1888E:200b-9": "de bzhin du shes rab ye shes kyi mthar rdo rje 'chang gi ngo bor dbugs dbyung ba ni bzhi pa'o //",
    "T02TD1888E:200b-10": "de bzhin du de ma thag pa 'di chags pa dang bral ba'i sems las 'das pa'i mthar lhan cig skyes pa'i gnas skabs su btang snyoms kyi shes pa bsam gyis mi khyab pa'o zhes rtogs pa ni bzhi pa'o //",
    "T02TD1888E:200b-11": "de bzhin du de ma thag pa nyid du khams gsum pa 'di dag thams cad rang rig pa'i rang bzhin no zhes rtog pa de bzhi pa yin no //",
    "T02TD1888E:200b-12": "de bzhin du shes rab ye shes kyi de ma thag pa nyid du khams gsum pa 'di dag thams cad brdzun pa'i ngo bo nyid do zhes bya bar rtog pa gang yin pa de bzhi pa yin no //",
    "T02TD1888E:200b-13": "de bzhin du de ma thag pa nyid du sna'i bu gar zhugs pa dang /",
    "T02TD1888E:200b-14": "'byung ba dag gi bar gang yin pa de bzhi pa yin no //",
    "T02TD1888E:200b-15": "de bzhin du de ma thag pa nyid du dbugs 'gags pa goms par byed pa de bzhi pa yin no //",
    "T02TD1888E:200b-16": "de bzhin du de ma thag pa nyid du lce'u chung gis ro bdud rtsi btung ba de bzhi pa yin no //",
    "T02TD1888E:200b-17": "de bzhin du de ma thag pa nyid du bud med kyi las kyi phyag rgya las kyi phyag rgya dang /",
    "T02TD1888E:200b-18": "rig pa 'dzin ma la sogs pa ston pa gang yin pa de bzhi pa yin te /",
    "T02TD1888E:200b-19": "de skad du /",
    "T02TD1888E:200b-20": "las kyi phyag rgya khro rgyun can //",
    "T02TD1888E:200b-21": "thag rings yongs su spang bar bya //",
    "T02TD1888E:200b-22": "zhes gsungs so //",
    "T02TD1888E:200b-23": "de bzhin du de ma thag pa nyid du las kyi phyag rgya yongs su spangs nas ye shes kyi phyag rgya bsten pa gang yin pa de bzhi pa yin no //",
    "T02TD1888E:201a-0": "@201a * // de bzhin du de ma thag pa nyid kyi phyag rgya yang rnam par spangs nas /",
    "T02TD1888E:201a-1": "stong pa nyid kyi ngo bo phyag rgya chen po gcig pu bsgom pa gang yin pa de bzhi pa yin no //",
    "T02TD1888E:201a-2": "de bzhin du de ma thag pa nyid du 'dod pa'i yon tan lnga po rgyun mi 'chad pa bsten pa gang yin pa de bzhi pa yin no //",
    "T02TD1888E:201a-3": "de bzhin du thig la dang n'a da las 'das nas snying gar bzhugs par bsams pa de ni bzhi pa yin no zhes bya ba la sogs pa rang gi rnam par rtog pa'i bzos rnam par brtags pa rnams pa sna tshogs pa de dag bzhi bar bdag mi 'dod de /",
    "T02TD1888E:201a-4": "yan lag bdun dang bral ba nyid kyis snying po med pa'i phyir ro //",
    "T02TD1888E:201a-5": "slob dpon ngag gi dbang phyug grags pa'i bzhed gzhung yan lag bdun dang ldan pa'i bsgrub par bya ba bzhi pa las /",
    "T02TD1888E:201a-6": "bzhi pa sgrub pa'i le'u ste gsum pa'i /",
    "T02TD1888E:201a-8": "// / ji ltar dpe chung ngu bris pa'i rnam pa bdun po gang yin pa de dag thams cad nyid yan lag bdun dang ldan pa'am /",
    "T02TD1888E:201a-9": "bzhi pa'i mtshan nyid dang ldan pa yin nam /",
    "T02TD1888E:201a-10": "'on te 'ga' zhig dang ldan zhe na /",
    "T02TD1888E:201a-11": "smras pa /",
    "T02TD1888E:201a-12": "de dag thams cad yan lag bdun dang ldan pa ma yin te /",
    "T02TD1888E:201a-13": "'di ltar /",
    "T02TD1888E:201a-14": "de la dang po'i rnam pa ni //",
    "T02TD1888E:201a-15": "zhes bya ba yan lag gcig dang bral ba dang /",
    "T02TD1888E:201a-16": "rnam pa gnyis pa ni longs spyod rdzogs pa dang /",
    "T02TD1888E:201a-17": "kha sbyar dag dang bral ba nyid yin pa'i phyir yan lag gnyis dang bral ba dang /",
    "T02TD1888E:201a-18": "rnam pa gsum pa ni 'bras bu'i gnas skabs na rnam pa gnyis pa dang bral bar yan lag gnyis dang bral ba dang ;",
    "T02TD1888E:201a-19": "rnam pa gzhi pa ni yan lag bdun pa rdzogs pa dang bral ba yin no //",
    "T02TD1888E:201a-20": "rnam pa lnga pa ni 'bras bu'i gnas skabs longs spyod rdzogs pa dang kha sbyar dang bde ba chen po ste /",
    "T02TD1888E:201a-21": "yan lag gsum dang bral ba dang ;",
    "T02TD1888E:201a-22": "rnam pa drug pa ni rgyun mi 'chad pa zhes bya ba'i yan lag gcig dang bral ba dang ;",
    "T02TD1888E:201a-23": "rnam pa bdun pa ni 'bras bu'i gnas skabs na yan lag thams cad dang bral ba yin no //",
    "T02TD1888E:201a-24": "da ni bzhi pa'i mtshan nyid dang bral ba dang ma bral ba bstan par bya ba yin pas /",
    "T02TD1888E:201a-25": "de la rnam pa dang po /",
    "T02TD1888E:201a-26": "de ltar sgras brjod ldan nyid phyir //",
    "T02TD1888E:201a-27": "zhes bya ba'i mtshan nyid dang bral ba yin te /",
    "T02TD1888E:201b-0": "shes rab ye shes dang 'dra ba'i ngo bo nyid @201b 'bras bu'i gnas skabs na med pa'i phyir ro //",
    "T02TD1888E:201b-1": "mtshan nyid lhag ma gnyis ni yod pa yid do //",
    "T02TD1888E:201b-2": "rnam pa gnyis pa na /",
    "T02TD1888E:201b-3": "de bzhin sgra don skyes nyid phyir //",
    "T02TD1888E:201b-4": "zhes bya ba'i mtshan nyid dang bral ba yin te /",
    "T02TD1888E:201b-5": "lha nyid la ltos pa med pa'i bde ba 'ba' zhig tsam bsgom pa'i phyir ro //",
    "T02TD1888E:201b-6": "mtshan nyid lhag ma gnyis ni yod do //",
    "T02TD1888E:201b-7": "rnam pa gsum pa ni 'bras bu'i gnas skabs na /",
    "T02TD1888E:201b-8": "de bzhin sgra don skyes pa'i phyir //",
    "T02TD1888E:201b-9": "zhes bya ba'i mtshan nyid dang bral ba yin la lhag ma ni yod do //",
    "T02TD1888E:201b-10": "rnam pa bzhi pa ni mtshan nyid gsum po dang ldan pa yin no //",
    "T02TD1888E:201b-11": "rnam pa lnga pa ni 'bras bu'i gnas skabs na /",
    "T02TD1888E:201b-12": "de ltar sgras brjod ldan nyid phyir //",
    "T02TD1888E:201b-13": "zhes bya ba dang /",
    "T02TD1888E:201b-14": "de bzhin sgra don skyes nyid phyir //",
    "T02TD1888E:201b-15": "zhes bya ba'i mtshan nyid dag dang bral ba'o //",
    "T02TD1888E:201b-16": "rnam pa drug pa ni yang gi sgra'i phyogs gcig dang bral ba yin te /",
    "T02TD1888E:201b-17": "yang gi sgra'i don ni zag pa med pa nyid dang /",
    "T02TD1888E:201b-18": "gya nom pa nyid dang /",
    "T02TD1888E:201b-19": "che ba nyid dang ;",
    "T02TD1888E:201b-20": "'khor ba ji srid par bzhugs pa nyid ces bya ba'i khyad par rnams yin la /",
    "T02TD1888E:201b-21": "de'i phyogs gcig rgyun mi 'chad pa nyid rnam pa drug pa la med de bar du rgyun chad pa'i phyir ro //",
    "T02TD1888E:201b-22": "rnam pa bdun pa'i bzhi pa'i mtshan nyid gsum ka dang bral ba yin pa'i phyir ro //",
    "T02TD1888E:201b-23": "'dir yang yan lag dang bral ba dang /",
    "T02TD1888E:201b-24": "mtshan nyid dang bral ba'i rnam pa yang de dag gi 'dod pas bsgoms par 'gyur te /",
    "T02TD1888E:201b-25": "rig pa med par rang dbang dang 'dod pas 'jug pa dag ni sangs rgyas kyis bzlog par yang mi spyod do //",
    "T02TD1888E:201b-26": "slob dpon ngag gi dbang phyug grags pa'i bzhed gzhung yan lag bdun dang ldan pa'i bsgrub par bya ba bzhi pa las /",
    "T02TD1888E:201b-27": "rnam pa bdun po dang mtshan nyid dang bral ma bral spyod pa'i le'u ste bzhi pa'o /",
    "T02TD1888E:201b-29": "// / de ltar yan lag bdun dang ldan pa'i bsgrub bya 'jam pa'i rdo rje la sogs pa'i ngo bo 'ba' zhig tsam zhig bsgom par bya'am 'khor lo can bsgom par bya ba la /",
    "T02TD1888E:201b-30": "shes rab kyis gtan la phab pa la dad pa chen po byas nas bsgom par 'dod pas rab tu 'bad par bya ste /",
    "T02TD1888E:201b-31": "de skad du /",
    "T02TD1888E:201b-32": "dad pa nyid kyis chos rnams bsten //",
    "T02TD1888E:201b-33": "shes rab ldan phyir de nyid rig /'di gnyis gtso bo shes rab ste //",
    "T02TD1888E:201b-34": "'di yi sngon 'gro dad pa yin //",
    "T02TD1888E:202a-0": "sngon du @202a * //",
    "T02TD1888E:202a-1": "'gro ba'i rigs pa 'dis //",
    "T02TD1888E:202a-2": "dad pa theg pa mchog yin te //",
    "T02TD1888E:202a-3": "de phyir blo can 'gro ba yis //",
    "T02TD1888E:202a-4": "dad pa rjes su bsten par bya //",
    "T02TD1888E:202a-5": "dad pa med pa'i mi dag la //",
    "T02TD1888E:202a-6": "dkar po'i chos rnams mi skye ste //",
    "T02TD1888E:202a-7": "me yis tshig pa'i sa bon las //",
    "T02TD1888E:202a-8": "ljang bu sngon po mi skye ltar //",
    "T02TD1888E:202a-9": "zhes gsungs so //",
    "T02TD1888E:202a-10": "de la yid dang 'thad pa'i gnas 'ga' zhig tu 'dug ste /",
    "T02TD1888E:202a-11": "ye shes zhabs kyi kun du bzang po'i sgrub thabs las smos pa'i kha gdong la sogs pa yongs su dag pa sngon du song ba dang /",
    "T02TD1888E:202a-12": "sdig pa bshags pa la sogs pa dang /",
    "T02TD1888E:202a-13": "bskyed pa'i rim pa'i yan lag bzhi bsnyen pa la sogs pa sngon du song ba'i ji srid thig le'i rnal 'byor dang /",
    "T02TD1888E:202a-14": "phra mo'i rnal 'byor mthar thug pa ma tshang ba med pa'i nan tan gyi cho gas ji srid du mngon sum du gyur pa de srid du dus gsum mam /",
    "T02TD1888E:202a-15": "dus bzhi'am /",
    "T02TD1888E:202a-16": "dus drug tu bsgom par bya'o //",
    "T02TD1888E:202a-17": "cung zhig na mtshan ma rnyed par gyur na rnam pa thams cad kyi mchog dang ldan pa bskyed pa'i rim pa la ltos pa med par skad cig nyid la bsgom par bya ste /",
    "T02TD1888E:202a-18": "de skad du /",
    "T02TD1888E:202a-19": "rnam pa kun gyi mchog ldan pa'i //",
    "T02TD1888E:202a-20": "spro dang bsdu ba mdzad pa'o //",
    "T02TD1888E:202a-21": "zhes pa'i skad cig gis bsgrubs pa'i //",
    "T02TD1888E:202a-22": "rnal 'byor rdzogs pa dag tu bshad ;",
    "T02TD1888E:202a-23": "/ de bzhin du /",
    "T02TD1888E:202a-24": "de ltar rtogs nas snying rjer ldan pa dang //",
    "T02TD1888E:202a-25": "ye shes bsam yas skad cig gis bsgrubs pa //",
    "T02TD1888E:202a-26": "dpal ldan kun du bzang po'i rang bzhin gyis //",
    "T02TD1888E:202a-27": "ngo bo su zhig nges par sgom mi byed //",
    "T02TD1888E:202a-28": "ces gsungs so //",
    "T02TD1888E:202a-29": "de nyid yun ring por gus pa dang bcas pa rgyun ma chad par bsgoms par gyur na /",
    "T02TD1888E:202a-30": "tshe de nyid la zla ba drug la sogs pas mngon sum du gyur pa the tshom mi bya'o //",
    "T02TD1888E:202a-31": "de skad du yang /",
    "T02TD1888E:202a-32": "tshogs gnyis dag ni rdzogs pa las //",
    "T02TD1888E:202a-33": "byang chub rgyu mtshan yod ma yin //",
    "T02TD1888E:202a-34": "tshe 'di nyid la sangs rgyas nyid //",
    "T02TD1888E:202a-35": "'gyur ba gang gis zlog par byed ;",
    "T02TD1888E:202a-36": "/ de bzhin du /",
    "T02TD1888E:202a-37": "kye ma'o rmongs nyid kye ma'o snyom las can //",
    "T02TD1888E:202a-38": "mdzes pa'i don yod kye ma skye bo 'di //",
    "T02TD1888E:202a-39": "rang sems tsam dang 'brel pa'i sangs rgyas nyid //",
    "T02TD1888E:202a-40": "mdun na gnas kyang gang zhig bsten mi byed //",
    "T02TD1888E:202a-41": "ces gsungs so //",
    "T02TD1888E:202b-0": "khyim nor bu sogs sdug bsngal skad cig @202b ma ;",
    "T02TD1888E:202b-1": "/ yang 'di mi dge ba zhes shes byas nas //",
    "T02TD1888E:202b-2": "bsod snyoms gcig pu tsam gyis 'tsho bya ba //",
    "T02TD1888E:202b-3": "nags ri rgal dka' bsten la bsam gtan gyis //",
    "T02TD1888E:202b-4": "mi lus shin tu rnyed dka' rnyed gyur nas //",
    "T02TD1888E:202b-5": "don du brnag pa gang yin brtul te sgrub //",
    "T02TD1888E:202b-6": "shugs drag rlung gis bskyod pa'i mar me ltar ;",
    "T02TD1888E:202b-7": "/ tshe ni skad cig gnas pa'i gdeng yod min //",
    "T02TD1888E:202b-8": "bdag gis sang ni 'di bya gnang ni 'di dang 'di dag bya //",
    "T02TD1888E:202b-9": "bsam pa don med rnyed 'gyur srid pa mi brtan mi rtag ste /",
    "T02TD1888E:202b-10": "'gro ba bya ba mthar ma phyung bas yul gyi chur lhung ste //",
    "T02TD1888E:202b-11": "chu srin khar mtshungs 'chi ba'i sgor ni rab tu zhugs par gyur ;",
    "T02TD1888E:202b-12": "/ gang zhig bsams te byar brtsams na //",
    "T02TD1888E:202b-13": "de las gzhan du mi bsam ste //",
    "T02TD1888E:202b-14": "der gtad pa yi sems pa yis //",
    "T02TD1888E:202b-15": "de nyid re zhig bsgrub par bya //",
    "T02TD1888E:202b-16": "rta bdun gyis drangs 'khor lo gcig pa'i shing rtar zhugs nas ni //",
    "T02TD1888E:202b-17": "lam yang dmigs par ma gyur kha los gyur pa dag kyang rkang pa med //",
    "T02TD1888E:202b-18": "nyi ma'i bdag nyid nyin re mthar med nam mkha'i mthar yang 'gro zhing bskor //",
    "T02TD1888E:202b-19": "skyes bu yid brtan gyur pas mthar thug phan byed bya ba cis mi sgrub //",
    "T02TD1888E:202b-20": "'jig rten ma lus pa dag bsreg bya zhes //",
    "T02TD1888E:202b-21": "gal te 'bad kyang grub par mi 'gyur bzhin //",
    "T02TD1888E:202b-22": "shin tu brtun pas mnyam med las byed pa //",
    "T02TD1888E:202b-23": "snyan min smad pa'i las yin yid brten ngag gis min //",
    "T02TD1888E:202b-24": "sa gzhi nyi mas gdungs pa'i steng gi smig rgyu la ni ri dags gang //",
    "T02TD1888E:202b-25": "skom pas gdungs par gyur pa chu tshol byed pas lus dub kyang mi ldog / de nyid shes par ma gyur pas na chu gzhan dag kyang tshol mi byed //",
    "T02TD1888E:202b-26": "gnas min pa la chags par gyur pa'ang 'bras bu bgegs kyang byed //",
    "T02TD1888E:202b-27": "ces bya ba ni bsgom pa'i don la rab tu spro ba bskyed pa'o //",
    "T02TD1888E:202b-28": "de ltar bde gshegs pa bstan pa rgya mtsho blo yi sgrub shing gis bsrubs nas //",
    "T02TD1888E:202b-29": "lha yi tshogs kyis bdud rtsi bzhin du bdag gis bsod nams gang thob pa //",
    "T02TD1888E:202b-30": "des ni srid gsum skye po mtha' dag ma lus pa yis yan lag bdun //",
    "T02TD1888E:202b-31": "rtogs par gyur nas don dam nyid ni myur du thob 'gyur shog / dpal ldan gsang ba 'dus pa las //",
    "T02TD1888E:202b-32": "dri med dang mchog mthar phyin pas //",
    "T02TD1888E:202b-33": "ngag gi dbang phyug de yis 'di //",
    "T02TD1888E:202b-34": "byas pas blo ngan 'jig gyur cig /",
    "T02TD1888E:203a-0": "@203a * // slob dpon ngag gi dbang phyug grags pa'i bzhed gzhung yan lag bdun dang ldan pa'i bsgrub par bya ba bzhi pa las /",
    "T02TD1888E:203a-1": "bsgom pa la spro ba bskyed pa'i le'u zhes bya ba ste lnga pa'o /",
    "T02TD1888E:203a-3": "// / yan lag bdun dang ldan pa'i bsgrub par bya ba'i tshigs su bcad pa gnyis kyi bshad pa rdzogs so /",
    "T02TD1888E:203a-5": "// / gzhung 'di mkhas pa rnams kyis ni //",
    "T02TD1888E:203a-6": "legs par rnam par brtsi byas nas //",
    "T02TD1888E:203a-7": "brgya phrag rnam pa bzhi dag dang //",
    "T02TD1888E:203a-8": "nyi shu rtsa lngar yang dag ldan //",
    "T02TD1888E:203a-9": "slob dpon ngag gi dbang phyug grags pas mdzad pa'i yan lag bdun dang ldan pa'i bzhi pa rdzogs so; ;",
    "T02TD1888E:203a-10": "// lo ts'a ba 'gos lhas btsas kyis rgya gar shar phyogs kyi dpe las zhu gtugs g-yar khral 'tshal ba lags so//"
}