{
    "K10D0271_H0273:75b-0": "@75b / /rgya gar skad du /",
    "K10D0271_H0273:75b-1": "a'arya aashta buddh'a kam n'a ma ma h'a y'a na s'u tra /",
    "K10D0271_H0273:75b-2": "bod skad du /",
    "K10D0271_H0273:75b-3": "'phags pa sangs rgyas brgyad pa zhes bya ba theg pa chen po'i mdo /",
    "K10D0271_H0273:75b-4": "sangs rgyas dang /",
    "K10D0271_H0273:75b-5": "byang chub sems dpa' thams cad la phyag 'tshal lo //",
    "K10D0271_H0273:75b-6": "'di skad bdag gis thos pa dus gcig na /",
    "K10D0271_H0273:75b-7": "bcom ldan 'das mnyan yod na rgyal bu rgyal byed",
    "K10D0271_H0273:75b-8": "kyi tshal mgon med zas sbyin gyi kun dga' ra",
    "K10D0271_H0273:75b-9": "ba na / dge slong stong nyis brgya lnga bcu'i",
    "K10D0271_H0273:75b-10": "dge slong gi dge 'dun chen po dang thabs gcig",
    "K10D0271_H0273:75b-11": "ba na / tu bzhugs te / thams cad kyang dgra bcom pa zag pa zad pa /",
    "K10D0271_H0273:75b-12": "nyon mongs pa med pa /",
    "K10D0271_H0273:75b-13": "dbang dang ldan par gyur pa /",
    "K10D0271_H0273:75b-14": "sems shin tu rnam par grol ba /",
    "K10D0271_H0273:76a-0": "shes rab @76a *//",
    "K10D0271_H0273:76a-1": "shin tu rnam par grol ba /",
    "K10D0271_H0273:76a-2": "cang shes pa /",
    "K10D0271_H0273:76a-3": "glang po chen po /",
    "K10D0271_H0273:76a-4": "bya ba byas pa /",
    "K10D0271_H0273:76a-5": "byed pa byas pa /",
    "K10D0271_H0273:76a-6": "khur bor ba /",
    "K10D0271_H0273:76a-7": "rang gi don rjes su thob pa /",
    "K10D0271_H0273:76a-8": "srid pa kun tu sbyor ba yongs su zad pa",
    "K10D0271_H0273:76a-9": "yang dag pa'i shes pas sems shin tu rnam par",
    "K10D0271_H0273:76a-10": "grol ba / sems kyi dbang thams cad kyi dam pa'i pha rol tu son pa sha stag ste /",
    "K10D0271_H0273:76a-11": "gang zag gcig ma gtogs pa ni /",
    "K10D0271_H0273:76a-12": "'di lta ste /",
    "K10D0271_H0273:76a-13": "tshe dang ldan pa kun dga' bo'o //",
    "K10D0271_H0273:76a-14": "de'i tshe tshe dang ldan pa sh'a ri'i bu 'khor de nyid du 'dus par gyur te 'dug go /",
    "K10D0271_H0273:76a-15": "de nas de'i mdo la stong gsum gyi stong chen",
    "K10D0271_H0273:76a-16": "po'i 'jig rten gyi khams 'di'ang rnam pa drug tu",
    "K10D0271_H0273:76a-17": "g-yos / ma dkrol bar bar snang las sil snyan",
    "K10D0271_H0273:76a-18": "bye ba khrag khrig brgya stong gi sgra dag kyang",
    "K10D0271_H0273:76a-19": "g-yos / byung / lha'i me tog manda ra ba dang /",
    "K10D0271_H0273:76a-20": "mand'a ra ba chen po dang /",
    "K10D0271_H0273:76a-21": "manydzu sha sha dang /",
    "K10D0271_H0273:76a-22": "manydzu sha sha chen po'i me tog gi char yang bab ste /",
    "K10D0271_H0273:76a-23": "rgyal bu rgyal byed kyi tshal mgon med zas sbyin",
    "K10D0271_H0273:76a-24": "gyi kun dga' ra ba thams cad rin po che'i",
    "K10D0271_H0273:76a-25": "me tog gis chal pas gang bar gyur to //",
    "K10D0271_H0273:76a-26": "de nas de'i mod la thams cad dang ldan pa'i",
    "K10D0271_H0273:76a-27": "stong gsum gyi stong chen po'i 'jig rten gyi khams",
    "K10D0271_H0273:76a-28": "'di gser gyi kha dog gi snang ba chen pos",
    "K10D0271_H0273:76a-29": "khyab par gyur to //",
    "K10D0271_H0273:76a-30": "de nas de'i mod la shar phyogs nas padma sdong po ni gser /",
    "K10D0271_H0273:76a-31": "'dab ma ni dngul /",
    "K10D0271_H0273:76a-32": "ze'u 'bru ni bee d'urya /",
    "K10D0271_H0273:76a-33": "snying po ni rdo'i snying po las grub pa brgyad cig byung bar gyur to //",
    "K10D0271_H0273:76b-0": "padma'i snying @76b po thams cad kyi steng na seng ge'i khri gru bzhi pa /",
    "K10D0271_H0273:76b-1": "rtsa ba bzhi zug pa /",
    "K10D0271_H0273:76b-2": "bkra ba /",
    "K10D0271_H0273:76b-3": "blta na sdug pa /",
    "K10D0271_H0273:76b-4": "dri dang ldan pa /",
    "K10D0271_H0273:76b-5": "yid du 'ong ba /",
    "K10D0271_H0273:76b-6": "dar gyi lnga ldi dpyangs pa /",
    "K10D0271_H0273:76b-7": "bog phor nas spos kyi dris shin tu bdugs pa /",
    "K10D0271_H0273:76b-8": "rin po che sna tshogs du ma dag gis legs par brgyan pa /",
    "K10D0271_H0273:76b-9": "dril bu g-yer ka'i dra ba du ma 'khrol ba /",
    "K10D0271_H0273:76b-10": "rin po che du ma'i bla bre bres pa dag byung bar gyur to //",
    "K10D0271_H0273:76b-11": "seng ge'i khri thams cad kyi stang na de bzhin",
    "K10D0271_H0273:76b-12": "gshegs pa'i sku dag kyang bzhugs par yang snang sta",
    "K10D0271_H0273:76b-13": "/ mdzes pa /",
    "K10D0271_H0273:76b-14": "blta na sdug pa /",
    "K10D0271_H0273:76b-15": "dbang po zhi ba /",
    "K10D0271_H0273:76b-16": "thugs zhi ba /",
    "K10D0271_H0273:76b-17": "dul ba dang /",
    "K10D0271_H0273:76b-18": "zhi gnas mchog brnyes pa /",
    "K10D0271_H0273:76b-19": "dul ba dang /",
    "K10D0271_H0273:76b-20": "zhi gnas dam pa brnyes pa /",
    "K10D0271_H0273:76b-21": "dbang po bsrungs shing thul ba /",
    "K10D0271_H0273:76b-22": "glang po shin tu dul ba lta bu /",
    "K10D0271_H0273:76b-23": "mtsho ltar dang zhing rnyog pa med la gsal ba /",
    "K10D0271_H0273:76b-24": "skyes bu chen po'i mtshan sum cu rtsa gnyis po de dag gis sku legs par brgyan pa /",
    "K10D0271_H0273:76b-25": "gser gyi kha dog lta bu'i skus nyi ma dang /",
    "K10D0271_H0273:76b-26": "zla ba'i gzi brjid zil gyis mnan te bzhugs pa /",
    "K10D0271_H0273:76b-27": "spyod lam brgya stong du ma dang ldan pa /",
    "K10D0271_H0273:76b-28": "sku mdog blta bas chog mi shes pa dag snang ngo //",
    "K10D0271_H0273:76b-29": "de nas sangs rgyas kyi mthus tshe dang ldan pa",
    "K10D0271_H0273:76b-30": "sh'a ri'i bu stan las langs te bla gos phrag",
    "K10D0271_H0273:76b-31": "pa gcig tu gzar nas /",
    "K10D0271_H0273:76b-32": "pus mo g-yas pa'i lha nga sa la btsugs te /",
    "K10D0271_H0273:76b-33": "bcom ldan 'das ga la ba de logs su thal",
    "K10D0271_H0273:76b-34": "mo sbyar ba btud nas bcom ldan 'das la 'di",
    "K10D0271_H0273:76b-35": "skad ces gsol to //",
    "K10D0271_H0273:76b-36": "bcom ldan 'das /",
    "K10D0271_H0273:76b-37": "shar phyogs nas padma sdong po ni gser /",
    "K10D0271_H0273:76b-38": "'dab ma ni dngul /",
    "K10D0271_H0273:76b-39": "ze'u 'bru ni bee d'urya /",
    "K10D0271_H0273:77a-0": "snying po ni rdo'i snying @77a *//",
    "K10D0271_H0273:77a-1": "po las grub pa brgyad po 'di dag byung bar gyur te /",
    "K10D0271_H0273:77a-2": "padma'i snying po thams cad kyi steng na sengge'i khri gru bzhi pa /",
    "K10D0271_H0273:77a-3": "rtsa ba bzhi zug pa /",
    "K10D0271_H0273:77a-4": "bkra ba /",
    "K10D0271_H0273:77a-5": "blta na sdug pa /",
    "K10D0271_H0273:77a-6": "dri dang ldan pa; yid du mchi ba /",
    "K10D0271_H0273:77a-7": "dar gyi lda ldi dbyangs pa /",
    "K10D0271_H0273:77a-8": "pog phor nas spos kyi dris shin tu bdugs pa;",
    "K10D0271_H0273:77a-9": "rin po che sna tshogs du mas legs par brgyan",
    "K10D0271_H0273:77a-10": "pa / dril bu g-yer kha'i dran ba du ma",
    "K10D0271_H0273:77a-11": "'khrol ba; rin po che du ma'i bla bre bres",
    "K10D0271_H0273:77a-12": "pa dag byung bar gyur ba /",
    "K10D0271_H0273:77a-13": "seng ge'i khri thams cad kyi steng na de bzhin gshegs pa'i sku dag bzhugs par yang gda' ste /",
    "K10D0271_H0273:77a-14": "mdzes pa /",
    "K10D0271_H0273:77a-15": "blta na sdug pa /",
    "K10D0271_H0273:77a-16": "dbang po zhi ba /",
    "K10D0271_H0273:77a-17": "thugs zhi ba /",
    "K10D0271_H0273:77a-18": "dul ba dang /",
    "K10D0271_H0273:77a-19": "zhi gnas mchog brnyes pa /",
    "K10D0271_H0273:77a-20": "dul ba dang /",
    "K10D0271_H0273:77a-21": "zhi gnas dam pa brnyes pa /",
    "K10D0271_H0273:77a-22": "dbang po bsrungs shing thul ba /",
    "K10D0271_H0273:77a-23": "glang po che shin tu dul ba lta bu /",
    "K10D0271_H0273:77a-24": "mtsho ltar dang zhing rnyog pa med lags la ba /",
    "K10D0271_H0273:77a-25": "skyes bu chen po'i mtshan sum cu rtsa gnyis po dag gis sku legs par brgyan pa /",
    "K10D0271_H0273:77a-26": "gser gyi kha dog lta bu'i skus nyi ma dang /",
    "K10D0271_H0273:77a-27": "zla ba'i gzi brjid zil gyis mnan ste bzhugs pa /",
    "K10D0271_H0273:77a-28": "spyod lam brgya stong du ma dang ldan pa /",
    "K10D0271_H0273:77a-29": "sku mdog blta bas chog mi shes pa dag gda' ba'i rgyu gang lags /",
    "K10D0271_H0273:77a-30": "rkyen gang lags /",
    "K10D0271_H0273:77a-31": "de skad ces gsol pa dang /",
    "K10D0271_H0273:77a-32": "bcom ldan 'das kyis tshe dang ldan pa sh'a ri'i bu la 'di skad ces bka' stsal to //",
    "K10D0271_H0273:77a-33": "sh'a ri'i bu /",
    "K10D0271_H0273:77a-34": "khyod de'i phyir legs par rab tu nyon la yid la zungs shig dang bshad do //",
    "K10D0271_H0273:77b-0": "tshe dang @77b ldan pa sh'a ri'i bus /",
    "K10D0271_H0273:77b-1": "bcom ldan 'das /",
    "K10D0271_H0273:77b-2": "de bzhin no zhes gsol nas /",
    "K10D0271_H0273:77b-3": "bcom ldan 'das kyi ltar nyan pa dang /",
    "K10D0271_H0273:77b-4": "bcom ldan 'das kyis de la 'di skad ces bka' stsal to //",
    "K10D0271_H0273:77b-5": "sh'a ri'i bu /",
    "K10D0271_H0273:77b-6": "sangs rgyas kyi zhing 'di nas shar phyogs logs su",
    "K10D0271_H0273:77b-7": "sangs rgyas kyi zhing gangg'a'i klung gcig gi bye ma",
    "K10D0271_H0273:77b-8": "snyed 'das pa na 'jig rten gyi khams gzhan gyis",
    "K10D0271_H0273:77b-9": "mi thub pa zhes bya ba yod de /",
    "K10D0271_H0273:77b-10": "de na de bzhin gshegs pa dgra bcom pa yang",
    "K10D0271_H0273:77b-11": "dag par rdzogs pa'i sangs rgyas shin tu yongs su",
    "K10D0271_H0273:77b-12": "bsgrags dpal zhes bya ba da ltar bzhugs te 'tsho",
    "K10D0271_H0273:77b-13": "zhing gzhes la chos kyang ston to //",
    "K10D0271_H0273:77b-14": "sh'a ri'i bu /",
    "K10D0271_H0273:77b-15": "sangs rgyas kyi zhing 'di nas shar phyogs logs su",
    "K10D0271_H0273:77b-16": "sangs rgyas kyi zhing gangg'a'i klung gnyis kyi bye ma",
    "K10D0271_H0273:77b-17": "snyed 'das pa na 'jig rten gyi khams yid 'ong",
    "K10D0271_H0273:77b-18": "dga' zhes bya ba yod de /",
    "K10D0271_H0273:77b-19": "de na de bzhin gshegs pa dgra bcom pa yang",
    "K10D0271_H0273:77b-20": "dag par rdzogs pa'i sangs rgyas dbang po'i tog gi",
    "K10D0271_H0273:77b-21": "rgyal mtshan gyi rgyal po zhes bya ba da ltar",
    "K10D0271_H0273:77b-22": "bzhugs te 'tsho zhing gzhes la chos kyang ston to",
    "K10D0271_H0273:77b-23": "// sh'a ri'i bu /",
    "K10D0271_H0273:77b-24": "sangs rgyas kyi zhing 'di nas shar phyogs logs su",
    "K10D0271_H0273:77b-25": "sangs rgyas kyi zhing gangg'a'i klung gsum gyi bye ma",
    "K10D0271_H0273:77b-26": "snyed 'das pa na 'jig rten gyi khams sdug dga'",
    "K10D0271_H0273:77b-27": "zhes bya ba yod de /",
    "K10D0271_H0273:77b-28": "de na de bzhin gshegs pa dgra bcom pa yang",
    "K10D0271_H0273:77b-29": "dag par rdzogs pa'i sangs rgyas shin tu rnam par",
    "K10D0271_H0273:77b-30": "gnon pa grags mchog dpal zhes bya ba da ltar",
    "K10D0271_H0273:77b-31": "bzhugs te 'tsho zhing gzhes la chos kyang ston to",
    "K10D0271_H0273:77b-32": "// sh'a ri'i bu /",
    "K10D0271_H0273:78a-0": "@78a *// sangs rgyas kyi zhing 'di nas shar phyogs logs su",
    "K10D0271_H0273:78a-1": "sangs rgyas kyi zhing gangg'a'i klung bzhi'i bye ma snyed",
    "K10D0271_H0273:78a-2": "'das pa na 'jig rten gyi khams sgo kun nas",
    "K10D0271_H0273:78a-3": "'jug pa zhes bya ba yod de /",
    "K10D0271_H0273:78a-4": "de na de bzhin gshegs pa dgra bcom pa yang",
    "K10D0271_H0273:78a-5": "dag par rdzogs pa'i sangs rgyas g-yul las shin tu",
    "K10D0271_H0273:78a-6": "rnam par rgyal ba'i rtsal zhes bya ba da ltar",
    "K10D0271_H0273:78a-7": "bzhugs te 'tsho zhing gzhes la chos kyang ston to",
    "K10D0271_H0273:78a-8": "// sh'a ri'i bu /",
    "K10D0271_H0273:78a-9": "sangs rgyas kyi zhing 'di nas shar phyogs logs su",
    "K10D0271_H0273:78a-10": "sangs rgyas kyi zhing gangg'a'i klung lnga'i bye ma snyed",
    "K10D0271_H0273:78a-11": "'das pa na 'jig rten gyi khams rnam dag brtsegs",
    "K10D0271_H0273:78a-12": "pa zhes bya ba yod de /",
    "K10D0271_H0273:78a-13": "de na de bzhin gshegs pa dgra bcom pa yang",
    "K10D0271_H0273:78a-14": "dag par rdzogs pa'i sangs rgyas yon tan bkod pa'i",
    "K10D0271_H0273:78a-15": "dpal kun tu snang ba zhes bya ba da ltar",
    "K10D0271_H0273:78a-16": "bzhugs te 'tsho zhing gzhes la chos kyang ston to",
    "K10D0271_H0273:78a-17": "// sh'a ri'i bu /",
    "K10D0271_H0273:78a-18": "sangs rgyas kyi zhing 'di nas shar phyogs logs su",
    "K10D0271_H0273:78a-19": "sangs rgyas kyi zhing gangg'a'i klung drug gi bye ma",
    "K10D0271_H0273:78a-20": "snyed 'das pa na 'jig rten gyi khams 'gyur med",
    "K10D0271_H0273:78a-21": "ldan zhes bya ba yod de /",
    "K10D0271_H0273:78a-22": "de na de bzhin gshegs pa dgra bcom pa yang",
    "K10D0271_H0273:78a-23": "dag par rdzogs pa'i sangs rgyas sman gyi rgyal po",
    "K10D0271_H0273:78a-24": "dpal thogs pa med pa zhes bya ba da ltar",
    "K10D0271_H0273:78a-25": "bzhugs te 'tsho zhing gzhes la chos kyang ston to",
    "K10D0271_H0273:78a-26": "// sh'a ri'i bu /",
    "K10D0271_H0273:78a-27": "sangs rgyas kyi zhing 'di nas shar phyogs logs su",
    "K10D0271_H0273:78a-28": "sangs rgyas kyi zhing gangg'a'i klung bdun gyi bye ma",
    "K10D0271_H0273:78a-29": "snyed 'das pa na 'jig rten gyi khams spobs pa",
    "K10D0271_H0273:78b-0": "brtsegs pa @78b gang ba zhes bya ba yod de",
    "K10D0271_H0273:78b-1": "/ de na de bzhin gshegs pa dgra bcom pa",
    "K10D0271_H0273:78b-2": "yang dag par rdzogs pa'i sangs rgyas rin po che'i",
    "K10D0271_H0273:78b-3": "padma las rnam par gnon pas bzhud pa zhes bya",
    "K10D0271_H0273:78b-4": "ba da ltar bzhugs te 'tsho zhing gzhes la chos",
    "K10D0271_H0273:78b-5": "/ kyang ston to // sh'a ri'i bu /",
    "K10D0271_H0273:78b-6": "sangs rgyas kyi zhing 'di nas shar phyogs logs su",
    "K10D0271_H0273:78b-7": "sangs rgyas kyi zhing gangg'a'i klung brgyad kyi bye ma",
    "K10D0271_H0273:78b-8": "snyed 'das pa na 'jig rten gyi khams sgra dbyangs",
    "K10D0271_H0273:78b-9": "snyan pa zhes bya ba yod de /",
    "K10D0271_H0273:78b-10": "de na de bzhin gshegs pa dgra bcom pa yang",
    "K10D0271_H0273:78b-11": "dag par rdzogs pa'i sangs rgyas rin po che'i padma",
    "K10D0271_H0273:78b-12": "la rab tu gnas pa s'a la'i rgyal po zhes",
    "K10D0271_H0273:78b-13": "bya ba da ltar bzhugs te 'tsho zhing gzhes la",
    "K10D0271_H0273:78b-14": "chos kyang ston to //",
    "K10D0271_H0273:78b-15": "sh'a ri'i bu /",
    "K10D0271_H0273:78b-16": "sangs rgyas bcom ldan 'das de dag gi sangs rgyas kyi zhing dag ni yongs su dag pa ste /",
    "K10D0271_H0273:78b-17": "snyigs ma lnga med do //",
    "K10D0271_H0273:78b-18": "ya mtshan can thams cad med do //",
    "K10D0271_H0273:78b-19": "gseg ma dang /",
    "K10D0271_H0273:78b-20": "gyo mo dag med do //",
    "K10D0271_H0273:78b-21": "nye ba'i nyon mongs pa med do //",
    "K10D0271_H0273:78b-22": "bud med med do //",
    "K10D0271_H0273:78b-23": "dud 'gro dang /",
    "K10D0271_H0273:78b-24": "gshin rje'i 'jig rten yang med do //",
    "K10D0271_H0273:78b-25": "sbrang bu dang /",
    "K10D0271_H0273:78b-26": "sha sbrang dang /",
    "K10D0271_H0273:78b-27": "sdig sbrul gyis reg pa rnams med do //",
    "K10D0271_H0273:78b-28": "sh'a ri'i bu /",
    "K10D0271_H0273:78b-29": "rigs kyi bu'am rigs kyi bu mo gang dag sangs",
    "K10D0271_H0273:78b-30": "rgyas bcom ldan 'das de dag gi mtshan nyan pa",
    "K10D0271_H0273:78b-31": "dang / 'dzin pa dang /",
    "K10D0271_H0273:78b-32": "'chang ba dang /",
    "K10D0271_H0273:78b-33": "klog pa dang /",
    "K10D0271_H0273:78b-34": "ston pa dang /",
    "K10D0271_H0273:78b-35": "rab tu 'don pa dang /",
    "K10D0271_H0273:78b-36": "kun chub par byed pa de dag ngan song gsum",
    "K10D0271_H0273:78b-37": "du 'gro ba de ni gnas ma yin zhing go",
    "K10D0271_H0273:78b-38": "skabs med do // sh'a ri'i bu /",
    "K10D0271_H0273:78b-39": "de dag sems can dmyal ba'am /",
    "K10D0271_H0273:79a-0": "dud 'gro'i skye @79a *//",
    "K10D0271_H0273:79a-1": "gnas sam /",
    "K10D0271_H0273:79a-2": "gshin rje'i 'jig rten du 'gro ba de ni gnas med do //",
    "K10D0271_H0273:79a-3": "mtshams med pa byed pa dang /",
    "K10D0271_H0273:79a-4": "dam pa'i chos spong ba'i gang zag ni ma gtogs te /",
    "K10D0271_H0273:79a-5": "de'ang chung ngu myong zhing mang du myong bar mi 'gyur ro //",
    "K10D0271_H0273:79a-6": "sh'a ri'i bu /",
    "K10D0271_H0273:79a-7": "rigs kyi bu'am /",
    "K10D0271_H0273:79a-8": "rigs kyi bu mo gang sangs rgyas bcom ldan 'das de dag gi mtshan nyan pa dang /",
    "K10D0271_H0273:79a-9": "'dzin pa dang /",
    "K10D0271_H0273:79a-10": "'chang ba dang /",
    "K10D0271_H0273:79a-11": "klog pa dang; ston pa dang /",
    "K10D0271_H0273:79a-12": "rab tu 'don pa dang /",
    "K10D0271_H0273:79a-13": "kun chub par byed pa de byang chub kyi snying",
    "K10D0271_H0273:79a-14": "po la thug gi bar du nam yang mngon par",
    "K10D0271_H0273:79a-15": "shes pa dang bral bar mi 'gyur /",
    "K10D0271_H0273:79a-16": "nam yang mtshan dang bral bar mi 'gyur /",
    "K10D0271_H0273:79a-17": "nam yang gzungs dang bral bar mi 'gyur /",
    "K10D0271_H0273:79a-18": "nam yang dbang po ma tshang bar mi 'gyur /",
    "K10D0271_H0273:79a-19": "nam yang sgra dbyangs shin tu rgyas pa dang bral bar mi 'gyur /",
    "K10D0271_H0273:79a-20": "nam yang rnga sgra'i dbyangs dang bral bar mi 'gyur /",
    "K10D0271_H0273:79a-21": "nam yang sbyin gnas dang /",
    "K10D0271_H0273:79a-22": "phyir mi ldog pa dang bral bar mi 'gyur /",
    "K10D0271_H0273:79a-23": "nam yang byang chub kyi yan lag gi me tog dang bral bar mi 'gyur /",
    "K10D0271_H0273:79a-24": "nam yang theg pa chen po'i mdo sde shin tu rgyas pa dang bral bar mi 'gyur ro //",
    "K10D0271_H0273:79a-25": "sh'a ri'i bu /",
    "K10D0271_H0273:79a-26": "gnas ma yin zhing go skabs med do //",
    "K10D0271_H0273:79a-27": "sh'a ri'i bu /",
    "K10D0271_H0273:79a-28": "bud med gang sangs rgyas bcom ldan 'das de dag gi mtshan nyan pa dang /",
    "K10D0271_H0273:79a-29": "'dzin pa dang /",
    "K10D0271_H0273:79a-30": "'chang ba dang /",
    "K10D0271_H0273:79a-31": "klog pa dang /",
    "K10D0271_H0273:79a-32": "ston pa dang /",
    "K10D0271_H0273:79a-33": "rab tu 'don pa dang /",
    "K10D0271_H0273:79a-34": "kun chub par byed pa de bud med kyi dngos",
    "K10D0271_H0273:79b-0": "po lan gnyis thob par 'gyur ba de ni @79b",
    "K10D0271_H0273:79b-1": "gnas med do // smon lam gyi dbang gis len pa ni ma gtogs so //",
    "K10D0271_H0273:79b-2": "sh'a ri'i bu /",
    "K10D0271_H0273:79b-3": "gnas ma yin zhing go skabs med do //",
    "K10D0271_H0273:79b-4": "sh'a ri'i bu /",
    "K10D0271_H0273:79b-5": "rigs kyi bu'am /",
    "K10D0271_H0273:79b-6": "rigs kyi bu mo sangs rgyas bcom ldan 'das de dag gi mtshan nyan pa dang /",
    "K10D0271_H0273:79b-7": "'dzin pa dang /",
    "K10D0271_H0273:79b-8": "'chang ba dang /",
    "K10D0271_H0273:79b-9": "klog pa dang /",
    "K10D0271_H0273:79b-10": "ston pa dang /",
    "K10D0271_H0273:79b-11": "rab tu 'don pa dang /",
    "K10D0271_H0273:79b-12": "kun chub par byed na rigs kyi bu'am /",
    "K10D0271_H0273:79b-13": "rigs kyi bu mo de rgyal pos 'jigs par 'gyur ba'am /",
    "K10D0271_H0273:79b-14": "rkun pos sam /",
    "K10D0271_H0273:79b-15": "mes sam /",
    "K10D0271_H0273:79b-16": "chus sam /",
    "K10D0271_H0273:79b-17": "ma rungs pas sam /",
    "K10D0271_H0273:79b-18": "klus sam /",
    "K10D0271_H0273:79b-19": "gnod sbyin gyis sam /",
    "K10D0271_H0273:79b-20": "dri zas sam /",
    "K10D0271_H0273:79b-21": "lha ma yin gyis sam /",
    "K10D0271_H0273:79b-22": "mis sam /",
    "K10D0271_H0273:79b-23": "mi ma yin pas 'jigs par 'gyur ba'am /",
    "K10D0271_H0273:79b-24": "gang gis kyang glags rnyed par 'gyur ba de ni gnas med do //",
    "K10D0271_H0273:79b-25": "las kyi rnam par smin pa drag po ni ma gtogs te /",
    "K10D0271_H0273:79b-26": "de'ang chung ngu myong zhing mang du myong bar mi 'gyur ro //",
    "K10D0271_H0273:79b-27": "de 'jig rten pa'am /",
    "K10D0271_H0273:79b-28": "'jig rten las 'das pa'i don gang ci rtsom yang rung ste /",
    "K10D0271_H0273:79b-29": "de dge ba'i chos rnams 'phel ba nyid du 'gyur gyi /",
    "K10D0271_H0273:79b-30": "'grib par mi 'gyur bar re bar bya'o //",
    "K10D0271_H0273:79b-31": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10D0271_H0273:79b-32": "'jig rten mgon po de dag gi /",
    "K10D0271_H0273:79b-33": "mtshan rnams 'dzin par byed pa ni //",
    "K10D0271_H0273:79b-34": "mi khom thams cad yongs spangs nas //",
    "K10D0271_H0273:79b-35": "myur du bzang 'gror 'gro bar 'gyur //",
    "K10D0271_H0273:79b-36": "sangs rgyas 'byung ba mnyes byas nas //",
    "K10D0271_H0273:79b-37": "ston pa de mthong dad byed cing //",
    "K10D0271_H0273:79b-38": "'jig rten sgron ma mthong nas kyang //",
    "K10D0271_H0273:79b-39": "mchod pa bzang po byed par 'gyur //",
    "K10D0271_H0273:80a-0": "bskal pa bye ba @80a *//",
    "K10D0271_H0273:80a-1": "grangs med du //",
    "K10D0271_H0273:80a-2": "'khor ba rnam par spong bar byed //",
    "K10D0271_H0273:80a-3": "gang gis 'dren rnams mthong 'gyur ba'i //",
    "K10D0271_H0273:80a-4": "dri med mig kyang rnam par sbyong //",
    "K10D0271_H0273:80a-5": "'jig rten mgon po de dag gi /",
    "K10D0271_H0273:80a-6": "mtshan rnams su zhig 'dzin byed pa //",
    "K10D0271_H0273:80a-7": "de ni gang dang gar skyes par //",
    "K10D0271_H0273:80a-8": "'jig rten phyag bya'i 'os su 'gyur //",
    "K10D0271_H0273:80a-9": "de yi gzugs mtshan phun sum tshogs //",
    "K10D0271_H0273:80a-10": "phyug po'i khyim du skye bar 'gyur //",
    "K10D0271_H0273:80a-11": "dpa' zhing sbyin pa'i bdag por 'gyur //",
    "K10D0271_H0273:80a-12": "ser sna med cing lhug par gtong //",
    "K10D0271_H0273:80a-13": "mtshan rnams 'di dag su 'dzin pa //",
    "K10D0271_H0273:80a-14": "bskal pa bye ba mang por ni //",
    "K10D0271_H0273:80a-15": "lha yi tsandan na dmar po yi //",
    "K10D0271_H0273:80a-16": "dri ngad kha nas 'byung bar 'gyur //",
    "K10D0271_H0273:80a-17": "drang srong chen po de dag gi /",
    "K10D0271_H0273:80a-18": "mtshan rnams bud med thos gyur na //",
    "K10D0271_H0273:80a-19": "bud med dngos po rnams spangs te //",
    "K10D0271_H0273:80a-20": "skyes bu mkhas par red par 'gyur //",
    "K10D0271_H0273:80a-21": "mtshan rnams 'di dag su 'dzin pa; ;pha dang ma dang spun rnams dang //",
    "K10D0271_H0273:80a-22": "mdza' bshes nye du'i tshogs rnams kyi //",
    "K10D0271_H0273:80a-23": "sdug bsngal nam yang mthong mi 'gyur //",
    "K10D0271_H0273:80a-24": "mtshan rnams 'di dag su 'dzin pa //",
    "K10D0271_H0273:80a-25": "de dang de dag 'jig rten na; ;'dab ma stong phrag bye ldan pa'i //",
    "K10D0271_H0273:80a-26": "rin chen padmar skye bar 'gyur //",
    "K10D0271_H0273:80a-27": "mtshan rnams 'di dag su 'dzin pa //",
    "K10D0271_H0273:80a-28": "sangs rgyas zhing rnams thams cad du //",
    "K10D0271_H0273:80a-29": "nam mkha' las ni 'gro byed cing; ;'jig rten mgon po sangs rgyas zhing //",
    "K10D0271_H0273:80a-30": "rnam par dag pa mthong bar 'gyur //",
    "K10D0271_H0273:80a-31": "'jig rten mgon po'i drung dag tu //",
    "K10D0271_H0273:80a-32": "zab mo'i chos ni nyan byed cing //",
    "K10D0271_H0273:80a-33": "ji ltar thos pa chud mi gson //",
    "K10D0271_H0273:80b-0": "@80b mtshan rnams 'di dag su 'dzin pa //",
    "K10D0271_H0273:80b-1": "de dag la ni sdig can bdud //",
    "K10D0271_H0273:80b-2": "nag po'i rtsa lag sder bcas pas //",
    "K10D0271_H0273:80b-3": "nam yang glags rnyed mi 'gyur ro //",
    "K10D0271_H0273:80b-4": "mtshan rnams 'di dag su 'dzin pa //",
    "K10D0271_H0273:80b-5": "de dag mtshon gyis mi gsod cing //",
    "K10D0271_H0273:80b-6": "dug dang mes kyang ma yin la //",
    "K10D0271_H0273:80b-7": "rgyal po dang ni rkun po yis //",
    "K10D0271_H0273:80b-8": "de dag gtse bar byed mi 'gyur //",
    "K10D0271_H0273:80b-9": "lha dang klu dang gnod sbyin dang //",
    "K10D0271_H0273:80b-10": "dri za lto 'phye che rnams kyis //",
    "K10D0271_H0273:80b-11": "glags kyang rnyed par mi 'gyur ro //",
    "K10D0271_H0273:80b-12": "sangs rgyas 'di dag mi mchog ste //",
    "K10D0271_H0273:80b-13": "dpal gyi snying po 'brug gi rgyal //",
    "K10D0271_H0273:80b-14": "mdzangs pa bag yod gyur nas ni //",
    "K10D0271_H0273:80b-15": "mkhas mi su zhig mtshan mi 'dzin //",
    "K10D0271_H0273:80b-16": "'jig rten mgon po thams cad kyi //",
    "K10D0271_H0273:80b-17": "mtshan rnams 'di dag su nyan pa //",
    "K10D0271_H0273:80b-18": "mi de dag ni cho gas nyan //",
    "K10D0271_H0273:80b-19": "grags ldan rnams kyi mtshan thos nas //",
    "K10D0271_H0273:80b-20": "de dag dpa' zhing shes rab che //",
    "K10D0271_H0273:80b-21": "'jig rten mi mchog sangs rgyas 'gyur //",
    "K10D0271_H0273:80b-22": "bcom ldan 'das kyis de skad ces bka' stsal nas /",
    "K10D0271_H0273:80b-23": "tshe dang ldan pa sh'a ri'i bu dang /",
    "K10D0271_H0273:80b-24": "thams cad dang ldan pa'i 'khor de dag dang /",
    "K10D0271_H0273:80b-25": "lha dang /",
    "K10D0271_H0273:80b-26": "mi dang /",
    "K10D0271_H0273:80b-27": "lha ma yin dang /",
    "K10D0271_H0273:80b-28": "dri zar bcas pa'i 'jig rten yi rangs te /",
    "K10D0271_H0273:80b-29": "bcom ldan 'das kyis gsungs pa la mngon par bstod do //",
    "K10D0271_H0273:80b-30": "'phags pa sangs rgyas brgyad pa zhes bya ba theg po'i mdo rdzogs so ////",
    "K10D0271_H0273:80b-31": "rgya gar gyi mkhan po dzin mi tra dang /",
    "K10D0271_H0273:80b-32": "su rendra bo dhi dang /",
    "K10D0271_H0273:80b-33": "zhus chen gyi lo ts'a ba bande ye shes sdes zhus te gtan la phab pa /"
}