{
    "NK103(pe)015:1": "// gsang ba thugs kyi sgron ma bzhugs //",
    "NK103(pe)015:2": "rgya gar skad du /",
    "NK103(pe)015:3": "bo d+hi tsit+ta rat+na gu h+ya tsit+ta pra d+h+ai sam n+aa ma /",
    "NK103(pe)015:4": "bod skad du /",
    "NK103(pe)015:5": "byang chub kyi sems rin po che gsang ba thugs kyi sgron ma zhes bya ba /",
    "NK103(pe)015:6": "bcom ldan 'das dpal rang gsal ma bcos lhun gyis gnas pa'i ngang du phyag 'tshal lo //",
    "NK103(pe)015:7": "rgyal bas mkhyen snang dus drug bskul sprul brdar //",
    "NK103(pe)015:8": "'jig rten mun sel yang sprul nyi ma shar //",
    "NK103(pe)015:9": "de yi gsung bzhin blor bzhag gsal bar bstan //",
    "NK103(pe)015:10": "kun snang der rtogs mtshon med 'byung gzhir gnas //",
    "NK103(pe)015:11": "de rtogs 'khrul pas myang 'das 'khor bar 'gyur //",
    "NK103(pe)015:12": "kun gyi rgyur gyur 'byung ba bzhi las ltar //",
    "NK103(pe)015:13": "ma rtogs gzung 'dzin rnam rtog grangs mtha' yas //",
    "NK103(pe)015:14": "rjes rtogs brtags snang rang kar spyod pas 'khor //",
    "NK103(pe)015:15": "bdag 'dzin nyon mongs dbang gis rtogs don bcom //",
    "NK103(pe)015:16": "las dbang rgyal ba'i thugs rjes don mthar son //",
    "NK103(pe)015:17": "sbrul mdud gnas skabs gcig gis de rig 'gyur //",
    "NK103(pe)015:18": "de srid stong snang bdag med gshis su grol //",
    "NK103(pe)015:19": "theg chung tha dad 'bras bur brod bskur tsam //",
    "NK103(pe)015:20": "phyi nang mthon dman don la med par rdzogs //",
    "NK103(pe)015:21": "snying po rnal ma'i gsang du 'ub chub ste //",
    "NK103(pe)015:22": "gsal snang rtog med spros bral lhun grub ngang //",
    "NK103(pe)015:23": "nyi bzhin gsal snang kun gyis mtshon du med //",
    "NK103(pe)015:24": "bde ba chen po stong nyid spros dang bral //",
    "NK103(pe)015:25": "snang bzhin stong pas dngos por bstan du med //",
    "NK103(pe)015:26": "dbyer med gcig gi ngang du rtogs par mdzod //",
    "NK103(pe)015:27": "yid sbyin nor bu mchod bskur rten bkur 'dra //",
    "NK103(pe)015:28": "phyogs su ma lhungs rgyar ma chad pa'i ngang //",
    "NK103(pe)015:29": "gsal ba'i ngang du stong dbang bskur rdzogs 'dres //",
    "NK103(pe)015:30": "dbyer med rdzogs pa'i ngang du rgyas btab 'phags //",
    "NK103(pe)015:31": "rtse gcig ma yengs don rtogs goms par gzhag /",
    "NK103(pe)015:32": "rgya mtsho'i dbyings bzhin du ma gcig tu rdzogs //",
    "NK103(pe)015:33": "gzhi nyid lam la lam nyid 'bras bur snang //",
    "NK103(pe)015:34": "'grod du med pas bgrod pa'i mchog nyid de //",
    "NK103(pe)015:35": "snang ba dngos por 'dzin pa 'khrul pa'i blo //",
    "NK103(pe)015:36": "mnyam nyid mi g.yo chos kyi skur mtshon pas //",
    "NK103(pe)015:37": "cir yang snang ba bde chen rang gsal rgyas //",
    "NK103(pe)015:38": "'gro ba'i don du rnam sprul cir yang ston //",
    "NK103(pe)015:39": "'bras bu lhun rdzogs bde chen kun tu bzang //",
    "NK103(pe)015:40": "rol pa'i ngang du rol pa ma bcos bde //",
    "NK103(pe)015:41": "gnas gyur rang dag ye shes lngar sangs rgyas //",
    "NK103(pe)015:42": "kye dge slong rang gsal dbyer med yon tan bsam las 'das //",
    "NK103(pe)015:43": "mi rtog ma rtog de bzhin nam mkha'i ngang //",
    "NK103(pe)015:44": "rtsol ba'i rnam pa kun spangs lhug par gnas //",
    "NK103(pe)015:45": "gcig pur yul rkyen bral ba'i sa le ba //",
    "NK103(pe)015:46": "tshad ma gsum gyis nges par dang du long //",
    "NK103(pe)015:47": "chu bo bzhi rdzogs bla ma bkur bar bya //",
    "NK103(pe)015:48": "g.yos pa med pa'i bsam stan nges lung bstan //",
    "NK103(pe)015:49": "kun kyang ting 'dzin gsal rtog med rtogs byed //",
    "NK103(pe)015:50": "rgyal ba nyid dang dgongs spyod gcig par zung //",
    "NK103(pe)015:51": "thar pa bgrod phyir 'dis don gsal bar ston //",
    "NK103(pe)015:52": "gnod sbyin mo byang chub mas mdzad pa //",
    "NK103(pe)015:53": "byang chub kyi sems rin po che gsang ba thugs kyi sgron ma zhes bya ba //",
    "NK103(pe)015:54": "rdzogs so////rgya gar gyi mkhan po sh+r+ai sing+ha pra ba ta dang /",
    "NK103(pe)015:55": "bod kyi lo ts+aa ba slob dpon chen po bee",
    "NK103(pe)015:56": "ro tsa nas yul d+ha he na'i 'du khang du"
}