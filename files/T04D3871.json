{
    "T04D3871:1b-0": "@1b # // rgya gar skad du /",
    "T04D3871:1b-1": "bo dhi satva tsarya aa ba t'a ra /",
    "T04D3871:1b-2": "bod skad du /",
    "T04D3871:1b-3": "byang chub sems dpa'i spyod pa la 'jug pa /",
    "T04D3871:1b-4": "sangs rgyas dang byang chub sems dpa' thams cad [dd] la phyag 'tshal lo //",
    "T04D3871:1b-5": "bde gshegs chos kyi sku mnga' sras bcas dang //",
    "T04D3871:1b-6": "phyag 'os kun la'ang gus par phyag 'tshal te //",
    "T04D3871:1b-7": "bde gshegs sras kyi sdom la 'jug pa ni //",
    "T04D3871:1b-8": "lung bzhin mdor bsdus nas ni brjod par bya //",
    "T04D3871:1b-9": "sngon chad ma byung ba yang 'dir brjod med //",
    "T04D3871:1b-10": "sdeb sbyor mkhas pa'ang bdag la yod min te //",
    "T04D3871:1b-11": "de phyir gzhan don bsam pa bdag la med //",
    "T04D3871:1b-12": "rang gi yid la bsgom phyir ngas 'di brtsams //",
    "T04D3871:1b-13": "dge ba bsgom phyir bdag gi dad pa'i shugs //",
    "T04D3871:1b-14": "'di dag gis kyang re zhig 'phel 'gyur la //",
    "T04D3871:1b-15": "bdag dang skal ba mnyam pa gzhan gyis kyang //",
    "T04D3871:1b-16": "ci ste 'di dag mthong na don yod 'gyur //",
    "T04D3871:1b-17": "dal 'byor 'di ni rnyed par shin tu dka' //",
    "T04D3871:1b-18": "skyes bu'i don sgrub thob par gyur pa la //",
    "T04D3871:2a-0": "gal te 'di la phan pa @2a * //",
    "T04D3871:2a-1": "ma bsgrubs na //",
    "T04D3871:2a-2": "phyis 'di yang dag 'byor par ga la 'gyur //",
    "T04D3871:2a-3": "ji ltar mtshan mo mun nag sprin rum na //",
    "T04D3871:2a-4": "glog 'gyu skad cig bar snang ston pa ltar //",
    "T04D3871:2a-5": "da bzhin sangs rgyas mthu yis brgya lam na //",
    "T04D3871:2a-6": "'jig rten bsod nams blo gros thang 'ga' 'byung //",
    "T04D3871:2a-7": "de ltas dge ba nyam chung nyid la rtag //",
    "T04D3871:2a-8": "sdig pa stobs chen shin tu mi bzad pa //",
    "T04D3871:2a-9": "de ni rdzogs pa'i byang chub sems min pa //",
    "T04D3871:2a-10": "dge gzhan gang gis zil gyis gnon par 'gyur //",
    "T04D3871:2a-11": "bskal pa du mar rab dgongs mdzad pa yi //",
    "T04D3871:2a-12": "thub dbang rnams kyis 'di nyid phan bar gzigs //",
    "T04D3871:2a-13": "'dis ni tshad med skye bo'i tshogs rnams kyis //",
    "T04D3871:2a-14": "bde mchog bde blag nyid du thob par byed //",
    "T04D3871:2a-15": "srid pa'i sdug bsngal brgya phrag gzhom 'dod cing //",
    "T04D3871:2a-16": "sems can mi bde bsal bar 'dod pa dang //",
    "T04D3871:2a-17": "bde mang brgya phrag spyod par 'dod pas kyang //",
    "T04D3871:2a-18": "byang chub sems nyid rtag tu gtang mi bya //",
    "T04D3871:2a-19": "byang chub sems skyes gyur na skad cig gis //",
    "T04D3871:2a-20": "'khor ba'i btson rar bsdams pa'i nyam thag rnams //",
    "T04D3871:2a-21": "bde gshegs rnams kyi sras zhes brjod bya zhing //",
    "T04D3871:2b-0": "'jig rten lha mir @2b bcas pas phyag byar 'gyur //",
    "T04D3871:2b-1": "gser 'gyur rtsi yi rnam pa mchog lta bu //",
    "T04D3871:2b-2": "mi gtsang lus 'di blangs nas rgyal ba'i sku //",
    "T04D3871:2b-3": "rin chen ring thang med par bsgyur bas na //",
    "T04D3871:2b-4": "byang chub sems zhes bya ba rab brtan zung //",
    "T04D3871:2b-5": "'gro ba'i ded dpon gcig pu tshad med blos //",
    "T04D3871:2b-6": "legs par yongs su brtags na rin che bas //",
    "T04D3871:2b-7": "'gro ba'i gnas dang bral bar 'dod pa rnams //",
    "T04D3871:2b-8": "rin chen byang chub sems legs brtan par zung //",
    "T04D3871:2b-9": "dge ba gzhan kun chu shing bzhin du ni //",
    "T04D3871:2b-10": "'bras bu bskyed nas zad par 'gyur ba nyid //",
    "T04D3871:2b-11": "byang chub sems kyi ljon shing rtag par yang //",
    "T04D3871:2b-12": "'bras bu 'byin pas mi zad 'phel bar 'gyur //",
    "T04D3871:2b-13": "sdig pa shin tu mi bzad byas na yang //",
    "T04D3871:2b-14": "dpa' la brten nas 'jigs pa chen po ltar //",
    "T04D3871:2b-15": "gang la brten nas yud kyis sgrol 'gyur ba ;",
    "T04D3871:2b-16": "/ de la bag can rnams kyis cis mi brten //",
    "T04D3871:2b-17": "des ni dus mtha'i me bzhin sdig chen rnams //",
    "T04D3871:2b-18": "skad cig gcig gis nges par sreg par byed //",
    "T04D3871:2b-19": "de yi phan yon dpag tu med pa dag //",
    "T04D3871:2b-20": "byams mgon blo dang ldan pas nor bzangs bshad //",
    "T04D3871:2b-21": "byang chub sems de mdor bsdus na //",
    "T04D3871:2b-22": "rnam pa gnyis su shes bya ste //",
    "T04D3871:2b-23": "byang chub smon pa'i sems dang ni //",
    "T04D3871:2b-24": "byang chub 'jug pa nyid yin no //",
    "T04D3871:2b-25": "'gro bar 'dod dang 'gro ba yi //",
    "T04D3871:2b-26": "bye brag ji ltar shes pa ltar //",
    "T04D3871:2b-27": "de bzhin mkhas pas 'di gnyis kyi //",
    "T04D3871:2b-28": "bye brag rim bzhin shes par bya //",
    "T04D3871:2b-29": "byang chub smon pa'i sems las ni //",
    "T04D3871:2b-30": "'khor tsho 'bras bu che 'byung yang //",
    "T04D3871:2b-31": "ji ltar 'jug pa'i sems bzhin du //",
    "T04D3871:2b-32": "bsod nams rgyun chags 'byung ba min //",
    "T04D3871:2b-33": "gang nas bzung ste sems can khams //",
    "T04D3871:2b-34": "mtha' yas rab tu dgrol ba'i phyir //",
    "T04D3871:2b-35": "mi ldog pa yi sems kyis su //",
    "T04D3871:2b-36": "sems de yang dag blangs gyur pa //",
    "T04D3871:2b-37": "deng nas bzung ste gnyid log gam //",
    "T04D3871:2b-38": "bag med gyur kyang bsod nams shugs //",
    "T04D3871:2b-39": "rgyun mi 'chad par du ma zhig / nam mkha' mnyam par rab tu 'byung //",
    "T04D3871:3a-0": "'di ni 'thad pa dang bcas @3a * //",
    "T04D3871:3a-1": "par ;",
    "T04D3871:3a-2": "/ lag bzang gis ni zhus pa las //",
    "T04D3871:3a-3": "dman mos sems can don gyi phyir //",
    "T04D3871:3a-4": "de bzhin gshegs pa nyid kyis gsungs //",
    "T04D3871:3a-5": "sems can rnams kyi klad nad tsam //",
    "T04D3871:3a-6": "bsal lo snyam du bsams na yang //",
    "T04D3871:3a-7": "phan 'dogs bsam pa dang ldan de //",
    "T04D3871:3a-8": "bsod nams dpag med ldan gyur na //",
    "T04D3871:3a-9": "sems can re re'i mi bde ba //",
    "T04D3871:3a-10": "dpag tu med pa bsal 'dod cing //",
    "T04D3871:3a-11": "re re'ang yon tan dpag med du //",
    "T04D3871:3a-12": "bsgrub par 'dod pa smos ci dgos //",
    "T04D3871:3a-13": "pha'am yang na ma yang rung //",
    "T04D3871:3a-14": "su la 'di 'dra'i phan sems yod ;",
    "T04D3871:3a-15": "/ lha dang drang srong rnams kyang rung //",
    "T04D3871:3a-16": "tshangs pa la yang 'di yod dam //",
    "T04D3871:3a-17": "sems can de dag nyid la sngon //",
    "T04D3871:3a-18": "rang gi don du 'di 'dra'i sems //",
    "T04D3871:3a-19": "rmi lam du yang ma rmis na //",
    "T04D3871:3a-20": "gzhan gyi don du ga la skye //",
    "T04D3871:3a-21": "gzhan dag rang gi don du yang //",
    "T04D3871:3a-22": "mi 'byung sems can don sems gang //",
    "T04D3871:3a-23": "sems kyi rin chen khyad par 'di //",
    "T04D3871:3a-24": "snga na med pa'i rmad cig 'khrungs //",
    "T04D3871:3a-25": "'gro ba kun gyi dga' ba'i rgyu //",
    "T04D3871:3a-26": "sems can sdug bsngal rtsir gyur pa //",
    "T04D3871:3a-27": "rin chen sems kyi bsod nams gang //",
    "T04D3871:3a-28": "de la ji ltar gzhal gyis lang //",
    "T04D3871:3a-29": "phan par bsams pa tsam gyis kyang //",
    "T04D3871:3a-30": "sangs rgyas mchod las khyad 'phags na //",
    "T04D3871:3a-31": "sems can ma lus thams cad kyi //",
    "T04D3871:3a-32": "bde don btson pa smos ci dgos //",
    "T04D3871:3a-33": "sdug bsngal 'dor 'dod sems yod kyang //",
    "T04D3871:3a-34": "sdug bsngal nyid la mngon par rgyug / bde ba 'dod kyang gti mug pas //",
    "T04D3871:3a-35": "rang gi bde ba dgra ltar 'joms //",
    "T04D3871:3a-36": "gang zhig bde bas phongs pa dang //",
    "T04D3871:3a-37": "sdug bsngal mang ldan de dag la //",
    "T04D3871:3a-38": "bde ba kun gyis tshim pa dang //",
    "T04D3871:3a-39": "sdug bsngal thams cad gcod byed cing //",
    "T04D3871:3a-40": "gti mug kyang ni sel byed pa //",
    "T04D3871:3a-41": "de dang dge mtshungs ga la yod //",
    "T04D3871:3a-42": "de 'dra'i bshes kyang ga la yod //",
    "T04D3871:3a-43": "bsod nams de 'dra'ang ga la yod //",
    "T04D3871:3a-44": "phan btags lan lon gang yin pa //",
    "T04D3871:3a-45": "de yang re zhig bsngags 'os na //",
    "T04D3871:3a-46": "ma bcol legs par byed pa yi //",
    "T04D3871:3a-47": "byang chub sems dpa' smos ci dgos //",
    "T04D3871:3b-0": "'gro ba nyung zad nar @3b ma'i zas sbyor ba //",
    "T04D3871:3b-1": "skad cig zas tsam sbyin par byed pa dang //",
    "T04D3871:3b-2": "brnyas bcas nyin phyed 'drangs [*drangs?] par byed pa yang //",
    "T04D3871:3b-3": "dge ba byed pa yin zhes skye bos bkur //",
    "T04D3871:3b-4": "sems can grangs mtha' yas la dus ring du //",
    "T04D3871:3b-5": "bde bar gshegs kyi bde ba bla na med //",
    "T04D3871:3b-6": "yid la bsam pa mtha' dag rdzogs byed pa //",
    "T04D3871:3b-7": "rtag ru sbyin pa lta zhig smos ci dgos //",
    "T04D3871:3b-8": "gang zhig de 'dra'i rgyal sras sbyin bdag la //",
    "T04D3871:3b-9": "gal te ngan sems skyed par byed na de //",
    "T04D3871:3b-10": "ngan sems bskyed pa'i grangs bzhin bskal par ni //",
    "T04D3871:3b-11": "dmyal bar gnas par 'gyur zhes thub pas gsungs //",
    "T04D3871:3b-12": "'on te gang zhig yid rab dang byed na //",
    "T04D3871:3b-13": "de yi 'bras bu de bas lhag par 'phel //",
    "T04D3871:3b-14": "rgyal sras rnams la do gal chen pos kyang //",
    "T04D3871:3b-15": "sdig pa mi 'byung dge ba dang gis 'phel //",
    "T04D3871:3b-16": "gang la sems kyi dam pa rin chen de //",
    "T04D3871:3b-17": "skyes pa de yi sku la phyag 'tshal zhing //",
    "T04D3871:3b-18": "gang la gnod pa byas kyang bde 'brel ba //",
    "T04D3871:3b-19": "bde ba'i 'byung gnas de la skyabs su mchi //",
    "T04D3871:3b-20": "byang chub sems dpa'i spyod pa la 'jug pa las",
    "T04D3871:3b-21": "byang chub sems kyi phan yon bshad pa zhes bya",
    "T04D3871:3b-22": "ba ste le'u dang po'o /",
    "T04D3871:3b-24": "// / rin chen sems de gzung bar bya ba'i phyir //",
    "T04D3871:3b-25": "de bzhin gshegs pa rnams dang dam pa'i chos //",
    "T04D3871:3b-26": "dkon mchog dri ma med dang sangs rgyas sras //",
    "T04D3871:3b-27": "yon tan rgya mtsho rnams la legs par mchod //",
    "T04D3871:3b-28": "me tog 'bras bu ji snyed yod pa dang //",
    "T04D3871:3b-29": "sman gyi rnam pa gang zhig yod pa dang //",
    "T04D3871:3b-30": "'jig rten rin chen ji snyed yod pa dang //",
    "T04D3871:3b-31": "chu gtsang yid du 'ong ba ci yod dang //",
    "T04D3871:3b-32": "rin chen ri bo dang ni de bzhin du //",
    "T04D3871:3b-33": "nags tshal sa phyogs dben zhing nyams dga' dang //",
    "T04D3871:3b-34": "ljon shing me tog rgyan spras spung pa dang //",
    "T04D3871:3b-35": "shing gang 'bras bzang yal ga dud pa dang //",
    "T04D3871:3b-36": "lha sogs 'jig rten na yang dri dang ni //",
    "T04D3871:3b-37": "spos dang dpag bsam shing dang rin chen shing //",
    "T04D3871:3b-38": "ma rmos 'khrungs pa'i lo tog rnam pa dang //",
    "T04D3871:3b-39": "gzhan yang mchod par 'os pa'i rgyan rnams ni //",
    "T04D3871:4a-0": "mtsho dang rdzing bu padmas brgyan pa dag / ngang pa shin tu @4a * //",
    "T04D3871:4a-1": "skad snyan yid 'ong ldan //",
    "T04D3871:4a-2": "nam mkha' rab 'byams khams kyi mthas gtugs na //",
    "T04D3871:4a-3": "yongs su gzung ba med pa de dag kun //",
    "T04D3871:4a-4": "blo yis blangs nas thub pa skyes kyi mchog //",
    "T04D3871:4a-5": "sras dang bcas pa rnams la legs 'bul na //",
    "T04D3871:4a-6": "yon gnas dam pa thugs rje che rnams kyis //",
    "T04D3871:4a-7": "bdag la brtser dgongs bdag gi 'di dag bzhes //",
    "T04D3871:4a-8": "bdag ni bsod nams mi ldan bkren chen te //",
    "T04D3871:4a-9": "mchod pa'i nor gzhan bdag la cang ma mchis //",
    "T04D3871:4a-10": "des na gzhan don dgongs pa'i mgon gyis 'di //",
    "T04D3871:4a-11": "bdag gi don slad nyid kyi mthus bzhes shig / rgyal dang da sras rnams la bdag gis ni //",
    "T04D3871:4a-12": "bdag gi lus kun gtan du dbul bar bgyi //",
    "T04D3871:4a-13": "sems dpa' mchog rnams bdag ni yongs bzhes shig / gus pas khyed kyi 'bangs su mchi bar bgyi //",
    "T04D3871:4a-14": "bdag ni khyed kyis yongs su bzung bas na //",
    "T04D3871:4a-15": "srid na mi 'jigs sems can phan pa bgyid //",
    "T04D3871:4a-16": "sngon gyi sdig las yang dag 'da' bgyid cing //",
    "T04D3871:4a-17": "sdig pa gzhan yang slan chad mi bgyid do //",
    "T04D3871:4a-18": "khrus kyi khang pa shin tu dri zhim pa //",
    "T04D3871:4a-19": "shel gyi sa gzhi gsal zhing 'tshor ba ltar //",
    "T04D3871:4a-20": "rin chen 'bar ba'i ka ba yid 'ong ldan //",
    "T04D3871:4a-21": "mu tig 'od chags bla re bres pa der //",
    "T04D3871:4a-22": "de bzhin gshegs dang de yi sras rnams la //",
    "T04D3871:4a-23": "rin chen bum pa mang po spos kyi chu //",
    "T04D3871:4a-24": "yid 'ong legs par bkang ba glu dang ni //",
    "T04D3871:4a-25": "rol mor bcas pa du mas sku khrus gsol //",
    "T04D3871:4a-26": "de dag sku la mtshungs pa med pa'i gos //",
    "T04D3871:4a-27": "gtsang la dri rab bsgos pas sku phyi'o //",
    "T04D3871:4a-28": "de nas de la kha dog legs bsgyur ba'i //",
    "T04D3871:4a-29": "na bza' shin tu dri zhim dam pa 'bul //",
    "T04D3871:4a-30": "gos bzang srab la 'jam pa sna tshogs dang //",
    "T04D3871:4a-31": "rgyan mchog brgya phrag de dang de dag gis //",
    "T04D3871:4a-32": "'phags pa kun du bzang dang 'jam dbyangs dang //",
    "T04D3871:4a-33": "'jig rten dbang phyug sogs la'ang brgyan par bgyi //",
    "T04D3871:4a-34": "stong gsum kun du dri ngad ldang ba yi //",
    "T04D3871:4a-35": "dri mchog rnams kyis thub dbang kun gyi sku //",
    "T04D3871:4a-36": "gser sbyangs btso ma byi dor byas pa ltar //",
    "T04D3871:4a-37": "'od chags 'bar bde dag byug par bgyi //",
    "T04D3871:4b-0": "@4b thub dbang mchod gnas mchog la yid 'ong ba'i //",
    "T04D3871:4b-1": "me tog manda ra dang padma dang //",
    "T04D3871:4b-2": "autpala la sogs dri zhim thams cad dang //",
    "T04D3871:4b-3": "phreng ba spel legs yid 'ong rnams kyis mchod //",
    "T04D3871:4b-4": "spos mchog yid 'phrog dri ngad khyab pa yi //",
    "T04D3871:4b-5": "bdug pa'i sprin tshogs rnams kyang de la dbul //",
    "T04D3871:4b-6": "zhal zas bza' btung sna tshogs bcas pa yi //",
    "T04D3871:4b-7": "lha bshos rnams kyang de la dbul bar bgyi //",
    "T04D3871:4b-8": "gser gyi padma tshar du dngar ba yi //",
    "T04D3871:4b-9": "rin chen sgron ma rnams kyang dbul bar bgyi //",
    "T04D3871:4b-10": "sa gzhi bstar ba spos kyis byugs pa der //",
    "T04D3871:4b-11": "me tog yid 'ong sil ma dgram par bya //",
    "T04D3871:4b-12": "gzhal med pho brang bstod dbyangs yid 'ong ldan //",
    "T04D3871:4b-13": "mu tig rin chen rgyan 'phyang mdzes 'bar ba //",
    "T04D3871:4b-14": "dpag yas nam mkha'i rgyan gyur de dag kyang //",
    "T04D3871:4b-15": "thugs rje'i rang bzhin can la dbul bar bgyi //",
    "T04D3871:4b-16": "rin chen gdugs mdzes gser gyi yu ba can //",
    "T04D3871:4b-17": "khor yug rgyan gyi rnam pa yid 'ong ldan //",
    "T04D3871:4b-18": "dbyibs legs blta na sdug pa bsgreng ba yang //",
    "T04D3871:4b-19": "rtag tu thub dbang rnams la dbul bar bgyi //",
    "T04D3871:4b-20": "de las gzhan yang mchod pa'i tshogs //",
    "T04D3871:4b-21": "rol mo dbyangs snyan yid 'ong ldan //",
    "T04D3871:4b-22": "sems can sdag [*sdug] bsngal tshim byed pa'i //",
    "T04D3871:4b-23": "sprin rnams so sor gnas gyur cig / dam chos dkon mchog thams cad dang //",
    "T04D3871:4b-24": "mchod rten rnams dang sku gzugs la //",
    "T04D3871:4b-25": "rin chen me tog la sogs char //",
    "T04D3871:4b-26": "rgyun mi 'chad par 'bab par shog //",
    "T04D3871:4b-27": "ji ltar 'jam dbyangs la sogs pas //",
    "T04D3871:4b-28": "rgyal ba rnams la mchod mdzad pa //",
    "T04D3871:4b-29": "de bzhin bdag gis de bzhin gshegs //",
    "T04D3871:4b-30": "mgon po sras dang bcas rnams mchod //",
    "T04D3871:4b-31": "yon tan rgya mtsho rnams la bdag / bstod dbyangs yan lag rgya mtshos bstod //",
    "T04D3871:4b-32": "bstod dbyangs snyan sprin de dag la //",
    "T04D3871:4b-33": "nges par kun du 'byung gyur cig / dus gsum gshegs pa'i sangs rgyas kun //",
    "T04D3871:4b-34": "chos dang tshogs kyi mchog bcas la //",
    "T04D3871:4b-35": "zhing rdul kun gyi grangs snyed kyi //",
    "T04D3871:4b-36": "lus btud pa yis bdag phyag 'tshal //",
    "T04D3871:5a-0": "byang chub sems kyi gzhi rnams @5a * //",
    "T04D3871:5a-1": "dang ;",
    "T04D3871:5a-2": "/ mchod rten rnams la bdag phyag 'tshal //",
    "T04D3871:5a-3": "mkhan po de bzhin slob dpon dang //",
    "T04D3871:5a-4": "brtul zhugs mchog la phyag 'tshal lo //",
    "T04D3871:5a-5": "byang chub snying por mchis kyi bar //",
    "T04D3871:5a-6": "sangs rgyas rnams la skyabs su mchi //",
    "T04D3871:5a-7": "chos dang byang chub sems dpa' yi //",
    "T04D3871:5a-8": "tshogs la'ang de bzhin skyabs su mchi //",
    "T04D3871:5a-9": "phyogs rnams kun na bzhugs pa yi //",
    "T04D3871:5a-10": "rdzogs sangs rgyas dang byang chub sems //",
    "T04D3871:5a-11": "thugs rje chen po mnga' rnams la //",
    "T04D3871:5a-12": "thal mo sbyar te gsol ba ni //",
    "T04D3871:5a-13": "thog ma med ldan 'khor ba nas //",
    "T04D3871:5a-14": "tshe rabs 'di 'am gzhan dag tu //",
    "T04D3871:5a-15": "bdag gis ma 'tshal sdig bgyis pa'am //",
    "T04D3871:5a-16": "bgyid du stsal ba nyid dang ni //",
    "T04D3871:5a-17": "gti mug 'khrul pas bdag non te //",
    "T04D3871:5a-18": "rjes su yid rangs gang bgyis pa //",
    "T04D3871:5a-19": "nongs pa de ni mthong bgyis nas //",
    "T04D3871:5a-20": "bsam pa thag pas mgon la bshags ;",
    "T04D3871:5a-21": "/ bdag gis dkon mchog gsum dang ni //",
    "T04D3871:5a-22": "pha ma'am bla ma gzhan dag la //",
    "T04D3871:5a-23": "nyon mongs sgo nas lus ngag dang //",
    "T04D3871:5a-24": "yid kyis gnod bgyis gang lags dang //",
    "T04D3871:5a-25": "nyes pa du mas skyon chags pa'i //",
    "T04D3871:5a-26": "sdig can bdag gis sdig pa gang //",
    "T04D3871:5a-27": "shin tu mi bzad bgyis pa de //",
    "T04D3871:5a-28": "thams cad 'dren pa rnams la bshags //",
    "T04D3871:5a-29": "bdag ni sdig pa ma byang bar //",
    "T04D3871:5a-30": "sngon du 'gum par 'gyur du mchi //",
    "T04D3871:5a-31": "ji ltar 'di las nges thar bar //",
    "T04D3871:5a-32": "myur ba'i tshul gyis bskyab tu gsol //",
    "T04D3871:5a-33": "yid brtan mi rung 'chi bdag 'di //",
    "T04D3871:5a-34": "byas dang ma byas mi sdod pas //",
    "T04D3871:5a-35": "na dang mi na kun gyis kyang //",
    "T04D3871:5a-36": "glo bur tshe la yid mi brtan //",
    "T04D3871:5a-37": "thams cad bor te chas dgos par //",
    "T04D3871:5a-38": "bdag gis de ltar ma shes nas //",
    "T04D3871:5a-39": "mdza' dang mi mdza'i don gyi phyir //",
    "T04D3871:5a-40": "sdig pa rnam pa sna tshogs byas //",
    "T04D3871:5a-41": "mi mdza' rnams kyang med 'gyur zhing //",
    "T04D3871:5a-42": "mdza' ba rnams kyang med par 'gyur //",
    "T04D3871:5a-43": "bdag kyang med par 'gyur ba ste //",
    "T04D3871:5a-44": "de bzhin thams cad med par 'gyur //",
    "T04D3871:5a-45": "rmi lam nyams su myong ba bzhin //",
    "T04D3871:5a-46": "dngos po gang dang gang spyad pa //",
    "T04D3871:5a-47": "de de dran pa'i yul du 'gyur //",
    "T04D3871:5b-0": "'das pa @5b thams cad mthong mi 'gyur //",
    "T04D3871:5b-1": "re zhig gson tshe 'di nyid la //",
    "T04D3871:5b-2": "mdza' dang mi mdza' du ma 'das //",
    "T04D3871:5b-3": "de dag don du byas pa'i sdig / mi bzad gang yin mdun na gnas //",
    "T04D3871:5b-4": "de ltar bdag ni glo bur zhes //",
    "T04D3871:5b-5": "bdag gis rtogs par ma gyur pas //",
    "T04D3871:5b-6": "gti mug chags dang zhe sdang gis //",
    "T04D3871:5b-7": "sdig pa rnam pa du ma byas //",
    "T04D3871:5b-8": "nyin mtshan sdod pa yong med par //",
    "T04D3871:5b-9": "tshe 'di rtag tu god 'gyur zhing //",
    "T04D3871:5b-10": "snon pa gud nas 'ong med na //",
    "T04D3871:5b-11": "bdag lta 'chi bar cis mi 'gyur //",
    "T04D3871:5b-12": "bdag ni mal na 'dug bzhin du //",
    "T04D3871:5b-13": "gnyen bshes kun gyis mtha' bskor kyang //",
    "T04D3871:5b-14": "srog 'chad pa yi tshor ba dag / bdag nyid gcig pus myong bar 'gyur //",
    "T04D3871:5b-15": "gshin rje'i pho nyas zin pa la //",
    "T04D3871:5b-16": "gnyen gyis ci phan bshes ci phan //",
    "T04D3871:5b-17": "de tshe bsod nams gcig bskyabs na //",
    "T04D3871:5b-18": "de yang bdag gis ma bsten to //",
    "T04D3871:5b-19": "mgon po bag med bdag gis ni //",
    "T04D3871:5b-20": "'jigs pa 'di 'dra ma 'tshal nas //",
    "T04D3871:5b-21": "mi rtag tshe 'di'i ched dag tu //",
    "T04D3871:5b-22": "sdig pa mang po nye bar bsgrubs //",
    "T04D3871:5b-23": "skye bo yan lag bcad pa'i sar //",
    "T04D3871:5b-24": "di ring khrid pa'ang bred 'gyur te //",
    "T04D3871:5b-25": "kha skams mig rtsa ngan la sogs //",
    "T04D3871:5b-26": "snga las gzhan du 'gyur snang na //",
    "T04D3871:5b-27": "gshin rje'i pho nya 'jigs 'jigs lta'i //",
    "T04D3871:5b-28": "sha tshugs can gyis bzung gyur cing //",
    "T04D3871:5b-29": "'jigs chen nad kyis thebs gyur pa //",
    "T04D3871:5b-30": "rab tu nyam thag smos ci dgos //",
    "T04D3871:5b-31": "su zhig 'jigs chen 'di las bdag / legs par skyob par byed 'gyur zhes //",
    "T04D3871:5b-32": "bred sha thon pa'i mig bgrad nas //",
    "T04D3871:5b-33": "phyogs bzhir skyabs dag tshol bar byed //",
    "T04D3871:5b-34": "phyogs bzhir skyabs med mthong nas ni //",
    "T04D3871:5b-35": "de nas kun du yi mug 'gyur //",
    "T04D3871:5b-36": "gnas der skyabs yod ma yin na //",
    "T04D3871:5b-37": "de tshe bdag gis ji ltar bya //",
    "T04D3871:5b-38": "de bas rgyal ba 'gro ba'i mgon ;",
    "T04D3871:5b-39": "/'gro ba skyob pa'i don brtson pa //",
    "T04D3871:5b-40": "stobs chen 'jigs pa kun sel la //",
    "T04D3871:5b-41": "di ring nyid nas skyabs su mchi //",
    "T04D3871:5b-42": "de yi thugs su chud pa'i chos //",
    "T04D3871:5b-43": "'khor ba'i 'jigs pa sel ba dang //",
    "T04D3871:5b-44": "byang chub sems dpa'i tshogs la yang //",
    "T04D3871:6a-0": "de bzhin yang dag skyabs @6a * //",
    "T04D3871:6a-1": "su mchi //",
    "T04D3871:6a-2": "bdag ni 'jigs pas rnam skrag pas //",
    "T04D3871:6a-3": "kun du bzang la bdag nyid 'bul //",
    "T04D3871:6a-4": "'jam pa'i dbyangs la bdag nyid kyis //",
    "T04D3871:6a-5": "bdag gi lus ni dbul bar bgyi //",
    "T04D3871:6a-6": "thugs rjes spyod pa ma 'khrul ba //",
    "T04D3871:6a-7": "spyan ras gzigs mgon de la yang //",
    "T04D3871:6a-8": "nyam thag nga ros 'o dod 'bod //",
    "T04D3871:6a-9": "sdig ldan bdag la bskyab tu gsol //",
    "T04D3871:6a-10": "'phags pa nam mkha'i snying po dang //",
    "T04D3871:6a-11": "sa yi snying po dag dang ni //",
    "T04D3871:6a-12": "thugs rje che mgon thams cad la //",
    "T04D3871:6a-13": "skyabs tshol snying nas 'o dod 'bod //",
    "T04D3871:6a-14": "gang zhig mthong nas gshin rje yi //",
    "T04D3871:6a-15": "pho nya la sogs sdang ba rnams //",
    "T04D3871:6a-16": "skrag nas phyogs bzhir 'byer byed pa //",
    "T04D3871:6a-17": "rdo rje can la skyabs su mchi //",
    "T04D3871:6a-18": "sngon chad khyed kyi bka' las 'das //",
    "T04D3871:6a-19": "da ni 'jigs pa che mthong nas //",
    "T04D3871:6a-20": "khyed la skyabs su mchi lags kyis //",
    "T04D3871:6a-21": "'jigs pa myur du bsal du gsol //",
    "T04D3871:6a-22": "tha mal nad kyis 'jigs na yang //",
    "T04D3871:6a-23": "sman pa'i ngag bzhin bya dgos na //",
    "T04D3871:6a-24": "'dod chags la sogs nyes pa brgya'i //",
    "T04D3871:6a-25": "nad kyis rtag btab smos ci dgos //",
    "T04D3871:6a-26": "de gcig gis kyang 'dzam gling na //",
    "T04D3871:6a-27": "gnas pa'i mi kun brlag byed la //",
    "T04D3871:6a-28": "de dag gso ba'i sman gzhan ni //",
    "T04D3871:6a-29": "phyogs rnams kun nas mi rnyed na //",
    "T04D3871:6a-30": "de la sman pa thams cad mkhyen //",
    "T04D3871:6a-31": "zug rngu thams cad 'byin pa yi //",
    "T04D3871:6a-32": "bka' ltar mi byed sems pa ni //",
    "T04D3871:6a-33": "shin tu gti mug smad pa'i gnas //",
    "T04D3871:6a-34": "da yang sa tha mal chung du la'ang //",
    "T04D3871:6a-35": "bag yod gnas par bya dgos na //",
    "T04D3871:6a-36": "dpag tshad stong du lhung ba yi //",
    "T04D3871:6a-37": "yun ring g-yang sar smos ci dgos //",
    "T04D3871:6a-38": "di ring kho na mi 'chi zhes //",
    "T04D3871:6a-39": "bde bar 'dug pa rigs ma yin //",
    "T04D3871:6a-40": "bdag ni med par 'gyur ba'i dus //",
    "T04D3871:6a-41": "de ni gdon mi za bar 'byung //",
    "T04D3871:6a-42": "bdag la mi 'jigs su yis byin //",
    "T04D3871:6a-43": "'di las ji ltar nges thar zhes //",
    "T04D3871:6a-44": "gdon mi za bar med 'gyur na //",
    "T04D3871:6a-45": "ji ltar bdag yid bde bar 'dug / sngon chad myong ste zhig pa las //",
    "T04D3871:6a-46": "bdag la lhag pa ci yod na //",
    "T04D3871:6a-47": "bdag ni de la mngon zhen nas //",
    "T04D3871:6a-48": "bla ma'i bka' dang 'gal bar byas //",
    "T04D3871:6a-49": "gson tshe 'di dang de bzhin du //",
    "T04D3871:6b-0": "gnyen dang bshes pa @6b rnam spangs nas //",
    "T04D3871:6b-1": "gcig pu ga shed 'gro dgos na //",
    "T04D3871:6b-2": "mdza' dang mi mdza' kun ci rung //",
    "T04D3871:6b-3": "mi dge ba las sdug bsngal 'byung //",
    "T04D3871:6b-4": "de las ji ltar nges thar zhes //",
    "T04D3871:6b-5": "nyin mtshan rtag tu bdag gis ni //",
    "T04D3871:6b-6": "'di nyid 'ba' zhig bsam pa'i rigs //",
    "T04D3871:6b-7": "bdag ni mi shes gti mug pas //",
    "T04D3871:6b-8": "rang bzhin kha na ma tho'am //",
    "T04D3871:6b-9": "bcas pa'i sdig pa gang yin las //",
    "T04D3871:6b-10": "gang yang rung ba bgyis pa rnams //",
    "T04D3871:6b-11": "mgon po'i spyan sngar mngon sum du //",
    "T04D3871:6b-12": "thal sbyar sdug bsngal 'jigs sems kyis //",
    "T04D3871:6b-13": "yang dang yang du phyag 'tshal te //",
    "T04D3871:6b-14": "de dag thams cad bshags par bgyi //",
    "T04D3871:6b-15": "'dren pa rnams kyis bdag gi sdig / nongs pa lags par gzung du gsol //",
    "T04D3871:6b-16": "'di ni bzang po ma lags pas //",
    "T04D3871:6b-17": "slan chad bdag ni yong mi bgyid //",
    "T04D3871:6b-18": "byang chub sems dpa'i spyod pa la 'jug pa las /",
    "T04D3871:6b-19": "sdig pa bshags pa'i le'u ste gnyis pa'o /",
    "T04D3871:6b-21": "// / sems can kun gyi ngan song gi / sdug bsngal ngal so'i dge ba dang //",
    "T04D3871:6b-22": "sdug bsngal can dag bder gnas la //",
    "T04D3871:6b-23": "dga' bas rjes su yi rang ngo //",
    "T04D3871:6b-24": "byang chub rgyur gyur dge bsags pa //",
    "T04D3871:6b-25": "de la rjes su yi rang ngo //",
    "T04D3871:6b-26": "lus can 'khor ba'i sdug bsngal las //",
    "T04D3871:6b-27": "nges par thar la yi rang ngo //",
    "T04D3871:6b-28": "skyob pa rnams kyi byang chub dang //",
    "T04D3871:6b-29": "rgyal sras sa la'ang yi rang ngo //",
    "T04D3871:6b-30": "sems can thams cad bde mdzad pa'i //",
    "T04D3871:6b-31": "thugs bskyed dge ba rgya mtsho dang //",
    "T04D3871:6b-32": "sems can phan pa mdzad pa la //",
    "T04D3871:6b-33": "dga' bas rjes su yi rang ngo //",
    "T04D3871:6b-34": "phyogs rnams kun gyi sangs rgyas la //",
    "T04D3871:6b-35": "thal mo sbyar te gsol ba ni //",
    "T04D3871:6b-36": "sems can sdug bsngal mun 'thoms la //",
    "T04D3871:6b-37": "chos kyi sgron ma spar du gsol //",
    "T04D3871:6b-38": "rgyal ba mya ngan 'da' bzhed la //",
    "T04D3871:6b-39": "thal mo sbyar te gsol ba ni //",
    "T04D3871:6b-40": "'gro 'di ldongs par mi dgod cing //",
    "T04D3871:6b-41": "bskal pa grangs med bzhugs par gsol //",
    "T04D3871:6b-42": "de ltar 'di dag kun byas te //",
    "T04D3871:6b-43": "dge ba bdag gis bsags pa gang //",
    "T04D3871:6b-44": "des ni sems can thams cad kyi //",
    "T04D3871:6b-45": "sdug bsngal thams cad bsal bar shog /'gro ba nad pa ji srid du //",
    "T04D3871:7a-0": "nad sos gyur gyi @7a * //",
    "T04D3871:7a-1": "bar du ni //",
    "T04D3871:7a-2": "sman dang sman pa nyid dag dang //",
    "T04D3871:7a-3": "de yi nad g-yog byed par shog / zas dang skom gyi char phab ste //",
    "T04D3871:7a-4": "bkres dang skom pa'i sdug bsngal bsal //",
    "T04D3871:7a-5": "mu ge'i bskal pa bar ma'i tshe //",
    "T04D3871:7a-6": "bdag ni zas dang skom du gyur //",
    "T04D3871:7a-7": "sems can phongs shing dbul ba la //",
    "T04D3871:7a-8": "bdag ni mi zad gter gyur te //",
    "T04D3871:7a-9": "yo byad mkho dgu sna tshogs su //",
    "T04D3871:7a-10": "mdun du nye bar gnas gyur cig / lus dang de bzhin longs spyod dang //",
    "T04D3871:7a-11": "dus gsum dge ba thams cad kyang //",
    "T04D3871:7a-12": "sems can kun gyi don sgrub phyir //",
    "T04D3871:7a-13": "phongs ba med par gtang bar bya //",
    "T04D3871:7a-14": "thams cad btang bas mya ngan 'da' //",
    "T04D3871:7a-15": "bdag blo mya ngan 'das pa sgrub //",
    "T04D3871:7a-16": "thams cad gtong bar chabs gcig la //",
    "T04D3871:7a-17": "sems can rnams la btang ba mchog / bdag gis lus can thams cad la //",
    "T04D3871:7a-18": "lus 'di ci bder byin zin gyis //",
    "T04D3871:7a-19": "rtag tu gsod dang smod pa'am //",
    "T04D3871:7a-20": "brdeg sogs ci dgar byed la rag / bdag gi lus la rtse byed dam //",
    "T04D3871:7a-21": "co 'dri ga zha'i rgyu byed kyang //",
    "T04D3871:7a-22": "bdag gi lus 'di byin zin gyis //",
    "T04D3871:7a-23": "'di yi kha tas ci zhig bya //",
    "T04D3871:7a-24": "de la gnod par mi 'gyur ba'i //",
    "T04D3871:7a-25": "las gang yin pa'ang byed du chug / bdag la dmigs nas nam du yang //",
    "T04D3871:7a-26": "'ga' yang don med ma gyur cig / bdag la",
    "T04D3871:7a-27": "dmigs nas gang dag gi / khro'am dad pa'i sems",
    "T04D3871:7a-28": "byung ba // de nyid rtag tu de dag gi",
    "T04D3871:7a-29": "/ don kun 'grub pa'i rgyur gyur cig / gang",
    "T04D3871:7a-30": "dag bdag la kha zer ram //",
    "T04D3871:7a-31": "gzhan dag gnod pa byed pa'am //",
    "T04D3871:7a-32": "de bzhin phyar ka gtong yang rung //",
    "T04D3871:7a-33": "thams cad byang chub skal ldan gyur //",
    "T04D3871:7a-34": "bdag ni mgon med rnams kyi mgon //",
    "T04D3871:7a-35": "lam zhugs rnams kyi ded dpon dang //",
    "T04D3871:7a-36": "brgal 'dod rnams kyi gru dang ni //",
    "T04D3871:7a-37": "gzings dang zam pa nyid du gyur //",
    "T04D3871:7a-38": "gling don gnyer la gling dang ni //",
    "T04D3871:7a-39": "gnas mal 'dod la gnas mal dang //",
    "T04D3871:7a-40": "bdag ni lus can bran 'dod pa //",
    "T04D3871:7a-41": "kun gyi bran du gyur par shog / yid bzhin nor dang bum pa bzang //",
    "T04D3871:7a-42": "rig sngags grub dang sman chen dang //",
    "T04D3871:7a-43": "dpag bsam gyi ni shing dag dang //",
    "T04D3871:7b-0": "lus can @7b rnams kyi 'dod 'jor gyur //",
    "T04D3871:7b-1": "sa sogs 'byung ba chen po dang //",
    "T04D3871:7b-2": "nam mkha' bzhin du rtag par yang //",
    "T04D3871:7b-3": "sems can dpag tu med pa yi //",
    "T04D3871:7b-4": "rnam mang nyer 'tsho'i gzhir yang shog / de bzhin nam mkha'i mthas gtugs pa'i //",
    "T04D3871:7b-5": "sems can khams la rnam kun du ;",
    "T04D3871:7b-6": "/ thams cad mya ngan 'das bar du //",
    "T04D3871:7b-7": "bdag ni nyer 'tsho'i rgyur yang shog / ji ltar sngon gyi bde gshegs kyis //",
    "T04D3871:7b-8": "byang chub thugs ni bskyed pa dang //",
    "T04D3871:7b-9": "byang chub sems dpa'i bslab pa la //",
    "T04D3871:7b-10": "de dag rim bzhin gnas pa ltar //",
    "T04D3871:7b-11": "de bzhin 'gro la phan don du /",
    "T04D3871:7b-12": "byang chub sems ni bskyed bgyi zhing //",
    "T04D3871:7b-13": "de bzhin du ni bslab pa la'ang //",
    "T04D3871:7b-14": "rim pa bzhin du bslab par bgyi //",
    "T04D3871:7b-15": "de ltar blo dang ldan pa yis //",
    "T04D3871:7b-16": "rab dang byang chub sems bzung nas //",
    "T04D3871:7b-17": "mjug kyang rgyas par bya ba'i phyir //",
    "T04D3871:7b-18": "sems ni 'di ltar gzengs bstod do //",
    "T04D3871:7b-19": "deng du bdag tshe 'bras bu yod //",
    "T04D3871:7b-20": "mi yi srid pa legs par thob //",
    "T04D3871:7b-21": "di ring sangs rgyas rigs su skyes //",
    "T04D3871:7b-22": "sangs rgyas sras su bdag deng gyur //",
    "T04D3871:7b-23": "da ni bdag gis ci nas kyang //",
    "T04D3871:7b-24": "rigs dang mthun pa'i las brtsams te //",
    "T04D3871:7b-25": "skyon med btsun pa'i rigs 'di la //",
    "T04D3871:7b-26": "rnyog par mi 'gyur de ltar bya //",
    "T04D3871:7b-27": "long bas phyag dang phung po las //",
    "T04D3871:7b-28": "ji ltar rin chen rnyed pa ltar //",
    "T04D3871:7b-29": "de bzhin ji zhig ltar stes nas //",
    "T04D3871:7b-30": "byang chub sems 'di bdag la skyes //",
    "T04D3871:7b-31": "'gro ba'i 'chi bdag 'joms byed pa'i //",
    "T04D3871:7b-32": "bdud rtsi mchog kyang 'di yin no //",
    "T04D3871:7b-33": "'gro ba'i dbul ba sel ba yi //",
    "T04D3871:7b-34": "mi zad gter yang 'di yin no //",
    "T04D3871:7b-35": "'gro ba'i nad rab zhi byed pa'i //",
    "T04D3871:7b-36": "sman gyi mchog kyang 'di yin no //",
    "T04D3871:7b-37": "srid lam 'khyam zhing dub pa yi //",
    "T04D3871:7b-38": "'gro ba'i ngal so ljon shing yin //",
    "T04D3871:7b-39": "'gro ba thams cad ngan 'gro las //",
    "T04D3871:7b-40": "sgrol bar byed pa'i spyi stegs yin //",
    "T04D3871:7b-41": "'gro ba'i nyon mongs gdung sel ba'i //",
    "T04D3871:7b-42": "sems kyi zla ba shar ba yin //",
    "T04D3871:7b-43": "'gro ba'i me shes rab rib dag / dpyis 'byin nyi ma chen po yin //",
    "T04D3871:7b-44": "dam chos 'o ma bsrubs pa las //",
    "T04D3871:7b-45": "mar gyi nying khu byung ba yin //",
    "T04D3871:8a-0": "'gro ba'i mgron po srid pa'i lam rgyu @8a * //",
    "T04D3871:8a-1": "zhing ;",
    "T04D3871:8a-2": "/ bde ba'i longs spyod spyad par 'dod pa la //",
    "T04D3871:8a-3": "'di ni bde ba'i mchog tu nyer gnas te //",
    "T04D3871:8a-4": "sems can mgron chen tshim par byed pa yin //",
    "T04D3871:8a-5": "bdag gis di ring skyob pa thams cad kyi //",
    "T04D3871:8a-6": "spyan sngar 'gro ba bde gshegs nyid dang ni //",
    "T04D3871:8a-7": "bar du bde la mgron du bos zin gyis //",
    "T04D3871:8a-8": "lha dang lha min la sogs dga' bar gyis //",
    "T04D3871:8a-9": "byang chub sems dpa'i spyod pa la 'jug pa las /",
    "T04D3871:8a-10": "byang chub kyi sems yongs su gzung ba zhes bya ba ste le'u gsum pa'o /",
    "T04D3871:8a-12": "// / rgyal ba'i sras kyis de lta bur //",
    "T04D3871:8a-13": "byang chub sems rab brtan bzung nas //",
    "T04D3871:8a-14": "g-yel ba med par rtag tu yang //",
    "T04D3871:8a-15": "bslab las mi 'da' 'bad par bya //",
    "T04D3871:8a-16": "bab col brtsams pa gang yin pa'am //",
    "T04D3871:8a-17": "gang zhig legs par ma brtags pa //",
    "T04D3871:8a-18": "de ni dam bcas byas gyur kyang //",
    "T04D3871:8a-19": "bya'am btang zhes brtags pa'i rigs //",
    "T04D3871:8a-20": "sangs rgyas rnams dang de yi sras //",
    "T04D3871:8a-21": "shes rab chen pos gang brtags shing //",
    "T04D3871:8a-22": "bdag nyid kyis kyang brtag brtags pa //",
    "T04D3871:8a-23": "de la bshol du ci zhig yod //",
    "T04D3871:8a-24": "gal te de ltar dam bcas nas //",
    "T04D3871:8a-25": "las kyis bsgrub pa ma byas na //",
    "T04D3871:8a-26": "sems can de dag kun bslus pas //",
    "T04D3871:8a-27": "bdag gi 'gro ba ci 'drar 'gyur //",
    "T04D3871:8a-28": "dngos po phal pa cung zad la'ang //",
    "T04D3871:8a-29": "yid kyis sbyin par bsam byas nas //",
    "T04D3871:8a-30": "mi gang sbyin par mi byed pa //",
    "T04D3871:8a-31": "de yang yi dags 'gyur gsungs na //",
    "T04D3871:8a-32": "bla na med pa'i bde ba la //",
    "T04D3871:8a-33": "bsam pa thag pas mgron gnyer nas //",
    "T04D3871:8a-34": "'gro ba thams cad bslu byas na //",
    "T04D3871:8a-35": "bde 'gror ji ga 'gro 'gyur ram //",
    "T04D3871:8a-36": "mi gang byang chub sems btang yang //",
    "T04D3871:8a-37": "de dag thar bar byed pa ni //",
    "T04D3871:8a-38": "las tshul bsam gyis mi khyab ste //",
    "T04D3871:8a-39": "thams cad mkhyen pa kho nas mkhyen //",
    "T04D3871:8a-40": "de ni byang chub sems dpa' la //",
    "T04D3871:8a-41": "ltung ba'i nang na lci ba ste //",
    "T04D3871:8a-42": "'di ltar de ni byung gyur na //",
    "T04D3871:8a-43": "sems can kun gyi don la dman //",
    "T04D3871:8a-44": "gang gzhan skad cig tsam yang 'di'i //",
    "T04D3871:8a-45": "bsod nams bar chad gegs byed pa //",
    "T04D3871:8a-46": "sems can don la dman gyur pas //",
    "T04D3871:8a-47": "de yi ngan 'gro mu mtha' med //",
    "T04D3871:8b-0": "@8b sems can gcig gi bde ba yang //",
    "T04D3871:8b-1": "bshig na bdag nyid nyams 'gyur na //",
    "T04D3871:8b-2": "nam mkha' ma lus mtha' klas pa'i //",
    "T04D3871:8b-3": "lus can bde bshig smos ci dgos //",
    "T04D3871:8b-4": "de ltar ltung ba stobs ldan dang //",
    "T04D3871:8b-5": "byang chub sems stobs ldan pa dag /'khor bar res kyis 'dre byed na //",
    "T04D3871:8b-6": "sa thob pa la yun ring thogs //",
    "T04D3871:8b-7": "de ltas ji ltar dam bcas bzhin //",
    "T04D3871:8b-8": "bdag gis gus par bsgrub par bya //",
    "T04D3871:8b-9": "deng nas brtson par ma byas na //",
    "T04D3871:8b-10": "'og nas 'og tu 'gro bar 'gyur //",
    "T04D3871:8b-11": "sems can thams cad phan mdzad pa'i //",
    "T04D3871:8b-12": "sangs rgyas grangs med 'das gyur kyang //",
    "T04D3871:8b-13": "bdag ni rang gi nyes pas de'i //",
    "T04D3871:8b-14": "gso ba'i spyod yul ma gyur to //",
    "T04D3871:8b-15": "da dung de bzhin bdag byed na //",
    "T04D3871:8b-16": "yang dang yang du'ang de bzhin te //",
    "T04D3871:8b-17": "ngan 'gror nad dang 'ching ba dang //",
    "T04D3871:8b-18": "bcad dang gsheg sogs myong bar 'gyur //",
    "T04D3871:8b-19": "de bzhin gshegs pa 'byung ba dang //",
    "T04D3871:8b-20": "dad dang mi lus thob pa dang //",
    "T04D3871:8b-21": "dge goms rung ba de lta bu //",
    "T04D3871:8b-22": "dkon pa nam zhig thob par 'gyur //",
    "T04D3871:8b-23": "nad med nyi ma 'di lta bu //",
    "T04D3871:8b-24": "zas bcas 'tshe ba med kyang ni //",
    "T04D3871:8b-25": "tshe ni skad cig bslu ba ste //",
    "T04D3871:8b-26": "lus ni thad cig brnyan po bzhin ;",
    "T04D3871:8b-27": "/ bdag gi spyod pa 'di 'dras ni //",
    "T04D3871:8b-28": "mi yi lus kyang 'thob mi 'gyur //",
    "T04D3871:8b-29": "mi lus thob par ma gyur na //",
    "T04D3871:8b-30": "sdig pa 'ba' zhig dge ba med //",
    "T04D3871:8b-31": "gang tshe dge spyad skal ldan yang //",
    "T04D3871:8b-32": "dge ba bdag gis ma byas na //",
    "T04D3871:8b-33": "ngan song sdug bsngal kun rmongs pa //",
    "T04D3871:8b-34": "de tshe bdag gis ci byar yod //",
    "T04D3871:8b-35": "dge ba dag kyang ma byas la //",
    "T04D3871:8b-36": "sdig pa dag kyang nyer bsags na //",
    "T04D3871:8b-37": "bskal pa bye ba brgyar yang ni //",
    "T04D3871:8b-38": "bde 'gro'i sgra yang thos mi 'gyur //",
    "T04D3871:8b-39": "de nyid phyir na bcom ldan gyis //",
    "T04D3871:8b-40": "rgya mtsho cher g-yengs gnya' shing gi //",
    "T04D3871:8b-41": "bu gar rus sbal mgrin chud ltar //",
    "T04D3871:8b-42": "mi nyid shin tu thob dkar gsungs //",
    "T04D3871:8b-43": "skad cig gcig byas sdig pas kyang //",
    "T04D3871:8b-44": "bskal par mnar med gnas 'gyur na //",
    "T04D3871:8b-45": "thog med 'khor bar bsags sdig gis //",
    "T04D3871:8b-46": "bde 'gror mi 'gro smos ci dgos //",
    "T04D3871:8b-47": "de tsam kho na myong gyur nas //",
    "T04D3871:9a-0": "@9a * // de ni rnam thar mi 'gyur te //",
    "T04D3871:9a-1": "'di ltar de ni myong bzhin du //",
    "T04D3871:9a-2": "sdig pa gzhan dag rab tu skye //",
    "T04D3871:9a-3": "'di 'dra'i dal ba rnyed gyur nas //",
    "T04D3871:9a-4": "bdag gis dge goms ma byas na //",
    "T04D3871:9a-5": "'di las bslus pa gzhan med de //",
    "T04D3871:9a-6": "'di las rmongs pa'ang gzhan med do //",
    "T04D3871:9a-7": "gal te bdag gis de rtogs nas //",
    "T04D3871:9a-8": "rmongs pas phyis kyang sgyid lug na //",
    "T04D3871:9a-9": "'chi bar 'gyur ba'i dus kyi tshe //",
    "T04D3871:9a-10": "mya ngan chen po ldang bar 'gyur //",
    "T04D3871:9a-11": "dmyal me bzod dkas dus ring du //",
    "T04D3871:9a-12": "bdag gi lus la bsregs gyur na //",
    "T04D3871:9a-13": "'gyod pa mi bzad me 'bar bas //",
    "T04D3871:9a-14": "sems gdung 'gyur ba gdon mi za //",
    "T04D3871:9a-15": "shin tu rnyed dka' phan pa'i sa //",
    "T04D3871:9a-16": "ji zhig ltar te rnyed gyur nas //",
    "T04D3871:9a-17": "bdag nyid shes dang ldan bzhin du //",
    "T04D3871:9a-18": "phyir yang dmyal ba der khrid na //",
    "T04D3871:9a-19": "sngags kyis rmongs par byas pa bzhin //",
    "T04D3871:9a-20": "bdag la 'dir sems med du zad //",
    "T04D3871:9a-21": "cis rmongs bdag kyang ma shes te //",
    "T04D3871:9a-22": "bdag gi khong na ci zhig yod //",
    "T04D3871:9a-23": "zhe sdang sred sogs dgra rnams ni //",
    "T04D3871:9a-24": "rkang lag la sogs yod min la //",
    "T04D3871:9a-25": "dpa' mdzangs min yang ji zhig ltar //",
    "T04D3871:9a-26": "de dag gis bdag bran bzhin byas //",
    "T04D3871:9a-27": "bdag gi sems la gnas bzhin du //",
    "T04D3871:9a-28": "dga' mgur bdag la gnod byed pa //",
    "T04D3871:9a-29": "de la'ang mi khro bzod pa ni //",
    "T04D3871:9a-30": "gnas min bzod pa smad pa'i gnas //",
    "T04D3871:9a-31": "gal te lha dang lha min rnams //",
    "T04D3871:9a-32": "thams cad bdag la dgrar langs kyang //",
    "T04D3871:9a-33": "de dag gis kyang mnar med pa'i //",
    "T04D3871:9a-34": "me nang khrid cing 'jug mi nus //",
    "T04D3871:9a-35": "nyon mongs stobs can dgra 'dis ni //",
    "T04D3871:9a-36": "gang dang phrad na ri rab kyang //",
    "T04D3871:9a-37": "thal ba yang ni mi lus pa //",
    "T04D3871:9a-38": "der bdag skad cig gcig la 'dor //",
    "T04D3871:9a-39": "bdag gi nyon mongs dgra bo gang //",
    "T04D3871:9a-40": "dus ring thog mtha' med pa ltar //",
    "T04D3871:9a-41": "dgra gzhan kun kyang de lta bur //",
    "T04D3871:9a-42": "yun ring thub pa ma yin no //",
    "T04D3871:9a-43": "mthun par rim gro bsten byas na //",
    "T04D3871:9a-44": "thams cad phan dang bde byed la //",
    "T04D3871:9a-45": "nyon mongs rnams ni bsten byas na //",
    "T04D3871:9a-46": "phyir zhing sdug bsngal gnod pa byed //",
    "T04D3871:9a-47": "de ltar yun ring rgyun chags dgrar gyur pa //",
    "T04D3871:9a-48": "gnod pa'i tshogs rab 'phel ba'i rgyu gcig pu //",
    "T04D3871:9b-0": "bdag gi @9b snying la nges par gnas 'cha' na //",
    "T04D3871:9b-1": "'khor bar 'jigs med dga' bar ga la 'gyur //",
    "T04D3871:9b-2": "'khor ba'i brtson ra'i srung mas dmyal sogs su //",
    "T04D3871:9b-3": "gsod byed gshed mar gyur pa 'di dag ni //",
    "T04D3871:9b-4": "gal te blo gnas chags pa'i dra ba na //",
    "T04D3871:9b-5": "gnas na bdag la bde ba ga la yod //",
    "T04D3871:9b-6": "de ltar ji srid bdag gis dgra 'di mngon sum du //",
    "T04D3871:9b-7": "nges par ma bcom de srid bdag 'dir brtson mi 'dor //",
    "T04D3871:9b-8": "re zhig gnod byed chung ngu la yang khros gyur pa //",
    "T04D3871:9b-9": "nga rgyal bdo rnams de ma bcom par gnyid mi 'ong //",
    "T04D3871:9b-10": "rang bzhin 'chi bas sdug bsngal gyur pa'i nyon mongs",
    "T04D3871:9b-11": "dag / g-yul ngor mdar tshe nan gyis gzhom par",
    "T04D3871:9b-12": "'dod pa yang // mda' mdung mtshon gyis phog pa'i sdug bsngal khyad bsad nas //",
    "T04D3871:9b-13": "don ma grub par phyir phyogs 'byer bar mi byed na //",
    "T04D3871:9b-14": "rtag tu sdug bsngal kun gyi rgyur gyur pa //",
    "T04D3871:9b-15": "rang bzhin dgra des gzhom brtson bdag la dang //",
    "T04D3871:9b-16": "sdug bsngal brgya phrag rgyur gyur gang gis kyang //",
    "T04D3871:9b-17": "yi chad sgyid lug mi 'gyur smos ci dgos //",
    "T04D3871:9b-18": "don med dgra yis rma srol btod pa yang //",
    "T04D3871:9b-19": "lus la rgyan dang 'dra bar srel byed na //",
    "T04D3871:9b-20": "don chen sgrub phyir yang dag brtson gyur pa //",
    "T04D3871:9b-21": "bdag la sdug bsngal ci phyir gnod byed yin //",
    "T04D3871:9b-22": "nya pa gdol pa zhing pa la sogs pa //",
    "T04D3871:9b-23": "rang gi 'tsho ba tsam zhig sems pa yang //",
    "T04D3871:9b-24": "grang dang tshal sogs pa'i gnod bzod na //",
    "T04D3871:9b-25": "'gro ba bde phyir bdag lta cis mi bzod //",
    "T04D3871:9b-26": "phyogs bcu nam mkha'i mthas gtugs pa'i //",
    "T04D3871:9b-27": "'gro ba nyon mongs las bsgral bar //",
    "T04D3871:9b-28": "dam bcas gang tshe bdag nyid kyang //",
    "T04D3871:9b-29": "nyon mongs rnams las ma grol ba //",
    "T04D3871:9b-30": "bdag gi tshod kyang mi shes par //",
    "T04D3871:9b-31": "smra ba ji ltar smyon pa min //",
    "T04D3871:9b-32": "de ltar nyon mongs gzhom pa la //",
    "T04D3871:9b-33": "rtag tu phyir mi ldog par bya //",
    "T04D3871:9b-34": "'di la bdag gis zhen bya zhing //",
    "T04D3871:9b-35": "kho na du bzung nas g-yul sprad de //",
    "T04D3871:9b-36": "rnam pa de 'dra'i nyon mongs pa //",
    "T04D3871:9b-37": "nyon mongs 'joms byed ma gtogs so //",
    "T04D3871:9b-38": "bdag ni bsregs te bsad gyur tam //",
    "T04D3871:9b-39": "bdag gi mgo bo bcad kyang bla'i //",
    "T04D3871:9b-40": "rnam pa kun du nyon mongs pa'i //",
    "T04D3871:10a-0": "dgra la mdud par mi @10a * //",
    "T04D3871:10a-1": "bya'o //",
    "T04D3871:10a-2": "tha mal dgra bo yul nas phyung yang ni //",
    "T04D3871:10a-3": "yul gzhan dag tu gnas shing yongs bzung nas //",
    "T04D3871:10a-4": "nus pa brtas nas de nas phyir ldog gi / nyon mongs dgra tshul de dang 'dra ma yin //",
    "T04D3871:10a-5": "nyon mongs nyon mongs shes rab mig gis spang //",
    "T04D3871:10a-6": "bdag yid las bsal gang du 'gro bar 'gyur //",
    "T04D3871:10a-7": "gang du gnas nas bdag gnod bya phyir 'ong //",
    "T04D3871:10a-8": "blo zhen bdag la brtson pa med par zad //",
    "T04D3871:10a-9": "nyon mongs rnams ni yul na mi gnas dbang tshogs la min par na'ang min //",
    "T04D3871:10a-10": "de las gzhan na'ang min na 'di dag gar gnas 'gro ba kun gnod byed //",
    "T04D3871:10a-11": "'di ni sgyu 'dra de phyir snying la 'jigs spongs shes phyir brtson pa bsten //",
    "T04D3871:10a-12": "don med nyid du bdag la dmyal sogs rnams su ci ste gnod pa byed //",
    "T04D3871:10a-13": "de ltar rnam bsams ji skad bshad pa yi //",
    "T04D3871:10a-14": "bslab pa bsgrub pa'i ched du 'bad par bya //",
    "T04D3871:10a-15": "sman pa'i ngag ma mnyan na sman dag gis //",
    "T04D3871:10a-16": "bcos dgos nad pa sos pa ga la yod //",
    "T04D3871:10a-17": "byang chub sems dpa'i spyod pa la 'jug pa las /",
    "T04D3871:10a-18": "bag yod bstan pa zhes bya ba ste le'u bzhi pa'o /",
    "T04D3871:10a-20": "// / bslab pa bsrung bar 'dod pa yis //",
    "T04D3871:10a-21": "rab tu bsgrims nas sems bsrung ste //",
    "T04D3871:10a-22": "sems 'di bsrung bar ma byas na //",
    "T04D3871:10a-23": "bslab pa bsrung bar yong mi nus //",
    "T04D3871:10a-24": "sems kyi glang po yan btang bas //",
    "T04D3871:10a-25": "mnar med gnod pa byed pa ltar //",
    "T04D3871:10a-26": "glang chen ma thul myos pa yis //",
    "T04D3871:10a-27": "'di na de 'dra'i gnod mi byed //",
    "T04D3871:10a-28": "kun nas dran pa'i thag pa yis ;",
    "T04D3871:10a-29": "/ sems kyi glang po dam btags na //",
    "T04D3871:10a-30": "'jigs pa thams cad med 'gyur zhing //",
    "T04D3871:10a-31": "dge ba thams cad lag tu 'ong //",
    "T04D3871:10a-32": "stag dang seng ge glang chen dred //",
    "T04D3871:10a-33": "sbrul dang dgra rnams thams cad dang //",
    "T04D3871:10a-34": "sems can dmyal ba'i srung ma dang //",
    "T04D3871:10a-35": "byad ma de bzhin srin po rnams //",
    "T04D3871:10a-36": "sems 'di gcig pu btags pa yis //",
    "T04D3871:10a-37": "de dag thams cad btags par 'gyur //",
    "T04D3871:10a-38": "sems 'di gcig pu btul bas na //",
    "T04D3871:10a-39": "de dag thams cad thul bar 'gyur //",
    "T04D3871:10a-40": "'di ltar 'jigs pa thams cad dang //",
    "T04D3871:10a-41": "sdug bsngal dpag tu med pa yang //",
    "T04D3871:10b-0": "@10b sems las byung ba yin no zhes //",
    "T04D3871:10b-1": "yang dag gsung pa nyid kyis bstan //",
    "T04D3871:10b-2": "sems can dmyal ba'i mtshon cha rnams //",
    "T04D3871:10b-3": "su zhig gis ni ched du byas //",
    "T04D3871:10b-4": "lcags sreg sa gzhi su yis byas //",
    "T04D3871:10b-5": "me tshogs de dag ci las byung //",
    "T04D3871:10b-6": "de 'dra de dag thams cad kyang //",
    "T04D3871:10b-7": "sdig sems yin par thub pas gsungs //",
    "T04D3871:10b-8": "de ltar 'jig rten gsum po na //",
    "T04D3871:10b-9": "sems las 'jigs pa gzhan 'ga' med //",
    "T04D3871:10b-10": "gal te 'gro ba dbul bor nas //",
    "T04D3871:10b-11": "sbyin pa'i pha rol phyin yin na //",
    "T04D3871:10b-12": "da rung 'gro bkren yod na sngon //",
    "T04D3871:10b-13": "skyob pa ji ltar pha rol phyin //",
    "T04D3871:10b-14": "bdog pa thams cad 'bras bcas te //",
    "T04D3871:10b-15": "skye bo kun la btang sems kyis //",
    "T04D3871:10b-16": "sbyin pa'i pha rol phyin gsungs te //",
    "T04D3871:10b-17": "de ltas de ni sems nyid do //",
    "T04D3871:10b-18": "nya la sogs pa gang zhig tu //",
    "T04D3871:10b-19": "de dag gsod mi 'gyur bar bskrad //",
    "T04D3871:10b-20": "spong ba'i sems ni thob pa las //",
    "T04D3871:10b-21": "tshul khrims pha rol phyin par bshad //",
    "T04D3871:10b-22": "sems can mi srun nam mkha' bzhin //",
    "T04D3871:10b-23": "de dag gzhom gyis yong mi lang //",
    "T04D3871:10b-24": "khro ba'i sems 'di gcig bcom na //",
    "T04D3871:10b-25": "dgra de thams cad choms dang 'dra //",
    "T04D3871:10b-26": "sa stengs 'di dag kos g-yogs su //",
    "T04D3871:10b-27": "de snyed ko bas ga la lang ;",
    "T04D3871:10b-28": "/ lham mthil tsam gyi ko bas ni //",
    "T04D3871:10b-29": "sa stengs thams cad g-yogs dang 'dra //",
    "T04D3871:10b-30": "de bzhin phyi rol dngos po yang //",
    "T04D3871:10b-31": "bdag gis phyir bzlog mi lang gi //",
    "T04D3871:10b-32": "bdag gi sems 'di phyir bzlog bya'i //",
    "T04D3871:10b-33": "gzhan rnams bzlog go ci zhig dgos //",
    "T04D3871:10b-34": "sems gsal gcig bskyed 'bras bu gang //",
    "T04D3871:10b-35": "tshangs la sogs pa yin pa ltar //",
    "T04D3871:10b-36": "lus ngag bcas pa'i 'bras bu mang //",
    "T04D3871:10b-37": "spyod pa zhan pas de lta min //",
    "T04D3871:10b-38": "bzlas brjod dang ni dka' thub kun //",
    "T04D3871:10b-39": "yun ring dus su spyad byas kyang //",
    "T04D3871:10b-40": "sems gzhan g-yengs pas byas pa ni //",
    "T04D3871:10b-41": "de nyid rig pas don med gsungs //",
    "T04D3871:10b-42": "gang gis chos kyi gtso bo mchog / sems kyi gsang 'di ma shes na //",
    "T04D3871:10b-43": "bde thob sdug bsngal gzhom 'dod kyang //",
    "T04D3871:10b-44": "de dag don med kyi nar 'khyam //",
    "T04D3871:10b-45": "de ltas bdag gi sems 'di ni //",
    "T04D3871:10b-46": "legs gzung legs par bsrung bar bya//",
    "T04D3871:11a-0": "@11a * // sems bsrung brtul zhugs ma gtogs pa //",
    "T04D3871:11a-1": "brtul zhugs mang pos ci zhig bya //",
    "T04D3871:11a-2": "ma grangs drol ba'i khrod gnas na //",
    "T04D3871:11a-3": "sgrims te rma yi bag byed bzhin //",
    "T04D3871:11a-4": "skye bo ngan khrod gnas pas kyang //",
    "T04D3871:11a-5": "sems kyi rma 'di rtag tu bsrung //",
    "T04D3871:11a-6": "rma yi sdug bsngal chung du yis //",
    "T04D3871:11a-7": "skrag pa'ang rma yi bag byed na //",
    "T04D3871:11a-8": "bsdus 'joms ris 'joms skrag pa dag //",
    "T04D3871:11a-9": "sems kyi rma lta cis mi srung //",
    "T04D3871:11a-10": "spyod pa 'di 'dras gnas byed na //",
    "T04D3871:11a-11": "skye bo ngan pa'i khrod gnas sam //",
    "T04D3871:11a-12": "bud med khrod na gnas kyang rung //",
    "T04D3871:11a-13": "sdom brtson brtan pa nyams mi 'gyur //",
    "T04D3871:11a-14": "bdag gi rnyed dang bkur sti dang //",
    "T04D3871:11a-15": "lus dang 'tsho ba med bla zhing //",
    "T04D3871:11a-16": "dge ba gzhan yang nyams bla yi //",
    "T04D3871:11a-17": "sems ni nams kyang nyams mi bya //",
    "T04D3871:11a-18": "sems bsrung 'dod pa rnams la ni //",
    "T04D3871:11a-19": "dran pa dang ni shes bzhin dag / thams cad 'bad pas srungs shig ces //",
    "T04D3871:11a-20": "bdag ni de ltar thal mo sbyor //",
    "T04D3871:11a-21": "nad kyis dkrugs pa'i mi dag ni //",
    "T04D3871:11a-22": "las rnams kun la mthu med pa //",
    "T04D3871:11a-23": "de bzhin rmongs pas sems dkrugs pa //",
    "T04D3871:11a-24": "las rnams kun la mthu med do //",
    "T04D3871:11a-25": "shes bzhin med pa'i sems ldan pa'i //",
    "T04D3871:11a-26": "thos dang bsams dang bsgoms pa yang //",
    "T04D3871:11a-27": "glo rdol bum pa'i chu bzhin du //",
    "T04D3871:11a-28": "dran pa la ni de mi gnas //",
    "T04D3871:11a-29": "thos ldan dad pa can dang ni //",
    "T04D3871:11a-30": "brtson pa lhur len du ma yang //",
    "T04D3871:11a-31": "shes bzhin med pa'i skyon chags pas //",
    "T04D3871:11a-32": "ltung ba'i rnyog dang bcas par 'gyur //",
    "T04D3871:11a-33": "shes bzhin med pa'i chom rkun dag / dran pa nyams pa'i rjes 'brang bas //",
    "T04D3871:11a-34": "bsod nams dag ni nyer bsags kyang //",
    "T04D3871:11a-35": "rkun pos phrogs bzhin ngan 'gror 'gro //",
    "T04D3871:11a-36": "nyon mongs chom rkun tshogs 'di ni //",
    "T04D3871:11a-37": "glags skabs tshol bar byed pa ste //",
    "T04D3871:11a-38": "glags rnyed gyur nas dge 'phrog cing //",
    "T04D3871:11a-39": "bde 'gro'i srog kyang 'joms par byed //",
    "T04D3871:11a-40": "de bas dran pa yid sgo nas //",
    "T04D3871:11a-41": "gud du nam yang mi gtong ngo //",
    "T04D3871:11a-42": "song na'ang ngan 'gro gnod pa dag / dran par",
    "T04D3871:11a-43": "byas te nye bar bzhag / bla ma dang ni",
    "T04D3871:11a-44": "'grogs pa las // mkhan pos rjes su brtan pa dang //",
    "T04D3871:11b-0": "'jigs pas skal ldan gus @11b byed la //",
    "T04D3871:11b-1": "dran pa bde blag nyid du skye //",
    "T04D3871:11b-2": "sangs rgyas byang chub sems dpa' dag / kun du thogs med gzigs par ldan //",
    "T04D3871:11b-3": "de dag thams cad spyan snga na //",
    "T04D3871:11b-4": "rtag par bdag ni gnas so zhes //",
    "T04D3871:11b-5": "de ltar bsams nas ngo tsha dang //",
    "T04D3871:11b-6": "gus dang 'jigs ldan de bzhin gnos [?] //",
    "T04D3871:11b-7": "des na sangs rgyas rjes dran pa'ang //",
    "T04D3871:11b-8": "de la yang dang yang du 'byung //",
    "T04D3871:11b-9": "gang tshe dran pa yid sgo nas //",
    "T04D3871:11b-10": "bsrung pa'i don du gnas gyur pa //",
    "T04D3871:11b-11": "de tshe shes bzhin 'ong 'gyur zhing //",
    "T04D3871:11b-12": "song ba dag kyang 'ong bar 'gyur //",
    "T04D3871:11b-13": "re zhig dang po 'di 'dra'i sems//",
    "T04D3871:11b-14": "'di ni skyon bcas shes byas nas //",
    "T04D3871:11b-15": "de tshe bdag gis shing bzhin du //",
    "T04D3871:11b-16": "zungs thub par ni gnas par bya //",
    "T04D3871:11b-17": "don med g-yeng bar lta ba ni //",
    "T04D3871:11b-18": "nam yang bdag gis mi bya ste //",
    "T04D3871:11b-19": "nges par sems pas rtag tu ni //",
    "T04D3871:11b-20": "mig ni phab ste blta bar bya //",
    "T04D3871:11b-21": "lta ba ngal bso'i ched du ni //",
    "T04D3871:11b-22": "res 'ga' phyogs su blta bar bya //",
    "T04D3871:11b-23": "'ga' zhig mig lam snang gyur na //",
    "T04D3871:11b-24": "bltas nas 'ongs pa legs zhes brjod //",
    "T04D3871:11b-25": "lam sogs 'jigs pa brtag pa'i phyir //",
    "T04D3871:11b-26": "yang dang yang du phyogs bzhir lta //",
    "T04D3871:11b-27": "ngal bsos kha ni phyir bltas nas //",
    "T04D3871:11b-28": "rgyab kyi phyogs su blta bar bya //",
    "T04D3871:11b-29": "mdun dang rgyab tu brtag byas nas //",
    "T04D3871:11b-30": "'gro'am yang na 'ong bya ste //",
    "T04D3871:11b-31": "de ltar gnas skabs thams cad du //",
    "T04D3871:11b-32": "dgos pa shes nas spyad par bya //",
    "T04D3871:11b-33": "lus kyis 'di ltar gnas bya zhes //",
    "T04D3871:11b-34": "bya ba bsdogs nas de nas ni //",
    "T04D3871:11b-35": "skabs su lus 'di ji lta bur //",
    "T04D3871:11b-36": "gnas pa yin zhes blta bar bya //",
    "T04D3871:11b-37": "sems kyi glang chen myos pa ni //",
    "T04D3871:11b-38": "chos la sems pa'i ka chen la //",
    "T04D3871:11b-39": "ji ltar btags pa mi 'tshor bar //",
    "T04D3871:11b-40": "de ltar 'bad pa kun gyis brtag / ci nas ting 'dzin brtson pa ni //",
    "T04D3871:11b-41": "skad cig gcig kyang mi 'chor par ;",
    "T04D3871:11b-42": "/ bdag gi yid 'di gar spyod ces //",
    "T04D3871:11b-43": "de ltar yid la so sor brtag /'jigs dang dga' ston sogs 'brel bar //",
    "T04D3871:11b-44": "gal te mi nus ci bder bya //",
    "T04D3871:11b-45": "'di ltar sbyin pa'i dus dag tu //",
    "T04D3871:11b-46": "tshul khrims btang snyoms bya bar gsungs //",
    "T04D3871:12a-0": "gang zhig bsams te @12a * //",
    "T04D3871:12a-1": "byar brtsams pa //",
    "T04D3871:12a-2": "de las gzhan du mi bsam ste //",
    "T04D3871:12a-3": "der gtang pa yi bsam pa yis //",
    "T04D3871:12a-4": "de nyid re zhig bsgrub par bya //",
    "T04D3871:12a-5": "de lta na ni kun legs byas //",
    "T04D3871:12a-6": "gzhan du gnyi gar mi 'gyur ro //",
    "T04D3871:12a-7": "shes bzhin ma yin nye nyon mongs //",
    "T04D3871:12a-8": "de lta na ni 'phel mi 'gyur //",
    "T04D3871:12a-9": "bre mo'i gtam ni sna tshogs dang //",
    "T04D3871:12a-10": "ngo mtshar ltad mo rnam mang po //",
    "T04D3871:12a-11": "kun la 'jug par gyur pa na //",
    "T04D3871:12a-12": "de la chags pa spang bar bya //",
    "T04D3871:12a-13": "don med sa rko rtsva gcod dang //",
    "T04D3871:12a-14": "sa ris 'dri sogs byed gyur na //",
    "T04D3871:12a-15": "bde gshegs bslab pa dran byas nas //",
    "T04D3871:12a-16": "skrag pas de yi mod la dor //",
    "T04D3871:12a-17": "gang tshe bskyod par 'dod gyur tam //",
    "T04D3871:12a-18": "smra bar 'dod par gyur na yang //",
    "T04D3871:12a-19": "dang por rang gi sems brtags nas //",
    "T04D3871:12a-20": "brtan pas rig pa ldan par bya //",
    "T04D3871:12a-21": "gang tshe rang yid chags pa dang //",
    "T04D3871:12a-22": "khro bar 'dod pa de yi tshe //",
    "T04D3871:12a-23": "las su mi bya smra mi bya ;",
    "T04D3871:12a-24": "/ shing bzhin du ni gnas par bya //",
    "T04D3871:12a-25": "dgod dang ga zhar bcas pa'am //",
    "T04D3871:12a-26": "gal te nga rgyal rgyags ldan pa'am //",
    "T04D3871:12a-27": "mtshang 'bru ba yi bsam pa dang //",
    "T04D3871:12a-28": "gal te skyor 'byin slu sems sam //",
    "T04D3871:12a-29": "gang tshe bdag bstod lhur len pa'am //",
    "T04D3871:12a-30": "gzhan la smod pa nyid dang ni //",
    "T04D3871:12a-31": "gshe bcas 'gyod dang bcas gyur pa //",
    "T04D3871:12a-32": "de tshe shing bzhin gnas par bya //",
    "T04D3871:12a-33": "rnyed dang bkur sti grags 'dod pa'am //",
    "T04D3871:12a-34": "g-yog 'khor don du gnyer 'dod pa'am //",
    "T04D3871:12a-35": "bdag sems rim gro 'dod gyur na //",
    "T04D3871:12a-36": "de tshe shing bzhin gnas par bya //",
    "T04D3871:12a-37": "gzhan don yal bar 'dor ba dang //",
    "T04D3871:12a-38": "rang don gnyer bar 'dod pa dang //",
    "T04D3871:12a-39": "smra bar 'dod pa'i sems byung na //",
    "T04D3871:12a-40": "des ni shing bzhin gnas par bya //",
    "T04D3871:12a-41": "mi bzod le lo 'jigs pa dang //",
    "T04D3871:12a-42": "de bzhin spyi rtol mu tsor dang //",
    "T04D3871:12a-43": "rang gi phyogs zhen sems byung na //",
    "T04D3871:12a-44": "de tshe shing bzhin gnas par bya //",
    "T04D3871:12a-45": "de ltar kun nas nyon mongs dang //",
    "T04D3871:12a-46": "don med brtson pa'i yid brtags nas //",
    "T04D3871:12a-47": "de tshe dpa' bos gnyen po yis //",
    "T04D3871:12a-48": "de ni brtan por gzung bar bya //",
    "T04D3871:12a-49": "shin tu nges dang rab dad dang //",
    "T04D3871:12a-50": "brtan dang lus dang zhe sar bcas //",
    "T04D3871:12b-0": "ngo tsha shes dang @12b 'jigs bcas dang //",
    "T04D3871:12b-1": "zhi zhing gzhan dga' byed la brtson //",
    "T04D3871:12b-2": "phan tshun mi mthun byis pa yi //",
    "T04D3871:12b-3": "'dod pa rnams kyis mi skyo zhing //",
    "T04D3871:12b-4": "nyon mongs skyes pa 'di dag gi //",
    "T04D3871:12b-5": "sems 'di byung snyam brtser ldan dang //",
    "T04D3871:12b-6": "kha na ma tho med dngos la //",
    "T04D3871:12b-7": "bdag dang sems can dbang byas shing //",
    "T04D3871:12b-8": "sprul pa bzhin du nga med par //",
    "T04D3871:12b-9": "yid 'di rtag tu gzung bar bya //",
    "T04D3871:12b-10": "ring zhig lon nas dal ba'i mchog / thob pa yang dang yang bsams nas //",
    "T04D3871:12b-11": "sems de lta bur ri rab ltar //",
    "T04D3871:12b-12": "rab tu mi g-yo gzung bar bya //",
    "T04D3871:12b-13": "bya rgod sha la chags pa yis //",
    "T04D3871:12b-14": "phan tshun kun du bshal khrid kyang //",
    "T04D3871:12b-15": "yid khyod mi dgar mi byed na //",
    "T04D3871:12b-16": "da lta ci phyir kha ta byed //",
    "T04D3871:12b-17": "lus 'di bdag gir gzung byas nas //",
    "T04D3871:12b-18": "yid khyod ci phyir srung bar byed //",
    "T04D3871:12b-19": "khyod dang 'di gnyis so so na //",
    "T04D3871:12b-20": "des ko khyod la ci zhig bya //",
    "T04D3871:12b-21": "rmongs pa'i yid khyod ci yi phyir //",
    "T04D3871:12b-22": "shing gzugs gtsang ma gzung mi byed //",
    "T04D3871:12b-23": "mi gtsang tshogs kyi 'khrul 'khor 'di //",
    "T04D3871:12b-24": "rul ba bsrungs te ci zhig rung //",
    "T04D3871:12b-25": "thog mar pags pa'i rim pa 'di //",
    "T04D3871:12b-26": "rang gi blo yis tha dad phye //",
    "T04D3871:12b-27": "sha yang rus pa'i dra ba las //",
    "T04D3871:12b-28": "shes rab mtshon gyis gud du phye //",
    "T04D3871:12b-29": "rus pa rnams kyang dbye byas nas //",
    "T04D3871:12b-30": "rkang gi bar du blta bya zhing //",
    "T04D3871:12b-31": "'di la snying po ci yod ces //",
    "T04D3871:12b-32": "bdag nyid kyis ni brtag par gyis //",
    "T04D3871:12b-33": "de ltar 'bad de btsal kyang dor //",
    "T04D3871:12b-34": "khyod kyis snying po ma mthong na //",
    "T04D3871:12b-35": "da dung ci phyir chags tshul gyis //",
    "T04D3871:12b-36": "khyod ni lus 'di srung bar byed //",
    "T04D3871:12b-37": "khyod kyis mi gtsang ba zar mi rung //",
    "T04D3871:12b-38": "khrag kyang btung du mi rung la //",
    "T04D3871:12b-39": "rgyu lto'ang gzhib tu mi rung na //",
    "T04D3871:12b-40": "lus kyis khyod la ci zhig bya //",
    "T04D3871:12b-41": "nyis na wa dang bya rgod kyis //",
    "T04D3871:12b-42": "zas kyi don du 'di bsrung rigs //",
    "T04D3871:12b-43": "mi 'o cog gi lus 'di ni //",
    "T04D3871:12b-44": "bkol bar bya ba nyid du zad //",
    "T04D3871:12b-45": "'di ltar khyod kyis bsrungs kyang ni //",
    "T04D3871:12b-46": "'chi bdag brtse ba med pa yis //",
    "T04D3871:12b-47": "phrogs te bya dang khyir byin na //",
    "T04D3871:12b-48": "de tshe khyod kyis ci byar yod //",
    "T04D3871:12b-49": "bran g-yog bkol du mi btub la'ang //",
    "T04D3871:12b-50": "gos la sogs pa mi sbyin na //",
    "T04D3871:13a-0": "lus 'di bsnyod kyang gzhan @13a * //",
    "T04D3871:13a-1": "'gro na //",
    "T04D3871:13a-2": "khyod ko ci ste sha thang gso //",
    "T04D3871:13a-3": "'di la gla rngan byin nas ni //",
    "T04D3871:13a-4": "da ni rang gi don byed chug / phan pa med par 'di la ni //",
    "T04D3871:13a-5": "thams cad sbyin par mi bya'o //",
    "T04D3871:13a-6": "'gro dang 'ong ba'i rten tsam du //",
    "T04D3871:13a-7": "lus la gru yi blo bzhag ste //",
    "T04D3871:13a-8": "sems can rnams don bsgrub pa'i phyir //",
    "T04D3871:13a-9": "yid bzhin gyi ni lus su bsgyur //",
    "T04D3871:13a-10": "de ltar rang dbang yod kyis de //",
    "T04D3871:13a-11": "rtag tu 'dzum pa'i bzhin du gyis //",
    "T04D3871:13a-12": "khro gnyer ngo zum yongs thong ste //",
    "T04D3871:13a-13": "'gro ba'i bshes dang gsong por gyis //",
    "T04D3871:13a-14": "khri la sogs pa bab col du //",
    "T04D3871:13a-15": "sgra dang bcas par mi dor ro //",
    "T04D3871:13a-16": "sgo yang drag tu mi dbye ste //",
    "T04D3871:13a-17": "rtag tu gcom bskyungs dga' bar bya //",
    "T04D3871:13a-18": "chu skyar byi la chom rkun dag / sgra med 'jab cing 'gro ba yis //",
    "T04D3871:13a-19": "mngon par 'dod pa'i don sgrub pa //",
    "T04D3871:13a-20": "thub pas rtag tu de bzhin spyad //",
    "T04D3871:13a-21": "gzhan la bzhen bskul 'debs mkhas shing //",
    "T04D3871:13a-22": "ma bcol phan pa byed pa'i ngag / gus pas spyi bos blang gis te //",
    "T04D3871:13a-23": "rtag tu kun gyi slob mar gyur //",
    "T04D3871:13a-24": "legs par smas pa thams cad la //",
    "T04D3871:13a-25": "dge bar gsungs zhes brjod par bya //",
    "T04D3871:13a-26": "bsod nams byed pa mthong gyur na //",
    "T04D3871:13a-27": "bstod pas legs par dga' ba bskyed //",
    "T04D3871:13a-28": "lkog na yon tan brjod bya zhing //",
    "T04D3871:13a-29": "yon tan brjod na rjes su brjod //",
    "T04D3871:13a-30": "rang gi yon tan brjod na de //",
    "T04D3871:13a-31": "yon tan shes par rig par bya //",
    "T04D3871:13a-32": "rtsom pa thams cad dga' phyir te //",
    "T04D3871:13a-33": "de ni rin gyis nyo na'ang dkon //",
    "T04D3871:13a-34": "de ltas gzhan byas yon tan gyis //",
    "T04D3871:13a-35": "dga' ba'i bde ba spyad par bya //",
    "T04D3871:13a-36": "bdag la 'dir gong yong med la //",
    "T04D3871:13a-37": "pha rol du yang bde ba che //",
    "T04D3871:13a-38": "nyes pas mi dga' sdug bsngal zhing //",
    "T04D3871:13a-39": "pha rol du yang sdug bsngal che //",
    "T04D3871:13a-40": "smra na yid phebs 'brel pa dang //",
    "T04D3871:13a-41": "don gsal yid du 'ong ba dang //",
    "T04D3871:13a-42": "chags dang zhe sdang spangs ba dang //",
    "T04D3871:13a-43": "'jam zhing ran par smra bar bya //",
    "T04D3871:13a-44": "mig gis sems can lta na yang //",
    "T04D3871:13a-45": "'di dag nyid la brten nas bdag / sangs rgyas nyid du 'gyur ro zhes //",
    "T04D3871:13a-46": "drang zhing byams pa'i tshul gyis blta //",
    "T04D3871:13a-47": "rtag par mngon zhen gyis bslang ba'am //",
    "T04D3871:13b-0": "gnyen po yis ni bslang @13b ba nyid //",
    "T04D3871:13b-1": "yon tan dang ni phan 'dogs zhing //",
    "T04D3871:13b-2": "sdug bsngal ba la dge chen 'gyur //",
    "T04D3871:13b-3": "mkhas shing ldang dang ldan byas nas //",
    "T04D3871:13b-4": "las rnams bdag gis rtag tu bya //",
    "T04D3871:13b-5": "las rnams kun la su la yang //",
    "T04D3871:13b-6": "ltos par bya ba ma yin no //",
    "T04D3871:13b-7": "sbyin pa'i pha rol phyin la sogs //",
    "T04D3871:13b-8": "gong nas gong du khyad zhugs spyad //",
    "T04D3871:13b-9": "chung ngu'i phyir ni che mi gtang //",
    "T04D3871:13b-10": "gtso cher gzhan gyi don bsam mo //",
    "T04D3871:13b-11": "de ltar rig byas gzhan don la //",
    "T04D3871:13b-12": "rtag tu brtson par gnas par bya //",
    "T04D3871:13b-13": "thugs rje mnga' ba ring gzigs pas //",
    "T04D3871:13b-14": "bkag pa rnams kyang de la gnang //",
    "T04D3871:13b-15": "log par lhung dang mgon med dang //",
    "T04D3871:13b-16": "brtul zhugs gnas la bgo bya zhing //",
    "T04D3871:13b-17": "ran pa tsam du bza' bya ste //",
    "T04D3871:13b-18": "chos gos gsum ma gtogs pa sbyin //",
    "T04D3871:13b-19": "dam pa'i chos ni spyod pa'i lus //",
    "T04D3871:13b-20": "phran tshegs ched du gnod mi bya //",
    "T04D3871:13b-21": "de ltar byas na sems can gyi //",
    "T04D3871:13b-22": "bsam pa myur du rdzogs par 'gyur //",
    "T04D3871:13b-23": "snying rje'i bsam pa ma dag par //",
    "T04D3871:13b-24": "lus 'di gtang bar mi bya ste //",
    "T04D3871:13b-25": "ci nas 'di dang gzhan du yang //",
    "T04D3871:13b-26": "don chen sgrub pa'i rgyur gtang ngo //",
    "T04D3871:13b-27": "ma gus pa la chos mi bshad //",
    "T04D3871:13b-28": "mi na bzhin du mgo dkris dang //",
    "T04D3871:13b-29": "gdugs dang 'khar ba mtshon thogs dang //",
    "T04D3871:13b-30": "mgo bo g-yogs pa dag la min //",
    "T04D3871:13b-31": "dman la zab dang rgya che dang //",
    "T04D3871:13b-32": "skyes pa med par bud med min //",
    "T04D3871:13b-33": "dman dang mchog gi chos rnams la //",
    "T04D3871:13b-34": "mtshungs par gus pas kun du spyad //",
    "T04D3871:13b-35": "rgya chen chos kyi snod gyur pa //",
    "T04D3871:13b-36": "dman pa'i chos la sbyar mi bya //",
    "T04D3871:13b-37": "spyod pa yongs su dor mi bya //",
    "T04D3871:13b-38": "mdo dang sngags kyis 'drid mi bya //",
    "T04D3871:13b-39": "so shing dang ni mchil ma dag / dor ba na ni dgab par bya //",
    "T04D3871:13b-40": "gci la sogs pa'ang longs spyod pa'i //",
    "T04D3871:13b-41": "chu dang thang la dor ba smad //",
    "T04D3871:13b-42": "kha bkang ba dang sgra bcas dang //",
    "T04D3871:13b-43": "kha gdangs nas ni bza' mi bya //",
    "T04D3871:13b-44": "rkang pa brkyang ste mi 'dug cing //",
    "T04D3871:13b-45": "lag pa mnyam par mi mnye'o //",
    "T04D3871:13b-46": "bzhon pa mal stan gnas dag tu //",
    "T04D3871:13b-47": "bud med gzhan dang gcig mi bya //",
    "T04D3871:13b-48": "'jig rten ma dad gyur pa kun //",
    "T04D3871:13b-49": "mthong dang dris te spang bar bya //",
    "T04D3871:13b-50": "sor mos brda ni mi bya ste //",
    "T04D3871:14a-0": "gus dang bcas pas g-yas pa @14a * //",
    "T04D3871:14a-1": "yi ;",
    "T04D3871:14a-2": "/ lag pa dag ni kun gyis kyang //",
    "T04D3871:14a-3": "lam yang de ltar bstan par bya //",
    "T04D3871:14a-4": "lag pa shas cher bskyod min te //",
    "T04D3871:14a-5": "cung zad bskyod la sgra bsgrags pa //",
    "T04D3871:14a-6": "se gol la sogs brda byas te //",
    "T04D3871:14a-7": "gzhan du ma bsdams par 'gyur ro //",
    "T04D3871:14a-8": "mgon po mya ngan 'das gzims ltar //",
    "T04D3871:14a-9": "'dod pa'i phyogs su nyal bar bya //",
    "T04D3871:14a-10": "shes bzhin myur du ldang sems la //",
    "T04D3871:14a-11": "thog ma nyid du nges par sbyar //",
    "T04D3871:14a-12": "byang chub sems dpa'i spyod pa dag / tshad med par ni gsungs pa las //",
    "T04D3871:14a-13": "sems sbyang ba yi spyod pa ni //",
    "T04D3871:14a-14": "nges par de srid spyad par bya ;",
    "T04D3871:14a-15": "/ nyin dang mtshan mo lan gsum du //",
    "T04D3871:14a-16": "phung po gsum pa gdon bya zhing //",
    "T04D3871:14a-17": "rgyal dang byang chub sems brten pas //",
    "T04D3871:14a-18": "ltung ba'i lhag ma des zhi bya //",
    "T04D3871:14a-19": "rang ngam gzhan gyi dbang yang rung //",
    "T04D3871:14a-20": "gnas skabs gang du ci spyod kyang ;",
    "T04D3871:14a-21": "/ bslab par gsungs pa gang yin pa'i //",
    "T04D3871:14a-22": "gnas skabs de la 'bad de bslab //",
    "T04D3871:14a-23": "rgyal sras rnams kyis mi bslab pa //",
    "T04D3871:14a-24": "de ni gang yang yod min te //",
    "T04D3871:14a-25": "de ltar gnas pa'i mkhas pa la //",
    "T04D3871:14a-26": "bsod nams mi 'gyur gang yang med //",
    "T04D3871:14a-27": "dngos sam yang na brgyud kyang rung //",
    "T04D3871:14a-28": "sems can don las gzhan mi spyad //",
    "T04D3871:14a-29": "sems can kho na'i don gyi phyir //",
    "T04D3871:14a-30": "thams cad byang chub phyir bsngo'o //",
    "T04D3871:14a-31": "rtag par dge ba'i bshes gnyen ni //",
    "T04D3871:14a-32": "theg chen don la mkhas pa dang //",
    "T04D3871:14a-33": "byang chub sems dpa'i brtul zhugs mchog / srog gi phyir yang mi btang ngo //",
    "T04D3871:14a-34": "dpal 'byung ba yi rnam thar las //",
    "T04D3871:14a-35": "bla ma bsten pa'i tshul ltar bslab //",
    "T04D3871:14a-36": "'di dang sangs rgyas bka' stsal gzhan //",
    "T04D3871:14a-37": "mdo sde bklags nas shes par bya //",
    "T04D3871:14a-38": "mdo sde rnams las bslab pa snang //",
    "T04D3871:14a-39": "de bas mdo sde bklag par bya //",
    "T04D3871:14a-40": "nam mkha'i snying po'i mdo sde ni //",
    "T04D3871:14a-41": "thog ma nyid du blta bar bya //",
    "T04D3871:14a-42": "gang phyir rtag tu spyad pa ni //",
    "T04D3871:14a-43": "de las rgya cher rab ston pas //",
    "T04D3871:14a-44": "bslab pa kun las btus pa yang //",
    "T04D3871:14a-45": "nges par yang dang yang du blta //",
    "T04D3871:14a-46": "yang na re zhig mdor bsdus pa'i //",
    "T04D3871:14a-47": "mdo rnams kun las btus pa blta //",
    "T04D3871:14b-0": "'phags pa klu sgrub @14b kyis mdzad pa'i //",
    "T04D3871:14b-1": "gnyis po 'ang 'bad pas blta bar bya //",
    "T04D3871:14b-2": "gang las gang ni ma bkag pa //",
    "T04D3871:14b-3": "de nyid spyad par bya ba ste //",
    "T04D3871:14b-4": "'jig rten sems ni bsrung ba'i phyir //",
    "T04D3871:14b-5": "bslab pa mthong nas yang dag spyad //",
    "T04D3871:14b-6": "lus dang sems kyi gnas skabs la //",
    "T04D3871:14b-7": "yang dang yang du brtag bya ba //",
    "T04D3871:14b-8": "de nyid kho na mdor na ni //",
    "T04D3871:14b-9": "shes bzhin bsrung ba'i mtshan nyid do //",
    "T04D3871:14b-10": "lus kyis 'di dag spyad par bya //",
    "T04D3871:14b-11": "tshig tsam brjod pas ci zhig 'grub //",
    "T04D3871:14b-12": "sman dpyad bklags pa tsam gyis ni //",
    "T04D3871:14b-13": "nad pa dag la phan 'gyur ram //",
    "T04D3871:14b-14": "byang chub sems dpa'i spyod pa la 'jug pa las /",
    "T04D3871:14b-15": "shes bzhin bsrung bar bya ba ste le'u lnga pa'o /",
    "T04D3871:14b-17": "// / bskal pa stong du bsags pa yi //",
    "T04D3871:14b-18": "sbyin dang bde gshegs mchod la sogs //",
    "T04D3871:14b-19": "legs sbyang gang yin de kun yang //",
    "T04D3871:14b-20": "khong khro gcig gis 'joms par byed //",
    "T04D3871:14b-21": "zhe sdang lta bu'i sdig pa med //",
    "T04D3871:14b-22": "bzod pa lta bu'i dka' thub med //",
    "T04D3871:14b-23": "de bas bzod la nan tan du //",
    "T04D3871:14b-24": "sna tshogs tshul du bsgom par bya //",
    "T04D3871:14b-25": "zhe sdang zug rngu'i sems 'chang na //",
    "T04D3871:14b-26": "yid ni zhi ba nyams mi myong //",
    "T04D3871:14b-27": "dga' dang bde ba'ang mi 'thob la //",
    "T04D3871:14b-28": "gnyid mi 'ong zhing brtan med 'gyur //",
    "T04D3871:14b-29": "gang dag nor dang bkur sti yis //",
    "T04D3871:14b-30": "drin byin de la brten gyur pa //",
    "T04D3871:14b-31": "de dag kyang ni sdang ldan pa'i //",
    "T04D3871:14b-32": "rje dpon de la gsod par rgol //",
    "T04D3871:14b-33": "de yis mdza' bshes skyo bar 'gyur //",
    "T04D3871:14b-34": "sbyin pas bsdus kyang bsten mi byed //",
    "T04D3871:14b-35": "mdor na khro ba bder gnas pa //",
    "T04D3871:14b-36": "de ni 'ga' yang yod ma yin //",
    "T04D3871:14b-37": "khro ba'i dgra yis de la sogs //",
    "T04D3871:14b-38": "sdug bsngal dag ni byed par 'gyur //",
    "T04D3871:14b-39": "gang zhig bsgrims te khro 'joms pa //",
    "T04D3871:14b-40": "de ni 'di dang gzhan du bde //",
    "T04D3871:14b-41": "mi 'dod byas dang 'dod pa yi //",
    "T04D3871:14b-42": "gegs byas pa la byung gyur pa //",
    "T04D3871:14b-43": "yid mi bde ba'i zas rnyed nas //",
    "T04D3871:14b-44": "zhe sdang brtas te bdag 'joms so //",
    "T04D3871:14b-45": "de ltas bdag gis dag bo de'i //",
    "T04D3871:14b-46": "zas ni rnam par gzhom par bya //",
    "T04D3871:14b-47": "'di ltar bdag la gnod pa las //",
    "T04D3871:14b-48": "dgra 'di la ni las gzhan med //",
    "T04D3871:14b-49": "ci la bab kyang bdag gis ni //",
    "T04D3871:15a-0": "dga' @15a * //",
    "T04D3871:15a-1": "ba'i yid ni dkrugs mi bya //",
    "T04D3871:15a-2": "mi dga' byas kyang 'dod mi 'grub //",
    "T04D3871:15a-3": "dge ba dag ni nyams par 'gyur //",
    "T04D3871:15a-4": "gal te bcos su yod na ni //",
    "T04D3871:15a-5": "de la mi dgar ci zhig yod //",
    "T04D3871:15a-6": "gal te bcos su med na ni //",
    "T04D3871:15a-7": "de la mi dga' byas ci phan //",
    "T04D3871:15a-8": "bdag gam bdag gi bshes rnams la //",
    "T04D3871:15a-9": "sdug bsngal brnyas dang tshig rtsub dang //",
    "T04D3871:15a-10": "mi snyan zhes bya mi 'dod de //",
    "T04D3871:15a-11": "dgra la de las bzlog pas so //",
    "T04D3871:15a-12": "bde ba'i rgyu ni res 'ga' 'byung //",
    "T04D3871:15a-13": "sdug bsngal rgyu ni shin tu mang //",
    "T04D3871:15a-14": "sdug bsngal med par nges 'byung med //",
    "T04D3871:15a-15": "de bas sems khyod brtan par mnos //",
    "T04D3871:15a-16": "dka' zlog dad dang karna pa //",
    "T04D3871:15a-17": "bsreg dang bcad sogs tshor ba ni //",
    "T04D3871:15a-18": "don med bzod byed thar pa yi //",
    "T04D3871:15a-19": "don du bdag go ci phyir sngar //",
    "T04D3871:15a-20": "goms ni sla bar mi 'gyur ba'i //",
    "T04D3871:15a-21": "dngos de gang yang yod ma yin //",
    "T04D3871:15a-22": "de bas gnod pa chung goms pas //",
    "T04D3871:15a-23": "gnod pa chen po bzod par byos //",
    "T04D3871:15a-24": "sprul dang sha sbrang dag dang ni //",
    "T04D3871:15a-25": "bkres skom la sogs tshor ba dang //",
    "T04D3871:15a-26": "g-yan pa la sogs bcas pa yi //",
    "T04D3871:15a-27": "don med sdug bsngal cis ma mthong //",
    "T04D3871:15a-28": "tsha grang char dang rlung sogs dang //",
    "T04D3871:15a-29": "nad dang 'ching dang rdeg sogs la //",
    "T04D3871:15a-30": "bdag gis bze re mi bya ste //",
    "T04D3871:15a-31": "de ltar byas na gnod pa 'phel //",
    "T04D3871:15a-32": "la la bdag gis khrag mthong na //",
    "T04D3871:15a-33": "dpa' brtan lhag par skye 'gyur yod //",
    "T04D3871:15a-34": "la la gzhan gyi khrag mthong na //",
    "T04D3871:15a-35": "bog cing brgyal bar 'gyur ba yod //",
    "T04D3871:15a-36": "de ni sems kyi ngang brtan dang ;",
    "T04D3871:15a-37": "/ sngar ma'i tshul las gyur pa yin //",
    "T04D3871:15a-38": "de bas gnod pa khyad bsad cing //",
    "T04D3871:15a-39": "sdug bsngal rnams kyis mi tshugs byos //",
    "T04D3871:15a-40": "mkhas pas sdug bsngal byung yang ni //",
    "T04D3871:15a-41": "sems kyi rab dang rnyog mi bya //",
    "T04D3871:15a-42": "nyon mongs rnams dang g-yul 'gyed la //",
    "T04D3871:15a-43": "g-yul 'gyed tshe na gnod pa mang //",
    "T04D3871:15a-44": "sdug bsngal thams cad khyad bsad nas //",
    "T04D3871:15a-45": "zhe sdang la sogs dgra 'joms pa //",
    "T04D3871:15a-46": "de dag rgyal byed dpa' bo ste //",
    "T04D3871:15a-47": "lhag ma ro la gsad pa'o //",
    "T04D3871:15a-48": "gzhan yang sdug bsngal yon tan ni //",
    "T04D3871:15a-49": "skyo bas dregs pa sel bar byed //",
    "T04D3871:15a-50": "'khor ba pa la snying rje skye //",
    "T04D3871:15b-0": "@15b sdig la 'dzem dang dge la dga' //",
    "T04D3871:15b-1": "mkhris pa la sogs sdug bsngal gyi //",
    "T04D3871:15b-2": "'byung gnas che la mi khro bar //",
    "T04D3871:15b-3": "sems yod rnams la ci ste khro //",
    "T04D3871:15b-4": "de dag kun kyang rkyen gyis bskul //",
    "T04D3871:15b-5": "dper na mi 'dod bzhin du yang //",
    "T04D3871:15b-6": "nad 'di 'byung bar 'gyur ba ltar ;",
    "T04D3871:15b-7": "/ de bzhin mi 'dod bzhin du yang //",
    "T04D3871:15b-8": "nan gyis nyon mongs 'byung bar 'gyur //",
    "T04D3871:15b-9": "khro bar bya zhes ma bsams kyang //",
    "T04D3871:15b-10": "skye bo rnams ni gyi nar khro //",
    "T04D3871:15b-11": "bskyed par bya zhes ma bsams kyang //",
    "T04D3871:15b-12": "khro ba de bzhin skye bar 'gyur //",
    "T04D3871:15b-13": "nyes pa ji snyed thams cad dang //",
    "T04D3871:15b-14": "sdig pa rnam pa sna tshogs pa //",
    "T04D3871:15b-15": "de kun rkyen gyi stobs las byung //",
    "T04D3871:15b-16": "rang dbang yod pa ma yin no //",
    "T04D3871:15b-17": "rkyen rnams tshogs pa de dag kyang //",
    "T04D3871:15b-18": "bskyed par bya zhes sems pa med //",
    "T04D3871:15b-19": "des bskyed de yang bdag bskyed cis //",
    "T04D3871:15b-20": "sems pa yod pa ma yin no //",
    "T04D3871:15b-21": "gtso bo zhes byar gang 'dod dang //",
    "T04D3871:15b-22": "bdag ces brtags pa gang yin pa //",
    "T04D3871:15b-23": "de nyid bdag ni 'byung bya zhes //",
    "T04D3871:15b-24": "ched du bsams shing 'byung ba med //",
    "T04D3871:15b-25": "ma skyes par ni de med na //",
    "T04D3871:15b-26": "de tshe skye bar 'dod pa gang //",
    "T04D3871:15b-27": "yul la rtag tu g-yeng 'gyur ba //",
    "T04D3871:15b-28": "'gag par 'gyur ba'ang ma yin no //",
    "T04D3871:15b-29": "ci ste bdag de rtag na ni //",
    "T04D3871:15b-30": "mkha' bzhin byed pa med par mngon //",
    "T04D3871:15b-31": "rkyen rnams gzhan dang phrad na yang //",
    "T04D3871:15b-32": "'gyur ba med la ci byar yod //",
    "T04D3871:15b-33": "byed pa'i tshe yang sngon bzhin na //",
    "T04D3871:15b-34": "byed pas de la ci zhig byas //",
    "T04D3871:15b-35": "de yi byed pa 'di yin zhes //",
    "T04D3871:15b-36": "'brel par 'gyur ba gang zhig yod //",
    "T04D3871:15b-37": "de ltar thams cad gzhan gyi dbang //",
    "T04D3871:15b-38": "de yi dbang gis de dbang med //",
    "T04D3871:15b-39": "de ltar shes na sprul lta bu'i //",
    "T04D3871:15b-40": "dngos po kun la khro mi 'gyur //",
    "T04D3871:15b-41": "gang gis gang zhig bzlog bya ste //",
    "T04D3871:15b-42": "bzlog pa'ang rigs pa min zhe na //",
    "T04D3871:15b-43": "de la brten nas sdug bsngal rnams //",
    "T04D3871:15b-44": "rgyun chad 'gyur 'dod mi rigs med //",
    "T04D3871:15b-45": "de bas dgra'am mdza' yang rung //",
    "T04D3871:15b-46": "mi rigs byed pa mthong gyur na //",
    "T04D3871:15b-47": "'di 'dra'i rkyen las gyur to zhes //",
    "T04D3871:15b-48": "de ltar soms te bde bar mnos //",
    "T04D3871:15b-49": "gal te rang dags 'grub 'gyur na //",
    "T04D3871:16a-0": "'ga' @16a * //",
    "T04D3871:16a-1": "yang sdug bsngal mi 'dod pas //",
    "T04D3871:16a-2": "lus can dag ni thams cad kyang //",
    "T04D3871:16a-3": "su la'ang sdug bsngal 'byung mi 'gyur //",
    "T04D3871:16a-4": "bag med pas ni bdag la'ang bdag / tsher ma la sogs gnod pa byed //",
    "T04D3871:16a-5": "bud med la sogs thob bya'i phyir //",
    "T04D3871:16a-6": "rngam zhing zas gcod la sogs byed //",
    "T04D3871:16a-7": "kha cig 'gag cing g-yang sar mchong //",
    "T04D3871:16a-8": "dug dang mi 'phrod za ba dang //",
    "T04D3871:16a-9": "bsod nams ma yin spyod pa yis //",
    "T04D3871:16a-10": "rang la gnod pa byed pa yod //",
    "T04D3871:16a-11": "gang tshe nyon mongs dbang gyur pas //",
    "T04D3871:16a-12": "bdag sdug nyid kyang gsod byed pa //",
    "T04D3871:16a-13": "de tshe de dag gzhan lus la //",
    "T04D3871:16a-14": "gnod mi byed par ji ltar 'gyur //",
    "T04D3871:16a-15": "nyon mongs skyes pas de lta bur //",
    "T04D3871:16a-16": "bdag gsod la sogs zhugs pa la //",
    "T04D3871:16a-17": "snying rje rgya la ma skyes na //",
    "T04D3871:16a-18": "khro bar 'gyur ba ci tha tshig / gal te gzhan la 'tshe byed pa //",
    "T04D3871:16a-19": "byis pa rnams kyi rang bzhin ni //",
    "T04D3871:16a-20": "de la khro ba mi rigs te //",
    "T04D3871:16a-21": "sreg pa'i rang bzhin me bkon 'dra //",
    "T04D3871:16a-22": "'on te skyon de glo bur la //",
    "T04D3871:16a-23": "sems can rang bzhin des pa na'ang //",
    "T04D3871:16a-24": "'o na'ang khro ba mi rigs te //",
    "T04D3871:16a-25": "mkha' la dud 'thul dkon pa bzhin //",
    "T04D3871:16a-26": "dbyug pa la sogs dngos bkol te //",
    "T04D3871:16a-27": "gal te 'phen pa la khro na //",
    "T04D3871:16a-28": "de yang zhe sdang gis spad pas //",
    "T04D3871:16a-29": "nyes na zhe sdang la khro rigs //",
    "T04D3871:16a-30": "bdag gis sngon chad sems can la //",
    "T04D3871:16a-31": "'di 'dra ba yi gnod pa byas //",
    "T04D3871:16a-32": "de bas sems can 'tshe byed pa //",
    "T04D3871:16a-33": "bdag la gnod pa 'di 'byung rigs //",
    "T04D3871:16a-34": "de yi mtshon dang bdag gi lus //",
    "T04D3871:16a-35": "gnyi ga sdug bsngal rgyu yin te //",
    "T04D3871:16a-36": "des mtshon bdag gi lus phyung na //",
    "T04D3871:16a-37": "gang zhig la ni khro bar bya //",
    "T04D3871:16a-38": "shu ba mi yi gzugs 'dra ba //",
    "T04D3871:16a-39": "reg tu mi bzod sdug bsngal can //",
    "T04D3871:16a-40": "sred mdongs bdag gis bzung gyur na //",
    "T04D3871:16a-41": "de la gnod pa su la khro //",
    "T04D3871:16a-42": "byis pa sdug bsngal mi 'dod cing //",
    "T04D3871:16a-43": "sdug bsngal rgyu la brkam pas na //",
    "T04D3871:16a-44": "rang gi nyes pas gnod gyur pa //",
    "T04D3871:16a-45": "gzhan la bkon du ci zhig yod //",
    "T04D3871:16a-46": "dper na dmyal ba'i srung ma dang //",
    "T04D3871:16a-47": "ral gri lo ma'i nags tshal ltar //",
    "T04D3871:16a-48": "rang gi las kyis 'di bskyed ba //",
    "T04D3871:16b-0": "@16b gang zhig la ni khro bar bya //",
    "T04D3871:16b-1": "bdag gi las kyis bskul byas nas //",
    "T04D3871:16b-2": "bdag la gnod byed rnams 'byung ste //",
    "T04D3871:16b-3": "des ni sems can dmyal dong na //",
    "T04D3871:16b-4": "bdag gis de dag ma brlag gam //",
    "T04D3871:16b-5": "'di dag la ni rten bcas nas //",
    "T04D3871:16b-6": "bzod pas bdag sdig mang du 'byang //",
    "T04D3871:16b-7": "bdag la brten nas de dag ni //",
    "T04D3871:16b-8": "yun ring sdug bsngal dmyal bar 'dong //",
    "T04D3871:16b-9": "bdag ni de la gnod byed la //",
    "T04D3871:16b-10": "de dag bdag la phan 'dogs na //",
    "T04D3871:16b-11": "phyin ci log tu ci yi phyir //",
    "T04D3871:16b-12": "ma rungs sems khyod khro bar byed //",
    "T04D3871:16b-13": "gal te bdag la bsam pa yi //",
    "T04D3871:16b-14": "yon tan yod na dmyal mi 'gro //",
    "T04D3871:16b-15": "gal te bdag gis bdag bsrungs na //",
    "T04D3871:16b-16": "de dag la 'dir ci zhig byung //",
    "T04D3871:16b-17": "'on te lan du gnod byas na //",
    "T04D3871:16b-18": "de dag bsrungs par ma gyur la //",
    "T04D3871:16b-19": "bdag gi spyod pa'ang nyams par 'gyur //",
    "T04D3871:16b-20": "des na dka' thub zhig par 'gyur //",
    "T04D3871:16b-21": "yid ni lus can ma yin pas //",
    "T04D3871:16b-22": "sus kyang gang du'ang gzhom mi nus //",
    "T04D3871:16b-23": "lus la mngon par zhen pas na //",
    "T04D3871:16b-24": "lus ni sdug bsngal dag gis gnod //",
    "T04D3871:16b-25": "brnyas dang tshig rtsub smra ba dang //",
    "T04D3871:16b-26": "mi snyan pa yi tshig de yis //",
    "T04D3871:16b-27": "lus la gnod par mi 'gyur na //",
    "T04D3871:16b-28": "sems khyod ci phyir rab tu khro //",
    "T04D3871:16b-29": "gzhan dag bdag la mi dga' ba //",
    "T04D3871:16b-30": "des ni tshe 'di'am tshe gzhan la //",
    "T04D3871:16b-31": "bdag la za bar mi byed na //",
    "T04D3871:16b-32": "bdag ni ci phyir de mi 'dod //",
    "T04D3871:16b-33": "rnyed pa'i bar chad byed pa'i phyir //",
    "T04D3871:16b-34": "gal te 'di bdag mi 'dod na //",
    "T04D3871:16b-35": "bdag gi rnyed pa 'dir 'dor gyi //",
    "T04D3871:16b-36": "sdig pa dag ni brtan par gnas //",
    "T04D3871:16b-37": "bdag ni deng nyid shi yang bla'i //",
    "T04D3871:16b-38": "log 'tshos yun ring gson mi rung //",
    "T04D3871:16b-39": "bdag lta yun ring gnas gyur kyang //",
    "T04D3871:16b-40": "'chi ba'i sdug bsngal de nyid yin //",
    "T04D3871:16b-41": "rmi lam lo brgyar bde myong nas //",
    "T04D3871:16b-42": "sad par gyur pa gang yin dang //",
    "T04D3871:16b-43": "gzhan zhig yud tsam bde myong nas //",
    "T04D3871:16b-44": "sad par gyur pa gang yin pa //",
    "T04D3871:16b-45": "sad pa de dag gnyi ga la'ang //",
    "T04D3871:16b-46": "bde ba de ni phyir 'ong med //",
    "T04D3871:16b-47": "tshe ring tshe thung gnyi ga yang //",
    "T04D3871:16b-48": "'chi ba'i dus su de 'drar zad //",
    "T04D3871:16b-49": "rnyed pa mang po thob gyur te //",
    "T04D3871:17a-0": "yun ring dus su bde spyad @17a * //",
    "T04D3871:17a-1": "kyang ;",
    "T04D3871:17a-2": "/ chom pos phrogs pa ji bzhin du //",
    "T04D3871:17a-3": "sgren mo lag pa stong par 'gro //",
    "T04D3871:17a-4": "gal te rnyed pas gson gyur na //",
    "T04D3871:17a-5": "sdig zad bsod nams bya zhe na //",
    "T04D3871:17a-6": "rnyed pa'i don du khros gyur na //",
    "T04D3871:17a-7": "bsod nams zad sdig mi 'gyur ram //",
    "T04D3871:17a-8": "gang gi don du bdag gson pa //",
    "T04D3871:17a-9": "de nyid gal te nyams gyur na //",
    "T04D3871:17a-10": "sdig pa 'ba' zhig byed pa yi //",
    "T04D3871:17a-11": "gson pa des ko ci zhig bya //",
    "T04D3871:17a-12": "gal te sems can nyams byed pas //",
    "T04D3871:17a-13": "mi snyan smra la khro zhe na //",
    "T04D3871:17a-14": "gzhan la mi snyan brjod la'ang khyod //",
    "T04D3871:17a-15": "de bzhin ci ste khro mi byed //",
    "T04D3871:17a-16": "ma dad gzhan la rag las pas //",
    "T04D3871:17a-17": "dad pa med la khyod bzod na //",
    "T04D3871:17a-18": "nyon mongs skye la rag las pas //",
    "T04D3871:17a-19": "mi snyan smra la cis mi bzod //",
    "T04D3871:17a-20": "sku gzugs mchod rten dam chos la //",
    "T04D3871:17a-21": "'khyal zhing 'jig par byed pa la'ang //",
    "T04D3871:17a-22": "bdag gis zhe sdang mi rigs te //",
    "T04D3871:17a-23": "sangs rgyas sogs la gnod mi mnga' //",
    "T04D3871:17a-24": "bla ma gnyen la sogs pa dang //",
    "T04D3871:17a-25": "bshes la gnod pa byed rnams la'ang //",
    "T04D3871:17a-26": "snga ma'i tshul gyis rkyen dag las //",
    "T04D3871:17a-27": "'gyur bar mthong nas khro ba bzlog / lus can rnams la sems yod dang //",
    "T04D3871:17a-28": "sems med gnyi gas gnod byas na //",
    "T04D3871:17a-29": "sems yod ci ste bkar te bkon //",
    "T04D3871:17a-30": "de bas gnod pa bzod par gyis //",
    "T04D3871:17a-31": "la la rmongs pas nyes pa byed //",
    "T04D3871:17a-32": "la la rmongs te khros gyur na //",
    "T04D3871:17a-33": "de la skyon med gang gis bya //",
    "T04D3871:17a-34": "skyon dang bcas te gang zhig yin //",
    "T04D3871:17a-35": "gang gis gzhan dag gnod byed pa'i//",
    "T04D3871:17a-36": "las de sngon chad ci phyir byas //",
    "T04D3871:17a-37": "thams cad las la rag las na //",
    "T04D3871:17a-38": "bdag gis 'di la ci ste bkon //",
    "T04D3871:17a-39": "de ltar mthong nas ce nas kyang //",
    "T04D3871:17a-40": "thams cad phan tshun byams sems su //",
    "T04D3871:17a-41": "'gyur ba de ltar bdag gis ni //",
    "T04D3871:17a-42": "bsod nams dag la bsgrims te bya //",
    "T04D3871:17a-43": "dper na khyim tshig gyur pa'i me //",
    "T04D3871:17a-44": "khyim gzhan zhig tu song nas ni //",
    "T04D3871:17a-45": "rtsva sogs gang la mched byed pa //",
    "T04D3871:17a-46": "de ni phyung ste dor ba yin //",
    "T04D3871:17a-47": "de bzhin gang la sems chags na //",
    "T04D3871:17a-48": "zhe sdang me ni mched gyur pa //",
    "T04D3871:17a-49": "bsod nams tshig par dogs pa yis //",
    "T04D3871:17b-0": "de ni de yi mod la @17b dor ;",
    "T04D3871:17b-1": "/ gsad bya'i mi zhig lag bcad de //",
    "T04D3871:17b-2": "gal te thar na cis ma legs //",
    "T04D3871:17b-3": "gal te mi yi sdug bsngal gyis //",
    "T04D3871:17b-4": "dmyal ba bral na cis ma legs //",
    "T04D3871:17b-5": "da lta'i sdug bsngal 'di tsam la'ang //",
    "T04D3871:17b-6": "bdag gis bzod par mi nus na //",
    "T04D3871:17b-7": "des na dmyal ba'i sdug bsngal rgyu //",
    "T04D3871:17b-8": "khro ba ci ste bzlog mi byed //",
    "T04D3871:17b-9": "'dod pa'i don du sreg la sogs //",
    "T04D3871:17b-10": "dmyal bar stong phrag myong gyur yang //",
    "T04D3871:17b-11": "bdag gis rang gi don dang ni //",
    "T04D3871:17b-12": "gzhan gyi don yang ma byas so //",
    "T04D3871:17b-13": "'di ni de tsam gnod min la //",
    "T04D3871:17b-14": "don chen dag kyang 'grub 'gyur bas //",
    "T04D3871:17b-15": "'gro ba'i gnod sel sdug bsngal la //",
    "T04D3871:17b-16": "dga' ba 'ba' zhig 'dir bya rigs //",
    "T04D3871:17b-17": "gzhan gyis yon tan ldan bstod nas //",
    "T04D3871:17b-18": "gal te dga' ba'i bde thob na //",
    "T04D3871:17b-19": "yid khyod kyang ni de bstod nas //",
    "T04D3871:17b-20": "ci phyir de ltar dga' mi byed //",
    "T04D3871:17b-21": "khyod kyi dga' ba'i bde ba 'di //",
    "T04D3871:17b-22": "bde 'byung kha na ma tho med //",
    "T04D3871:17b-23": "yon tan ldan pa rnams kyis gnang //",
    "T04D3871:17b-24": "gzhan sdud pa yi mchog kyang yin //",
    "T04D3871:17b-25": "gzhan yang de ltar bde 'gyur zhes //",
    "T04D3871:17b-26": "gal te khyod bde 'di mi 'dod //",
    "T04D3871:17b-27": "gla rngan sbyin sogs spangs pa'i phyir //",
    "T04D3871:17b-28": "mthong dang ma mthong nyams par 'gyur //",
    "T04D3871:17b-29": "rang gi yon tan brjod pa'i tshe //",
    "T04D3871:17b-30": "gzhan la bde ba'ang 'dod par byed //",
    "T04D3871:17b-31": "gzhan gyi yon tan brjod pa'i tshe //",
    "T04D3871:17b-32": "rang la'ang bde ba mi 'dod byed //",
    "T04D3871:17b-33": "sems can thams cad bde 'dod pas //",
    "T04D3871:17b-34": "byang chub tu ni sems bskyed nas //",
    "T04D3871:17b-35": "sems can rang gis bde rnyed na //",
    "T04D3871:17b-36": "des ko ci ste khro bar byed //",
    "T04D3871:17b-37": "'jig rten gsum mchod 'tshang rgya bar //",
    "T04D3871:17b-38": "sems can rnams ni 'dod ce na //",
    "T04D3871:17b-39": "bsnyen bkur ngan ngon tsam mthong nas //",
    "T04D3871:17b-40": "ci phyir de la gdung bar byed //",
    "T04D3871:17b-41": "gso bya gang zhig khyod gso ba //",
    "T04D3871:17b-42": "khyod nyid kyis ni sbyin bya de //",
    "T04D3871:17b-43": "gnyen gyis 'tsho ba rnyed gyur na //",
    "T04D3871:17b-44": "dgar mi 'gyur bar slar khro'am //",
    "T04D3871:17b-45": "de ci 'gro la mi 'dod na //",
    "T04D3871:17b-46": "de la byang chub 'dod gang yin //",
    "T04D3871:17b-47": "gang zhig gzhan 'byor khro de la //",
    "T04D3871:17b-48": "byang chub sems ni ga la yod //",
    "T04D3871:17b-49": "gal te des de las rnyed dam //",
    "T04D3871:17b-50": "sbyin bdag khyim na gnas gyur pa //",
    "T04D3871:18a-0": "@18a * // kun du de khyod la med na //",
    "T04D3871:18a-1": "byin ma byin dub des ci bya //",
    "T04D3871:18a-2": "bsod nams dang ni dad pa'am //",
    "T04D3871:18a-3": "rang gi yon tan ci phyir 'dor //",
    "T04D3871:18a-4": "rnyed pa gyur pa mi 'dzin pa //",
    "T04D3871:18a-5": "gang gis khro ba mi byed smros //",
    "T04D3871:18a-6": "khyod ni rang gis sdig byas la //",
    "T04D3871:18a-7": "mya ngan med par ma zad kyi ;",
    "T04D3871:18a-8": "/ bsod nams byas pa gzhan dag dang //",
    "T04D3871:18a-9": "lhan cig 'gran par byed 'dod dam /",
    "T04D3871:18a-11": "// / bam po gnyis pa'o //",
    "T04D3871:18a-12": "gal te dgra zhig mi dga' na'ang //",
    "T04D3871:18a-13": "de la khyod dgar ci zhig yod //",
    "T04D3871:18a-14": "khyod kyi yid smon tsam gyis ni //",
    "T04D3871:18a-15": "de la gnod pa'i rgyur mi 'gyur //",
    "T04D3871:18a-16": "khyod kyi 'dod pas sdug bsngal de //",
    "T04D3871:18a-17": "grub na'ang khyod dgar ci zhig yod //",
    "T04D3871:18a-18": "gal te 'tshengs par 'gyur zhe na //",
    "T04D3871:18a-19": "de las phung ba'ang gzhan ci yod //",
    "T04D3871:18a-20": "nyon mongs nya pas btab pa yi //",
    "T04D3871:18a-21": "mchil pa 'di ni mi bzad gze //",
    "T04D3871:18a-22": "des bzung sems dmyal bum par yang //",
    "T04D3871:18a-23": "dmyal ba'i srung mas bdag 'tshed des //",
    "T04D3871:18a-24": "bstod dang grags pa'i rim gros ni //",
    "T04D3871:18a-25": "bsod nams mi 'gyur cher mi 'gyur //",
    "T04D3871:18a-26": "bdag stobs mi 'gyur nad med min //",
    "T04D3871:18a-27": "lus bde bar yang mi 'gyur ro //",
    "T04D3871:18a-28": "bdag ni rang don shes gyur na //",
    "T04D3871:18a-29": "de la rang don ci zhig yod //",
    "T04D3871:18a-30": "yid bde 'ba' zhig 'dod na ni //",
    "T04D3871:18a-31": "rgyan sogs chad yang bsten dgos so //",
    "T04D3871:18a-32": "grags pa'i don du nor shor cing //",
    "T04D3871:18a-33": "bdag nyid kyang ni gsod byed na //",
    "T04D3871:18a-34": "tshig 'bru rnams kyis ci zhig bya //",
    "T04D3871:18a-35": "sha ni des ko su la bde//",
    "T04D3871:18a-36": "bye ma'i khang bu rdib gyur na //",
    "T04D3871:18a-37": "byis pa rnams ni ga chad du //",
    "T04D3871:18a-38": "de bzhin bstod dang grags nyams na //",
    "T04D3871:18a-39": "rang gi sems ni byis pa bzhin //",
    "T04D3871:18a-40": "re zhig sgra la sems med phyir //",
    "T04D3871:18a-41": "bdag la bstod sems yod mi srid //",
    "T04D3871:18a-42": "bdag la gzhan dga' zhes grags pa //",
    "T04D3871:18a-43": "de ni dga' ba'i rgyu yin grang //",
    "T04D3871:18a-44": "gzhan nam yang na bdag la'ang rung //",
    "T04D3871:18a-45": "gzhan dga' bdag la ci zhig phan //",
    "T04D3871:18a-46": "dga' bde de ni de nyid kyi //",
    "T04D3871:18a-47": "bdag gis de las shas mi 'thob //",
    "T04D3871:18a-48": "de bde ba yi bdag bde na //",
    "T04D3871:18a-49": "kun la'ang de bzhin bya dgos na //",
    "T04D3871:18b-0": "ji ltar @18b gzhan la dga' ba yis //",
    "T04D3871:18b-1": "bde bar gyur na bdag mi bde //",
    "T04D3871:18b-2": "de bas bdag ni bstod do zhes //",
    "T04D3871:18b-3": "rang gi dga' ba skye 'gyur ba //",
    "T04D3871:18b-4": "de yang de ltar mi 'thad pas //",
    "T04D3871:18b-5": "byis pa'i spyod pa kho nar zad //",
    "T04D3871:18b-6": "bstod sogs bdag ni g-yeng bar byed //",
    "T04D3871:18b-7": "des ni skyo ba'ang 'jig par byed //",
    "T04D3871:18b-8": "yon tan ldan la phrag dog dang //",
    "T04D3871:18b-9": "phun sum tshogs pa'ang 'jig par byed //",
    "T04D3871:18b-10": "de phyir bdag gi bstod sogs ni //",
    "T04D3871:18b-11": "gzhig phyir gang dag nyer gnas pa //",
    "T04D3871:18b-12": "de dag bdag ni ngan song du //",
    "T04D3871:18b-13": "ltung ba bsrung phyir zhugs min nam //",
    "T04D3871:18b-14": "bdag ni grol ba don gnyer la //",
    "T04D3871:18b-15": "rnyed dang bkur sti 'ching mi dgos //",
    "T04D3871:18b-16": "gang dag bdag bcings grol byed pa //",
    "T04D3871:18b-17": "de la bdag ni ji ltar khro //",
    "T04D3871:18b-18": "bdag ni sdug bsngal 'jug 'dod la //",
    "T04D3871:18b-19": "sangs rgyas kyis ni byin brlabs bzhin //",
    "T04D3871:18b-20": "mi gtong sgo 'phar nyid gyur pa //",
    "T04D3871:18b-21": "de la bdag ni ji ltar khro //",
    "T04D3871:18b-22": "'di ni bsod nams gegs byed ces //",
    "T04D3871:18b-23": "de la'ang khro bar rigs min te //",
    "T04D3871:18b-24": "bzod mtshungs dka' thub yod min na //",
    "T04D3871:18b-25": "de la bdag ni mi gnas sam //",
    "T04D3871:18b-26": "gal te bdag ni rang skyon gyis //",
    "T04D3871:18b-27": "'di la bzod pa mi byed na //",
    "T04D3871:18b-28": "bsod nams rgyu ni nyer gnas pa //",
    "T04D3871:18b-29": "'di la bdag gegs byed par zad //",
    "T04D3871:18b-30": "gang zhig gang med mi 'byung la //",
    "T04D3871:18b-31": "gang zhig yod na yod gyur pa //",
    "T04D3871:18b-32": "de nyid de yi rgyu yin na //",
    "T04D3871:18b-33": "ji ltar de la gegs zhes bya //",
    "T04D3871:18b-34": "dus su phyin pa'i slong mo bas //",
    "T04D3871:18b-35": "sbyin pa'i gegs byas yod ma yin//",
    "T04D3871:18b-36": "rab tu 'byin par byed gyur pa //",
    "T04D3871:18b-37": "rab byung gegs zhes byar mi rung //",
    "T04D3871:18b-38": "'jig rten na ni slong ba mod //",
    "T04D3871:18b-39": "gnod pa byed pa dkon pa ste //",
    "T04D3871:18b-40": "'di ltar phar gnod ma byas na //",
    "T04D3871:18b-41": "'ga' yang gnod pa mi byed do //",
    "T04D3871:18b-42": "de bas ngal bas ma bsgrubs pa'i //",
    "T04D3871:18b-43": "khyim du gter ni byung ba ltar //",
    "T04D3871:18b-44": "byang chub spyod pa'i grogs gyur pas //",
    "T04D3871:18b-45": "bdag gis dgra la dga' bar bya //",
    "T04D3871:18b-46": "'di dang bdag gis bsgrubs pas na //",
    "T04D3871:18b-47": "de phyir bzod pa'i 'bras bu ni //",
    "T04D3871:18b-48": "'di la thog mar bdar 'os te //",
    "T04D3871:18b-49": "'di ltar de ni bzod pa'i rgyu //",
    "T04D3871:19a-0": "gal te bzod bsgrub @19a * //",
    "T04D3871:19a-1": "bsam med pas //",
    "T04D3871:19a-2": "dgra 'di mchod bya min zhe na //",
    "T04D3871:19a-3": "grub pa yi ni rgyur rung ba //",
    "T04D3871:19a-4": "dam pa'i chos kyang ci ste mchod //",
    "T04D3871:19a-5": "gal te dgra 'di gnod bya ba'i //",
    "T04D3871:19a-6": "bsam yod mchod bya min zhe na //",
    "T04D3871:19a-7": "sman pa bzhin du phan brtson na //",
    "T04D3871:19a-8": "bdag gi bzod pa ji ltar 'grub //",
    "T04D3871:19a-9": "de bas rab tu sdang sems la //",
    "T04D3871:19a-10": "brten nas bzod pa skye bas na //",
    "T04D3871:19a-11": "de nyid bzod pa'i rgyu yin pas //",
    "T04D3871:19a-12": "dam pa'i chos bzhin mchod par 'os //",
    "T04D3871:19a-13": "de phyir sems can zhing dang ni //",
    "T04D3871:19a-14": "rgyal ba'i zhing zhes thub pas gsungs //",
    "T04D3871:19a-15": "'di dag mgu byas mang po zhig /'di ltar phun sum pha rol phyin //",
    "T04D3871:19a-16": "sems can rnams dang rgyal ba las //",
    "T04D3871:19a-17": "sangs rgyas chos 'grub 'dra ba la //",
    "T04D3871:19a-18": "rgyal la gus bya de bzhin du //",
    "T04D3871:19a-19": "sems can la min ci yi tshul //",
    "T04D3871:19a-20": "bsam pa'i yon tan rang gis min //",
    "T04D3871:19a-21": "'bras bu las yin des mtshungs par //",
    "T04D3871:19a-22": "sems can rnams la'ang yon tan yod //",
    "T04D3871:19a-23": "de phyir de dag mnyam pa yin //",
    "T04D3871:19a-24": "byams sems ldan la mchod pa gang //",
    "T04D3871:19a-25": "de ni sems can che ba nyid //",
    "T04D3871:19a-26": "sangs rgyas dad pa'i bsod nams gang //",
    "T04D3871:19a-27": "de yang sangs rgyas che ba nyid //",
    "T04D3871:19a-28": "sangs rgyas chos 'grub cha yod pa //",
    "T04D3871:19a-29": "des na de dag mnyam par 'dod //",
    "T04D3871:19a-30": "yon tan rgya mtsho mtha' yas pa'i //",
    "T04D3871:19a-31": "sangs rgyas rnams dang 'ga' mi mnyam //",
    "T04D3871:19a-32": "yon tan mchog tshogs gcig pu yi //",
    "T04D3871:19a-33": "yon tan shes tsam 'ga' zhig la //",
    "T04D3871:19a-34": "snang na'ang de la mchod don du //",
    "T04D3871:19a-35": "khams gsum phul yang chung bar 'gyur //",
    "T04D3871:19a-36": "sangs rgyas chos mchog skye ba'i shes //",
    "T04D3871:19a-37": "sems can rnams la yod pas na //",
    "T04D3871:19a-38": "'di tsam ngag gis cha bstun nas //",
    "T04D3871:19a-39": "sems can mchod byar rigs par 'gyur //",
    "T04D3871:19a-40": "gzhan yang g-yo med gnyen gyur cing //",
    "T04D3871:19a-41": "phan pa dpag med mdzad rnams la //",
    "T04D3871:19a-42": "sems can mgu bya ma gtogs par //",
    "T04D3871:19a-43": "gzhan gang zhig gis lan lon 'gyur //",
    "T04D3871:19a-44": "gang phyir sku gtong mnar med 'jug pa la //",
    "T04D3871:19a-45": "de la phan btags lan lon 'gyur bas na //",
    "T04D3871:19b-0": "de @19b bas 'di dag gnod chen byed na yang //",
    "T04D3871:19b-1": "thams cad bzang dgu zhig tu spyad par bya //",
    "T04D3871:19b-2": "re zhig bdag gi rjer gyur nyid kyang ni //",
    "T04D3871:19b-3": "gang phyir rang gi sku la'ang mi gzigs pa //",
    "T04D3871:19b-4": "de la rmongs pa bdag gis ji ltar na //",
    "T04D3871:19b-5": "nga rgyal bya zhing bran gyi dngos mi bya ;",
    "T04D3871:19b-6": "/ gang dag bde bas thub rnams dgyes 'gyur zhing //",
    "T04D3871:19b-7": "gang la gnod na mi dgyes 'byung 'gyur ba //",
    "T04D3871:19b-8": "de dag dga' bas thub pa kun dgyes shing //",
    "T04D3871:19b-9": "de la gnod byas thub la gnod pa byas //",
    "T04D3871:19b-10": "ji ltar lus la kun nas me 'bar ba //",
    "T04D3871:19b-11": "'dod pa kun gyis yid bder mi 'gyur ba //",
    "T04D3871:19b-12": "de bzhin sems can gnod pa byas na yang //",
    "T04D3871:19b-13": "thugs rje che rnams dgyes pa'i thabs med do //",
    "T04D3871:19b-14": "de bas bdag gis 'gro la gnod byas pas //",
    "T04D3871:19b-15": "thugs rje che kun mi dgyes gyur pa gang //",
    "T04D3871:19b-16": "sdig de de ring so sor bshags bgyi yis ;",
    "T04D3871:19b-17": "/ mi dgyes gang lags de thub bzod par gsol //",
    "T04D3871:19b-18": "de bzhin gshegs rnams dgyes par bgyi slad du //",
    "T04D3871:19b-19": "deng nas bzung nas 'jig rten bran du mchi //",
    "T04D3871:19b-20": "'gro mang rdog pas bdag gi spyir 'tshog gam //",
    "T04D3871:19b-21": "'gums kyang mi bsngo 'jig rten mgon dgyes mdzod //",
    "T04D3871:19b-22": "'gro ba 'di kun thugs rje'i bdag can des //",
    "T04D3871:19b-23": "bdag tu mdzad pa 'di la the tshom med //",
    "T04D3871:19b-24": "sems can ngo bor mthong ba 'di dag nyid //",
    "T04D3871:19b-25": "mgon de bdag nyid ci phyir gus mi byed //",
    "T04D3871:19b-26": "'di nyid de bzhin gshags pa ma nyes byed yin //",
    "T04D3871:19b-27": "rang don yang dag sgrub pa'ang 'di nyid do //",
    "T04D3871:19b-28": "'jig rten sdug bsngal sel ba'ang 'di nyid de //",
    "T04D3871:19b-29": "de ltas bdag gis rtag tu de nyid bya //",
    "T04D3871:19b-30": "dper na rgyal po'i mi 'ga' zhig / skye bo mang la gnod byed kyang //",
    "T04D3871:19b-31": "skye bo mig rgyang ring po dag / nus kyang phyir gnod mi byed de ;",
    "T04D3871:19b-32": "/'di ltar de gcig ma yin gyi //",
    "T04D3871:19b-33": "rgyal po'i mthu stobs de yi mthu //",
    "T04D3871:19b-34": "de bzhin gnod byed nyam chung ba //",
    "T04D3871:19b-35": "'ga' yang khyad du gsad mi bya //",
    "T04D3871:19b-36": "'di ltar dmyal ba'i srung ma dang //",
    "T04D3871:19b-37": "thugs rje ldan rnams de yi dpung //",
    "T04D3871:20a-0": "de ltar dmangs kyis rgyal @20a * //",
    "T04D3871:20a-1": "gtum bzhin //",
    "T04D3871:20a-2": "sems can rnams ni mgu bar bya //",
    "T04D3871:20a-3": "rgyal po lta zhig khros na yang //",
    "T04D3871:20a-4": "sems can mi mgu byas pa yis //",
    "T04D3871:20a-5": "myong bar 'gyur ba gang yin pa //",
    "T04D3871:20a-6": "dmyal ba'i gnod pa des byed dam //",
    "T04D3871:20a-7": "rgyal po lta zhig mgu na yang //",
    "T04D3871:20a-8": "sems can mgu bar byas pa yis //",
    "T04D3871:20a-9": "'thob par 'gyur ba gang yin pa //",
    "T04D3871:20a-10": "sangs rgyas nyid sbyin mi srid do //",
    "T04D3871:20a-11": "sems can mgu las byung ba yi //",
    "T04D3871:20a-12": "ma 'ongs sangs rgyas 'grub lta zhog / tshe 'di nyid la dpal chen dang //",
    "T04D3871:20a-13": "grags dang skyed 'gyur cis ma mthong //",
    "T04D3871:20a-14": "'khor tshe bzod pas mdzes sogs dang //",
    "T04D3871:20a-15": "nad med pa dang grags pa yis //",
    "T04D3871:20a-16": "shin tu yun ring 'tsho ba dang //",
    "T04D3871:20a-17": "'khor los sgyur ba'i bde rgyas thob //",
    "T04D3871:20a-18": "byang chub sems dpa'i spyod pa la 'jug pa las /",
    "T04D3871:20a-19": "bzod pa bstan pa zhes bya ba ste le'u drug pa'o /",
    "T04D3871:20a-22": "// / de ltar bzod pas brtson 'grus brtsam //",
    "T04D3871:20a-23": "'di ltar brtson la byang chub gnas //",
    "T04D3871:20a-24": "rlung med g-yo ba med pa bzhin //",
    "T04D3871:20a-25": "bsod nams brtson 'grus med mi 'byung //",
    "T04D3871:20a-26": "brtson gang dge la spro ba'o //",
    "T04D3871:20a-27": "de yi mi mthun phyogs bshad bya //",
    "T04D3871:20a-28": "le lo ngan la zhen pa dang //",
    "T04D3871:20a-29": "skyid lug bdag nyid brnyas pa'o //",
    "T04D3871:20a-30": "snyom las bde ba'i ro myang dang //",
    "T04D3871:20a-31": "gnyid la brten pa'i sred pa yis //",
    "T04D3871:20a-32": "'khor ba'i sdug bsngal mi skyo las //",
    "T04D3871:20a-33": "le lo nye bar skye bar 'gyur //",
    "T04D3871:20a-34": "nyon mongs rgya bas bshor nas ni //",
    "T04D3871:20a-35": "skye ba'i rgyar ni chud gyur nas //",
    "T04D3871:20a-36": "'chi bdag khar ni song gyur pa //",
    "T04D3871:20a-37": "ci ste da dung mi shes sam //",
    "T04D3871:20a-38": "rang sde rim gyis gsod pa yang //",
    "T04D3871:20a-39": "khyod kyis mthong bar ma gyur tam //",
    "T04D3871:20a-40": "'on kyang gnyid la brten pa gang //",
    "T04D3871:20a-41": "gdol pa dang ni ma he bzhin //",
    "T04D3871:20a-42": "lam ni kun nas bkag nas su //",
    "T04D3871:20a-43": "'chi bdag gis ni bltas bzhin du //",
    "T04D3871:20a-44": "ji ltar khyod ni za dga' zhing //",
    "T04D3871:20a-45": "'di ltar gnyid log ji ltar dga' //",
    "T04D3871:20a-46": "myur ba nyid du 'chi 'gyur bas //",
    "T04D3871:20a-47": "ji srid du ni tshogs bsag bya //",
    "T04D3871:20a-48": "de tshe le lo spangs kyang ni //",
    "T04D3871:20a-49": "dus ma yin par ci zhig bya //",
    "T04D3871:20a-50": "'di ni ma byas brtsams pa dang //",
    "T04D3871:20b-0": "'di @20b phyed byas par gnas pa la //",
    "T04D3871:20b-1": "glo bur 'chi bdag 'ongs nas ni //",
    "T04D3871:20b-2": "kyi hud bcom zhes sems par 'gyur //",
    "T04D3871:20b-3": "mya ngan shugs kyis skrangs pa yi //",
    "T04D3871:20b-4": "mig dmar gdong la mchi ma 'dzag / nye du re thag chad pa dang //",
    "T04D3871:20b-5": "gshin rje'i pho nya'i bzhin la blta //",
    "T04D3871:20b-6": "rang sdig dran pas gdung pa dang //",
    "T04D3871:20b-7": "dmyal ba'i sgra ni thos pa yis //",
    "T04D3871:20b-8": "skrag pas mi gtsang lus gos shing //",
    "T04D3871:20b-9": "myos par 'gyur tshe ci zhig bya //",
    "T04D3871:20b-10": "khyod ni nya gson 'gre ba lta'i //",
    "T04D3871:20b-11": "tshe 'dir 'jigs dang ldan gyur na //",
    "T04D3871:20b-12": "sdig byas dmyal ba mi bzad pa'i //",
    "T04D3871:20b-13": "sdug bsngal rnams ni smos ci dgos //",
    "T04D3871:20b-14": "chu tshan gyis ni reg pa na //",
    "T04D3871:20b-15": "gzhon sha can la rab tsha ba'i //",
    "T04D3871:20b-16": "dmyal ba yi ni las byas nas //",
    "T04D3871:20b-17": "ci phyir 'di ltar bde bar gnas //",
    "T04D3871:20b-18": "brtson med 'bras bu 'dod pa dang //",
    "T04D3871:20b-19": "bze re can la gnod mang zhing //",
    "T04D3871:20b-20": "'chi bas bzung bzhin lha 'dra ba //",
    "T04D3871:20b-21": "kyi hud sdug bsngal dag gis bcom //",
    "T04D3871:20b-22": "mi yi gru la brten nas su //",
    "T04D3871:20b-23": "sdug bsngal chu bo che las sgrol //",
    "T04D3871:20b-24": "gru 'di phyi nas rnyed dka' bas //",
    "T04D3871:20b-25": "rmongs pa dus su gnyid ma log / dga' ba'i rgyu ni mtha' yas pa'i //",
    "T04D3871:20b-26": "dam chos dga' ba'i mchog spangs nas //",
    "T04D3871:20b-27": "sdug bsngal rgyu yis g-yeng ba dang //",
    "T04D3871:20b-28": "rgod sogs la khyod ci phyir dga' //",
    "T04D3871:20b-29": "skyid lug med dang dpung tshogs dang //",
    "T04D3871:20b-30": "lhur blang bdag nyid dbang bya dang //",
    "T04D3871:20b-31": "bdag dang gzhan du mnyam pa dang //",
    "T04D3871:20b-32": "bdag dang gzhan du brje bar gyis//",
    "T04D3871:20b-33": "bdag gis byang chub ga la zhes //",
    "T04D3871:20b-34": "skyid lug par ni mi bya ste //",
    "T04D3871:20b-35": "'di ltar de bzhin gshegs pa ni //",
    "T04D3871:20b-36": "bden pa gsung bas bden 'di gsungs //",
    "T04D3871:20b-37": "sbrang bu sha sbrang bung ba dang //",
    "T04D3871:20b-38": "de bzhin srin bur gang gyur pa //",
    "T04D3871:20b-39": "des kyang brtson pa'i stobs bskyed na //",
    "T04D3871:20b-40": "byang chub thob dka' bla med 'thob //",
    "T04D3871:20b-41": "bdag lta rigs kyis mir skyes la //",
    "T04D3871:20b-42": "phan dang gnon pa'i ngo shes pas //",
    "T04D3871:20b-43": "byang chub spyod pa ma btang na //",
    "T04D3871:20b-44": "bdag gis byang chub cis mi 'thob //",
    "T04D3871:20b-45": "'on te rkang lag la sogs pa //",
    "T04D3871:20b-46": "btang dgos bdag ni 'jigs she na //",
    "T04D3871:21a-0": "@21a * // lci dang yang ba ma dpyad par //",
    "T04D3871:21a-1": "rmongs pas bdag ni 'jigs par zad //",
    "T04D3871:21a-2": "bskal pa bye ba grangs med du //",
    "T04D3871:21a-3": "lan grangs du mar bcad pa dang //",
    "T04D3871:21a-4": "dbug dang bsreg dang gshegs 'gyur gyi //",
    "T04D3871:21a-5": "byang chub thob par mi 'gyur ro //",
    "T04D3871:21a-6": "bdag gis byang chub sgrub pa yi //",
    "T04D3871:21a-7": "sdug bsngal 'di ni tshod yod de //",
    "T04D3871:21a-8": "zug rngu khong brlag gnod bsal phyir //",
    "T04D3871:21a-9": "lus rma btod pa'i sdug bsngal bzhin //",
    "T04D3871:21a-10": "sman pa kun kyang gso dpyad kyi //",
    "T04D3871:21a-11": "mi bde ba yis nad med byed //",
    "T04D3871:21a-12": "de bas sdug bsngal mang po dag / gzhom phyir mi bde chung bzod bya //",
    "T04D3871:21a-13": "gso dpyad phal pa 'di 'dra ba //",
    "T04D3871:21a-14": "sman pa mchog gis ma mdzad de //",
    "T04D3871:21a-15": "cho ga shin tu 'jam po yis //",
    "T04D3871:21a-16": "nad chen dpag med gso bar mdzad //",
    "T04D3871:21a-17": "tshod ma la sogs sbyin pa la'ang //",
    "T04D3871:21a-18": "'dren pas thog mar sbyor bar mdzad //",
    "T04D3871:21a-19": "de la goms nas phyi nas ni //",
    "T04D3871:21a-20": "rim gyis rang gi sha yang gtong //",
    "T04D3871:21a-21": "gang tshe rang gi lus la ni //",
    "T04D3871:21a-22": "tshod sogs lta bu'i blo skyes pa //",
    "T04D3871:21a-23": "de tshe sha la sogs gtong ba //",
    "T04D3871:21a-24": "de la dka' ba ci zhig yod //",
    "T04D3871:21a-25": "sdig pa spang phyir sdug bsngal med //",
    "T04D3871:21a-26": "mkhas pa'i phyir na mi dga' med /",
    "T04D3871:21a-27": "'di ltar log par rtog pa dang //",
    "T04D3871:21a-28": "sdig pas sems dang lus la gnod //",
    "T04D3871:21a-29": "bsod nams kyis ni lus bde la //",
    "T04D3871:21a-30": "mkhas pa yis ni sems bde na //",
    "T04D3871:21a-31": "gzhan don 'khor bar gnas kyang ni //",
    "T04D3871:21a-32": "snying rje can dag ci ste skyo //",
    "T04D3871:21a-33": "'di ni byang chub sems stobs kyis //",
    "T04D3871:21a-34": "sngon gyi sdig pa zad byed cing //",
    "T04D3871:21a-35": "bsod nams rgya mtsho sdud byed phyir //",
    "T04D3871:21a-36": "nyan thos rnams pas mchog tu bshad //",
    "T04D3871:21a-37": "de bas skyo ngal kun sel ba'i //",
    "T04D3871:21a-38": "byang chub sems kyi rta zhon nas //",
    "T04D3871:21a-39": "bde nas bde bar 'gro ba la //",
    "T04D3871:21a-40": "sems shes su zhig sgyid lug 'gyur //",
    "T04D3871:21a-41": "sems can don grub bya phyir dpung //",
    "T04D3871:21a-42": "mos brtan dga' dang dor ba yin //",
    "T04D3871:21a-43": "mos pa sdug bsngal 'jigs pa dang //",
    "T04D3871:21a-44": "de yi phan yon bsam pas bskyed //",
    "T04D3871:21a-45": "de ltar mi mthun phyogs spangs te //",
    "T04D3871:21a-46": "mos dang nga rgyal dga' dang dor //",
    "T04D3871:21b-0": "lhur len dbang bsgyur stobs @21b kyis ni //",
    "T04D3871:21b-1": "brtson 'grus spel phyir 'bad par bya //",
    "T04D3871:21b-2": "bdag dang gzhan gyi nyes pa ni //",
    "T04D3871:21b-3": "dpag med bdag gis gzhom bya ste //",
    "T04D3871:21b-4": "gang du nyes pa re re la'ang //",
    "T04D3871:21b-5": "bskal pa rgya mtsho zad 'gyur ba //",
    "T04D3871:21b-6": "nyes zad rtsom pa de yi ni //",
    "T04D3871:21b-7": "cha yang bdag la ma mthong na //",
    "T04D3871:21b-8": "sdug bsngal dpag tu med pa'i gnas //",
    "T04D3871:21b-9": "bdag go ci phyir snying ma gas //",
    "T04D3871:21b-10": "bdag dang gzhan gyi yon tan ni //",
    "T04D3871:21b-11": "mang po bdag gis bsgrub bya ste //",
    "T04D3871:21b-12": "de la yon tan re re yang //",
    "T04D3871:21b-13": "bskal pa rgya mtshos goms 'gyur na //",
    "T04D3871:21b-14": "bdag ni yon tan cha la yang //",
    "T04D3871:21b-15": "goms pa nam yang ma skyes te //",
    "T04D3871:21b-16": "ji zhig ltar rnyed skye ba ni //",
    "T04D3871:21b-17": "bdag gis don med byas pa mtshar //",
    "T04D3871:21b-18": "bdag gis bcom ldan ma mchod cing //",
    "T04D3871:21b-19": "dga' ston chen po'i bde ma byin //",
    "T04D3871:21b-20": "bstan la bya ba ma byas dang //",
    "T04D3871:21b-21": "dbul po'i bsam pa rdzogs ma byas //",
    "T04D3871:21b-22": "'jigs la mi 'jigs ma byin dang //",
    "T04D3871:21b-23": "nyam thag bde ma byin na bdag / ma yi mngal gyi zug rngu dang //",
    "T04D3871:21b-24": "sdug bsngal 'ba' zhig bskyed par zad //",
    "T04D3871:21b-25": "bdag ni sngon dang da ltar yang //",
    "T04D3871:21b-26": "chos la mos dang bral ba yis //",
    "T04D3871:21b-27": "phongs pa 'di 'dra byung bar gyur //",
    "T04D3871:21b-28": "su zhig chos la mos pa gtong //",
    "T04D3871:21b-29": "dge ba'i phyogs ni thams cad kyi //",
    "T04D3871:21b-30": "rtsa ba mos par thub pas gsungs //",
    "T04D3871:21b-31": "de yi rtsa ba rtag tu ni //",
    "T04D3871:21b-32": "rnam smin 'bras bu bsgoms pas so //",
    "T04D3871:21b-33": "sdug bsngal yid mi bde ba dang //",
    "T04D3871:21b-34": "'jigs pa rnam pa sna tshogs dang //",
    "T04D3871:21b-35": "'dod pa rnams dang bral ba ni //",
    "T04D3871:21b-36": "sdig pa spyod las 'byung bar 'gyur //",
    "T04D3871:21b-37": "yid la bsams pa'i dge byas pas //",
    "T04D3871:21b-38": "gang dang gang du 'gro 'gyur ba //",
    "T04D3871:21b-39": "de dang der ni bsod nams des //",
    "T04D3871:21b-40": "'bras bu'i yon gyis mngon mchod 'gyur //",
    "T04D3871:21b-41": "sdig pa byed pa bde 'dod kyang //",
    "T04D3871:21b-42": "gang dang gang du 'gro 'gyur ba //",
    "T04D3871:21b-43": "de dang der ni sdig pa des //",
    "T04D3871:21b-44": "sdug bsngal mtshon gyis rnam par 'joms //",
    "T04D3871:21b-45": "rgya che dri bzang bsel ba'i padma'i snying por gnas //",
    "T04D3871:21b-46": "rgyal ba'i gsung snyan zas kyis gzi brjid bskyed byas pa /",
    "T04D3871:21b-47": "thub 'od kyis rgyas padma las byung lus mchog can//",
    "T04D3871:22a-0": "@22a * // rgyal ba'i mdun gnas bde gshegs sras su dge bas 'gyur //",
    "T04D3871:22a-1": "gshin rje'i skyes bus pags pa ma lus bshus pas shin tu nyam thag cing //",
    "T04D3871:22a-2": "rab tu tsha ba'i me yis bzhus ba'i zangs zhun lus la blugs gyur la //",
    "T04D3871:22a-3": "'bar ba'i ral gri mdung thung gis bsnun sha yi dum bu brgyar lhags shing //",
    "T04D3871:22a-4": "shin tu 'bar ba'i lcags kyi sa gzhir lhung ba mi dge mang pos 'gyur //",
    "T04D3871:22a-5": "de bas dge la mos bya zhing //",
    "T04D3871:22a-6": "gus pa nyid du bsgom par bya //",
    "T04D3871:22a-7": "rdo rje rgyal mtshan cho ga yis //",
    "T04D3871:22a-8": "brtsams nas nga rgyal bsgom par bya //",
    "T04D3871:22a-9": "dang por 'byor pa brtags nas ni //",
    "T04D3871:22a-10": "brtsam mam yang na mi brtsam bya //",
    "T04D3871:22a-11": "ma brtsams pa ni mchog yin gyi //",
    "T04D3871:22a-12": "brtsams nas ldog par mi bya'o //",
    "T04D3871:22a-13": "skye ba gzhan du de goms shing //",
    "T04D3871:22a-14": "sdig dang sdug bsngal 'phel bar 'gyur //",
    "T04D3871:22a-15": "gzhan dang 'bras bu'i dus kyang ni //",
    "T04D3871:22a-16": "dman 'gyur de yang sgrub mi 'gyur //",
    "T04D3871:22a-17": "las dang nyon mongs nus pas te //",
    "T04D3871:22a-18": "gsum po dag la nga rgyal bya //",
    "T04D3871:22a-19": "bdag nyid gcig bus bya'o zhes //",
    "T04D3871:22a-20": "'di ni las kyi nga rgyal nyid //",
    "T04D3871:22a-21": "nyon mongs dbang med 'jig rten 'dis //",
    "T04D3871:22a-22": "rang don sgrub par mi nus pas //",
    "T04D3871:22a-23": "'gro bas bdag ltar mi nus te //",
    "T04D3871:22a-24": "de bas bdag gis 'di bya'o //",
    "T04D3871:22a-25": "gzhan dag dman pa'i las byed na //",
    "T04D3871:22a-26": "bdag nyid kyang ni ji ltar 'dug / nga rgyal gyis ni mi byas te //",
    "T04D3871:22a-27": "bdag la nga rgyal med pa mchog / shi ba'i sbrul dang phrad gyur na //",
    "T04D3871:22a-28": "khva yang mkha' lding lta bur spyod //",
    "T04D3871:22a-29": "gal te bdag nyid nyam chung na //",
    "T04D3871:22a-30": "ltung ba chung du'ang gnod par byed //",
    "T04D3871:22a-31": "zhum bcas rtsol ba dor ba la //",
    "T04D3871:22a-32": "phongs las thar ba yod dam ci //",
    "T04D3871:22a-33": "nga rgyal rtsol ba bskyed pas ni //",
    "T04D3871:22a-34": "chen po yis kyang thub par dka' //",
    "T04D3871:22a-35": "de bas sems ni brtan pa yis //",
    "T04D3871:22a-36": "ltung ba rnams ni gzhom bya ste //",
    "T04D3871:22a-37": "bdag ni ltung bas pham byas na //",
    "T04D3871:22a-38": "khams gsum rgyal 'dod bzhad gad 'gyur //",
    "T04D3871:22a-39": "bdag gis kun las rgyal bya ste //",
    "T04D3871:22a-40": "bdag las su yang rgyal mi bya //",
    "T04D3871:22a-41": "rgyal ba seng ge'i sras bdag gis //",
    "T04D3871:22b-0": "nga rgyal @22b 'di la gnas par bya //",
    "T04D3871:22b-1": "'gro gang nga rgyal gyis bcom de //",
    "T04D3871:22b-2": "nyon mongs nga rgyal can ma yin //",
    "T04D3871:22b-3": "nga rgyal can dgra'i dbang mi 'gro //",
    "T04D3871:22b-4": "de dag nga rgyal dgra dbang 'gyur //",
    "T04D3871:22b-5": "nyon mongs nga rgyal gyis khengs ni //",
    "T04D3871:22b-6": "ngan 'gror nga rgyal gyis khrid cing //",
    "T04D3871:22b-7": "mi yi dga' ston bcom pa dang //",
    "T04D3871:22b-8": "gzhan gyi zas za'i bran dang ni //",
    "T04D3871:22b-9": "glen pa mi sdug nyam chung dang //",
    "T04D3871:22b-10": "thams cad du ni brnyas par 'gyur //",
    "T04D3871:22b-11": "nga rgyal gyis khengs dka' thub can //",
    "T04D3871:22b-12": "de yang nga rgyal can gtogs na //",
    "T04D3871:22b-13": "dman pa ci 'dra yin pa smros //",
    "T04D3871:22b-14": "gang zhig nga rgyal dgra las rgyal phyir nga rgyal 'chang //",
    "T04D3871:22b-15": "de ni nga rgyal can dang rnam rgyal dpa' de nyid //",
    "T04D3871:22b-16": "gang zhig nga rgyal dgra bdo ba yang nges bcom ste //",
    "T04D3871:22b-17": "'gro la 'dod bzhin rgyal ba'i 'bras bu rdzogs par byed //",
    "T04D3871:22b-18": "nyon mongs phyogs kyi khrod gnas na //",
    "T04D3871:22b-19": "rnam pa stong du sran gzugs te //",
    "T04D3871:22b-20": "wa la sogs pas seng ge bzhin //",
    "T04D3871:22b-21": "nyon mongs tshogs kyis mi tshugs bya //",
    "T04D3871:22b-22": "nyam nga che thang byung gyur kyang //",
    "T04D3871:22b-23": "mi yis mig ni bsrung ba ltar //",
    "T04D3871:22b-24": "de bzhin nyam nga byung gyur kyang //",
    "T04D3871:22b-25": "nyon mongs dbang du mi 'gyur bya //",
    "T04D3871:22b-26": "bdag ni bsregs te bsad gyur tam //",
    "T04D3871:22b-27": "bdag gi mgo bo bcad kyang bla //",
    "T04D3871:22b-28": "rnam pa kun du nyon mongs pa'i //",
    "T04D3871:22b-29": "dgra la 'dud par mi bya'o //",
    "T04D3871:22b-30": "de bzhin gnas skabs thams cad du //",
    "T04D3871:22b-31": "rigs pa las ni gzhan mi spyad //",
    "T04D3871:22b-32": "rtsed mo'i bde 'bras 'dod pa ltar //",
    "T04D3871:22b-33": "'di yis bya ba'i las gang yin //",
    "T04D3871:22b-34": "las de la ni zhe na bya ste //",
    "T04D3871:22b-35": "las des mi ngoms dga' bar bya //",
    "T04D3871:22b-36": "bde ba'i don du las byas kyang //",
    "T04D3871:22b-37": "bad 'gyur mi 'gyur gtol med kyi //",
    "T04D3871:22b-38": "gang gi las nyid bde 'gyur ba //",
    "T04D3871:22b-39": "de las mi byed ji ltar bde //",
    "T04D3871:22b-40": "spu gri'i sor chags sbrang rtsi lta'i ;",
    "T04D3871:22b-41": "/'dod pa rnams kyis mi ngoms na //",
    "T04D3871:22b-42": "rnam smin bde la zhi ba yi //",
    "T04D3871:22b-43": "bsod nams kyis lta ci ste ngoms //",
    "T04D3871:22b-44": "de ltas las tshar phyin bya'i phyir //",
    "T04D3871:22b-45": "nyi ma phyed dus gdungs pa yi //",
    "T04D3871:22b-46": "glang chen mtsho phrad mtshor 'jug ltar //",
    "T04D3871:22b-47": "las de la yang 'jug par bya//",
    "T04D3871:23a-0": "@23a * // stobs nyams pa dang rjes 'brel na //",
    "T04D3871:23a-1": "slar bya'i don du dor bar bya //",
    "T04D3871:23a-2": "legs par zin na phyi ma dang //",
    "T04D3871:23a-3": "phyi ma 'dod pas de spang bya //",
    "T04D3871:23a-4": "'thab rnying dgra dang lhan cig tu //",
    "T04D3871:23a-5": "g-yul ngor ral kha lhags pa bzhin //",
    "T04D3871:23a-6": "nyon mongs mtshon las gzur bya zhing //",
    "T04D3871:23a-7": "nyon mongs dgra rnams gzhom par bteg / g-yul du ral gri lhung gyur na //",
    "T04D3871:23a-8": "'jigs pas myur du len pa ltar //",
    "T04D3871:23a-9": "de bzhin dran pa'i mtshon shor na //",
    "T04D3871:23a-10": "dmyal ba'i 'jigs dran myur du blang //",
    "T04D3871:23a-11": "ji ltar khrag la brten bcas nas ;",
    "T04D3871:23a-12": "/ dug ni lus la khyab 'gyur ba //",
    "T04D3871:23a-13": "de bzhin glags ni rnyed pa na //",
    "T04D3871:23a-14": "nyes pas sems la khyab par 'gyur //",
    "T04D3871:23a-15": "yungs mar bkang ba'i snod bkur la //",
    "T04D3871:23a-16": "ral gri thogs pas drung bsdad de //",
    "T04D3871:23a-17": "bo na gsod bsdigs 'jigs pa ltar //",
    "T04D3871:23a-18": "brtul zhugs can gyis de bzhin sgrim //",
    "T04D3871:23a-19": "de bas pang du sprul 'ongs na //",
    "T04D3871:23a-20": "ji ltar rings par ldang ba ltar //",
    "T04D3871:23a-21": "de bzhin gnyid dang snyom 'ongs na //",
    "T04D3871:23a-22": "myur du de dag bzlog par bya //",
    "T04D3871:23a-23": "nyes pa byung ba re re zhing //",
    "T04D3871:23a-24": "bdag la smad nas ci nas kyang //",
    "T04D3871:23a-25": "bdag la phyis 'di mi 'byung ba//",
    "T04D3871:23a-26": "de ltar bya zhes yun ring bsam //",
    "T04D3871:23a-27": "ji ltar gnas skabs 'di dag la //",
    "T04D3871:23a-28": "dran pa goms pa nyid 'gyur zhes //",
    "T04D3871:23a-29": "rgyu 'di yis ni phrad pa'am //",
    "T04D3871:23a-30": "rigs pa'i las ni 'dod par bya //",
    "T04D3871:23a-31": "ci nas las byed sngon rol nas //",
    "T04D3871:23a-32": "thams cad la ni mthu yod pa //",
    "T04D3871:23a-33": "de ltar bag yod gtam dran te //",
    "T04D3871:23a-34": "bdag nyid ldang ba yang bar bya //",
    "T04D3871:23a-35": "ji ltar rlung ni 'gro ba dang //",
    "T04D3871:23a-36": "'ong bas shing bal dbang bsgyur ba //",
    "T04D3871:23a-37": "de bzhin spro bas dbang bsgyur te //",
    "T04D3871:23a-38": "de ltar na ni 'grub par 'gyur //",
    "T04D3871:23a-39": "byang chub sems dpa'i spyod pa la 'jug pa las /",
    "T04D3871:23a-40": "brtson 'grus bstan pa zhes bya ba ste le'u bdun pa'o /",
    "T04D3871:23a-42": "// / de ltar brtson 'grus bskyed nas ni //",
    "T04D3871:23a-43": "yid ni ting nge 'dzin la bzhag / sems ni rnam par g-yengs pa'i mi //",
    "T04D3871:23a-44": "nyon mongs mchi ba'i phrag na gnas //",
    "T04D3871:23a-45": "lus dang sems ni dben pa yis //",
    "T04D3871:23b-0": "rnam par @23b g-yeng ba mi 'byung ngo //",
    "T04D3871:23b-1": "de bas 'jig rten spang bya zhing //",
    "T04D3871:23b-2": "rnam par rtog pa yongs su dor //",
    "T04D3871:23b-3": "chags pa'i phyir dang rnyed sogs la //",
    "T04D3871:23b-4": "sred pas 'jig rten mi spong ste //",
    "T04D3871:23b-5": "de bas 'di dag yongs spongs la //",
    "T04D3871:23b-6": "mkhas pas 'di ltar dpyad par bya //",
    "T04D3871:23b-7": "zhi gnas rab tu ldan pa'i lhag mthong gis //",
    "T04D3871:23b-8": "nyon mongs rnam par 'joms par shes byas nas //",
    "T04D3871:23b-9": "thog mar zhi gnas btsal bya de yang ni //",
    "T04D3871:23b-10": "'jig rten chags pa med la mngon dgas 'grub //",
    "T04D3871:23b-11": "mi rtag su zhig mi rtag la //",
    "T04D3871:23b-12": "yang dag chags par byed pa yod //",
    "T04D3871:23b-13": "des ni tshe rabs stong phrag tu //",
    "T04D3871:23b-14": "sdug pa mthong bar yong mi 'gyur //",
    "T04D3871:23b-15": "ma mthong na ni dgar mi 'gyur //",
    "T04D3871:23b-16": "yid kyang mnyam 'jog mi 'gyur la //",
    "T04D3871:23b-17": "mthong yang ngoms par mi 'gyur bas //",
    "T04D3871:23b-18": "sngar bzhin sred pas gdung bar 'gyur //",
    "T04D3871:23b-19": "sems can rnams la chags byas na //",
    "T04D3871:23b-20": "yang dag nyid la kun nas sgrib //",
    "T04D3871:23b-21": "skyo ba'i sems kyang 'jig par byed //",
    "T04D3871:23b-22": "tha mar mya ngan gdung bar 'gyur //",
    "T04D3871:23b-23": "de la sems pa 'ba' zhig gis //",
    "T04D3871:23b-24": "tshe 'di don med 'da' bar 'gyur //",
    "T04D3871:23b-25": "rtag pa med pa'i mdza' bshes kyis //",
    "T04D3871:23b-26": "g-yung drung chos kyang 'jig par 'gyur //",
    "T04D3871:23b-27": "byis dang skal ba mnyam spyod na //",
    "T04D3871:23b-28": "nges par ngan 'gror 'gro 'gyur te //",
    "T04D3871:23b-29": "skal mi mnyam par khrid byed na //",
    "T04D3871:23b-30": "byis pa bsten pas ci zhig bya //",
    "T04D3871:23b-31": "skad cig gcig gis mdza' 'gyur la //",
    "T04D3871:23b-32": "yud tsam gyis ni dgrar yang 'gyur //",
    "T04D3871:23b-33": "dga' ba'i gnas la khro byed pas //",
    "T04D3871:23b-34": "so so'i skye bo mgu bar dka' //",
    "T04D3871:23b-35": "phan par smras na khro bar byed //",
    "T04D3871:23b-36": "bdag kyang phan las bzlog par byed //",
    "T04D3871:23b-37": "de dag ngag ni ma mnyan na //",
    "T04D3871:23b-38": "khro bas ngan 'gror 'gro bar 'gyur //",
    "T04D3871:23b-39": "mtho la phrag dog mnyam dang 'gran //",
    "T04D3871:23b-40": "dma' la nga rgyal bstod na dregs //",
    "T04D3871:23b-41": "mi snyan brjod na khong khro skye //",
    "T04D3871:23b-42": "nam zhig byis las phan pa thob /",
    "T04D3871:23b-43": "byis dang 'grogs na byis pa la //",
    "T04D3871:23b-44": "bdag bstod gzhan la smod pa dang //",
    "T04D3871:23b-45": "'khor bar dga' ba'i gtam la sogs //",
    "T04D3871:23b-46": "mi dge cis kyang nges par 'byung //",
    "T04D3871:24a-0": "de ltar bdag dang @24a * //",
    "T04D3871:24a-1": "gzhan bsten pa //",
    "T04D3871:24a-2": "des ni phung par 'gyur bar zad //",
    "T04D3871:24a-3": "des kyang bdag don ma byas la //",
    "T04D3871:24a-4": "bdag kyang de don mi 'gyur bas //",
    "T04D3871:24a-5": "byis las thag ring byel bar bya //",
    "T04D3871:24a-6": "phrad na dga' bas mgu byas te //",
    "T04D3871:24a-7": "'dris chen nyid du mi 'gyur bar //",
    "T04D3871:24a-8": "tha mal pa tsam legs par bya //",
    "T04D3871:24a-9": "bung bas me tog sbrang rtsi bzhin //",
    "T04D3871:24a-10": "chos kyi don tsam blangs nas ni //",
    "T04D3871:24a-11": "kun las sngon chad ma mthong bzhin //",
    "T04D3871:24a-12": "'dris pa med par gnas par bya //",
    "T04D3871:24a-13": "bdag ni rnyed mang bkur sti bcas //",
    "T04D3871:24a-14": "bdag la mang po dga'o zhes //",
    "T04D3871:24a-15": "de 'dra'i snyems pa 'chang gyur na //",
    "T04D3871:24a-16": "shi ba'i 'og tu 'jigs pa skye //",
    "T04D3871:24a-17": "de bas rnam par rmongs pa'i yid //",
    "T04D3871:24a-18": "gang dang gang la chags gyur pa //",
    "T04D3871:24a-19": "de dang de bsdongs stong 'gyur du //",
    "T04D3871:24a-20": "sdug bsngal nyid du gyur cing ldang //",
    "T04D3871:24a-21": "de bas mkhas pas chags mi bya //",
    "T04D3871:24a-22": "chags pa las ni 'jigs pa skye //",
    "T04D3871:24a-23": "'di dag rang bzhin 'dor 'gyur bas //",
    "T04D3871:24a-24": "brtan par gyis te rab tu rtogs //",
    "T04D3871:24a-25": "rnyed pa dag ni mang byung zhing //",
    "T04D3871:24a-26": "grags dang snyan pa byung gyur kyang //",
    "T04D3871:24a-27": "rnyed dang grags ba'i tshogs bcas te //",
    "T04D3871:24a-28": "gang du 'dong ba'i gtol med do //",
    "T04D3871:24a-29": "bdag la smod pa gzhan yod na //",
    "T04D3871:24a-30": "bstod pas bdag dgar ci zhig yod //",
    "T04D3871:24a-31": "bdag la bstod pa gzhan yod na //",
    "T04D3871:24a-32": "smad pas mi dgar ci zhig yod //",
    "T04D3871:24a-33": "sems can mos pa sna tshogs pa //",
    "T04D3871:24a-34": "rgyal bas kyang ni mi mgu na //",
    "T04D3871:24a-35": "bdag 'dra ngan pas smos ci dgos //",
    "T04D3871:24a-36": "de bas 'jig rten bsam ba btang //",
    "T04D3871:24a-37": "sems can rnyed pa med la smod //",
    "T04D3871:24a-38": "rnyed pa can la mi snyan brjod //",
    "T04D3871:24a-39": "rang bzhin 'grogs dka' de dag gis //",
    "T04D3871:24a-40": "dga' ba ji ltar skye bar 'gyur //",
    "T04D3871:24a-41": "gang phyir byis pa rang don ni //",
    "T04D3871:24a-42": "med par dga' ba mi 'byung bas //",
    "T04D3871:24a-43": "byis pa 'ga' yang bshes min zhes //",
    "T04D3871:24a-44": "de bzhin gshegs pa rnams kyis gsungs //",
    "T04D3871:24a-45": "nags na ri dags bya rnams dang //",
    "T04D3871:24a-46": "shing rnams mi snyan rjod mi byed //",
    "T04D3871:24a-47": "'grogs na bde ba de dag dang //",
    "T04D3871:24a-48": "nam zhig lhan cig bdag gnas 'gyur //",
    "T04D3871:24a-49": "phug gam lha khang steng pa'am //",
    "T04D3871:24b-0": "ljon @24b shing drung du gnas bcas te //",
    "T04D3871:24b-1": "nam zhig rgyab tu mi lta zhing //",
    "T04D3871:24b-2": "chags pa med par 'gyur zhig gu //",
    "T04D3871:24b-3": "sa phyogs bdag gir bzung med pa //",
    "T04D3871:24b-4": "rang bzhin gyis ni yangs rnams su //",
    "T04D3871:24b-5": "rang dbang spyod cing chags med par //",
    "T04D3871:24b-6": "nam zhig bdag ni gnas par 'gyur ;",
    "T04D3871:24b-7": "/ lhung bzed la sogs nyi tshe dang //",
    "T04D3871:24b-8": "kun la mi mkho'i gos 'chang zhing //",
    "T04D3871:24b-9": "lus 'di sba ba ma byas kyang //",
    "T04D3871:24b-10": "'jigs med gnas pa nam zhig 'gyur //",
    "T04D3871:24b-11": "dur khrod song nas gzhan dag gi //",
    "T04D3871:24b-12": "rus gong dag dang bdag gi lus //",
    "T04D3871:24b-13": "'jig ba'i chos can dag tu ni //",
    "T04D3871:24b-14": "nam zhig mgo snyoms byed par 'gyur //",
    "T04D3871:24b-15": "bdag gi lus ni 'di nyid kyang //",
    "T04D3871:24b-16": "gang gi dri yis wa dag kyang //",
    "T04D3871:24b-17": "drung du nyer 'gro mi 'gyur ba //",
    "T04D3871:24b-18": "de lta bur ni 'gyur bar 'ong //",
    "T04D3871:24b-19": "lus 'di gcig pu byung ba yang //",
    "T04D3871:24b-20": "lhan cig skyes pa'i sha rus dag / zhig ste so sor 'gyes 'gyur na //",
    "T04D3871:24b-21": "mdza' ba gzhan dag ci zhig smos //",
    "T04D3871:24b-22": "skye na gcig bu skye 'gyur zhing //",
    "T04D3871:24b-23": "'chi na'ang de nyid gcig 'chi ste //",
    "T04D3871:24b-24": "sdug bsngal skal gzhan mi len na //",
    "T04D3871:24b-25": "gegs byed mdza' bas ci zhig bya //",
    "T04D3871:24b-26": "lam dag tu ni zhugs pa rnams ;",
    "T04D3871:24b-27": "/ ji ltar gnas ni 'dzin byed ltar //",
    "T04D3871:24b-28": "de bzhin srid pa'i lam zhugs pa'ang //",
    "T04D3871:24b-29": "skye ba'i gnas ni yongs su 'dzin //",
    "T04D3871:24b-30": "'jig rten kun nas gdung bzhin du //",
    "T04D3871:24b-31": "ji srid skyes bu bzhi yis ni //",
    "T04D3871:24b-32": "de las de ni ma bteg pa //",
    "T04D3871:24b-33": "de srid du ni nags su song //",
    "T04D3871:24b-34": "bshes med 'khon pa'ang med byas nas //",
    "T04D3871:24b-35": "lus 'di gcig pu dben gnas te //",
    "T04D3871:24b-36": "snga nas shi dang 'drar brtsis nas //",
    "T04D3871:24b-37": "shi na'ang mya ngan byed pa med //",
    "T04D3871:24b-38": "drung na 'khod pa su dag kyang //",
    "T04D3871:24b-39": "mya ngan gnod pa byed med pas //",
    "T04D3871:24b-40": "'di yis sangs rgyas rjes dran sogs //",
    "T04D3871:24b-41": "sus kyang g-yengs par 'gyur ba med //",
    "T04D3871:24b-42": "de bas shin tu mdangs dga' ba'i //",
    "T04D3871:24b-43": "nags tshal tshegs chung bde skyid cing //",
    "T04D3871:24b-44": "g-yeng ba thams cad zhi byed par //",
    "T04D3871:24b-45": "bdag nyid gcig pu gnas par bya //",
    "T04D3871:24b-46": "bsam pa gzhan ni kun btang ste //",
    "T04D3871:25a-0": "bdag la sems @25a * //",
    "T04D3871:25a-1": "pa gcig pu yis //",
    "T04D3871:25a-2": "sems ni mnyam par gzhag phyir dang ;",
    "T04D3871:25a-3": "/ dul bar bya phyir brtson te bya //",
    "T04D3871:25a-4": "'jig rten 'di dang pha rol du'ang //",
    "T04D3871:25a-5": "'dod pa rnams ni phung khrol bskyed //",
    "T04D3871:25a-6": "'dir ni bsad dang bcing dang gcod //",
    "T04D3871:25a-7": "pha rol du ni dmyal sogs sgrub ;",
    "T04D3871:25a-8": "/ pho nya pho nya mo yis sngon //",
    "T04D3871:25a-9": "gang phyir du mar gsol btab cing //",
    "T04D3871:25a-10": "sdig pa rnams sam grags min la'ang //",
    "T04D3871:25a-11": "gang gi don du ma 'dzems par //",
    "T04D3871:25a-12": "'jigs pa la yang bdag zhugs shing //",
    "T04D3871:25a-13": "rdzas kyang zad par byas gyur te //",
    "T04D3871:25a-14": "gang la yongs su 'khyud pas na //",
    "T04D3871:25a-15": "mchog tu dga' 'gyur de dag nyid //",
    "T04D3871:25a-16": "keng rus nyid yin gzhan min na //",
    "T04D3871:25a-17": "rang dbang dang ni bdag min la //",
    "T04D3871:25a-18": "rab tu 'dod cing yongs zhen nas //",
    "T04D3871:25a-19": "ci phyir mya ngan 'das mi 'gro //",
    "T04D3871:25a-20": "gang zhig dang po 'bad de bteg / drangs kyang ngo tshas 'og tu lta //",
    "T04D3871:25a-21": "sngon ni mthong ngam ma mthong yang //",
    "T04D3871:25a-22": "gos kyis gdong ni g-yogs par gyur //",
    "T04D3871:25a-23": "khyod nyon mongs pa'i gdong de ni //",
    "T04D3871:25a-24": "da lta mngon sum gyur pa bzhin //",
    "T04D3871:25a-25": "bya rgod kyis bsal byas mthong nas //",
    "T04D3871:25a-26": "da lta ci phyir 'byer bar byed //",
    "T04D3871:25a-27": "gzhan rnams mig gis blta na yang //",
    "T04D3871:25a-28": "gang zhig yongs su bsrung gyur pa //",
    "T04D3871:25a-29": "ji srid de ni des za na //",
    "T04D3871:25a-30": "ser sna can khyod cis mi bsrung //",
    "T04D3871:25a-31": "sha yi phung po 'di mthong nas //",
    "T04D3871:25a-32": "bya rgod dang gzhan za byed na //",
    "T04D3871:25a-33": "gzhan gyi zas la me tog gi / phreng ba tsandan rgyan gyis mchod //",
    "T04D3871:25a-34": "rus gong nyid du mthong nas ni //",
    "T04D3871:25a-35": "mi 'gul yang ni khyod skrag na //",
    "T04D3871:25a-36": "ro langs bzhin du 'ga' yis kyang //",
    "T04D3871:25a-37": "bskyod par gyur na cis mi 'jigs //",
    "T04D3871:25a-38": "gang la g-yogs kyang 'di chags pa //",
    "T04D3871:25a-39": "de ma g-yogs na cis mi 'dod //",
    "T04D3871:25a-40": "de la dgos pa med na ni //",
    "T04D3871:25a-41": "g-yogs pa la ni ci phyir khyud ;",
    "T04D3871:25a-42": "/ zas ni gcig pu nyid las ni //",
    "T04D3871:25a-43": "bshad dang kha chu byung gyur na //",
    "T04D3871:25a-44": "de las bshad la mi dga' zhing //",
    "T04D3871:25a-45": "kha chu la khyod ci phyir dga' //",
    "T04D3871:25a-46": "shing ba la reg na 'jam pa yi //",
    "T04D3871:25a-47": "sngas la dga' bar mi byed par //",
    "T04D3871:25a-48": "dri nga 'dzag pa ma yin zhes //",
    "T04D3871:25b-0": "'dod ldan mi gtsang @25b ba la rmongs //",
    "T04D3871:25b-1": "'dod ldan ngan pa rmongs pa rnams //",
    "T04D3871:25b-2": "shing bal reg na 'jam pa la'ang //",
    "T04D3871:25b-3": "nyal po bya bar mi nus zhes //",
    "T04D3871:25b-4": "de la khro ba dag tu byed //",
    "T04D3871:25b-5": "gal te mi gtsang chags med na //",
    "T04D3871:25b-6": "rus gzeb rgyus pas sbrel ba la //",
    "T04D3871:25b-7": "sha yi 'dam gyis zhal zhal byas //",
    "T04D3871:25b-8": "gzhan khyod ci phyir pang du 'khyud //",
    "T04D3871:25b-9": "khyod nyid mi gtsang mang yod pa //",
    "T04D3871:25b-10": "de nyid la khyod gtan spyod cing //",
    "T04D3871:25b-11": "mi gtsang rkyal pa gzhan dag la'ang //",
    "T04D3871:25b-12": "mi gtsang brkam pas 'dod par byed //",
    "T04D3871:25b-13": "bdag ni sha 'di la dga' zhes //",
    "T04D3871:25b-14": "reg dang blta bar 'dod na ko //",
    "T04D3871:25b-15": "sems med pa yi rang bzhin gyi //",
    "T04D3871:25b-16": "sha ni khyod ko ji ltar 'dod //",
    "T04D3871:25b-17": "'dod pa'i sems gang yin pa de //",
    "T04D3871:25b-18": "reg dang blta bar mi nus la //",
    "T04D3871:25b-19": "gang zhig nus de shes pa min //",
    "T04D3871:25b-20": "don med 'khyud des ci zhig bya //",
    "T04D3871:25b-21": "mi gtsang rang bzhin gzhan gyi lus //",
    "T04D3871:25b-22": "mi rtogs ngo mtshar mi che yi //",
    "T04D3871:25b-23": "rang nyid mi gtsang nyid yin par //",
    "T04D3871:25b-24": "rtogs par mi 'gyur ngo mtshar che //",
    "T04D3871:25b-25": "sprin bral nyi zer gyis phye ba'i //",
    "T04D3871:25b-26": "padma gzhon nu spangs nas ni //",
    "T04D3871:25b-27": "mi gtsang zhen pa'i sems kyis ni //",
    "T04D3871:25b-28": "mi gtsang gzeb la ci phyir dga' //",
    "T04D3871:25b-29": "sa phyogs mi gtsang gis gos pa //",
    "T04D3871:25b-30": "gal te reg par mi 'dod na //",
    "T04D3871:25b-31": "gang las de ni byung ba yi //",
    "T04D3871:25b-32": "lus la ji ltar khyod reg 'dod //",
    "T04D3871:25b-33": "gal te mi gtsang chags med na //",
    "T04D3871:25b-34": "mi gtsang zhing las byung gyur cing //",
    "T04D3871:25b-35": "de yi sa bon des bskyed pa //",
    "T04D3871:25b-36": "gzhan khyod ci phyir pad du 'khyud //",
    "T04D3871:25b-37": "mi gtsang las byung mi gtsang srin ;",
    "T04D3871:25b-38": "/ chung du'ang khyod 'dod mi byed la //",
    "T04D3871:25b-39": "mi gtsang mang gi rang bzhin lus //",
    "T04D3871:25b-40": "mi gtsang skyes pa'ang 'dod par byed //",
    "T04D3871:25b-41": "khyod ni rang nyid mi gtsang la //",
    "T04D3871:25b-42": "smod mi byed par ma zad kyi //",
    "T04D3871:25b-43": "mi gtsang rkyal pa mi gtsang la //",
    "T04D3871:25b-44": "brkam pas gzhan yang 'dod par byed //",
    "T04D3871:25b-45": "ga pur la sogs yid 'ong dang //",
    "T04D3871:25b-46": "'bras chan dag gam tshod ma'ang rung //",
    "T04D3871:25b-47": "khar bcug phyir phyung bor ba yis //",
    "T04D3871:25b-48": "sa yang mi gtsang btsog par 'gyur //",
    "T04D3871:25b-49": "gal te mi gtsang 'di 'dra ba //",
    "T04D3871:25b-50": "mngon sum gyur kyang the tshom na //",
    "T04D3871:25b-51": "dur khrod dag tu bor ba'i lus //",
    "T04D3871:26a-0": "mi @26a * //",
    "T04D3871:26a-1": "gtsang gzhan yang blta bar gyis //",
    "T04D3871:26a-2": "gang las pags pa'i kha phye na //",
    "T04D3871:26a-3": "'jigs pa chen po skye 'gyur bar //",
    "T04D3871:26a-4": "shes kyang ji ltar de nyid la //",
    "T04D3871:26a-5": "phyir zhing dga' ba skye bar 'gyur //",
    "T04D3871:26a-6": "lus la bskus pa'i dri de yang //",
    "T04D3871:26a-7": "tsandan sogs yin gzhan ma yin //",
    "T04D3871:26a-8": "gzhan gyi dri des gzhan dag la //",
    "T04D3871:26a-9": "ci yi phyir na chags par byed //",
    "T04D3871:26a-10": "gal te rang bzhin dri nga bas //",
    "T04D3871:26a-11": "'di la ma chags legs min nam //",
    "T04D3871:26a-12": "'jig rten don med sreg pa dag / ji ste de la dri zhim skud //",
    "T04D3871:26a-13": "'on te dri zhim tsandan ni //",
    "T04D3871:26a-14": "lus la 'dir ni ci zhig byung //",
    "T04D3871:26a-15": "gzhan gyi dri yis gzhan dag la //",
    "T04D3871:26a-16": "ci yi phyir na chags par byed //",
    "T04D3871:26a-17": "gal te skra sen ring ba dang //",
    "T04D3871:26a-18": "so skya drir bcas 'dam gyi dris //",
    "T04D3871:26a-19": "bsgos pas lus kyi rang bzhin ni //",
    "T04D3871:26a-20": "gcer bu 'jigs pa nyid yin na //",
    "T04D3871:26a-21": "rang la gnod pa'i mtshon bzhin du //",
    "T04D3871:26a-22": "de 'bad ci phyir byi dor byed //",
    "T04D3871:26a-23": "bdag la rmongs pa'i 'bad pa yis //",
    "T04D3871:26a-24": "smyos pas sa 'di kun tu 'khrugs //",
    "T04D3871:26a-25": "rus gong 'ba' zhig mthong nas ni //",
    "T04D3871:26a-26": "dur khrod du ni yid 'byung na //",
    "T04D3871:26a-27": "g-yo ba'i rus gong gis khyab pa'i //",
    "T04D3871:26a-28": "grong gi dur khrod la dga' 'am //",
    "T04D3871:26a-29": "de ltar mi gtsang gyur pa de //",
    "T04D3871:26a-30": "rin med par ni mi rnyed do //",
    "T04D3871:26a-31": "de don bsgrubs pas sha thang dang //",
    "T04D3871:26a-32": "dmyal la sogs pa'i gnod par 'gyur //",
    "T04D3871:26a-33": "byis pa nor spel mi nus pas //",
    "T04D3871:26a-34": "dar la bab na 'di ci bde //",
    "T04D3871:26a-35": "nor sogs pa yis tshe gtugs na //",
    "T04D3871:26a-36": "rgas nas 'dod pas ci zhig bya ;",
    "T04D3871:26a-37": "/'dod ldan ngan pa kha cig ni //",
    "T04D3871:26a-38": "nyin rangs las kyis yongs dub ste //",
    "T04D3871:26a-39": "khyim du 'ongs nas chad pa'i lus //",
    "T04D3871:26a-40": "ro dang 'dra bar nyal bar byed //",
    "T04D3871:26a-41": "kha cig byes bgrod nyon mongs dang //",
    "T04D3871:26a-42": "ring du song ba'i sdug bsngal can //",
    "T04D3871:26a-43": "bu smad 'dod bzhin bu smad rnams //",
    "T04D3871:26a-44": "khyud khor los kyang mthong mi 'gyur //",
    "T04D3871:26a-45": "bdag la phan 'dod rnam rmongs pas //",
    "T04D3871:26a-46": "gang don nyid du btsong ba yang //",
    "T04D3871:26a-47": "de ma thob par don med pa'i //",
    "T04D3871:26a-48": "gzhan gyi las kyi rlung gis bdas //",
    "T04D3871:26a-49": "la la rang gi lus btsong zhing //",
    "T04D3871:26a-50": "dbang med gzhan gyis bkol gyur te //",
    "T04D3871:26b-0": "chung @26b ma dag kyang bu byung na //",
    "T04D3871:26b-1": "shing drung dgon par bab bab 'byung //",
    "T04D3871:26b-2": "'dod pas bslus pa'i glen pa dag /'tsho 'dod 'tsho bar bya'o zhes //",
    "T04D3871:26b-3": "srog stor dogs bzhin g-yul du 'jug / khe phyir bran du 'gro bar byed //",
    "T04D3871:26b-4": "'dod ldan la la lus kyang bcad //",
    "T04D3871:26b-5": "kha cig gsal shing rtse la btsugs //",
    "T04D3871:26b-6": "kha cig mdung thung dag gis bsnun //",
    "T04D3871:26b-7": "kha cig bsregs pa dag kyang snang //",
    "T04D3871:26b-8": "bsags dang bsrung dang brlag pa'i gdung ba yis //",
    "T04D3871:26b-9": "nor ni phung khrol mtha' yas shes par bya //",
    "T04D3871:26b-10": "nor la chags pas g-yengs par gyur pa rnams //",
    "T04D3871:26b-11": "srid pa'i sdug bsngal las grol skabs med do //",
    "T04D3871:26b-12": "'dod ldan rnams la de la sogs //",
    "T04D3871:26b-13": "nyes dmigs mang la mnog chung ste //",
    "T04D3871:26b-14": "shing rta 'dren pa'i phyugs dag gis //",
    "T04D3871:26b-15": "rtsva ni kham 'ga' zos pa bzhin //",
    "T04D3871:26b-16": "phyugs kyis bsgrubs na'ang mi dkon pa'i //",
    "T04D3871:26b-17": "mnog chung gang yin de don du //",
    "T04D3871:26b-18": "dal 'byor phun sum rnyed dka' 'di //",
    "T04D3871:26b-19": "las kyis mnar ba rnams kyis bcom //",
    "T04D3871:26b-20": "'dod pa nges par 'jig 'gyur zhing //",
    "T04D3871:26b-21": "dmyal la sogs par ltung byed pa //",
    "T04D3871:26b-22": "chen po min phyir dus kun du //",
    "T04D3871:26b-23": "dub pa'i tshegs byung gang yin pa //",
    "T04D3871:26b-24": "de yi bye ba'i cha tsam gyi //",
    "T04D3871:26b-25": "tshegs kyis sangs rgyas nyid 'grub na //",
    "T04D3871:26b-26": "'dod ldan byang chub spyod pa bas //",
    "T04D3871:26b-27": "sdug bsngal che la byang chub med //",
    "T04D3871:26b-28": "dmyal sogs sdug bsngal bsam byas na //",
    "T04D3871:26b-29": "'dod pa rnams la mtshon dang ni //",
    "T04D3871:26b-30": "dug dang me dang g-yang sa dang //",
    "T04D3871:26b-31": "dgra rnams kyis kyang dper mi phod //",
    "T04D3871:26b-32": "de ltar 'dod la skyo byas te //",
    "T04D3871:26b-33": "dben pa la ni dga' ba bskyed //",
    "T04D3871:26b-34": "rtsod dang nyon mongs kyis stong pa //",
    "T04D3871:26b-35": "zhi ba'i nags kyi nang dag tu //",
    "T04D3871:26b-36": "skal ldan zla 'od tsandan gyis bsil ba'i //",
    "T04D3871:26b-37": "yangs pa'i rdo leb khang bzangs nyams dga' bar//",
    "T04D3871:26b-38": "sgra med zhi ba'i nags rlung g-yo ba yis //",
    "T04D3871:26b-39": "gzhan la phan don sems shing 'chag par byed //",
    "T04D3871:26b-40": "khang stong shing drung phug dag tu //",
    "T04D3871:26b-41": "gang du ji srid 'dod gnas shing //",
    "T04D3871:26b-42": "yongs 'dzin bsrung ba'i sdug bsngal spangs //",
    "T04D3871:26b-43": "ltos pa med par bag yangs spyod //",
    "T04D3871:27a-0": "rang dbang @27a * //",
    "T04D3871:27a-1": "spyod cing chags med la //",
    "T04D3871:27a-2": "gang dang yang ni 'brel med pa //",
    "T04D3871:27a-3": "chog shes bde spyod gang yin pa //",
    "T04D3871:27a-4": "dbang pos kyang ni de rnyed dka' //",
    "T04D3871:27a-5": "de la sogs pa'i rnam pa yis //",
    "T04D3871:27a-6": "dben pa'i yon tan bsam byas nas //",
    "T04D3871:27a-7": "rnam rtog nye bar zhi ba dang //",
    "T04D3871:27a-8": "byang chub sems ni bsgom par bya //",
    "T04D3871:27a-9": "bdag dang gzhan du mnyam pa ni //",
    "T04D3871:27a-10": "dang po nyid du 'bad de bsgom //",
    "T04D3871:27a-11": "bde dang sdug bsngal mnyam pas na //",
    "T04D3871:27a-12": "thams cad bdag bzhin bsrung bar bya //",
    "T04D3871:27a-13": "lag pa la sogs dbye ba rnam mang yang //",
    "T04D3871:27a-14": "yongs su bsrung bya'i lus su gcig pa ltar //",
    "T04D3871:27a-15": "de bzhin 'gro ba tha dad bde sdug dag /",
    "T04D3871:27a-16": "thams cad bdag bzhin bde ba 'dod mnyam gcig /",
    "T04D3871:27a-17": "gal te bdag gi sdug bsngal gyis //",
    "T04D3871:27a-18": "gzhan gyi lus la mi gnod pa //",
    "T04D3871:27a-19": "de lta'ang de bdag sdug bsngal de //",
    "T04D3871:27a-20": "bdag tu zhen pas mi bzod nyid //",
    "T04D3871:27a-21": "de bzhin gzhan gyi sdug bsngal dag / bdag la 'bab par mi 'gyur yang //",
    "T04D3871:27a-22": "de lta'ang de bdag sdug bsngal de //",
    "T04D3871:27a-23": "bdag tu zhen pas bzod par dka' //",
    "T04D3871:27a-24": "bdag gis gzhan gyi sdug bsngal bsal //",
    "T04D3871:27a-25": "sdug bsngal yin phyir bdag sdug bzhin //",
    "T04D3871:27a-26": "bdag gis gzhan la phan par bya //",
    "T04D3871:27a-27": "sems can yin phyir bdag lus bzhin //",
    "T04D3871:27a-28": "gang tshe bdag dang gzhan gnyi ga / bde ba 'dod du mtshungs pa la //",
    "T04D3871:27a-29": "bdag dang khyad par ci yod na //",
    "T04D3871:27a-30": "gang phyir bdag gcig bde bar brtson //",
    "T04D3871:27a-31": "gang tshe bdag dang gzhan gnyi ga / sdug bsngal mi 'dod mtshungs pa la //",
    "T04D3871:27a-32": "bdag dang khyad par ci yod na //",
    "T04D3871:27a-33": "gang phyir gzhan min bdag srung byed //",
    "T04D3871:27a-34": "gal te de la sdug bsngal bas //",
    "T04D3871:27a-35": "bdag la mi gnod phyir mi bsrung //",
    "T04D3871:27a-36": "ma 'ongs pa yi sdug bsngal yang //",
    "T04D3871:27a-37": "gnod mi byed na de ci bsrung //",
    "T04D3871:27a-38": "bdag gis de ni myong snyam pa'i //",
    "T04D3871:27a-39": "rnam par rtog de log pa ste //",
    "T04D3871:27a-40": "'di ltar shi ba'ang gzhan nyid la //",
    "T04D3871:27a-41": "skye ba yang ni gzhan nyid yin //",
    "T04D3871:27a-42": "gang tshe gang gi sdug bsngal gang //",
    "T04D3871:27a-43": "de ni de nyid kyis bsrungs na //",
    "T04D3871:27a-44": "rkyang pa'i sdug bsngal lag pas min //",
    "T04D3871:27a-45": "ci phyir des ni de bsrung bya //",
    "T04D3871:27b-0": "gal @27b te rigs pa min yang 'dir //",
    "T04D3871:27b-1": "bdag tu 'dzin pas 'jug ce na //",
    "T04D3871:27b-2": "bdag gzhan mi rigs gang yin te //",
    "T04D3871:27b-3": "ci nus par ni spang bya nyid //",
    "T04D3871:27b-4": "rgyud dang tshogs zhes bya ba ni //",
    "T04D3871:27b-5": "phreng ba dmag la sogs bzhin brdzun //",
    "T04D3871:27b-6": "sdug bsngal can gang de med pa //",
    "T04D3871:27b-7": "des 'di su zhig spang bar 'gyur //",
    "T04D3871:27b-8": "sdug bsngal bdag po med par ni //",
    "T04D3871:27b-9": "thams cad bye brag med pa nyid //",
    "T04D3871:27b-10": "sdug bsngal yin phyir de bsal bya //",
    "T04D3871:27b-11": "nges pas der ni ci zhig bya //",
    "T04D3871:27b-12": "ci phyir kun gyi sdug bsngal ni //",
    "T04D3871:27b-13": "bzlog par bya zhes brtsad du med //",
    "T04D3871:27b-14": "gal te bzlog na'ang thams cad bzlog / de min bdag kyang sems can bzhin //",
    "T04D3871:27b-15": "snying rje sdug bsngal mang gyur pa //",
    "T04D3871:27b-16": "ci phyir nan gyis skyed ce na //",
    "T04D3871:27b-17": "'gro ba'i sdug bsngal bsam byas na //",
    "T04D3871:27b-18": "ji ltar snying rje sdug bsngal mang //",
    "T04D3871:27b-19": "gal te sdug bsngal gcig gis ni //",
    "T04D3871:27b-20": "sdug bsngal mang po med 'gyur na //",
    "T04D3871:27b-21": "brtse dang ldan pas sdug bsngal de //",
    "T04D3871:27b-22": "rang dang gzhan la bskyed bya nyid //",
    "T04D3871:27b-23": "des na me tog zla mdzes kyis //",
    "T04D3871:27b-24": "rgyal po'i gnod pa shes kyang ni //",
    "T04D3871:27b-25": "bdag gi sdug bsngal ma bsal te //",
    "T04D3871:27b-26": "mang po'i sdug bsngal zad 'gyur phyir //",
    "T04D3871:27b-27": "de ltar rgyud ni goms gyur pa //",
    "T04D3871:27b-28": "gzhan gyi sdug bsngal zhi dga' bas //",
    "T04D3871:27b-29": "padma'i mtsho ru ngang pa ltar //",
    "T04D3871:27b-30": "mnar med pa yang 'jug par 'gyur //",
    "T04D3871:27b-31": "sems can rnam par grol ba na //",
    "T04D3871:27b-32": "dga' ba'i rgya mtsho gang yin pa //",
    "T04D3871:27b-33": "de nyid kyis ni chog min nam //",
    "T04D3871:27b-34": "thar pa 'dod pas ci zhig bya //",
    "T04D3871:27b-35": "de ltas gzhan gyi don byas kyang //",
    "T04D3871:27b-36": "rlom sems dang ni ngo mtshar med //",
    "T04D3871:27b-37": "gcig tu gzhan don la dga' bas //",
    "T04D3871:27b-38": "rnam smin 'bras bu'i re ba med //",
    "T04D3871:27b-39": "de bas ji ltar chung du na //",
    "T04D3871:27b-40": "mi snyan las kyang bdag bsrung ba //",
    "T04D3871:27b-41": "de bzhin gzhan la bsrung sems dang //",
    "T04D3871:27b-42": "snying rje'i sems ni de ltar bya //",
    "T04D3871:27b-43": "goms pa yis ni gzhan dag gi //",
    "T04D3871:27b-44": "khu ba khrag gi thigs pa la //",
    "T04D3871:27b-45": "dngos po med par gyur kyang ni //",
    "T04D3871:27b-46": "bdag go zhes ni shes pa ltar //",
    "T04D3871:27b-47": "de bzhin gzhan gyi lus la yang //",
    "T04D3871:27b-48": "bdag ces ci yi phyir mi gzung //",
    "T04D3871:27b-49": "bdag gi lus ni gzhan dag tu'ang //",
    "T04D3871:28a-0": "@28a * // bzhag pa de ltar dka' ba med //",
    "T04D3871:28a-1": "bdag nyid skyon bcas gzhan la yang //",
    "T04D3871:28a-2": "yon tan rgya mtshor shes byas nas //",
    "T04D3871:28a-3": "bdag 'dzin yongs su dor ba dang //",
    "T04D3871:28a-4": "gzhan blang ba ni bsgom par bya //",
    "T04D3871:28a-5": "ji ltar lag pa la sogs pa //",
    "T04D3871:28a-6": "lus kyi yan lag yin 'dod ltar //",
    "T04D3871:28a-7": "de bzhin 'gro ba'i yan lag tu //",
    "T04D3871:28a-8": "ci phyir lus can rnams mi 'dod //",
    "T04D3871:28a-9": "ji ltar bdag med lus 'di la //",
    "T04D3871:28a-10": "goms pas bdag gi blo byung ba //",
    "T04D3871:28a-11": "de bzhin sems can gzhan la yang //",
    "T04D3871:28a-12": "goms pas bdag blo cis mi skye //",
    "T04D3871:28a-13": "de lta na ni gzhan gyi don //",
    "T04D3871:28a-14": "byas kyang ngo mtshar rlom mi 'byung //",
    "T04D3871:28a-15": "bdag nyid kyis ni zas zos nas //",
    "T04D3871:28a-16": "lan la re ba mi 'byung bzhin //",
    "T04D3871:28a-17": "de bas ji ltar chung du na //",
    "T04D3871:28a-18": "mi snyan las kyang bdag bsrung ba //",
    "T04D3871:28a-19": "de bzhin 'gre la bsrung sems dang //",
    "T04D3871:28a-20": "snying rje'i sems ni goms par bya //",
    "T04D3871:28a-21": "de bas mgon po spyan ras gzigs //",
    "T04D3871:28a-22": "thugs rje chen pos 'gro ba yi //",
    "T04D3871:28a-23": "'khor gyi 'jigs pa bsal ba'i phyir //",
    "T04D3871:28a-24": "rang gi mtshan yang byin gyis brlabs //",
    "T04D3871:28a-25": "dka' las phyir ldog mi bya ste //",
    "T04D3871:28a-26": "'di ltar goms pa'i mthu yis ni //",
    "T04D3871:28a-27": "gang gi ming thos 'jigs pa yang //",
    "T04D3871:28a-28": "de nyid med na mi dgar 'gyur //",
    "T04D3871:28a-29": "gang zhig bdag dang gzhan rnams ni //",
    "T04D3871:28a-30": "myur du bskyab par 'dod pa des //",
    "T04D3871:28a-31": "bdag dang gzhan du brje bya ba //",
    "T04D3871:28a-32": "gsang ba'i dam pa spyad par bya //",
    "T04D3871:28a-33": "bdag lus gang la chags pa yis //",
    "T04D3871:28a-34": "'jigs gnas chung la 'jigs skye ba //",
    "T04D3871:28a-35": "'jigs pa skye ba'i lus de la //",
    "T04D3871:28a-36": "su zhig dgra bzhin sdang mi phyed //",
    "T04D3871:28a-37": "lus gang bkres dang skom sogs nad //",
    "T04D3871:28a-38": "gso ba'i cho ga byed 'dod pas //",
    "T04D3871:28a-39": "bya dang nya dang ri dags dag / gsod par byed cing lam sgugs byed //",
    "T04D3871:28a-40": "gang zhig khe dang rim gro'i phyir //",
    "T04D3871:28a-41": "pha dang ma yang gsod byed cing //",
    "T04D3871:28a-42": "dkon mchog gsum gyi dkor brkus nas //",
    "T04D3871:28a-43": "des ni mnar med bsreg 'gyur na //",
    "T04D3871:28a-44": "mkhas pa su zhig lus de la //",
    "T04D3871:28a-45": "'dod cing bsrung dang mchod byed kyi //",
    "T04D3871:28a-46": "'di la su zhig dgra bzhin du //",
    "T04D3871:28a-47": "blta bar mi byed brnyas mi byed //",
    "T04D3871:28a-48": "gal te byin na ci spyad ces //",
    "T04D3871:28b-0": "bdag @28b don sems pa 'dre yi tshul //",
    "T04D3871:28b-1": "gal te spyad na ci sbyin ces //",
    "T04D3871:28b-2": "gzhan don sems pa lha yi chos //",
    "T04D3871:28b-3": "bdag phyir gzhan la gnod byas na //",
    "T04D3871:28b-4": "dmyal la sogs par gdungs par 'gyur //",
    "T04D3871:28b-5": "gzhan phyir bdag la gnod byas na //",
    "T04D3871:28b-6": "phun sum tshogs pa thams cad 'thob //",
    "T04D3871:28b-7": "bdag nyid mtho bar 'dod pa des //",
    "T04D3871:28b-8": "ngan 'gro ngan dang glen par 'gyur //",
    "T04D3871:28b-9": "de nyid gzhan la spo byas na //",
    "T04D3871:28b-10": "bde 'gro rim gro 'thob par 'gyur //",
    "T04D3871:28b-11": "bdag gi don du gzhan bkol na //",
    "T04D3871:28b-12": "bran la sogs pa myong bar 'gyur //",
    "T04D3871:28b-13": "gzhan gyi don du bdag spyad na //",
    "T04D3871:28b-14": "rje dpon nyid sogs myong bar 'gyur //",
    "T04D3871:28b-15": "'jig rten bde ba ji snyed pa //",
    "T04D3871:28b-16": "de kun gzhan bde 'dod las byung //",
    "T04D3871:28b-17": "'jig rten sdug bsngal ji snyed pa //",
    "T04D3871:28b-18": "de kun rang bde 'dod las byung //",
    "T04D3871:28b-19": "mang du bshad lta ci zhig dgos //",
    "T04D3871:28b-20": "byis pa rang gi don byed dang //",
    "T04D3871:28b-21": "thub pa gzhan gyi don mdzad pa //",
    "T04D3871:28b-22": "'di gnyis kyi ni khyad par ltos //",
    "T04D3871:28b-23": "bdag bde gzhan gyi sdug bsngal dag / yang dag brje ba ma byas na //",
    "T04D3871:28b-24": "sangs rgyas nyid du mi 'grub cing //",
    "T04D3871:28b-25": "'khor ba na yang bde ba med //",
    "T04D3871:28b-26": "'jig rten pha rol phar zhog gi / bran g-yog las mi byed pa dang //",
    "T04D3871:28b-27": "rje dpon rngan [?] pa mi ster ba'i //",
    "T04D3871:28b-28": "tshe 'di'i don yang 'grub mi 'gyur //",
    "T04D3871:28b-29": "mthong dang ma mthong bde 'grub pa'i //",
    "T04D3871:28b-30": "phun sum bde skyid yongs bor zhing //",
    "T04D3871:28b-31": "gzhan la sdug bsngal byas pa'i rgyus //",
    "T04D3871:28b-32": "rmongs pas sdug bsngal mi bzad len //",
    "T04D3871:28b-33": "'jig rten dag na 'tshe ba gang yod dang ;",
    "T04D3871:28b-34": "/'jigs dang sdug bsngal ji snyed yod gyur pa //",
    "T04D3871:28b-35": "de kun bdag tu 'dzin pa las byung na //",
    "T04D3871:28b-36": "'dre chen des ko bdag la ci zhig bya //",
    "T04D3871:28b-37": "bdag nyid yongs su ma btang na //",
    "T04D3871:28b-38": "sdug bsngal spang bar mi nus te //",
    "T04D3871:28b-39": "ji ltar me ni ma btang na //",
    "T04D3871:28b-40": "sreg pa spong bar mi nus bzhin ;",
    "T04D3871:28b-41": "/ de ltar bdag gnod zhi ba dang //",
    "T04D3871:28b-42": "gzhan gyi sdug bsngal zhi bya'i phyir //",
    "T04D3871:28b-43": "bdag nyid gzhan la gtang bya dang //",
    "T04D3871:28b-44": "gzhan rnams bdag bzhin gzung bar bya //",
    "T04D3871:28b-45": "bdag ni gzhan gyi dbang gyur ces //",
    "T04D3871:28b-46": "yid khyod nges par shes kyis la //",
    "T04D3871:29a-0": "sems can kun @29a * //",
    "T04D3871:29a-1": "don ma gtogs par //",
    "T04D3871:29a-2": "da ni khyod kyis gzhan mi bsam //",
    "T04D3871:29a-3": "gzhan dbang mig la sogs pa yis //",
    "T04D3871:29a-4": "rang don sgrub par rigs ma yin //",
    "T04D3871:29a-5": "de don mig la sogs pa yis //",
    "T04D3871:29a-6": "de la log par bya mi rigs //",
    "T04D3871:29a-7": "des na sems can gtsor bya ste //",
    "T04D3871:29a-8": "bdag gi lus la ci mthong ba //",
    "T04D3871:29a-9": "de dang de ni phrogs nas kyang //",
    "T04D3871:29a-10": "gzhan dag la ni phan par spyod //",
    "T04D3871:29a-11": "dman sogs bdag tu byas pa dang //",
    "T04D3871:29a-12": "gzhan nyid du ni bdag byas nas //",
    "T04D3871:29a-13": "rnam rtog med pa'i sems kyis su //",
    "T04D3871:29a-14": "phrag dog 'gran dang nga rgyal bsgom //",
    "T04D3871:29a-15": "'di ni bkur byas bdag ni min //",
    "T04D3871:29a-16": "'di bzhin bdag gis ma rnyed cing //",
    "T04D3871:29a-17": "'di ni bstod byas bdag la smod //",
    "T04D3871:29a-18": "'di bde ba dag ni sdug bsngal la //",
    "T04D3871:29a-19": "bdag ni las rnams byed pa dang //",
    "T04D3871:29a-20": "'di ni bde ba nyid du gnas //",
    "T04D3871:29a-21": "'di ni 'jig rten la che dang //",
    "T04D3871:29a-22": "bdag dman yon tan med par grag / yon tan med pas ci zhig bya //",
    "T04D3871:29a-23": "bdag kun yon tan ldan pa nyid //",
    "T04D3871:29a-24": "gang bas 'di dman de yod cing //",
    "T04D3871:29a-25": "gang bas bdag mchog de yang yod //",
    "T04D3871:29a-26": "tshul khrims lta ba gud sogs ni //",
    "T04D3871:29a-27": "nyon mongs stobs kyis bdag dbang min //",
    "T04D3871:29a-28": "ci nus bdag ni gso dgos te //",
    "T04D3871:29a-29": "gnod pa'ang bdag gis dang du blang //",
    "T04D3871:29a-30": "'on te bdag 'di'i gso bya min //",
    "T04D3871:29a-31": "ci phyir bdag la brnyas pa byed //",
    "T04D3871:29a-32": "bdag la de yi yon tan gyis //",
    "T04D3871:29a-33": "ci bya 'di bdag yon tan can //",
    "T04D3871:29a-34": "ngan 'gro gdug pa'i khar gnas pa //",
    "T04D3871:29a-35": "'gro la snying rje med par 'di //",
    "T04D3871:29a-36": "phyir la yon tan rlom pa yis //",
    "T04D3871:29a-37": "mkhas pa dag la bdo bar 'dod //",
    "T04D3871:29a-38": "bdag dang mnyam la bltas nas ni //",
    "T04D3871:29a-39": "gang gis rang nyid lhag bya'i phyir //",
    "T04D3871:29a-40": "bdag gi rnyed dang bkur sti ni //",
    "T04D3871:29a-41": "rtsod pa yis kyang nges par bsgrub //",
    "T04D3871:29a-42": "ci nas bdag gi yon tan ni //",
    "T04D3871:29a-43": "'jig rten kun la bsal ba dang //",
    "T04D3871:29a-44": "gzhan yang 'di yi yon tan gang //",
    "T04D3871:29a-45": "sus kyang thos par mi 'gyur bya //",
    "T04D3871:29a-46": "bdag gi skyon yang sba bya zhing //",
    "T04D3871:29a-47": "bdag ni mchod 'gyur 'di la min //",
    "T04D3871:29a-48": "bdag deng rnyed pa legs rnyed cing //",
    "T04D3871:29a-49": "bdag ni bkur 'gyur 'di la min //",
    "T04D3871:29b-0": "'di ni ma rungs @29b byas pa la //",
    "T04D3871:29b-1": "yun ring bdag ni dga' bas lta //",
    "T04D3871:29b-2": "'gro ba kun gyi bzhad gad dang //",
    "T04D3871:29b-3": "phan tshun smod pa dag tu bya //",
    "T04D3871:29b-4": "nyon mongs 'di yang bdag dang ni //",
    "T04D3871:29b-5": "lhan cig tu ni 'gran ces grag /'di dag thos dang shes rab bam //",
    "T04D3871:29b-6": "gzugs rigs nor gyis mnyam mam ci //",
    "T04D3871:29b-7": "de ltar kun la bsgrags pa yi //",
    "T04D3871:29b-8": "bdag gi yon tan thos nas ni //",
    "T04D3871:29b-9": "spu ldang dga' ba skye gyur pa'i //",
    "T04D3871:29b-10": "bde skyid la ni yongs su spyod //",
    "T04D3871:29b-11": "ci ste 'di la rnyed yod kyang //",
    "T04D3871:29b-12": "gal te nga yi las byed na //",
    "T04D3871:29b-13": "'di la 'tsho ba tsam byin nas //",
    "T04D3871:29b-14": "bdag gi stobs kyis de blang bya //",
    "T04D3871:29b-15": "'di ni bde las nyams bya zhing //",
    "T04D3871:29b-16": "bdag gi gnod dang rtag sbyar bya //",
    "T04D3871:29b-17": "'di yis brgya phrag thams cad du //",
    "T04D3871:29b-18": "'khor bar bdag la gnod pa byas //",
    "T04D3871:29b-19": "yid khyod rang don byed 'dod pas //",
    "T04D3871:29b-20": "bskal pa grangs med 'das gyur kyang //",
    "T04D3871:29b-21": "ngal ba chen po de lta bur ;",
    "T04D3871:29b-22": "/ khyod kyis sdug bsngal 'ba' zhig bsgrubs //",
    "T04D3871:29b-23": "de ltar nges par gzhan dag gi / don la rab tu 'jug gyis dang //",
    "T04D3871:29b-24": "thub pa'i bka' ni mi slu bas //",
    "T04D3871:29b-25": "de yi yon tan phyis mthong 'gyur //",
    "T04D3871:29b-26": "gal te khyod kyis snga dus su //",
    "T04D3871:29b-27": "las 'di byas par gyur na ni //",
    "T04D3871:29b-28": "sangs rgyas phun sum bde min pa //",
    "T04D3871:29b-29": "gnas skabs 'di 'drar 'gyur mi srid //",
    "T04D3871:29b-30": "de bas 'di ltar gzhan dag gi / khu ba khrag gi thigs pa la //",
    "T04D3871:29b-31": "khyod kyis ngar 'dzin byas pa ltar //",
    "T04D3871:29b-32": "de bzhin gzhan la'ang goms par gyis //",
    "T04D3871:29b-33": "gzhan gyi rtog chen byas nas ni //",
    "T04D3871:29b-34": "bdag gi lus la ci snang ba //",
    "T04D3871:29b-35": "de dang de nyid phrogs byas nas //",
    "T04D3871:29b-36": "khyod kyis gzhan la phan pa spyod //",
    "T04D3871:29b-37": "bdag skyid gzhan ni mi skyid la //",
    "T04D3871:29b-38": "bdag mtho gzhan ni dma' ba dang //",
    "T04D3871:29b-39": "bdag ni phan byed gzhan min zhes //",
    "T04D3871:29b-40": "bdag la phrag dog cis mi byed //",
    "T04D3871:29b-41": "bdag ni bde dang bral gyis te //",
    "T04D3871:29b-42": "gzhan gyi sdug bsngal bdag la sbyor //",
    "T04D3871:29b-43": "gang tshe 'di ni ci byed ces //",
    "T04D3871:29b-44": "bdag gi skyon la brtag par gyis //",
    "T04D3871:29b-45": "gzhan gyis nyes pa byas pa yang //",
    "T04D3871:29b-46": "rang gi skyon du bsgyur byos la //",
    "T04D3871:29b-47": "bdag gi nyes pa chung byas kyang //",
    "T04D3871:29b-48": "skye bo mang la rab tu shogs //",
    "T04D3871:30a-0": "gzhan gyi grags pa lhag @30a * //",
    "T04D3871:30a-1": "brjod pas //",
    "T04D3871:30a-2": "rang gi grags pa zil gyis non //",
    "T04D3871:30a-3": "bdag ni bran gyi tha ma ltar //",
    "T04D3871:30a-4": "don rnams kun la bkol bar gyis //",
    "T04D3871:30a-5": "'di ni skyon can rang bzhin te //",
    "T04D3871:30a-6": "glo bur yon tan chas mi bstod //",
    "T04D3871:30a-7": "'di yi yon tan ci nas kyang //",
    "T04D3871:30a-8": "'gas kyang mi shes de ltar gyis //",
    "T04D3871:30a-9": "mdor na bdag gi don gyi phyir //",
    "T04D3871:30a-10": "khyod kyis gzhan la gnod byas gang //",
    "T04D3871:30a-11": "gnod de sems can don gyi phyir //",
    "T04D3871:30a-12": "bdag nyid la ni 'bab par gyis //",
    "T04D3871:30a-13": "'di ni gnya' drag 'gyur tshul du //",
    "T04D3871:30a-14": "shed bskyed par ni mi bya ste //",
    "T04D3871:30a-15": "bag ma gsar ba'i tshul bzhin du //",
    "T04D3871:30a-16": "ngo tsha 'jigs dang bsdams te bzhag / de bya de ltar gnas bya zhing //",
    "T04D3871:30a-17": "de ltar khyod kyis mi bya ba //",
    "T04D3871:30a-18": "de ltar 'di ni dbang bya ste //",
    "T04D3871:30a-19": "de las 'das na tshar gcad bya //",
    "T04D3871:30a-20": "'on te de ltar gdams kyang ni //",
    "T04D3871:30a-21": "sems khyod de ltar mi byed na //",
    "T04D3871:30a-22": "khyod la nyes pa kun bsten pas //",
    "T04D3871:30a-23": "khyod nyid tshar gcad bya bar zad //",
    "T04D3871:30a-24": "khyod kyis kho bo gar brlag pa'i //",
    "T04D3871:30a-25": "sngon gyi dus de gzhan yin te //",
    "T04D3871:30a-26": "ngas mthong nga khyod gang du 'gro //",
    "T04D3871:30a-27": "khyod kyi dregs pa kun gzhom bya //",
    "T04D3871:30a-28": "da dung bdag la rang gi don //",
    "T04D3871:30a-29": "yod snyam sems pa de dor cig / bdag gis gzhan la khyod btsong gis //",
    "T04D3871:30a-30": "skyo bar ma sems zho sha phul //",
    "T04D3871:30a-31": "gal te bag med gyur nas khyod //",
    "T04D3871:30a-32": "sems can rnams la ma byin na //",
    "T04D3871:30a-33": "khyod kyis kho bo dmyal ba yi //",
    "T04D3871:30a-34": "srung ma rnams la byin du nges //",
    "T04D3871:30a-35": "de ltar khyod kyis re lta zhig / kho bo",
    "T04D3871:30a-36": "byin pas yun rings sdug / nga ni khon rnams",
    "T04D3871:30a-37": "dran byas te // khyod kyis rang don sems pa gzhom //",
    "T04D3871:30a-38": "de ste bdag ni dga' 'dod na //",
    "T04D3871:30a-39": "rang la bdag gis dgar mi bya //",
    "T04D3871:30a-40": "de ste bdag ni bsrung 'dod na //",
    "T04D3871:30a-41": "gzhan dag rtag tu bsrung bar bya //",
    "T04D3871:30a-42": "ji lta ji ltar lus 'di ni //",
    "T04D3871:30a-43": "yongs su skyong bar byed gyur pa //",
    "T04D3871:30a-44": "de lta de ltar shin tu ni //",
    "T04D3871:30a-45": "bze re can gyur nyid du ltung //",
    "T04D3871:30a-46": "de ltar lhung ba de yi yang //",
    "T04D3871:30a-47": "'dod pa sa 'di thams cad kyis //",
    "T04D3871:30a-48": "rdzogs par nus pa yod min na //",
    "T04D3871:30a-49": "de yi 'dod pa sus byed nus //",
    "T04D3871:30a-50": "nus med 'dod pa nyon mongs dang //",
    "T04D3871:30a-51": "bsam pa nyams pa'ang skye bar 'gyur //",
    "T04D3871:30b-0": "gang zhig @30b kun la ltos med pa //",
    "T04D3871:30b-1": "de yi phun tshogs zad mi shes //",
    "T04D3871:30b-2": "de bas lus kyi 'dod pa ni //",
    "T04D3871:30b-3": "'phel phyir skabs dbye mi bya ste //",
    "T04D3871:30b-4": "gang zhig yid 'ong mi 'dzin pa //",
    "T04D3871:30b-5": "de ni dngos po bzang po yin //",
    "T04D3871:30b-6": "tha mar thal ba'i mthar gtugs shing //",
    "T04D3871:30b-7": "mi g-yo gzhan gyis bskyod bya ba //",
    "T04D3871:30b-8": "mi gtsang gzugs ni mi bzad pa //",
    "T04D3871:30b-9": "'di la ci phyir bdag tu 'dzin //",
    "T04D3871:30b-10": "gson nam yang na shi yang bla'i //",
    "T04D3871:30b-11": "bdag la 'khrul 'khor 'dis ci bya //",
    "T04D3871:30b-12": "bong sogs 'di khyad ci yod na //",
    "T04D3871:30b-13": "kyi hud nga rgyal sel mi byed //",
    "T04D3871:30b-14": "lus kyi kha ta byas pa yis //",
    "T04D3871:30b-15": "don med sdug bsngal nyer bsags nas //",
    "T04D3871:30b-16": "rjes su chags dang khong khro ba //",
    "T04D3871:30b-17": "shing mtshungs 'di la ci zhig bya //",
    "T04D3871:30b-18": "bdag gis 'di ltar bskyangs pa'am //",
    "T04D3871:30b-19": "bya rgod sogs kyis zos kyang rung //",
    "T04D3871:30b-20": "chags med zhe sdang yod min na //",
    "T04D3871:30b-21": "ci ste de la chags par byed //",
    "T04D3871:30b-22": "gang zhig smod pas khro ba dang //",
    "T04D3871:30b-23": "gang zhig bstod pas mgu 'gyur ba //",
    "T04D3871:30b-24": "gal te de nyid shes med na //",
    "T04D3871:30b-25": "bdag gis gang gi ngal ba byas //",
    "T04D3871:30b-26": "gang zhig lus 'di 'dod 'gyur ba //",
    "T04D3871:30b-27": "de dang bdag bshes yin zhe na //",
    "T04D3871:30b-28": "thams cad rang gi lus 'dod pas //",
    "T04D3871:30b-29": "de la bdag go cis mi dga' ;",
    "T04D3871:30b-30": "/ de bas bdag gis chags med par //",
    "T04D3871:30b-31": "'gro la phan phyir lus gtang bya //",
    "T04D3871:30b-32": "des na 'di la nyes mang yang //",
    "T04D3871:30b-33": "las kyi spyad bzhin gzung bar bya //",
    "T04D3871:30b-34": "de bas phyis pa'i spyod pas chog / bdag gis mkhas pa'i rjes bsnyags te //",
    "T04D3871:30b-35": "bag yod gtam ni dran byas nas //",
    "T04D3871:30b-36": "gnyid dang rmugs pa bzlog par bya //",
    "T04D3871:30b-37": "rgyal sras thugs rje che rnams ltar //",
    "T04D3871:30b-38": "rigs pa'i sran ni gzugs bya ste //",
    "T04D3871:30b-39": "nyin mtshan phyad par ma 'bad na //",
    "T04D3871:30b-40": "bdag gi sdug bsngal nam mthar phyin //",
    "T04D3871:30b-41": "de bas sgrib pa bsal ba'i phyir //",
    "T04D3871:30b-42": "log pa'i lam las sems blan te //",
    "T04D3871:30b-43": "yang dag dmigs la rtag par yang //",
    "T04D3871:30b-44": "bdag gis mnyam par gzhag par bya //",
    "T04D3871:30b-45": "byang chub sems dpa'i spyod pa la 'jug pa las //",
    "T04D3871:30b-46": "bsam gtan bstan pa zhes bya ba ste le'u brgyad pa'o /",
    "T04D3871:30b-48": "// / yan lag 'di dag thams cad ni //",
    "T04D3871:30b-49": "thub pas shes rab don du gsungs /",
    "T04D3871:31a-0": "@31a * // de yi phyir na sdug bsngal dag / zhi bar 'dod pas shes rab bskyed //",
    "T04D3871:31a-1": "kun rdzob dang ni don dam ste //",
    "T04D3871:31a-2": "'di ni bden pa gnyis su 'dod //",
    "T04D3871:31a-3": "don dam blo yi spyod yul min //",
    "T04D3871:31a-4": "blo ni kun rdzob yin par brjod //",
    "T04D3871:31a-5": "de la 'jig rten rnam gnyis mthong ;",
    "T04D3871:31a-6": "/ rnal 'byor pa dang phal pa'o //",
    "T04D3871:31a-7": "de la 'jig rten phal pa ni //",
    "T04D3871:31a-8": "rnal 'byor 'jig rten gyis gnod cing //",
    "T04D3871:31a-9": "rnal 'byor pa yang blo khyad kyis //",
    "T04D3871:31a-10": "gong ma gong ma rnams kyis gnod //",
    "T04D3871:31a-11": "gnyi ga yang ni 'dod pa'i dpes //",
    "T04D3871:31a-12": "'bras bu'i don du ma dpyad phyir /",
    "T04D3871:31a-13": "'jig rten pa yis dngos mthong zhing //",
    "T04D3871:31a-14": "yang dag nyid du'ang rtog byed kyi //",
    "T04D3871:31a-15": "sgyu ma lta bur min pas 'dir //",
    "T04D3871:31a-16": "rnal 'byor pa dang 'jig rten rtsod //",
    "T04D3871:31a-17": "gzugs sogs mngon sum nyid kyang ni //",
    "T04D3871:31a-18": "grags pas yin gyi tshad mas min //",
    "T04D3871:31a-19": "de ni mi gtsang la sogs la //",
    "T04D3871:31a-20": "gtsang sogs grags pa bzhin du brdzun //",
    "T04D3871:31a-21": "'jig rten gzhug pa'i don du ni //",
    "T04D3871:31a-22": "mgon pos dngos bstan de nyid du //",
    "T04D3871:31a-23": "de dag skad cig ma nyid min //",
    "T04D3871:31a-24": "kun rdzob tu yang 'gal zhe na //",
    "T04D3871:31a-25": "rnal 'byor kun rdzob nyes med de //",
    "T04D3871:31a-26": "'jig rten la ltos de nyid mthong //",
    "T04D3871:31a-27": "gzhan du bud med mi gtsang bar //",
    "T04D3871:31a-28": "des rtog 'jig rten gyis gnod 'gyur //",
    "T04D3871:31a-29": "sgyu 'dra'i rgyal las bsod nams ni //",
    "T04D3871:31a-30": "ji ltar dngos yod la ji bzhin //",
    "T04D3871:31a-31": "gal te sems can sgyu 'dra na //",
    "T04D3871:31a-32": "shi nas ji ltar skye zhe na //",
    "T04D3871:31a-33": "ji srid rkyen rnams 'tshogs gyur pa //",
    "T04D3871:31a-34": "de srid sgyu ma'ang 'byung bar 'gyur //",
    "T04D3871:31a-35": "rgyun ring tsam gyis ji ltar na //",
    "T04D3871:31a-36": "sems can bden par yod pa yin //",
    "T04D3871:31a-37": "sgyu ma'i skyes bu bsad sogs la //",
    "T04D3871:31a-38": "sems med phyir na sdig med de //",
    "T04D3871:31a-39": "sgyu ma'i sems dang ldan pa la //",
    "T04D3871:31a-40": "bsod nams dang ni sdig pa 'byung //",
    "T04D3871:31a-41": "sngags sogs rnams la nus med phyir //",
    "T04D3871:31a-42": "sgyu ma'i sems ni 'byung ba med //",
    "T04D3871:31a-43": "sna tshogs rkyen las byung ba yi //",
    "T04D3871:31a-44": "sgyu ma de yang sna tshogs nyid //",
    "T04D3871:31a-45": "rkyen gcig gis ni kun nus pa //",
    "T04D3871:31a-46": "gang na yang ni yod ma yin //",
    "T04D3871:31a-47": "gal te don dam mya ngan 'das //",
    "T04D3871:31a-48": "'khor ba kun rdzob de lta na //",
    "T04D3871:31a-49": "sangs rgyas kyang ni 'khor 'gyur bas //",
    "T04D3871:31b-0": "byang chub @31b spyod pas ci zhig bya //",
    "T04D3871:31b-1": "rkyen rnams rgyun ni ma chad na //",
    "T04D3871:31b-2": "sgyu ma'ang ldog par mi 'gyur gyi //",
    "T04D3871:31b-3": "rkyen rnams rgyun ni chad pas na //",
    "T04D3871:31b-4": "kun rdzob tu yang mi 'byung ngo //",
    "T04D3871:31b-5": "gang tshe 'khrul pa'ang yod min na //",
    "T04D3871:31b-6": "sgyu ma gang gis dmigs par 'gyur //",
    "T04D3871:31b-7": "gang tshe khyod la sgyu ma nyid //",
    "T04D3871:31b-8": "med na'ang de tshe ci zhig dmigs //",
    "T04D3871:31b-9": "gal te de nyid du gzhan yod //",
    "T04D3871:31b-10": "rnam pa de ni sems nyid yin //",
    "T04D3871:31b-11": "gang tshe sems nyid sgyu ma na //",
    "T04D3871:31b-12": "de tshe gang zhig gang gis mthong //",
    "T04D3871:31b-13": "'jig rten gyi ni mgon pos kyang //",
    "T04D3871:31b-14": "sems kyis sems mi mthong zhes gsungs //",
    "T04D3871:31b-15": "ral gri so ni rang la rang //",
    "T04D3871:31b-16": "ji ltar mi gcod de bzhin yid //",
    "T04D3871:31b-17": "ji ltar mar me rang gi dngos //",
    "T04D3871:31b-18": "yang dag gsal bar byed bzhin na //",
    "T04D3871:31b-19": "mar me gsal bar bya min te //",
    "T04D3871:31b-20": "gang phyir mun gyis bsgribs pa med //",
    "T04D3871:31b-21": "shel bzhin sngon po sngo nyid la //",
    "T04D3871:31b-22": "gzhan la ltos pa yod ma yin //",
    "T04D3871:31b-23": "de bzhin 'ga' zhig gzhan la ni //",
    "T04D3871:31b-24": "ltos dang ltos med pa yang mthong //",
    "T04D3871:31b-25": "sngo nyid min la sngon por de //",
    "T04D3871:31b-26": "bdag gis bdag nyid byas pa med //",
    "T04D3871:31b-27": "mar me gsal bar byed do zhes //",
    "T04D3871:31b-28": "shes pas shes te rjod byed na //",
    "T04D3871:31b-29": "blo ni gsal ba nyid yin zhes //",
    "T04D3871:31b-30": "gang gis shes nas de skad brjod //",
    "T04D3871:31b-31": "gang tshe 'gas kyang mthong min na //",
    "T04D3871:31b-32": "gsal ba'am ni mi gsal ba //",
    "T04D3871:31b-33": "mo gsham bu mo'i 'gying bag bzhin //",
    "T04D3871:31b-34": "de na brjod kyang don med do //",
    "T04D3871:31b-35": "gal te rang rig yod min na //",
    "T04D3871:31b-36": "rnam shes dran par ji ltar 'gyur //",
    "T04D3871:31b-37": "gzhan myong ba na 'brel pa las //",
    "T04D3871:31b-38": "dran 'gyur byi ba'i dug bzhin no//",
    "T04D3871:31b-39": "rkyen gzhan dag dang ldan pa ni //",
    "T04D3871:31b-40": "mthong phyir rang nyid rab gsal na //",
    "T04D3871:31b-41": "grub pa'i mig sman sbyor ba las //",
    "T04D3871:31b-42": "bum mthong mig sman nyid 'gyur min //",
    "T04D3871:31b-43": "ji ltar mthong thos shes pa dag /'dir ni dgag par bya min te //",
    "T04D3871:31b-44": "'dir ni sdug bsngal rgyur gyur pa //",
    "T04D3871:31b-45": "bden par rtog pa bzlog bya yin //",
    "T04D3871:31b-46": "sems las sgyu ma gzhan min zhing //",
    "T04D3871:31b-47": "gzhan min par yang mi rtag na //",
    "T04D3871:31b-48": "dngos na ji ltar de gzhan min //",
    "T04D3871:31b-49": "gzhan min zhe na dngos por med //",
    "T04D3871:31b-50": "ji ltar sgyu ma bden min yang //",
    "T04D3871:31b-51": "blta bya de bzhin lta byed yid //",
    "T04D3871:31b-52": "gal te 'khor ba dngos rten can //",
    "T04D3871:32a-0": "de ni @32a * //",
    "T04D3871:32a-1": "gzhan du mkha' 'drar 'gyur //",
    "T04D3871:32a-2": "dngos med dngos la brten pas na //",
    "T04D3871:32a-3": "byed dang ldan par ji ltar 'gyur //",
    "T04D3871:32a-4": "khyod kyi sems ni grogs med pa //",
    "T04D3871:32a-5": "gcig pu nyid du 'gyur ba yin //",
    "T04D3871:32a-6": "gang tshe sems ni gzung bral ba //",
    "T04D3871:32a-7": "de tshe thams cad de bzhin gshegs //",
    "T04D3871:32a-8": "de lta na yang sems tsam du //",
    "T04D3871:32a-9": "brtags la yon tan ci zhig yod //",
    "T04D3871:32a-10": "sgyu ma lta bur shes na yang //",
    "T04D3871:32a-11": "ji ltar nyon mongs ldog 'gyur te //",
    "T04D3871:32a-12": "gang tshe sgyu ma'i bud med la //",
    "T04D3871:32a-13": "de byed nyid kyang chags skye 'gyur //",
    "T04D3871:32a-14": "de byed pa ni shes bya la //",
    "T04D3871:32a-15": "nyon mongs bag chags ma spangs pa //",
    "T04D3871:32a-16": "des na de mthong ba na de//",
    "T04D3871:32a-17": "stong nyid bag chags nyam chung nyid //",
    "T04D3871:32a-18": "stong nyid bag chags goms pas ni //",
    "T04D3871:32a-19": "dngos po'i bag chags spong 'gyur zhing //",
    "T04D3871:32a-20": "ci yang med cis goms pas ni //",
    "T04D3871:32a-21": "de yang phyi nas spong bar 'gyur //",
    "T04D3871:32a-22": "gang tshe gang zhig med do zhes //",
    "T04D3871:32a-23": "brtag bya'i dngos po mi dmigs pa //",
    "T04D3871:32a-24": "de tshe dngos med rten bral ba //",
    "T04D3871:32a-25": "blo yi mdun na ji ltar gnas //",
    "T04D3871:32a-26": "gang tshe dngos dang dngos med dag / blo yi mdun na mi gnas pa //",
    "T04D3871:32a-27": "de tshe rnam pa gzhan med pas //",
    "T04D3871:32a-28": "dmigs pa med par rab tu zhi //",
    "T04D3871:32a-29": "yid bzhin nor bu dpag bsam shing //",
    "T04D3871:32a-30": "ji ltar re ba yongs skong ba //",
    "T04D3871:32a-31": "de bzhin gdul bya smon lam gyi //",
    "T04D3871:32a-32": "dbang gis rgyal ba'i skur snang ngo //",
    "T04D3871:32a-33": "dper na nam mkha' lding gi ni //",
    "T04D3871:32a-34": "mchod sdong bsgrubs nas 'das gyur pa //",
    "T04D3871:32a-35": "de 'das yun ring lon yang de //",
    "T04D3871:32a-36": "dug la sogs pa zhi byed bzhin //",
    "T04D3871:32a-37": "byang chub spyod pa'i rjes mthun pas //",
    "T04D3871:32a-38": "rgyal ba'i mchod sdong sgrub pa yang ;",
    "T04D3871:32a-39": "/ byang chub sems dpa' mya ngan las //",
    "T04D3871:32a-40": "'das kyang don rnams thams cad mdzad //",
    "T04D3871:32a-41": "sems med pa la mchod byas pas //",
    "T04D3871:32a-42": "ji ltar 'bras bur ldan par 'gyur //",
    "T04D3871:32a-43": "gang phyir bzhugs pa'am mya ngan 'das //",
    "T04D3871:32a-44": "mtshungs pa nyid du bshad phyir ro //",
    "T04D3871:32a-45": "kun rdzob bam ni de nyid du'ang //",
    "T04D3871:32a-46": "rung ste der 'bras lung las yin //",
    "T04D3871:32a-47": "dper na bden pa'i sangs rgyas la //",
    "T04D3871:32a-48": "ji ltar 'bras bur bcas pa bzhin //",
    "T04D3871:32a-49": "bden pa mthong bas grol 'gyur gyi //",
    "T04D3871:32a-50": "stong nyid mthong bas ci zhig bya //",
    "T04D3871:32a-51": "gang phyir lung las lam 'di ni //",
    "T04D3871:32a-52": "med par byang chub med par gsungs //",
    "T04D3871:32b-0": "gal te @32b theg chen ma grub na //",
    "T04D3871:32b-1": "khyod kyi lung ni ji ltar grub //",
    "T04D3871:32b-2": "gang phyir gnyis ka la 'di grub //",
    "T04D3871:32b-3": "dang po khyod la 'di ma grub //",
    "T04D3871:32b-4": "rkyen gang gis ni der yid ches //",
    "T04D3871:32b-5": "de ni theg chen la yang mtshungs //",
    "T04D3871:32b-6": "gzhan gnyis 'dod pas bden na ni //",
    "T04D3871:32b-7": "rig byed sogs kyang bden par 'gyur //",
    "T04D3871:32b-8": "theg chen rtsod bcas phyir zhe na //",
    "T04D3871:32b-9": "lung la mu stegs pa rnams dang //",
    "T04D3871:32b-10": "lung gzhan la yang rang gzhan dag / rtsod bcas yin phyir dor byar 'gyur //",
    "T04D3871:32b-11": "bstan rtsa dge slong nyid yin na //",
    "T04D3871:32b-12": "dge slong nyid kyang dka' bar gnas //",
    "T04D3871:32b-13": "sems ni dmigs dang bcas rnams kyi //",
    "T04D3871:32b-14": "mya ngan 'das pa'ang dka' bar gnas //",
    "T04D3871:32b-15": "nyon mongs spangs pas grol na de'i //",
    "T04D3871:32b-16": "de ma thag tu der 'gyur ro //",
    "T04D3871:32b-17": "nyon mongs med kyang de dag la //",
    "T04D3871:32b-18": "las kyi nus pa mthong ba yin //",
    "T04D3871:32b-19": "re zhig nyer len sred pa ni //",
    "T04D3871:32b-20": "med ces nges pa nyid ce na //",
    "T04D3871:32b-21": "sred de nyon mongs can min yang //",
    "T04D3871:32b-22": "kun rmongs bzhin du ci ste med //",
    "T04D3871:32b-23": "tshor ba'i rkyen gyis sred pa yin //",
    "T04D3871:32b-24": "tshor ba de dag la yang yod //",
    "T04D3871:32b-25": "dmigs pa dang ni bcas pa'i sems //",
    "T04D3871:32b-26": "'ga' zhig la ni gnas par 'gyur //",
    "T04D3871:32b-27": "stong nyid dang ni bral ba'i sems //",
    "T04D3871:32b-28": "'gags pa slar yang skye 'gyur te //",
    "T04D3871:32b-29": "'du shes med pa'i snyoms 'jug bzhin //",
    "T04D3871:32b-30": "des na stong nyid bsgom par bya //",
    "T04D3871:32b-31": "ngag gang mdo sde la 'jug de //",
    "T04D3871:32b-32": "gal te sangs rgyas gsungs 'dod na //",
    "T04D3871:32b-33": "theg chen phal cher khyed cag gi / mdo dang mtshungs 'dod min nam ci //",
    "T04D3871:32b-34": "gal te ma gtogs gcig gis ni //",
    "T04D3871:32b-35": "thams cad skyon dang bcas 'gyur na //",
    "T04D3871:32b-36": "mdo mtshungs gcig gis thams cad ni //",
    "T04D3871:32b-37": "rgyal bas gsungs pa cis ma yin //",
    "T04D3871:32b-38": "ngag gang 'od srungs chen po la //",
    "T04D3871:32b-39": "sogs pas gting dpogs ma gyur pa //",
    "T04D3871:32b-40": "de ni khyod kyis ma rtogs pas //",
    "T04D3871:32b-41": "gzung bya min par su zhig byed //",
    "T04D3871:32b-42": "rmongs pas sdug bsngal can don du //",
    "T04D3871:32b-43": "chags dang 'jigs mtha' las grol ba //",
    "T04D3871:32b-44": "'khor bar gnas pa grub 'gyur ba //",
    "T04D3871:32b-45": "'di ni stong nyid 'bras bu yin //",
    "T04D3871:32b-46": "de ltar stong pa nyid phyogs la //",
    "T04D3871:32b-47": "sun 'byin pa ni 'thad ma yin //",
    "T04D3871:32b-48": "des na the tshom mi za bar //",
    "T04D3871:32b-49": "stong pa nyid ni bsgom par bya //",
    "T04D3871:33a-0": "@33a * // nyon mongs shes bya'i sgrib pa yi //",
    "T04D3871:33a-1": "mun pa'i gnyen po stong pa nyid //",
    "T04D3871:33a-2": "myur du thams cad mkhyen 'dod pas //",
    "T04D3871:33a-3": "de ni ji ltar sgom mi byed //",
    "T04D3871:33a-4": "dngos gang sdug bsngal skyed byed pa //",
    "T04D3871:33a-5": "de las skrag pa skye 'gyur na //",
    "T04D3871:33a-6": "stong nyid sdug bsngal zhi byed pa //",
    "T04D3871:33a-7": "de la 'jigs pa ji ltar skye //",
    "T04D3871:33a-8": "gal te bdag 'ga' yod na ni //",
    "T04D3871:33a-9": "ci yang rung las 'jigs 'gyur na //",
    "T04D3871:33a-10": "bdag nyid 'ga' yang yod min pas //",
    "T04D3871:33a-11": "'jigs par 'gyur ba su zhig yin //",
    "T04D3871:33a-12": "so dang skra sen bdag ma yin //",
    "T04D3871:33a-13": "bdag ni rus pa khrag ma yin //",
    "T04D3871:33a-14": "snabs min pa dkan ma yin te //",
    "T04D3871:33a-15": "chu ser dang ni rnag kyang min //",
    "T04D3871:33a-16": "bdag ni zhag dang rdul min te //",
    "T04D3871:33a-17": "glo mchin dag kyang bdag ma yin //",
    "T04D3871:33a-18": "nang khrol gzhan yang bdag min te //",
    "T04D3871:33a-19": "bdag ni phyi sa gcin ma yin //",
    "T04D3871:33a-20": "sha dang pags pa bdag min te //",
    "T04D3871:33a-21": "drod dang rlung yang bdag ma yin //",
    "T04D3871:33a-22": "bu ga bdag min rnam kun du //",
    "T04D3871:33a-23": "rnam shes drug kyang bdag ma yin //",
    "T04D3871:33a-24": "gal te sgra yi shes rtag na //",
    "T04D3871:33a-25": "thams cad tshe na sgra 'dzin 'gyur //",
    "T04D3871:33a-26": "shes bya med na ci zhig rig / gang gis shes pa zhes rjod byed //",
    "T04D3871:33a-27": "gal te shes med shes yin na //",
    "T04D3871:33a-28": "shing yang shes par thal bar 'gyur ;",
    "T04D3871:33a-29": "/ des na shes bya nyer gnas pa //",
    "T04D3871:33a-30": "med par shes pa med ces nges //",
    "T04D3871:33a-31": "de nyid kyis ni gzugs shes na //",
    "T04D3871:33a-32": "de tshe thos pa'ang ci ste min //",
    "T04D3871:33a-33": "gal te sgra mi nye phyir na //",
    "T04D3871:33a-34": "des na de yi shes pa'ang med //",
    "T04D3871:33a-35": "sgra 'dzin rang bzhin gang yin pa //",
    "T04D3871:33a-36": "de gzugs 'dzin par ji ltar 'gyur ;",
    "T04D3871:33a-37": "/ gcig ni pha dang bu nyid du //",
    "T04D3871:33a-38": "brtags yin yang dag nyid min te //",
    "T04D3871:33a-39": "'di ltar snying stobs rdul dang ni //",
    "T04D3871:33a-40": "mun pa bu min pha yang min //",
    "T04D3871:33a-41": "de ni sgra 'dzin dang ldan pa'i //",
    "T04D3871:33a-42": "rang bzhin du ni mthong ma yin //",
    "T04D3871:33a-43": "gar mkhan lta bur tshul gzhan gyis //",
    "T04D3871:33a-44": "de nyid mthong na de rtag min //",
    "T04D3871:33a-45": "gal te tshul gzhan de nyid na //",
    "T04D3871:33a-46": "gcig nyid de ni sngon med gcig / gal te tshul gzhan bden min na //",
    "T04D3871:33a-47": "de yi rang gi rang bzhin smros //",
    "T04D3871:33a-48": "shes nyid ce na de lta na //",
    "T04D3871:33a-49": "skyes kun gcig tu thal bar 'gyur //",
    "T04D3871:33b-0": "sems pa sems med de dag @33b kyang ;",
    "T04D3871:33b-1": "/ gcig 'gyur gang phyir yod nyid mtshungs //",
    "T04D3871:33b-2": "gang tshe bye brag phyin ci log / de tshe 'bra ba'i rten gang yin //",
    "T04D3871:33b-3": "sems med pa yang bdag min te //",
    "T04D3871:33b-4": "sems med nyid phyir bum sogs bzhin //",
    "T04D3871:33b-5": "'on te sems dang ldan pa'i phyir //",
    "T04D3871:33b-6": "shes na mi shes 'jig par thal //",
    "T04D3871:33b-7": "ji ste bdag la 'gyur med na //",
    "T04D3871:33b-8": "sems pas de la ci zhig byas //",
    "T04D3871:33b-9": "de ltar shes med bya bral ba //",
    "T04D3871:33b-10": "nam mkha' bdag tu byas par 'gyur //",
    "T04D3871:33b-11": "gal te bdag ni yod min na //",
    "T04D3871:33b-12": "las 'bras 'brel pa rigs min te //",
    "T04D3871:33b-13": "las byas nas ni zhig pas na //",
    "T04D3871:33b-14": "su yi las su 'gyur zhe na //",
    "T04D3871:33b-15": "bya ba 'bras bzhi tha dad dang //",
    "T04D3871:33b-16": "de bdag byed pa med par yang //",
    "T04D3871:33b-17": "yu bu gnyi ga la grub pas //",
    "T04D3871:33b-18": "'dir brtsad don med ma yin nam //",
    "T04D3871:33b-19": "rgyu ldan 'bras bu dang bcas zhes //",
    "T04D3871:33b-20": "mthong ba 'di ni srid ma yin //",
    "T04D3871:33b-21": "rgyud gcig la ni brten nas su //",
    "T04D3871:33b-22": "byed po spyod po zhes byar bstan //",
    "T04D3871:33b-23": "'das dang ma 'ongs pa yi sems //",
    "T04D3871:33b-24": "bdag min de ni med pa'i phyir //",
    "T04D3871:33b-25": "'on te skyes sems bdag yin na //",
    "T04D3871:33b-26": "de zhig na yang bdag med do //",
    "T04D3871:33b-27": "dper na chu shing sdong po dag / cha shas phye na 'ga' med pa //",
    "T04D3871:33b-28": "de bzhin rnam par dpyad pa yis //",
    "T04D3871:33b-29": "btsal na bdag kyang yang dag min //",
    "T04D3871:33b-30": "gal te sems can yod min na //",
    "T04D3871:33b-31": "su la snying rje bya zhe na //",
    "T04D3871:33b-32": "'bras bu'i don du khas blangs pa'i //",
    "T04D3871:33b-33": "rmongs pas brtags pa gang yin pa'o //",
    "T04D3871:33b-34": "sems can med 'bras su yi yin //",
    "T04D3871:33b-35": "bden te 'on kyang rmongs las 'dod //",
    "T04D3871:33b-36": "sdug bsngal nye bar zhi don du //",
    "T04D3871:33b-37": "'bras bu'i rmongs pa bzlog mi bya //",
    "T04D3871:33b-38": "sdug bsngal rgyu yi nga rgyal ni //",
    "T04D3871:33b-39": "bdag tu rmongs pas 'phel bar 'gyur //",
    "T04D3871:33b-40": "de las kyang bzlog med ce na //",
    "T04D3871:33b-41": "bdag med bsgom pa mchog yin no //",
    "T04D3871:33b-42": "lus ni rkang pa byin pa min //",
    "T04D3871:33b-43": "brla dang rked pa'ang lus ma yin //",
    "T04D3871:33b-44": "lto dang rgyab kyang lus min te //",
    "T04D3871:33b-45": "brang dang dpung pa'ang lus ma yin //",
    "T04D3871:33b-46": "rtsib logs lag pa'ang lus min te //",
    "T04D3871:33b-47": "mtshan khung phrag pa'ang lus ma yin //",
    "T04D3871:34a-0": "nang khrol rnams @34a * //",
    "T04D3871:34a-1": "kyang de min la //",
    "T04D3871:34a-2": "mgo dang mgrin pa'ang lus min na //",
    "T04D3871:34a-3": "'di la lus ni gang zhig yin //",
    "T04D3871:34a-4": "gal te lus 'di thams cad la //",
    "T04D3871:34a-5": "phyogs re yis ni gnas gyur na //",
    "T04D3871:34a-6": "cha rnams cha la gnas gyur mod //",
    "T04D3871:34a-7": "de rang nyid ni gang la gnas //",
    "T04D3871:34a-8": "gal te bdag nyid kun gyi lus //",
    "T04D3871:34a-9": "lag sogs rnams la gnas na ni //",
    "T04D3871:34a-10": "lag sogs de dag ji snyed pa //",
    "T04D3871:34a-11": "de snyed kyi ni lus su 'gyur //",
    "T04D3871:34a-12": "phyi dang nang na lus med na //",
    "T04D3871:34a-13": "ji ltar lag sogs la lus yod //",
    "T04D3871:34a-14": "lag sogs rnams las gzhan med na //",
    "T04D3871:34a-15": "de ni ji ltar yod pa yin //",
    "T04D3871:34a-16": "des na lus med la sogs la //",
    "T04D3871:34a-17": "rmongs pa yis ni lus blor 'gyur //",
    "T04D3871:34a-18": "dbyibs su bkod pa'i khyad par gyis //",
    "T04D3871:34a-19": "tho yor la ni mi blo bzhin //",
    "T04D3871:34a-20": "ji srid rkyen tshogs de srid du //",
    "T04D3871:34a-21": "lus ni skyes bu ltar snang ba //",
    "T04D3871:34a-22": "de bzhin ji srid lag sogs la //",
    "T04D3871:34a-23": "de yod de srid de lus snang //",
    "T04D3871:34a-24": "de bzhin sor mo'i tshogs yin phyir //",
    "T04D3871:34a-25": "lag pa'ang gang zhig yin par 'gyur //",
    "T04D3871:34a-26": "de yang tshigs kyi tshogs yin phyir //",
    "T04D3871:34a-27": "tshigs kyang rang gi cha phye bas //",
    "T04D3871:34a-28": "cha yang rdul du phye bas te //",
    "T04D3871:34a-29": "rdul de'ang phyogs cha'i dbye ba yis //",
    "T04D3871:34a-30": "phyogs dbye'ang cha shas dang bral phyir //",
    "T04D3871:34a-31": "mkha' bzhin des na rdul yang med //",
    "T04D3871:34a-32": "de ltar rmi lam lta bu yi //",
    "T04D3871:34a-33": "gzugs la dpyod ldan su zhig chags //",
    "T04D3871:34a-34": "gang tshe de ltar lus med pa //",
    "T04D3871:34a-35": "de tshe skyes gang bud med gang //",
    "T04D3871:34a-36": "sdug bsngal de nyid du yod na //",
    "T04D3871:34a-37": "ci ste rab dga' la mi gnod //",
    "T04D3871:34a-38": "bden mya ngan gdung sogs la //",
    "T04D3871:34a-39": "zhim sogs ci ste dga' mi byed //",
    "T04D3871:34a-40": "stobs dang ldan pas zil mnan phyir //",
    "T04D3871:34a-41": "gal te de myong ma yin na //",
    "T04D3871:34a-42": "gang zhig nyams myong bdag nyid min //",
    "T04D3871:34a-43": "de na tshor ba ji ltar yin //",
    "T04D3871:34a-44": "sdug bsngal phra mo nyid du yod //",
    "T04D3871:34a-45": "'di yi rags pa bsal min nam //",
    "T04D3871:34a-46": "de ni de las gzhan dga' tsam //",
    "T04D3871:34a-47": "zhe na phra nyid de yang de'i //",
    "T04D3871:34a-48": "gal te 'gal rkyen skyes pas na //",
    "T04D3871:34a-49": "sdug bsngal skyes pa min na ni //",
    "T04D3871:34a-50": "tshor bar rtog pa mngon zhen [*zhe na?] nyid //",
    "T04D3871:34b-0": "yin @34b zhes bya bar grub min nam //",
    "T04D3871:34b-1": "de nyid phyir na 'di yi ni //",
    "T04D3871:34b-2": "gnyen po rnam dpyod 'di bsgom ste //",
    "T04D3871:34b-3": "rnam brtags zhing las byung ba yi //",
    "T04D3871:34b-4": "bsam gtan rnal 'byor pa yi zas //",
    "T04D3871:34b-5": "gal te dbang don par bcas na //",
    "T04D3871:34b-6": "de dag gang du phrad par 'gyur //",
    "T04D3871:34b-7": "bar med na yang gcig nyid de //",
    "T04D3871:34b-8": "gang zhig gang dang phrad par 'gyur //",
    "T04D3871:34b-9": "rdul phran rdul phran la 'jug med //",
    "T04D3871:34b-10": "de ni skabs med mnyam pa yin //",
    "T04D3871:34b-11": "ma zhugs pa la 'dre med cing //",
    "T04D3871:34b-12": "ma 'dres pa la phrad pa med //",
    "T04D3871:34b-13": "cha med pa la'ang phrad pa zhes //",
    "T04D3871:34b-14": "bya ba ji ltar 'thad par 'gyur //",
    "T04D3871:34b-15": "phrad pa dang ni cha med par //",
    "T04D3871:34b-16": "gal te mthong na bstan par gyis //",
    "T04D3871:34b-17": "rnam shes lus med pa la ni //",
    "T04D3871:34b-18": "phrad pa 'thad pa ma yin nyid //",
    "T04D3871:34b-19": "tshogs pa'ang dngos po med phyir te //",
    "T04D3871:34b-20": "sngar ni ji ltar rnam dpyad bzhin //",
    "T04D3871:34b-21": "de ltar reg pa yod min na //",
    "T04D3871:34b-22": "tshor ba gang las 'byung bar 'gyur //",
    "T04D3871:34b-23": "ngal 'di ci yi don du yin //",
    "T04D3871:34b-24": "gang gis gang la gnod par 'gyur //",
    "T04D3871:34b-25": "gang tshe tshor po 'ga' med cing //",
    "T04D3871:34b-26": "tshor ba'ang yod pa ma yin pa //",
    "T04D3871:34b-27": "de tshe gnas skabs 'di mthong nas //",
    "T04D3871:34b-28": "sred pa ci phyir ldog mi 'gyur //",
    "T04D3871:34b-29": "mthong ba'am ni reg pa yang //",
    "T04D3871:34b-30": "rmi lam sgyu 'dra'i bdag nyid kyis //",
    "T04D3871:34b-31": "sems dang lhan cig skyes pa'i phyir //",
    "T04D3871:34b-32": "tshor ba de yis mthong ma yin //",
    "T04D3871:34b-33": "sngar dang phyi mar skyes pas kyang //",
    "T04D3871:34b-34": "dran par 'gyur gyi myong ma yin //",
    "T04D3871:34b-35": "rang gis bdag nyid myong min la //",
    "T04D3871:34b-36": "gzhan dag gis kyang myong ma yin //",
    "T04D3871:34b-37": "tshor ba 'ga' yang yod min te //",
    "T04D3871:34b-38": "des na tshor ba de nyid min //",
    "T04D3871:34b-39": "de ltar bdag med tshogs 'di la //",
    "T04D3871:34b-40": "'di yis ci ste gnod par bya //",
    "T04D3871:34b-41": "yid ni dbang rnams la mi gnas //",
    "T04D3871:34b-42": "gzugs sogs la min bar na'ang min //",
    "T04D3871:34b-43": "nang yang sems min phyi min zhing //",
    "T04D3871:34b-44": "gzhan du yang ni rnyed ma yin //",
    "T04D3871:34b-45": "gang zhig lus min gzhan du min //",
    "T04D3871:34b-46": "'dres min logs su'ang 'gar med pa //",
    "T04D3871:34b-47": "de ni cung zad min de'i phyir //",
    "T04D3871:34b-48": "sems can rang bzhin mya ngan 'das //",
    "T04D3871:35a-0": "shes bya @35a * //",
    "T04D3871:35a-1": "las sngar shes yod na //",
    "T04D3871:35a-2": "de ni ci la dmigs nas skye //",
    "T04D3871:35a-3": "shes dang shes bya lhan cig na //",
    "T04D3871:35a-4": "de ni ci la dmigs nas skye //",
    "T04D3871:35a-5": "'on te shes bya'i phyis yod na //",
    "T04D3871:35a-6": "de tshe shes pa gang las skye //",
    "T04D3871:35a-7": "de ltar chos rnams thams cad kyi //",
    "T04D3871:35a-8": "skye ba rtogs par 'gyur ma yin //",
    "T04D3871:35a-9": "gal te de ltar kun rdzob med //",
    "T04D3871:35a-10": "de la bden gnyis ga la yod //",
    "T04D3871:35a-11": "de yang kun rdzob gzhan gyis na //",
    "T04D3871:35a-12": "sems can mya ngan ga la 'da' //",
    "T04D3871:35a-13": "'di ni gzhan sems rnam rtog ste //",
    "T04D3871:35a-14": "de ni rang gi kun rdzob min //",
    "T04D3871:35a-15": "phyis de nges na de yod de //",
    "T04D3871:35a-16": "min na kun rdzob med pa nyid //",
    "T04D3871:35a-17": "rtog dang brtag par bya ba dag / gnyis po phan tshun brten pa yin //",
    "T04D3871:35a-18": "ji ltar grags pa la brten nas //",
    "T04D3871:35a-19": "rnam par dpyad pa thams cad brjod //",
    "T04D3871:35a-20": "gang tshe rnam par dpyad pa yi //",
    "T04D3871:35a-21": "rnam dpyod kyis ni dpyod byed na //",
    "T04D3871:35a-22": "de tshe rnam dpyod de yang ni //",
    "T04D3871:35a-23": "rnam dpyod phyir na thug pa med //",
    "T04D3871:35a-24": "dpyad bya rnam par dpyad byas na //",
    "T04D3871:35a-25": "rnam dpyod la ni rten yod min //",
    "T04D3871:35a-26": "rten med phyir na mi skye ste //",
    "T04D3871:35a-27": "de yang mya ngan 'das par brjod //",
    "T04D3871:35a-28": "gang gi ltar na 'di gnyis bden //",
    "T04D3871:35a-29": "de nyid shin tu dka' bar gnas //",
    "T04D3871:35a-30": "gal te shes dbang las don grub //",
    "T04D3871:35a-31": "shes yod nyid la rten ci yod //",
    "T04D3871:35a-32": "'on te shes bya las shes grub //",
    "T04D3871:35a-33": "shes bya yod la rten ci yod //",
    "T04D3871:35a-34": "de ste phan tshun dbang gis yod //",
    "T04D3871:35a-35": "gnyi ga yang ni med par 'gyur //",
    "T04D3871:35a-36": "gal te bu med pha min na //",
    "T04D3871:35a-37": "bu nyid gang las byung ba yin //",
    "T04D3871:35a-38": "bu med par ni pha med pa //",
    "T04D3871:35a-39": "de bzhin de gnyis med pa nyid //",
    "T04D3871:35a-40": "myu gu sa bon las skye zhing //",
    "T04D3871:35a-41": "sa bon de nyid kyis rtogs bzhin //",
    "T04D3871:35a-42": "shes bya las skyes shes pa yis //",
    "T04D3871:35a-43": "de yod pa ni cis mi rtogs //",
    "T04D3871:35a-44": "myu gu las gzhan shes pa yis //",
    "T04D3871:35a-45": "sa bon yod ces rtogs 'gyur na //",
    "T04D3871:35a-46": "gang phyir shes bya de rtogs pa //",
    "T04D3871:35a-47": "shes pa yod nyid gang las rtogs //",
    "T04D3871:35a-48": "re zhig 'jig rten mngon sum gyis //",
    "T04D3871:35a-49": "rgyu rnams thams cad mthong ba yin //",
    "T04D3871:35a-50": "padma'i sdong bu sogs dbye ni //",
    "T04D3871:35b-0": "rgyu @35b yi dbye bas bskyed pa yin //",
    "T04D3871:35b-1": "rgyu dbye gang gis byas zhe na //",
    "T04D3871:35b-2": "sngar gyi rgyu dbye nyid las so //",
    "T04D3871:35b-3": "ci phyir rgyu yis 'bras skyed nus //",
    "T04D3871:35b-4": "sngar gyi rgyu yi mthu nyid las //",
    "T04D3871:35b-5": "dbang phyug 'gro ba'i rgyu yin na //",
    "T04D3871:35b-6": "re zhig dbang phyug gang yin smros //",
    "T04D3871:35b-7": "'byung rnams zhe na de lta mod ;",
    "T04D3871:35b-8": "/ ming tsam la yang ci zhig ngal //",
    "T04D3871:35b-9": "'on kyang sa sogs du ma dang //",
    "T04D3871:35b-10": "mi rtag g-yo med lha min zhing //",
    "T04D3871:35b-11": "'gom bya nyid dang mi gtsang bas //",
    "T04D3871:35b-12": "de ni dbang phyug nyid ma yin //",
    "T04D3871:35b-13": "dbang phyug mkha' min g-yo med phyir //",
    "T04D3871:35b-14": "bdag min sngar ni bkag zin phyir ;",
    "T04D3871:35b-15": "/ bsam min pa yi byed po yang //",
    "T04D3871:35b-16": "bsam min brjod pas ci zhig bya //",
    "T04D3871:35b-17": "des bskyed 'dod pa'ang gang zhig yin //",
    "T04D3871:35b-18": "bdag ni de dang sa sogs dang //",
    "T04D3871:35b-19": "dbang phyug ngo bo'ang rtag min nam //",
    "T04D3871:35b-20": "shes pa shes bya las skye dang //",
    "T04D3871:35b-21": "thog med bde sdug las las yin //",
    "T04D3871:35b-22": "de yis gang zhig bskyed pa smros //",
    "T04D3871:35b-23": "rgyu la thog ma yod min na //",
    "T04D3871:35b-24": "'bras bu'i thog ma ga la yod //",
    "T04D3871:35b-25": "rtag tu ci phyir byed min te //",
    "T04D3871:35b-26": "de ni gzhan la ltos pa min //",
    "T04D3871:35b-27": "des byas min gzhan yod min na //",
    "T04D3871:35b-28": "des 'di gang la ltos par 'gyur //",
    "T04D3871:35b-29": "gal te ltos na tshogs pa nyid //",
    "T04D3871:35b-30": "rgyu yin 'gyur gyi dbang phyug min //",
    "T04D3871:35b-31": "tshogs na mi skye dbang med cing //",
    "T04D3871:35b-32": "de med par ni skye dbang med //",
    "T04D3871:35b-33": "gal te dbang phyug mi 'dod bzhin //",
    "T04D3871:35b-34": "byed na gzhan gyi dbang du thal //",
    "T04D3871:35b-35": "'dod na'ang 'dod la rag las 'gyur //",
    "T04D3871:35b-36": "byed na'ang dbang phyug ga la yin //",
    "T04D3871:35b-37": "gang dag rdul phran rtag smra ba //",
    "T04D3871:35b-38": "de dag kyang ni sngar bzlog zin //",
    "T04D3871:35b-39": "gtso bo rtag pa 'gro ba yi //",
    "T04D3871:35b-40": "rgyu yin par ni grangs can 'dod //",
    "T04D3871:35b-41": "snying stobs rdul dang mun pa zhes //",
    "T04D3871:35b-42": "bya ba'i yon tan mnyam gnas ni //",
    "T04D3871:35b-43": "gtso bo zhes byar rab brjod de //",
    "T04D3871:35b-44": "mi mnyam 'gro ba yin par brjod //",
    "T04D3871:35b-45": "gcig la rang bzhin gsum nyid ni //",
    "T04D3871:35b-46": "rigs min des na de yod min //",
    "T04D3871:35b-47": "de bzhin yon tan yod min te //",
    "T04D3871:35b-48": "de yang so sor rnam gsum phyir //",
    "T04D3871:35b-49": "yon tan med na sgra sogs kyang //",
    "T04D3871:35b-50": "yod nyid shin tu rgyang ring 'gyur //",
    "T04D3871:36a-0": "sems med gos la sogs @36a * //",
    "T04D3871:36a-1": "pa la //",
    "T04D3871:36a-2": "bde sogs yod pa srid pa'ang min //",
    "T04D3871:36a-3": "dngos rnams de rgyu'i rang bzhin na //",
    "T04D3871:36a-4": "dngos po rnam dpyad ma zin nam //",
    "T04D3871:36a-5": "khyod kyi rgyu yang bde sogs nyid //",
    "T04D3871:36a-6": "de las snam sogs 'byung ba'ang med //",
    "T04D3871:36a-7": "snam sogs las ni bde sogs yin //",
    "T04D3871:36a-8": "de med phyir na bde sogs med //",
    "T04D3871:36a-9": "bde sogs rtag pa nyid du yang //",
    "T04D3871:36a-10": "nam yang dmigs pa yod ma yin //",
    "T04D3871:36a-11": "bde sogs gsal ba yod nyid na //",
    "T04D3871:36a-12": "myong ba ci phyir 'dzin ma yin //",
    "T04D3871:36a-13": "de nyid phra mor gyur na de //",
    "T04D3871:36a-14": "rags dang phra ba'ang ji ltar yin //",
    "T04D3871:36a-15": "rags pa dor nas phra gyur pas //",
    "T04D3871:36a-16": "phra rags de dag mi rtag nyid //",
    "T04D3871:36a-17": "de bzhin dngos po thams cad ni //",
    "T04D3871:36a-18": "mi rtag nyid du cis mi 'dod //",
    "T04D3871:36a-19": "rags pa bde las gzhan min na //",
    "T04D3871:36a-20": "bde ba gsal ba mi rtag nyid //",
    "T04D3871:36a-21": "gal te med pa 'ga' yang ni //",
    "T04D3871:36a-22": "skye min med phyir zhes 'dod na //",
    "T04D3871:36a-23": "gsal ba med pa skye bar ni //",
    "T04D3871:36a-24": "khyod mi 'dod kyang gnas pa nyid //",
    "T04D3871:36a-25": "gal te rgyu la 'bras gnas na //",
    "T04D3871:36a-26": "zan za mi gtsang za bar 'gyur //",
    "T04D3871:36a-27": "ras kyi rin gyis ras bal gyi //",
    "T04D3871:36a-28": "sa bon nyos la bgo bar gyis //",
    "T04D3871:36a-29": "'jig rten rmongs pas ma mthong na //",
    "T04D3871:36a-30": "de nyid shes kyis bzhag de nyid //",
    "T04D3871:36a-31": "shes de 'jig rten la yang ni //",
    "T04D3871:36a-32": "yod pas ci ste mthong ma yin //",
    "T04D3871:36a-33": "'jig rten tshad ma nyid min na //",
    "T04D3871:36a-34": "gsal ba mthong ba'ang bden ma yin //",
    "T04D3871:36a-35": "gal te tshad ma tshad min na //",
    "T04D3871:36a-36": "des gzhal brdzun par mi 'gyur ram //",
    "T04D3871:36a-37": "de nyid du na stong pa nyid //",
    "T04D3871:36a-38": "sgom pa de phyir mi 'thad 'gyur //",
    "T04D3871:36a-39": "brtags pa'i dngos la ma reg par //",
    "T04D3871:36a-40": "de yi dngos med 'dzin ma yin //",
    "T04D3871:36a-41": "de phyir brdzun pa'i dngos gang yin //",
    "T04D3871:36a-42": "de yi dngos med gsal bar brdzun //",
    "T04D3871:36a-43": "des na rmi lam bu shi la //",
    "T04D3871:36a-44": "de med snyam pa'i rnam rtog ni //",
    "T04D3871:36a-45": "de yod rnam par rtog pa yi //",
    "T04D3871:36a-46": "gegs yin de yang brdzun pa yin //",
    "T04D3871:36a-47": "de bas de ltar rnam dpyad pas //",
    "T04D3871:36a-48": "'ga' yang rgyu med yod ma yin //",
    "T04D3871:36a-49": "so so ba'am 'dus pa yi //",
    "T04D3871:36a-50": "rkyen rnams la yang gnas ma yin //",
    "T04D3871:36b-0": "gzhan nas 'ongs @36b pa'ang ma yin la //",
    "T04D3871:36b-1": "gnas pa ma yin 'gro ma yin //",
    "T04D3871:36b-2": "rmongs pas bden par gang byas 'di //",
    "T04D3871:36b-3": "sgyu ma las ni khyad ci yod //",
    "T04D3871:36b-4": "sgyu mas sprul pa gang yin dang //",
    "T04D3871:36b-5": "rgyu rnams kyis ni gang sprul pa //",
    "T04D3871:36b-6": "de ni gang nas 'ongs gyur cing //",
    "T04D3871:36b-7": "gang du 'gro ba'ang brtag par gyis //",
    "T04D3871:36b-8": "gang zhig gang ni nye ba yis //",
    "T04D3871:36b-9": "mthong gyur de med na min pa //",
    "T04D3871:36b-10": "bcos su gzugs brnyan dang mtshungs pa //",
    "T04D3871:36b-11": "de la bden nyid ji ltar yod //",
    "T04D3871:36b-12": "dngos po yod par gyur pa la //",
    "T04D3871:36b-13": "rgyu yis dgos pa ci zhig yod //",
    "T04D3871:36b-14": "'on te de ni med na yang //",
    "T04D3871:36b-15": "rgyu yis dgos pa ci zhig yod //",
    "T04D3871:36b-16": "bye ba brgya phrag rgyu yis kyang //",
    "T04D3871:36b-17": "dngos po med pa bsgyur du med //",
    "T04D3871:36b-18": "gnas skabs de dngos ji ltar yin //",
    "T04D3871:36b-19": "dngos 'gyur gzhan yang gang zhig yin //",
    "T04D3871:36b-20": "med tshe dngos yod srid min na //",
    "T04D3871:36b-21": "dngos po yod par nam zhig 'gyur //",
    "T04D3871:36b-22": "dngos po skyes par ma gyur par //",
    "T04D3871:36b-23": "dngos med de ni 'bral mi 'gyur //",
    "T04D3871:36b-24": "dngos med dang ni ma bral na //",
    "T04D3871:36b-25": "dngos po yod pa'i skabs mi srid //",
    "T04D3871:36b-26": "dngos po'ang med par 'gyur min te //",
    "T04D3871:36b-27": "rang bzhin gnyis su thal 'gyur phyir //",
    "T04D3871:36b-28": "de ltar 'gag pa yod min zhing ;",
    "T04D3871:36b-29": "/ dngos po'ang yod min de yi phyir //",
    "T04D3871:36b-30": "'gro ba 'di dag thams cad ni //",
    "T04D3871:36b-31": "rtag tu ma skyes ma 'gags nyid //",
    "T04D3871:36b-32": "'gro ba rmi lam lta bu ste //",
    "T04D3871:36b-33": "rnam par dpyad na chu shing 'dra //",
    "T04D3871:36b-34": "mya ngan 'das dang ma 'das pa'ang //",
    "T04D3871:36b-35": "de nyid du na khyad par med //",
    "T04D3871:36b-36": "de ltar stong pa'i dngos rnams la //",
    "T04D3871:36b-37": "thob pa ci yod shor ci yod //",
    "T04D3871:36b-38": "gang gis rim gro byas pa'am //",
    "T04D3871:36b-39": "yongs su brnyas pa'ang ci zhig yod //",
    "T04D3871:36b-40": "bde ba'ang sdug bsngal gang las yin //",
    "T04D3871:36b-41": "mi dgar ci yod dgar ci yod //",
    "T04D3871:36b-42": "de nyid du ni btsal byas na //",
    "T04D3871:36b-43": "gang zhig sred cing gang la sred //",
    "T04D3871:36b-44": "dpyad na gson po'i 'jig rten 'di //",
    "T04D3871:36b-45": "gang zhig 'dir ni 'chi 'gyur te //",
    "T04D3871:36b-46": "'byung 'gyur gang yin byung gyur gang //",
    "T04D3871:36b-47": "gnyen dang bshes kyang gang zhig yin //",
    "T04D3871:36b-48": "thams cad nam mkha' 'dra bar ni //",
    "T04D3871:37a-0": "bdag 'dras yongs su gzung @37a * //",
    "T04D3871:37a-1": "bar gyis //",
    "T04D3871:37a-2": "bdag nyid bde bar 'dod rnams ni //",
    "T04D3871:37a-3": "'thab dang spro ba'i rgyu dag gis //",
    "T04D3871:37a-4": "rab tu 'khrug dang dga' bar byed //",
    "T04D3871:37a-5": "mya ngan 'bad rtsol rtsod pa dang //",
    "T04D3871:37a-6": "phan tshun gcod dang 'bigs pa dang //",
    "T04D3871:37a-7": "sdig dag gis ni tshigs chen 'tsho//",
    "T04D3871:37a-8": "bde 'gror yang dang yang 'ongs te //",
    "T04D3871:37a-9": "bde ba mang po spyad spyod nas //",
    "T04D3871:37a-10": "shi nas ngan song sdug bsngal ni //",
    "T04D3871:37a-11": "yun ring mi bzad rnams su ltung //",
    "T04D3871:37a-12": "srid pa na ni g-yang sa mang //",
    "T04D3871:37a-13": "der ni de nyid min 'di 'dra //",
    "T04D3871:37a-14": "der yang phan tshun 'gal bas na //",
    "T04D3871:37a-15": "srid na de nyid 'di 'dra med //",
    "T04D3871:37a-16": "de yang dpe med mi bzad pa'i //",
    "T04D3871:37a-17": "sdug bsngal rgya mtsho mtha' las 'das //",
    "T04D3871:37a-18": "der ni de ltar stobs chung zhing //",
    "T04D3871:37a-19": "der ni tshe yang thung ba nyid //",
    "T04D3871:37a-20": "der yang gson dang nad med kyi //",
    "T04D3871:37a-21": "byed dang bkres na'i ngal ba dang //",
    "T04D3871:37a-22": "gnyid dang 'tshe dang de bzhin du ;",
    "T04D3871:37a-23": "/ byis dang 'grogs pa don med kyis //",
    "T04D3871:37a-24": "tshe ni don med myur 'da' yi //",
    "T04D3871:37a-25": "rnam dpyod shin tu rnyed par dka' //",
    "T04D3871:37a-26": "der yang rnam g-yeng goms pa ni //",
    "T04D3871:37a-27": "bzlog pa'i thabs ni ga la yod //",
    "T04D3871:37a-28": "der yang ngan song chen por ni //",
    "T04D3871:37a-29": "ltung phyir bdud ni brtson par byed //",
    "T04D3871:37a-30": "der ni log pa'i lam mang zhing //",
    "T04D3871:37a-31": "the tshom las kyang brgal dka' ste //",
    "T04D3871:37a-32": "slar yang de la brnyed dka' zhing //",
    "T04D3871:37a-33": "sangs rgyas 'byung rnyed shin tu dka' //",
    "T04D3871:37a-34": "nyon mongs chu bo spang dka' ste //",
    "T04D3871:37a-35": "ae ma sdug bsngal brgyud par gyur //",
    "T04D3871:37a-36": "de ltar shin tu sdug bsngal yang //",
    "T04D3871:37a-37": "rang sdug mi mthong gang yin pa //",
    "T04D3871:37a-38": "sdug bsngal chu bor gnas 'di dag / kyi hud mya ngan bya bar 'os //",
    "T04D3871:37a-39": "dper na 'ga' zhig yang yang khrus //",
    "T04D3871:37a-40": "byas te yang yang mer 'jug pa //",
    "T04D3871:37a-41": "de ltar shin tu sdug bsngal bar //",
    "T04D3871:37a-42": "gnas kyang bdag nyid bder rlom bzhin //",
    "T04D3871:37a-43": "de ltar rga dang 'chi med pa //",
    "T04D3871:37a-44": "bzhin du spyod pas gnas rnams la //",
    "T04D3871:37a-45": "dang po nyid du bsad byas nas //",
    "T04D3871:37a-46": "ngan song ltung ba mi bzad 'ong //",
    "T04D3871:37a-47": "de ltar sdug bsngal mes gdungs la //",
    "T04D3871:37a-48": "bsod nams sprin las legs 'khrungs pa'i //",
    "T04D3871:37a-49": "rang gi bde ba'i tshogs char gyis //",
    "T04D3871:37b-0": "zhi byed par @37b bdag nam zhig 'gyur //",
    "T04D3871:37b-1": "nam zhig dmigs pa med tshul du //",
    "T04D3871:37b-2": "gus pas bsod nams tshogs bsags te //",
    "T04D3871:37b-3": "dmigs pas phung bar 'gyur rnams la //",
    "T04D3871:37b-4": "stong pa nyid ni ston par 'gyur //",
    "T04D3871:37b-5": "byang chub sems dpa'i spyod pa la 'jug pa las /",
    "T04D3871:37b-6": "shes rab kyi pha rol tu phyin pa'i le'u ste dgu pa'o /",
    "T04D3871:37b-8": "// / bdag gis byang chub spyod pa la //",
    "T04D3871:37b-9": "'jug pa rnam par brtsams pa yi //",
    "T04D3871:37b-10": "dge ba gang des 'gro ba kun //",
    "T04D3871:37b-11": "byang chub spyod la 'jug par shog / phyogs rnams kun na lus dang sems //",
    "T04D3871:37b-12": "sdug bsngal nad pa ji snyed pa //",
    "T04D3871:37b-13": "de dag bdag gi bsod nams kyis //",
    "T04D3871:37b-14": "bde dga' rgya mtsho thob par shog / de dag 'khor ba ji srid du //",
    "T04D3871:37b-15": "nam yang bde las nyams ma gyur //",
    "T04D3871:37b-16": "'gro bas byang chub sems dpa' yi //",
    "T04D3871:37b-17": "bde ba rgyun mi 'chad thob shog /'jig rten khams",
    "T04D3871:37b-18": "na dmyal ba dag / gang dag ji snyed yod",
    "T04D3871:37b-19": "pa rnams // de dag tu ni lus can rnams //",
    "T04D3871:37b-20": "bde can bde bas dga' bar shog / grang bas",
    "T04D3871:37b-21": "nyam thag dro thob shog / byang chub sems dpa'i",
    "T04D3871:37b-22": "sprin chen las // byung ba'i chu bo mtha' yas kyis //",
    "T04D3871:37b-23": "tsha bas nyam thag bsil bar shog / ral gri lo ma'i nags tshal yang //",
    "T04D3871:37b-24": "de la tsandan nags stug shog / shal ma ri yi sdong po yang //",
    "T04D3871:37b-25": "dpag bsam shing du 'khrungs par shog /'thing ril ngur pa dag dang ngang pa dang //",
    "T04D3871:37b-26": "bzhad sogs skad snyan 'byin pas mdzes gyur cig /",
    "T04D3871:37b-27": "padma dri bsung che ldan mtsho dag gis //",
    "T04D3871:37b-28": "dmyal ba'i sa phyogs dag ni nyams dgar shog / sol phung de dag rin chen phung por gyur //",
    "T04D3871:37b-29": "sa bsregs shel gyi sa gzhi bstar bar shog / bsdus 'joms ri bo rnams kyang mchod pa yi //",
    "T04D3871:37b-30": "gzhal med khang gyur bde gshegs gang bar shog /",
    "T04D3871:37b-31": "mdag ma rdo bsregs mtshon gyi char pa dag /",
    "T04D3871:37b-32": "deng nas bzung ste me tog char par gyur //",
    "T04D3871:37b-33": "phan tshun mtshon gyis 'debs pa de yang ni //",
    "T04D3871:38a-0": "deng nas rtse phyir me tog 'phen par shog / chu bo rab med me @38a * //",
    "T04D3871:38a-1": "dong 'dra nang bying ba dag / sha kun zhig",
    "T04D3871:38a-2": "gyur rus gong me tog kunda'i mdog / bdag gi",
    "T04D3871:38a-3": "dge ba'i stobs kyis lha yi lus thob nas //",
    "T04D3871:38a-4": "lha mo rnams dang lhan cig dal gyis 'bab gnas",
    "T04D3871:38a-5": "shog / ci phyir 'dir ni gshin rje'i mi dang",
    "T04D3871:38a-6": "khra dang bya rgod mi bzad rnams skrag byed //",
    "T04D3871:38a-7": "kun nas mun bsal bde dga' bskyed pa'i mthu bzang 'di ko su yi mthu snyam ste //",
    "T04D3871:38a-8": "gyen du bltas na nam mkha'i dkyil na phyag na rdo rje 'bar ba bzhugs mthong nas //",
    "T04D3871:38a-9": "rab tu dga' ba'i shugs kyis sdig dang bral nas",
    "T04D3871:38a-10": "de dang lhan cig 'gro bar shog / me tog",
    "T04D3871:38a-11": "char pa spos chu dang 'dres babs pa yis //",
    "T04D3871:38a-12": "dmyal ba'i me mdag chil chil gsod par mthong gyur nas //",
    "T04D3871:38a-13": "glo bur bde bas tshim pa 'di ci bsam pa dang //",
    "T04D3871:38a-14": "sems dmyal rnams kyis phyag na padma mthong bar shog",
    "T04D3871:38a-15": "/ grogs dag 'jigs pa bor la rings par tshur",
    "T04D3871:38a-16": "shog 'u bu'i thad du ni //",
    "T04D3871:38a-17": "gang gi mthu yis sdug bsngal kun bral dga' ba'i shugs phyin la //",
    "T04D3871:38a-18": "'gro ba kun nas yongs skyob byang chub sems dang brtse ba skyes gyur pa //",
    "T04D3871:38a-19": "gzhon nu zur phud can 'bar 'jigs pa med par byed pa ci zhig phyin //",
    "T04D3871:38a-20": "khyod kyi lha brgya'i cod pan dag gis zhabs kyi padma la mchod cing //",
    "T04D3871:38a-21": "thugs rje'i rlan spyan dbu la me tog du ma'i tshogs kyis char 'bab pa //",
    "T04D3871:38a-22": "khang brtsegs yid 'ong lha mo stong phrag bstod dbyangs sgrogs ldan 'di ltos zhes //",
    "T04D3871:38a-23": "'jam dbyangs de 'dra mthong nas da ni sems dmyal",
    "T04D3871:38a-24": "ca co 'don par shog / de ltar bdag gi",
    "T04D3871:38a-25": "dge rtsas kun du bzang la sogs //",
    "T04D3871:38a-26": "byang chub sems dpa' sgrib pa med sprin bde ba dang //",
    "T04D3871:38a-27": "bsil zhing dri zhim dang ldan char pa 'bebs mthong nas //",
    "T04D3871:38a-28": "sems can dmyal ba de dag mngon par dga' gyur",
    "T04D3871:38a-29": "cig / dud 'gro rnams ni gcig la gcig /",
    "T04D3871:38a-30": "za ba'i 'jigs dang bral bar shog / sgra mi",
    "T04D3871:38a-31": "snyan pa'i mi bzhin du //",
    "T04D3871:38b-0": "yi dags rnams ni bde @38b bar gyur //",
    "T04D3871:38b-1": "'phags pa spyan ras gzigs dbang gi / phyag nas 'bab pa'i'o rgyun gyis //",
    "T04D3871:38b-2": "yi dags rnams ni tshim byas shing //",
    "T04D3871:38b-3": "khrus byas rtag tu bsil bar shog / long ba rnams kyis mig mthong zhing //",
    "T04D3871:38b-4": "'on pas rtag tu sgra thos shog / lha mo sgyu 'phrul ji bzhin du //",
    "T04D3871:38b-5": "sbrum ma'ang gnod med btsa' bar shog / gcer bu rnams kyis gos dag dang //",
    "T04D3871:38b-6": "bkres pa rnams kyis zas dang ni //",
    "T04D3871:38b-7": "skom pa rnams kyis chu dag dang //",
    "T04D3871:38b-8": "btung ba zhim po thob par shog / bkren pa rnams kyis nor thob shog /",
    "T04D3871:38b-9": "mya ngan nyam thag dga' thob shog / yi chad rnams kyang yid sos shing //",
    "T04D3871:38b-10": "brtan pa phun sum tshogs par shog / sems can nad pa ji snyed pa //",
    "T04D3871:38b-11": "myur du nad las thar gyur cig /'gro ba'i nad ni ma lus pa //",
    "T04D3871:38b-12": "rtag tu 'byung ba med par shog /",
    "T04D3871:38b-13": "skrag pa rnams ni 'jigs med shog / bcings pa rnams ni grol bar 'gyur //",
    "T04D3871:38b-14": "mthu med rnams ni mthu ldan zhing //",
    "T04D3871:38b-15": "sems ni phan tshun mnyen gyur cig /'dron [?] pa dag ni thams cad la //",
    "T04D3871:38b-16": "phyogs rnams thams cad bde bar shog / gang gi don du 'gro byed pa //",
    "T04D3871:38b-17": "de 'bad mi dgos grub gyur cig / gru dang gru chen zhugs pa rnams //",
    "T04D3871:38b-18": "yid la bsam pa grub gyur te //",
    "T04D3871:38b-19": "chu yi ngogs su bder phyin nas //",
    "T04D3871:38b-20": "gnyen dang lhan cig dga' bar shog / mya ngan lam gol 'khyams pa rnams//",
    "T04D3871:38b-21": "'dron [?] pa dag dang phrad gyur nas //",
    "T04D3871:38b-22": "chom rkun stag sogs 'jigs med par //",
    "T04D3871:38b-23": "mi ngal bde blag 'dong bar shog / dgon sogs lam med nyam nga bar //",
    "T04D3871:38b-24": "byis pa rgan po mgon med pa //",
    "T04D3871:38b-25": "gnyid log myos shis rab myos rnams //",
    "T04D3871:38b-26": "lha dag srung bar byed par shog / mi ngal kun las thar ba dang //",
    "T04D3871:38b-27": "dad dang shes rab brtse ldan zhing //",
    "T04D3871:38b-28": "zas dang spyod pa phun tshogs nas //",
    "T04D3871:38b-29": "rtag tu tshe rabs dran gyur cig / thams cad nam mkha'i mdzod bzhin du //",
    "T04D3871:39a-0": "longs spyod chad pa med par shog / rtsod @39a * //",
    "T04D3871:39a-1": "pa med cing 'tshe med par //",
    "T04D3871:39a-2": "rang dbang du ni spyod par shog / sems can gzi brjid chung ngu gang //",
    "T04D3871:39a-3": "de dag gzi brjid chen por shog / dka' thub can gang gzugs ngan pa //",
    "T04D3871:39a-4": "gzugs bzang phun sum tshogs gyur cig /'jig rten bud med ji snyed pa //",
    "T04D3871:39a-5": "de dag skyes pa nyid gyur cig / ma rabs rnams ni mtho thob cing //",
    "T04D3871:39a-6": "nga rgyal dag kyang bcom par shog / bdag gi bsod nams 'di yis ni //",
    "T04D3871:39a-7": "sems can thams cad ma lus pa //",
    "T04D3871:39a-8": "sdig pa thams cad spangs nas ni //",
    "T04D3871:39a-9": "rtag tu dge ba byed par shog / byang chub sems dang mi 'bral zhing //",
    "T04D3871:39a-10": "byang chub spyod la gzhol ba dang //",
    "T04D3871:39a-11": "sangs rgyas rnams kyis yongs gzung zhing //",
    "T04D3871:39a-12": "bdud kyi las rnams spang bar shog / sems can de dag thams cad ni //",
    "T04D3871:39a-13": "tshe yang dpag med ring bar shog / rtag tu bde bar 'tsho 'gyur zhing //",
    "T04D3871:39a-14": "'chi ba'i sgra yang grag ma gyur //",
    "T04D3871:39a-15": "dpag bsam shing gi skyed mos tshal //",
    "T04D3871:39a-16": "sangs rgyas dang ni sangs rgyas sras //",
    "T04D3871:39a-17": "chos snyan sgrogs pas gang ba yis //",
    "T04D3871:39a-18": "phyogs rnams thams cad gang bar shog / thams cad",
    "T04D3871:39a-19": "du yang sa gzhi dag / gseg ma la sogs",
    "T04D3871:39a-20": "med pa dang // lag mthil mnyam pa bee d'urya'i //",
    "T04D3871:39a-21": "rang bzhin 'jam por gnas par gyur //",
    "T04D3871:39a-22": "'khor gyi dkyil 'khor yod dgur yang //",
    "T04D3871:39a-23": "byang chub sems dpa' mang po dag / rang gi",
    "T04D3871:39a-24": "legs pas sa stengs dag / brgyan par mdzad pas",
    "T04D3871:39a-25": "bzhugs gyur cig / lus can kun gyis bye dang",
    "T04D3871:39a-26": "ni // shing dang 'od zer thams cad dang //",
    "T04D3871:39a-27": "nam mkha' las kyang chos kyi sgra //",
    "T04D3871:39a-28": "rgyun mi 'chad par thos par shog / de dag rtag tu sangs rgyas dang //",
    "T04D3871:39a-29": "sangs rgyas sras dang phrad gyur cig / mchod pa'i sprin ni mtha' yas pas //",
    "T04D3871:39a-30": "'gro ba'i bla ma mchod par shog / lha yang dus su char 'bebs shing //",
    "T04D3871:39a-31": "lo tog phun sum tshogs par shog / rgyal po chos bzhin byed gyur cig /",
    "T04D3871:39b-0": "@39b 'jig rten dag kyang dar bar shog / sman rnams mthu dang ldan pa dang //",
    "T04D3871:39b-1": "gsang sngags bzlas brjod grub par shog / mkha' 'gro srin po la sogs pa //",
    "T04D3871:39b-2": "snying rje'i sems dang ldan gyur cig / sems can 'ga' yang sdug ma gyur //",
    "T04D3871:39b-3": "'jigs dang brnyas par mi 'gyur zhing //",
    "T04D3871:39b-4": "'ga' yang yid mi bde ma gyur //",
    "T04D3871:39b-5": "gtsug lag khang rnams klog pa dang //",
    "T04D3871:39b-6": "kha thon gyis brgyan legs gnas shog / rtag tu dge 'dun mthun pa dang //",
    "T04D3871:39b-7": "dge 'dun don yang grub par shog / bslab pa",
    "T04D3871:39b-8": "'dod pa'i dge slong dag / dben pa dag kyang",
    "T04D3871:39b-9": "thob par shog / g-yeng ba thams cad spangs nas",
    "T04D3871:39b-10": "ni // sems ni las rung sgom gyur cig / dge slong ma rnams rnyed ldan zhing //",
    "T04D3871:39b-11": "'thab dang gnod pa spang bar shog / de bzhin rab tu byung ba kun //",
    "T04D3871:39b-12": "tshul khrims nyams pa med gyur cig / tshul khrims 'chal pas yid byung nas //",
    "T04D3871:39b-13": "rtag tu sdig pa zad byed shog / bde 'gro dag kyang thob gyur nas //",
    "T04D3871:39b-14": "der yang brtul zhugs mi nyams shog / mkhas pa rnams ni bkur ba dang //",
    "T04D3871:39b-15": "bsod snyoms dag kyang rnyed par shog / rgyud ni yongs su dag pa dang //",
    "T04D3871:39b-16": "phyogs rnams kun tu grags par shog / ngan song sdug bsngal ma myong zhing //",
    "T04D3871:39b-17": "dka' ba spyad pa med par yang //",
    "T04D3871:39b-18": "lha bas lhag pa'i lus kyis ni //",
    "T04D3871:39b-19": "de dag sangs rgyas myur 'grub shog / sems can kun gyis lan mang du //",
    "T04D3871:39b-20": "sangs rgyas thams cad mchod byed cing //",
    "T04D3871:39b-21": "sangs rgyas bde ba bsam yas kyis //",
    "T04D3871:39b-22": "rtag tu bde dang ldan gyur cig / byang chub sems dpa' rnams kyis ni //",
    "T04D3871:39b-23": "'gro don thugs la dgongs 'grub shog / mgon po yis ni gang dgongs pa //",
    "T04D3871:39b-24": "sems can rnams la de 'byor shog / de bzhin rang sangs rgyas rnams dang //",
    "T04D3871:39b-25": "nyan thos rnams kyang bde gyur cig / bdag kyang 'jam dbyangs bka' drin gyis //",
    "T04D3871:39b-26": "sa rab dga' ba thob par du //",
    "T04D3871:39b-27": "rtag tu tshe rabs dran pa dang //",
    "T04D3871:40a-0": "rab tu byung ba @40a * //",
    "T04D3871:40a-1": "thob par shog / bdag ni kha zas kyi nas kyang //",
    "T04D3871:40a-2": "nyams dang ldan zhing 'tsho bar shog / tshe rabs kun du dben gnas par //",
    "T04D3871:40a-3": "phun sum ldan pa thob par shog / gang tshe blta bar 'dod pa'am //",
    "T04D3871:40a-4": "cung zad dri bar 'dod na yang //",
    "T04D3871:40a-5": "mgon po 'jam dbyangs de nyid ni //",
    "T04D3871:40a-6": "gegs med par yang mthong bar shog / phyogs bcu'i nam mkha'i mthas gtugs pa'i //",
    "T04D3871:40a-7": "sems can kun don bsgrub pa'i phyir //",
    "T04D3871:40a-8": "ji ltar 'jam dbyangs spyod mdzad pa //",
    "T04D3871:40a-9": "bdag gi spyod pa'ang de 'drar shog / ji srid nam mkha' gnas pa dang //",
    "T04D3871:40a-10": "'gro ba ji srid gnas gyur pa //",
    "T04D3871:40a-11": "de srid bdag ni gnas gyur nas //",
    "T04D3871:40a-12": "'gro ba'i sdug bsngal sel bar shog /'gro ba'i sdug bsngal gang ci'ang rung //",
    "T04D3871:40a-13": "de kun bdag la smin gyur cig / byang chub sems dpa'i dge 'dun gyis //",
    "T04D3871:40a-14": "'gro ba bde la spyod par shog /'gro ba'i sdug bsngal sman gcig pu //",
    "T04D3871:40a-15": "bde ba thams cad 'byung ba'i gnas //",
    "T04D3871:40a-16": "bstan pa rnyed dang bkur sti dang //",
    "T04D3871:40a-17": "bcas te yun ring gnas gyur cig / gang gi drin gyis dge blo 'byung //",
    "T04D3871:40a-18": "'jam pa'i dbyangs la phyag 'tshal lo //",
    "T04D3871:40a-19": "gang gi drin gyis bdag dar ba //",
    "T04D3871:40a-20": "dge ba'i bshes la'ang bdag phyag 'tshal //",
    "T04D3871:40a-21": "byang chub sems dpa'i spyod pa la 'jug pa las bsngo ba zhes bya ba ste le'u bcu pa'o /",
    "T04D3871:40a-23": "// / byang chub sems dpa'i spyod pa la 'jug pa slob dpon shanta de bas mdzad pa rdzogs so /",
    "T04D3871:40a-25": "// / rgya gar gyi mkhan po sarba dzny'a de ba dang /",
    "T04D3871:40a-26": "zhu chen gyi lo ts'a ba bande dpal brtsegs kyis",
    "T04D3871:40a-27": "kha che'i dpe las zhus te gtan la phab pa",
    "T04D3871:40a-28": "las / slad kyis rgya gar gyi mkhan po dharma shr'i bha dra dang /",
    "T04D3871:40a-29": "zhu chen gyi lo ts'a ba bande rin chen bzang po dang /",
    "T04D3871:40a-30": "sh'akya blo gros kyis yul dbus kyi dpe dang 'grel",
    "T04D3871:40a-31": "pa dang mthun par bcos shing bsgyur te gtan la",
    "T04D3871:40a-32": "phab pa'o // yang dus phyis rgya gar gyi mkhan po su ma ti k'irti dang /",
    "T04D3871:40a-33": "zhu chen gyi lo ts'a ba dge slong blo ldan",
    "T04D3871:40a-34": "shes rab kyis dag par bcos shing bsgyur te legs",
    "T04D3871:40a-35": "par gtan la phab pa'o /"
}