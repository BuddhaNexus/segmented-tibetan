{
    "T02D1704:60b-0": "@60b # // rgya gar skad du /",
    "T02D1704:60b-1": "a'a rya m'a y'a dz'a la kra men bha tt'a ra ka t'a re s'a dha na /",
    "T02D1704:60b-2": "bod skad du /",
    "T02D1704:60b-3": "'phags pa sgyu 'phrul dra ba'i rim pas rje btsun sgrol ma'i sgrub thabs //",
    "T02D1704:60b-4": "rje btsun sgrol ma la phyag 'tshal lo //",
    "T02D1704:60b-5": "re zhig dang por rnal 'byor pas yid dang rjes",
    "T02D1704:60b-6": "su mthun pa'i gnas su bstan bde ba la 'dug",
    "T02D1704:60b-7": "la / sems can thams cad la dmigs nas /",
    "T02D1704:60b-8": "byams pa dang /",
    "T02D1704:60b-9": "snying rje dang /",
    "T02D1704:60b-10": "dga' ba dang /",
    "T02D1704:60b-11": "btang snyoms kyi mtshan nyid kyi tshangs pa'i gnas bzhi bsgom par bya'o //",
    "T02D1704:60b-12": "de'i rjes la rang gi snying gar sna tshogs padma'i",
    "T02D1704:60b-13": "steng du zla ba'i dkyil 'khor la yi ge t'am",
    "T02D1704:61a-0": "marka ta'i mdog can 'od zer lnga @61a * //",
    "T02D1704:61a-1": "'phro ba /",
    "T02D1704:61a-2": "'od zer gyi rtse mo las byung ba'i de bzhin gshegs pas nam mkha' gang bar bsgoms la /",
    "T02D1704:61a-3": "de nas de bzhin gshegs pa rnams /",
    "T02D1704:61a-4": "dza: h'um bam ho: zhes bya ba'i sngags 'dis go rims bzhin du /",
    "T02D1704:61a-5": "dgug pa dang /",
    "T02D1704:61a-6": "gzhug pa dang /",
    "T02D1704:61a-7": "bcing ba dang /",
    "T02D1704:61a-8": "gnas pa'i ngo bor gzhug par bya'o //",
    "T02D1704:61a-9": "bcug pa'i rjes la yi ge t'am las byung ba",
    "T02D1704:61a-10": "t'am gis byin gyis brlabs pa'i rdo rje rtse lnga",
    "T02D1704:61a-11": "pa dang aindra n'i la'i 'od lta bu bsgoms la",
    "T02D1704:61a-12": "/ rdo rje de las rnam par snang mdzad la",
    "T02D1704:61a-13": "sogs pa'i de bzhin gshegs pa nam mkha'i khams ma",
    "T02D1704:61a-14": "lus pa kun du khyab par spros pa bsgom mo",
    "T02D1704:61a-15": "/ // de bzhin gshegs pa rnams la yang /",
    "T02D1704:61a-16": "rdo rje de nyid las byung ba'i me tog dang /",
    "T02D1704:61a-17": "spos dang /",
    "T02D1704:61a-18": "mar me dang /",
    "T02D1704:61a-19": "dri dang /",
    "T02D1704:61a-20": "lta ba shos dang /",
    "T02D1704:61a-21": "na bza' dang rgyan la sogs pa dag rgya che ba bsnams pa mtha' yas pas mchod nas /",
    "T02D1704:61a-22": "de rnams kyi mdun du /",
    "T02D1704:61a-23": "sdig pa bshags pa dang /",
    "T02D1704:61a-24": "bsod nams la rjes su yi rang ba dang /",
    "T02D1704:61a-25": "gsum la skyabs su 'gro ba dang /",
    "T02D1704:61a-26": "byang chub tu sems bskyed pa dang /",
    "T02D1704:61a-27": "theg pa chen po la yang dag par gnas par byas la /",
    "T02D1704:61a-28": "sems can thams cad 'khor ba thog ma med pa",
    "T02D1704:61a-29": "nas lta ba sna tshogs pa'i dra bas bcings pa'i",
    "T02D1704:61a-30": "sems kyi rgyun la dmigs nas /",
    "T02D1704:61a-31": "stong pa nyid dang /",
    "T02D1704:61a-32": "mtshan ma med pa dang /",
    "T02D1704:61a-33": "smon pa med pa'i rang bzhin gyi byang chub kyi sems bsgoms la sngags 'di brjod par bya'o //",
    "T02D1704:61a-34": "aom sh'u n+ya t'a dzny'a na badzra sv'a bh'a wa a'atma konyaham /",
    "T02D1704:61a-35": "de nas rgyu ba dang mi rgyu ba dang 'di",
    "T02D1704:61a-36": "thams cad rang gi lus dang lhan cig tu nam",
    "T02D1704:61a-37": "mkha'i rang bzhin du bsgom de nas sngags 'dis sngar",
    "T02D1704:61a-38": "bshad pa'i rdo rjer nga rgyal bya'o //",
    "T02D1704:61a-39": "aom badzra a'atma konyaham /",
    "T02D1704:61a-40": "de nas yi ge h'um las rdo rje'i bdag nyid kha dog ser po'i sa gzhir bsgom mo //",
    "T02D1704:61a-41": "de nas steng du sna tshogs padma la zla ba'i dkyil 'khor /",
    "T02D1704:61a-42": "de'i steng du yi ge t'as byin gyis brlabs pa'i rdo rje /",
    "T02D1704:61a-43": "de las byung ba'i bcom ldan 'das ma sgrol ma'i ngo bor bdag nyid bsgom par bya'o //",
    "T02D1704:61a-44": "zhal gsum pa phyag drug pa nor bu marka ta'i mdog 'dra ba /",
    "T02D1704:61a-45": "de bzhin gshegs pa lnga'i cod pan can /",
    "T02D1704:61a-46": "rtsa ba'i zhal don yod grub pa'i dbu rgyan dang",
    "T02D1704:61b-0": "ldan @61b pa'i sems dpa'i skyil mo krung gis bzhugs",
    "T02D1704:61b-1": "pa'o // de la dbus ma'i zhal ni nor bu marka ta'i mdog can /",
    "T02D1704:61b-2": "g-yas pa nag po /",
    "T02D1704:61b-3": "g-yon pa dkar po'o //",
    "T02D1704:61b-4": "g-yas pa'i phyag dang po mi 'jigs pa sbyin pa /",
    "T02D1704:61b-5": "gnyis pa na rdo rje nag po /",
    "T02D1704:61b-6": "gsum pa na mda'o //",
    "T02D1704:61b-7": "g-yon pa'i dang po sdigs mdzub mdzad pa /",
    "T02D1704:61b-8": "gnyis pa la autpala sngon po /",
    "T02D1704:61b-9": "gsum pa la gzhu bsnams pa'o //",
    "T02D1704:61b-10": "ba spu'i khung bu re re nas kyang de bzhin",
    "T02D1704:61b-11": "gshegs pa'i rigs kyis nam mkha' gang ba sangs rgyas",
    "T02D1704:61b-12": "dang byang chub sems dpas 'gro ba rnams kyi 'jigs",
    "T02D1704:61b-13": "pa thams cad sel ba'i bcom ldan 'das ma bsgoms",
    "T02D1704:61b-14": "la / de nas byin gyis brlab par bya'o //",
    "T02D1704:61b-15": "de la spyi bo'i dbus su aom gyi ngo bo dkar po sku rdo rje'o //",
    "T02D1704:61b-16": "mgrin par a'a:'i ngo bo dmar po gsung rdo rje'o //",
    "T02D1704:61b-17": "snying gar h'um gi ngo bo nag po thugs rdo rje'o //",
    "T02D1704:61b-18": "brang la nor bu marka ta'i mdog can gyi yi",
    "T02D1704:61b-19": "ge t'am ye shes sems dpa' de bzhin gshegs pa'i",
    "T02D1704:61b-20": "rigs dpag tu med pa 'phro bar bsgoms la /",
    "T02D1704:61b-21": "de nas sngags 'dis bzlas pa bya'o //",
    "T02D1704:61b-22": "aom t'a re tutt'a re tu re sv'a h'a /",
    "T02D1704:61b-23": "bzlas pa byas nas dkyil 'khor gyi 'khor lo spros",
    "T02D1704:61b-24": "la ji ltar nus pa ci yod kyis mchod par",
    "T02D1704:61b-25": "bya'o // de la dkyil 'khor gyi dbus su bcom",
    "T02D1704:61b-26": "ldan 'das ma rje btsun sgrol ma sngar bshad pa'i",
    "T02D1704:61b-27": "bya'o // rim pas so // de la shar gyi 'dab ma la /",
    "T02D1704:61b-28": "aom satva badzri h'um /",
    "T02D1704:61b-29": "lho'i 'dab ma la /",
    "T02D1704:61b-30": "aom ratna badzri h'um /",
    "T02D1704:61b-31": "nub kyi 'dab ma la /",
    "T02D1704:61b-32": "aom dharm'a badzri h'um /",
    "T02D1704:61b-33": "byang gi 'dab ma la /",
    "T02D1704:61b-34": "aom karma badzri h'um /",
    "T02D1704:61b-35": "me'i phyogs su /",
    "T02D1704:61b-36": "aom m'a le badzri h'um /",
    "T02D1704:61b-37": "bden bral gyi phyogs su /",
    "T02D1704:61b-38": "aom dh'u pa badzri h'um /",
    "T02D1704:61b-39": "rlung gi phyogs su /",
    "T02D1704:61b-40": "aom gandha badzri h'um /",
    "T02D1704:61b-41": "dbang ldan gyi phyogs su /",
    "T02D1704:61b-42": "aom r'a sa badzri h'um /",
    "T02D1704:61b-43": "shar la sogs pa'i phyogs su /",
    "T02D1704:61b-44": "aom badzra aam ku shi h'um /",
    "T02D1704:61b-45": "aom badzra p'a shi h'um /",
    "T02D1704:61b-46": "aom badzri spo ti h'um /",
    "T02D1704:61b-47": "aom badzra a'a be shi h'um /",
    "T02D1704:61b-48": "bsgom pa dang bzlas pa byas la /",
    "T02D1704:61b-49": "de nas gshegs su gsol bar bya'o //",
    "T02D1704:61b-50": "bsam gtan las langs nas kyang /",
    "T02D1704:61b-51": "de bzhin gshegs pa dang /",
    "T02D1704:61b-52": "mchod rten la sogs pa la nus pa ci yod kyis mchod par bya'o //",
    "T02D1704:61b-53": "aom badzra aargham h'um /",
    "T02D1704:62a-0": "aom @62a * //",
    "T02D1704:62a-1": "badzra pushpe h'um /",
    "T02D1704:62a-2": "aom badzra dh'u pe h'um /",
    "T02D1704:62a-3": "aom badzra a'a lo ke h'um /",
    "T02D1704:62a-4": "aom badzra gandhe h'um /",
    "T02D1704:62a-5": "aom badzra aa re h'um /",
    "T02D1704:62a-6": "aom sarba ta th'a ga t'a aa nutta rap'u dza me gha pra sa ra sa mu dra h'um /",
    "T02D1704:62a-7": "'phags pa sgyu 'phrul dra ba'i rim pas rje btsun ma sgrol ma'i sgrub pa'i thabs rdzogs so /",
    "T02D1704:62a-10": "// / rgya gar gyi mkhan po ma h'a dza na dang /"
}