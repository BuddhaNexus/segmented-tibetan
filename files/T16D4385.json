{
    "T16D4385:316a-0": "@316a # // rgya gar skad du /",
    "T16D4385:316a-1": "bo dhi a'a ka ra pra ni dh'a na /",
    "T16D4385:316a-2": "bod skad du /",
    "T16D4385:316a-3": "byang chub 'byung ba'i smon lam /",
    "T16D4385:316a-4": "'jam dpal gzhon nur gyur pa la phyag 'tshal lo //",
    "T16D4385:316a-5": "log rtog mun bsal mkhyen rab 'dab rgyas shing //",
    "T16D4385:316a-6": "bdud bzhi'i dgra bcom yang dag ji bzhin gshegs //",
    "T16D4385:316a-7": "thugs rje'i mtsho bskyil don mchog 'byor ba'i gter //",
    "T16D4385:316a-8": "sangs rgyas bcom ldan rnams la phyag 'tshal lo //",
    "T16D4385:316a-9": "mkha' ltar mtshan med rab zhi rtog las 'das //",
    "T16D4385:316a-10": "sgrib pa'i skyon bral legs tshogs 'byung ba'i gnas //",
    "T16D4385:316a-11": "skye bo 'gro mang byang chub 'byung ba'i gnas //",
    "T16D4385:316a-12": "yang dag dam chos rnams la phyag 'tshal lo //",
    "T16D4385:316a-13": "nyon mongs dgra rgyal srid mtsho las rgal cing //",
    "T16D4385:316a-14": "sdug bsngal mtshon spangs yang dag thar lam mkhyen //",
    "T16D4385:316a-15": "'gro la phan mdzad yon tan mang po'i phul //",
    "T16D4385:316a-16": "'phags pa'i dge 'dun rnams la phyag 'tshal lo //",
    "T16D4385:316a-17": "chos dbyings mkha' dkyil mkhyen rab nyi shar nas //",
    "T16D4385:316a-18": "rmongs pa'i mun bsal yang dag chos nyid rtogs //",
    "T16D4385:316a-19": "thabs ldan thugs rjes 'gro la phan brtson pa //",
    "T16D4385:316a-20": "byang chub sems dpa'i tshogs la phyag 'tshal lo //",
    "T16D4385:316a-21": "rin chen sa gzhi dpag bsam nags tshal bcas //",
    "T16D4385:316a-22": "yid bzhin gzhal yas gdan khri rgyan mchog ldan //",
    "T16D4385:316b-0": "lha mi'i mchod sprin mang po gtibs @316b pa rnams //",
    "T16D4385:316b-1": "yon tan gter mnga' sras bcas rgyal la 'bul //",
    "T16D4385:316b-2": "dus kun bdag gis dkon mchog gsum spangs shing //",
    "T16D4385:316b-3": "de yi bskor phyogs byang chub sems btang dang //",
    "T16D4385:316b-4": "mtshams med la sogs smad pa'i las byas rnams //",
    "T16D4385:316b-5": "bla ma'i spyan sngar de bshags slan chad bsdams //",
    "T16D4385:316b-6": "sangs rgyas rang sangs rgyas dang nyan thos dang //",
    "T16D4385:316b-7": "byang chub sems dpa' so so'i skye bo yi //",
    "T16D4385:316b-8": "bsod nams rgyu dang 'bras bcas ci mchis pa //",
    "T16D4385:316b-9": "de dag kun la rjes su yi rang ngo //",
    "T16D4385:316b-10": "phyogs gang 'gro la sman slad bde gshegs rnams //",
    "T16D4385:316b-11": "mya ngan 'dar bzhed chos bshad bskul gzhes la //",
    "T16D4385:316b-12": "'gro ba'i don slad mya ngan mi 'da' zhing //",
    "T16D4385:316b-13": "chos kyi 'khor lo dam pa bskor bar bskul //",
    "T16D4385:316b-14": "skyon kun byang zhing yon tan kun rdzogs pa //",
    "T16D4385:316b-15": "sangs rgyas dam chos dge 'dun dkon mchog la //",
    "T16D4385:316b-16": "bdag ni dus kun lus 'bul skyabs gsol gyis //",
    "T16D4385:316b-17": "yongs bzhes log lta'i lam las bskyab tu gsol //",
    "T16D4385:316b-18": "bdag gis 'gro ba'i nyon mongs bsal slad dang //",
    "T16D4385:316b-19": "byang chub spyad pa'i bcom ldan gdung bsab phyir //",
    "T16D4385:316b-20": "bdag med rtog bral mi gnas rtag pa yi //",
    "T16D4385:316b-21": "bla med byang chub mchog tu dus kun bskyed //",
    "T16D4385:316b-22": "phyogs dus bzhugs pa'i rgyal ba sras bcas dgongs //",
    "T16D4385:316b-23": "khyod la bdag gi sdom pa'i tshul khrims dang //",
    "T16D4385:316b-24": "dge ba chos sdud sems can don byed pa'i //",
    "T16D4385:316b-25": "bslab gsum deng nas brtsams te gzung bar bgyi //",
    "T16D4385:316b-26": "bsod nams stobs 'dis chos gnas thams cad la //",
    "T16D4385:316b-27": "bla med mchod sprin 'byung zhing bgyi bgyis shog / sems can rnams kyang sgrib tshogs kun byang nas //",
    "T16D4385:316b-28": "yon tan tshogs rdzogs kun mkhyen mchog gyur cig / bdag kyang dus kun blo rnams snying rje ldan //",
    "T16D4385:316b-29": "ting 'dzin shes rab gzungs sgo mchog thob nas //",
    "T16D4385:316b-30": "'gro kun bder 'gyur spyod mchog rnams byed cing //",
    "T16D4385:316b-31": "chos rnams mtshan nyid ji bzhin rtogs gyur cig / bsdu ba bzhis bsdus pha rol phyin rdzogs shing //",
    "T16D4385:316b-32": "mos spyod la sogs sa rnams kun sbyangs nas //",
    "T16D4385:317a-0": "nyon mongs shes bya'i sgrib tshogs @317a * //",
    "T16D4385:317a-1": "rnams spangs te //",
    "T16D4385:317a-2": "bsod nams ye shes tshogs rdzogs sangs rgyas gyur //",
    "T16D4385:317a-3": "bdag ni mthong thos reg pa'am dran tsam gyis //",
    "T16D4385:317a-4": "'gro kun nyon mongs sdug bsngal zhi byed shog / lus sems ngag rnams spyod yul cir 'jug pa //",
    "T16D4385:317a-5": "srog chags rnams la bde ba'i rgyur gyur cig / dus kun bdag gis lus ngag yid kun nas //",
    "T16D4385:317a-6": "dge ba'i rtsa ba cung zad ci bsags pa //",
    "T16D4385:317a-7": "dus gsum rgyal bas ji ltar bsngos pa bzhin //",
    "T16D4385:317a-8": "thams cad bla med byang chub myur 'grub bsngo //"
}