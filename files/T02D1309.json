{
    "T02D1309:223a-0": "@223a # // rgya gar skad du /",
    "T02D1309:223a-1": "nee r'atma s'a dha na pooshti ka ni rde sha /",
    "T02D1309:223a-2": "bod skad du /",
    "T02D1309:223a-3": "bdag med ma'i sgrub thabs rgyas par bstan pa zhes bya ba /",
    "T02D1309:223a-4": "bcom ldan 'das yum shes rab kyi pha rol tu phyin pa la phyag 'tshal lo //",
    "T02D1309:223a-5": "spyir de kho na nyid btsal ba'i thabs mang na",
    "T02D1309:223a-6": "yang gnas skabs 'dir bsgom par bya ba'i snod du",
    "T02D1309:223a-7": "rung bar byas pa'i sngags pas nang par sngar langs",
    "T02D1309:223a-8": "te / rang gi snying gar zla ba'i dkyil 'khor",
    "T02D1309:223a-9": "la bdag med ma'i sa bon 'od kyi phreng ba",
    "T02D1309:223a-10": "dang ldan par bltas la /",
    "T02D1309:223a-11": "gdong bkru ba la sogs pa byas te /",
    "T02D1309:223a-12": "rnal 'byor dang gnas dang bdag nyid bsrung ba byas",
    "T02D1309:223a-13": "la bsam gtan gyi gnas su rab tu zhugs nas",
    "T02D1309:223a-14": "bde ba'i stan la 'dug ste /",
    "T02D1309:223a-15": "rang gi sngags kyis mchod yon la yongs su bzlas par bya'o //",
    "T02D1309:223a-16": "dus gsum gyi de bzhin gshegs pa thams cad yang",
    "T02D1309:223a-17": "dag par bsdus pa'i ngo bo bdag med ma'i dkyil",
    "T02D1309:223a-18": "'khor mdun gyi nam mkha' bar snang la gnas par",
    "T02D1309:223a-19": "bltas pa la rang gi snying ga'i sa bon las",
    "T02D1309:223a-20": "mngon du bton pa'i mchod pa'i lha mo brgyad po",
    "T02D1309:223a-21": "rnams kyis mchod par byas te /",
    "T02D1309:223a-22": "ri dags can 'dzin ser mo ste //",
    "T02D1309:223a-23": "nyi ma 'dzin pa chom rkun ma'o //",
    "T02D1309:223a-24": "lag na chu 'dzin ro langs ma //",
    "T02D1309:223a-25": "za phod ma ni sman snod 'dzin //",
    "T02D1309:223a-26": "spos mo lag na rdo rje 'dzin //",
    "T02D1309:223a-27": "ro mchog 'dzin pa ri khrod ma //",
    "T02D1309:223a-28": "de bzhin gtu ma mo cang te'u can //",
    "T02D1309:223a-29": "sme mo mgul par 'khyud cing 'dzin //",
    "T02D1309:223a-30": "zhes pa de dag gis yang dag par mchod la /",
    "T02D1309:223a-31": "de dag gi mdun du sdig pa bshags pa la sogs pa 'di ltar bya ste /",
    "T02D1309:223a-32": "bdag gi sdig pa ni thams cad du so sor 'chags lags so //",
    "T02D1309:223a-33": "so so'i skye bo rnams dang /",
    "T02D1309:223a-34": "'phags pa rnams kyi dge ba thams cad la ni rjes su yi rang lags so //",
    "T02D1309:223a-35": "bdag ji srid byang chub kyi bar du sangs rgyas la skyabs su mchi'o //",
    "T02D1309:223a-36": "chos la skyabs su mchi'o //",
    "T02D1309:223a-37": "dge 'dun la skyabs su mchi'o //",
    "T02D1309:223b-0": "sems can thams cad la bde ba dang phan gdags @223b pa dang /",
    "T02D1309:223b-1": "ji ltar byang chub rnam pa gsum po'i skal pa",
    "T02D1309:223b-2": "dang ldan pa de rnams byang chub gsum po thob",
    "T02D1309:223b-3": "par bya ba'i don du bla na med pa yang",
    "T02D1309:223b-4": "dag par rdzogs pa'i byang chub mchog tu sems bskyed",
    "T02D1309:223b-5": "par bgyi'o // de nas sems can thams cad la",
    "T02D1309:223b-6": "bde ba bzang po nye bar sbyar bar bya ba'i",
    "T02D1309:223b-7": "phyir byams pa bsgom par bya'o //",
    "T02D1309:223b-8": "de nas sems can thams cad kyi sdug bsngal nye bar sel ba'i rnam pa snying rje'o //",
    "T02D1309:223b-9": "de nas 'di ltar sems can thams cad bde ba dang mi 'bral ba'i rnam pa dga' ba'o //",
    "T02D1309:223b-10": "de nas sems can thams cad 'jig rten dang 'jig",
    "T02D1309:223b-11": "rten las 'das pa'i dge ba rnams su nye bar",
    "T02D1309:223b-12": "sbyor ba'i rnam pa btang snyoms so //",
    "T02D1309:223b-13": "de nas chos thams cad sems las skye zhing snang",
    "T02D1309:223b-14": "ba las bde ba ma yin pa 'di lta bu",
    "T02D1309:223b-15": "sems gzung ba dang 'dzin pa'i don du snang ba",
    "T02D1309:223b-16": "'khrul pa rnam par bsal ba ste /",
    "T02D1309:223b-17": "dper na rmi lam lta bu 'di ni nges pa ma yin no //",
    "T02D1309:223b-18": "'khrul pa yongs su bsal ba'i phyir na sngon po",
    "T02D1309:223b-19": "dang ser po la sogs pa don du snang ba",
    "T02D1309:223b-20": "yongs su bsal bar bya'o //",
    "T02D1309:223b-21": "rgyu des na so sor snang ba rnams ni bdag nyid kyi sems te /",
    "T02D1309:223b-22": "de yang ston ka'i nyi ma'i gung la nam mkha'",
    "T02D1309:223b-23": "dri ma med cing snang ba med pa gsal ba",
    "T02D1309:223b-24": "tsam mtha' yas pa ltar blta'o //",
    "T02D1309:223b-25": "'di ni don dam pa byang chub kyi sems so //",
    "T02D1309:223b-26": "'dir ni gdod ma'i shes rab kyi pha rol tu phyin pa ste /",
    "T02D1309:223b-27": "de lta bu 'di stong pa nyid kyi ye shes dam pa'o //",
    "T02D1309:223b-28": "'di ru sngags kyis byin gyis brlab cing bsgom par bya'o //",
    "T02D1309:223b-29": "aom sh'u n+ya t'a dzny'a na badzra sva bh'a wa a'atma ko&amp; ham zhes pa'o //",
    "T02D1309:223b-30": "de'i rjes la /",
    "T02D1309:223b-31": "re phas nyi ma mdun du rnam par bsgom /",
    "T02D1309:223b-32": "nyi ma der h'um sna tshogs rdo rje'i dngos //",
    "T02D1309:223b-33": "rdo rje de yis rnam par bsgom bya ba //",
    "T02D1309:223b-34": "ra ba dang ni dra ba bcing ba'o //",
    "T02D1309:223b-35": "de nas ston ka'i zla ba ltar dkar po gyen kar gnas pa'i gru gsum pa /",
    "T02D1309:223b-36": "nang rol stong pa chen po'i khams su gnas pa'i",
    "T02D1309:223b-37": "chos kyi 'byung gnas kyi phyag rgya ru rnam par",
    "T02D1309:223b-38": "bsgom par bya'o // de'i dkyil du dbang chen gyi dkyil 'khor gru bzhi pa ser po'o //",
    "T02D1309:223b-39": "de'i steng du chu'i dkyil 'khor zlum po dkar po'o //",
    "T02D1309:223b-40": "de'i steng du me gru gsum pa dmar po'o //",
    "T02D1309:223b-41": "de'i steng du rlung gzhu'i rnam pa sngon po'o //",
    "T02D1309:224a-0": "de rnams yongs su gyur pa sna tshogs padma chen po ge sar dang ldan pa @224a * //",
    "T02D1309:224a-1": "sna tshogs rdo rjes mtshan pa la gzhal yas khang brtsegs pa bsgom par bya'o //",
    "T02D1309:224a-2": "de yang rin po che sna lnga mchog tu 'bar ba'i rang bzhin las gyur pa /",
    "T02D1309:224a-3": "gru bzhi pa dang /",
    "T02D1309:224a-4": "sgo bzhi pa dang /",
    "T02D1309:224a-5": "tva ra na bzhis brgyan pa /",
    "T02D1309:224a-6": "mu khyud la mchod pa'i lha mo brgyad phrag gnyis",
    "T02D1309:224a-7": "kyis mchod pa byed pa can dra ba dra phyed",
    "T02D1309:224a-8": "kyis mdzes pa / rdo rje skud pas brgyan pa dang /",
    "T02D1309:224a-9": "rlung gis rlabs pas sna tshogs pa'i steng logs su",
    "T02D1309:224a-10": "bskyod pa'i cod pan dril bu'i sgra dang ldan pa",
    "T02D1309:224a-11": "can no // de'i dkyil gyi rim pa la padma 'dab ma brgyad pa rnam par bsgom par bya'o //",
    "T02D1309:224a-12": "de'i ge sar dang phyogs bzhi ru zhing lnga'i gdan rnams su bsam par bya'o //",
    "T02D1309:224a-13": "phyi rim gyi grva rnams su bzhi dang /",
    "T02D1309:224a-14": "sgo rnams su bzhi dang /",
    "T02D1309:224a-15": "'og tu gcig dang steng du gcig go //",
    "T02D1309:224a-16": "de nas zhing gi gdan dbu ma'i snying gar sngon",
    "T02D1309:224a-17": "du bsgoms pa'i sgom pa po'i sems mtha' yas shing",
    "T02D1309:224a-18": "gsal ba shel lta bu de dbyangs kyi yi ge",
    "T02D1309:224a-19": "bco lnga po phreng ba'i gzugs kyis bsdus te de",
    "T02D1309:224a-20": "yongs su zhu ba zla ba gang ba'i rnam par",
    "T02D1309:224a-21": "bsgom par bya'o // de'i steng du sde tshan sum",
    "T02D1309:224a-22": "cu rtsa bzhi'i phreng ba yongs su zhu bas nyi",
    "T02D1309:224a-23": "ma'i dkyil 'khor ro //",
    "T02D1309:224a-24": "de'i steng du yi ge aa des gri gug go //",
    "T02D1309:224a-25": "de'i dkyil 'khor yi ge aa'o //",
    "T02D1309:224a-26": "yi ge aa de las de bzhin gshegs pa thams",
    "T02D1309:224a-27": "cad rnal 'byor ma bco lnga'i gzugs kyis spros te",
    "T02D1309:224a-28": "/ slar de la yang dag par bsdus pas zla ba dang nyi ma dang gri gug dang /",
    "T02D1309:224a-29": "sa bon yongs su zhu bas bcom ldan 'das bdag med ma'i rnal 'byor bsgom par bya'o //",
    "T02D1309:224a-30": "de ni kha dog nag mo drag chen mo //",
    "T02D1309:224a-31": "phyag rgya lnga yis rnam par brgyan //",
    "T02D1309:224a-32": "'khor lo snyan cha mgul do dang //",
    "T02D1309:224a-33": "phyag gdub dang ni sku regs dang //",
    "T02D1309:224a-34": "stag lpags smad g-yogs 'od 'bar ba //",
    "T02D1309:224a-35": "dbu skra dmar ser gyen du skyes //",
    "T02D1309:224a-36": "phyag gnyis zhal ni gcig ma ste //",
    "T02D1309:224a-37": "khro gnyer bsdus shing spyan dmar ma //",
    "T02D1309:224a-38": "g-yon na thod pa kha tv'am ga / g-yon min na ni gri gug bsnams //",
    "T02D1309:224a-39": "skyil krung phyed pa'i gar gyis bzhugs //",
    "T02D1309:224a-40": "ri bong can 'od zla ba'i gdan //",
    "T02D1309:224a-41": "'khor lo bzhi yi chu skyes la //",
    "T02D1309:224a-42": "yi ge bzhi yis brgyan pa'o //",
    "T02D1309:224a-43": "nu bar zla ba'i gri gug la //",
    "T02D1309:224a-44": "sa bon 'od kyis rnam mdzes gnas //",
    "T02D1309:224a-45": "zhes bya ba yin no //",
    "T02D1309:224a-46": "'di dag ni dang po'i rnal 'byor dang /",
    "T02D1309:224b-0": "dang po'i ting nge 'dzin @224b dang /",
    "T02D1309:224b-1": "ngo bo nyid kyi sku'o //",
    "T02D1309:224b-2": "de nas de'i rjes su snying ga'i mtshan ma la",
    "T02D1309:224b-3": "gnas pa'i sa bon las zla ba'i gdan bcu bzhi",
    "T02D1309:224b-4": "nges par bton te /",
    "T02D1309:224b-5": "ro'i gdan rnams re re'i snying gar dgod do //",
    "T02D1309:224b-6": "de nas yang sa bon de nyid las nyi ma'i gzugs bcu bzhi po bton te /",
    "T02D1309:224b-7": "zla ba de dag nyid kyi steng du gzhag par bya'o //",
    "T02D1309:224b-8": "zla ba dang nyi ma mnyam par sbyar ba las nyi ma'i steng du sa bon rnams skyes so //",
    "T02D1309:224b-9": "de la nang gi rim pa'i shar la sogs pa'i",
    "T02D1309:224b-10": "phyogs kyi nyi ma rnams la rim bzhin du a'a",
    "T02D1309:224b-11": "ai a'i au'o // phyi'i rim pa'i dbang ldan la",
    "T02D1309:224b-12": "sogs pa'i grva rnams kyi nyi ma rnams la rim",
    "T02D1309:224b-13": "bzhin du a'u ri r'i li'o //",
    "T02D1309:224b-14": "shar la sogs pa'i sgo'i nyi ma rnams la l'i ae aee ao'o //",
    "T02D1309:224b-15": "'og gi nyi ma la aoo yin no //",
    "T02D1309:224b-16": "steng gi nyi ma la aam ngo //",
    "T02D1309:224b-17": "so so'i sa bon las gri gug dang //",
    "T02D1309:224b-18": "sa bon yongs su zhu ba rnams lha mo bcu bzhir byung ste /",
    "T02D1309:224b-19": "thams cad kyang ji ltar bdag med rnal 'byor ma de bzhin no //",
    "T02D1309:224b-20": "phyogs kyi 'dab ma rnams la rdo rje ma dang /",
    "T02D1309:224b-21": "ser mo dang /",
    "T02D1309:224b-22": "chu'i rnal 'byor ma dang /",
    "T02D1309:224b-23": "rdo rje mkha' 'gro ma'o //",
    "T02D1309:224b-24": "grva rnams su sbos mo dang /",
    "T02D1309:224b-25": "ri khrod ma dang /",
    "T02D1309:224b-26": "gtum mo dang /",
    "T02D1309:224b-27": "sme mo'o //",
    "T02D1309:224b-28": "sgo rnams su ser mo dang /",
    "T02D1309:224b-29": "chom rkun ma dang /",
    "T02D1309:224b-30": "ro langs ma dang /",
    "T02D1309:224b-31": "za nus ma'o //",
    "T02D1309:224b-32": "lha mo bcu gnyis po de rnams ni bdag med ma la mngon du phyogs pa'o //",
    "T02D1309:224b-33": "'og tu ni sa spyod ma ste zhal 'og tu gzigs pa'o //",
    "T02D1309:224b-34": "steng du ni nam mkha' spyod ma ste zhal steng du gzigs pa'o //",
    "T02D1309:224b-35": "thams cad kyi snying gar zla ba la gri gug",
    "T02D1309:224b-36": "gnas pa'i dkyil na rang rang gi sa bon can",
    "T02D1309:224b-37": "no // de'i rjes su sngags kyi 'od zer gyis ye shes kyi 'khor lo bkug ste /",
    "T02D1309:224b-38": "yi ge h'um gis bgegs rnams bskrad cing nam mkha'i",
    "T02D1309:224b-39": "steng na bzhugs pa dag mnyes par bya ba'i ched",
    "T02D1309:224b-40": "du sngon du yongs su bzlas pa'i mchod yon dang",
    "T02D1309:224b-41": "zhabs bsil dang zhal bsil dag rang gi sngags kyis",
    "T02D1309:224b-42": "dbul bar bya'o // de nas dza: h'um bam ho: zhes brjod de /",
    "T02D1309:224b-43": "dam tshig gi dkyil 'khor la ye shes kyi dkyil",
    "T02D1309:224b-44": "'khor mngon du bkug cing bcings nas dbang du byas",
    "T02D1309:224b-45": "la chu dang 'o ma 'dres pa bzhin du ro",
    "T02D1309:224b-46": "gcig tu gyur par bsam par bya'o //",
    "T02D1309:224b-47": "de nas bdag nyid kyi gzugs kyi phung po de'i bdag nyid la rdo rje ma gnas par blta'o //",
    "T02D1309:225a-0": "tshor ba'i phung po @225a * //",
    "T02D1309:225a-1": "la ser mo'o //",
    "T02D1309:225a-2": "'du shes kyi phung po la chu'i rnal 'byor ma'o //",
    "T02D1309:225a-3": "'du byed kyi phung po la rdo rje mkha' 'gro ma'o //",
    "T02D1309:225a-4": "rnam par shes pa'i phung po la bdag med ma'o //",
    "T02D1309:225a-5": "sa'i khams la sbos mo'o //",
    "T02D1309:225a-6": "chu'i khams la ri khrod ma'o //",
    "T02D1309:225a-7": "me'i khams la drag 'dzin ma'o //",
    "T02D1309:225a-8": "rlung gi khams la sme mo'o //",
    "T02D1309:225a-9": "gzugs kyi skye mched la ser mo'o //",
    "T02D1309:225a-10": "sgra'i skye mched la chom rkun ma'o //",
    "T02D1309:225a-11": "dri'i skye mched la ro langs ma'o //",
    "T02D1309:225a-12": "ro'i skye mched la za nus ma'o //",
    "T02D1309:225a-13": "reg bya'i skye mched la sa spyod ma'o //",
    "T02D1309:225a-14": "chos kyi skye mched la mkha' spyod ma'o //",
    "T02D1309:225a-15": "yang mig gi skye mched la rdo rje ma'o //",
    "T02D1309:225a-16": "rna ba'i skye mched la bdag med ma'o //",
    "T02D1309:225a-17": "sna'i skye mched la ser mo'o //",
    "T02D1309:225a-18": "lce'i skye mched la chu'i rnal 'byor ma'o //",
    "T02D1309:225a-19": "lus kyi skye mched la rdo rje mkha' 'gro ma'o //",
    "T02D1309:225a-20": "yid kyi skye mched la bdag med ma'o //",
    "T02D1309:225a-21": "zhe sdang la bdag med ma'o //",
    "T02D1309:225a-22": "gti mug la rdo rje ma'o //",
    "T02D1309:225a-23": "'dod chags la chu'i rnal 'byor ma'o //",
    "T02D1309:225a-24": "nga rgyal la ser sna ma'o //",
    "T02D1309:225a-25": "phrag dog la rdo rje mkha' 'gro ma'o //",
    "T02D1309:225a-26": "thams cad kyi mgo bor yi ge aom gyis sku byin gyis brlab par bya'o //",
    "T02D1309:225a-27": "mgrin par yi ge a'a: yis ngag byin gyis brlab pa'o //",
    "T02D1309:225a-28": "snying gar yi ge h'um gis thugs byin gyis brlab par bya'o //",
    "T02D1309:225a-29": "de lta bu'i gzhan rnams kyi yang phung po dang /",
    "T02D1309:225a-30": "khams dang /",
    "T02D1309:225a-31": "skye mched dang /",
    "T02D1309:225a-32": "nyon mongs pa dang /",
    "T02D1309:225a-33": "nye ba'i nyon mongs pa rnams rnam par dag par lhag par mos par bya'o //",
    "T02D1309:225a-34": "de nas rang gi snying ga'i sa bon gyi 'od",
    "T02D1309:225a-35": "zer gyis de bzhin gshegs pa thams cad bkug ste",
    "T02D1309:225a-36": "/ nam mkhar gzhag pa la rang gi snying ga'i",
    "T02D1309:225a-37": "sa bon las mngon par spros pa'i ma mo brgyad",
    "T02D1309:225a-38": "po rnams kyis yang dag par mngon par mchod la",
    "T02D1309:225a-39": "dbang bskur ba blang bar bya'o //",
    "T02D1309:225a-40": "de nas de rnams ye shes lnga'i rang bzhin gyis",
    "T02D1309:225a-41": "gang ba'i nor bu rin po che rnams kyi bum",
    "T02D1309:225a-42": "pas dkyil 'khor gyi bdag po dang /",
    "T02D1309:225a-43": "de nyid kyi dkyil 'khor pa rnams la dbang bskur bar rnam par bsam mo //",
    "T02D1309:225a-44": "dbang bskur ba'i chu las byung ba'i rigs lnga rnams kyis rgyas gdab par bya'o //",
    "T02D1309:225a-45": "thugs dang rtag pa rin chen dang //",
    "T02D1309:225a-46": "'jig rten dbang don grub pas so //",
    "T02D1309:225a-47": "thugs rtag rin chen 'jig rten dbang //",
    "T02D1309:225a-48": "rnams kyi mtshams na bzhugs rnams la'o //",
    "T02D1309:225a-49": "sgo skyong rnams la'ang de bzhin no //",
    "T02D1309:225b-0": "rmongs @225b dang chags pas 'og bla ma'o //",
    "T02D1309:225b-1": "de nas rang gi snying ga'i sngags las mchod pa'i",
    "T02D1309:225b-2": "lha mo brgyad po rnams nges par bton te spros",
    "T02D1309:225b-3": "la yang dag par bsdus te mchod par bya'o //",
    "T02D1309:225b-4": "de la dang po'i drug po rnam sa ni cung",
    "T02D1309:225b-5": "zad bya bar lag na gnas pa'i snod kyis mchod",
    "T02D1309:225b-6": "par bya ba rnams kyi phyag na thogs pa'i thod",
    "T02D1309:225b-7": "pa rnams su mchod rdzas rnams so sor rab tu",
    "T02D1309:225b-8": "gsal bar snang ba las rab tu bzhes par bya'o",
    "T02D1309:225b-9": "// des de rnams yongs su longs spyod cing tshim par blta'o //",
    "T02D1309:225b-10": "brgyad pa sme mo ni 'khor lo'i bdag mo'i mgrin pa la 'khyud pa'o //",
    "T02D1309:225b-11": "'di las ma gtogs pa gzhan dkyil 'khor gyi rnal",
    "T02D1309:225b-12": "'byor ma bdun po rnams ni der rab tu 'jug",
    "T02D1309:225b-13": "pa'o // des na de thams cad la bcom ldan",
    "T02D1309:225b-14": "'das yum nyid kyi padmar gnas pa las skyes pa'i",
    "T02D1309:225b-15": "rdo rjes yongs su longs spyod pa'o //",
    "T02D1309:225b-16": "nag po dmar po de nas ser //",
    "T02D1309:225b-17": "ljang gu sngon po dkar po rim //",
    "T02D1309:225b-18": "rang bzhin dga' ba tsam du ni //",
    "T02D1309:225b-19": "bsam bya 'khor lo'i gtso mo la'o //",
    "T02D1309:225b-20": "'di dag ni dkyil 'khor rgyal po mchog ces bya ba ste /",
    "T02D1309:225b-21": "ting nge 'dzin gnyis pa dang /",
    "T02D1309:225b-22": "longs spyod rdzogs pa'i sku'o //",
    "T02D1309:225b-23": "de'i rjes su 'khor lo'i bdag pos lha mo thams",
    "T02D1309:225b-24": "cad bskul bas rim pa bzhin du rang rang gi",
    "T02D1309:225b-25": "sku las rjes su mthun pa'i gzugs sprin tsam spros",
    "T02D1309:225b-26": "pas 'gro ba rnams kyi don la nan tan byas",
    "T02D1309:225b-27": "te rang rang gi sku sprin tsam mo //",
    "T02D1309:225b-28": "de rnams rtsa ba'i sku rnams la bsdu'o //",
    "T02D1309:225b-29": "de la sgo skyong ma rnams dang /",
    "T02D1309:225b-30": "sa spyod mas ni rim bzhin du dad pa dang /",
    "T02D1309:225b-31": "brtson 'grus dang /",
    "T02D1309:225b-32": "dran pa dang /",
    "T02D1309:225b-33": "ting nge 'dzin dang /",
    "T02D1309:225b-34": "shes rab kyi dbang po rnams la sems can rnams 'jog go //",
    "T02D1309:225b-35": "mkha' spyod mas ni dad pa dang brtson 'grus dang",
    "T02D1309:225b-36": "dran pa dang ting nge 'dzin dang shes rab kyi",
    "T02D1309:225b-37": "stobs rnams la'o // sbos mo ni rab tu dga' ba dang /",
    "T02D1309:225b-38": "dri ma med pa dang /",
    "T02D1309:225b-39": "'od byed pa rnams la'o //",
    "T02D1309:225b-40": "ri khrod mas ni 'od 'phro ba dang /",
    "T02D1309:225b-41": "sbyang dka' ba dang /",
    "T02D1309:225b-42": "mngon du gyur pa rnams la'o //",
    "T02D1309:225b-43": "drag 'dzin mas ni ring du song ba dang /",
    "T02D1309:225b-44": "mi g-yo ba rnams la'o //",
    "T02D1309:225b-45": "sme mos ni legs pa'i blo gros dang /",
    "T02D1309:225b-46": "chos kyi sprin dag la'o //",
    "T02D1309:225b-47": "lhag ma gzhan rnams ni sangs rgyas lnga'i sa rnams la ste /",
    "T02D1309:225b-48": "de la phyogs kyi lha mo bzhi pos ni me",
    "T02D1309:225b-49": "long lta bu la sogs pa'i ye shes bzhi rnams",
    "T02D1309:226a-0": "la'o // bcom @226a * //",
    "T02D1309:226a-1": "ldan 'das yum bdag med ma nyid ni shin tu",
    "T02D1309:226a-2": "rnam par dag pa chos kyi dbyings kyi ye shes",
    "T02D1309:226a-3": "la'o // 'di dag ni las kyi rgyal po mchog",
    "T02D1309:226a-4": "ces bya ba'i ting nge 'dzin gsum pa dang sprul",
    "T02D1309:226a-5": "la'o // pa'i sku'o // skyon ni thang cig ngal",
    "T02D1309:226a-6": "bso la 'bar ba'i sngags kyi yi ge rnams snying",
    "T02D1309:226a-7": "ga'i zla ba la yi ge'i phreng ba'i dngos por",
    "T02D1309:226a-8": "yid kyis mngon du bris pa rnams la rim par",
    "T02D1309:226a-9": "brjod cing ji srid skyo bar mi 'gyur gyi bar",
    "T02D1309:226a-10": "du dal bus bzlas so //",
    "T02D1309:226a-11": "sngags ni dbyangs yig bco lnga po sv'a h'a mthar bzhag pa'o //",
    "T02D1309:226a-12": "de nas tshigs bcad gnyis kyis bsod nams yongs su bsngo bar byas te /",
    "T02D1309:226a-13": "sangs rgyas kun gyi nor rnams kun //",
    "T02D1309:226a-14": "rdo rje 'chang chen go 'phang ni //",
    "T02D1309:226a-15": "bdag gis dge ba 'di thob ste //",
    "T02D1309:226a-16": "'gro rnams kyang ni der thob shog / yang dag byang chub ched du gang spyod dang //",
    "T02D1309:226a-17": "yang dag rdzogs pa'i sangs rgyas rnams kyi yang //",
    "T02D1309:226a-18": "byang chub rdo rje yis ni gang brjod pa //",
    "T02D1309:226a-19": "spyod pa de gnyis bdag gis spyod par shog / ces brjod do //",
    "T02D1309:226a-20": "rang gi snying ga'i sa bon gyi thig le lo dkyil 'khor pa rnams bcug ste /",
    "T02D1309:226a-21": "langs la ji ltar bde bar rang gi lha'i nga rgyal du byas pa dang /",
    "T02D1309:226a-22": "mi 'bral bar spyod lam thams cad bya'o //",
    "T02D1309:226a-23": "gung gi thun mtshams su ni lha'i khang par zhugs",
    "T02D1309:226a-24": "nas stan bde ba la 'dug ste bdag nyid bdag",
    "T02D1309:226a-25": "med ma rnal 'byor mar bltas la rang gi snying",
    "T02D1309:226a-26": "ga'i sngags las lha mo bcu bzhi po rnams phyung",
    "T02D1309:226a-27": "nas ji lta ba'i gnas rnams la bzhugs par blta'o",
    "T02D1309:226a-28": "// bdag nyid dang de rnams kyi phung po la sogs pa rnam par dag pa dang /",
    "T02D1309:226a-29": "yi ge gsum gyis byin gyis brlabs pa yud tsam zhig gis lhag par mos par bya ba dang /",
    "T02D1309:226a-30": "sngon bzhin du dbang bskur ba dang /",
    "T02D1309:226a-31": "yongs su bsngo ba'i mthar thug par bya'o //",
    "T02D1309:226a-32": "de bzhin dkyil 'khor nye bar bsdus te yang dag",
    "T02D1309:226a-33": "par langs la rang gi lha'i nga rgyal du byas",
    "T02D1309:226a-34": "pas thams cad bya'o //",
    "T02D1309:226a-35": "gtor ma yang 'dis sbyin par bya ste /",
    "T02D1309:226a-36": "aom aa k'a ro mu kham sarba dharm'a n'am /",
    "T02D1309:226a-37": "a'adya nutpanna tv'ata /",
    "T02D1309:226a-38": "aom a'a: h'um phat sv'a h'a /",
    "T02D1309:226a-39": "zhes pas so //",
    "T02D1309:226a-40": "srod kyi thun mtshams su ni mthar mchod yon phul",
    "T02D1309:226a-41": "la ye shes kyi dkyil 'khor gshegs su gsol te",
    "T02D1309:226a-42": "/ aom khyed kyis sems cad don kun mdzad //",
    "T02D1309:226a-43": "ji ltar dngos grub rjes 'gro stsol //",
    "T02D1309:226b-0": "sangs rgyas yul du @226b gshegs gsol te //",
    "T02D1309:226b-1": "slar yang gshegs shing 'byon 'tshal lo //",
    "T02D1309:226b-2": "zhes brjod pa'i rjes su aom mu: zhes bya bas kyang bskul lo //",
    "T02D1309:226b-3": "de nas dam tshig gi dkyil 'khor nang du bstims te /",
    "T02D1309:226b-4": "gnas dang bdag nyid rnal 'byor gyis bsrung bar bya'o //",
    "T02D1309:226b-5": "gnyid log pa'i dus su ni rang bzhin gyi dga'",
    "T02D1309:226b-6": "btsam du lhag par mos par byas la nyal bar",
    "T02D1309:226b-7": "bya'o // de lta bur yang nas yang du rgyun du bya'o //",
    "T02D1309:226b-8": "mu tig phreng ltar yid 'ong sgrub thabs 'di //",
    "T02D1309:226b-9": "bstan pa'i dge ba ji snyad yod pa'i mthus //",
    "T02D1309:226b-10": "nga dang bdag tu zhen pa'i sems can kun //",
    "T02D1309:226b-11": "bdag med ma yi ngo bor lhun grub shog /",
    "T02D1309:226b-12": "bdag med ma sgrub pa'i thabs rgyas par bstan pa"
}