{
    "T02D3170:187a-0": "@187a # // rgya gar skad du /",
    "T02D3170:187a-1": "b'a g'i r'a ta s'a dha nam /",
    "T02D3170:187a-2": "bod skad du /",
    "T02D3170:187a-3": "gsung gi mnga' bdag gi sgrub thabs /",
    "T02D3170:187a-4": "dngos grub thams cad rab byin pa'i //",
    "T02D3170:187a-5": "ye shes rang bzhin mgon la 'dud //",
    "T02D3170:187a-6": "kri ya'i rgyud kyi rjes 'brangs la //",
    "T02D3170:187a-7": "de yi sgrub thabs bdag gis bshad //",
    "T02D3170:187a-8": "de la re zhig dang por sngags pas yid dang",
    "T02D3170:187a-9": "mthun pa'i gnas su ji ltar bde bar nye bar",
    "T02D3170:187a-10": "gnas la / sdug bsngal gyi chu bor bying bar",
    "T02D3170:187a-11": "gyur pa'i sems can gyi khams rnams la bltas pas",
    "T02D3170:187a-12": "smon lam gdab par bya ste /",
    "T02D3170:187a-13": "sdug bsngal bar gyur pa'i sems can 'di dag rnams",
    "T02D3170:187a-14": "'khor pa na 'khor bar gyur pa de dag 'jam",
    "T02D3170:187a-15": "pa'i dbyangs su gyur nas /",
    "T02D3170:187b-0": "bla na med pa'i go 'phang la legs par dgod par bya'o @187b zhes bya bar ro //",
    "T02D3170:187b-1": "de nas thang ka la sogs par gyur pa'i bcom",
    "T02D3170:187b-2": "ldan 'das 'jam pa'i dbyangs dang bla ma dang sangs",
    "T02D3170:187b-3": "rgyas dang byang chub sems dpa' rnams mdun du yang",
    "T02D3170:187b-4": "dag par dmigs la /",
    "T02D3170:187b-5": "me tog la sogs pas legs par mchod cing yan lag lngas phyag 'tshal te /",
    "T02D3170:187b-6": "sdig pa bshags pa dang slan chad mi byed par sngom pa dang /",
    "T02D3170:187b-7": "bsod nams la rjes su yi rang ba dang bdag",
    "T02D3170:187b-8": "nyid kyi dngos po yongs su dbul ba dang gsum",
    "T02D3170:187b-9": "la skyabs su 'gro ba dang byang chub tu sems",
    "T02D3170:187b-10": "bskyed pa rnams kyang bya ba ni /",
    "T02D3170:187b-11": "tshigs su bcad pa gnyis po 'di dag gis yin te /",
    "T02D3170:187b-12": "dkon mchog gsum la skyabs su mchi //",
    "T02D3170:187b-13": "sdig pa thams cad so sor bshags //",
    "T02D3170:187b-14": "bsod nams kun la rjes yi rang //",
    "T02D3170:187b-15": "sangs rgyas byang chub yid kyis bzung //",
    "T02D3170:187b-16": "bdag gis byang chub sems ni bskyed bgyi zhing //",
    "T02D3170:187b-17": "'gro ba ma lus bdag gis mgron du gnyer //",
    "T02D3170:187b-18": "byang chub mchog gi spyod pa spyad bgyi zhing //",
    "T02D3170:187b-19": "'gro la phan phyir sangs rgyas grub par shog / de nas lam la brten par bya ba'o //",
    "T02D3170:187b-20": "aom chos thams cad rang bzhin gyis rnam par dag",
    "T02D3170:187b-21": "pas bdag kyang rang bzhin gyis rnam par dag pa'o",
    "T02D3170:187b-22": "// 'di'i don rjes su rtogs pas lan gsum brjod",
    "T02D3170:187b-23": "la rang bzhin gyis rnam par dag par mos par",
    "T02D3170:187b-24": "// bya ste / chos thams cad bdag med bar bsgom mo //",
    "T02D3170:187b-25": "khams gsum stong zhing mtshan nyid med pa gzung ba dang 'dzin pa dang bral bar bltas la /",
    "T02D3170:187b-26": "rang gi snying gar yi ge aa las zla ba'i dkyil 'khor ro //",
    "T02D3170:187b-27": "de'i steng du gser btso ma'i mdog lta bu'i yi ge mu:'o //",
    "T02D3170:187b-28": "de las kun du byung ba'i 'od zer gyi tshogs",
    "T02D3170:187b-29": "kyis 'jig rten gyi khams thams cad du khyab par",
    "T02D3170:187b-30": "byas shing kun du snang bar yang bya ste /",
    "T02D3170:187b-31": "skal ba ji lta ba bzhin du sems can rnams",
    "T02D3170:187b-32": "kyi don byas shing de bzhin gshegs pa rnams kyang",
    "T02D3170:187b-33": "bskul nas / sa bon de nyid la legs par gzhug par bya ba'o //",
    "T02D3170:187b-34": "de dag thams cad yongs su rdzogs pa las bdag",
    "T02D3170:187b-35": "nyid 'jam pa'i dbyangs kyi ngo bo nyid du bsgom",
    "T02D3170:187b-36": "par bya ste / sku gser bzhu ba'i mdog dang",
    "T02D3170:187b-37": "mtshungs pa zhal gcig phyag gnyis pa seng ge'i steng",
    "T02D3170:187b-38": "na padma dang zla ba'i gdan la phyed skyil gyis",
    "T02D3170:188a-0": "par bya ste / bzhugs pa / zur phud gsum pa rin @188a * //",
    "T02D3170:188a-1": "po che'i dbu rgyan can zla ba'i 'od kyi dbu",
    "T02D3170:188a-2": "yol dang ldan pa gzhon nu'i rnam pa'i gzugs mnga'",
    "T02D3170:188a-3": "brgyan rnams thams cad kyis brgyan cing /",
    "T02D3170:188a-4": "sgeg pa'i nyams dang legs par ldan pa ste /",
    "T02D3170:188a-5": "phyag gnyis kyis chos kyi 'khor lo'i phyag rgya mdzad",
    "T02D3170:188a-6": "cing phyag g-yon pas shes rab kyi pha rol tu",
    "T02D3170:188a-7": "phyin pa dang bcas pa'i autpala'i mchog bsnams pa'o //",
    "T02D3170:188a-8": "ljang ngar g-yon pa la brten nas ni khro bo chen po gshin rje gshed de /",
    "T02D3170:188a-9": "mdog mthing nag zhal bsgyur zhing mche ba rnam par",
    "T02D3170:188a-10": "gtsigs pa skra kham ser 'khyil ba spyan shin tu",
    "T02D3170:188a-11": "dmar zhing zlum pas phyag g-yas pas bcom ldan 'das",
    "T02D3170:188a-12": "kyis ljang ngar la 'jus pa g-yon pas dbyug tho",
    "T02D3170:188a-13": "'dzin pa'o // de ltar rnam bar bsgoms la sku",
    "T02D3170:188a-14": "gsung thugs kyi zla ba'i dkyil 'khor la aom a'a:",
    "T02D3170:188a-15": "h'um zhes bya ba'i yi ge gsum po dkar po",
    "T02D3170:188a-16": "dang dmar po dang sngon po'i mdog tu rim pa",
    "T02D3170:188a-17": "ji lta ba bzhin du dgod par bya ba'o //",
    "T02D3170:188a-18": "de nas nu ma gnyis kyi bar du zla ba'i",
    "T02D3170:188a-19": "dkyil 'khor la yi ge mu: bsams la de nas",
    "T02D3170:188a-20": "mchod par bya ba dang mchod par byed pa po",
    "T02D3170:188a-21": "tha dad med par dmigs te /",
    "T02D3170:188a-22": "rnam pa sna tshogs pa'i lha rnams kyis yang dag",
    "T02D3170:188a-23": "par bstod par gyur ba bdag nyid lta zhing spro",
    "T02D3170:188a-24": "ba dang bsdu bas ji srid du skyo bar gyur",
    "T02D3170:188a-25": "pa ma yin pa de srid du bsgom par bya",
    "T02D3170:188a-26": "ba'o // de ltar rtag tu bsgom byas na //",
    "T02D3170:188a-27": "sangs rgyas byang chub rab tu 'grub //",
    "T02D3170:188a-28": "skye ba 'di nyid rang la yang //",
    "T02D3170:188a-29": "thugs rje chen po 'jam mgon 'thob //",
    "T02D3170:188a-30": "bsgoms pas skyo bar gyur na rang gi snying gar",
    "T02D3170:188a-31": "zla ba'i dkyil 'khor la sngags rnam par bkod la",
    "T02D3170:188a-32": "zhe na pa med pa'i yid kyis bzlas par bya",
    "T02D3170:188a-33": "ba'o // de la sngags ni 'di yin te /",
    "T02D3170:188a-34": "aom dha rma dh'a tu b'a g'i shva ri mum /",
    "T02D3170:188a-35": "de ltar bzlas pa byas la bsgoms pas kyang skyo bar gyur nas gal te langs bar 'dod na /",
    "T02D3170:188a-36": "de kho na bzhin du legs par mchod cing yang dag par bstod la /",
    "T02D3170:188a-37": "dge ba yongs su bsngos te tshigs su bcad pa 'dis bzod par gsol bar bya ba'o //",
    "T02D3170:188a-38": "rmongs pa'i blo can bdag gis ni //",
    "T02D3170:188a-39": "nongs pa cung zad gang bgyis pa //",
    "T02D3170:188a-40": "de las lus can skyob pa'i mgon //",
    "T02D3170:188a-41": "khyod kyis slar yang de bzod mdzod //",
    "T02D3170:188a-42": "skye dgu rnams la phan pa'i don du smon lam gdab par bya ste /",
    "T02D3170:188b-0": "dge ba 'dis kyang bdag gis sangs @188b rgyas nyid",
    "T02D3170:188b-1": "thob nas srid pa'i rgya mtsho rgal bar dka' ba",
    "T02D3170:188b-2": "las 'gro ba mtha' dag sgrol bar shog /",
    "T02D3170:188b-3": "de nas chos thams cad mnyam pa nyid du lhag",
    "T02D3170:188b-4": "par dmigs la thams cad 'jam pa'i dbyangs kyi rang",
    "T02D3170:188b-5": "bzhin du bltas te rang gi lha'i da rgyal dang",
    "T02D3170:188b-6": "ldan pas ji ltar bde bar gnas par bya ba",
    "T02D3170:188b-7": "yin no // de ltar thun bzhi'am thun gsum du yang rung ste bya ba yin no //",
    "T02D3170:188b-8": "sgrub thabs 'di byas las byung ba'i //",
    "T02D3170:188b-9": "'bras bu bdag gis gang thob pa //",
    "T02D3170:188b-10": "des ni srid gsum 'jig rten 'di //",
    "T02D3170:188b-11": "ma lus 'jam dbyangs nyid gyur cig /'phags pa dpal"
}