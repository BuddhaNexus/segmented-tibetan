{
    "NK010(tha)027:0": "snga 'gyur bka' ma'i bdud rtsi gsang nan gyi 'grel ba bzhugs /",
    "NK010(tha)027:1": "dpal kun tu bzang po la phyag 'tshal lo //",
    "NK010(tha)027:2": "bdud rtsi gsang nan gyi don ni /",
    "NK010(tha)027:3": "rkang pa dang po /",
    "NK010(tha)027:4": "mi bskyod ye shes bde ba'i mchog dang ldan pa'i ro la bsnam du gsol //",
    "NK010(tha)027:5": "zhes mi bskyod pa ni mi 'gyur ba'i don dang /",
    "NK010(tha)027:6": "de'i rang bzhin ye shes las gzhan du mi 'pho",
    "NK010(tha)027:7": "bas sdug bsngal mtha' dag dang bral ba'i bde ba",
    "NK010(tha)027:8": "chen po ste / gang gi bla na 'gro ba'i",
    "NK010(tha)027:9": "chos gzhan med pas rnam pa thams cad pa'i mchog",
    "NK010(tha)027:10": "dang ldan pa'i ro la zag pa med pa'i shes",
    "NK010(tha)027:11": "rab kyis myong ba'i rkyen gyis /",
    "NK010(tha)027:12": "thob bya 'thob pa'i don la bsnam du gsol /",
    "NK010(tha)027:13": "zhes sangs rgyas rnams la dgyes pa bskyed pa'o //",
    "NK010(tha)027:14": "rkang pa gnyis pa sogs pa ni /",
    "NK010(tha)027:15": "byang chub sems dpa'i bde mchog de nyid 'gog pa rnams las bslang ba'i phyir /",
    "NK010(tha)027:16": "chags pa med pa'i bde mchog kun tu myong mdzad bzhes shing bsnam du gsol //",
    "NK010(tha)027:17": "zhes pa'i don /",
    "NK010(tha)027:18": "byang chub sems dpa'i sde snod spyi dang /",
    "NK010(tha)027:19": "khyad par rdo rje theg pa'i dbang gsum las byung ba'i bde mchog de nyid /",
    "NK010(tha)027:20": "thabs dang shes rab gnyis kas spangs pa'i nyan thos",
    "NK010(tha)027:21": "rnams 'gog bden tsam po ba'i byang chub las sad",
    "NK010(tha)027:22": "cing bslang ba'i phyir /",
    "NK010(tha)027:23": "rang rang gi rigs kyi yum dang mnyam par rol",
    "NK010(tha)027:24": "nas ma chags mi chags chags pa med pa'i bde",
    "NK010(tha)027:25": "ba chen po'i ye shes mchog gi bdag nyid can",
    "NK010(tha)027:26": "dus re 'ga' ba las 'das pa'i rnam pa kun",
    "NK010(tha)027:27": "tu kha sbyor yan lag bdun gyi bdag nyid du",
    "NK010(tha)027:28": "nyams su myong bar bskul ba'i don du dam tshig",
    "NK010(tha)027:29": "bdud rtsi sgra bcas su 'phyar nas bzhes shing bsnam",
    "NK010(tha)027:30": "du gsol / zhes go 'phang gang zhig bdag gir mdzad par bskul ba'o //",
    "NK010(tha)027:31": "mchog tu gsang ba'i bde la rol zhing dam bcas 'jig rten sgrol //",
    "NK010(tha)027:32": "byang chub skye gnas bde mchog dbyings las mi nyams dga' ba'i gar mdzod cig /",
    "NK010(tha)027:33": "ces pas de lta bu'i thabs kyi mthar phyin pa",
    "NK010(tha)027:34": "de nyid nyan thos la sogs pas thos su'ang mi",
    "NK010(tha)027:35": "rung bas mchog tu gsang ba'i bde ba chen po",
    "NK010(tha)027:36": "ste / chos nyid gang la rtag tu rol zhing /",
    "NK010(tha)027:37": "de ltar rol pa'i rjes thob thams cad snying rje",
    "NK010(tha)027:38": "chen po 'ba' zhig tu 'char bas dam bcas rang",
    "NK010(tha)027:39": "rgyal rnams gzhan don la bskul /",
    "NK010(tha)027:40": "gzhan rnams dbang du byed pa nyid gtso bor gyur",
    "NK010(tha)027:41": "pa'i phrin las rnam pa bzhis 'jig rten sgrol ba",
    "NK010(tha)027:42": "la brtson no // de phyir byang chub skye gnas",
    "NK010(tha)027:43": "te rnam thar sgo gsum gyi bdag nyid rdo rje",
    "NK010(tha)027:44": "btsun mo'i b+ha ga bde mchog dam pa'i dbyings las",
    "NK010(tha)027:45": "gzhan du mi 'gyur zhing 'pho chags med pa'i don",
    "NK010(tha)027:46": "gyis mi nyams pa dga' ba bzhi'i ye shes la",
    "NK010(tha)027:47": "rol pa chen po'i zlos gar mdzod cig ces zhu",
    "NK010(tha)027:48": "bde'i ye shes bskyed pa la bskul ba yin no",
    "NK010(tha)027:49": "la brtson no // // zhen cing chags pa'i mtha' la nyon mongs rno brkams gzir ba yis //",
    "NK010(tha)027:50": "myong bde bde mchog brgyad dang ldan pas thabs kyis sku la smre bar mdzod //",
    "NK010(tha)027:51": "'gro kun tshangs par spyod pa'i byang chub sgo mor lam ston cing //",
    "NK010(tha)027:52": "bde mchog bdud rtsi khyad par med pa'i tshogs la bka' stsol cig /",
    "NK010(tha)027:53": "ces pa'i don /",
    "NK010(tha)027:54": "sems can rnams kyi rang bzhin ni /",
    "NK010(tha)027:55": "gzung 'dzin la zhe na /",
    "NK010(tha)027:56": "'dod pa la chags pa'i mtha' gnyis kyis nyon mongs pa'i dbal rno brkams chags kyis gzir na /",
    "NK010(tha)027:57": "srid pa'i 'dod chags kyi myong bde tha mal pa",
    "NK010(tha)027:58": "'khor ba'i rang bzhin can du gnas pa de dag",
    "NK010(tha)027:59": "/ rdo rje theg pa'i thabs lam zab mo'i dga'",
    "NK010(tha)027:60": "bzhi lugs 'byung bzhi dang lugs ldog bzhi ste bde",
    "NK010(tha)027:61": "mchog brgyad ldan gyi bdag nyid la sbyor ba'i byed",
    "NK010(tha)027:62": "po ni lha mo dga' ster gnas ster ma khyod",
    "NK010(tha)027:63": "las gzhan du med pas dam tshig gi bdud rtsi",
    "NK010(tha)027:64": "gsang nan ni bzhes la thabs kyi sku la smre",
    "NK010(tha)027:65": "bar mdzod kyi sgras /",
    "NK010(tha)027:66": "yum gyis yab la zhu bde'i ye shes bskyed par bskul zhing /",
    "NK010(tha)027:67": "de ltar dang du bzhes pa'i rgyu 'bras sems can gyi khams la smin te /",
    "NK010(tha)027:68": "'gro ba kun gyi srid pa'i 'dod pa sngags kyi",
    "NK010(tha)027:69": "thabs lam zab mo la brten nas yang dag par",
    "NK010(tha)027:70": "sbyongs pas / ma chags pa la chags pa med //",
    "NK010(tha)027:71": "de ni tshangs mchog rgyal po yin //",
    "NK010(tha)027:72": "zhes pa ltar 'dzag bde'i rgyun lam bcad pa tsam",
    "NK010(tha)027:73": "la ma ltos par 'dod chags rnam dag so sor",
    "NK010(tha)027:74": "rtog pa'i ye shes su shar ba'i tshangs spyod chen",
    "NK010(tha)027:75": "po'i byang chub sgo mor lam ston cig ces /",
    "NK010(tha)027:76": "thar pa bstan pa'i chos kyi bdud rtsi la bskul ba'o //",
    "NK010(tha)027:77": "de lta bu'i bde mchog gi bdud rtsi ni thabs",
    "NK010(tha)027:78": "khyad par can 'di la ma bsten par 'byung ba",
    "NK010(tha)027:79": "med pas / khyad par med pa ste sems can",
    "NK010(tha)027:80": "gyi khams rnam pa thams cad la stsol zhig ces",
    "NK010(tha)027:81": "med pas / pa ste / nyin bzhin bram ze gsod pa dang //",
    "NK010(tha)027:82": "mtshams med lnga ni byed pa kun //",
    "NK010(tha)027:83": "'di yi lam gyis grol 'gyur te //",
    "NK010(tha)027:84": "zhes bshad pa bzhin no //",
    "NK010(tha)027:85": "zhes pa 'di yang zhabs drung yang steng pa 'jigs med dga' ba'i ngor /",
    "NK010(tha)027:86": "rig pa 'dzin pa 'jigs med gling pas don bsdu",
    "NK010(tha)027:87": "gtso bor bton nas yud tsam la blo thog nas",
    "NK010(tha)027:88": "bkod pa'o // dge'o //",
    "NK010(tha)027:89": "dge'o //",
    "NK010(tha)027:90": "dge'o //"
}