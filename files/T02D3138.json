{
    "T02D3138:317b-0": "@317b # // rgya gar skad du /",
    "T02D3138:318a-0": "pra t'i tya sa mutp'a da hri da ya @318a * //",
    "T02D3138:318a-1": "kalpam /",
    "T02D3138:318a-2": "bod skad du /",
    "T02D3138:318a-3": "rten cing 'brel par 'byung ba'i snying po'i cho ga zhib mo /",
    "T02D3138:318a-4": "sangs rgyas dang byang chub sems dpa' thams cad la phyag 'tshal la //",
    "T02D3138:318a-5": "chos gang rgyus 'byung de dag gi / rgyu dang de 'gog gang yin pa //",
    "T02D3138:318a-6": "de bzhin gshegs pas bka' stsal te //",
    "T02D3138:318a-7": "de skad gsungs pa dge sbyong che //",
    "T02D3138:318a-8": "tshigs bcad 'di yi cho ga ni //",
    "T02D3138:318a-9": "sems can rnams la phan byed pa //",
    "T02D3138:318a-10": "las kun 'grub par bya ba'i phyir //",
    "T02D3138:318a-11": "cho ga bzhin du bshad par bya //",
    "T02D3138:318a-12": "de la re zhig sgrub pa po'i skyes bus dang",
    "T02D3138:318a-13": "por sangs rgyas bcom ldan 'das la sems rab tu",
    "T02D3138:318a-14": "dang ba chen pos bskyed par bya'o //",
    "T02D3138:318a-15": "'di snyam du yang sems bskyed par bya ste /",
    "T02D3138:318a-16": "bcom ldan 'das kyis tshigs su bcad pa 'dis sems",
    "T02D3138:318a-17": "can rnams kyi rten cing 'brel bar 'byung ba lugs",
    "T02D3138:318a-18": "dang mthun pa dang /",
    "T02D3138:318a-19": "lugs dang mi mthun pa'i sgo nas 'jug pa dang /",
    "T02D3138:318a-20": "ldog pa gsungs te 'di ltar las dang nyon mongs",
    "T02D3138:318a-21": "pa yod na ni sems can rnams 'khor bar 'jug",
    "T02D3138:318a-22": "par 'gyur la / las dang nyon mongs pa med",
    "T02D3138:318a-23": "na ni sems can rnams 'khor ba las ldog go",
    "T02D3138:318a-24": "zhes bya ba'i bden pa'i tshig 'dis bdag gi cho",
    "T02D3138:318a-25": "ga zhib mo zhig grub par gyur cig ces sems",
    "T02D3138:318a-26": "par 'gyur la / bskyed par bya'o // de'i 'og tu 'di skad ces tshig brjod par bya'o //",
    "T02D3138:318a-27": "sangs rgyas la phyag 'tshal lo //",
    "T02D3138:318a-28": "chos la phyag 'tshal lo //",
    "T02D3138:318a-29": "dge 'dun la phyag 'tshal lo //",
    "T02D3138:318a-30": "yang dag par rdzogs pa'i sangs rgyas gangg'a'i klung gi",
    "T02D3138:318a-31": "bye ma snyed nyan thos kyi dge 'dun dang bcas",
    "T02D3138:318a-32": "pa la phyag 'tshal lo //",
    "T02D3138:318a-33": "rang sangs rgyas rnams la phyag 'tshal lo //",
    "T02D3138:318a-34": "dgra bcom pa rnams la phyag 'tshal lo //",
    "T02D3138:318a-35": "phyir mi 'ong ba rnams la phyag 'tshal lo //",
    "T02D3138:318a-36": "lan cig phyir 'ong ba rnams la phyag 'tshal lo //",
    "T02D3138:318a-37": "nor bu grub pa rnams la phyag 'tshal lo zhes brjod par bya'o //",
    "T02D3138:318a-38": "rim pa 'dis de dag gi las thams cad tshigs",
    "T02D3138:318a-39": "su bcad pa 'di'i cho ga bzhin du sbyar bar",
    "T02D3138:318a-40": "bya ste / de lta bu ni cho ga zhib mo dang po yin no //",
    "T02D3138:318a-41": "de nas rang gi lag mthil lam lus la sangs",
    "T02D3138:318a-42": "rgyas bcom ldan 'das kyi sku skyes bu chen po'i",
    "T02D3138:318a-43": "mtshan sum cu rtsa gnyis kyis brgyan pa /",
    "T02D3138:318b-0": "dpe byad bzang po brgyad cus spras pa @318b me'i",
    "T02D3138:318b-1": "khams la snyoms par bzhugs par bsam par bya ste",
    "T02D3138:318b-2": "/ de lta bu ni lha rjes su dran pa'i cho ga yin no //",
    "T02D3138:318b-3": "da ni sbyor ba bri bar bya ste /",
    "T02D3138:318b-4": "rims kyis btab pa dang /",
    "T02D3138:318b-5": "klad pa na ba dang mig na pa la sogs",
    "T02D3138:318b-6": "pa ji ltar 'dod pa tshigs su bcad pa 'dis",
    "T02D3138:318b-7": "lag pa g-yas pa'i khu tshur gyis dbyung ba'i tshul",
    "T02D3138:318b-8": "du byab par bya'o //",
    "T02D3138:318b-9": "rims nyin gsum pa dang /",
    "T02D3138:318b-10": "nyin bzhi pa dang /",
    "T02D3138:318b-11": "rtag pa dang /",
    "T02D3138:318b-12": "rims mi bzad pas thebs pa rnams la bu mo",
    "T02D3138:318b-13": "gzhon nus bkal pa'i skud pa la bzlas brjod brgya",
    "T02D3138:318b-14": "byas pa gdags par bya'o //",
    "T02D3138:318b-15": "de bzhin du rims sel ba'i bdug pa'i ri lu",
    "T02D3138:318b-16": "dag ji ltar 'dod par bzlas brjod byas nas bdug",
    "T02D3138:318b-17": "par bya'o // snying nad dang rtsib logs na bas",
    "T02D3138:318b-18": "thebs pa rnams la chu la bzlas brjod bcu'am bcu",
    "T02D3138:318b-19": "gnyis bzlas nas blud par bya'o //",
    "T02D3138:318b-20": "yang na nad de la phan pa'i sman dang bcas la bzlas brjod byas la blud do //",
    "T02D3138:318b-21": "g-yen pa dang /",
    "T02D3138:318b-22": "rngo dang /",
    "T02D3138:318b-23": "'brum bu dang /",
    "T02D3138:318b-24": "phol mig la sogs pa dang /",
    "T02D3138:318b-25": "rma red pa la grog tshang gi sa la snga",
    "T02D3138:318b-26": "ma bzhin du bzlas brjod byas nas bsku bar bya'o",
    "T02D3138:318b-27": "// gzhang 'brum mam pho mtshan 'brum bus thebs pa",
    "T02D3138:318b-28": "rnams la skyer khanda'i ri lu'am byang chub sems dpa'i",
    "T02D3138:318b-29": "ri lu la bzlas brjod byas nas bsku bar bya'o",
    "T02D3138:318b-30": "// // mdor na nad kyi rnam pa gang gis",
    "T02D3138:318b-31": "thebs pa de la bdag nyid kyis tshab che chung",
    "T02D3138:318b-32": "shes par byas la tshigs su bcad pa 'dis bzlas",
    "T02D3138:318b-33": "brjod mang ba'am nyung du nyi shu sum cu bzlas",
    "T02D3138:318b-34": "pas byug pa'am bsku bar bya'o //",
    "T02D3138:318b-35": "'khru bas thabs pa rnams la sman khu'am ri lu'i",
    "T02D3138:318b-36": "rdzas kyi rigs gzhan la bzlas brjod lnga'am drug bzlas",
    "T02D3138:318b-37": "nas zar gzhug ste /",
    "T02D3138:318b-38": "de lta bu'i nad gso ba'i cho ga yin no //",
    "T02D3138:318b-39": "de nas lo tog nas dang /",
    "T02D3138:318b-40": "gro dang /",
    "T02D3138:318b-41": "'bras dang /",
    "T02D3138:318b-42": "sran mungga dang /",
    "T02D3138:318b-43": "mon sran dre'u dang /",
    "T02D3138:318b-44": "ras bal gyi shing dang /",
    "T02D3138:318b-45": "rgun 'brum dang /",
    "T02D3138:318b-46": "aa ru ra la sogs pa la za pa'i srin bu dang sbyar ba dang /",
    "T02D3138:318b-47": "phye ma leb dang /",
    "T02D3138:318b-48": "byi ba dang /",
    "T02D3138:318b-49": "ne tse dang /",
    "T02D3138:318b-50": "ri skegs la sogs pa kha bcing pa'i phyir zhing",
    "T02D3138:318b-51": "gi khyon shes par byas nas bye ma'am thal ba",
    "T02D3138:318b-52": "bre gang ngam / de las lhag tsam la bzlas",
    "T02D3138:318b-53": "brjod brgya rtsa brgyad byas nas zhing la gtong bar",
    "T02D3138:319a-0": "bre gang ngam / @319a * // bya'o ;",
    "T02D3138:319a-1": "/ de lta bu ni lo thog la phan pa'i cho ga yin no //",
    "T02D3138:319a-2": "de bzhin du ha cang char ches na bcom ldan",
    "T02D3138:319a-3": "'das la phul ba'i me tog dman ma re re",
    "T02D3138:319a-4": "la bzlas brjod nyi shu rtsa gcig byas nas /",
    "T02D3138:319a-5": "bla gab med pa'i phyogs su ba lang gi lci bas dkyil 'khor gru bzhi pa zhig byas la /",
    "T02D3138:319a-6": "dbus su bum pa bzhag nas steng du kham phor gzhag par bya'o //",
    "T02D3138:319a-7": "kham phor gyi nang du me tog dman pa bzlas brjod byas pa bsregs pas 'chad par 'gyur te /",
    "T02D3138:319a-8": "'di ni char bcad pa'i cho ga'o //",
    "T02D3138:319a-9": "de bzhin du ser ba bzlog pa la se'u'i lcug",
    "T02D3138:319a-10": "ma'am nya phyis lcug ma la bzlas brjod brgya rtsa",
    "T02D3138:319a-11": "brgyad byas nas sprin bzlog par bya'o //",
    "T02D3138:319a-12": "yang na yungs kar la bzlas brjod brgya rtsa brgyad byas nas thum por byas te /",
    "T02D3138:319a-13": "se'u'i lcug ma'i thor tho la bcings nas bla gab med par gzugs te /",
    "T02D3138:319a-14": "de lta bu ni sprin bzlog pa'i cho ga yin no //",
    "T02D3138:319a-15": "de bzhin du 'byung po dang /",
    "T02D3138:319a-16": "sha za dang /",
    "T02D3138:319a-17": "brjed byed kyi gdon gyis zin pa rnams bum pa'am zangs kyi ril bar yungs kar yang blugs /",
    "T02D3138:319a-18": "dri'i rdzas ga pur dang /",
    "T02D3138:319a-19": "tsandan dang /",
    "T02D3138:319a-20": "gla rtsi la sogs pa yang bcu gnas bzlas brjod brgya rtsa brgyad byas te /",
    "T02D3138:319a-21": "sku gdung dang bcas pa'i mchod rten nam /",
    "T02D3138:319a-22": "dri gtsang khang ngam /",
    "T02D3138:319a-23": "sa phyogs bde ba zhig tu bzhag la /",
    "T02D3138:319a-24": "phyis sa phyogs gzhan par ba lang gi lci bas dkyil 'khor gru bzhi pa byas te /",
    "T02D3138:319a-25": "me tog gis gtor la phyogs bzhir bum pa gang ba bzhag ste /",
    "T02D3138:319a-26": "gu gul gyi bdugs pas bdug par bya'o //",
    "T02D3138:319a-27": "de nas bkru bar bya ba de gos dkar po bskon nas dkyil 'khor gyi nang du bzhag la /",
    "T02D3138:319a-28": "bum par sa bon thams cad dang rin po che thams cad bcug la /",
    "T02D3138:319a-29": "rje btsun sangs rgyas la reg par byas pa'i chu'i rgyun gyis bkrus na /",
    "T02D3138:319a-30": "nad thams cad las thar bar 'gyur ro //",
    "T02D3138:319a-31": "nad 'go ba thams cad dang 'tshe ba thams cad thag ring por 'gyur ro //",
    "T02D3138:319a-32": "rim pa de ltar byas na 'byung po'i gdon dang /",
    "T02D3138:319a-33": "brjed byed dang /",
    "T02D3138:319a-34": "sha za la sogs pas kyang glags rnyed par mi 'gyur te /",
    "T02D3138:319a-35": "de lta bu ni bum pa'i cho ga yin no //",
    "T02D3138:319b-0": "de bzhin du sbyor ba gzhan yang byis pas @319b",
    "T02D3138:319b-1": "'jigs pa rnams la gi wang la bzlas brjod lan",
    "T02D3138:319b-2": "nyi shu rtsa gcig byas pas /",
    "T02D3138:319b-3": "'phags pa stobs po che bris la gtsang spra byas la mgul bar gdags so //",
    "T02D3138:319b-4": "de bzhin du yungs kar la bzlas brjod byas nas mgul du gdags so //",
    "T02D3138:319b-5": "gu gul gyi bdug pa la yang dag par bzlas brjod gnyis sam gsum byas nas bdug go //",
    "T02D3138:319b-6": "mkha' 'gro mas zin pa la yungs kar dang gu",
    "T02D3138:319b-7": "gul gyi bdug pa la de bzhin du bzlas brjod",
    "T02D3138:319b-8": "byas pas bdug par bya'o //",
    "T02D3138:319b-9": "yang na skud pa la snga ma de bzhin du bzlas brjod byas nas mgul du gdags te ;",
    "T02D3138:319b-10": "de lta bu ni byis pa gso ba'i cho ga yin no //",
    "T02D3138:319b-11": "de bzhin du bud med du thogs pa la chu",
    "T02D3138:319b-12": "la bzlas brjod lnga'am drug byas nas blud na legs",
    "T02D3138:319b-13": "par btsa' bar 'gyur ro //",
    "T02D3138:319b-14": "de bzhin du bud med mo gsham la rje btsun",
    "T02D3138:319b-15": "sangs rgyas kyi sku bsil ba'i chu la bzlas brjod",
    "T02D3138:319b-16": "nyi shu rtsa gcig byas te /",
    "T02D3138:319b-17": "khrus byas pas lus gtsang mar gyur pa la blud na bu tsha byung zhing phan par 'gyur te /",
    "T02D3138:319b-18": "de lta bu ni rigs rgyud spel ba'i cho ga yin no //",
    "T02D3138:319b-19": "lam du zhugs pa rnams kyis skud pa la bzlas",
    "T02D3138:319b-20": "brjod lan bdun byas nas re re bzhin mdud pa",
    "T02D3138:319b-21": "dor bar bya'o // yang na gos kyi mtha' la lan gnyis sam gsum bzlas brjod byas te /",
    "T02D3138:319b-22": "mdud pa bor na bde bar 'gro bar 'gyur te /",
    "T02D3138:319b-23": "de lta bu ni lam du nyes pa mi 'byung ba'i cho ga yin no //",
    "T02D3138:319b-24": "shu dag tshon gang tsam lo gcig gi nyi ma'i",
    "T02D3138:319b-25": "grangs dang mnyam pa blangs nas grangs de tsam du",
    "T02D3138:319b-26": "bzlas brjod byas la /",
    "T02D3138:319b-27": "mar yang srang de tsam zhig la bzlas brjod byas nas bum pa gcig tu blugs te /",
    "T02D3138:319b-28": "bkrus nas nyi ma re re zhing shu dag gi dum bu dang /",
    "T02D3138:319b-29": "mar srang gcig la bzlas brjod byas nas zos na yid gzhungs pa'i mchog tu 'gyur ro //",
    "T02D3138:319b-30": "de bzhin du ba ser skya'i 'o ma dang mar",
    "T02D3138:319b-31": "dang bzlas brjod brgya rtsa brgyad byas pa'i 'o thug",
    "T02D3138:319b-32": "sna ma'i mgo lcogs kyis dkrugs te zos na yid",
    "T02D3138:319b-33": "gzhungs pa'i mchog tu 'gyur te /",
    "T02D3138:319b-34": "de lta bu ni yid gzhungs pa'i cho ga yin no //",
    "T02D3138:319b-35": "de bzhin du me tog dang /",
    "T02D3138:319b-36": "'bras bu'am /",
    "T02D3138:319b-37": "rtsva'am /",
    "T02D3138:320a-0": "shing ngam @320a * //",
    "T02D3138:320a-1": "'jim pa lag pa g-yas pa'i chang par bcug la",
    "T02D3138:320a-2": "lan nyi shu rtsa gcig chang par bcug pa byin",
    "T02D3138:320a-3": "pa de dang mdza' bar 'gyur ro //",
    "T02D3138:320a-4": "de ni mdza' bar 'gyur ba'i cho ga yin no //",
    "T02D3138:320a-5": "de bzhin du ba lang dang rta la sogs pa",
    "T02D3138:320a-6": "phyugs 'chi bar nye bar gnas pa'i tshe chu yungs",
    "T02D3138:320a-7": "kar dang bcas pa la brgya rtsa brgyad bzlas brjod",
    "T02D3138:320a-8": "byas pa'i thum po gdags so //",
    "T02D3138:320a-9": "de bzhin du mi rnams 'chi ba'i gnod pa 'byung ba la /",
    "T02D3138:320a-10": "yungs kar la de bzhin du bzlas brjod byas pa'i",
    "T02D3138:320a-11": "thum po mgo skyob kyi thog tu gdags par bya",
    "T02D3138:320a-12": "ste / 'di lta bu ni re zhig mi ngas dang phyugs ngas gso ba'i cho ga yin no //",
    "T02D3138:320a-13": "re zhig ne rban rakshi ta /",
    "T02D3138:320a-14": "bdag gis rang gi bla ma las tshigs su bcad",
    "T02D3138:320a-15": "pa mthu bsam gyis mi khyab pa'i sbyor ba brgya",
    "T02D3138:320a-16": "thos so // de yang yun rings pas kha cig ni brjad de /",
    "T02D3138:320a-17": "che long kun bsdus pa yin no //",
    "T02D3138:320a-18": "'di thams cad 'grub pa la the tshom mi bya'o //",
    "T02D3138:320a-19": "nangs na yang gang la yid ches pas dad pa",
    "T02D3138:320a-20": "yod pa de la lhag par 'grub par 'gyur ro",
    "T02D3138:320a-21": "zhes bya bar nges so //",
    "T02D3138:320a-22": "bzlas brjod 'bum byas nas dgos pa ci yang mi 'grub pa med do //",
    "T02D3138:320a-23": "tho gar yul nas skyes gyur pa //",
    "T02D3138:320a-24": "dge slong ne rban rakshi tas ;",
    "T02D3138:320a-25": "/ cho ga bzang po tshul bzhin du //",
    "T02D3138:320a-26": "rab tu 'bad nas bshad pa yin //",
    "T02D3138:320a-27": "rten cing 'brel par 'byung ba'i snying po'i cho ga zhib mo //"
}