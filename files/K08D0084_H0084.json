{
    "K08D0084_H0084:175b-0": "@175b / /rgya gar skad du /",
    "K08D0084_H0084:175b-1": "a'arya p'a ri k'a bi ma la shrad dh'a pa ri pritstsha n'a ma mah'a y'a na s'u tra /",
    "K08D0084_H0084:175b-2": "bod skad du /",
    "K08D0084_H0084:175b-3": "bu mo rnam dag dad pas zhus pa le'u bzhi bcu pa /",
    "K08D0084_H0084:175b-4": "bam po dang po /",
    "K08D0084_H0084:175b-5": "sangs rgyas dang byang chub sems dpa' thams cad la phyag 'tshal lo //",
    "K08D0084_H0084:175b-6": "'di skad bdag gis thos pa dus gcig na; bcom",
    "K08D0084_H0084:175b-7": "ldan 'das mnyan yod na rgyal bu rgyal byed kyi",
    "K08D0084_H0084:175b-8": "tshal mgon med zas sbyin gyi kun dga' ra ba",
    "K08D0084_H0084:175b-9": "na dge slong gi dge 'dun chen po lnga brgya",
    "K08D0084_H0084:175b-10": "dang / byang chub sems dpa' sems dpa' chen po brgya stong dang thabs gcig tu bzhugs te /",
    "K08D0084_H0084:175b-11": "thams cad kyang shes par bya ba rnams rab tu shes pa /",
    "K08D0084_H0084:175b-12": "gzungs dang /",
    "K08D0084_H0084:175b-13": "thogs pa med pa'i spobs pa thob pa /",
    "K08D0084_H0084:175b-14": "bzod pa phun sum tshogs pa /",
    "K08D0084_H0084:175b-15": "bdud kyi dpung rab tu bcom pa /",
    "K08D0084_H0084:175b-16": "de bzhin gshegs pa rnams kyis brnyes pa'i chos rnams",
    "K08D0084_H0084:175b-17": "rab tu thob pa sha stag la 'di lta ste",
    "K08D0084_H0084:175b-18": "/ byang chub sems dpa' 'jig rten 'dzin dang /",
    "K08D0084_H0084:176a-0": "byang chub sems @176a *//",
    "K08D0084_H0084:176a-1": "dpa' lam 'dzin dang /",
    "K08D0084_H0084:176a-2": "byang chub sems dpa' sa 'dzin dang /",
    "K08D0084_H0084:176a-3": "byang chub sems dpa' sa 'dzin chen po dang /",
    "K08D0084_H0084:176a-4": "byang chub sems dpa' mos blo gros dang; byang chub sems dpa' mos byed dang /",
    "K08D0084_H0084:176a-5": "byang chub sems dpa' gzugs mdzes bkod pa dang /",
    "K08D0084_H0084:176a-6": "byang chub sems dpa' rin po che'i tog dang /",
    "K08D0084_H0084:176a-7": "byang chub sems dpa' rin po che'i rgyal mtshan dang /",
    "K08D0084_H0084:176a-8": "byang chub sems dpa' rin chen sems pa dang /",
    "K08D0084_H0084:176a-9": "byang chub sems dpa' rin chen 'byung gnas dang /",
    "K08D0084_H0084:176a-10": "byang chub sems dpa' rin chen blo gros dang /",
    "K08D0084_H0084:176a-11": "byang chub sems dpa' rin chen yon tan dang /",
    "K08D0084_H0084:176a-12": "byang chub sems dpa' rin chen 'od dang /",
    "K08D0084_H0084:176a-13": "gzhan yang bskal pa bzang po'i byang chub sems dpa'",
    "K08D0084_H0084:176a-14": "byams pa la sogs pa gtso bor gyur pa dang",
    "K08D0084_H0084:176a-15": "thabs gcig go / gzhan yang sems dpa' dpe zla",
    "K08D0084_H0084:176a-16": "med pa'i byang chub sems dpa' 'jam dpal la sogs",
    "K08D0084_H0084:176a-17": "pa gtso bor gyur pa drug cu po de dag",
    "K08D0084_H0084:176a-18": "dang yang thabs gcig go /",
    "K08D0084_H0084:176a-19": "gzhan yang skyes bu chen po byang chub sems dpa'",
    "K08D0084_H0084:176a-20": "bzang skyong la sogs pa gtso bor gyur pa drug",
    "K08D0084_H0084:176a-21": "cu dang yang thabs gcig go /",
    "K08D0084_H0084:176a-22": "gzhan yang dga' ldan gyi ris kyi lha'i bu nyi",
    "K08D0084_H0084:176a-23": "khri 'khor de nyid 'dus par gyur pa dag dang",
    "K08D0084_H0084:176a-24": "yang thabs gcig go /",
    "K08D0084_H0084:176a-25": "de'i tshe bcom ldan 'das bkod pa chen po'i mdzod",
    "K08D0084_H0084:176a-26": "ces bya ba'i seng ge'i gdan la 'khor brgya stong",
    "K08D0084_H0084:176a-27": "tshad med pa dag gis yongs su bskor nas bzhugs",
    "K08D0084_H0084:176b-0": "@176b pas; nyi zla lta bu'i 'od zer gyis ni",
    "K08D0084_H0084:176b-1": "kun du snang bar mdzad /",
    "K08D0084_H0084:176b-2": "brgya byin dang /",
    "K08D0084_H0084:176b-3": "tshangs pa'i rgyal po ltar gzi brjid kyis khyad par du 'phags /",
    "K08D0084_H0084:176b-4": "ri'i rgyal po ri rab lta bur shin tu mtho zhing phal las ni mngon par 'phags par gyur /",
    "K08D0084_H0084:176b-5": "sgron ma chen po lta bur 'od zer dag ni rab tu 'bar /",
    "K08D0084_H0084:176b-6": "glang po che'i rgyal po ltar phan tshun du ni gzigs par mdzad /",
    "K08D0084_H0084:176b-7": "seng ge'i sgra sgrogs pa ltar bsnyengs pa mi mnga' bar ni tshes ston par mdzad /",
    "K08D0084_H0084:176b-8": "lha ma yin gyi rgyal po sgra gcan zin ltar 'khor mang po rnams ni zil gyis mnan /",
    "K08D0084_H0084:176b-9": "mtshan dang dpe byad bzang po dag gis ni sku rab tu brgyan /",
    "K08D0084_H0084:176b-10": "gzi byin dang mthu stobs dag ni rab tu 'bar bar gyur te /",
    "K08D0084_H0084:176b-11": "sems can thams cad des pa'i don mchog la dgod cing khong du chud par mdzad pa'i phyir /",
    "K08D0084_H0084:176b-12": "tshangs pa'i sgra dbyangs stong gsum gyi stong chen po'i 'jig rten gyi khams kun du bsgrags nas /",
    "K08D0084_H0084:176b-13": "'khor mang po'i dbus su chos ston par mdzad do //",
    "K08D0084_H0084:176b-14": "de nas rgyal po gsal rgyal gyi bu mo rnam",
    "K08D0084_H0084:176b-15": "dag dad pa zhes bya ba gzhon nu ma byad",
    "K08D0084_H0084:176b-16": "bzhin sdug cing mdzes la /",
    "K08D0084_H0084:176b-17": "sems can rnams kyis mthong bar mos pa /",
    "K08D0084_H0084:176b-18": "sngon dge ba'i rtsa ba bskyed pa /",
    "K08D0084_H0084:176b-19": "theg pa chen po bsgoms pa zhig yod pa de",
    "K08D0084_H0084:176b-20": "bu mo gzhon nu ma lnga brgyas yongs su bskor",
    "K08D0084_H0084:176b-21": "te / so so nas gser gyi phreng ba thogs nas grong khyer mnyan yod nas byung ste /",
    "K08D0084_H0084:176b-22": "rgyal bu rgyal byed kyi tshal du phyin pa dang /",
    "K08D0084_H0084:177a-0": "bcom ldan 'das @177a *//",
    "K08D0084_H0084:177a-1": "kyi zhabs la spyi bos gtugs te phyag byas nas lan gsum bskor ba byas te /",
    "K08D0084_H0084:177a-2": "bcom ldan 'das kyi spyan sngar phyogs gcig tu 'khod nas tshigs su bcad de mngon par bstod pa /",
    "K08D0084_H0084:177a-3": "yun ring bsod nams rnam dag 'phrin las bsags //",
    "K08D0084_H0084:177a-4": "yon tan rgya mtsho mtha' yas yongs rdzogs shing //",
    "K08D0084_H0084:177a-5": "mang po dad mos dga' bar mdzad pas nas /",
    "K08D0084_H0084:177a-6": "de slad thub mchog khyed la bdag phyag 'tshal //",
    "K08D0084_H0084:177a-7": "gzi byin lam me ya mtshan rab ston cing //",
    "K08D0084_H0084:177a-8": "rin chen 'byung gnas chos sgo ston par mdzad //",
    "K08D0084_H0084:177a-9": "sku yi 'od zer 'dom gang rtag gsal bas; blo chen gsal ba'i rdzing la bdag phyag 'tshal //",
    "K08D0084_H0084:177a-10": "yon tan ljon shing bsod nams bsags ma 'tshal /",
    "K08D0084_H0084:177a-11": "mi mchog khyod la 'jig rten kun gyis bsngags //",
    "K08D0084_H0084:177a-12": "smon lam chen po tshul khrims yongs rdzogs pas //",
    "K08D0084_H0084:177a-13": "de slad mchod 'os gtso la bdag phyag 'tshal //",
    "K08D0084_H0084:177a-14": "chos mchog rab gnas rtag par zhi zhing dben //",
    "K08D0084_H0084:177a-15": "'jig rten kun la thugs snyoms bu gcig bzhin //",
    "K08D0084_H0084:177a-16": "mkhyen pa dag gis spyod rnams rab mkhyen pas //",
    "K08D0084_H0084:177a-17": "'dren mkhan bzhin du mnyam pa'i shul yang ston //",
    "K08D0084_H0084:177a-18": "rab brtan brtson 'grus ldan par mchis 'gyur na //",
    "K08D0084_H0084:177a-19": "byams dang thugs rjes sems can sman mdzad pas //",
    "K08D0084_H0084:177a-20": "byang chub sems dpa'i spyod pa gang lags pa //",
    "K08D0084_H0084:177a-21": "de bzhin gshegs pas bkas ni bshad du gsol //",
    "K08D0084_H0084:177b-0": "ji ltar rab brtan stobs ni @177b thob gyur nas //",
    "K08D0084_H0084:177b-1": "'khor ba na gnas kyang bdun dpung pham bgyid lags //",
    "K08D0084_H0084:177b-2": "ji ltar mnyam pa'i chos ni thob 'gyur zhing //",
    "K08D0084_H0084:177b-3": "ji ltar sems can yongs su smin bgyid lags //",
    "K08D0084_H0084:177b-4": "ji ltar bgyis na sa gzhi nam mkha' dang //",
    "K08D0084_H0084:177b-5": "rlung dang me chu ji ltar bzhin du 'gyur //",
    "K08D0084_H0084:177b-6": "ji ltar yid ches thob nas chos gnas shing //",
    "K08D0084_H0084:177b-7": "ri rab seng ge rgyal ba bzhin du 'gyur //",
    "K08D0084_H0084:177b-8": "ji ltar byams sdang sems ni yongs spangs nas //",
    "K08D0084_H0084:177b-9": "sems gtsang drang la g-yo sgyu ma mchis 'gyur //",
    "K08D0084_H0084:177b-10": "ji ltar sbyin dang tshul khrims bzod pa dang //",
    "K08D0084_H0084:177b-11": "brtson 'grus bsam gtan rnam grol skye 'gyur zhing //",
    "K08D0084_H0084:177b-12": "shes rab nyon mongs mun pa rab bcom zhing //",
    "K08D0084_H0084:177b-13": "rtag par thabs chen la ni gnas pa dang //",
    "K08D0084_H0084:177b-14": "ting 'dzin gzugs la thogs pa ma mchis shing //",
    "K08D0084_H0084:177b-15": "tshad med bzhi dang mngon shes lnga la gnas //",
    "K08D0084_H0084:177b-16": "ji ltar sangs rgyas spyan sngar gnas gyur nas //",
    "K08D0084_H0084:177b-17": "rtag par brdzus te skye zhing tshe rabs dran //",
    "K08D0084_H0084:177b-18": "sbyangs pa'i brtsod pa ma mchis dgon gnas nas //",
    "K08D0084_H0084:177b-19": "sems ni rab btul nyon mongs zhi bgyid dang; ;tshul khrims ldan zhing byang chub lam bsgoms dang //",
    "K08D0084_H0084:177b-20": "bdud rtsi 'gog thob bdud dpung 'joms pa dang //",
    "K08D0084_H0084:177b-21": "bde stsol chos kyi 'khor lo bskor 'gyur ba //",
    "K08D0084_H0084:177b-22": "de 'dra'i yang dag lam ni bkas bshad gsol //",
    "K08D0084_H0084:177b-23": "de nas bcom ldan 'das kyis bu mo rnam dag dad pa la bka' stsal pa /",
    "K08D0084_H0084:177b-24": "bu mo /",
    "K08D0084_H0084:178a-0": "byang chub sems dpa' gang stobs rnam pa brgyad dang ldan par gyur @178a *//",
    "K08D0084_H0084:178a-1": "na; 'khor ba na gnas kyang rab tu brtan pa'i",
    "K08D0084_H0084:178a-2": "dpa' bor 'gyur zhing yongs su ngal ba med par",
    "K08D0084_H0084:178a-3": "'gyur ro // brgyad gang zhe na /",
    "K08D0084_H0084:178a-4": "dang po ni /",
    "K08D0084_H0084:178a-5": "sems kyi 'dun pa'i stobs te /",
    "K08D0084_H0084:178a-6": "g-yo sgyu med pa'i phyir ro //",
    "K08D0084_H0084:178a-7": "gnyis pa ni /",
    "K08D0084_H0084:178a-8": "mos pa'i stobs te /",
    "K08D0084_H0084:178a-9": "sdig pa rnams sbyong bar byed pa'i phyir ro //",
    "K08D0084_H0084:178a-10": "gsum pa ni /",
    "K08D0084_H0084:178a-11": "sbyor ba'i stobs te /",
    "K08D0084_H0084:178a-12": "rtag tu dge ba bsgrub pa'i phyir ro //",
    "K08D0084_H0084:178a-13": "bzhi pa ni /",
    "K08D0084_H0084:178a-14": "mngon par yid ches pa'i stobs te /",
    "K08D0084_H0084:178a-15": "las kyi rnam par smin pa dag la shin tu mngon par yid ches pa'i phyir ro //",
    "K08D0084_H0084:178a-16": "lnga pa ni /",
    "K08D0084_H0084:178a-17": "byang chub kyi sems kyi stobs te /",
    "K08D0084_H0084:178a-18": "theg pa dma' ba rnams yongs su mi tshol ba'i phyir ro //",
    "K08D0084_H0084:178a-19": "drug pa ni /",
    "K08D0084_H0084:178a-20": "byams pa chen po'i stobs te /",
    "K08D0084_H0084:178a-21": "las kyis sems can la gnod par mi byed pa'i phyir ro //",
    "K08D0084_H0084:178a-22": "bdun pa ni /",
    "K08D0084_H0084:178a-23": "snying rje chen po'i stobs te /",
    "K08D0084_H0084:178a-24": "gnod pa rnams dang du len pa'i phyir ro //",
    "K08D0084_H0084:178a-25": "brgyad pa ni /",
    "K08D0084_H0084:178a-26": "dge ba'i bshes gnyen gyi stobs te /",
    "K08D0084_H0084:178a-27": "dus dus su sad par byed pa'i phyir ro //",
    "K08D0084_H0084:178a-28": "bu mo /",
    "K08D0084_H0084:178a-29": "'di ni stobs rnam pa brgyad ces bya ste /",
    "K08D0084_H0084:178a-30": "byang chub sems dpa' gang stobs brgyad po 'di dag",
    "K08D0084_H0084:178a-31": "dang ldan par gyur na rab tu bstan pa'i dpa'",
    "K08D0084_H0084:178a-32": "bor 'gyur bas / 'khor ba na gnas kyang mngon par zhen cing chags pa med par 'gyur ro //",
    "K08D0084_H0084:178a-33": "de nas bcom ldan 'das kyis yang tshigs su bcad de bka' stsal pa /",
    "K08D0084_H0084:178a-34": "sems 'dun dpa' bo gang yin pa //",
    "K08D0084_H0084:178b-0": "@178b g-yo sgyu dag ni spong byed cing //",
    "K08D0084_H0084:178b-1": "rtag par drang po spyod pas na //",
    "K08D0084_H0084:178b-2": "yang dag byang chub gzhol bar 'gyur //",
    "K08D0084_H0084:178b-3": "mos pa'i stobs ni gang yin pa //",
    "K08D0084_H0084:178b-4": "nyes pa mang po spong byed cing //",
    "K08D0084_H0084:178b-5": "dge ba 'ba' zhig spyod pas ni //",
    "K08D0084_H0084:178b-6": "yang dag brtson la gnas par 'gyur //",
    "K08D0084_H0084:178b-7": "sbyor ba phun sum tshogs gyur pa //",
    "K08D0084_H0084:178b-8": "rtag tu legs par rab brtan nas //",
    "K08D0084_H0084:178b-9": "brtson 'grus brtan par gyur pas na //",
    "K08D0084_H0084:178b-10": "sems can rnams ni bde bar byed //",
    "K08D0084_H0084:178b-11": "mngon par yid ches stobs dbang gis //",
    "K08D0084_H0084:178b-12": "las kyi rnam smin rig pas na //",
    "K08D0084_H0084:178b-13": "sangs rgyas ye shes yid ches shing //",
    "K08D0084_H0084:178b-14": "'jig rten yongs su sdud par 'gyur //",
    "K08D0084_H0084:178b-15": "byang chub sems stobs gang yin des //",
    "K08D0084_H0084:178b-16": "theg pa dman pa spong byed cing //",
    "K08D0084_H0084:178b-17": "sangs rgyas gdung ni mi gcod pas //",
    "K08D0084_H0084:178b-18": "chos nyid la ni gnas par 'gyur //",
    "K08D0084_H0084:178b-19": "byams chen stobs kyi dbang gis na //",
    "K08D0084_H0084:178b-20": "sems can snyoms par lta byed cing //",
    "K08D0084_H0084:178b-21": "byams sdang dag ni med pas na //",
    "K08D0084_H0084:178b-22": "zhe sdang gnod pa bskyed mi 'gyur //",
    "K08D0084_H0084:178b-23": "snying rje chen po'i stobs kyis ni //",
    "K08D0084_H0084:178b-24": "sems can dang du len byed cing //",
    "K08D0084_H0084:178b-25": "'khor ba dag la zhen med cing //",
    "K08D0084_H0084:178b-26": "yongs su skyo zhing ngal ba med //",
    "K08D0084_H0084:178b-27": "dge ba'i bshes gnyen stobs kyis ni //",
    "K08D0084_H0084:178b-28": "rtag par phan tshun sad byed cing //",
    "K08D0084_H0084:178b-29": "sems ni bying bar mi 'gyur bas //",
    "K08D0084_H0084:178b-30": "byang chub la ni gnas par 'gyur //",
    "K08D0084_H0084:178b-31": "dpa' bo gang yin de dag gis //",
    "K08D0084_H0084:178b-32": "stobs brgyad 'di dag thob gyur na //",
    "K08D0084_H0084:178b-33": "byang chub snying por 'dug nas ni //",
    "K08D0084_H0084:179a-0": "bdud dpung mang po @179a *//",
    "K08D0084_H0084:179a-1": "bcom par 'gyur //",
    "K08D0084_H0084:179a-2": "gzhan yang bu mo /",
    "K08D0084_H0084:179a-3": "byang chub sems dpa' chos rnam pa brgyad dang ldan",
    "K08D0084_H0084:179a-4": "par gyur na mnyam pa nyid la rab tu gnas",
    "K08D0084_H0084:179a-5": "par 'gyur ro // brgyad gang zhe na /",
    "K08D0084_H0084:179a-6": "dang po ni /",
    "K08D0084_H0084:179a-7": "sems can thams cad mnyam par gyur pa ste /",
    "K08D0084_H0084:179a-8": "rang bzhin gyis bdag med pa'i phyir ro //",
    "K08D0084_H0084:179a-9": "gnyis pa ni /",
    "K08D0084_H0084:179a-10": "chos thams cad mnyam par gyur pa ste /",
    "K08D0084_H0084:179a-11": "chos thams cad rab tu dben pa'i phyir ro //",
    "K08D0084_H0084:179a-12": "gsum pa ni /",
    "K08D0084_H0084:179a-13": "zhing thams cad mnyam par gyur pa ste /",
    "K08D0084_H0084:179a-14": "stong pa nyid kyi khams su 'jug par 'gyur ba'i phyir ro //",
    "K08D0084_H0084:179a-15": "bzhi pa ni /",
    "K08D0084_H0084:179a-16": "shes pa thams cad mnyam par gyur pa ste //",
    "K08D0084_H0084:179a-17": "mnyam pa nyid stong ba'i phyir ro //",
    "K08D0084_H0084:179a-18": "lnga pa ni /",
    "K08D0084_H0084:179a-19": "spyod pa thams cad mnyam par gyur pa ste /",
    "K08D0084_H0084:179a-20": "rgyu dang rkyen la rang bzhin med pa'i phyir ro //",
    "K08D0084_H0084:179a-21": "drug pa ni /",
    "K08D0084_H0084:179a-22": "theg pa thams cad mnyam par gyur pa ste /",
    "K08D0084_H0084:179a-23": "'dus ma byas su mtshungs pa'i phyir ro //",
    "K08D0084_H0084:179a-24": "bdun pa ni /",
    "K08D0084_H0084:179a-25": "sems mnyam par gyur pa ste /",
    "K08D0084_H0084:179a-26": "sems sgyu ma dang mtshungs pa'i phyir ro //",
    "K08D0084_H0084:179a-27": "brgyad pa ni /",
    "K08D0084_H0084:179a-28": "bdud rnams mnyam par gyur pa ste /",
    "K08D0084_H0084:179a-29": "nyon mongs pa'i thog ma mi dmigs pa'i phyir ro //",
    "K08D0084_H0084:179a-30": "'di ni chos rnam pa brgyad kyis mnyam pa nyid la rab tu gnas pa zhes bya'o //",
    "K08D0084_H0084:179a-31": "de nas bcom ldan 'das kyis yang tshigs su bcad de bka' stsal la //",
    "K08D0084_H0084:179a-32": "sems can rang bzhin bdag med pa na /",
    "K08D0084_H0084:179a-33": "skad cig tsam yang dmigs mi 'gyur //",
    "K08D0084_H0084:179a-34": "mnyam pa nyid la gang gnas pa /",
    "K08D0084_H0084:179b-0": "@179b de lta bur ni blta bar bya //",
    "K08D0084_H0084:179b-1": "chos rnams thams cad mnyam pas na //",
    "K08D0084_H0084:179b-2": "rang bzhin rtag par stong zhing dben //",
    "K08D0084_H0084:179b-3": "yi ges tha dad phye bar zad //",
    "K08D0084_H0084:179b-4": "chos rnams rang bzhin bye brag med //",
    "K08D0084_H0084:179b-5": "phyogs bcu zhing rnams thams cad kun //",
    "K08D0084_H0084:179b-6": "mu mtha' dag ni mi dmigs pas //",
    "K08D0084_H0084:179b-7": "de yi rang bzhin nam mkha' 'dra //",
    "K08D0084_H0084:179b-8": "sangs rgyas zhing ni rtag tu mnyam //",
    "K08D0084_H0084:179b-9": "dus gsum de bzhin gshegs pa kun /",
    "K08D0084_H0084:179b-10": "chos dbyings gnas par mnyam pas na //",
    "K08D0084_H0084:179b-11": "ye shes mtha' yas rnam par grol //",
    "K08D0084_H0084:179b-12": "sangs rgyas kun kyang de bzhin no //",
    "K08D0084_H0084:179b-13": "sems can rang bzhin rgyu rkyen rnams //",
    "K08D0084_H0084:179b-14": "thams cad kun kyang mnyam pa dang //",
    "K08D0084_H0084:179b-15": "de yi spyod pa rab shes pas //",
    "K08D0084_H0084:179b-16": "ci rigs par ni go bar byed //",
    "K08D0084_H0084:179b-17": "sems can ji snyed tha dad pa //",
    "K08D0084_H0084:179b-18": "sgyu 'phrul lta bur rab tu rtogs //",
    "K08D0084_H0084:179b-19": "phyi nang gnyi ga len med pas //",
    "K08D0084_H0084:179b-20": "rang bzhin rtag tu rnam par dag /",
    "K08D0084_H0084:179b-21": "theg pa sna tshogs rab bshad kyang //",
    "K08D0084_H0084:179b-22": "'dus ma byas su rab tu mnyam //",
    "K08D0084_H0084:179b-23": "'dren pas thabs ni rab mkhyen pas //",
    "K08D0084_H0084:179b-24": "rnam par phye ste theg gsum bshad //",
    "K08D0084_H0084:179b-25": "nyon mongs bdud la rab gnas kyang //",
    "K08D0084_H0084:179b-26": "nyon mongs dngos po ci yang med //",
    "K08D0084_H0084:179b-27": "lha dang phung po 'chi bdag bdud //",
    "K08D0084_H0084:179b-28": "spyod yul thams cad stong pa yin /",
    "K08D0084_H0084:179b-29": "gzhan yang bu mo /",
    "K08D0084_H0084:179b-30": "byang chub sems dpa' chos brgyad dang ldan na byams sdang rnams yongs su spong bar byed do //",
    "K08D0084_H0084:179b-31": "brgyad gang zhe na /",
    "K08D0084_H0084:179b-32": "byams pa dang ldan pa dang /",
    "K08D0084_H0084:179b-33": "snying rje dang ldan pa dang /",
    "K08D0084_H0084:179b-34": "rtag par phan 'dogs par byed pa dang /",
    "K08D0084_H0084:180a-0": "'jig rten gyi chos la ma @180a *//",
    "K08D0084_H0084:180a-1": "chags pa dang /",
    "K08D0084_H0084:180a-2": "rang gi lus la chags pa med pa dang /",
    "K08D0084_H0084:180a-3": "rtag tu ting nge 'dzin gyi sems bsgom pa dang /",
    "K08D0084_H0084:180a-4": "lus dang srog yongs su gtong ba dang /",
    "K08D0084_H0084:180a-5": "nyon mongs pa rnams la so sor rtog pa ste /",
    "K08D0084_H0084:180a-6": "chos brgyad po 'di dag ni mngon par bsgrub par",
    "K08D0084_H0084:180a-7": "nus na byams sdang yongs su spong bar 'gyur ro",
    "K08D0084_H0084:180a-8": "// de nas bcom ldan 'das kyis yang tshigs su bcad de bka' stsal pa /",
    "K08D0084_H0084:180a-9": "byams sems go cha rab bgos nas //",
    "K08D0084_H0084:180a-10": "thams cad kun la snying brtse zhing //",
    "K08D0084_H0084:180a-11": "mnyam pa'i sems la gang gnas pa //",
    "K08D0084_H0084:180a-12": "byams sdang sems la skye mi 'gyur //",
    "K08D0084_H0084:180a-13": "blo ldan phan 'dogs spyod pas nas //",
    "K08D0084_H0084:180a-14": "rtag par gzhan la bde ba gtong //",
    "K08D0084_H0084:180a-15": "rnyed pa thob kyang rang mi mthong //",
    "K08D0084_H0084:180a-16": "brnyas shing smad kyang khon 'dzin med //",
    "K08D0084_H0084:180a-17": "rlung brgyad kyis ni mi bskyed pas //",
    "K08D0084_H0084:180a-18": "byams sdang dag ni mi skye zhing //",
    "K08D0084_H0084:180a-19": "bdag gam gal te gzhan yang rung //",
    "K08D0084_H0084:180a-20": "byams sdang 'du shes yongs mi bskyed //",
    "K08D0084_H0084:180a-21": "'du shes dag ni rab spangs nas //",
    "K08D0084_H0084:180a-22": "spyod yul dag la zhen pa med //",
    "K08D0084_H0084:180a-23": "rtag par rang gi lus rtogs pas //",
    "K08D0084_H0084:180a-24": "lus srog dag la phabs pa med //",
    "K08D0084_H0084:180a-25": "mkhas rnams sdug bsngal bde ba yis //",
    "K08D0084_H0084:180a-26": "g-yos par mi 'gyur nam mkha' bzhin //",
    "K08D0084_H0084:180a-27": "nyon mongs legs par rtogs byed na //",
    "K08D0084_H0084:180a-28": "bdag dang bdag gi gnyi ga spong //",
    "K08D0084_H0084:180a-29": "spyod 'dzin rtag par sa 'dra bas //",
    "K08D0084_H0084:180a-30": "byams sdang dag ni yong mi bskyed //",
    "K08D0084_H0084:180a-31": "gzhan yang bu mo /",
    "K08D0084_H0084:180a-32": "byang chub sems dpa' chos rnam pa brgyad dang ldan",
    "K08D0084_H0084:180b-0": "na 'khor bas yongs su @180b ngal bar mi 'gyur",
    "K08D0084_H0084:180b-1": "ro // brgyad gang zhe na /",
    "K08D0084_H0084:180b-2": "dge ba'i rtsa ba yangs shing rgya che ba'i phyir dang /",
    "K08D0084_H0084:180b-3": "sems can la so sor rtog par byed pa'i phyir dang /",
    "K08D0084_H0084:180b-4": "rtag par de bzhin gshegs pa rnams mthong zhing mchod par byed pa'i phyir dang /",
    "K08D0084_H0084:180b-5": "sangs rgyas kyi zhing chod med pa rnams mthong ba'i phyir /",
    "K08D0084_H0084:180b-6": "rtag par sangs rgyas kyi mkhyen pa yongs su gnyer ba'i phyir dang /",
    "K08D0084_H0084:180b-7": "'khor ba rmi lam lta bur rab tu rtog pa'i phyir dang /",
    "K08D0084_H0084:180b-8": "chos khyad par can dag la zhugs pa'i phyir dang /",
    "K08D0084_H0084:180b-9": "sngon gyi mtha' dang phyi ma'i mtha' dang yang dag par mtha' la so sor rtog ba'i phyir ro //",
    "K08D0084_H0084:180b-10": "de nas bcom ldan 'das kyis yang tshigs su bcad de bka' stsal pa /",
    "K08D0084_H0084:180b-11": "rnal 'byor lam ni gang bsgom pa //",
    "K08D0084_H0084:180b-12": "dge sbyong skyon phran dri ma med //",
    "K08D0084_H0084:180b-13": "bar snang zla ba rnam dag bzhin //",
    "K08D0084_H0084:180b-14": "sdug bsngal sems can sgrol bar byed /",
    "K08D0084_H0084:180b-15": "yon tan rnams ni bsdu ba'i phyir //",
    "K08D0084_H0084:180b-16": "'khor bas yongs su ngal mi 'gyur //",
    "K08D0084_H0084:180b-17": "sems can rang bzhin rtogs byed cing //",
    "K08D0084_H0084:180b-18": "rab brtan brtson 'grus spyod par byed //",
    "K08D0084_H0084:180b-19": "sangs rgyas zhing ni tshad med du //",
    "K08D0084_H0084:180b-20": "sangs rgyas rnams ni gus mchod pas //",
    "K08D0084_H0084:180b-21": "de phyir stobs bcu gang ldan pa //",
    "K08D0084_H0084:180b-22": "'khor bas yongs su ngal mi 'gyur //",
    "K08D0084_H0084:180b-23": "'jig rten dpag med tsha med du //",
    "K08D0084_H0084:180b-24": "bsam gyis mi khyab chos ston cing //",
    "K08D0084_H0084:180b-25": "dkon mchog gsum gyi gdung mi gcod //",
    "K08D0084_H0084:180b-26": "chos rgyal nyid du mngon 'tshang rgya //",
    "K08D0084_H0084:180b-27": "tshul khrims dam par gang bsrung pa //",
    "K08D0084_H0084:180b-28": "'khor bas ngal bar mi 'gyur zhing //",
    "K08D0084_H0084:181a-0": "'khor @181a *//",
    "K08D0084_H0084:181a-1": "ba'i rang bzhin gang yin pa //",
    "K08D0084_H0084:181a-2": "rmi lam sprin dang glog ltar shes //",
    "K08D0084_H0084:181a-3": "chos las gang zhig rnam grol ba //",
    "K08D0084_H0084:181a-4": "'khor bas yongs su ngal mi 'gyur //",
    "K08D0084_H0084:181a-5": "byang chub la ni rab gnas shing //",
    "K08D0084_H0084:181a-6": "dga' ba'i sems kyis rtag tu bde //",
    "K08D0084_H0084:181a-7": "thabs kyi pha rol gang yin pa //",
    "K08D0084_H0084:181a-8": "'khor bas yongs su ngal mi 'gyur //",
    "K08D0084_H0084:181a-9": "rtag par dam chos sgrub pa yang //",
    "K08D0084_H0084:181a-10": "bar snang zla bzhin 'phel bar 'gyur //",
    "K08D0084_H0084:181a-11": "sangs rgyas yon tan gang mos pa //",
    "K08D0084_H0084:181a-12": "'khor bas yongs su ngal mi 'gyur //",
    "K08D0084_H0084:181a-13": "'khor ba mu mtha' med gyur kyang //",
    "K08D0084_H0084:181a-14": "rtag par yang dag mtha' la gnas //",
    "K08D0084_H0084:181a-15": "yud tsam shes rab rjes mthun pa //",
    "K08D0084_H0084:181a-16": "'khor ba dag gis ngal mi 'gyur //",
    "K08D0084_H0084:181a-17": "gzhan yang bu mo /",
    "K08D0084_H0084:181a-18": "chos brgyad dang ldan na sems kyi khams mnyam par 'gyur ro //",
    "K08D0084_H0084:181a-19": "brgyad gang zhe na /",
    "K08D0084_H0084:181a-20": "sems dang mtshungs par 'gyur ba'i phyir dang /",
    "K08D0084_H0084:181a-21": "sems chu dang mtshungs par 'gyur ba'i phyir dang //",
    "K08D0084_H0084:181a-22": "sems me dang mtshungs par 'gyur ba'i phyir dang /",
    "K08D0084_H0084:181a-23": "sems rlung dang mtshungs par 'gyur ba'i phyir dang /",
    "K08D0084_H0084:181a-24": "sems nam mkha' dang mtshungs par 'gyur ba'i phyir dang /",
    "K08D0084_H0084:181a-25": "sems chos kyi dbyings dang mtshungs par 'gyur ba'i phyir dang /",
    "K08D0084_H0084:181a-26": "sems rnam par grol ba dang mtshungs par 'gyur ba'i phyir dang /",
    "K08D0084_H0084:181a-27": "sems mya ngan las 'das pa dang mtshungs par 'gyur ba'i phyir te /",
    "K08D0084_H0084:181a-28": "'di ni sems kyi khams mnyam pa nyid rnam pa brgyad ces bya'o //",
    "K08D0084_H0084:181b-0": "de nas bcom ldan 'das kyis yang @181b tshigs su bcad de bka' stsal pa /",
    "K08D0084_H0084:181b-1": "sems ni sa dang mtshungs pas na //",
    "K08D0084_H0084:181b-2": "thams cad khur du khyer bar byed //",
    "K08D0084_H0084:181b-3": "dge ba dang ni sdig pa'ang rung //",
    "K08D0084_H0084:181b-4": "'phel ba med cing 'grib pa med //",
    "K08D0084_H0084:181b-5": "sems ni chu dang mtshungs pas na //",
    "K08D0084_H0084:181b-6": "dri ma mi gtsang 'khru byed cing //",
    "K08D0084_H0084:181b-7": "'jig rten rnams ni gso ba dang //",
    "K08D0084_H0084:181b-8": "nyon mongs gdung ba sel bar byed //",
    "K08D0084_H0084:181b-9": "sems ni me dang mtshungs pas na //",
    "K08D0084_H0084:181b-10": "nyon mongs dag ni sreg byed cing //",
    "K08D0084_H0084:181b-11": "sgron ma chen po snang ba yin //",
    "K08D0084_H0084:181b-12": "gsal bar mi byed gang yang med //",
    "K08D0084_H0084:181b-13": "sems ni rlung dang mtshungs pas na //",
    "K08D0084_H0084:181b-14": "gnas pa med cing rten med par //",
    "K08D0084_H0084:181b-15": "tshul khrims thos pa dri yis ni //",
    "K08D0084_H0084:181b-16": "dus gsum kun du khyad par byed //",
    "K08D0084_H0084:181b-17": "sems ni nam mkha' mtshungs pas na //",
    "K08D0084_H0084:181b-18": "lta ba spong zhing rnam par dag /",
    "K08D0084_H0084:181b-19": "thams cad kun du 'jug byed kyang //",
    "K08D0084_H0084:181b-20": "bdud kyi rjes su 'brang mi byed //",
    "K08D0084_H0084:181b-21": "sems ni chos dbyings mtshungs pas na //",
    "K08D0084_H0084:181b-22": "bde ba nyid du rab gnas shing //",
    "K08D0084_H0084:181b-23": "'phel ba med cing 'grib med par //",
    "K08D0084_H0084:181b-24": "rtag par mnyam pa nyid la gnas //",
    "K08D0084_H0084:181b-25": "nyan thos dang ni rang rgyal gyi //",
    "K08D0084_H0084:181b-26": "rnam par grol ba thob gyur kyang //",
    "K08D0084_H0084:181b-27": "'ching ba dag kyang yod min la //",
    "K08D0084_H0084:181b-28": "grol ba dag kyang yod pa min //",
    "K08D0084_H0084:181b-29": "'khor ba dag ni mya ngan 'das //",
    "K08D0084_H0084:181b-30": "'ong ba med cing 'gro ba med //",
    "K08D0084_H0084:181b-31": "rab dben nyer zhi gnas nas ni //",
    "K08D0084_H0084:181b-32": "dus gsum kun tu 'gro bar byed //",
    "K08D0084_H0084:181b-33": "gzhan yang bu mo /",
    "K08D0084_H0084:181b-34": "chos rnam pa brgyad dang ldan pa'i byang chub sems",
    "K08D0084_H0084:181b-35": "dpa' ni byang chub kyi 'byung gnas su 'gyur ro",
    "K08D0084_H0084:182a-0": "// @182a *// brgyad gang zhe na /",
    "K08D0084_H0084:182a-1": "dang po ni /",
    "K08D0084_H0084:182a-2": "sbyin pa 'byung gnas su gyur pa yin te //",
    "K08D0084_H0084:182a-3": "ci bdog pa rnams yongs su gtong ba'i phyir ro //",
    "K08D0084_H0084:182a-4": "gnyis pa ni /",
    "K08D0084_H0084:182a-5": "tshul khrims 'byung gnas su gyur pa yin te /",
    "K08D0084_H0084:182a-6": "nyams pa med pa'i phyir ro //",
    "K08D0084_H0084:182a-7": "gsum pa ni /",
    "K08D0084_H0084:182a-8": "bzod pa 'byung gnas su gyur pa yin te /",
    "K08D0084_H0084:182a-9": "zhe sdang med pa'i phyir ro //",
    "K08D0084_H0084:182a-10": "bzhi pa ni /",
    "K08D0084_H0084:182a-11": "brtson 'grus 'byung gnas su gyur pa yin te /",
    "K08D0084_H0084:182a-12": "le lo med cing nur ba med pa'i phyir ro //",
    "K08D0084_H0084:182a-13": "lnga pa ni /",
    "K08D0084_H0084:182a-14": "bsam gtan 'byung gnas su gyur pa yin te /",
    "K08D0084_H0084:182a-15": "thabs la mkhas pa'i phyir ro //",
    "K08D0084_H0084:182a-16": "drug pa ni /",
    "K08D0084_H0084:182a-17": "shes rab 'byung gnas su gyur pa yin te /",
    "K08D0084_H0084:182a-18": "tshul khrims bsrung zhing mang du thos pa dang ldan pa'i phyir ro //",
    "K08D0084_H0084:182a-19": "bdun pa ni /",
    "K08D0084_H0084:182a-20": "tshangs pa'i gnas pa 'byung gnas su gyur pa yin te /",
    "K08D0084_H0084:182a-21": "rnam par grol bas nye bar zhi bar 'gyur ba'i phyir ro //",
    "K08D0084_H0084:182a-22": "brgyad pa ni /",
    "K08D0084_H0084:182a-23": "mngon par shes pa 'byung gnas su gyur pa yin te /",
    "K08D0084_H0084:182a-24": "rtag par mnyam par bzhag pa la rab tu gnas pa'i phyir ro //",
    "K08D0084_H0084:182a-25": "de nas bcom ldan 'das kyis yang tshigs su bcad de bka' stsal pa /",
    "K08D0084_H0084:182a-26": "rtag par sbyin pa gang gtong pa //",
    "K08D0084_H0084:182a-27": "'dod chags gdung ba spong bas na //",
    "K08D0084_H0084:182a-28": "'bras bu rnam smin mi re bar //",
    "K08D0084_H0084:182a-29": "sangs rgyas byang chub bsngo bar byed //",
    "K08D0084_H0084:182a-30": "khrims ldan theg pa che ba'i phyir //",
    "K08D0084_H0084:182a-31": "bcad cing btubs kyang khong khro med //",
    "K08D0084_H0084:182a-32": "rtse gcig bde chen gnyer byed cing //",
    "K08D0084_H0084:182b-0": "bag chags spangs na @182b 'gog mngon med //",
    "K08D0084_H0084:182b-1": "byang chub sems dpa' brtson 'grus can //",
    "K08D0084_H0084:182b-2": "bskal mang sems can ched du ni //",
    "K08D0084_H0084:182b-3": "sdug bsngal bzod cing 'jig rten rgyu //",
    "K08D0084_H0084:182b-4": "brtson 'grus stobs ni 'phel bar byed; ;bsam gtan dag ni gang bsgom pa //",
    "K08D0084_H0084:182b-5": "spros pa rnams ni spong byed cing //",
    "K08D0084_H0084:182b-6": "bsam gtan pha rol phyin gyur kyang //",
    "K08D0084_H0084:182b-7": "bsam gtan rjes su yong mi skye //",
    "K08D0084_H0084:182b-8": "shes rab chen po mtshungs med pas; ;mthar lta rnams ni spong byed cing //",
    "K08D0084_H0084:182b-9": "'jig rten stong dben rig pas na //",
    "K08D0084_H0084:182b-10": "gti mug mun pa ma lus sel //",
    "K08D0084_H0084:182b-11": "nyer zhi tshangs gnas gang bsgom pa //",
    "K08D0084_H0084:182b-12": "ngan song rnams ni spangs pas na; ;rtag par brgya byin tshangs par 'gyur //",
    "K08D0084_H0084:182b-13": "don gyi phan pa nan tan bsgom //",
    "K08D0084_H0084:182b-14": "mngon shes sangs rgyas zhing rgyu ba //",
    "K08D0084_H0084:182b-15": "sangs rgyas bsnyen bkur chos kyang nyan //",
    "K08D0084_H0084:182b-16": "rang bzhin mos pa rab shes pas; ;chos bshad sems can zlos par byed //",
    "K08D0084_H0084:182b-17": "gzhan yang bu mo /",
    "K08D0084_H0084:182b-18": "byang chub sems dpa' ni chos brgyad dang ldan pa'i phyir gzungs dang /",
    "K08D0084_H0084:182b-19": "thogs pa med pa'i spobs pa thob par 'gyur ro //",
    "K08D0084_H0084:182b-20": "brgyad gang zhe na /",
    "K08D0084_H0084:182b-21": "chos la bla mar byed pa'i phyir dang /",
    "K08D0084_H0084:182b-22": "mkhan po dang /",
    "K08D0084_H0084:182b-23": "slob dpon la rim gro byed pa'i phyir dang /",
    "K08D0084_H0084:182b-24": "chos yongs su gnyer ba la skyo ba med pa'i phyir dang /",
    "K08D0084_H0084:182b-25": "ji skad thos pa bzhin du yang dag par bstan par byed pa'i phyir dang /",
    "K08D0084_H0084:182b-26": "chos la ser sna mi byed pa'i phyir dang /",
    "K08D0084_H0084:182b-27": "gzhan gyi nyes pa sgrogs par mi byed pa'i phyir dang /",
    "K08D0084_H0084:182b-28": "chos smra ba dag la /",
    "K08D0084_H0084:183a-0": "mkhan @183a *//",
    "K08D0084_H0084:183a-1": "po bzhin du gus pas sri zhu byed pa'i phyir dang /",
    "K08D0084_H0084:183a-2": "gzhan gyi nyes pa mi mthong zhing nyes pa spangs par skul bar byed pa'i phyir te /",
    "K08D0084_H0084:183a-3": "'di ni byang chub sems dpa'i chos brgyad dang ldan na /",
    "K08D0084_H0084:183a-4": "gzungs dang /",
    "K08D0084_H0084:183a-5": "thogs pa med pa'i spobs pa phun sum tshogs pa thob par 'gyur ba zhes bya'o //",
    "K08D0084_H0084:183a-6": "de nas bcom ldan 'das kyis yang tshigs su bcad de bka' stsal pa /",
    "K08D0084_H0084:183a-7": "rtse gcig rtag tu chos gnyer ba /",
    "K08D0084_H0084:183a-8": "mkhan po dge bshes rim gro byed //",
    "K08D0084_H0084:183a-9": "sdig pa'i grogs po spong bas na //",
    "K08D0084_H0084:183a-10": "mi zad gter 'dzin thob par 'gyur //",
    "K08D0084_H0084:183a-11": "mang thos yongs su skyo med par //",
    "K08D0084_H0084:183a-12": "rab brtson chos ni gnyer bar byed //",
    "K08D0084_H0084:183a-13": "ji skad thos bzhin ston byed pas //",
    "K08D0084_H0084:183a-14": "rnyed pa dag la re tshol med //",
    "K08D0084_H0084:183a-15": "spobs pa rnam dag gang thob pa //",
    "K08D0084_H0084:183a-16": "'khor mang dga' bar byed pas na //",
    "K08D0084_H0084:183a-17": "chos sbyin pa la rab mos shing //",
    "K08D0084_H0084:183a-18": "ser sna phrag dog spong bar byed //",
    "K08D0084_H0084:183a-19": "chos spyod mngon par zhen med cing //",
    "K08D0084_H0084:183a-20": "gzungs ni gang zhig thob 'gyur ba //",
    "K08D0084_H0084:183a-21": "khrims srung rang lus lta bas na; ;gzhan gyi nyes skyon yong mi tshol //",
    "K08D0084_H0084:183a-22": "byams dang snying rje gnas gyur cing //",
    "K08D0084_H0084:183a-23": "dus min tshig ni mi smra bas //",
    "K08D0084_H0084:183a-24": "thogs med spobs pa thob gyur nas //",
    "K08D0084_H0084:183a-25": "spro tshig pha rol phyin pa ston //",
    "K08D0084_H0084:183a-26": "chos ni legs par smra ba la //",
    "K08D0084_H0084:183a-27": "mkhan po bzhin du gus par byed //",
    "K08D0084_H0084:183a-28": "skyon 'chab nyes pa spong bskul bas //",
    "K08D0084_H0084:183a-29": "mi zad kun 'dzin rgya mtsho thob //",
    "K08D0084_H0084:183a-30": "gzhan yang bu mo /",
    "K08D0084_H0084:183b-0": "byang chub sems dpa' @183b ni chos rnam pa brgyad dang ldan pa'i phyir /",
    "K08D0084_H0084:183b-1": "sangs rgyas rnams kyi spyan sngar padma la brdzus te skye bar 'gyur ro //",
    "K08D0084_H0084:183b-2": "brgyad gang zhe na /",
    "K08D0084_H0084:183b-3": "srog la bab par gyur kyang gzhan gyi nyes pa mi brjod pa dang /",
    "K08D0084_H0084:183b-4": "sems can rnams dkon mchog gsum la skyabs su 'gro bar bskul ba dang /",
    "K08D0084_H0084:183b-5": "thams cad byang chub kyi sems la 'god pa dang /",
    "K08D0084_H0084:183b-6": "tshangs par spyod pa la gos pa med pa dang /",
    "K08D0084_H0084:183b-7": "de bzhin gshegs pa'i sku gzugs dag byas nas padmo'i gdan la 'jog pa dang /",
    "K08D0084_H0084:183b-8": "sems can mya ngan byed pa dag gi mya ngan sel bar byed pa dang /",
    "K08D0084_H0084:183b-9": "khengs shing nga rgyal byed pa dag gi mdun du rtag par bdag nyid dman par byed pa dang /",
    "K08D0084_H0084:183b-10": "gzhan la 'tshe bar mi byed pa gang yin pa'o //",
    "K08D0084_H0084:183b-11": "de nas bcom ldan 'das kyis yang tshigs su bcad de bka' stsal pa /",
    "K08D0084_H0084:183b-12": "gal te sdug bsngal gzir gyur kyang //",
    "K08D0084_H0084:183b-13": "nam yang gzhan gyi skyon mi smra //",
    "K08D0084_H0084:183b-14": "rtag par dkon mchog gang bsngags pa //",
    "K08D0084_H0084:183b-15": "sangs rgyas spyan sngar brdzus te skye //",
    "K08D0084_H0084:183b-16": "byang chub sems ni bskyed pa dang //",
    "K08D0084_H0084:183b-17": "thams cad mkhyen pa gnyer bskul nas; ;rtag tu tshangs par gang spyod pa //",
    "K08D0084_H0084:183b-18": "sangs rgyas spyan sngar brdzus te skye //",
    "K08D0084_H0084:183b-19": "gser gyis sangs rgyas gzugs brgyan te //",
    "K08D0084_H0084:183b-20": "rin chen padma'i gdan la bzhag /",
    "K08D0084_H0084:183b-21": "sems can mya ngan gang sel ba //",
    "K08D0084_H0084:183b-22": "sangs rgyas spyan sngar brdzus te skye //",
    "K08D0084_H0084:183b-23": "nga rgyal byed pa de dag la //",
    "K08D0084_H0084:183b-24": "slob ma bzhin du bdag dman zhing //",
    "K08D0084_H0084:183b-25": "gzhan la gang zhig mi 'tshe ba //",
    "K08D0084_H0084:183b-26": "sangs rgyas spyan sngar brdzus te skye //",
    "K08D0084_H0084:184a-0": "gzhan @184a *//",
    "K08D0084_H0084:184a-1": "yang bu mo /",
    "K08D0084_H0084:184a-2": "chos brgyad dang ldan par gyur na /",
    "K08D0084_H0084:184a-3": "sbyangs pa'i yon tan phun sum tshogs par 'gyur zhing",
    "K08D0084_H0084:184a-4": "rtag par dgon pa na gnas pa la mos par",
    "K08D0084_H0084:184a-5": "'gyur ro // brgyad gang zhe na /",
    "K08D0084_H0084:184a-6": "'dod pa chung ba dang /",
    "K08D0084_H0084:184a-7": "chog shes pa dang /",
    "K08D0084_H0084:184a-8": "dge ba'i chos yongs su rdzogs par 'gyur ba dang /",
    "K08D0084_H0084:184a-9": "dge bas bdag nyid gso bar byed pa dang /",
    "K08D0084_H0084:184a-10": "rtag par 'phags pa'i rigs yongs su 'dzin pa dang /",
    "K08D0084_H0084:184a-11": "'khor ba'i nyes dmigs mthong bas sems la rtag par skyo ba dang /",
    "K08D0084_H0084:184a-12": "rtag par mi rtag pa dang /",
    "K08D0084_H0084:184a-13": "sdug bsngal ba dang /",
    "K08D0084_H0084:184a-14": "stong pa dang /",
    "K08D0084_H0084:184a-15": "bdag med par lta ba dang /",
    "K08D0084_H0084:184a-16": "dad pa shin du brtan zhing gzhan gyi dring la mi 'jog pa gang yin pa'o //",
    "K08D0084_H0084:184a-17": "de nas bcom ldan 'das kyis yang tshigs su bcad de bka' stsal pa /",
    "K08D0084_H0084:184a-18": "'dod pa chung zhing chog shes pas //",
    "K08D0084_H0084:184a-19": "chos dga' dge mang bdag nyid gso //",
    "K08D0084_H0084:184a-20": "rtag par 'phags rigs bsgrub la mos //",
    "K08D0084_H0084:184a-21": "'khor ba'i skyon mthong sems la skrag /",
    "K08D0084_H0084:184a-22": "sbyang pa dag la rtag mos par //",
    "K08D0084_H0084:184a-23": "bse ru gcig ltar grogs kyang med //",
    "K08D0084_H0084:184a-24": "'dus byas sdug bsngal bdag med ces //",
    "K08D0084_H0084:184a-25": "blo yis rab dang brtson 'grus gnas //",
    "K08D0084_H0084:184a-26": "chos mthong gzhan gyi rjes mi 'brang //",
    "K08D0084_H0084:184a-27": "rtag par dben gnas sangs rgyas bsngags //",
    "K08D0084_H0084:184a-28": "sbyangs pas thag bsrings gdung ba med //",
    "K08D0084_H0084:184a-29": "rtsod smra nyes dmigs mang ba med //",
    "K08D0084_H0084:184a-30": "gnyen bshes yongs spangs bsngags pa brjod //",
    "K08D0084_H0084:184b-0": "des na @184b dgon par gnas la mos //",
    "K08D0084_H0084:184b-1": "gzhan yang bu mo /",
    "K08D0084_H0084:184b-2": "byang chub sems dpa' ni chos rnam pa brgyad dang",
    "K08D0084_H0084:184b-3": "ldan pa'i phyir bdud kyi dpung rab tu pham par",
    "K08D0084_H0084:184b-4": "byed do // brgyad gang zhe na /",
    "K08D0084_H0084:184b-5": "ngo bo nyid stong pa nyid la zhugs pa dang /",
    "K08D0084_H0084:184b-6": "mtshan ma med pa la mngon par yid ches pa dang /",
    "K08D0084_H0084:184b-7": "smon pa med pa la mngon par yid ches pa dang /",
    "K08D0084_H0084:184b-8": "mngon par 'du bya ba med par rab tu shes pa dang /",
    "K08D0084_H0084:184b-9": "de la the tshom dang som nyi med pa dang /",
    "K08D0084_H0084:184b-10": "skye ba med par rab tu brjod pa dang //",
    "K08D0084_H0084:184b-11": "ngo bo nyid med par rab tu rtogs pa dang /",
    "K08D0084_H0084:184b-12": "thabs mkhas pas chos thams cad la so sor rtog",
    "K08D0084_H0084:184b-13": "cing de bzhin nyid 'jig par mi byed pa gang",
    "K08D0084_H0084:184b-14": "yin pa'o // de nas bcom ldan 'das kyis yang tshigs su bcad de bka' stsal pa /",
    "K08D0084_H0084:184b-15": "stong dang mtshan ma med dang smon med pa //",
    "K08D0084_H0084:184b-16": "rnam thar gsum thob bdud dpung rab tu 'joms //",
    "K08D0084_H0084:184b-17": "'dus byas dus min mtshan nyid gnyis su med //",
    "K08D0084_H0084:184b-18": "skyon med thob pas rnam par grol bar 'gyur //",
    "K08D0084_H0084:184b-19": "chos rnams skye med de ltar gang bzod pa //",
    "K08D0084_H0084:184b-20": "de dag bdud dpung rab tu pham par byed; ;skye ba med dang 'gag med 'di dag dang //",
    "K08D0084_H0084:184b-21": "phung po khams la bdag med sgyu ma 'dra //",
    "K08D0084_H0084:184b-22": "chos la ngo bo nyid med des rtogs shing //",
    "K08D0084_H0084:184b-23": "de bzhin nyid ni mi 'jigs thabs mkhas pas //",
    "K08D0084_H0084:184b-24": "chos rnams bdud kyi las zhes gang 'byed pa //",
    "K08D0084_H0084:184b-25": "rnam rtog spangs nas bdud ni pham par byed //",
    "K08D0084_H0084:184b-26": "thabs dang shes rab gnyi ga rab spyod cing //",
    "K08D0084_H0084:184b-27": "yod dang stong la gnas pa med par ni //",
    "K08D0084_H0084:185a-0": "de ltar chos @185a *//",
    "K08D0084_H0084:185a-1": "mchog gang zhig sgom byed pa /",
    "K08D0084_H0084:185a-2": "thabs mkhas gzugs lus mdzes pa thob par 'gyur //",
    "K08D0084_H0084:185a-3": "gzhan yang bu mo /",
    "K08D0084_H0084:185a-4": "byang chub sems dpa' ni chos rnam pa brgyad dang",
    "K08D0084_H0084:185a-5": "ldan pa'i phyir byang chub dang nam yang 'bral bar",
    "K08D0084_H0084:185a-6": "mi 'gyur ro // brgyad gang zhe na /",
    "K08D0084_H0084:185a-7": "yang dag pa'i lta bas log par lta ba'i sems can yongs su smin par byed pa dang /",
    "K08D0084_H0084:185a-8": "yang dag pa'i dran pas log par sems pa'i sems can la snying brtse bar byed pa dang /",
    "K08D0084_H0084:185a-9": "yang dag pa'i ngag gis log par smra ba rnams la snying rje bar byed pa dang /",
    "K08D0084_H0084:185a-10": "yang dag pa'i las kyi mthas log pa'i las can rnams yongs su sdud pa dang /",
    "K08D0084_H0084:185a-11": "yang dag pa'i rtsol bas log par rtsol ba rnams yongs su bzlog pa dang /",
    "K08D0084_H0084:185a-12": "yang dag pa'i 'tsho bas log par 'tsho ba'i sems can rnams spong bar mi byed pa dang /",
    "K08D0084_H0084:185a-13": "yang dag pa'i rtog pas log par yid la byed pa spong bar byed pa dang /",
    "K08D0084_H0084:185a-14": "yang dag pa'i ting nge 'dzin gyis log pa'i ting",
    "K08D0084_H0084:185a-15": "nge 'dzin la gnas pa dag bslang nas gong du",
    "K08D0084_H0084:185a-16": "rtsol du gzhug pa gang yin pa'o //",
    "K08D0084_H0084:185a-17": "de nas bcom ldan 'das kyis yang tshigs su bcad de bka' stsal pa /",
    "K08D0084_H0084:185a-18": "yang dag lta dang gang ldan pa; ;log lta de dag smin par byed //",
    "K08D0084_H0084:185a-19": "rtag par yang dag dran bsgoms pas //",
    "K08D0084_H0084:185a-20": "log sems dag la brtse bar byed //",
    "K08D0084_H0084:185a-21": "rnam dag yang dag ngag gis ni //",
    "K08D0084_H0084:185b-0": "log smra rnams la brtse bar @185b byed; ;yang dag las mtha' gnas pa yis //",
    "K08D0084_H0084:185b-1": "log pa'i las can sdud par byed //",
    "K08D0084_H0084:185b-2": "rtag par yang dag rtsol bsgoms nas //",
    "K08D0084_H0084:185b-3": "log brtson dag ni spong bar byed //",
    "K08D0084_H0084:185b-4": "yang dag 'tsho bas rjes mthun pas //",
    "K08D0084_H0084:185b-5": "log 'tsho gang yin sdud par byed //",
    "K08D0084_H0084:185b-6": "blo ldan yang dag rtog pa yis //",
    "K08D0084_H0084:185b-7": "log par yid byed brtse bar sems //",
    "K08D0084_H0084:185b-8": "yang dag ting 'dzin rtag gnas nas //",
    "K08D0084_H0084:185b-9": "log pa'i ting 'dzin sdud par byed //",
    "K08D0084_H0084:185b-10": "bla med yang dag lam brgyad kyis //",
    "K08D0084_H0084:185b-11": "chu bo dag las bde bar sgrol //",
    "K08D0084_H0084:185b-12": "rgyun phyogs ded pa zlog byed pas //",
    "K08D0084_H0084:185b-13": "de ni byang chub lam chen yin //",
    "K08D0084_H0084:185b-14": "nyan thos dang ni rang rgyal rnams //",
    "K08D0084_H0084:185b-15": "rtsva yi gzings bzhin bdag nyid zlos //",
    "K08D0084_H0084:185b-16": "byang chub sems dpa' kun zlos pas //",
    "K08D0084_H0084:185b-17": "dper na gru chen 'dren mkhan 'dra //",
    "K08D0084_H0084:185b-18": "gzhan yang bu mo /",
    "K08D0084_H0084:185b-19": "byang chub sems dpa' ni chos rnam pa brgyad dang",
    "K08D0084_H0084:185b-20": "ldan pa'i phyir bdud rtsi'i lam mngon sum du byed",
    "K08D0084_H0084:185b-21": "par 'gyur ro // brgyad gang zhe na /",
    "K08D0084_H0084:185b-22": "rtsod pa med pa'i chos la gnas pa dang /",
    "K08D0084_H0084:185b-23": "thog pa'i sems legs par rab tu srung bar byed pa dang /",
    "K08D0084_H0084:185b-24": "rtag par de kho na nyid kyi don la lta bar byed pa dang /",
    "K08D0084_H0084:185b-25": "byang chub kyi sems rab tu gnas nas rjes su dran pa drug sgom par byad pa dang /",
    "K08D0084_H0084:185b-26": "nan tan brtson 'grus kyi pha rol tu phyin pa rnams sgom par byed pa dang /",
    "K08D0084_H0084:185b-27": "dge ba'i rtsa ba bsags nas sems can yongs su smin par byed pa dang /",
    "K08D0084_H0084:186a-0": "snying rje chen po la gnas nas yang dag pa'i chos yongs su @186a *//",
    "K08D0084_H0084:186a-1": "sdud par byed pa dang /",
    "K08D0084_H0084:186a-2": "mi skye ba'i chos la bzod pa thob pa nas",
    "K08D0084_H0084:186a-3": "phyir mi ldog pa la rab tu gnas pa gang",
    "K08D0084_H0084:186a-4": "yin pa'o // de nas bcom ldan 'das kyis yang tshigs su bcad de bka' stsal pa /",
    "K08D0084_H0084:186a-5": "rtag par rtsod med spyod bsgrubs nas //",
    "K08D0084_H0084:186a-6": "dge sbyong tshe yi chos la gnas //",
    "K08D0084_H0084:186a-7": "zhe sdang nyes pa yongs spangs nas //",
    "K08D0084_H0084:186a-8": "dge ba'i rtsa ba gsog par byed //",
    "K08D0084_H0084:186a-9": "yang dag don ni rab lta bas //",
    "K08D0084_H0084:186a-10": "mi zad spobs rnams thob par byed //",
    "K08D0084_H0084:186a-11": "byang chub sems la rab gnas nas //",
    "K08D0084_H0084:186a-12": "rtag par dran med rjes su dran //",
    "K08D0084_H0084:186a-13": "pha rol phyin pa thams cad la //",
    "K08D0084_H0084:186a-14": "rab brtson bsgrubs pas log pa med //",
    "K08D0084_H0084:186a-15": "thabs mkhas stobs rnams thob pas na //",
    "K08D0084_H0084:186a-16": "des ni sems can sgrol bar byed //",
    "K08D0084_H0084:186a-17": "chos kyi mnga' bdag nor gyis ni //",
    "K08D0084_H0084:186a-18": "brtse sems thams cad kun sdud pas //",
    "K08D0084_H0084:186a-19": "myur du mi skye bzod thob nas //",
    "K08D0084_H0084:186a-20": "byang chub las ni ldog mi 'gyur //",
    "K08D0084_H0084:186a-21": "gal te de ltar spyod nus na //",
    "K08D0084_H0084:186a-22": "sangs rgyas chos ni thob mi dka'//",
    "K08D0084_H0084:186a-23": "ring por mi thogs bdud btul nas //",
    "K08D0084_H0084:186a-24": "byang chub mchog ni thob par 'gyur //",
    "K08D0084_H0084:186a-25": "de nas bu mo des chos de lta bu thos",
    "K08D0084_H0084:186a-26": "nas dga' mgu rangs par gyur pas bcom ldan 'das",
    "K08D0084_H0084:186a-27": "la 'di skad ces gsol to //",
    "K08D0084_H0084:186a-28": "bcom ldan 'das /",
    "K08D0084_H0084:186a-29": "chos rnam pa du dang ldan par gyur na bud med kyi dngos po las ldog par 'gyur lags //",
    "K08D0084_H0084:186a-30": "bcom ldan 'das kyis bka' stsal pa /",
    "K08D0084_H0084:186a-31": "bu mo /",
    "K08D0084_H0084:186b-0": "chos brgyad dang ldan par gyur na bud med kyi dngos @186b po las ldog par 'gyur ro //",
    "K08D0084_H0084:186b-1": "brgyad gang zhe na /",
    "K08D0084_H0084:186b-2": "phrag dog mi byed pa dang /",
    "K08D0084_H0084:186b-3": "ser sna mi byed pa dang /",
    "K08D0084_H0084:186b-4": "g-yo sgyu med pa dang /",
    "K08D0084_H0084:186b-5": "khong khro ba med pa dang /",
    "K08D0084_H0084:186b-6": "bden par smra ba dang /",
    "K08D0084_H0084:186b-7": "ngag rtsub po mi smra ba dang /",
    "K08D0084_H0084:186b-8": "'dod chags spangs pa dang /",
    "K08D0084_H0084:186b-9": "log par lta ba rnams spangs pa gang yin pa ste /",
    "K08D0084_H0084:186b-10": "bu mo /",
    "K08D0084_H0084:186b-11": "chos brgyad po 'di dag mngon par bsgrubs nas /",
    "K08D0084_H0084:186b-12": "myur du bud med kyi dngos po las ldog par 'gyur ro //",
    "K08D0084_H0084:186b-13": "de nas bcom ldan 'das kyis yang tshigs su bcad de bka' stsal pa /",
    "K08D0084_H0084:186b-14": "gzhan la phrag dog mi byed cing //",
    "K08D0084_H0084:186b-15": "ser sna spangs nas chos mos dang //",
    "K08D0084_H0084:186b-16": "g-yo sgyu dag ni mi spyod cing //",
    "K08D0084_H0084:186b-17": "bud med lus la skyo ba dang //",
    "K08D0084_H0084:186b-18": "byams sems zhe sdang rab spangs nas //",
    "K08D0084_H0084:186b-19": "rtag par bden tshig smra ba dang //",
    "K08D0084_H0084:186b-20": "'dod bsal ngag rtsub spangs nas ni //",
    "K08D0084_H0084:186b-21": "yang dag lta la gnas par bya //",
    "K08D0084_H0084:186b-22": "gang gis bud med lus skyo nas //",
    "K08D0084_H0084:186b-23": "'di 'dra'i chos ni sgrub byed na //",
    "K08D0084_H0084:186b-24": "myur du bud med lus spangs nas //",
    "K08D0084_H0084:186b-25": "skyes pa'i lus bzang len par 'gyur //",
    "K08D0084_H0084:186b-26": "gzhan yang bu mo /",
    "K08D0084_H0084:186b-27": "chos brgyad dang ldan par gyur na bud med kyi dngos po las ldog par 'gyur ro //",
    "K08D0084_H0084:186b-28": "brgyad gang zhe na /",
    "K08D0084_H0084:186b-29": "sangs rgyas la bla mar byed cing chos la shin tu mos pa dang /",
    "K08D0084_H0084:186b-30": "tshul khrims dang /",
    "K08D0084_H0084:186b-31": "bzod pa dang /",
    "K08D0084_H0084:186b-32": "mang du thos pa dang ldan pa'i dge sbyong dang /",
    "K08D0084_H0084:186b-33": "bram ze dag la bsnyen bkur dang rim gro byed pa dang /",
    "K08D0084_H0084:186b-34": "skyes pa dang /",
    "K08D0084_H0084:186b-35": "bud med dang /",
    "K08D0084_H0084:187a-0": "khyim gyi dngos po dag la mngon par zhen @187a *//",
    "K08D0084_H0084:187a-1": "cing chags pa med pa dang /",
    "K08D0084_H0084:187a-2": "bslab pa'i dngos po yang dag par blangs pa rnams 'jig par mi byed pa dang /",
    "K08D0084_H0084:187a-3": "srog chags thams cad la log pa'i bsam pa mi skyed pa dang /",
    "K08D0084_H0084:187a-4": "lhag pa'i bsam pas bud med kyi dngos po la yongs su skyo bar 'gyur ba dang /",
    "K08D0084_H0084:187a-5": "byang chub kyi sems kyis skyes bu chen po'i chos la gnas pa dang /",
    "K08D0084_H0084:187a-6": "'jig rten pa'i khyim gyi 'tsho tshis rnams la sgyu",
    "K08D0084_H0084:187a-7": "ma dang rmi lam lta bur lta ba gang yin",
    "K08D0084_H0084:187a-8": "pa'o // de nas bcom ldan 'das kyis yang tshigs su bcad de bka' stsal pa /",
    "K08D0084_H0084:187a-9": "sangs rgyas rab gus chos la mos //",
    "K08D0084_H0084:187a-10": "tshul khrims mang thos bla mar byed //",
    "K08D0084_H0084:187a-11": "'dod chags sred sems mi skyed na //",
    "K08D0084_H0084:187a-12": "bud med dngos po myur du spong //",
    "K08D0084_H0084:187a-13": "khrims srung ngo tsha khrel yod ldan //",
    "K08D0084_H0084:187a-14": "gzhan la mi bden bsam mi khyab //",
    "K08D0084_H0084:187a-15": "byang chub sems la rab gnas nas //",
    "K08D0084_H0084:187a-16": "theg pa gzhan la mos med na //",
    "K08D0084_H0084:187a-17": "des ni myur ba kho nar yang //",
    "K08D0084_H0084:187a-18": "mi gtsang bud med dngos po spong //",
    "K08D0084_H0084:187a-19": "bsam pa mchog gis sems skyo nas //",
    "K08D0084_H0084:187a-20": "thams cad sgyu ma lta bu dang //",
    "K08D0084_H0084:187a-21": "chos rnams rang bzhin g-yo med dang //",
    "K08D0084_H0084:187a-22": "rgyu rkyen rang bzhin stong dben zhes //",
    "K08D0084_H0084:187a-23": "nan tan yang dag chos bsgoms na //",
    "K08D0084_H0084:187a-24": "myur du skyes pa'i lus thob 'gyur //",
    "K08D0084_H0084:187a-25": "de nas bu mo rnam dag dad pa gser gyi",
    "K08D0084_H0084:187a-26": "phreng ba thogs pa de dag bcom ldan 'das la",
    "K08D0084_H0084:187a-27": "mngon par gtor ba dang /",
    "K08D0084_H0084:187b-0": "steng gi bar snang la gser yang @187b dag pa'i gzhal med khang dang /",
    "K08D0084_H0084:187b-1": "khang pa brtsegs pa dag tu gyur nas /",
    "K08D0084_H0084:187b-2": "gzhal med khang de dag gi nang du sprul pa'i",
    "K08D0084_H0084:187b-3": "de bzhin gshegs pa gser gyi gdan la bzhugs pa",
    "K08D0084_H0084:187b-4": "sha stag mngon par byung bar gyur to //",
    "K08D0084_H0084:187b-5": "de nas bu mo lnga brgya po de dag kyang",
    "K08D0084_H0084:187b-6": "so so nas lus kyi rgyan rnams bkrol nas bcom",
    "K08D0084_H0084:187b-7": "ldan 'das la mngon par gtor ba dang /",
    "K08D0084_H0084:187b-8": "steng gi bar snang la gser gyi gzhal med khang dang /",
    "K08D0084_H0084:187b-9": "rin po che'i gur dang /",
    "K08D0084_H0084:187b-10": "rin po che'i gdugs dang /",
    "K08D0084_H0084:187b-11": "bkod pa rnam pa sna tshogs su gyur to //",
    "K08D0084_H0084:187b-12": "de nas bu mo lnga brgya po de dag gis",
    "K08D0084_H0084:187b-13": "de lta bu'i cho 'phrul chen po mthong ba dang",
    "K08D0084_H0084:187b-14": "/ skad mthun par tshigs su bcad de smras pa /",
    "K08D0084_H0084:187b-15": "bcom ldan mi mchog khyad par 'phags pas nas //",
    "K08D0084_H0084:187b-16": "thugs rje sems can rnams la sman par mdzad //",
    "K08D0084_H0084:187b-17": "bdag cag deng ni byang chub sems bskyed nas //",
    "K08D0084_H0084:187b-18": "mos pa rjes mthun rab tu dul la gnas /",
    "K08D0084_H0084:187b-19": "bcom ldan 'dren pa bde bar rab stsol ba //",
    "K08D0084_H0084:187b-20": "bdag cag mi mchog la ni mchod par bgyi //",
    "K08D0084_H0084:187b-21": "chos thos dbang gi sa rdul rnams rab spangs nas //",
    "K08D0084_H0084:187b-22": "bdag cag the tshom nem nur yong ma mchis //",
    "K08D0084_H0084:187b-23": "des na bud med nyon mongs mang spangs nas //",
    "K08D0084_H0084:187b-24": "nyon mongs gtan bcos bdud ni pham par bgyis //",
    "K08D0084_H0084:187b-25": "phyogs bcu'i sangs rgyas bye ba tshad med rnams //",
    "K08D0084_H0084:187b-26": "bdag cag dga' bas rtag tu mchod par 'tshal //",
    "K08D0084_H0084:187b-27": "sbyin dang tshul khrims brtson 'grus rab gnas nas //",
    "K08D0084_H0084:188a-0": "bzod @188a *//",
    "K08D0084_H0084:188a-1": "dang bsam gtan sems ni rab tu bgyi //",
    "K08D0084_H0084:188a-2": "thabs dang shes rab sems ni yongs bsdus nas //",
    "K08D0084_H0084:188a-3": "byang chub mchog lam gang lags mngon du bgyi //",
    "K08D0084_H0084:188a-4": "lha mi'i 'khor ni tshad med sman btags nas /",
    "K08D0084_H0084:188a-5": "thams cad theg chen sems ni bskyed pas bskul //",
    "K08D0084_H0084:188a-6": "bdag cag seng ge'i sgra ni sgrogs par 'gyur //",
    "K08D0084_H0084:188a-7": "bdag cag lha mi'i ston pa bgyid par mchis //",
    "K08D0084_H0084:188a-8": "de nas bcom ldan 'das 'dzum pa mdzad do //",
    "K08D0084_H0084:188a-9": "sangs rgyas rnams kyi chos nyid ni nam 'dzum pa",
    "K08D0084_H0084:188a-10": "mdzad pa na 'od zer kha dog rnam pa sna",
    "K08D0084_H0084:188a-11": "tshogs 'di lta ste /",
    "K08D0084_H0084:188a-12": "sngon po dang /",
    "K08D0084_H0084:188a-13": "ser po dang /",
    "K08D0084_H0084:188a-14": "dmar po dang /",
    "K08D0084_H0084:188a-15": "dkar po dang /",
    "K08D0084_H0084:188a-16": "leb rgan dang /",
    "K08D0084_H0084:188a-17": "dngul dang /",
    "K08D0084_H0084:188a-18": "shel gyi kha dog lta bu dag de bzhin gshegs pa'i zhal gyi sgo nas byung ste /",
    "K08D0084_H0084:188a-19": "'jig rten gyi khams tshad med /",
    "K08D0084_H0084:188a-20": "dpag tu med pa dag nas tshangs pa'i 'jig rten",
    "K08D0084_H0084:188a-21": "gyi bar du khyab par snang bar byas nas de",
    "K08D0084_H0084:188a-22": "bzhin gshegs pa la lan gsum bskor ba byas nas",
    "K08D0084_H0084:188a-23": "/ de bzhin gshegs pa'i gtsug tu thim par gyur to //",
    "K08D0084_H0084:188a-24": "de nas tshe dang ldan pa kun dga' bo stan las langs te /",
    "K08D0084_H0084:188a-25": "bcom ldan 'das la 'di skad ces gsol to //",
    "K08D0084_H0084:188a-26": "bcom ldan 'das /",
    "K08D0084_H0084:188a-27": "rgyu rkyen gang gi slad du 'dzum pa 'di lta bu bstan par mdzad lags /",
    "K08D0084_H0084:188a-28": "bcom ldan 'das kyis bka' stsal pa /",
    "K08D0084_H0084:188a-29": "kun dga' bo /",
    "K08D0084_H0084:188b-0": "khyod kyis bu mo rnam dag dad pa 'di @188b mthong ngam /",
    "K08D0084_H0084:188b-1": "kun dga' bos gsol pa /",
    "K08D0084_H0084:188b-2": "mthong lags so //",
    "K08D0084_H0084:188b-3": "bcom ldan 'das kyis bka' stsal pa /",
    "K08D0084_H0084:188b-4": "kun dga' bo /",
    "K08D0084_H0084:188b-5": "bu mo rnam dag dad pa la sogs pa bu",
    "K08D0084_H0084:188b-6": "mo lnga brgya po 'di dag ni 'di nas tshe",
    "K08D0084_H0084:188b-7": "zad pa dang / bud med kyi lus spangs nas dga' ldan gyi lha'i ris su skyes te /",
    "K08D0084_H0084:188b-8": "bcom ldan 'das byams pa dang /",
    "K08D0084_H0084:188b-9": "bskal pa bzang po'i de bzhin gshegs pa thams cad la bkur sti dang /",
    "K08D0084_H0084:188b-10": "rim gro dang /",
    "K08D0084_H0084:188b-11": "mchod pa byed par 'gyur bas /",
    "K08D0084_H0084:188b-12": "bu mo rnam dag dad pas bskal pa bye ba",
    "K08D0084_H0084:188b-13": "khrag khrig brgyad khri bzhi stong 'das pa'i 'og tu",
    "K08D0084_H0084:188b-14": "'jig rten gyi khams glog gi 'od ces bya bar",
    "K08D0084_H0084:188b-15": "mngon par rdzogs par 'tshang rgya bar 'gyur te /",
    "K08D0084_H0084:188b-16": "de bzhin gshegs pa 'od zer gyi bkod pa zhes bya bar 'gyur ro //",
    "K08D0084_H0084:188b-17": "bskal pa bzang po'i ming ni rtag tu snang ba zhes bya'o //",
    "K08D0084_H0084:188b-18": "de bzhin gshegs pa'i sku tshe'i tshad ni dga' ldan",
    "K08D0084_H0084:188b-19": "gyi lha bzhin du tshe lo stong phrag bcu gnyis",
    "K08D0084_H0084:188b-20": "thub par 'gyur ro //",
    "K08D0084_H0084:188b-21": "'jig rten gyi khams de na yang byang chub sems",
    "K08D0084_H0084:188b-22": "dpa' sems dpa' chen po 'ba' zhig gi 'khor tshad",
    "K08D0084_H0084:188b-23": "med dpag tu med pa dag gis 'khor byed par",
    "K08D0084_H0084:188b-24": "'gyur ro // bu mo lnga brgya po 'di dag",
    "K08D0084_H0084:188b-25": "kyang 'khor de dag gi nang na gtso bo mchog",
    "K08D0084_H0084:188b-26": "byed par 'gyur te /",
    "K08D0084_H0084:188b-27": "ji ltar da ltar nga'i tshe /",
    "K08D0084_H0084:188b-28": "byang chub sems dpa' 'jam dpal la sogs pa drug",
    "K08D0084_H0084:188b-29": "cu po 'di dag gtso bor gyur pa bzhin no",
    "K08D0084_H0084:188b-30": "// kun dga' bo /",
    "K08D0084_H0084:189a-0": "bud med gang la la zhig gi chos @189a *//",
    "K08D0084_H0084:189a-1": "kyi rnam grangs 'di thos nas yongs su 'dzin par byed /",
    "K08D0084_H0084:189a-2": "klog par byed /",
    "K08D0084_H0084:189a-3": "kha ton du gdon par byed na bud med kyi",
    "K08D0084_H0084:189a-4": "lus 'di dag gtugs nas phyis yang len par mi",
    "K08D0084_H0084:189a-5": "'gyur zhing / myur du bla na med pa yang",
    "K08D0084_H0084:189a-6": "dag par rdzogs pa'i byang chub mngon par rdzogs par",
    "K08D0084_H0084:189a-7": "'tshang rgya bar 'gyur ro //",
    "K08D0084_H0084:189a-8": "bcom ldan 'das kyis de skad ces bka' stsal nas;",
    "K08D0084_H0084:189a-9": "bu mo rnam dag dad pa la sogs pa bu",
    "K08D0084_H0084:189a-10": "mo lnga brgya po de dag dang /",
    "K08D0084_H0084:189a-11": "lha dang /",
    "K08D0084_H0084:189a-12": "mi dang /",
    "K08D0084_H0084:189a-13": "lha ma yin du bcas pa'i 'jig rten thams cad",
    "K08D0084_H0084:189a-14": "bcom ldan 'das kyis gsungs pa la rab tu dga'",
    "K08D0084_H0084:189a-15": "nas mngon par bstod to //",
    "K08D0084_H0084:189a-16": "'phags pa dkon mchog brtsegs pa chen po'i chos kyi rnam grangs le'u stong phrag brgya pa las /",
    "K08D0084_H0084:189a-17": "bu mo rnam dag dad pas zhus pa'i le'u ste; 'dus pa bzhi bcu pa rdzogs so ////",
    "K08D0084_H0084:189a-18": "lo tstsha ba 'gos chos grub kyis rgya nag gi dpe las bsgyur cing zhus te /"
}