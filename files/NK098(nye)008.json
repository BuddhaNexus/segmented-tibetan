{
    "NK098(nye)008:1": "// byang chub sems bde ba phra bkod kyi don 'grel bzhugs so //",
    "NK098(nye)008:2": "bde ba phra bkod /",
    "NK098(nye)008:3": "byang chub snying po nyid kyi ngang la phyag 'tshal lo //",
    "NK098(nye)008:4": "de der ye nas sangs rgyas kyang /",
    "NK098(nye)008:5": "mun gnyis bsgribs pas ma bral stor //",
    "NK098(nye)008:6": "des der gyur pa rnams kyi phyir //",
    "NK098(nye)008:7": "lhun mnyam byang chub bshad par bya //",
    "NK098(nye)008:8": "thog mar don gyis 'og non bstan pa'i phyir //",
    "NK098(nye)008:9": "byang chub kyi sems de kho na nyid bde bas phra bkod pa /",
    "NK098(nye)008:10": "zhes pa mtshan bshad de /",
    "NK098(nye)008:11": "zhes pa gnyis las brgal ba'i ngo bor dngos po",
    "NK098(nye)008:12": "gnyis pa'o cog gcig pas mi g.yo bas nges tshig",
    "NK098(nye)008:13": "grub ste mtshan lnga dang ldan pa'i don nges par",
    "NK098(nye)008:14": "bzung ba ni gol sgrib rnam par bcad pas bde",
    "NK098(nye)008:15": "ba gnyis kyi dngos gzhi de g.yang sa dang bral",
    "NK098(nye)008:16": "bas ming 'grub ste /",
    "NK098(nye)008:17": "de ni dper na gser gyi 'phra mig tu rin",
    "NK098(nye)008:18": "po che tshon shel bcug pa ltar skabs kyis gsum",
    "NK098(nye)008:19": "du btags pa ril rdzogs par ston pa'o //",
    "NK098(nye)008:20": "dpal rdo rje ye shes sems dpa' la phyag 'tshal lo //",
    "NK098(nye)008:21": "zhes pa /",
    "NK098(nye)008:22": "btags pa'i sangs rgyas mi khur te /",
    "NK098(nye)008:23": "'dir snying po byang chub kyi don rtogs pa klong du gyur pa la bya ste /",
    "NK098(nye)008:24": "gnyis ga yin pa'i phyir ro //",
    "NK098(nye)008:25": "sku gsung thugs kyi bde chen po //",
    "NK098(nye)008:26": "zhes pa /",
    "NK098(nye)008:27": "snang grags dran rig ye shes kun der rang snang bas 'khor ba'i gnas med pa'o //",
    "NK098(nye)008:28": "rdo rje gsang ba thugs kyi gter //",
    "NK098(nye)008:29": "zhes pa /",
    "NK098(nye)008:30": "gsum yang mi phyed pa ma brtsal bas mi 'jig",
    "NK098(nye)008:31": "pa'i don blo'i yul min pas lhun gyis grub par",
    "NK098(nye)008:32": "gsal ba'o // ye nas lhun rdzogs byang chub sems //",
    "NK098(nye)008:33": "zhes pa /",
    "NK098(nye)008:34": "rang rig pa ni gdod nas nor bu rin po che lta bur gyur pa'o //",
    "NK098(nye)008:35": "sems dag gang snyed gter gyi mchog /zhes pa /",
    "NK098(nye)008:36": "bshad pa'i gding snyed pa ni yon tan la 'phel 'grib med pa'i phyir ro //",
    "NK098(nye)008:37": "bde bas don rtogs don de rtogs //",
    "NK098(nye)008:38": "zhes pa /",
    "NK098(nye)008:39": "rang nyid ye zin pas de la brtags na rtogs par 'gyur pa'o /",
    "NK098(nye)008:40": "dam tshig bde rtogs bde ba'i mchog /zhes pa /",
    "NK098(nye)008:41": "de ltar mjal na dam tshig la phung po gnyis pa med pas bcas pa'i ltung ba med pa'o //",
    "NK098(nye)008:42": "bdag lus rdo rje mi bzad gter //",
    "NK098(nye)008:43": "zhes pa /",
    "NK098(nye)008:44": "rtogs pa rnyed na mtha' yas zhing rnams bdag gi",
    "NK098(nye)008:45": "rdo rje skur gsal te yon tan gyi zla med",
    "NK098(nye)008:46": "pa'o // thugs kyi sgo lcags dam po'o //",
    "NK098(nye)008:47": "zhes pa /",
    "NK098(nye)008:48": "rang byung gi ye shes ni mtshon pa las 'das pas tha rams lta bu'o //",
    "NK098(nye)008:49": "'o na bstan pa la dgos pa med do snyam pa la /",
    "NK098(nye)008:50": "tshig tu smra ba lde mig go /zhes pa /",
    "NK098(nye)008:51": "de kho na ci 'dra bar ston pa ste //",
    "NK098(nye)008:52": "gtan tshigs kyi lde mig dang /",
    "NK098(nye)008:53": "gtan tshigs med pa'i lde mig gis 'byed pas chos mthun pa'o //",
    "NK098(nye)008:54": "mdzad kyi don mdor ni /",
    "NK098(nye)008:55": "bdag la rdzogs dang gzhan la gsal //",
    "NK098(nye)008:56": "zhes pa /",
    "NK098(nye)008:57": "thob bya med par bdag nyid chen por gyur pa de thams cad du bsam pa ltar snang ba'o //",
    "NK098(nye)008:58": "'dod dgur sgyur ba'i rin po che //",
    "NK098(nye)008:59": "zhes pa /",
    "NK098(nye)008:60": "bsam pa dang ched du ma bstun par grub pa'i legs par snang bas chos mthun pa'o //",
    "NK098(nye)008:61": "re dogs med pas mkha' dang mnyam //",
    "NK098(nye)008:62": "zhes pa /",
    "NK098(nye)008:63": "de lta bu'i phyir re ba gsum dang dogs gsum bral bas ye shes kyi nam mkhar gsal ba'o //",
    "NK098(nye)008:64": "lung ni thig phran sems la bkod //",
    "NK098(nye)008:65": "zhes pa /",
    "NK098(nye)008:66": "sde snod rgyud dang gal po thugs la rdzogs pa'i phyir ro //",
    "NK098(nye)008:67": "des na gsang ba ston to //",
    "NK098(nye)008:68": "bdag nyid chen po ye yin pa ni /",
    "NK098(nye)008:69": "dpal gyi rang bzhin dpal la rdzogs //",
    "NK098(nye)008:70": "zhes pa /",
    "NK098(nye)008:71": "theg pa dgu'i 'bras bu ril yang snying po byang chub ngang du 'ub pa'o //",
    "NK098(nye)008:72": "stong khams thugs su til 'bru tsam //",
    "NK098(nye)008:73": "zhes pa /",
    "NK098(nye)008:74": "stong gsum nyungs 'brur chud pa ltar byang chub sems brtag dka' ba'o //",
    "NK098(nye)008:75": "bdag nyid chen po kun 'dus dpal //",
    "NK098(nye)008:76": "zhes pa /",
    "NK098(nye)008:77": "ngang gis gzhan pa bral ba'i phyir kun kyang bdag nyid yin pas legs pa chen po'o //",
    "NK098(nye)008:78": "kun nas 'dus pas srog gi mchog /zhes pa /",
    "NK098(nye)008:79": "bdag nyid chen po ni ril gyi bcud du gyur pas gzungs dam pa'o //",
    "NK098(nye)008:80": "don la gtugs pas gter gyi dpal //",
    "NK098(nye)008:81": "zhes pa /",
    "NK098(nye)008:82": "su zhig la ma rmal bar de nyid ltar bstan",
    "NK098(nye)008:83": "pas go ba'i phyir yon tan ni zad pa med",
    "NK098(nye)008:84": "pa'o // thugs las 'phros pas gnyis su med //",
    "NK098(nye)008:85": "zhes pa /",
    "NK098(nye)008:86": "ril rang byung ye shes rang snang ba'i phyir spyod yul med pa'o //",
    "NK098(nye)008:87": "'o na stong ngo zhe na /",
    "NK098(nye)008:88": "snang bar gyur pas ma bkag ste //",
    "NK098(nye)008:89": "ngo bo nyid kyi snang ba'i phyir spang bya med pas ma 'dres pa'o //",
    "NK098(nye)008:90": "gsal bar gyur pas snying po'i don //",
    "NK098(nye)008:91": "zhes pa /",
    "NK098(nye)008:92": "ma 'dres la yongs su rdzogs pa'i phyir /",
    "NK098(nye)008:93": "kun snying po byang chub yin pa'o //",
    "NK098(nye)008:94": "'o na bstan du yod do zhe na /",
    "NK098(nye)008:95": "rang bzhin med de phyogs dang bral //",
    "NK098(nye)008:96": "zhes pa /",
    "NK098(nye)008:97": "de nyid kyi phyir rang bzhin 'di 'drar bstan pa'i ris mi snyed pa'o //",
    "NK098(nye)008:98": "ye nas rdzogs pas thugs la 'dus //",
    "NK098(nye)008:99": "zhes pa /",
    "NK098(nye)008:100": "rang bzhin rdzogs pa chen po'i phyir rang rig par gcig pa'o //",
    "NK098(nye)008:101": "'gyur med sems kyi g.yung drung ngo //",
    "NK098(nye)008:102": "zhes pa /",
    "NK098(nye)008:103": "sems kyi mtshan nyid bstan par dka' bas ngo bo nyid kyi rtag pa'o //",
    "NK098(nye)008:104": "ma chags thabs kyis don la brtson //",
    "NK098(nye)008:105": "mi len dbyings phyung thugs rjes 'dzin //",
    "NK098(nye)008:106": "zhes pa /",
    "NK098(nye)008:107": "'gre log spyi tshugs gar 'gres kyang ma gos pa'i mdzad spyod kyis 'gro don rgyun ma chad kyang /",
    "NK098(nye)008:108": "rtsol bas dang du len pa med de /",
    "NK098(nye)008:109": "mdzad spyod lhun gyis rdzogs pa'i gzungs kyis zin pa ste /",
    "NK098(nye)008:110": "rjes su 'jug pa po'ang de nyid kyi phyir byas pa la rtsol ba med pa'o //",
    "NK098(nye)008:111": "dbyings kyi rang bzhin ba ga ste //",
    "NK098(nye)008:112": "zhes pa /",
    "NK098(nye)008:113": "lhun grub pa'i dbyings ni yum gyis mkha'o //",
    "NK098(nye)008:114": "bskyod pa'i lam rnams ling ga'o //",
    "NK098(nye)008:115": "zhes pa /",
    "NK098(nye)008:116": "de nyid cir yang rang snang bas don byed pa ni yab thabs kyi ngo bo nyid do //",
    "NK098(nye)008:117": "gnyis su med pa'i rdo rje la //",
    "NK098(nye)008:118": "zhes pa /",
    "NK098(nye)008:119": "de ltar chas bsnyad pa la ngo bos yab yum",
    "NK098(nye)008:120": "'byed pa'i rtsol ba med de gsang ba'i rdo rje'o",
    "NK098(nye)008:121": "// 'dzin chags med pa'i pad ma'o //",
    "NK098(nye)008:122": "zhes pa /",
    "NK098(nye)008:123": "phrin las ci mdzad pa ched du byed pa'i gzung",
    "NK098(nye)008:124": "'dzin tsam gyis kyang ma bsgom pa'i phyir thabs dang",
    "NK098(nye)008:125": "shes rab lhun gyis rdzogs pa'o //",
    "NK098(nye)008:126": "gsum pa mtha' yas dag pa'i zhing /",
    "NK098(nye)008:127": "zhes pa /",
    "NK098(nye)008:128": "a ti yo ga'i thabs shes rab gnyis su med",
    "NK098(nye)008:129": "pas don bya bas mtha' yas pa'i 'gro ba rnams",
    "NK098(nye)008:130": "'chad pa'i sku gsung thugs kyis zhing khams su dag",
    "NK098(nye)008:131": "par mdzad pa'o // rnam bzhi don la thug pa las //",
    "NK098(nye)008:132": "zhes pa /",
    "NK098(nye)008:133": "de ltar bzhi don gyi mtha'o //",
    "NK098(nye)008:134": "de gang zhe na /",
    "NK098(nye)008:135": "rgyud drug sbyangs pas ye shes so //",
    "NK098(nye)008:136": "zhes na /",
    "NK098(nye)008:137": "'gro ba rigs drug ye nas mtha' gsum bral bas",
    "NK098(nye)008:138": "rang byung gi ye shes nyid yin pa'i don mjal",
    "NK098(nye)008:139": "ba'o // sku ni stong pa dngos med bral //",
    "NK098(nye)008:140": "zhes pa /",
    "NK098(nye)008:141": "lhun grub kyi sku stong pa chen po ni stong pa'i mtshan ma med pa'o //",
    "NK098(nye)008:142": "gsung ni smon med yid las 'das //",
    "NK098(nye)008:143": "zhes pa /",
    "NK098(nye)008:144": "bshad pa ltar bstan pa thams cad rang rig pa",
    "NK098(nye)008:145": "yin pas rang gzhan du ma lus pas re ba'i",
    "NK098(nye)008:146": "bsam yul las grol ba'o //",
    "NK098(nye)008:147": "thugs ni mtshan med snying po la //",
    "NK098(nye)008:148": "zhes pa /",
    "NK098(nye)008:149": "mtshan ma bzhi las 'das pa'i rang byung ba'i ye shes kun gyi tog tu gyur pa'o //",
    "NK098(nye)008:150": "mthong ba snang srid dag pa'i zhing //",
    "NK098(nye)008:151": "zhes pa /",
    "NK098(nye)008:152": "khams gsum ni ming tsam las ngo bo ma log pa'i phyir rnam par dag pa'i 'jig rten no //",
    "NK098(nye)008:153": "dam pa byang chub sems la gnas //",
    "NK098(nye)008:154": "zhes pa /",
    "NK098(nye)008:155": "des na 'dod dgu rang la rdzogs pas mi tshol ba ste /",
    "NK098(nye)008:156": "de ltar ji bzhin pa la ji bzhin pas bstan",
    "NK098(nye)008:157": "pas go ba'i phyir lde'u mig gnyis pa rdzogs te",
    "NK098(nye)008:158": "/ de la cung zhig mjal dka' ba la lde",
    "NK098(nye)008:159": "mig dang po dris lan dang bcas par bstan pa'i",
    "NK098(nye)008:160": "/ phyir / de ltar rtogs pa'i rnal 'byor pas //",
    "NK098(nye)008:161": "ched du brjod pa 'di brjod do //",
    "NK098(nye)008:162": "zhes pa /",
    "NK098(nye)008:163": "bshad pa'i snying po bya ba med pa'i don go",
    "NK098(nye)008:164": "bas ma 'ongs pa'i phyir dris lan bshad la rtsad",
    "NK098(nye)008:165": "gcod pa'o // ring du 'khor bas ci zhig btsal //",
    "NK098(nye)008:166": "zhes pa /",
    "NK098(nye)008:167": "rtsol ba'i lam gzhan gyis 'bras bu gang 'grub dris pa'o //",
    "NK098(nye)008:168": "brtags pa'i gnas ni sems la gtugs //",
    "NK098(nye)008:169": "zhes pa /",
    "NK098(nye)008:170": "dang po'i lan mdo ste rang bzhin gyi gtan tshigs",
    "NK098(nye)008:171": "dang lung dang man ngag dang dpe dang rang gi",
    "NK098(nye)008:172": "shes rab kyi dngos po ci yin dpyad pa'i gzhi",
    "NK098(nye)008:173": "dang don rang gi sems la thug pa'o //",
    "NK098(nye)008:174": "gzhan nas btsal bas ga la rnyed //",
    "NK098(nye)008:175": "zhes pa /",
    "NK098(nye)008:176": "gnyis pa'i lan mdo ste /",
    "NK098(nye)008:177": "grub mtha' logs nas tshol ba'i rtsol bas mi 'grub pa'o //",
    "NK098(nye)008:178": "de la ma nor ba'i lam sku gsung thugs rgyas pa gang snyam pa la /",
    "NK098(nye)008:179": "phung po sbyangs pas lam cig snyed //",
    "NK098(nye)008:180": "dkyil du gyur pas don la gtugs //",
    "NK098(nye)008:181": "zhes pa /",
    "NK098(nye)008:182": "thams cad bdag gi lus kyi ngo bo tshad ma",
    "NK098(nye)008:183": "gsum gyis dpyad pas de nyid rang gi sems yin",
    "NK098(nye)008:184": "pa'i don thob pa ni /",
    "NK098(nye)008:185": "sems nyid mtha' rnam par bral ba'i phyir ro //",
    "NK098(nye)008:186": "de'i thabs brdas bstan pa ni /",
    "NK098(nye)008:187": "rten yang yi ge h'u la babs //",
    "NK098(nye)008:188": "tshol yang h'u gi don cig tshol //",
    "NK098(nye)008:189": "zhes pa /",
    "NK098(nye)008:190": "rang rig pa la brten nas rang rig pa'i rtsad gcod pa'o //",
    "NK098(nye)008:191": "h+aum gis h+aum tshol h+aum mi rnyed //",
    "NK098(nye)008:192": "zhes pa /",
    "NK098(nye)008:193": "sems kyi sems btsal na sems kyi ngo bo 'di 'drar mi mthong ba'o //",
    "NK098(nye)008:194": "de las h+aum gis don cig rnyed //",
    "NK098(nye)008:195": "don kyi don rnyed sems la gtugs //",
    "NK098(nye)008:196": "zhes pa /",
    "NK098(nye)008:197": "cir yang ma mthong ba de kho na sems nyid",
    "NK098(nye)008:198": "mthong ba yin pa'i phyir rang sems las shes bya",
    "NK098(nye)008:199": "gzhan na med pa'o //",
    "NK098(nye)008:200": "sems kyi de nyid brtag par bya //",
    "NK098(nye)008:201": "zhes pa /",
    "NK098(nye)008:202": "sems kyi don btsal zhing rnyed nas bsgoms shig par gdams pa'o //",
    "NK098(nye)008:203": "thabs de gang zhe na /",
    "NK098(nye)008:204": "yi ge chos kyi dbyings zhe'am //",
    "NK098(nye)008:205": "chos kyi dbyings nyid yi ge'am //",
    "NK098(nye)008:206": "zhes pa /",
    "NK098(nye)008:207": "dpyad thabs ni /",
    "NK098(nye)008:208": "gal te brda ma yin par yi ge kho nas mtshon nas sgom mo zhe na'ang /",
    "NK098(nye)008:209": "yi ge dang chos nyid gcig gam tha dad pa gang yin brtag pa'o //",
    "NK098(nye)008:210": "thugs kyi snying po yi ge h+aum //",
    "NK098(nye)008:211": "h+aum gis thugs la ji ltar mtshon //",
    "NK098(nye)008:212": "zhes pa /",
    "NK098(nye)008:213": "'di ltar blos dpyad pa'o //",
    "NK098(nye)008:214": "thugs la dngos po yod zhe snyam //",
    "NK098(nye)008:215": "yi ge dngos po gang gis bgyi //",
    "NK098(nye)008:216": "zhes pa /",
    "NK098(nye)008:217": "sems h+aum lta bu cig yod dam 'on te yi",
    "NK098(nye)008:218": "ge nyid dngos gzhi ji lta bu yin dpyad na",
    "NK098(nye)008:219": "rnyed par 'gyur zhes dris pa'o //",
    "NK098(nye)008:220": "dngos med dngos bral byang chub sems //",
    "NK098(nye)008:221": "byang chub sems ni kun gyi rgyu //",
    "NK098(nye)008:222": "zhes pa //",
    "NK098(nye)008:223": "lan ni de ltar brtags na rang rig pa ni",
    "NK098(nye)008:224": "ther zug pa med de ril ma spangs bral ba'o",
    "NK098(nye)008:225": "// de'i phyir chos so cog gi gzhir gyur pas yi ge'i ngo bo'ang yin pa'o //",
    "NK098(nye)008:226": "h+aum ni thugs kyi rang rtags yin //",
    "NK098(nye)008:227": "zhes pa /",
    "NK098(nye)008:228": "rgyud lung man chad ltar ye shes lngar phye nas mtshon pa ni /",
    "NK098(nye)008:229": "'dir mi len mi spong te rang rig h+aum du rang shar ba ni /",
    "NK098(nye)008:230": "dper dpa' mtshan lta bu ma yin te dpa' ba'i",
    "NK098(nye)008:231": "rtags sna la mchong ba lta bu ste yi ge",
    "NK098(nye)008:232": "gnyis kyang rjes su sbyar ro //",
    "NK098(nye)008:233": "+amo ni sku ru ji ltar bskyed //",
    "NK098(nye)008:234": "zhes pa dag /dris pa lta bu ni /",
    "NK098(nye)008:235": "yongs su rdzogs pa'i yi ge dang ye shes kyi",
    "NK098(nye)008:236": "sku tha mi dad par rang snang bas +amo la",
    "NK098(nye)008:237": "rten pa med pa'i phyir te h+aum gi rjes su",
    "NK098(nye)008:238": "sbyar ro // gsung ni phyogs bral mtha' yas pa /",
    "NK098(nye)008:239": "+amo gyis gsung ni ji ltar 'grub //",
    "NK098(nye)008:240": "zhes pa /",
    "NK098(nye)008:241": "dris pa lta bu ni /",
    "NK098(nye)008:242": "'di'i gsung rnam pa dang bral ba de yi ge phyogs cha cig gis ji ltar 'grub dris pa'o //",
    "NK098(nye)008:243": "+amo ni gsung la mi gnas so //",
    "NK098(nye)008:244": "zhes pa /",
    "NK098(nye)008:245": "lan lta bu ni +amo nyid rang rig brjod pa",
    "NK098(nye)008:246": "dang bral ba yin pas phyogs cha la rten mtshon",
    "NK098(nye)008:247": "med pa'i phyir ro //",
    "NK098(nye)008:248": "yang na h+aum +amo gyi rjes su mthun par 'grel te /",
    "NK098(nye)008:249": "snying po byang chub sems de ni //",
    "NK098(nye)008:250": "yi ge la yang mi gnas shing //",
    "NK098(nye)008:251": "sku gsung thugs kyang mi bsgrub pa'o //",
    "NK098(nye)008:252": "zhes pa /",
    "NK098(nye)008:253": "rigs pa'i ye shes 'bru gsum re res mtshon pa'i",
    "NK098(nye)008:254": "tha snyad med par gsum lhun gyis grub pa'i ngo",
    "NK098(nye)008:255": "bo'o // stong pa mtshon med smon med pa'i //",
    "NK098(nye)008:256": "rnam thar sgo gsum sku gsung thugs //",
    "NK098(nye)008:257": "zhes pa /",
    "NK098(nye)008:258": "de ji ltar grub zhe na /",
    "NK098(nye)008:259": "bshad pa'i sku gsung thugs nyid bcings grol med par",
    "NK098(nye)008:260": "thams cad du snang ba mi 'gog pa'i phyir ro",
    "NK098(nye)008:261": "// rgyud drug lam ni ye shes drug /zhes pa /",
    "NK098(nye)008:262": "nyon mongs drug nyid rang byung ba'i ye shes yin pa'i phyir ro //",
    "NK098(nye)008:263": "phyogs bral skyes bu chen po des //",
    "NK098(nye)008:264": "phyogs cig spong zhing phyogs dang bral //",
    "NK098(nye)008:265": "zhes pa /",
    "NK098(nye)008:266": "spyod yul med par rtogs pa'i rnal 'byor pas lta ngan la mi gnas bzhin dor ba med pa'o //",
    "NK098(nye)008:267": "phyogs kyi don cig phyogs la spro //",
    "NK098(nye)008:268": "sems kyis sems tshol sems mi rnyed //",
    "NK098(nye)008:269": "zhes pa /",
    "NK098(nye)008:270": "su zhig shes pa chos nyid la phar 'brang de",
    "NK098(nye)008:271": "tshol spyod pa ni glang po zhon nas glang tshol",
    "NK098(nye)008:272": "ba lta bur mi rtogs so //",
    "NK098(nye)008:273": "de ci'i phyir zhe na /",
    "NK098(nye)008:274": "sems kyi rang bzhin gting dpag dka' //zhes pa /",
    "NK098(nye)008:275": "mtshan nyid med pa'i phyir ro //",
    "NK098(nye)008:276": "sems de rnyed na byang chub sems //",
    "NK098(nye)008:277": "zhes pa /",
    "NK098(nye)008:278": "tshol ba med pas cir yang ma mthong na de 'thob pa'o //",
    "NK098(nye)008:279": "de mtshon gyi don gyis bstan pa gang zhe na /",
    "NK098(nye)008:280": "gzugs bral de la gzugs kyang rdzogs //",
    "NK098(nye)008:281": "zhes pa /",
    "NK098(nye)008:282": "byang chub sems la rnam pa'i gzugs med bzhin kha",
    "NK098(nye)008:283": "dog dbyibs kun kun kyi ngo bor gyur pa byang",
    "NK098(nye)008:284": "chub bo // kha dog dbyibs kyang gzung du med //",
    "NK098(nye)008:285": "zhes pa /",
    "NK098(nye)008:286": "de lta yin yang rnam pa can zhig tu med",
    "NK098(nye)008:287": "pa'i phyir dngos por thal ba med pa sems so",
    "NK098(nye)008:288": "// de kun 'gyur med byang chub sems //",
    "NK098(nye)008:289": "zhes pa /",
    "NK098(nye)008:290": "snang stong ril 'pho 'gyur med pa'i ngo bo nyid yin pa'o //",
    "NK098(nye)008:291": "rtog pa'i spyod yul las 'das pa //",
    "NK098(nye)008:292": "zhes pa /",
    "NK098(nye)008:293": "yid kyis nges par bsam du med pas bade'o //",
    "NK098(nye)008:294": "de nyid rtogs med kho na'o //",
    "NK098(nye)008:295": "zhes pa /",
    "NK098(nye)008:296": "bsam du med par rig na lta ba ma nor ba'o //",
    "NK098(nye)008:297": "rin po che ni lung du bsdus //",
    "NK098(nye)008:298": "zhes /",
    "NK098(nye)008:299": "yon tan ril rang rig nges pa'i lung la rdzogs pa bkod pa ste /",
    "NK098(nye)008:300": "sems ni rin po che la gnas //",
    "NK098(nye)008:301": "zhes pa /",
    "NK098(nye)008:302": "byang chub sems nyid yon tan gyi ngo bor bzhugs pa'o //",
    "NK098(nye)008:303": "sems nyid lung du bstan pa'o //",
    "NK098(nye)008:304": "zhes pa /",
    "NK098(nye)008:305": "ngang gis sgro skur bral bar gsungs pa'o //",
    "NK098(nye)008:306": "dkar la ldem tsher dag pa ste //",
    "NK098(nye)008:307": "zhes pa /",
    "NK098(nye)008:308": "mtha' rnam bral bas cir yang snang ba'i rig pa rang gsal bas byang ba'o //",
    "NK098(nye)008:309": "byang ba'i don gyis 'gyur ba'i sems //",
    "NK098(nye)008:310": "zhes pa /",
    "NK098(nye)008:311": "bshad pa'i phyir ngo bo ma nges pas lhun gyis grub pa'o //",
    "NK098(nye)008:312": "mi 'gyur shes pas brtag par bya //",
    "NK098(nye)008:313": "zhes pa /",
    "NK098(nye)008:314": "'gyur ba'i ma nges pa ma yin par rig pas de bsgom pa'o //",
    "NK098(nye)008:315": "byang chub sems lung man ngag bardzogasa //",
    "NK098(nye)008:316": "'di ni snying po rdzogs pa'o //",
    "NK098(nye)008:317": "zhes pa /",
    "NK098(nye)008:318": "de ltar mjal ba ni tshad ma gnyis kyi don mthar phyin pa ste /",
    "NK098(nye)008:319": "blo'i gting du mjal bas mtshan gyi don mthong ba'o //",
    "NK098(nye)008:320": "'ongs so thams cad dang bral ba'i //",
    "NK098(nye)008:321": "dngos po thams cad yongs su rdzogs //",
    "NK098(nye)008:322": "zhes pa /",
    "NK098(nye)008:323": "byang chub sems snang ba dang stong pa gnyis su med pa'o //",
    "NK098(nye)008:324": "sems kyis sems tshol sems de rnyed //",
    "NK098(nye)008:325": "zhes pa /",
    "NK098(nye)008:326": "thun mong ma yin pa'i bsam dpyod kyis rtogs su btub pa'o //",
    "NK098(nye)008:327": "de ni sems kyi gter sems yin /",
    "NK098(nye)008:328": "zhes pa /",
    "NK098(nye)008:329": "rtogs pa'i yon tan go sla'o //",
    "NK098(nye)008:330": "lung ni byang cub sems de yin //",
    "NK098(nye)008:331": "zhes pa bshad zin to //",
    "NK098(nye)008:332": "man ngag bde ba chen po nyid //",
    "NK098(nye)008:333": "zhes pa /",
    "NK098(nye)008:334": "rang rig rtsol ba'i sdug bsngal dang bral ba'o //",
    "NK098(nye)008:335": "thig le 'khyil pas don la gtugs //",
    "NK098(nye)008:336": "zhes pa /",
    "NK098(nye)008:337": "de ltar don dang gtan tshigs kun rang yin pas dbyer med par thag chod pa'o //",
    "NK098(nye)008:338": "spyod pa ni /",
    "NK098(nye)008:339": "'dod chags zhe sdang gti mug kyang //",
    "NK098(nye)008:340": "bde ba chen po'i rgyan yin pas //",
    "NK098(nye)008:341": "zhes pa /",
    "NK098(nye)008:342": "nyon mongs pa so ma grub pas dug gsum gyi de kho na nyid bde ba chen po ste /",
    "NK098(nye)008:343": "ma spangs bral bas spang du med do //",
    "NK098(nye)008:344": "ma bkag bag la nyal bsal zhing //",
    "NK098(nye)008:345": "zhes pa /",
    "NK098(nye)008:346": "der mjal bas nyon mongs pa'i bag chags rang sar rang grol ba'o //",
    "NK098(nye)008:347": "don la gtod cing lung la gtugs //",
    "NK098(nye)008:348": "zhes pa /",
    "NK098(nye)008:349": "gding las mi 'gyur bar nges pa'i lung dang 'phrad pa'o //",
    "NK098(nye)008:350": "gtugs pa'i don la de ma thag /zhes pa /",
    "NK098(nye)008:351": "sa ma bgrod par non pas dus shin tu myur ba'o //",
    "NK098(nye)008:352": "sa gang zhe na /",
    "NK098(nye)008:353": "dbyings dang snang srid thams cad kun //",
    "NK098(nye)008:354": "ye nas rgyun gyi byang chub sems //",
    "NK098(nye)008:355": "zhes pa /",
    "NK098(nye)008:356": "chos so cog byang chub sems skad cig ma med",
    "NK098(nye)008:357": "par rgyun du byung ba'i ngo bo yin pa ni",
    "NK098(nye)008:358": "snang srid dag pa'i zhing ste /",
    "NK098(nye)008:359": "de'i phyir /",
    "NK098(nye)008:360": "'gro ba rigs drug skye ba bzhi //",
    "NK098(nye)008:361": "'di ni 'bras bu rdzogs pa'o //",
    "NK098(nye)008:362": "zhes pa //",
    "NK098(nye)008:363": "de dag ming tsam snang ba las ngo bo ci'ang ma yin pa'i phyir chos kyi sku chen po'o //",
    "NK098(nye)008:364": "khyad par mchog dang khyad par gyi //",
    "NK098(nye)008:365": "zhes pa /",
    "NK098(nye)008:366": "theg pa 'di nyid dang gzhan gyi lta spyod 'bras bu rnams so //",
    "NK098(nye)008:367": "thugs nas bsgegs pas rgyan gyi mchog /zhes pa /",
    "NK098(nye)008:368": "de dag lhag pa'i ye shes su gdod nas rang 'ub pas mdzes pa'o //",
    "NK098(nye)008:369": "rdzogs pa chen po'i sku'i rgyan //",
    "NK098(nye)008:370": "zhes pa /",
    "NK098(nye)008:371": "ma 'dres gsal la yongs su rdzogs pa'i phyir stong gi 'jig rten nyid bla ma'i sa'o //",
    "NK098(nye)008:372": "skal ldan skyes bu chen po des //",
    "NK098(nye)008:373": "bla ma kun dang mnyam sbyor ba'i //",
    "NK098(nye)008:374": "rdo rje yis ni de ma thag /zhes pa /",
    "NK098(nye)008:375": "ma nor ba'i blo can gyis rgyal ba dang rigs",
    "NK098(nye)008:376": "'dzin ril dang dgongs pa gcig par bshad pa'i don",
    "NK098(nye)008:377": "de mjal ba'i rig pa'i ye shes kyis skad cig",
    "NK098(nye)008:378": "la sa de non pa'o //",
    "NK098(nye)008:379": "de'i mdzad pa ni /",
    "NK098(nye)008:380": "de ltar gsal rtogs rnal 'byor pas //",
    "NK098(nye)008:381": "byang chub sems kyi dbyings ma skyong //",
    "NK098(nye)008:382": "zhes pa /",
    "NK098(nye)008:383": "bshad pa bzhin lta ba dang ting nge 'dzin du",
    "NK098(nye)008:384": "ldan pas ril ye shes bla ma'i sar bton pa'o",
    "NK098(nye)008:385": "// sbyor las chags bral byang chub sems //",
    "NK098(nye)008:386": "dbang phyug chen po mkha' la sbyor //",
    "NK098(nye)008:387": "zhes pa /",
    "NK098(nye)008:388": "cir yang don mdzad pa de la rlom sems med",
    "NK098(nye)008:389": "pa'i bdag nyid chen pos ril chos kyi sku chen",
    "NK098(nye)008:390": "por sbyor ba'o // ci yang yin no gang yang rung //",
    "NK098(nye)008:391": "su zhig thugs kyi dkyil 'khor du //",
    "NK098(nye)008:392": "gter dang ldan no khyad par che //",
    "NK098(nye)008:393": "zhes pa /",
    "NK098(nye)008:394": "ril mdzad spyod du ma gyur pa med pa'i gdeng",
    "NK098(nye)008:395": "can ni zad pa med pa'i gter rnyed pa'i phyir",
    "NK098(nye)008:396": "rtogs pa'i yon tan no //",
    "NK098(nye)008:397": "ma bkag sems kyi khyad par la /",
    "NK098(nye)008:398": "g.yang sa zhes pa ga la yod //",
    "NK098(nye)008:399": "zhes pa /",
    "NK098(nye)008:400": "thams cad rang rig rang snang ba'i phyir g.yang sa gzhi la ma grub pa'o //",
    "NK098(nye)008:401": "su zhig g.yang sa gang nas skyes //",
    "NK098(nye)008:402": "g.yang sa tshol ba su zhig yin //",
    "NK098(nye)008:403": "zhes pa /",
    "NK098(nye)008:404": "de lta bu'i ngang la g.yang sa gang gi rig pa las byung /",
    "NK098(nye)008:405": "de ched du gnyer ba su yod de ma grub pa'o //",
    "NK098(nye)008:406": "byang chub sems ni bde chen gyis /",
    "NK098(nye)008:407": "g.yang sa zhes pa gtan du phyung //",
    "NK098(nye)008:408": "zhes pa /",
    "NK098(nye)008:409": "dmyal ba la sogs pa nyid kyis sdug bsngal chos",
    "NK098(nye)008:410": "nyid kyi yo lang yin pas ltung ba ka nas",
    "NK098(nye)008:411": "med pa'o // de ci'i phyir zhe na /",
    "NK098(nye)008:412": "g.yang sa nyid kyang byang chub sems /",
    "NK098(nye)008:413": "zhes gsungs te /",
    "NK098(nye)008:414": "de nyid las bde ba chen po gzhan na med",
    "NK098(nye)008:415": "pa'i phyir mi bzad khams la bag mi tsha ba'o",
    "NK098(nye)008:416": "// su zhig dus gsum gang nas tshol //",
    "NK098(nye)008:417": "dus gsum bya ba gang na yod //",
    "NK098(nye)008:418": "zhes pa /",
    "NK098(nye)008:419": "rgyu rkyen 'bras bu nyid rang 'bras bu ye shes",
    "NK098(nye)008:420": "su tha mi dad pa la gang zhig 'das pa",
    "NK098(nye)008:421": "dang ma 'ongs pa dang da ltar gnyer ba yod",
    "NK098(nye)008:422": "de gzhi la rim pa ma grub pa'o //",
    "NK098(nye)008:423": "'bras bu yongs su dag pas na //",
    "NK098(nye)008:424": "dus gsum yongs su dag pa'i rgyu //",
    "NK098(nye)008:425": "zhes pa /",
    "NK098(nye)008:426": "gdod nas rgyu 'bras dbye med de 'bras bu nyid",
    "NK098(nye)008:427": "du smin zin pa'i phyir 'grub pa'i dus kyi rim",
    "NK098(nye)008:428": "pa las grol ba'o //",
    "NK098(nye)008:429": "sku gsung thugs kyi bde chen la //",
    "NK098(nye)008:430": "gol sa bya ba ga la yod //",
    "NK098(nye)008:431": "zhes pa /",
    "NK098(nye)008:432": "thams cad sku gsung thugs chen por sangs rgyas pas gol sa ka nas rang dag pa'o /",
    "NK098(nye)008:433": "su zhig gol sa don du gnyer //",
    "NK098(nye)008:434": "zhes pa /",
    "NK098(nye)008:435": "med bzhin tshol ba mi 'byung ba'o //",
    "NK098(nye)008:436": "gdeng gis dag pa'i phyir /",
    "NK098(nye)008:437": "ye shes rtogs 'di khyad par gyis //",
    "NK098(nye)008:438": "spyod lam rnam bzhi gang spyad kyang //",
    "NK098(nye)008:439": "'ching bar mi 'gyur rnam grol rdzogs //",
    "NK098(nye)008:440": "zhes pa /",
    "NK098(nye)008:441": "rang byung ye shes gting phyin par mjal bas 'gro",
    "NK098(nye)008:442": "nyal 'dug sdod longs spyod du spyod pa ril la",
    "NK098(nye)008:443": "spyad kyang gol ba med de yang dag pa'i mdzad",
    "NK098(nye)008:444": "spyod nyid du smin zin to //",
    "NK098(nye)008:445": "de ci'i phyir zhe na /",
    "NK098(nye)008:446": "lta bas mthong la rtog pa min //",
    "NK098(nye)008:447": "zhes pa /",
    "NK098(nye)008:448": "thams cad mkhyen par rig pa rang gsal bas yul med pa'i phyir ro //",
    "NK098(nye)008:449": "ye nas lhun rdzogs mnyam pa'i ngang //",
    "NK098(nye)008:450": "de la gol sa ga la yod //",
    "NK098(nye)008:451": "zhes pa /",
    "NK098(nye)008:452": "bdag nyid chen por lhun gyis rdzogs pas zug rngu",
    "NK098(nye)008:453": "med pa dang bral ba la gzhan pa ma dmigs",
    "NK098(nye)008:454": "pa'i phyir gol ba'i sa med pa'o //",
    "NK098(nye)008:455": "mkha' mnyam dbyings la gter ldan pa'i //",
    "NK098(nye)008:456": "don chen rtogs pa'i rnal 'byor pas //",
    "NK098(nye)008:457": "zhes pa /",
    "NK098(nye)008:458": "lhun gyis grub pa'i don rtogs pa yod pas yon tan ci 'byung zhe na /",
    "NK098(nye)008:459": "khyad par can dang khyad par gyi //",
    "NK098(nye)008:460": "chu shing rul pa'i snying po ltar //",
    "NK098(nye)008:461": "gtan du med pa ma yin te //",
    "NK098(nye)008:462": "sur+ya'i 'od dang tsan dra bzhin //",
    "NK098(nye)008:463": "dngos po med las snying po 'byung //",
    "NK098(nye)008:464": "zhes pa /",
    "NK098(nye)008:465": "mngon par mtho ba'i 'bras bu chen po nyid dang",
    "NK098(nye)008:466": "mngon shes rdzu 'phrul la sogs pa shin tu zag",
    "NK098(nye)008:467": "pa med pa'i yon tan ni chu shing ltar med",
    "NK098(nye)008:468": "pa min te / nyi ma dang zla ba'i 'od",
    "NK098(nye)008:469": "bzhin du rang rig ci'ang ma yin pa nyid zhen",
    "NK098(nye)008:470": "pa gnyis dag pa tsam gyis 'bras bu thams cad",
    "NK098(nye)008:471": "du rang 'char ba'o //",
    "NK098(nye)008:472": "des na dngos bral dngos med chos dbyings la //",
    "NK098(nye)008:473": "sems kyi nyi zer spro zhing bsdu //",
    "NK098(nye)008:474": "zhes /",
    "NK098(nye)008:475": "mtha' dang bral ba'i chos ji bzhin pa la rang",
    "NK098(nye)008:476": "rig pa'i ye shes rang gsal ba'i nyi mas rang",
    "NK098(nye)008:477": "brdal zhing der bzlums pa'ang tha snyad tsam ste /",
    "NK098(nye)008:478": "ngo bos yul du sgom par thal ba ni med pa'o //",
    "NK098(nye)008:479": "de ci'i phyir zhe na /",
    "NK098(nye)008:480": "chags pa nyid na ma chags te //",
    "NK098(nye)008:481": "zhes pa /",
    "NK098(nye)008:482": "bsgoms tsam nyid na yul du zhen pa med de",
    "NK098(nye)008:483": "sgom spyod kyi sgrib pa nyid sems kyi ye shes",
    "NK098(nye)008:484": "su rang gsal ba ni mun pa nyid snang bar",
    "NK098(nye)008:485": "gsal ba lta bu'i phyir /",
    "NK098(nye)008:486": "nub ka'i zer dang nam langs bzhin //",
    "NK098(nye)008:487": "zhes gsungs so //",
    "NK098(nye)008:488": "'di btsa' ba'i thabs ni /",
    "NK098(nye)008:489": "rgya mtsho'i gting gi rdo ba bzhin //",
    "NK098(nye)008:490": "skal par dkrug kyang khar mi 'byung //",
    "NK098(nye)008:491": "zhes pa /",
    "NK098(nye)008:492": "srog la bab kyang gsang ba'o /rtogs la ma chags sems dang yul //",
    "NK098(nye)008:493": "sbyor zhing ma chags sgrol zhes bya //",
    "NK098(nye)008:494": "zhes pa /",
    "NK098(nye)008:495": "yon tan ci la'ang zhen pa'i skyes bus yul sems",
    "NK098(nye)008:496": "gnyis med du rtogs pas spyod yul yongs su dag",
    "NK098(nye)008:497": "pas sbyor sgrol gnyis dus cig tu lhun gyis rdzogs",
    "NK098(nye)008:498": "pa'o // phra bkod lung don don gyi sgang dril nas //",
    "NK098(nye)008:499": "phyogs mthong don du 'grel pa 'di byas pa'i //",
    "NK098(nye)008:500": "nyes pa rang sems klong du bshags //",
    "NK098(nye)008:501": "dge rtsas mtha' yas bya bral shog /byang chub sems bde ba phra bkod kyi don 'grel rdzogs so //",
    "NK098(nye)008:502": "nor mchog mi gtong sgom mi byed //",
    "NK098(nye)008:503": "thob nas tshong sems khe grags gnyer //",
    "NK098(nye)008:504": "snang rgur 'phyan zhing spel byed pa'i //",
    "NK098(nye)008:505": "snod dam bral dang ma phrad cig /skal ldan dus bab snod dam can //",
    "NK098(nye)008:506": "rgyud nges 'tsho byed kye 'di lta //"
}