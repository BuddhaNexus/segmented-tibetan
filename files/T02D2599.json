{
    "T02D2599:63a-0": "@63a # // rgya gar skad du /",
    "T02D2599:63a-1": "a'arya manydzu shr'i n'a ma sam g'i ti s'a dha ni n'a ma /",
    "T02D2599:63a-2": "bod skad du /",
    "T02D2599:63a-3": "'phags pa 'jam dpal gyi mtshan yang dag par brjod pa'i sgrub thabs zhes bya ba /",
    "T02D2599:63a-4": "'jam pa'i rdo rje la phyag 'tshal lo //",
    "T02D2599:63a-5": "rang bzhin gyis ni dag pa'i bdag / ngo bo nyid kyis rnam sangs rgyas //",
    "T02D2599:63a-6": "snying po'i don ldan sku yi mchog / dkyil 'khor gtso la phyag 'tshal nas //",
    "T02D2599:63a-7": "snying po don gyi rgyud nyid las //",
    "T02D2599:63a-8": "brten nas bdag gis sgrub thabs brtsams //",
    "T02D2599:63a-9": "de nas gnas chen yid 'ong ba'i //",
    "T02D2599:63a-10": "nags tshal shin tu mdzes la sogs //",
    "T02D2599:63a-11": "dad dang dbang bskur rjes su ldan //",
    "T02D2599:63a-12": "byams sems ldan pas 'di brtsam mo //",
    "T02D2599:63a-13": "chos rnams sgyu ma lta bu'i blos //",
    "T02D2599:63a-14": "khro bo drug gis bsrung bar bya //",
    "T02D2599:63a-15": "aom badzra yaksha k'a la r'u pa h'um /",
    "T02D2599:63a-16": "aom badzra ya m'anta ka h'um /",
    "T02D2599:63a-17": "zhes bya bas bsrung bar bya'o //",
    "T02D2599:63a-18": "de nas byams pa'i sems ldan pa'i //",
    "T02D2599:63a-19": "bde ba'i stan la nyer 'dug nas //",
    "T02D2599:63a-20": "mdun du dkyil 'khor spyan drang ste //",
    "T02D2599:63a-21": "phyag dang mchod pa bya ba ni //",
    "T02D2599:63a-22": "na ma:sarba ta th'a ga ta badzra dh'u pe p'u",
    "T02D2599:63a-23": "dza me gha sa mu dra spha ra na sa",
    "T02D2599:63a-24": "ma ye h'um / na ma:sarba ta th'a ga ta",
    "T02D2599:63a-25": "badzra pushpe p'u dza me gha sa mu dra spha",
    "T02D2599:63a-26": "ra na sa ma ye h'um /",
    "T02D2599:63a-27": "na ma:sarba ta th'a ga ta badzra a'a lo ke",
    "T02D2599:63a-28": "p'u dza me gha sa mu dra spha ra na",
    "T02D2599:63a-29": "sa ma ye h'um /",
    "T02D2599:63a-30": "na ma:sarba ta th'a ga ta badzra gandhe p'u dza",
    "T02D2599:63a-31": "me gha sa mu dra spha ra na sa ma",
    "T02D2599:63a-32": "ye h'um / na ma:sarba ta th'a ga ta badzra",
    "T02D2599:63a-33": "nee wi tya p'u dza me gha sa mu dra",
    "T02D2599:63a-34": "spha ra na sa ma ye h'um /",
    "T02D2599:63a-35": "na ma: sarba ta th'a ga ta shabta p'u dza",
    "T02D2599:63a-36": "me gha sa mu dra spha ra na sa ma",
    "T02D2599:63a-37": "ye h'um / zhes mchod pa sngon du song nas sdig pa bshags pa la sogs pa bya'o //",
    "T02D2599:63a-38": "de nas byams pa dang /",
    "T02D2599:63a-39": "snying rje dang /",
    "T02D2599:63a-40": "dga' ba dang /",
    "T02D2599:63a-41": "btang snyoms bsgom par bya'o //",
    "T02D2599:63a-42": "aa bha ba sva bha ba bi shuddha badzra tsakshu aa a'a aam aa:/",
    "T02D2599:63b-0": "@63b zhes bya bas stong pa nyid du bsgom mo //",
    "T02D2599:63b-1": "de nas stong pa'i ting 'dzin las //",
    "T02D2599:63b-2": "dang po aa yi rang bzhin las //",
    "T02D2599:63b-3": "'od 'phros h'um las rdo rje ni //",
    "T02D2599:63b-4": "'khor zhal drug ldan me dpung ldan //",
    "T02D2599:63b-5": "bum pa'i nang du mchod rten ni //",
    "T02D2599:63b-6": "rin chen lnga las grub pa bskyed //",
    "T02D2599:63b-7": "chos sku la brten gzugs sku ni ;",
    "T02D2599:63b-8": "/ ae las byung ba'i bum pa'i nang //",
    "T02D2599:63b-9": "kha dog dkar po bskyed par bya //",
    "T02D2599:63b-10": "de nang bh'um gyi 'phro 'du las //",
    "T02D2599:63b-11": "gru bzhi pa la sgo bzhi pa //",
    "T02D2599:63b-12": "'khor lo rtsibs bzhi tshom bu lnga //",
    "T02D2599:63b-13": "bcu drug 'khor lo dang bcas pa'i //",
    "T02D2599:63b-14": "dbus su seng ge gti mug gdan //",
    "T02D2599:63b-15": "shar du glang chen zhe sdang gdan //",
    "T02D2599:63b-16": "lhor ni rta ste nga rgyal gdan //",
    "T02D2599:63b-17": "nub tu rma bya chags pa'i gdan //",
    "T02D2599:63b-18": "byang du shang shang phrag dog ste //",
    "T02D2599:63b-19": "lnga yi bdag nyid bcom pa'i gdan //",
    "T02D2599:63b-20": "zla ba'i gdan dang bcas pa ste //",
    "T02D2599:63b-21": "gzhan yang de bzhin zla ba'o //",
    "T02D2599:63b-22": "dang po dbyangs yig rang bzhin las //",
    "T02D2599:63b-23": "gti mug blo ste tshul khrims mchog / chos dbyings rang bzhin zhi ba'i sku //",
    "T02D2599:63b-24": "dbus su rnam par bsam par bya //",
    "T02D2599:63b-25": "'di ltar sangs rgyas skye med pa'i //",
    "T02D2599:63b-26": "zhal lnga phyag brgyang padma'i steng //",
    "T02D2599:63b-27": "'di ltar sangs rgyas skye med pa'i //",
    "T02D2599:63b-28": "'dab bzhi aa ra pa tsa na //",
    "T02D2599:63b-29": "'di ltar sangs rgyas skye med pa'i //",
    "T02D2599:63b-30": "rdzogs pa'i sangs rgyas mthing ga ste //",
    "T02D2599:63b-31": "thabs dang shes rab nyi zla'i bar //",
    "T02D2599:63b-32": "aa ni yig 'bru kun gyi mchog / kha dog sna tshogs 'bar ba'o //",
    "T02D2599:63b-33": "rdo rje skyil krung bcas par bsgom //",
    "T02D2599:63b-34": "zhe sdang chen po bzod pa'i bdag / me long rang bzhin mthing ka ste //",
    "T02D2599:63b-35": "brtan pa'i rtags can mi bskyod pa //",
    "T02D2599:63b-36": "cung zhig khros pa'i tshul gyis bzhugs //",
    "T02D2599:63b-37": "chags pa chen po spyin pa'i bdag / mnyam pa'i rang bzhin ser po ste //",
    "T02D2599:63b-38": "chags pa chen po'i rang bzhin gyis //",
    "T02D2599:63b-39": "mnyam pa yi ni tshul gyis bzhugs //",
    "T02D2599:63b-40": "bsam gtan rang bzhin 'dod pa'i bdag / so sor kun rtog dmar po ste //",
    "T02D2599:63b-41": "'dod chags chen po'i rang bzhin gyi //",
    "T02D2599:63b-42": "bsam gtan gyi ni tshul gyis bzhugs //",
    "T02D2599:63b-43": "skyob pa'i rang bzhin phrag dog sel //",
    "T02D2599:63b-44": "bya ba nan tan sna tshogs mdog / phrag dog",
    "T02D2599:63b-45": "chen po'i rang bzhin bdag / phrin las kyi ni",
    "T02D2599:64a-0": "@64a * // tshul gyis bzhugs //",
    "T02D2599:64a-1": "don chen stong pa'i rang bzhin gyi //",
    "T02D2599:64a-2": "me long ye shes mthing ka ste //",
    "T02D2599:64a-3": "rdo rje bsnams pa 'gying bag can //",
    "T02D2599:64a-4": "padma zla ba'i steng na bzhugs //",
    "T02D2599:64a-5": "brjod pa bral bas mtshan ma med //",
    "T02D2599:64a-6": "mnyam nyid ye shes mthing ka ste //",
    "T02D2599:64a-7": "rin chen bsnams pa 'gying bag can //",
    "T02D2599:64a-8": "padma zla ba'i steng na bzhugs //",
    "T02D2599:64a-9": "brjod pa 'byung ba smon pa med //",
    "T02D2599:64a-10": "so sor kun rtog dmar po ste //",
    "T02D2599:64a-11": "padma bsnams pa 'gying bag can //",
    "T02D2599:64a-12": "padma zla ba'i steng na bzhugs //",
    "T02D2599:64a-13": "chos dang chos can de bzhin nyid //",
    "T02D2599:64a-14": "bya ba sgrub ba sna tshogs dag / rgya gram bsnams sing 'gying bag can //",
    "T02D2599:64a-15": "padma zla ba'i steng na bzhugs //",
    "T02D2599:64a-16": "byang chub mchog gi 'dod pa'i bdag / sku mdog mthing ga chen po ste //",
    "T02D2599:64a-17": "shes rab chen po'i sku 'chang ba //",
    "T02D2599:64a-18": "rdo rje skyil krung zla ba'i steng //",
    "T02D2599:64a-19": "bde ba mchog gi rang bzhin gyi //",
    "T02D2599:64a-20": "sku mdog ser po'i sku 'chang ba //",
    "T02D2599:64a-21": "byams pa'i rang bzhin lcags kyu 'dzin //",
    "T02D2599:64a-22": "rdo rje skyil krung zla ba'i steng //",
    "T02D2599:64a-23": "dga' ba'i mchog gi rang bzhin gyi //",
    "T02D2599:64a-24": "sku mdog dmar po sgra yi bdag / dbyer med thugs kyi mda' gzhu 'dzin //",
    "T02D2599:64a-25": "rdo rje skyil krung zla ba'i steng //",
    "T02D2599:64a-26": "mgu ba chen po'i rang bzhin gyi //",
    "T02D2599:64a-27": "sku mdog ljang gu'i mdog can te //",
    "T02D2599:64a-28": "phrag dog spangs pa mgu ba'i bdag / rdo rje skyil krung zla ba'i steng //",
    "T02D2599:64a-29": "gzugs kyi che ba'i bdag nyid can //",
    "T02D2599:64a-30": "sku mdog gser dang 'dra ba ste //",
    "T02D2599:64a-31": "dbul pa sel mdzad rin chen 'dzin //",
    "T02D2599:64a-32": "rdo rje skyil krung zla ba'i steng //",
    "T02D2599:64a-33": "kha dog shin tu gsal ba yi ;",
    "T02D2599:64a-34": "/ sku mdog ban du la yi mdog / gnyen po mthar 'dzin nyi ma 'dzin //",
    "T02D2599:64a-35": "rdo rje skyil krung zla ba'i steng //",
    "T02D2599:64a-36": "mtshan thos pas ni snyan pa ste //",
    "T02D2599:64a-37": "ljang gu sna yi rnam shes sku //",
    "T02D2599:64a-38": "snyan pa yis ni tog 'dzin pa'i //",
    "T02D2599:64a-39": "rdo rje skyil krung zla ba'i steng //",
    "T02D2599:64a-40": "snying po 'dus pas mi bzad mdzod //",
    "T02D2599:64a-41": "sku ni mthing ka'i mdog can te //",
    "T02D2599:64a-42": "'gyod pa med pas so phreng 'dzin //",
    "T02D2599:64a-43": "rdo rje skyil krung zla ba'i steng //",
    "T02D2599:64a-44": "shes rab kyis ni rnam par 'byed //",
    "T02D2599:64a-45": "sku mdog padma r'a ga'i mdog / chags pa med pas padma 'dzin //",
    "T02D2599:64a-46": "rdo rje skyil krung zla ba'i steng //",
    "T02D2599:64b-0": "nyon mongs pa yi @64b 'dzin pas bcings //",
    "T02D2599:64b-1": "sku mdog ljang gu 'od dang ldan //",
    "T02D2599:64b-2": "nyon mongs gcod byed ral gri 'dzin //",
    "T02D2599:64b-3": "rdo rje skyil krung zla ba'i steng //",
    "T02D2599:64b-4": "snang ba bzhin du gsal bar rtogs //",
    "T02D2599:64b-5": "mthing ka lce yi rnam shes sku //",
    "T02D2599:64b-6": "gzhan yang ltos pa'i 'khor lo 'dzin //",
    "T02D2599:64b-7": "rdo rje skyil krung zla ba'i steng ;",
    "T02D2599:64b-8": "/ rtog pas rang 'dra de rtog byed //",
    "T02D2599:64b-9": "sku mdog gser bsregs 'dra ba'i sku //",
    "T02D2599:64b-10": "smra bar byed pa'i lce bsnams shing //",
    "T02D2599:64b-11": "rdo rje skyil krung zla ba'i steng //",
    "T02D2599:64b-12": "mkhas pas gnyen po sna tshogs brten //",
    "T02D2599:64b-13": "ljang gu'i mdog can mdzes pa'i sku //",
    "T02D2599:64b-14": "sbyor ba'i bdag nyid rgya gram 'dzin //",
    "T02D2599:64b-15": "rdo rje skyil krung zla ba'i steng //",
    "T02D2599:64b-16": "sgyu ma'i rang bzhin don kun 'grub //",
    "T02D2599:64b-17": "sku mdog mthing ka chen po ste //",
    "T02D2599:64b-18": "phyir mi ldog pa'i mche ba 'dzin //",
    "T02D2599:64b-19": "rdo rje skyil krung zla ba'i steng //",
    "T02D2599:64b-20": "byams dang snying rje dga' bas dga' //",
    "T02D2599:64b-21": "sku mdog gser 'dra mdzes pa'i sku //",
    "T02D2599:64b-22": "dman pa'i lus grol go cha 'dzin //",
    "T02D2599:64b-23": "rdo rje skyil krung zla ba'i steng //",
    "T02D2599:64b-24": "'bras bu chos sku sgyu ma'i sku //",
    "T02D2599:64b-25": "mig 'phrul sprul pa mthing ga'i mdog / rang bzhin",
    "T02D2599:64b-26": "don grub khu tshur phyag / rdo rje skyil krung",
    "T02D2599:64b-27": "zla ba'i steng // rgyan rnams kun gyis rnam ba rgyan cing //",
    "T02D2599:64b-28": "bzhi bzhis yongs su bskor ba'o //",
    "T02D2599:64b-29": "spyin pa'i bdag nyid sgeg mo gtso //",
    "T02D2599:64b-30": "sku mdog dkar mo me long 'dzin //",
    "T02D2599:64b-31": "rdo rje skyil krung zla ba'i steng //",
    "T02D2599:64b-32": "shar lho mtshams su bsam par bya //",
    "T02D2599:64b-33": "tshul khrims bdag nyid phreng ba ma //",
    "T02D2599:64b-34": "sku mdog ser mo phreng ba 'dzin //",
    "T02D2599:64b-35": "rdo rje skyil krung zla ba'i steng //",
    "T02D2599:64b-36": "lho nub mtshams su bsam par bya //",
    "T02D2599:64b-37": "bzod pa'i bdag nyid glu ma ni //",
    "T02D2599:64b-38": "sku mdog dmar mo pi wang 'dzin //",
    "T02D2599:64b-39": "rdo rje skyil krung zla ba'i steng //",
    "T02D2599:64b-40": "nub byang mtshams su bsam par bya //",
    "T02D2599:64b-41": "brtson 'grus bdag nyid gar ma ni //",
    "T02D2599:64b-42": "sku mdog ljang gu gar ma ste //",
    "T02D2599:64b-43": "rdo rje skyil krung zla ba'i steng //",
    "T02D2599:64b-44": "byang shar mtshams su bsam par bya //",
    "T02D2599:64b-45": "dang po'i dbyangs yig las byung ba'i //",
    "T02D2599:64b-46": "shes rab dkyil 'khor bskyed byas nas //",
    "T02D2599:64b-47": "'khor lo bcu drug dag la ni //",
    "T02D2599:64b-48": "thabs kyi dkyil 'khor de bzhin no //",
    "T02D2599:64b-49": "byams chen rang bzhin dpag med pa'i //",
    "T02D2599:65a-0": "byang chub @65a * //",
    "T02D2599:65a-1": "sems dpa' byams pa ni //",
    "T02D2599:65a-2": "sku mdog dmar ser gundhe bsnams //",
    "T02D2599:65a-3": "sems dpa'i skyil krung zla ba'i steng //",
    "T02D2599:65a-4": "snying rje shes rab mchog gi sku //",
    "T02D2599:65a-5": "byang chub sems dpa' 'jam dpal ni //",
    "T02D2599:65a-6": "ljang ser phyag na autpala bsnams //",
    "T02D2599:65a-7": "sems dpa'i skyil krung zla ba'i steng //",
    "T02D2599:65a-8": "dga' ba'i shes rab blo chen ni //",
    "T02D2599:65a-9": "byang chub sems dpa' spos glang bo //",
    "T02D2599:65a-10": "mthing ga phyag na spos phor 'dzin //",
    "T02D2599:65a-11": "sems dpa'i skyil krung zla ba'i steng //",
    "T02D2599:65a-12": "mkhas pa btang snyoms thabs che ba //",
    "T02D2599:65a-13": "byang chub sems dpa' ye shes tog / dkar po phyag na tog bsnams te //",
    "T02D2599:65a-14": "sems dpa'i skyil krung zla ba'i steng //",
    "T02D2599:65a-15": "rdzu 'phrul snying rje'i stobs dang ldan //",
    "T02D2599:65a-16": "sems dpa' blo gros rgya mtsho ni //",
    "T02D2599:65a-17": "gser mdog phyag na rin po che //",
    "T02D2599:65a-18": "sems dpa'i skyil krung zla ba'i steng //",
    "T02D2599:65a-19": "shugs chen byams pa'i stobs dang ldan //",
    "T02D2599:65a-20": "sems dpa' blo gros mi zad pa //",
    "T02D2599:65a-21": "gser mdog phyag na rin chen 'dzin //",
    "T02D2599:65a-22": "sems dpa'i skyil krung zla ba'i steng //",
    "T02D2599:65a-23": "rdzu 'phrul sna tshogs dga' ba'i bdag / byang chub sems dpa' bzang skyong ni //",
    "T02D2599:65a-24": "mdog sngon phyag na spos kyi shing //",
    "T02D2599:65a-25": "sems dpa'i skyil krung zla ba'i steng //",
    "T02D2599:65a-26": "bdag gzhan sde 'joms btang snyoms bdag / byang chub sems dpa' spobs brtsegs ni //",
    "T02D2599:65a-27": "mthing ga'i mdog can pu sti bsnams //",
    "T02D2599:65a-28": "sems dpa'i skyil krung zla ba'i steng //",
    "T02D2599:65a-29": "srid pa'i ri 'joms dga' ba ni //",
    "T02D2599:65a-30": "byang chub sems dpa' mthu chen thob //",
    "T02D2599:65a-31": "mdog dmar phyag na padma bsnams //",
    "T02D2599:65a-32": "sems dpa'i skyil krung zla ba'i sting //",
    "T02D2599:65a-33": "sra zhing mkhregs pa btang snyoms sku //",
    "T02D2599:65a-34": "byang chub sems dpa' ngan song 'dren //",
    "T02D2599:65a-35": "dmar ser phyag na lcags kyu 'dzin //",
    "T02D2599:65a-36": "sems dpa'i skyil krung zla ba'i steng //",
    "T02D2599:65a-37": "drag po chen po byams pa'i sku //",
    "T02D2599:65a-38": "byang chub sems dpa' mya ngan 'joms //",
    "T02D2599:65a-39": "dung mdog phyag na ral gri bsnams //",
    "T02D2599:65a-40": "sems dpa'i skyil krung zla ba'i steng //",
    "T02D2599:65a-41": "snying rjes 'jigs pa che las skyob //",
    "T02D2599:65a-42": "byang chub sems dpa' dra ba can //",
    "T02D2599:65a-43": "mdog dkar phyag na dra ba bsnams //",
    "T02D2599:65b-0": "@65b sems dpa'i skyil krung zla ba'i steng //",
    "T02D2599:65b-1": "mgon po'i rigs te btang snyoms sku //",
    "T02D2599:65b-2": "sems dpa' zla 'od gzhon nu ni //",
    "T02D2599:65b-3": "dkar ser phyag na zla ba bsnams //",
    "T02D2599:65b-4": "sems dpa'i skyil krung zla ba'i steng //",
    "T02D2599:65b-5": "dga' ba'i byin brlabs che ba'i mchog / byang chub sems dpa' 'od dpag med //",
    "T02D2599:65b-6": "mdog dkar phyag na lcags kyu bsnams //",
    "T02D2599:65b-7": "sems dpa'i skyil krung zla ba'i steng //",
    "T02D2599:65b-8": "byang chub snying rje'i lam gyi bdag / sems dpa' nam mkha'i snying po ni //",
    "T02D2599:65b-9": "sku mdog ljang khu ral gri 'dzin //",
    "T02D2599:65b-10": "sems dpa'i skyil krung zla ba'i steng //",
    "T02D2599:65b-11": "theg chen byams pa chen po'i bdag / byang chub sems dpa' nam mkha'i mdzod //",
    "T02D2599:65b-12": "mthing ka rin chen zur brgyang sgrom //",
    "T02D2599:65b-13": "sems dpa'i skyil krung zla ba'i steng //",
    "T02D2599:65b-14": "bsam gtan gyi ni bdag nyid de //",
    "T02D2599:65b-15": "dri yi lha mo bdug pa ma //",
    "T02D2599:65b-16": "mthing ka'i mdog can spos phor 'dzin //",
    "T02D2599:65b-17": "sems dpa'i skyil krung zla ba'i steng //",
    "T02D2599:65b-18": "shes rab pha rol phyin pa'i bdag / mdzes pa'i me tog lha mo ni //",
    "T02D2599:65b-19": "dkar mo phyag na me tog 'dzin //",
    "T02D2599:65b-20": "sems dpa'i skyil krung zla ba'i steng //",
    "T02D2599:65b-21": "thabs kyi shes rab pha rol phyin //",
    "T02D2599:65b-22": "mdzes pa'i dri yi lha mo ni //",
    "T02D2599:65b-23": "dmar mo phyag na dri chab bsnams ;",
    "T02D2599:65b-24": "/ sems dpa'i skyil krung zla ba'i steng //",
    "T02D2599:65b-25": "smon lam gsal ba'i pha rol phyin //",
    "T02D2599:65b-26": "ro dang ldan pa'i zhal zas ma //",
    "T02D2599:65b-27": "ljang gu phyag na ro mchog bsnams //",
    "T02D2599:65b-28": "sems dpa'i skyil krung zla ba'i steng //",
    "T02D2599:65b-29": "ye shes snying rje chen po yi //",
    "T02D2599:65b-30": "khros pa'i lha mo lcags kyu ma //",
    "T02D2599:65b-31": "mthing ka phyag na lcags kyu 'dzin //",
    "T02D2599:65b-32": "khros pa'i tshul gyis zla ba'i steng //",
    "T02D2599:65b-33": "byams pa'i pha rol phyin pa'i stobs //",
    "T02D2599:65b-34": "khros pa'i lha mo zhags pa ma //",
    "T02D2599:65b-35": "ser mo phyag na zhags pa bsnams //",
    "T02D2599:65b-36": "khros pa'i tshul gyis zla ba'i steng //",
    "T02D2599:65b-37": "dga' ba'i pha rol phyin pa'i stobs //",
    "T02D2599:65b-38": "khros ba'i lha mo lcags sgrog ma //",
    "T02D2599:65b-39": "dmar mo phyag na lcags sgrog bsnams //",
    "T02D2599:65b-40": "khros pa'i tshul gyis zla ba'i steng //",
    "T02D2599:65b-41": "ye shes zad med btang snyoms bdag / khros pa'i lha mo dril bu ma //",
    "T02D2599:65b-42": "ljang gu'i mdog can dril bu ma //",
    "T02D2599:65b-43": "khros pa'i tshul gyis zla ba'i steng //",
    "T02D2599:66a-0": "dang po'i @66a * //",
    "T02D2599:66a-1": "dbyangs yig rang bzhin las //",
    "T02D2599:66a-2": "lha rnams de ltar bskyed par bya'o //",
    "T02D2599:66a-3": "aom pra kri ta pa ri shuddha sarba dharm'a ya du ta /",
    "T02D2599:66a-4": "sarba ta th'a ga t'a dzny'a na k'a ya manydzu shr'i pa ri shuddhi t'a /",
    "T02D2599:66a-5": "mu p'a da ye ta aa /",
    "T02D2599:66a-6": "zhes spyan drang bar bya'o //",
    "T02D2599:66a-7": "aa a'a ai a'i au a'u ae aee ao aoo aam aa ;",
    "T02D2599:66a-8": "sthi to hri di dzny'a na m'urti /",
    "T02D2599:66a-9": "ra ham buddho buddh'a n'am /",
    "T02D2599:66a-10": "trya dhva warti ni /",
    "T02D2599:66a-11": "aom badzra t'ikshna /",
    "T02D2599:66a-12": "du: khatstshe da /",
    "T02D2599:66a-13": "pradzny'a dzny'a na m'urta ye /",
    "T02D2599:66a-14": "dzny'a na k'a ya /",
    "T02D2599:66a-15": "w'a g'i shva ra /",
    "T02D2599:66a-16": "aa ra pa tsa n'a ya te na ma:/",
    "T02D2599:66a-17": "zhes phyag btsal bar bya'o //",
    "T02D2599:66a-18": "dza: h'um bam ho:/",
    "T02D2599:66a-19": "zhes bya bas gnyis su med par bstim par bya'o //",
    "T02D2599:66a-20": "aom sarba ta th'a ga t'a hri da ya ha ra ha ra /",
    "T02D2599:66a-21": "aom h'um hr'i: bha ga ba'an dzny'a na m'urti aa /",
    "T02D2599:66a-22": "zhes bya bas zla ba'i steng du sa bon gsum gyis byin gyis brlab par bya'o //",
    "T02D2599:66a-23": "aom sarba ta th'a ga ta hri da ya /",
    "T02D2599:66a-24": "ha ra ha ra /",
    "T02D2599:66a-25": "sarba dharma ga ga na /",
    "T02D2599:66a-26": "aa ma la su pa ri shuddha dharma dh'a tu dzny'a na garbha a'a:/",
    "T02D2599:66a-27": "zhes bya bas dbang bskur te ;",
    "T02D2599:66a-28": "rigs rnams kyis mtshon pa'o //",
    "T02D2599:66a-29": "de nas bsgom pa rab tu brtsams //",
    "T02D2599:66a-30": "ma yengs gsal bar byas te bsgom //",
    "T02D2599:66a-31": "aa ra pa tsa na aa zhes bzlas par bya'o //",
    "T02D2599:66a-32": "de nas mtshan gyi sngags brjod par bya'o //",
    "T02D2599:66a-33": "mtshan rnams bsdus nas gtso bo la zhu ste kun du [*kun tu?] zhal rnam par snang mdzad du'o //",
    "T02D2599:66a-34": "gzhan du ni gtso bo zhu ba dang rjes kyi gtso bo zhu ba'o //",
    "T02D2599:66a-35": "gti mug can sbyangs nas /",
    "T02D2599:66a-36": "pradzny'a dzny'a na m'urti aa zhes bya bas chos kyi",
    "T02D2599:66a-37": "dbyings kyi ye shes sems dpa' las byung ba'i skur",
    "T02D2599:66a-38": "gsal bar byas te mtshan brjod par bya'o //",
    "T02D2599:66a-39": "zhe sdang can sbyangs nas du: kha tstshe da zhes",
    "T02D2599:66a-40": "bya bas me long lta bu'i ye shes sems dpa'",
    "T02D2599:66a-41": "las byung ba'i skur gsal te mtshan brjod par bya'o",
    "T02D2599:66a-42": "// 'dod chags can sbyangs nas aom badzra t'ikshna zhes",
    "T02D2599:66a-43": "bya bas so sor kun du [*kun tu?] rtog pa'i",
    "T02D2599:66a-44": "ye shes sems dpa' las byung ba'i skur gsal te",
    "T02D2599:66a-45": "mtshan brjod par bya'o //",
    "T02D2599:66a-46": "nga rgyal can sbyangs nas aom w'a g'i shva ra",
    "T02D2599:66a-47": "zhes bya bas mnyam pa nyid kyi ye shes sems",
    "T02D2599:66a-48": "dpa' las byung ba'i skur gsal te mtshan brjod par",
    "T02D2599:66a-49": "bya'o // phrag dog can sbyangs nas dzny'a na k'a",
    "T02D2599:66a-50": "ya zhes bya bas bya ba grub pa'i ye shes",
    "T02D2599:66a-51": "sems dpa' las byung ba'i skur gsal te mtshan brjod",
    "T02D2599:66b-0": "bya'o // par bya'o // de ltar @66b longs sku dang sprul sku'i sngags brjod nas bstod pa ni //",
    "T02D2599:66b-1": "mchog spyin rdo rje mchog khyod 'dud //",
    "T02D2599:66b-2": "yang dag mthar gyur khyod la 'dud //",
    "T02D2599:66b-3": "stong nyid las byung khyod la 'dud //",
    "T02D2599:66b-4": "sangs rgyas byang chub khyod la 'dud //",
    "T02D2599:66b-5": "ces bya bas stong pa nyid de dang mtshan ma med pa dang smon pa med pa dang /",
    "T02D2599:66b-6": "rang bzhin gyis rnam par dag pa'o //",
    "T02D2599:66b-7": "yum bzhis chos sku la bstod pa'o //",
    "T02D2599:66b-8": "sangs rgyas chags pa khyod la 'dud //",
    "T02D2599:66b-9": "sangs rgyas 'dod la phyag 'tshal 'dud //",
    "T02D2599:66b-10": "sangs rgyas dgyes pa khyod la 'dud //",
    "T02D2599:66b-11": "sangs rgyas rol la phyag 'tshal 'dud //",
    "T02D2599:66b-12": "ces bya bas nang stong pa nyid dang phyi stong",
    "T02D2599:66b-13": "pa nyid dang phyi nang stong pa nyid dang stong",
    "T02D2599:66b-14": "pa nyid stong pa nyid kyi sgo nas shar phyogs",
    "T02D2599:66b-15": "kyi sems dpa' bzhis chos sku la bstod pa'o //",
    "T02D2599:66b-16": "sangs rgyas 'dzum pa khyod la 'dud //",
    "T02D2599:66b-17": "sangs rgyas bzhad la phyag 'tshal 'dud //",
    "T02D2599:66b-18": "sangs rgyas gsung nyid khyod la 'dud //",
    "T02D2599:66b-19": "sangs rgyas thugs la phyag 'tshal 'dud //",
    "T02D2599:66b-20": "ces bya bas chen po stong pa nyid dang don",
    "T02D2599:66b-21": "dam pa stong pa nyid dang 'dus byas stong pa",
    "T02D2599:66b-22": "nyid dang 'dus ma byas stong pa nyid de lho'i",
    "T02D2599:66b-23": "phyogs kyi sems dpas chos sku la bstod pa'o //",
    "T02D2599:66b-24": "med pa las byung khyod la 'dud ;",
    "T02D2599:66b-25": "/ sangs rgyas 'byung ba khyod la 'dud //",
    "T02D2599:66b-26": "nam mkha' las byung khyod la 'dud //",
    "T02D2599:66b-27": "ye shes las byung khyod la 'dud //",
    "T02D2599:66b-28": "ces bya bas mtha' las 'das pa stong pa nyid",
    "T02D2599:66b-29": "dang thog ma dang tha ma med pa stong pa",
    "T02D2599:66b-30": "nyid dang dor ba med pa stong pa nyid dang",
    "T02D2599:66b-31": "rang bzhin stong pa nyid de nub phyogs kyi sems",
    "T02D2599:66b-32": "dpas chos sku la bstod pa'o //",
    "T02D2599:66b-33": "sgyu 'phrul dra ba khyod la 'dud //",
    "T02D2599:66b-34": "sangs rgyas rol ston khyod la 'dud //",
    "T02D2599:66b-35": "thams cad thams cad khyod la 'dud //",
    "T02D2599:66b-36": "ye shes sku nyid khyod la 'dud //",
    "T02D2599:66b-37": "ces bya bas chos thams cad stong pa nyid dang",
    "T02D2599:66b-38": "rang gi mtshan nyid stong pa nyid dang mi dmigs",
    "T02D2599:66b-39": "pa stong pa nyid dang dngos po med pa'i ngo",
    "T02D2599:66b-40": "bo nyid stong pa nyid de byang phyogs kyi sems",
    "T02D2599:66b-41": "dpas chos sku la bstod pa'o //",
    "T02D2599:66b-42": "aa bh'a ba sva bh'a ba bi shuddha bjra tsa kshu aam aa /",
    "T02D2599:66b-43": "zhes bya bas bzlas pa ba stan nas gtor ma gtang bar bya'o //",
    "T02D2599:67a-0": "de nas spyod @67a * //",
    "T02D2599:67a-1": "lam gyis gnas par bya'o //",
    "T02D2599:67a-2": "bdag gis bla ma'i gdams ba la brten nas /",
    "T02D2599:67a-3": "rgyud don dbang po rdo rje'i tshig don spyar //",
    "T02D2599:67a-4": "mkha' 'gro'i rjes su 'brangs nas de brtsams pas //",
    "T02D2599:67a-5": "'gro kun ye shes sems dpa' rtogs par shog /'phags",
    "T02D2599:67a-6": "pa 'jam dpal gyi mtshan yang dag par brjod pa'i",
    "T02D2599:67a-7": "dkyil 'khor gyi sgrub thabs au rgyan gyi slob dpon",
    "T02D2599:67a-8": "shr'i aa wa dh'u t'i pa chen pos mdzad pa",
    "T02D2599:67a-9": "rdzogs so / //",
    "T02D2599:67a-10": "/ rgya gar gyi mkhan po dharm'a shr'i mi hra dang /"
}