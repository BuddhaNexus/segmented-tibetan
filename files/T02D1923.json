{
    "T02D1923:1b-0": "@1b # // rgya gar skad du /",
    "T02D1923:1b-1": "krishna ya m'a r'i s'a dha nam n'a ma /",
    "T02D1923:1b-2": "bod skad du /",
    "T02D1923:1b-3": "gshin rje gshed nag po'i sgrub thabs zhes bya ba /",
    "T02D1923:1b-4": "dpal gshin rje gshed la phyag 'tshal lo //",
    "T02D1923:1b-5": "[dd] bla ma la gus de rjes gshin rje gshed nag rdo rje la //",
    "T02D1923:1b-6": "rang 'od yan lag 'dus pa bde ba rgyas pa gzhan gyi don 'jug pa //",
    "T02D1923:1b-7": "rdo rje ral gri 'khor lo chu skyes gri gug",
    "T02D1923:1b-8": "thod pa'i phyag / zhal gsum 'jigs pa'i 'jigs byed",
    "T02D1923:1b-9": "la ni spyi bos phyag 'tshal lo //",
    "T02D1923:1b-10": "gshin rje gshed nag sgrub pa'i thabs //",
    "T02D1923:1b-11": "de nyid rig pa mngon 'dod pa'i //",
    "T02D1923:1b-12": "dbang la sogs pa thob pa nyid //",
    "T02D1923:1b-13": "de yi 'di ni sgrub thabs rim //",
    "T02D1923:1b-14": "byis rnams bde bar rtogs phyir dang //",
    "T02D1923:1b-15": "mnyam pa dran par bya ched dang //",
    "T02D1923:1b-16": "mchog rnams byis pa'i ngag la ni //",
    "T02D1923:1b-17": "mgu bya'i phyir ni rnam par bre //",
    "T02D1923:1b-18": "sbyin dang tshul khrims la sogs ldan //",
    "T02D1923:1b-19": "sems can don la ro gcig blo //",
    "T02D1923:1b-20": "byams sogs yon tan yang dag rdzogs //",
    "T02D1923:1b-21": "dad dang thos pas rnam par brgyan //",
    "T02D1923:1b-22": "tho rangs snying rje'i bdag nyid can //",
    "T02D1923:2a-0": "@2a * // dang por gdong sogs khrus byas nas //",
    "T02D1923:2a-1": "dben pa'i sa phyogs dur khrod sogs //",
    "T02D1923:2a-2": "bde ba'i stan la 'dug nas ni //",
    "T02D1923:2a-3": "brtsam bya rang snying padma ste //",
    "T02D1923:2a-4": "zla ba la blta shin tu gsal //",
    "T02D1923:2a-5": "ya yig sngon po'i 'od zer can //",
    "T02D1923:2a-6": "sems can don ni phun tshogs byas //",
    "T02D1923:2a-7": "bla ma rdzogs pa'i sangs rgyas rnams //",
    "T02D1923:2a-8": "nam mkha' ma lus khyab par bsgom //",
    "T02D1923:2a-9": "de rnams dmigs la phyag byas nas //",
    "T02D1923:2a-10": "lus sprul pa yi cho ga yis //",
    "T02D1923:2a-11": "sems ma la sogs kyis mchod nas //",
    "T02D1923:2a-12": "sdig pa bshags pa'o //",
    "T02D1923:2a-13": "lus ngag yid kyis sdig pa bgyis //",
    "T02D1923:2a-14": "de bzhin bgyid du stsal ba dang //",
    "T02D1923:2a-15": "mgon po rjes su yi rang gang //",
    "T02D1923:2a-16": "de gsum byas pa bshags par bgyi //",
    "T02D1923:2a-17": "rdzogs sangs rgyas dang de sras 'phags //",
    "T02D1923:2a-18": "bsod nams tshogs la rjes yi rang //",
    "T02D1923:2a-19": "rdzogs sangs rgyas dang dam chos bcas //",
    "T02D1923:2a-20": "tshogs kyi mchog la skyabs su mchi //",
    "T02D1923:2a-21": "yon tan rgya chen khyed cag la //",
    "T02D1923:2a-22": "bdag gi lus ni dbul bar bgyi //",
    "T02D1923:2a-23": "dam pa'i chos ni thams cad dang //",
    "T02D1923:2a-24": "ston pa'i sgra mdzes gnas gyur cig / rdzogs sangs rgyas dang de yi sras //",
    "T02D1923:2a-25": "sbyin sogs las kyi ngo bo la //",
    "T02D1923:2a-26": "sku gsung ye shes thob bya'i phyir //",
    "T02D1923:2b-0": "rab @2b tu gus pas gnas par bgyi //",
    "T02D1923:2b-1": "byang chub tu ni sems bskyed bgyi //",
    "T02D1923:2b-2": "sems can kun gyi don gyi phyir //",
    "T02D1923:2b-3": "gang zhig bsod nams tshogs bsags pas //",
    "T02D1923:2b-4": "byang chub tu ni bsngo bar bgyi //",
    "T02D1923:2b-5": "dpal ldan gshin rje gshed gyur nas //",
    "T02D1923:2b-6": "'gro la phan pa dag byed cing //",
    "T02D1923:2b-7": "'di ltar smon lam btab nas ni //",
    "T02D1923:2b-8": "de nas blo yis gshegs su gsol //",
    "T02D1923:2b-9": "snying rjes cho ga bzhin bltas nas //",
    "T02D1923:2b-10": "sna tshogs stong pa'i rnam par bsgom //",
    "T02D1923:2b-11": "rang bzhin rnams dang bral ba'i phyir //",
    "T02D1923:2b-12": "rgyu yang mtshan ma med par bsgom //",
    "T02D1923:2b-13": "spyod dang bral ba nyid kyis ni //",
    "T02D1923:2b-14": "smon pa dag ni rnam par spangs //",
    "T02D1923:2b-15": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D1923:2b-16": "de la sems ni brtan byas nas //",
    "T02D1923:2b-17": "aam yig las byung nyi ma las //",
    "T02D1923:2b-18": "der ni h'um yig sngon po'i mdangs //",
    "T02D1923:2b-19": "'od zer 'phros pas kun la khyab //",
    "T02D1923:2b-20": "rdo rje rtse lnga thams cad du //",
    "T02D1923:2b-21": "bsrung ba'i don du bsgom par bya //",
    "T02D1923:2b-22": "rdo rje sa gzhi lcags ri dang //",
    "T02D1923:2b-23": "rab gur dang de bzhin no //",
    "T02D1923:2b-24": "sangs rgyas zhing ni rnam dag don //",
    "T02D1923:2b-25": "slar yang bsam gtan yang dag brtsam //",
    "T02D1923:2b-26": "de la sna tshogs chu skyes zla //",
    "T02D1923:2b-27": "sam las byung ba'i rdo rje las //",
    "T02D1923:2b-28": "yan lag bzang po yan lag 'byung //",
    "T02D1923:2b-29": "chos 'byung dkar po gru gsum pa //",
    "T02D1923:2b-30": "steng du gnas pa mkha' mnyam bsam //",
    "T02D1923:2b-31": "dbus su padma zla ba la //",
    "T02D1923:2b-32": "slar yang de dbus dkyil 'khor te //",
    "T02D1923:2b-33": "bh'um yig 'khor lo las bskyed pa //",
    "T02D1923:2b-34": "rtag pa'i yan lag las byung ba //",
    "T02D1923:2b-35": "gru bzhi pa la sgo bzhi pa //",
    "T02D1923:2b-36": "rta babs bzhi yis brgyan pa dang //",
    "T02D1923:2b-37": "dra ba dra phyed kyis brgyan pa //",
    "T02D1923:2b-38": "stegs bu lha mos legs mdzes pa //",
    "T02D1923:2b-39": "sna tshogs rtse mo rlung gis bskyod //",
    "T02D1923:2b-40": "ba dan dril bu dang ldan pa //",
    "T02D1923:2b-41": "sna tshogs rdo rjes rnam par brgyan //",
    "T02D1923:2b-42": "zla ba nyi ma rgyal ba'i gdan //",
    "T02D1923:2b-43": "shar ni dkar po chen po ste //",
    "T02D1923:2b-44": "lhor ni ser po yang dag ldan //",
    "T02D1923:2b-45": "nub kyi cha ni dmar po ste //",
    "T02D1923:2b-46": "byang ni btsod dang mtshungs pa'o //",
    "T02D1923:2b-47": "aindra n'i la'i 'od byed pa //",
    "T02D1923:2b-48": "dbus kyi sa gzhi rnam par bsam //",
    "T02D1923:2b-49": "phyogs kyi kha dog dbye ba 'dis //",
    "T02D1923:2b-50": "sna tshogs rdo rje bsgom par bya //",
    "T02D1923:2b-51": "de bzhin gur yang bsgom par bya //",
    "T02D1923:2b-52": "so so'i rtsig pa go rims bzhin //",
    "T02D1923:2b-53": "rnam pa lnga ni bsgom byas nas //",
    "T02D1923:2b-54": "sangs rgyas gzugs ni bsgom par bya //",
    "T02D1923:2b-55": "dpal ldan rnam pa lnga dang bcas //",
    "T02D1923:2b-56": "rdo rje nag po sel byed pa //",
    "T02D1923:3a-0": "sangs @3a * //",
    "T02D1923:3a-1": "rgyas kyi ni gzugs zhes grags //",
    "T02D1923:3a-2": "de ni dbye bas bsnyad par bya //",
    "T02D1923:3a-3": "lte bar sna tshogs padma'i gdan //",
    "T02D1923:3a-4": "zla bar dbyangs yig nyis rim dgod //",
    "T02D1923:3a-5": "de yi zla bar ka yig sogs //",
    "T02D1923:3a-6": "da dha da dha ya la yang //",
    "T02D1923:3a-7": "bcug nas de dag nyid las grub //",
    "T02D1923:3a-8": "'di dag 'di ltar grub pa ni //",
    "T02D1923:3a-9": "me long ye shes brjod par bya //",
    "T02D1923:3a-10": "mnyam nyid de dag gcig pa nyid //",
    "T02D1923:3a-11": "de skyes h'um ni so sor rtog / bya ba nan tan ye shes ni //",
    "T02D1923:3a-12": "de las skyes pa rdo rjer bsgom //",
    "T02D1923:3a-13": "nor bu me shel 'od 'dra ba //",
    "T02D1923:3a-14": "sa bon bcas pa'i 'od zer 'phros //",
    "T02D1923:3a-15": "aom badzra a'atma ko&amp; ham /",
    "T02D1923:3a-16": "zhes pas bdag nyid nga rgyal bya //",
    "T02D1923:3a-17": "de skyes dkar dmar mdangs ldan pa //",
    "T02D1923:3a-18": "'od zer mdzes pas 'khyud pa'i lus //",
    "T02D1923:3a-19": "khro bo sgeg gzugs bde ba yis //",
    "T02D1923:3a-20": "dkar dang sngo dang dmar ba'i zhal //",
    "T02D1923:3a-21": "gdan la g-yon brkyang gis gnas pa //",
    "T02D1923:3a-22": "'bar ba'i ral gri rdo rje gri gug gsor ba'o //",
    "T02D1923:3a-23": "'khor lo 'dam skyes snod ni 'od zer 'phro ba yi //",
    "T02D1923:3a-24": "phyag ni g-yas dang g-yon rnams kyis //",
    "T02D1923:3a-25": "chos kyi dbyings kyi rang bzhin ni //",
    "T02D1923:3a-26": "ye shes rdo rje 'dzin pa'i bdag / rnam pa lnga yi rang bzhin gang //",
    "T02D1923:3a-27": "rnal 'byor zhes ni mngon par brjod //",
    "T02D1923:3a-28": "zhes pa ni rnal 'byor ro //",
    "T02D1923:3a-29": "'dod chags chen pos 'dul ba ru //",
    "T02D1923:3a-30": "'gro ba gsum po yang dag bltas //",
    "T02D1923:3a-31": "rang snying ye shes 'od zer gyis //",
    "T02D1923:3a-32": "sna tshogs sangs rgyas gzugs byas nas //",
    "T02D1923:3a-33": "rang gi lus la yang dag gzhug / bde ba dam pa rnam pa'i gzugs //",
    "T02D1923:3a-34": "bdag gi longs spyod bsgom par bya //",
    "T02D1923:3a-35": "rtog pa thams cad yang dag spangs //",
    "T02D1923:3a-36": "sngags mchog de nyid gsum zhes pa //",
    "T02D1923:3a-37": "ho: dmar gnyis kyi nang du gzhug / ji ltar skar mda' 'phro ba ltar //",
    "T02D1923:3a-38": "byang chub sems ni de bzhin gzhug / snying rje chags pa'i sems kyis ni //",
    "T02D1923:3a-39": "rdo rje 'dzin pa bdag nyid zhu //",
    "T02D1923:3a-40": "byams sogs sems ma sogs rnams kyi //",
    "T02D1923:3a-41": "'khor lo'i gtso bo skul bar byed //",
    "T02D1923:3a-42": "bzhengs shig gshin rje rje btsun snying rje'i khro //",
    "T02D1923:3a-43": "khams gsum thams cad pa yi gti mug sol //",
    "T02D1923:3a-44": "de bzhin bdud las rgyal bar mdzod //",
    "T02D1923:3a-45": "bzhengs shig rje btsun thugs ni g-yengs gyur pas //",
    "T02D1923:3a-46": "'jig rten mgon po stong nyid ci ste bzhugs //",
    "T02D1923:3a-47": "bzhengs shig rje btsun 'jig rten bsod nams kyis //",
    "T02D1923:3b-0": "byang chub 'dod @3b pa'i 'jig rten mnyam mnan nas //",
    "T02D1923:3b-1": "ci phyir stong pa nyid la sems shing zhugs //",
    "T02D1923:3b-2": "bskul nas de ni thim gyur nas //",
    "T02D1923:3b-3": "de yi ro yi rjes su song //",
    "T02D1923:3b-4": "glu 'di yi ni ngor byas nas //",
    "T02D1923:3b-5": "phun tshogs nyams 'dra las byung ba //",
    "T02D1923:3b-6": "zhu ba rjes pa las skyes pa //",
    "T02D1923:3b-7": "mam sngon po las nyi dkyil 'khor //",
    "T02D1923:3b-8": "mi bzad khro bcas mdog sngo ba //",
    "T02D1923:3b-9": "rus pa'i rgyan gyis brgyan pa ste //",
    "T02D1923:3b-10": "sma ra rnon po 'bar ba'i rva //",
    "T02D1923:3b-11": "rmig pa rko ba 'jigs byed pa //",
    "T02D1923:3b-12": "ma hirsha de'i rgyab gnas pa //",
    "T02D1923:3b-13": "rdo rje sngon po 'od zer bcas //",
    "T02D1923:3b-14": "sa bon 'od zer bcas pa yis //",
    "T02D1923:3b-15": "gshed nag gzugs ni de yis byas //",
    "T02D1923:3b-16": "sna tshogs dag la yang dag gzhug /'jigs byed chen po 'jigs su rung //",
    "T02D1923:3b-17": "ma hirshar ni rdo rjer bsgom //",
    "T02D1923:3b-18": "dkyil 'khor dbang phyug bsgom par bya //",
    "T02D1923:3b-19": "'jig rten gsum po bdud kyi 'khor //",
    "T02D1923:3b-20": "'od zer rnon po 'phro bas bsreg / mi bzad drag shul mun pa'i lus //",
    "T02D1923:3b-21": "'od zer ljags ni 'dril ba po //",
    "T02D1923:3b-22": "'bar ba'i mche ba gtsigs pa'i byad //",
    "T02D1923:3b-23": "ral pa sma ra gyen du 'greng //",
    "T02D1923:3b-24": "g-yon brkyang ba yi zhabs kyis mnan //",
    "T02D1923:3b-25": "nag po rnam par myos byed pa //",
    "T02D1923:3b-26": "rtsa ba'i zhal ni bung nag 'dra //",
    "T02D1923:3b-27": "g-yas pa zla ba'i 'od byed pa //",
    "T02D1923:3b-28": "g-yon pa dmar po'i mdangs su bstan //",
    "T02D1923:3b-29": "rdo rje'i rgyan gyis brgyan pa ste //",
    "T02D1923:3b-30": "sbom thung gsus pa 'phyang ba po //",
    "T02D1923:3b-31": "mgo bo'i phreng ba 'phyang dang ldan //",
    "T02D1923:3b-32": "g-yas dang g-yon pa'i phyag dag gis //",
    "T02D1923:3b-33": "gri gug dang ni thod pa 'dzin //",
    "T02D1923:3b-34": "rang 'od shes rab yan lag sbyor //",
    "T02D1923:3b-35": "bde ba 'bab pa gzhan gyi don //",
    "T02D1923:3b-36": "lhag ma g-yas pa'i phyag dag gis //",
    "T02D1923:3b-37": "'bar ba'i rdo rje ral gri 'dzin //",
    "T02D1923:3b-38": "g-yon na 'khor lo chu skyes 'dzin //",
    "T02D1923:3b-39": "sbrul gyi dbang pos brgyan byas te //",
    "T02D1923:3b-40": "sngon po mtha' yas sbrul dag gis //",
    "T02D1923:3b-41": "ral pa bcings pa shin tu 'jigs //",
    "T02D1923:3b-42": "dmar po 'jog po klu yis ni //",
    "T02D1923:3b-43": "ma rungs pa yi rna ba brgyan //",
    "T02D1923:3b-44": "sna tshogs rigs ldan dpung rgyan te //",
    "T02D1923:3b-45": "dung skyong dag gi sbrul nyid ni //",
    "T02D1923:3b-46": "ser po gdu bu 'dzin pa'o //",
    "T02D1923:3b-47": "padma dkar po'i do shal can //",
    "T02D1923:3b-48": "ljang gu karko ta yis ni //",
    "T02D1923:3b-49": "tshangs pa'i skud pa shin tu mdzes //",
    "T02D1923:3b-50": "bdud rtsi'i kha dog 'dra ba yi //",
    "T02D1923:3b-51": "nor 'dzin gyis ska rags byas //",
    "T02D1923:3b-52": "padma'i rtsa ba kha dog skya //",
    "T02D1923:3b-53": "padma chen pos zhabs gdub po //",
    "T02D1923:3b-54": "thams cad phut kyi sgra byed pa //",
    "T02D1923:3b-55": "lce gnyis drag shul mche ba'i phreng //",
    "T02D1923:4a-0": "'di ni 'khor ba myang @4a * //",
    "T02D1923:4a-1": "'das gzugs //",
    "T02D1923:4a-2": "gshin rje sel bar byed pa'o //",
    "T02D1923:4a-3": "rtog pa zad pa'i ched bsams nas //",
    "T02D1923:4a-4": "sngags kyis yang dag byin gyis brlab //",
    "T02D1923:4a-5": "aom dharma dh'a tu dzny'a na sva bh'a wa a'atma ko&amp; ham /",
    "T02D1923:4a-6": "zhes pa ni rjes su rnal 'byor ro //",
    "T02D1923:4a-7": "rang snying 'od zer lcags kyu yis //",
    "T02D1923:4a-8": "mkha' khyab rdzogs pa'i sangs rgyas rnams //",
    "T02D1923:4a-9": "thams cad bkug nas zhal du gzhug //",
    "T02D1923:4a-10": "bde bar phab nas snying gar zhu //",
    "T02D1923:4a-11": "rdo rje lam byung zhu ba de //",
    "T02D1923:4a-12": "blo dang ldan pas spro bar bya //",
    "T02D1923:4a-13": "rang 'od padma'i khongs su gnas //",
    "T02D1923:4a-14": "rang gi sa bon gzugs su blta //",
    "T02D1923:4a-15": "sa bon las byung 'khor lo kun //",
    "T02D1923:4a-16": "sa bon kun gyis byin gyis brlab //",
    "T02D1923:4a-17": "'phro zhing sdud pa'i 'od zer ni //",
    "T02D1923:4a-18": "mkhas pas cho ga bzhin du bsgom //",
    "T02D1923:4a-19": "ya yig sngon pos dbus ma bskyed //",
    "T02D1923:4a-20": "dkyil 'khor can gyi mtshan nyid gsungs //",
    "T02D1923:4a-21": "shar du kshe las 'khor lo grub //",
    "T02D1923:4a-22": "rtag pa dkar po phyag drug pa //",
    "T02D1923:4a-23": "'khor lo ral gri g-yas pa'i phyag / g-yon na rin chen chu skyes 'dzin //",
    "T02D1923:4a-24": "lhor ni ma yi yi ge las ;",
    "T02D1923:4a-25": "/ rin chen las skyes rin chen 'byung //",
    "T02D1923:4a-26": "btso ma gser gyi mdangs byed pa //",
    "T02D1923:4a-27": "rin chen ral gri g-yas na 'dzin //",
    "T02D1923:4a-28": "g-yon na 'khor lo chu skyes so //",
    "T02D1923:4a-29": "nub tu 'dod chags rdo rje can //",
    "T02D1923:4a-30": "sa bon me dang padma grub //",
    "T02D1923:4a-31": "padma r'a ga'i 'od dang mnyam //",
    "T02D1923:4a-32": "g-yas na padma ral gri'o //",
    "T02D1923:4a-33": "nor bu 'khor lo g-yon du dgod //",
    "T02D1923:4a-34": "da dang ral gri las byung ba //",
    "T02D1923:4a-35": "ljang gu phrag dog gshin rje gshed //",
    "T02D1923:4a-36": "g-yas na ral gri 'khor lo bsnams //",
    "T02D1923:4a-37": "mdzes pa'i nor bu padma g-yon //",
    "T02D1923:4a-38": "thams cad zhe sdang gshin rje gshed //",
    "T02D1923:4a-39": "khro bo gzugs kyi mtshan nyid do //",
    "T02D1923:4a-40": "de rnams kyi ni rtsa ba'i phyag / gri gug thod pa bsgom par bya ;",
    "T02D1923:4a-41": "/ gnyis med gnyug ma'i shes rab dang //",
    "T02D1923:4a-42": "lus bdag med pa'i ngo bo dang //",
    "T02D1923:4a-43": "nyi ma'i dkyil 'khor lo gnas pa //",
    "T02D1923:4a-44": "rtag pa zla ba'i dkyil 'khor la'o //",
    "T02D1923:4a-45": "sna tshogs rdo rje rtsa bar gnas //",
    "T02D1923:4a-46": "sems can don byed bsgom par bya //",
    "T02D1923:4a-47": "shar sgor ya yig las skyes pa //",
    "T02D1923:4a-48": "tho ba sngon po yi ni gzugs /",
    "T02D1923:4a-49": "g-yas na tho ba ral gri 'dzin //",
    "T02D1923:4a-50": "nor bu bzang po padma g-yon //",
    "T02D1923:4a-51": "rdo rje thor grags gshin rje gshed //",
    "T02D1923:4a-52": "lhor ni dza dang dbyug pa las //",
    "T02D1923:4a-53": "dbyug pa gshin rje gshed dkar mdangs //",
    "T02D1923:4a-54": "dbyug pa ral gri g-yas pa na //",
    "T02D1923:4a-55": "chu skyes 'khor lo g-yon pa'o //",
    "T02D1923:4a-56": "nub tu padma gshin rje gshed //",
    "T02D1923:4b-0": "ni skyes 'dod @4b chags mtha' 'joms gzugs //",
    "T02D1923:4b-1": "padma ral gri g-yas pa na //",
    "T02D1923:4b-2": "g-yon na 'khor lo nor bu'o //",
    "T02D1923:4b-3": "byang du ral gri gshin rje gshed //",
    "T02D1923:4b-4": "ra skyes phra dog mtha' 'joms pa //",
    "T02D1923:4b-5": "ral gri 'khor lo g-yas pa na //",
    "T02D1923:4b-6": "g-yon na nor bu padma ste //",
    "T02D1923:4b-7": "cung zad sngo ba'i bye brag ste //",
    "T02D1923:4b-8": "zhes pa 'jigs par byed pa'o ;",
    "T02D1923:4b-9": "/ sprul ni thams cad pa yi gzugs //",
    "T02D1923:4b-10": "rnam par gtsigs pa'i gad rgyangs can //",
    "T02D1923:4b-11": "skra ser gyen du 'greng ba ste //",
    "T02D1923:4b-12": "nyi ma'i dkyil 'khor yang dag ldan //",
    "T02D1923:4b-13": "mche ba gtsigs pa gad rgyangs che //",
    "T02D1923:4b-14": "gri gug dang ni thod pa 'dzin //",
    "T02D1923:4b-15": "sna tshogs rdo rje mtshams bzhi la //",
    "T02D1923:4b-16": "zla ba la gnas lha mo rnams //",
    "T02D1923:4b-17": "shar lho mtshams kyi lha mo ni //",
    "T02D1923:4b-18": "dza skyes rdo rje sems ma'o //",
    "T02D1923:4b-19": "dkar mo sgeg mo khro ba che //",
    "T02D1923:4b-20": "gti mug gshin rje gshed kyi gzugs //",
    "T02D1923:4b-21": "de nas lho nub mtshams su ni //",
    "T02D1923:4b-22": "rdo rje phag mo sa las skyes //",
    "T02D1923:4b-23": "khro bo phag mo'i gdong can ma //",
    "T02D1923:4b-24": "zhe sdang gshin rje gshed dang mtshungs //",
    "T02D1923:4b-25": "byang dang nub kyi mtshams su ni //",
    "T02D1923:4b-26": "rab tu zhi ba'i dbyangs can ma //",
    "T02D1923:4b-27": "do skyes shin tu dmar ba'i mdog /'dod chags gshin rje mthar 'joms gzugs //",
    "T02D1923:4b-28": "byang shar gyi ni mtshams su ni //",
    "T02D1923:4b-29": "goo r'i ljang gu 'jigs su rung //",
    "T02D1923:4b-30": "ru skyes phrag dog gshin rje gshed //",
    "T02D1923:4b-31": "gzugs dang mtshan ma 'dzin pa'i mchog / sngon po'i g-yas ni dkar ba dang //",
    "T02D1923:4b-32": "dkar po'i g-yas ni sngo ba dang //",
    "T02D1923:4b-33": "de gnyis kyi g-yon dmar po ste //",
    "T02D1923:4b-34": "de las gzhan pa sngo dkar po //",
    "T02D1923:4b-35": "dkyil 'khor gyi ni mtshams bzhi ru //",
    "T02D1923:4b-36": "na yo ni ra thod pa'o //",
    "T02D1923:4b-37": "grub nas rab spro blo ldan gyis //",
    "T02D1923:4b-38": "ji skad brjod pa'i rang sngags kyis //",
    "T02D1923:4b-39": "hr'i: shtri: la sogs pa sngags kyi sgras //",
    "T02D1923:4b-40": "dkyil 'khor gtso bo yang dag bskul //",
    "T02D1923:4b-41": "sprul pa mtha' yas spros pa yis //",
    "T02D1923:4b-42": "sems can don mchog byas nas ni //",
    "T02D1923:4b-43": "rang gi lus la thams cad kyis //",
    "T02D1923:4b-44": "khro bo dpa' bo thams cad dgod //",
    "T02D1923:4b-45": "dzin dzik ces bya ba 'dis //",
    "T02D1923:4b-46": "shar du gti mug mthar byed pa ;",
    "T02D1923:4b-47": "/ rtsibs kyi rtsa ba la gnas pa //",
    "T02D1923:4b-48": "sna tshogs chu skyes zla bar dgod //",
    "T02D1923:4b-49": "ratna dhrik ces bya ba 'dis //",
    "T02D1923:4b-50": "lho rtsibs chu skyes nyi ma la //",
    "T02D1923:4b-51": "phra ma zhes bya drangs nas ni //",
    "T02D1923:4b-52": "cho ga bzhin du dgod par bya'o //",
    "T02D1923:4b-53": "a'a ro lik ces bya ba 'dis //",
    "T02D1923:4b-54": "'dod chags gshin rje sel byed pa //",
    "T02D1923:5a-0": "nub rtsibs 'dam skyes nyi ma @5a * //",
    "T02D1923:5a-1": "la ;",
    "T02D1923:5a-2": "/ cho ga bzhin du rnam par bsam //",
    "T02D1923:5a-3": "padzny'a dhrik ces bya ba 'dis //",
    "T02D1923:5a-4": "phrag dog gshin rje zad byed pa //",
    "T02D1923:5a-5": "byang rtsibs chu skyes nyi ma la //",
    "T02D1923:5a-6": "cho ga bzhin du dgod par bya //",
    "T02D1923:5a-7": "mung+gar dhrik ces bya ba yis //",
    "T02D1923:5a-8": "shar sgor chu skyes nyi ma la //",
    "T02D1923:5a-9": "tho ba'i mtha' 'joms za byed pa //",
    "T02D1923:5a-10": "blo dang ldan pas bsam par bya //",
    "T02D1923:5a-11": "danda dhrik pa'i sngags 'di yis //",
    "T02D1923:5a-12": "lho yi sgo ru yang dag gnas //",
    "T02D1923:5a-13": "dbyug pa gshin rje 'dul dka' ba //",
    "T02D1923:5a-14": "sna tshogs chu skyes nyi mar dgod //",
    "T02D1923:5a-15": "padma dhrik ces bya ba 'dis //",
    "T02D1923:5a-16": "padma gshin rje gshed 'joms pa //",
    "T02D1923:5a-17": "nub sgor chu skyes nyi ma la //",
    "T02D1923:5a-18": "gtum po stobs chen bsgom par bya //",
    "T02D1923:5a-19": "khadga dhrik ces bya ba 'dis //",
    "T02D1923:5a-20": "ral gri gshin rje zad par byed //",
    "T02D1923:5a-21": "sna tshogs padma nyi mar bsam //",
    "T02D1923:5a-22": "byang du bdud ni 'joms pa'o //",
    "T02D1923:5a-23": "sna tshogs rdo rje'i mtshams bzhi la //",
    "T02D1923:5a-24": "lha mo bsgom bya de bzhin mchog / shar lho lha mo sems ma ste //",
    "T02D1923:5a-25": "gtum mo mdzes ma'i 'od zer can //",
    "T02D1923:5a-26": "mo ha ra ti zhes sngags kyis //",
    "T02D1923:5a-27": "sna tshogs chu skyes zla bar gnas //",
    "T02D1923:5a-28": "de nas lho nub rdo rje mo //",
    "T02D1923:5a-29": "phag mo rigs kyi gtso mo ste //",
    "T02D1923:5a-30": "dve sha ra ti de nyid 'dis //",
    "T02D1923:5a-31": "padma zla bar mkhas pas dgod //",
    "T02D1923:5a-32": "de nas nub byang mtshams su ni //",
    "T02D1923:5a-33": "zla bar dbyangs can dgod par bya //",
    "T02D1923:5a-34": "r'a ga ra ti'i sngags 'di yis //",
    "T02D1923:5a-35": "de nas byang shar goo r'i ste //",
    "T02D1923:5a-36": "badzra ra ti'i sngags 'di yis //",
    "T02D1923:5a-37": "zla bar aom gyis mtshan pa'o //",
    "T02D1923:5a-38": "rtsa ba'i dkyil 'khor grva bzhi ru //",
    "T02D1923:5a-39": "de nyid gsum gyi thod pa'o //",
    "T02D1923:5a-40": "'di ltar spro bya dkyil 'khor bcas //",
    "T02D1923:5a-41": "brtan par byas nas bde ldan pa //",
    "T02D1923:5a-42": "sngon gyi 'khor lo der thim par //",
    "T02D1923:5a-43": "mnyam par gzhag pas blta bar bya //",
    "T02D1923:5a-44": "'di ni shin tu rnal 'byor ro //",
    "T02D1923:5a-45": "gshin rje nag po 'joms pa dang //",
    "T02D1923:5a-46": "dkyil 'khor pa yi rang bzhin gyis //",
    "T02D1923:5a-47": "mig dang sku sogs ngo bo la //",
    "T02D1923:5a-48": "lha rnams byin gyis brlab par bya //",
    "T02D1923:5a-49": "kshim las 'khor lo gti mug mdangs //",
    "T02D1923:5a-50": "cung zad khro bo mig la ni //",
    "T02D1923:5a-51": "rdo rje mig dgod blo ldan gyis //",
    "T02D1923:5a-52": "rna bar dzam yig rdo rje las //",
    "T02D1923:5a-53": "rdo rje rna ba nag po'i mdangs //",
    "T02D1923:5a-54": "sna ru kham yig rin chen 'byung //",
    "T02D1923:5a-55": "phra ma zhes bsgrags dang mtshungs pa //",
    "T02D1923:5a-56": "zla bar rdo rje sna tshogs so //",
    "T02D1923:5a-57": "lce la ram zhes padma las //",
    "T02D1923:5a-58": "rdo rje lce byung padmar song //",
    "T02D1923:5a-59": "'dod chags gshin rje mdangs ldan pa'o //",
    "T02D1923:5b-0": "kam skyes @5b ral gri las byung ba //",
    "T02D1923:5b-1": "rdo rje sku ste zla bar gnas //",
    "T02D1923:5b-2": "phrag dog gshin rje gshed kyi gzugs //",
    "T02D1923:5b-3": "dpral bar sku yi lus can no //",
    "T02D1923:5b-4": "lte ba'i steng du sam las skyes //",
    "T02D1923:5b-5": "thugs kyi rdo rje de bzhin mchog / khro bo sgeg pa'i gzugs can ni //",
    "T02D1923:5b-6": "rdo rje 'dzin pa'i rnam par dgod //",
    "T02D1923:5b-7": "yan lag drug la dgong pa ni //",
    "T02D1923:5b-8": "mngon shes sgrub pa'i don du bshad //",
    "T02D1923:5b-9": "snying gar h'um las rdo rje dbus //",
    "T02D1923:5b-10": "h'um gnas rdo rje sngon po'i mdangs //",
    "T02D1923:5b-11": "thugs kyi rdo rje gshin rje gshed //",
    "T02D1923:5b-12": "kha dog phyag mtshan yang dag ldan //",
    "T02D1923:5b-13": "mgrin par a'a: yig padma las //",
    "T02D1923:5b-14": "slar yang padma las byung ba //",
    "T02D1923:5b-15": "'dod chags gshin rje gshed 'dra'i lus //",
    "T02D1923:5b-16": "dpal ldan gsung gi rdo rje bsam //",
    "T02D1923:5b-17": "spyi bor aom las 'khor lo ste //",
    "T02D1923:5b-18": "aom dang 'khor lo dkar po'i mdangs //",
    "T02D1923:5b-19": "sku yi rdo rje sku dbang phyug / phyag dang",
    "T02D1923:5b-20": "kha dog mtshan ma mchog / de nyid gsung gi",
    "T02D1923:5b-21": "rdo rje mchog / rdzogs nas nam mkhar gnas pa",
    "T02D1923:5b-22": "yi // sangs rgyas mchod nas sngags kyis ni //",
    "T02D1923:5b-23": "de rnams byin gyis brlab par bya //",
    "T02D1923:5b-24": "aom sarba ta th'a ga ta tsitta badzra sva bh'a wa a'atma ko&amp; ham /",
    "T02D1923:5b-25": "aom sarba ta th'a ga ta ga w'a ka badzra sva bh'a wa a'atma ko&amp; ham /",
    "T02D1923:5b-26": "aom sarba ta th'a ga ta ga w'a ka badzra sva bh'a wa a'atma ko&amp; ham /",
    "T02D1923:5b-27": "rang snying sa bon 'od zer gyis //",
    "T02D1923:5b-28": "sna tshogs gnas pa'i sangs rgyas rnams //",
    "T02D1923:5b-29": "srad dang bcas pa spyan drangs nas //",
    "T02D1923:5b-30": "mdun du bltas nas de rnams las //",
    "T02D1923:5b-31": "rnam par spros pa gang yin pa //",
    "T02D1923:5b-32": "sems ma la sogs slar yang ni //",
    "T02D1923:5b-33": "zla mdangs bum pa bzung nas ni //",
    "T02D1923:5b-34": "de rnams bkra shis tshigs bcad dang //",
    "T02D1923:5b-35": "de bzhin snyan pa glu yi sgras //",
    "T02D1923:5b-36": "dbang bskur bar ni bsam par bya //",
    "T02D1923:5b-37": "bdag dang gzhan nyid thams cad la //",
    "T02D1923:5b-38": "spyi bor gshin rje nag por ro //",
    "T02D1923:5b-39": "rdo rje can rnams bdag spyi bor //",
    "T02D1923:5b-40": "rang snying sa bon 'od zer gyis //",
    "T02D1923:5b-41": "ye shes 'khor lo spyan drangs nas //",
    "T02D1923:5b-42": "bdag mdun bltas nas khro bos ni //",
    "T02D1923:5b-43": "bgegs bskrad nas ni bsrung ba dang //",
    "T02D1923:5b-44": "aargha zhabs bsil la sogs 'bul //",
    "T02D1923:5b-45": "aom mung+ga ra dza: zhes bya ba'i sngags 'dis dgug go //",
    "T02D1923:5b-46": "aom danda h'um zhes pa 'dis gzhug go //",
    "T02D1923:5b-47": "aom padma bam zhes pa 'dis bcing ngo //",
    "T02D1923:5b-48": "aom khadga ho: zhes pa 'dis dbang du bya'o //",
    "T02D1923:5b-49": "rang snying sa bon 'od zer gyis //",
    "T02D1923:5b-50": "sangs rgyas rnams ni bkug nas gzhug / snying gar zhu bar bltas nas ni //",
    "T02D1923:5b-51": "rang snying padma'i lte ba la //",
    "T02D1923:5b-52": "zla ba las byung lha mo'i tshogs //",
    "T02D1923:6a-0": "sna tshogs me tog @6a * //",
    "T02D1923:6a-1": "yo byad tshogs //",
    "T02D1923:6a-2": "lag pa'i 'dab mas bzung nas ni //",
    "T02D1923:6a-3": "mchod pa'i glu ni yid 'ong ba //",
    "T02D1923:6a-4": "sna tshogs gar gyi bye brag dang //",
    "T02D1923:6a-5": "bde ba chen po ster ba yi //",
    "T02D1923:6a-6": "'gying dang bcas pas mchod par bya //",
    "T02D1923:6a-7": "ae ma kye kye bla ma gshin rje gshed nag po //",
    "T02D1923:6a-8": "srin po'i gzugs kyi rang bzhin gang //",
    "T02D1923:6a-9": "nga ni khyod mthong bas 'jigs pas //",
    "T02D1923:6a-10": "bla ma khro ba'i rang bzhin ngor //",
    "T02D1923:6a-11": "sa stengs sa bla sa 'og rnams //",
    "T02D1923:6a-12": "khyod kyis gar byas pas ni 'dar //",
    "T02D1923:6a-13": "mig sman bdar nag khro bo'i yid //",
    "T02D1923:6a-14": "gar mdzad khyod ni ro langs gzugs //",
    "T02D1923:6a-15": "gnag cing sbom pa yi ni tshad //",
    "T02D1923:6a-16": "rnam pa mang po'i gzugs sprul byed //",
    "T02D1923:6a-17": "rdo rje dbyangs can 'dud par byed //",
    "T02D1923:6a-18": "khyod ni gar mdzod bde ba che //",
    "T02D1923:6a-19": "khyod ni hr'i: shtri: sngags kyi sgras //",
    "T02D1923:6a-20": "khams gsum pa yi 'khrul pa sol //",
    "T02D1923:6a-21": "rje btsun snying rje yis ni khro //",
    "T02D1923:6a-22": "khyod ni 'gro bltas gar byed pa //",
    "T02D1923:6a-23": "aom sarba ta th'a ga ta p'u dza badzra sva bh'a wa a'atma ko&amp; ham /",
    "T02D1923:6a-24": "brag ca dang mtshungs thams cad ni //",
    "T02D1923:6a-25": "sgra yi grong rnams rnam bltas nas //",
    "T02D1923:6a-26": "'khor lo can ni de rnams kyis //",
    "T02D1923:6a-27": "de bzhin gtso bos de rnams so //",
    "T02D1923:6a-28": "gti mug rdo rje'i rang bzhin can //",
    "T02D1923:6a-29": "gshin rje gshed po shin tu 'jigs //",
    "T02D1923:6a-30": "ston pa sangs rgyas kun rang bzhin //",
    "T02D1923:6a-31": "rdo rje sku la phyag 'tshal lo //",
    "T02D1923:6a-32": "phra mo rdo rje'i rang bzhin khyod //",
    "T02D1923:6a-33": "gshin rje gshed po shin tu 'jigs //",
    "T02D1923:6a-34": "rdo rje thugs bzhin rab gsal ba //",
    "T02D1923:6a-35": "rdo rje rin chen phyag 'tshal bstod //",
    "T02D1923:6a-36": "'dod chags rdo rje'i rang bzhin khyod //",
    "T02D1923:6a-37": "'dod chags chos kyi 'byung gnas gtso //",
    "T02D1923:6a-38": "thams cad dbyangs mchog dam pa mchog / rdo rje gsung la phyag 'tshal bstod //",
    "T02D1923:6a-39": "phrag dog dngos po'i rang bzhin khyod //",
    "T02D1923:6a-40": "gshin rje gshed po las kun byed //",
    "T02D1923:6a-41": "rdo rje sku bzhin rab gsal ba //",
    "T02D1923:6a-42": "phyag na ral gri phyag 'tshal bstod //",
    "T02D1923:6a-43": "sangs rgyas kun gyi rang bzhin khyod //",
    "T02D1923:6a-44": "sangs rgyas thams cad gcig tu sdud //",
    "T02D1923:6a-45": "sangs rgyas kun dang mchog gi mchog / dkyil 'khor dbang phyug phyag 'tshal bstod //",
    "T02D1923:6a-46": "aa yig las bskyed dag pa ni //",
    "T02D1923:6a-47": "mgo bo gsum gyi steng na gnas //",
    "T02D1923:6a-48": "padma'i snod ni rab rdzogs nas //",
    "T02D1923:6a-49": "de 'og me yi dkyil 'khor ni //",
    "T02D1923:6a-50": "ram las byung ba gru gsum mo //",
    "T02D1923:6a-51": "de 'og rlung gi dkyil 'khor ni //",
    "T02D1923:6a-52": "yam skyes sngon po gzhu yi dbyibs //",
    "T02D1923:6b-0": "g-yo ba'i 'phan gyis mtshan @6b pa'o ;",
    "T02D1923:6b-1": "/ de la ming yig dang po skyes //",
    "T02D1923:6b-2": "de ni rnam par snang mdzad sogs //",
    "T02D1923:6b-3": "da yig las skyes yang dag byung //",
    "T02D1923:6b-4": "glang po la sogs lnga po rnams //",
    "T02D1923:6b-5": "h'um skyes rdo rje'i kha chod kyis //",
    "T02D1923:6b-6": "da yi kha bcad bsgom par bya'o //",
    "T02D1923:6b-7": "rlung gis bskul ba'i me yis ni //",
    "T02D1923:6b-8": "de yang zhu bar rnam par bsam //",
    "T02D1923:6b-9": "rdo rje mnyam pa'i ror gyur pa //",
    "T02D1923:6b-10": "shin tu dri med dag par bltas //",
    "T02D1923:6b-11": "der ni aom yig 'od zer gyis //",
    "T02D1923:6b-12": "sangs rgyas kun bkug ye shes gzugs //",
    "T02D1923:6b-13": "sngags kyi gzugs kyis rab tu gzhug / bdud rtsi mchog lnga bltas nas ni //",
    "T02D1923:6b-14": "de nyid gsum gyi byin gyis brlab //",
    "T02D1923:6b-15": "dkyil 'khor bdag po tshim par bya //",
    "T02D1923:6b-16": "yi ge h'um las byung ba yi //",
    "T02D1923:6b-17": "lce ni rdo rje dkar por blta //",
    "T02D1923:6b-18": "de yi 'od zer sbu gu'i gzugs //",
    "T02D1923:6b-19": "de yis yang dag drangs nas ni //",
    "T02D1923:6b-20": "sna tshogs gnas pa'i sangs rgyas rnams //",
    "T02D1923:6b-21": "dkyil 'khor pa ni de bzhin mchod //",
    "T02D1923:6b-22": "snying gar ye shes 'od zer gyis //",
    "T02D1923:6b-23": "bkod nas rtog pa thams cad spangs //",
    "T02D1923:6b-24": "thog mtha' dbus kyi bye brag gis //",
    "T02D1923:6b-25": "'dir yang gcig tu mi rigs so //",
    "T02D1923:6b-26": "rdul phran cha shas med pas na //",
    "T02D1923:6b-27": "du mar yang ni rigs ma yin //",
    "T02D1923:6b-28": "gcig dang du ma'i rang bzhin gang //",
    "T02D1923:6b-29": "gang bral de ni de bzhin min //",
    "T02D1923:6b-30": "'khrul gzugs de nyid ma yin pas //",
    "T02D1923:6b-31": "gang phyir 'khrul ba gnyis la gnas //",
    "T02D1923:6b-32": "ma 'khrul rtag tu bsam mi khyab //",
    "T02D1923:6b-33": "spro dang bsdu ba yi ni las //",
    "T02D1923:6b-34": "sems can don la ro gcig blo //",
    "T02D1923:6b-35": "'di las de nyid gzhan du med //",
    "T02D1923:6b-36": "ye shes zhabs sogs mchog rnams kyis //",
    "T02D1923:6b-37": "'di dag nyid ni gsal bar bshad //",
    "T02D1923:6b-38": "dpal ldan gsang ba 'dus pa las //",
    "T02D1923:6b-39": "gsungs pa cung zad bshad par bya //",
    "T02D1923:6b-40": "dngos po med cing bsgom pa med //",
    "T02D1923:6b-41": "khams dag med cing rnam shes med //",
    "T02D1923:6b-42": "nam mkha' dang ni mthun pa'i gnas //",
    "T02D1923:6b-43": "nam mkha' bzhin du bdag med pa //",
    "T02D1923:6b-44": "chos 'di bde ba chen po yin //",
    "T02D1923:6b-45": "sa yang med cing chu yang med //",
    "T02D1923:6b-46": "me dang rlung yang yod ma yin //",
    "T02D1923:6b-47": "rdo rje sems dpa'i sbyor ba yis //",
    "T02D1923:6b-48": "skye ba 'di ni rab tu gnas //",
    "T02D1923:6b-49": "thams cad dngos po dngos med bshad //",
    "T02D1923:6b-50": "dngos po med par de yis bsgrags //",
    "T02D1923:6b-51": "rnal 'byor rnal 'byor bar 'brel bas //",
    "T02D1923:6b-52": "chad pa ma yin rtag pa min //",
    "T02D1923:6b-53": "phyag dang zhabs dang kha dog med //",
    "T02D1923:6b-54": "mchog tu dga' ba'i mtshan nyid do //",
    "T02D1923:6b-55": "dngos po thams cad bden pa min //",
    "T02D1923:6b-56": "thog ma bar dang mtha' spangs pa //",
    "T02D1923:7a-0": "'di ltar dpyad na @7a * //",
    "T02D1923:7a-1": "'khor lo la //",
    "T02D1923:7a-2": "dam pa yang dag rtog pa spangs //",
    "T02D1923:7a-3": "phung po khams ni bdag med pa //",
    "T02D1923:7a-4": "bsgom bya bde ba dam pa'i gzugs //",
    "T02D1923:7a-5": "rang snying sa bon 'od zer gyis //",
    "T02D1923:7a-6": "'gro ba gshin rje gshed byas nas //",
    "T02D1923:7a-7": "sku gsung thugs kyi rdo rje can //",
    "T02D1923:7a-8": "bkug nas de la song bar bsam //",
    "T02D1923:7a-9": "rdo rje dri ma med dang chos //",
    "T02D1923:7a-10": "ye shes lam skye dgod par bya //",
    "T02D1923:7a-11": "der ni rang gi sa bon rnams //",
    "T02D1923:7a-12": "ye shes hr'i: shtri: la sogs dgod //",
    "T02D1923:7a-13": "bde ba dam pa'i rnam pa mthong //",
    "T02D1923:7a-14": "yang dag rtog pa thams cad spangs //",
    "T02D1923:7a-15": "spro dang bsdu ba yang dag rgyas //",
    "T02D1923:7a-16": "bdag nyid mkhas pas bzlas pa brtsam //",
    "T02D1923:7a-17": "sku la sogs pa spro dang bsdu //",
    "T02D1923:7a-18": "rim dang cig car dag kyang rung //",
    "T02D1923:7a-19": "khro bo'i tshogs ni sprul las bya //",
    "T02D1923:7a-20": "'gro ba hr'i: shtri: la sogs sgra //",
    "T02D1923:7a-21": "aom hr'i: shtri: wi kri t'a na na h'um h'um phat phat sv'a h'a /",
    "T02D1923:7a-22": "'di ltar cho ga 'di yis ni //",
    "T02D1923:7a-23": "bsgoms nas bzlas pa thams cad bya //",
    "T02D1923:7a-24": "zas sogs bya ba thams cad ni //",
    "T02D1923:7a-25": "byed 'dod blta bar brtson pa yin ;",
    "T02D1923:7a-26": "/ mchod bstod bdud rtsi myang byas nas //",
    "T02D1923:7a-27": "sems can don ni bya ba'i sems //",
    "T02D1923:7a-28": "de nyid gsum gyi cho ga yis //",
    "T02D1923:7a-29": "ye shes 'khor lo gshegs su gsol //",
    "T02D1923:7a-30": "bdag la bdag gi 'khor lo ni //",
    "T02D1923:7a-31": "cho ga ji ltar gzhug par bya //",
    "T02D1923:7a-32": "rang gi bsod nams yang dag bsags //",
    "T02D1923:7a-33": "mngon par byang chub yang dag bsngo //",
    "T02D1923:7a-34": "aom a'a: h'um mu: zhes pa 'dis //",
    "T02D1923:7a-35": "gshegs su gsol bar bya'o //",
    "T02D1923:7a-36": "'di ni rnal 'byor chen po'o //",
    "T02D1923:7a-37": "langs nas rang gi bdag po yi //",
    "T02D1923:7a-38": "rnam pa'i nga rgyal byas nas 'gro //",
    "T02D1923:7a-39": "rnam pa thams cad dngos po kun //",
    "T02D1923:7a-40": "sngags kyi dngos po de bzhin du //",
    "T02D1923:7a-41": "gti mug gshin rje gshed po'i gzugs //",
    "T02D1923:7a-42": "bsgoms nas bcag pa dag tu bya //",
    "T02D1923:7a-43": "thun mtshams su ni rnal 'byor sogs //",
    "T02D1923:7a-44": "dang po rnal 'byor pas bsgom bya //",
    "T02D1923:7a-45": "cung zad ye shes rjes rnal 'byor //",
    "T02D1923:7a-46": "shin tu rnal 'byor rnal 'byor che //",
    "T02D1923:7a-47": "yang dag ye shes dbang rnam pas //",
    "T02D1923:7a-48": "shin tu rnal 'byor rnal 'byor che //",
    "T02D1923:7a-49": "ji skad gsungs pa'i cho ga yis //",
    "T02D1923:7a-50": "thun gcig la ni bsam gtan 'dir //",
    "T02D1923:7a-51": "rnal 'byor pa yi spro bsdu lus //",
    "T02D1923:7a-52": "de nyid gsum bdag ye shes gzugs //",
    "T02D1923:7a-53": "rang nyid gshin rje gshed po yis //",
    "T02D1923:7a-54": "dbang bskur cho ga bsams pa dang //",
    "T02D1923:7a-55": "bdud rtsi lnga yi cho ga yis //",
    "T02D1923:7a-56": "zas kyi bya ba bya ba dang //",
    "T02D1923:7b-0": "gzhan yang @7b mchod pa'i rnam rtog gis //",
    "T02D1923:7b-1": "bdag dang pha rol po yang rung //",
    "T02D1923:7b-2": "cho ga bzhin du rtag tu mchod //",
    "T02D1923:7b-3": "dpal ldan gshin rje gshed gzugs su //",
    "T02D1923:7b-4": "mthong ba nyid ni byang chub che //",
    "T02D1923:7b-5": "bdag gzhan mnyam par byang chub ste //",
    "T02D1923:7b-6": "gang phyir rang gi bdag po sbyor //",
    "T02D1923:7b-7": "de ltar min ni ji ltar 'gyur //",
    "T02D1923:7b-8": "rnal 'byor pa yi grub pa mchog / ji ltar rnam pa sna tshogs nyid //",
    "T02D1923:7b-9": "dngos po gcig la brtags pa ste //",
    "T02D1923:7b-10": "grol dang bde dang sdug bsngal gnas //",
    "T02D1923:7b-11": "skye 'gyur las kyi bye brag las //",
    "T02D1923:7b-12": "rnam par mi rtog pa bdag nyid sems //",
    "T02D1923:7b-13": "bde ba dam pa mtha' yas gzugs //",
    "T02D1923:7b-14": "shes rab thabs kyi ngo bo nyid //",
    "T02D1923:7b-15": "gang phyir 'bras bu nag por 'gyur //",
    "T02D1923:7b-16": "sgrol 'dod 'khor ba'i rgya mtsho skye dang 'chi bar bcas pa'i 'khor ba zab mo 'jigs //",
    "T02D1923:7b-17": "chags sdang la sogs chu srin 'khrugs pa shin tu g-yo ba lbu ba rmugs gnyid sogs //",
    "T02D1923:7b-18": "dpal ldan gshin rje gshed po bde ba'i rang bzhin nor chen sgrub thabs byas pa yis //",
    "T02D1923:7b-19": "tshig gi snang ba grub bcas bdag gis bsod nams",
    "T02D1923:7b-20": "thob pas 'gro kun grub thob shog / tshig gi",
    "T02D1923:7b-21": "snang ba grub pa zhes bya ba'i sgrub thabs /",
    "T02D1923:7b-22": "slob dpon dpal 'dzin gyis mdzad pa rdzogs so /",
    "T02D1923:7b-24": "// / pandi ta d'a na k'i rti dang /"
}