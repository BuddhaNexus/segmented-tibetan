{
    "T02D3319:14b-0": "@14b # // rgya gar skad du /",
    "T02D3319:14b-1": "badzra aam ga manydzu gho sha s'a dha nam /",
    "T02D3319:14b-2": "bod skad du /",
    "T02D3319:14b-3": "yan lag med pa'i rdo rje 'jam pa'i dbyangs kyi sgrub thabs /",
    "T02D3319:14b-4": "'phags pa 'jam dpal dbyangs la phyag 'tshal lo //",
    "T02D3319:14b-5": "sngon du bstan pa bzhin du sdig pa bshags pa",
    "T02D3319:14b-6": "la sogs pa byas nas stong par bsgoms pa'i rjes",
    "T02D3319:14b-7": "su yi ge ham las skyes pa'i yi ge ham",
    "T02D3319:14b-8": "gi chang gzungs kyi dbus su mnan pa'i mda' dang",
    "T02D3319:14b-9": "ldan pa'i gzhu bsgoms nas /",
    "T02D3319:14b-10": "de yongs su gyur ba las yan lag med pa'i",
    "T02D3319:14b-11": "rdo rje zhes bya ba 'phags pa 'jam dpal mdog",
    "T02D3319:14b-12": "ser po phyag drug pa'o //",
    "T02D3319:14b-13": "rtsa ba'i phyag gnyis ni rna ltag gi bar du",
    "T02D3319:14b-14": "bkang ba'i autpa la dmar po'i mde'u can gyi mnga'",
    "T02D3319:14b-15": "dang ldan pa'i me tog gi gzhu 'dzin pa'o //",
    "T02D3319:14b-16": "g-yas pa'i phyag gnyis na ral gri dang me long bsnams pa /",
    "T02D3319:14b-17": "g-yon pa gnyis na autpal la sngon po dang shing",
    "T02D3319:14b-18": "mya ngan med pa dmar po yal ga me tog",
    "T02D3319:14b-19": "dang bcas pa bsnams pa'o //",
    "T02D3319:14b-20": "mi bskyod pas byin gyis brlabs pa'i ral pa'i cod pan can g-yon brkyang pa'i zhabs can /",
    "T02D3319:14b-21": "lo bcu drug gi rnam par byed cing cher sgeg pa'i skur blta bar bya'o //",
    "T02D3319:14b-22": "yang na phyag bzhi pa ste me long dang /",
    "T02D3319:14b-23": "mya ngan med pa'i yal ga me tog dang bcas",
    "T02D3319:14b-24": "pa bsnams pa'i phyag gnyis dang bral ba bsgom par",
    "T02D3319:14b-25": "bya'o// de nas ye shes sems dpa' dang gcig tu byas nas /",
    "T02D3319:14b-26": "aom manydzu gho sha hr'i:dza:zhes bya ba'i sngags bzlas pa bya'o //",
    "T02D3319:14b-27": "'bum phrag gcig bzlas la 'jig rten gsum po yang ci bgyi bar byed par 'gyur ro //",
    "T02D3319:14b-28": "yang na kha cig dgug par 'dod pas gong du gsungs pa bzhin du bsgom par byas nas //",
    "T02D3319:14b-29": "de nga rgyal brtan po byas pa'i yid kyis rang",
    "T02D3319:14b-30": "gi snying gar padma dmar po 'dab ma bcu drug",
    "T02D3319:14b-31": "pa mngon par 'phyang ba'i sdong bu dang /",
    "T02D3319:14b-32": "rtsa ba dang bcas pa dmigs nas de'i sdong bu'i dbus su yi ge h'um dmar po dgu blta'o //",
    "T02D3319:15a-0": "de'i 'dab ma la g-yas skor du dbyangs yig dmar po bcu drug bsgom @15a * //",
    "T02D3319:15a-1": "par byas nas /",
    "T02D3319:15a-2": "de'i ze'u 'bru'i steng du nub mo dang nyin mo ji ltar srid par nyi ma dang /",
    "T02D3319:15a-3": "zla ba'i dkyil 'khor dmar po'o //",
    "T02D3319:15a-4": "de'i dbus yang yi ge hr'i:dmar po gnyis kyi bar",
    "T02D3319:15a-5": "du bcug pa'i 'og nas bshad pa'i rang gi sngags",
    "T02D3319:15a-6": "blta bar bya'o // de nas dbyangs yig dmar po",
    "T02D3319:15a-7": "de rnams sbrang ma dga' ba rgyas par rnam par",
    "T02D3319:15a-8": "blta bar bya'o // bsgoms nas / rang gi sngags",
    "T02D3319:15a-9": "kyi 'od zer gyi tshogs kyis phyogs bcu bkang ste",
    "T02D3319:15a-10": "ji snyed mngon par 'dod pa'i bud med kyi gnas",
    "T02D3319:15a-11": "su song nas me rlung gi dkyil 'khor steng du",
    "T02D3319:15a-12": "stobs kyis bzhag nas 'od zer gyi rang bzhin nyid",
    "T02D3319:15a-13": "kyi zhags pas legs par ske nas bcings nas /",
    "T02D3319:15a-14": "lcags kyu rnon pos chos 'byung nas phug ste mdun",
    "T02D3319:15a-15": "du yang dag par bkug nas thal mo sbyar te",
    "T02D3319:15a-16": "/ mgal me 'khor ba'i 'khor lo'i nang du bcug nas yi ge h'um dmar pos mig dang /",
    "T02D3319:15a-17": "snying ga dang /",
    "T02D3319:15a-18": "yan lag dang nying lag thams cad bkang bar bsgom par bya'o //",
    "T02D3319:15a-19": "de nas de'i snying gar dbyangs yig dmar po bcu",
    "T02D3319:15a-20": "drug dang ldan pa'i sdong bu'i sbubs nas yi ge",
    "T02D3319:15a-21": "h'um dang bcas pa'i padma 'dab ma bcu drug pa",
    "T02D3319:15a-22": "dmigs par bya ste /",
    "T02D3319:15a-23": "'on kyang dri ma dang bcas pa'i mdog can no //",
    "T02D3319:15a-24": "de'i dbus su yi ge hr'i:de'i bar du bcug pa'i ming gi yi ge bsam par bya'o ;",
    "T02D3319:15a-25": "/ de nas rang gi sngags kyi 'od zer las",
    "T02D3319:15a-26": "byung ba'i rab tu dmar zhing phra ba'i lcags kyu",
    "T02D3319:15a-27": "rab tu rnon po dang /",
    "T02D3319:15a-28": "padma'i sdong bu la gnas pa'i yi ge h'um gi",
    "T02D3319:15a-29": "'od kyis steng du 'gro zhing bskul bas sbrang bu'i",
    "T02D3319:15a-30": "tshogs kyi rjes su 'gro bzhin pas /",
    "T02D3319:15a-31": "rang gi sna bug g-yas las gzhan pa'i cig shos kyi sgor byung ste /",
    "T02D3319:15a-32": "bsgrub bya'i sna bug g-yas pa'i sgo nas de'i snying gar zhugs te /",
    "T02D3319:15a-33": "lcag skyu de yis de'i ming gi yi ge 'gugs par gnas par byed cing /",
    "T02D3319:15a-34": "sbrang de rnams kyis kyang dga' bas padma de phyung zhing /",
    "T02D3319:15a-35": "rang dags dum bur byed cing dbyangs yid rnams gzhib bar bya'o //",
    "T02D3319:15a-36": "zhes yun ring du mi g-yo bar blta bar bya'o //",
    "T02D3319:15a-37": "de nas de kho na bzhin dbugs kyis bskul ba'i lcags kyus de'i ming stobs kyis blangs te /",
    "T02D3319:15a-38": "sbrang bu de rnams kyis kyang /",
    "T02D3319:15a-39": "rang gi dbyangs yig bkug ste /",
    "T02D3319:15a-40": "de'i sna bug g-yon pa'i lam du byung bar blta bar bya'o //",
    "T02D3319:15b-0": "yang de blangs nas 'jug pa'i @15b rlung gis lcags kyu dang /",
    "T02D3319:15b-1": "sbrang bu rnams bkug ste /",
    "T02D3319:15b-2": "rang gi sna bug g-yas pa'i sgo nas 'jug ste /",
    "T02D3319:15b-3": "de'i ming gi yi ge rang gi snying ga'i sngags la bcug nas /",
    "T02D3319:15b-4": "de'i ming gi yi ge rang gi snying ga'i sngags kyis drag por mnan nas /",
    "T02D3319:15b-5": "dbyangs yig de rnams 'dab ma so so la sbrang",
    "T02D3319:15b-6": "bu mchog gis dbang du byas pa'i rnam par bsam",
    "T02D3319:15b-7": "par bya'o zhes bya'o //",
    "T02D3319:15b-8": "rim pa 'dis rang gi rnam par shes pa dang /",
    "T02D3319:15b-9": "de'i rnam par shes pa de gcig tu byas pa blta bar bya'o //",
    "T02D3319:15b-10": "de nas de'i nu ma la autpal la dmar po'i",
    "T02D3319:15b-11": "mde'u rnon po dang ldan pa'i mdas phug nas 'dod",
    "T02D3319:15b-12": "chags chen pos brgyal par gyur bar bltas nas lcags",
    "T02D3319:15b-13": "sgrog lta bu'i gzhus de'i rkang pa gnyis dam par",
    "T02D3319:15b-14": "bcings nas / rang gis bsnams pa'i autpa la'i sdong",
    "T02D3319:15b-15": "bu'i rang bzhin gyi zhags pas ske nas bcings te",
    "T02D3319:15b-16": "bcings nas / / yang dag par bkug nas rkang pa gnyis kyi drung du lhung bar byas nas /",
    "T02D3319:15b-17": "mya ngan med pas snying gar brabs pa'o //",
    "T02D3319:15b-18": "mngon pa'i nga rgyal med par byas la /",
    "T02D3319:15b-19": "ral gris 'jigs par bya ste /",
    "T02D3319:15b-20": "skyabs gzhan med par byas nas yang rang nyid ji",
    "T02D3319:15b-21": "ltar gnas pas skra grol ba shin tu 'dod chags",
    "T02D3319:15b-22": "kyis myos pa gcer bu gos med pa /",
    "T02D3319:15b-23": "mi sbyor bas 'jigs shing shin tu chags par gyur",
    "T02D3319:15b-24": "pa me long la brtan par byas nas rang rig",
    "T02D3319:15b-25": "pas rjes su chags par bya'o //",
    "T02D3319:15b-26": "aom hr'i:aa mu kim a'a karsha ya manydzu sha hr'i:dza:zhes",
    "T02D3319:15b-27": "bya ba'i rang gi sngags kyi ming dang bcas pa",
    "T02D3319:15b-28": "rtse gcig pa'i yid kyis bzlas par bya'o //",
    "T02D3319:15b-29": "de ltar gong du gsungs pa'i rim pas dkar po'i phyogs kyi chos gcig nas brtsams te /",
    "T02D3319:15b-30": "ji srid tshes bcu bzhi'i bar du khri phrag gcig tsam bzlas par bya'o //",
    "T02D3319:15b-31": "yang bco lnga la mchod pa rgya chen po byas nas mtshan thog thag bzlas pa bya'o //",
    "T02D3319:15b-32": "de nas tho rangs de nges par 'ong bar 'gyur ro //",
    "T02D3319:15b-33": "'ongs nas de la yang phyag rgya chen po'i dngos",
    "T02D3319:15b-34": "grub kyi don du rang gi lha mchod pa'i bsam",
    "T02D3319:15b-35": "pas ji ltar bde bar longs spyod par bya'o //",
    "T02D3319:15b-36": "yan lag med pa'i rdo rje'i 'jam pa'i dbyangs kyi sgrub pa'i thabs rdzogs so //"
}