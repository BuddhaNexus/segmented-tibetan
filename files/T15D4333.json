{
    "T15D4333:126a-0": "@126a # // rgya gar skad du /",
    "T15D4333:126a-1": "bi ma la pra shno ta ta ra ratna m'a li n'a ma //",
    "T15D4333:126a-2": "bod skad du /",
    "T15D4333:126a-3": "dri ma med pa'i dris lan rin po che'i phreng ba zhes bya ba /",
    "T15D4333:126a-4": "'jam dpal gzhon nur gyur pa la phyag 'tshal lo //",
    "T15D4333:126a-5": "dri med dris lan rin chen phreng ba 'di //",
    "T15D4333:126a-6": "gang gi mgul na nges par gnas gyur na //",
    "T15D4333:126a-7": "mthong dang ma mthong sgrub pa la mkhas pas //",
    "T15D4333:126a-8": "ngas par rgyan du 'gyur ba cis ma yin //",
    "T15D4333:126a-9": "bcom ldan blang bya gang zhe na //",
    "T15D4333:126a-10": "bla ma'i don ldan tshig rnams so //",
    "T15D4333:126a-11": "spang bar bya ba gang zhe na //",
    "T15D4333:126a-12": "bya ba ma yin thams cad do //",
    "T15D4333:126b-0": "bla mar @126b gyur pa gang zhe na //",
    "T15D4333:126b-1": "de nyid ji bzhin rtogs pa dang //",
    "T15D4333:126b-2": "rtag tu sems can thams cad la //",
    "T15D4333:126b-3": "phan par mngon par brtson pa'o //",
    "T15D4333:126b-4": "mkhas pas ring bya gang zhe na //",
    "T15D4333:126b-5": "'khor ba'i rgyu ni nges bcad pa'o //",
    "T15D4333:126b-6": "thar pa'i sa bon zhing mchog gang //",
    "T15D4333:126b-7": "yang dag ye shes brtson byas pa'o //",
    "T15D4333:126b-8": "shin tu mthun pa gang zhe na ;",
    "T15D4333:126b-9": "/ chos kyi spyod pa skyon med pa'o //",
    "T15D4333:126b-10": "'di na gtsang ba gang zhe na //",
    "T15D4333:126b-11": "gang gi yid ni yongs dag pa'o //",
    "T15D4333:126b-12": "mkhas par gyur pa gang zhe na //",
    "T15D4333:126b-13": "bye brag ji bzhin phyed pa'o //",
    "T15D4333:126b-14": "gdug pa'i don ni gang zhe na //",
    "T15D4333:126b-15": "bla ma brnyas byed gang yin pa'o //",
    "T15D4333:126b-16": "'khor ba na ni snying po gang //",
    "T15D4333:126b-17": "yang dag don la rnam dpyod nyid //",
    "T15D4333:126b-18": "mi yi de nyid thob pa gang //",
    "T15D4333:126b-19": "bdag gzhan phan par brtson pa'o //",
    "T15D4333:126b-20": "ra ro lta bu'i rmongs pa gang //",
    "T15D4333:126b-21": "phyin ci log la chags pa'o //",
    "T15D4333:126b-22": "mi srun dgra 'dra gang zhe na //",
    "T15D4333:126b-23": "mi bzad pa yi yul rnams so //",
    "T15D4333:126b-24": "'khor ba'i 'khri shing gang zhe na //",
    "T15D4333:126b-25": "log par sred pa dam pa'o //",
    "T15D4333:126b-26": "dgra por gyur pa gang zhe na //",
    "T15D4333:126b-27": "yang dag don la brtson med pa'o //",
    "T15D4333:126b-28": "'di la 'jigs pa gang zhe na //",
    "T15D4333:126b-29": "srog mthar gyur pa'i 'chi ba'o //",
    "T15D4333:126b-30": "long ba las kyang long ba gang //",
    "T15D4333:126b-31": "phung khrol 'dod chags can rnams so //",
    "T15D4333:126b-32": "skyes bu dpa' bo gang zhe na //",
    "T15D4333:126b-33": "gang zhig bud med mdzas ma la //",
    "T15D4333:126b-34": "chags pa'i mig gi mda' yis ni //",
    "T15D4333:126b-35": "yid la phog par ma gyur pa'o //",
    "T15D4333:126b-36": "rnar snyan bdud rtsi lta bu gang //",
    "T15D4333:126b-37": "yang dag don gyi man ngag go //",
    "T15D4333:126b-38": "'di na lci ba'i rtsa ba gang //",
    "T15D4333:126b-39": "gang 'di blun par gyur pa'o //",
    "T15D4333:126b-40": "tshang tshing mi bzad gang zhe na //",
    "T15D4333:126b-41": "bud med rnams kyi spyod pa'o //",
    "T15D4333:126b-42": "shin tu sgrin pa gang zhe na //",
    "T15D4333:126b-43": "gang gis des dral ma gyur pa'o //",
    "T15D4333:126b-44": "'di na dbul po gang zhe na //",
    "T15D4333:126b-45": "gang zhig chog shes med pa'o //",
    "T15D4333:126b-46": "shin tu yangs pa gang zhe na //",
    "T15D4333:126b-47": "gzhan ltos slong mo pa rnams so //",
    "T15D4333:126b-48": "don yod 'tsho ba gang zhe na //",
    "T15D4333:126b-49": "kha na ma tho med pa'o //",
    "T15D4333:126b-50": "skyes bu glen pa gang zhe na //",
    "T15D4333:126b-51": "mkhas bya'i yul la mi slob pa'o //",
    "T15D4333:126b-52": "gnyid kyis ma log gang zhe na //",
    "T15D4333:126b-53": "ma rmongs don gyi bye brag shes //",
    "T15D4333:126b-54": "gnyid kyis log pa gang zhe na //",
    "T15D4333:126b-55": "skyes bu shin tu rmongs pa'o //",
    "T15D4333:126b-56": "padma'i 'dab chags chu thigs ltar //",
    "T15D4333:126b-57": "mi brtan myur 'jig gang zhe na //",
    "T15D4333:126b-58": "skyes bu rnams kyi lang tsho dang //",
    "T15D4333:126b-59": "nor dang de bzhin tshe nyid do //",
    "T15D4333:126b-60": "zla tshes lta bu'i yid 'ong gang //",
    "T15D4333:126b-61": "skye bo dam pa phan 'dod pa'o //",
    "T15D4333:127a-0": "@127a * // dmyal dang 'dra ba gang zhe na //",
    "T15D4333:127a-1": "gzhan gyi dbang du gyur pa'o //",
    "T15D4333:127a-2": "shin tu bde ba gang zhe na //",
    "T15D4333:127a-3": "'du 'dzi kun la ma chags pa'o //",
    "T15D4333:127a-4": "srog chags rnams ni dga' bya gang //",
    "T15D4333:127a-5": "don yod 'tsho ba'i srog nyid do //",
    "T15D4333:127a-6": "legs par byin pa gang zhe na //",
    "T15D4333:127a-7": "lan la re ba med pa'o //",
    "T15D4333:127a-8": "mdza' bshes yid 'ong gang zhe na //",
    "T15D4333:127a-9": "gang zhig sdig las zlog byed pa'o //",
    "T15D4333:127a-10": "mdzes pa'i rgyan ni gang zhe na //",
    "T15D4333:127a-11": "gang zhig tshul khrims phun tshogs pa'o //",
    "T15D4333:127a-12": "tshig gi rgyan gyur gang zhe na //",
    "T15D4333:127a-13": "gzhan la mi slu bden pa'i ngag / phung khrol 'bras 'byin gang zhe na //",
    "T15D4333:127a-14": "yid ni kun du ma bsdams pa'o //",
    "T15D4333:127a-15": "bde ba 'thob byed gang zhe na //",
    "T15D4333:127a-16": "kun la byams shing phan byed pa'o //",
    "T15D4333:127a-17": "phongs pa kun 'jig mkhas pa gang //",
    "T15D4333:127a-18": "thams cad du ni skal ldan pa'o //",
    "T15D4333:127a-19": "skyes bu dmus long gang zhe na //",
    "T15D4333:127a-20": "bya ba ma yin la dga' ba'o //",
    "T15D4333:127a-21": "'on bar gyur pa gang zhe na //",
    "T15D4333:127a-22": "phan dang mi phan mi nyan pa'o //",
    "T15D4333:127a-23": "lce med lkugs pa gang zhe na //",
    "T15D4333:127a-24": "gang zhig snyan smra mi shes pa'o //",
    "T15D4333:127a-25": "skyes bu 'chi ba gang zhe na //",
    "T15D4333:127a-26": "glen zhing gti mug can nyid do //",
    "T15D4333:127a-27": "rin chen gyur pa gang zhe na //",
    "T15D4333:127a-28": "gang zhig dus su byin pa'o //",
    "T15D4333:127a-29": "mi yi zug rngur gyur pa gang //",
    "T15D4333:127a-30": "dben par bya min byas pa'o //",
    "T15D4333:127a-31": "gang la 'bad bya gang zhe na //",
    "T15D4333:127a-32": "rig pa legs par slob pa dang //",
    "T15D4333:127a-33": "sman chen tshul bzhin bsten pa dang //",
    "T15D4333:127a-34": "sbyin pa kun du gtong ba'o //",
    "T15D4333:127a-35": "ltos med bya ba gang zhe na //",
    "T15D4333:127a-36": "'gro ba mi srun 'dul min dang //",
    "T15D4333:127a-37": "chags gyur gzhan gyi bud med dang //",
    "T15D4333:127a-38": "'brel med gzhan gyi nor rnams la'o //",
    "T15D4333:127a-39": "gang zhig nyin dang mtshan rnams su //",
    "T15D4333:127a-40": "bsam par bya ba gang zhe na //",
    "T15D4333:127a-41": "'khor ba snying po med nyid la //",
    "T15D4333:127a-42": "bag med par ni mi bya'o //",
    "T15D4333:127a-43": "yid du 'ong ba gang zhe na //",
    "T15D4333:127a-44": "g-yo med kun du snying rjer ldan //",
    "T15D4333:127a-45": "sbyin par bya ba gang zhe na //",
    "T15D4333:127a-46": "byams pa'i sems dang yang dag ldan //",
    "T15D4333:127a-47": "lkog mar srog phyin gyur kyang ni //",
    "T15D4333:127a-48": "bdag dang mi 'bral gang zhe na //",
    "T15D4333:127a-49": "glen pa skyon ni ldan pa dang //",
    "T15D4333:127a-50": "kun gnod byas pa mi gzo ba'o //",
    "T15D4333:127a-51": "mchod par bya ba gang zhe na //",
    "T15D4333:127a-52": "legs pa rnams la 'dzud pa'o //",
    "T15D4333:127a-53": "tha shal du ni shes bya gang //",
    "T15D4333:127a-54": "rtsom pa kun la mi brtan pa'o //",
    "T15D4333:127a-55": "'gro ba kun la thams cad las //",
    "T15D4333:127a-56": "nges par rgyal ba gang zhe na //",
    "T15D4333:127a-57": "skyes bu bden par smra ba dang //",
    "T15D4333:127a-58": "bzod pa yang dag ldan pa'o //",
    "T15D4333:127a-59": "lhas kyang gus pas phyag bya gang //",
    "T15D4333:127a-60": "snying rje gtso bor byed pa'o //",
    "T15D4333:127b-0": "@127b gang la skyo bar bya zhe na //",
    "T15D4333:127b-1": "mkhas pas 'khor ba'i 'brog dgon las //",
    "T15D4333:127b-2": "srog chags rnams kyi tshogs dag ni //",
    "T15D4333:127b-3": "gang gi dbang du 'gyur zhe na //",
    "T15D4333:127b-4": "gang zhig phan dang snyan smra dang //",
    "T15D4333:127b-5": "dul bar spyod pa rnams kyis so //",
    "T15D4333:127b-6": "skyes bu legs par 'dod pa yis //",
    "T15D4333:127b-7": "gang la gnas par bya zhe na //",
    "T15D4333:127b-8": "mthong dang ma mthong bya ba'i phyir //",
    "T15D4333:127b-9": "bden pa'i lam la nges gnas bya //",
    "T15D4333:127b-10": "mya ngan 'gyur ba gang zhe na //",
    "T15D4333:127b-11": "'byor ba bzhin du zhen pa'o //",
    "T15D4333:127b-12": "glog ltar mi brtan gang zhe na //",
    "T15D4333:127b-13": "skyes bu dam pa phrad bsten pa'o //",
    "T15D4333:127b-14": "bsngags par bya ba gang zhe na //",
    "T15D4333:127b-15": "gang zhig blo gros che ba dang //",
    "T15D4333:127b-16": "shin tu nyam chung stobs med la ;",
    "T15D4333:127b-17": "/ nus dang ldan zhing bzod byed pa'o //",
    "T15D4333:127b-18": "rigs kyi ri ltar mi g-yo gang //",
    "T15D4333:127b-19": "rtsod dus skyes bu dam pa'o //",
    "T15D4333:127b-20": "'di na skyes bus rnyed dka' ba'i //",
    "T15D4333:127b-21": "bzang po bzhi ni gang zhe na //",
    "T15D4333:127b-22": "sbyin pa snyan smrar bcas pa dang //",
    "T15D4333:127b-23": "shes pa khengs pa med ldan dang //",
    "T15D4333:127b-24": "bzod pa brtson 'grus bcas pa dang //",
    "T15D4333:127b-25": "sems ni rnal 'byor ldan pa'o //",
    "T15D4333:127b-26": "dri med dris lan rin chen phreng ba ni //",
    "T15D4333:127b-27": "gang gi mgul na legs par yod gyur na //",
    "T15D4333:127b-28": "de ni skyes bu mkhas pa 'dus nang du //",
    "T15D4333:127b-29": "mgul gyi mu tig rgyan bzhin mdzes pa yin //",
    "T15D4333:127b-30": "brtags nas rgyal srid rnam spong ba'i //",
    "T15D4333:127b-31": "rgyal po rin chen phreng ba 'di //",
    "T15D4333:127b-32": "don yod 'char gyis byas pa ste //",
    "T15D4333:127b-33": "blo bzad dam pa'i rgyan yin no //",
    "T15D4333:127b-34": "dri ma med pa'i dris lan rin po che'i phreng ba zhes bya ba //",
    "T15D4333:127b-35": "rgyal po chen po snyan ngag mkhan gyi dam pa",
    "T15D4333:127b-36": "slob dpon don yod 'char gyis mdzad pa rdzogs so",
    "T15D4333:127b-38": "/ // / rgya gar gyi mkhan pa ka ma la gupta dang //"
}