{
    "NG0841:1": "@##// rgya gar skad du /",
    "NG0841:2": "sa ma ya agra dza tan+t+ra /",
    "NG0841:3": "bod skad du /",
    "NG0841:4": "dam tshig bkod pas gzhi'i rgyud rin po che'i rgyan zhes bya ba /",
    "NG0841:5": "bcom ldan 'das dpal kun tu //",
    "NG0841:6": "bzang po la phyag 'tshal lo //",
    "NG0841:7": "'di skad bdag gis thos pa'i dus gcig na //",
    "NG0841:8": "bcom ldan 'das dpal kun tu bzang po 'og min gyi gnas mchog chen po na bzhugs pa'i tshe /",
    "NG0841:9": "dpal rdo rje sems dpas yang ti'i chos zhus pas /",
    "NG0841:10": "kun tu bzang pos bka' stsal pa /",
    "NG0841:11": "snyan rgyud kyi gdams ngag rnam pa gsum ste /",
    "NG0841:12": "sangs rgyas nyag gcig dang *//",
    "NG0841:13": "dam tshig thun gcig dang */",
    "NG0841:14": "dpe brda gcig go / sangs rgyas brda'i le'u ste dang po'o ///",
    "NG0841:15": "/ rdo rje sems dpas zhus pa /",
    "NG0841:16": "sangs rgyas nyag gcig ni /",
    "NG0841:17": "rig pa dngos med ye shes la /",
    "NG0841:18": "sku gsum bka' nas ma grub bo //",
    "NG0841:19": "ci ste log snang med pa'i phyir /",
    "NG0841:20": "brda' ni mig gi rnam par shes pa'o //",
    "NG0841:21": "don ni ye shes rang la lhun gyis grub pa'o //",
    "NG0841:22": "sgra ni dz+nya na ka ya'i a'o //",
    "NG0841:23": "sangs rgyas nyag cig ni /",
    "NG0841:24": "dgongs pa la thun med pa dang */",
    "NG0841:25": "chos nyid la bar do med pa dang */",
    "NG0841:26": "ye shes la skye ba med pa dang */",
    "NG0841:27": "chos sku @#//",
    "NG0841:28": "la skad cig ma med pa dang */",
    "NG0841:29": "sku gsum la 'du 'bral med pa dang */",
    "NG0841:30": "snying po la 'pho 'gyur med pa dang */",
    "NG0841:31": "shes rab la dgag sgrub med pa dang */",
    "NG0841:32": "thigs le nyag cig la gnyis snang med pa'o //",
    "NG0841:33": "lung las kyang gnyis med gnyis su med par bston ces bya ba dang */",
    "NG0841:34": "sangs rgyas sems can gnyis med de /",
    "NG0841:35": "ces pas gsal lo //",
    "NG0841:36": "brda' don gyi le'u ste gnyis pa'o ///",
    "NG0841:37": "/ kun tu bzang pos bka' stsal pa /",
    "NG0841:38": "dam tshig thun cig ni /",
    "NG0841:39": "yang ti nag po gser gyi 'bru gcig pa /",
    "NG0841:40": "dper na rin chen gser gyi rdo ba la /",
    "NG0841:41": "bya dang khyi dang sku gzugs rnams //",
    "NG0841:42": "byas kyang gser las 'gyur ba med /",
    "NG0841:43": "bzang du ma song ngan du mi 'gro ste /",
    "NG0841:44": "gzugs kyi rnam pa tha dad kyang */",
    "NG0841:45": "ngo bo gser las 'gyur ba med //",
    "NG0841:46": "de bzhin dam tshig thun gcig ni /",
    "NG0841:47": "thig le nyag cig don rtogs na /",
    "NG0841:48": "bsrung du gnyis snang med pa'i phyir //",
    "NG0841:49": "bsrung bya byung na yang te min /",
    "NG0841:50": "bsrung bya byung na nyag cig min /",
    "NG0841:51": "gnyis snang byung na gnyis 'dzin yin //",
    "NG0841:52": "so so'i skye ba'i khyu ru gol //",
    "NG0841:53": "gol phyir yang ti'i dam tshig min //",
    "NG0841:54": "de yang lung las dam tshig chen po de nyid mkhyen /",
    "NG0841:55": "dbang po'i bsam pa mkhyen mchog gis //",
    "NG0841:56": "brda ni dug lnga rang grol rang shar ba'o //",
    "NG0841:57": "sgra ni sam ya tri ka ya'i e ka'o //",
    "NG0841:58": "ces gsungs so //",
    "NG0841:59": "brda sgra don gyi le'u ste gsum pa'o ///",
    "NG0841:60": "/ kun tu bzang pos bka' stsal pa /",
    "NG0841:61": "dpe brda gcig ni /",
    "NG0841:62": "rgya mtsho chen po sku gsum brda /",
    "NG0841:63": "nam mkha' chen po thugs rje'i brda //",
    "NG0841:64": "sman gyi rgyal po ga bur ni /",
    "NG0841:65": "sman dang dug dang kha zas brda /",
    "NG0841:66": "de ni phyi'i brda gsum yin //",
    "NG0841:67": "ngo bo rang bzhin thugs rje'i brda /",
    "NG0841:68": "de ni 'khrul pa gzhi yi brda //",
    "NG0841:69": "ma ning rnam gsum sems can brda //",
    "NG0841:70": "snang ba rnam gsum 'khrul pa'i brda //",
    "NG0841:71": "de ni nang gi brda bzhi yin //",
    "NG0841:72": "'dod chags zhe sdang gti mug ni //",
    "NG0841:73": "de ni thig le nyag cig brda //",
    "NG0841:74": "dug lnga ye shes lnga yis brda //",
    "NG0841:75": "'gro drug rang byung ye shes brda //",
    "NG0841:76": "gzung 'dzin rig pa ye shes brda //",
    "NG0841:77": "de ni gsang ba'i brda bzhi yin //",
    "NG0841:78": "sgra yi don ni 'di lta ste //",
    "NG0841:79": "ye shes sgra la yi ge ha //",
    "NG0841:80": "dbyings kyi sgra la yi ge ma //",
    "NG0841:81": "rol pa'i sgra la yi ge 'a //",
    "NG0841:82": "de ni sgra yi chos nyid do //",
    "NG0841:83": "don nyid rtogs pa'i rnal 'byor la //",
    "NG0841:84": "rab dang 'bring dang tha ma bstan //",
    "NG0841:85": "dbang po yang rab rol pa la //",
    "NG0841:86": "sangs rgyas chos dang mya ngan 'das //",
    "NG0841:87": "dngos po'i chos dang gnas lugs te //",
    "NG0841:88": "bar do med par rang grol lo //",
    "NG0841:89": "'bring dang tha ma'i chos nyid ni //",
    "NG0841:90": "da lta ngo sprod bar dor sangs rgyas te //",
    "NG0841:91": "rdzogs chen lam pa'i chos nyid do //",
    "NG0841:92": "sems can 'khor ba'i blo'i snang lugs te //",
    "NG0841:93": "'bring dang tha ma bar dor grol ces 'byung ngo *//",
    "NG0841:94": "yang ti drang don du bshad pa'o //",
    "NG0841:95": "brda 'gyur sgra 'gyur don du bstan pa'o //"
}