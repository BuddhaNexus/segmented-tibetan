{
    "T02D2115:155a-0": "@155a ` // bla ma dam pa rnams la phyag 'tshal lo //",
    "T02D2115:155a-1": "sngags pa mtshan nyid dang ldan pas zhag bdun ro'i rab gnas bya ste /",
    "T02D2115:155a-2": "de yang /",
    "T02D2115:155a-3": "ngan song thams cad rnam sbyong ba //",
    "T02D2115:155a-4": "mgon po sems can kun gyi mchog / gsung ngo //",
    "T02D2115:155a-5": "shi ba sbyang ba bstan te /",
    "T02D2115:155a-6": "dkyil 'khor cho ga rdzogs bya ste //",
    "T02D2115:155a-7": "zhi ba'i dkyil 'khor steng du bya //",
    "T02D2115:155a-8": "khro bo de la 'og tu bya'o //",
    "T02D2115:155a-9": "thig gdab tshon gyi cho ga bya //",
    "T02D2115:155a-10": "dkyil 'khor dbus su bum pa gtsang ma la ras kha tshar ma nyams pas mgul chings bya /",
    "T02D2115:155a-11": "der snying po lnga dang /",
    "T02D2115:155a-12": "'bru lnga dang /",
    "T02D2115:155a-13": "smran lnga dang /",
    "T02D2115:155a-14": "tshu gtsang mas dgang /",
    "T02D2115:155a-15": "dkyil 'khor gyi zur bzhir mda' bzhi la dar sna",
    "T02D2115:155a-16": "lnga btags la gzhag / gshin bum mgul chings sngon",
    "T02D2115:155a-17": "por byas la gzhag go //",
    "T02D2115:155a-18": "de nas dri ma bca' ste /",
    "T02D2115:155a-19": "dri ma la mtshan byang btags la /",
    "T02D2115:155a-20": "gdugs dang dar sna dang me long btags la gzhag go //",
    "T02D2115:155a-21": "de nas bgegs bskrad pa ni las thams cad pa'i sngags bzlas shing nyungs kar phyogs bzhir gtor ro //",
    "T02D2115:155a-22": "de nas bgegs mthong ba rnams la phyi'i gtor ma btang la bden pa bdar te 'di skad do //",
    "T02D2115:155a-23": "tshe 'das pa'i blo 'di rgyal po'am /",
    "T02D2115:155a-24": "ma mo'am /",
    "T02D2115:155a-25": "btsan nam /",
    "T02D2115:155a-26": "bdud dam /",
    "T02D2115:155a-27": "da mu'am /",
    "T02D2115:155a-28": "klu'am /",
    "T02D2115:155a-29": "sas bdag gam /",
    "T02D2115:155a-30": "the'u rang la sogs te /",
    "T02D2115:155a-31": "gang gi lag na yod kyang rung ste ;",
    "T02D2115:155a-32": "khyed la glud gtor rin po ches brgyan pa 'bul gyis /",
    "T02D2115:155a-33": "'di ba zhes la gson gyi tshel ma gnod /",
    "T02D2115:155a-34": "gshin gyi bla ma bcad par rnal 'byor pa'i bka'",
    "T02D2115:155a-35": "la nyon cig / de skad byas la las rgyu",
    "T02D2115:155a-36": "'bras kyi chos bshad la /",
    "T02D2115:155a-37": "gtor ma sngags drug phyag rgya drug gis byin gyis brlab po //",
    "T02D2115:155a-38": "bgegs dma' ba rnams la pho nya dgye /",
    "T02D2115:155a-39": "rdo rje'i le'u gdon /",
    "T02D2115:155a-40": "nyungs kar gtor to //",
    "T02D2115:155a-41": "de ltar byas la dri ma la bla yang yang dgug go //",
    "T02D2115:155a-42": "de nas til la sdig pa'i gzugs byas la che 'das kyi sdig pa 'di la bstims /",
    "T02D2115:155a-43": "de nas zhi ba'i sbyin sreg bya /",
    "T02D2115:155b-0": "dus gsum du mchod pa dang gtor ma cha gsum @155b gtong ngo //",
    "T02D2115:155b-1": "dug sbyang ba ni de yang dag par byed cing sdig sel ba zhes so //",
    "T02D2115:155b-2": "khrus chog bshad de /",
    "T02D2115:155b-3": "bum pa'i nang du chu dang sman dang /",
    "T02D2115:155b-4": "spos lnga la sogs pa blugs la /",
    "T02D2115:155b-5": "bum pa'i khar padma 'dab ma brgyad pa dkar po cig bsams la /",
    "T02D2115:155b-6": "rgyud las /",
    "T02D2115:155b-7": "dpal ldan sangs rgyas padma skyes //",
    "T02D2115:155b-8": "zhes so //",
    "T02D2115:155b-9": "de'i steng du aa las 'jam dpal ye shes sems dpa' bsgom mo //",
    "T02D2115:155b-10": "rgyud las /",
    "T02D2115:155b-11": "rdzogs pa'i sangs rgyas aa las byung //",
    "T02D2115:155b-12": "gsung ngo //",
    "T02D2115:155b-13": "de la dza:h'um bam ho:sa ye shes pa dgug gzhug bya /",
    "T02D2115:155b-14": "las thams cad pa'i sngags bzlas /",
    "T02D2115:155b-15": "'jam dpal gyi gsang gnas nas bdud rtsi'i chu rgyun",
    "T02D2115:155b-16": "byung nas bum pa dkar mer gyis khengs par bsam",
    "T02D2115:155b-17": "mo // de nas khrus byas te /",
    "T02D2115:155b-18": "me long nang du mtshan byang gsal bar byas la /",
    "T02D2115:155b-19": "aa 'dod chags zhe sdang gti mug gsum //",
    "T02D2115:155b-20": "'di dag 'jig rten dug gsum ste //",
    "T02D2115:155b-21": "sangs rgyas bden pas dug mi mnga' //",
    "T02D2115:155b-22": "sangs rgyas bden pas dug bcom mo //",
    "T02D2115:155b-23": "chos dang dge 'dun yang de bzhin du sbyar ro //",
    "T02D2115:155b-24": "sa ni dug gi pha yin te //",
    "T02D2115:155b-25": "sa ni dug gi ma yang yin /",
    "T02D2115:155b-26": "bden pa'i bden tshig 'di brjod pas //",
    "T02D2115:155b-27": "tshe 'das dug ni dug med shog / las thams cad pa'i sngags kyis khrus dus gsum du bya'o //",
    "T02D2115:155b-28": "zhag bdun pa'i tha ma la phyir mi dag par bya ba'i phyir /",
    "T02D2115:155b-29": "bum pas dbang bskur la /",
    "T02D2115:155b-30": "phyogs bzhir phyin la 'di skad do //",
    "T02D2115:155b-31": "tshe 'das nyon mongs snying rje rje //",
    "T02D2115:155b-32": "gal te las kyi dbang btsan nas //",
    "T02D2115:155b-33": "shar gyi phyogs su skye srid do //",
    "T02D2115:155b-34": "shar kyi phyogs su skyes pa ni //",
    "T02D2115:155b-35": "de na skyob pa'i mgon po bzhugs //",
    "T02D2115:155b-36": "mgon po'i ming ni rnam snang mdzad //",
    "T02D2115:155b-37": "mgon po'i ming ni yul 'khor srung sangs rgyas de la phyag 'tshal lo //",
    "T02D2115:155b-38": "mgon po de la skyabs song cig / des phyogs 'og ma gsum 'gre'o /",
    "T02D2115:155b-39": "lhor rin 'byung mgon po'i ming ni 'phags skyes po //",
    "T02D2115:155b-40": "nub snang ba mtha' yas /",
    "T02D2115:155b-41": "mgon po'i ming ni spyan mi bzang /",
    "T02D2115:155b-42": "byang sangs rgyas don yod grub pa //",
    "T02D2115:155b-43": "mgon po'i ming ni rnam thos sras //",
    "T02D2115:155b-44": "de nas tshe las 'das pa'i rig pa aa dkar po bsam /",
    "T02D2115:155b-45": "aa de 'jam dpal gyi thugs kar 'phang ngo //",
    "T02D2115:155b-46": "de nas byang bu mar me la bsreg / tha ma la s'atstsha gdab /",
    "T02D2115:155b-47": "tshe 'das pa'i don du smon lam rgya chen po gdab po //",
    "T02D2115:156a-0": "sdom pa bzang pos mdzad pa 'bro lo ts'a ba dharm'a bhis bsgyur ba ro'i @156a * //"
}