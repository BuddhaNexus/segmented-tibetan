{
    "T02TD1685E:6b-0": "@6b # // rgya gar skad du /",
    "T02TD1685E:6b-1": "t'a re de bi sto tram ae ka bi sham ti ka s'a dha nam n'a ma /",
    "T02TD1685E:6b-2": "bod skad du /",
    "T02TD1685E:6b-3": "lha mo sgrol ma'i bstod pa nyi shu rtsa gcig pa'i sgrub thabs zhes bya ba /",
    "T02TD1685E:6b-4": "rje btsun 'phags ma sgrol ma la phyag 'tshal lo //",
    "T02TD1685E:6b-5": "phyag 'tshal sgrol ma myur ma dpa' mo //",
    "T02TD1685E:6b-6": "spyan ni skad cig glog dang 'dra ma //",
    "T02TD1685E:6b-7": "'jig rten gsum mgon chu skyes zhal gyi //",
    "T02TD1685E:6b-8": "ge sar bye ba las ni byung ma //",
    "T02TD1685E:6b-9": "de la dang por re zhig bcom ldan 'das ma sgrol ma nam mkha'i dkyil na padma dmar po'i steng na bzhugs pa sku mdog dmar mo me lta bu'i 'od 'phro ba can /",
    "T02TD1685E:6b-10": "zhal gcig la spyan gnyis ma phyag brgyad pa'o //",
    "T02TD1685E:7a-0": "phyag dang po gnyis sgrog par bzhengs pa'i rab tu dga' ba'i phyag rgya dang ldan @7a * //",
    "T02TD1685E:7a-1": "pa'o ;",
    "T02TD1685E:7a-2": "/ de'i 'og ma gnyis kyis mda' dang gzhu gzhan la 'phen pa thugs kar bkang ba /",
    "T02TD1685E:7a-3": "g-yas kyi gsum pa na 'khor lo //",
    "T02TD1685E:7a-4": "bzhi pa na ral gri /",
    "T02TD1685E:7a-5": "g-yon gyi gsum pa na dung /",
    "T02TD1685E:7a-6": "bzhi pa na zhags pa bsnams pa /",
    "T02TD1685E:7a-7": "rgyan thams cad kyis brgyan pa'o //",
    "T02TD1685E:7a-8": "'phags ma sgrol ma myur zhing rab tu dpa' ba zhes bya ba'i sgrub thabs le'u dang po rdzogs so /",
    "T02TD1685E:7a-10": "// / phyag 'tshal ston ka'i zla ba kun tu //",
    "T02TD1685E:7a-11": "gang ba brgya ni brtsegs pa'i zhal ma //",
    "T02TD1685E:7a-12": "skar ma stong phrag tshogs pa rnams kyis //",
    "T02TD1685E:7a-13": "rab tu phye ba'i 'od rab 'bar ma //",
    "T02TD1685E:7a-14": "de la dang por re zhig ston ka'i zla ba ltar dkar ba'i sgrol ma dkar mo zhal gsum phyag bcu gnyis ma /",
    "T02TD1685E:7a-15": "zhal gsum ni rtsa zhal dkar ba /",
    "T02TD1685E:7a-16": "g-yas sngo zhing g-yon ser ba'o //",
    "T02TD1685E:7a-17": "phyag dang po gnyis mnyam par gzhag pa /",
    "T02TD1685E:7a-18": "g-yas gnyis pa kha tv'am ga / gsum pa na 'khor lo /",
    "T02TD1685E:7a-19": "bzhi phan rin po che /",
    "T02TD1685E:7a-20": "lnga pa na rdo rje /",
    "T02TD1685E:7a-21": "drug pa na me tog gi phreng ba'o //",
    "T02TD1685E:7a-22": "g-yon gyi gnyis pa na ril ba spyi blugs /",
    "T02TD1685E:7a-23": "gsum pa na autpala /",
    "T02TD1685E:7a-24": "bzhi pa na dril bu /",
    "T02TD1685E:7a-25": "lnga pa na bum pa /",
    "T02TD1685E:7a-26": "drug pa na po ti bsnams pa'o //",
    "T02TD1685E:7a-27": "'phags ma sgrol ma ston ka'i zla ba ltar dkar ba zhes bya ba'i sgrub thabs le'u gnyis pa rdzogs so /",
    "T02TD1685E:7a-29": "// / phyag 'tshal gser sngo chu nas skyes kyi //",
    "T02TD1685E:7a-30": "padma phyag ni rnam par brgyan ma //",
    "T02TD1685E:7a-31": "sbyin pa brtson 'grus dka' thub zhi ba //",
    "T02TD1685E:7a-32": "bzod pa bsam gtan spyod yul nyid ma //",
    "T02TD1685E:7a-33": "rje btsun ma sgrol ma gser gyi mdog can zhal gcig phyag bcu ma /",
    "T02TD1685E:7a-34": "sna tshogs padma'i steng gi nyi ma la gnas ma /",
    "T02TD1685E:7a-35": "phyag g-yas kyi dang po na phreng ba thugs kar 'dzin pa /",
    "T02TD1685E:7a-36": "gnyis pa na ral gri /",
    "T02TD1685E:7a-37": "gsum pa na mda' 'phen par mdzad pa /",
    "T02TD1685E:7a-38": "bzhi pa na rdo rje /",
    "T02TD1685E:7a-39": "lnga pa na dbyu gu'o //",
    "T02TD1685E:7a-40": "g-yon gyi dang po na dar dpyangs /",
    "T02TD1685E:7a-41": "gnyis pa na zhags pa gsum pa na padma /",
    "T02TD1685E:7a-42": "bzhi pa na dril bu /",
    "T02TD1685E:7a-43": "lnga pa na gzhu bsnams pa'o //",
    "T02TD1685E:7a-44": "de yang rdo rje skyil krung gis bzhugs pa'o //",
    "T02TD1685E:7a-45": "'phags ma sgrol ma gser mdog can gyi sgrub thabs zhes bya ba'i le'u gsum pa rdzogs so /",
    "T02TD1685E:7b-0": "// / phyag 'tshal de bzhin gshegs pa'i gtsug @7b tor ;",
    "T02TD1685E:7b-1": "/ mtha' yas rnam par rgyal bar spyod ma //",
    "T02TD1685E:7b-2": "ma lus pha rol phyin pa thob pa'i //",
    "T02TD1685E:7b-3": "rgyal ba'i sras kyis shin tu brtan ma //",
    "T02TD1685E:7b-4": "padma ser po dang zla ba'i dkyil na sems dpa'i skyil mo krung gis brtan par bzhugs pa'i rje btsun ma gser gyi mdog can /",
    "T02TD1685E:7b-5": "zhal gcig phyag bzhi ma /",
    "T02TD1685E:7b-6": "g-yas dang po mchog sbyin pa /",
    "T02TD1685E:7b-7": "gnyis phan phreng ba /",
    "T02TD1685E:7b-8": "g-yon dang po na ril ba spyi blugs /",
    "T02TD1685E:7b-9": "gnyis pa na dbyu gu bsnams pa'o //",
    "T02TD1685E:7b-10": "'phags ma sgrol ma de bzhin gshegs pa'i gtsug tor rnam par rgyal ma zhes bya ba'i sgrub thabs kyi le'u ste bzhi pa rdzogs so /",
    "T02TD1685E:7b-13": "// / phyag 'tshal tutt'a re h'um yi ges //",
    "T02TD1685E:7b-14": "'dod dang phyogs dang nam mkha' gang ma //",
    "T02TD1685E:7b-15": "'jig rten gsum po zhabs kyis mnan te //",
    "T02TD1685E:7b-16": "lus pa med par 'gugs par nus ma //",
    "T02TD1685E:7b-17": "rje btsun ma sku mdog ser mo //",
    "T02TD1685E:7b-18": "zla ba'i gdan la rdo rje skyil mo krung gis bzhugs pa /",
    "T02TD1685E:7b-19": "zhal gcig phyag gnyis ma ;",
    "T02TD1685E:7b-20": "g-yas skyabs sbyin pa /",
    "T02TD1685E:7b-21": "g-yon padma ser po bsnams pa'o //",
    "T02TD1685E:7b-22": "'phags ma sgrol ma h'um gi sgra rab tu sgrogs ma zhes bya ba'i sgrub thabs kyi le'u ste lnga pa rdzogs so /",
    "T02TD1685E:7b-24": "// / phyag 'tshal brgya byin me lha tshangs pa //",
    "T02TD1685E:7b-25": "rlung lha sna tshogs dbang phyug mchod ma //",
    "T02TD1685E:7b-26": "'byung po ro langs dri za rnams dang //",
    "T02TD1685E:7b-27": "gnod sbyin tshogs kyis mdun nas bstod ma //",
    "T02TD1685E:7b-28": "rje btsun ma dmar mo /",
    "T02TD1685E:7b-29": "padma dmar po dang nyi ma'i gdan la sems dpa'i skyil mo krung gis bzhugs pa /",
    "T02TD1685E:7b-30": "zhal gcig phyag bzhi ma /",
    "T02TD1685E:7b-31": "g-yas kyi dang po rdo rje /",
    "T02TD1685E:7b-32": "gnyis pa ral gri /",
    "T02TD1685E:7b-33": "g-yon gyi dang po sdigs mdzub /",
    "T02TD1685E:7b-34": "gnyis pa na zhags pa bsnams pa'o //",
    "T02TD1685E:7b-35": "'phags ma sgrol ma 'jig rten gsum las rnam par rgyal ma zhas bya ba'i sgrub thabs kyi le'u ste drug pa rdzogs so /",
    "T02TD1685E:7b-37": "// / phyag 'tshal trat ces bya dang phat kyis //",
    "T02TD1685E:7b-38": "pha rol 'khrul 'khor rab tu 'joms ma //",
    "T02TD1685E:7b-39": "g-yas bskum g-yon brkyang zhabs kyis mnan te //",
    "T02TD1685E:7b-40": "me 'bar 'khrug ba shin tu 'bar ma //",
    "T02TD1685E:7b-41": "rje btsun ma nag mo //",
    "T02TD1685E:7b-42": "padma ser po dang nyi ma'i dkyil 'khor la g-yon brkyang bas bzhugs pa /",
    "T02TD1685E:7b-43": "na bza' ser po mnabs pa /",
    "T02TD1685E:7b-44": "rin po che'i cod pan can /",
    "T02TD1685E:7b-45": "rkang gdub la sogs pa dang ldan pa /",
    "T02TD1685E:8a-0": "@8a * // zhal gcig phyag bzhi ma dbu skra gyen du brdzes shing sbrul gyis brgyan pa /",
    "T02TD1685E:8a-1": "g-yas dang po na 'khor lo /",
    "T02TD1685E:8a-2": "gnyis pa na ral gri /",
    "T02TD1685E:8a-3": "g-yon dang po skye gnas kyi steng na zhags pa bsnams pa /",
    "T02TD1685E:8a-4": "gnyis pa brkyang ste sdigs mdzub mdzad pa'o //",
    "T02TD1685E:8a-5": "'phags ma sgrol ma gzhan 'joms ma zhes bya ba'i sgrub thabs kyi le'u ste bdun pa rdzogs so /",
    "T02TD1685E:8a-7": "// / phyag 'tshal tu res 'jigs pa chen mo //",
    "T02TD1685E:8a-8": "bdud kyi dpa' bo rnam par 'joms ma //",
    "T02TD1685E:8a-9": "chu skyes zhal ni khro gnyer ldan mdzad //",
    "T02TD1685E:8a-10": "dgra bo thams cad ma lus gsod ma //",
    "T02TD1685E:8a-11": "rje btsun ma gser gyi mdog can zhal gcig phyag bzhi ma /",
    "T02TD1685E:8a-12": "padma dmar po dang zla ba'i steng na chu srin la skyil mo krung phyed pas bzhugs pa /",
    "T02TD1685E:8a-13": "g-yas dang po na shing mya ngan med pa'i yal ga bzung ba /",
    "T02TD1685E:8a-14": "gnyis pa na rin po che bsnams shing mchog stsol ba /",
    "T02TD1685E:8a-15": "g-yon dang po na padma /",
    "T02TD1685E:8a-16": "gnyis pa na bum pa bsnams pa'o //",
    "T02TD1685E:8a-17": "'phags ma sgrol ma bdud thams cad 'joms shing /",
    "T02TD1685E:8a-18": "dbang mchog ster bar byed pa zhes bya ba'i sgrub thabs kyi le'u ste brgyad pa rdzogs so /",
    "T02TD1685E:8a-20": "// / phyag 'tshal dkon mchog gsum mtshon phyag rgya'i //",
    "T02TD1685E:8a-21": "sor mos thugs kar rnam par brgyan ma //",
    "T02TD1685E:8a-22": "ma lus phyogs kyi 'khor los brgyan pa'i //",
    "T02TD1685E:8a-23": "rang gi 'od kyi tshogs rnams 'khrugs ma //",
    "T02TD1685E:8a-24": "rje btsun ma padma r'a ga'i mdog can /",
    "T02TD1685E:8a-25": "padma dmar po dang zla ba'i steng na bzhugs pa /",
    "T02TD1685E:8a-26": "zhal gcig phyag bzhi ma /",
    "T02TD1685E:8a-27": "rgyan thams cad kyis brgyan ma /",
    "T02TD1685E:8a-28": "phyag dang po gnyis rab tu dga' bar byed pa'i phyag rgya ste /",
    "T02TD1685E:8a-29": "dang po'i phyag rgya lta bu'o //",
    "T02TD1685E:8a-30": "g-yas gnyis pas gar byed pa /",
    "T02TD1685E:8a-31": "g-yon gnyis pa shing mya ngan med pa'i yal ga 'dzin pa'i phyag gis sems can thams cad la rin po che'i char rgyun 'bebs par mdzad pa'o //",
    "T02TD1685E:8a-32": "'phags ma sgrol ma mchog stsol bzhes bya ba'i sgrub thabs kyi le'u ste dgu pa rdzogs so /",
    "T02TD1685E:8a-34": "// / phyag 'tshal rab tu dga' bas brjid pa'i //",
    "T02TD1685E:8a-35": "dbu rgyan 'od kyi phreng bas spel ma //",
    "T02TD1685E:8a-36": "bzhad pa rab bzhad tutt'a re yis //",
    "T02TD1685E:8a-37": "bdud dang 'jig rten dbang du mdzad ma //",
    "T02TD1685E:8b-0": "rje btsun ma dmar mo padma dmar po zla @8b ba'i steng na rol pas bzhugs pa /",
    "T02TD1685E:8b-1": "zhal gcig phyag bzhi pa /",
    "T02TD1685E:8b-2": "phyag dang po gnyis spyi bor rab tu dga' ba'i phyag rgya bcings pa /",
    "T02TD1685E:8b-3": "g-yas gnyis pa na ral gri'i phyag rgya dang ldan pa /",
    "T02TD1685E:8b-4": "g-yon gnyis pa na shing mya ngan med pa'i yal ga bzung ba'o //",
    "T02TD1685E:8b-5": "'phags ma sgrol ma mya ngan thams cad sel bar byed pa zhes bya ba'i sgrub thabs kyi le'u ste bcu pa rdzogs so /",
    "T02TD1685E:8b-7": "// / phyag 'tshal sa gzhi skyong ba'i tshogs rnams //",
    "T02TD1685E:8b-8": "thams cad 'gugs par nus pa nyid ma //",
    "T02TD1685E:8b-9": "khro gnyer g-yo ba'i yi ge h'um gis //",
    "T02TD1685E:8b-10": "phongs pa thams cad rnam par sgrol ma //",
    "T02TD1685E:8b-11": "rje btsun ma mun pa'i mdog can nyi ma'i dkyil 'khor gyi steng na padma la zhabs g-yas brkyang ba'i rol pas bzhugs pa /",
    "T02TD1685E:8b-12": "zhal gcig phyag gnyis ma /",
    "T02TD1685E:8b-13": "phyogs mtshams brgyad nas gza' brgyad g-yas na bsnams pa'i lcags kyus 'gugs pa /",
    "T02TD1685E:8b-14": "phyag g-yon pas rol pa'i zhags pa bsnams pa'o //",
    "T02TD1685E:8b-15": "'phags ma sgrol ma 'gro ba thams cad 'gugs shing phongs ba thams cad sel ba zhes bya ba'i sgrub thabs kyi le'u ste bcu gcig pa rdzogs so /",
    "T02TD1685E:8b-17": "// / phyag 'tshal zla ba'i dum bus dbu brgyan //",
    "T02TD1685E:8b-18": "brgyan pa thams cad shin tu 'bar ma /",
    "T02TD1685E:8b-19": "ral pa'i khrod nas 'od dpag med las //",
    "T02TD1685E:8b-20": "rtag par shin tu 'od ni mdzad ma //",
    "T02TD1685E:8b-21": "rje btsun ma 'phags ma gser gyi mdog can /",
    "T02TD1685E:8b-22": "sna tshogs padma'i steng na zla ba'i dkyil 'khor la rdo rje skyil mo krung gis bzhugs pa /",
    "T02TD1685E:8b-23": "zhal gcig phyag brgyad ma /",
    "T02TD1685E:8b-24": "g-yas dang po na rtse gsum pa gnyis pa na lcags kyu /",
    "T02TD1685E:8b-25": "gsum pa na rdo rje /",
    "T02TD1685E:8b-26": "bzhi pa na ral gri /",
    "T02TD1685E:8b-27": "g-yon dang po na rin po che thugs kar bsnams pa /",
    "T02TD1685E:8b-28": "gnyis pas lcags kyu /",
    "T02TD1685E:8b-29": "gsum pas dbyu gu /",
    "T02TD1685E:8b-30": "bzhi pas bum pa bsnams pa'o //",
    "T02TD1685E:8b-31": "'phags ma sgrol ma bkra shis thams cad sbyin pa zhes bya ba'i sgrab thabs kyi le'u ste bcu gnyis pa rdzogs so /",
    "T02TD1685E:8b-33": "// / phyag 'tshal ba skal ba'i mtha' ma'i me ltar //",
    "T02TD1685E:8b-34": "'bar ba'i phreng ba'i dbus na gnas ma //",
    "T02TD1685E:8b-35": "g-yas brkyang g-yon bskum kun nas bskor dga'i //",
    "T02TD1685E:8b-36": "dgra yi dpung ni rnam par 'joms ma //",
    "T02TD1685E:9a-0": "rje btsun ma dmar mo @9a * //",
    "T02TD1685E:9a-1": "padma dmar po'i steng du nyi ma'i dkyil 'khor 'od zer dang bcas pa la g-yas brkyang bas gnas pa /",
    "T02TD1685E:9a-2": "zhal gcig phyag bzhi ma /",
    "T02TD1685E:9a-3": "smin ma dang mtshu gyen du rtsol bas lta ba /",
    "T02TD1685E:9a-4": "g-yas dang po na ral gri //",
    "T02TD1685E:9a-5": "gnyis pa na mda' //",
    "T02TD1685E:9a-6": "g-yon dang po na 'khor lo //",
    "T02TD1685E:9a-7": "gnyis pa na gzhu bsnams pa'o //",
    "T02TD1685E:9a-8": "'phags ma sgrol ma yongs su smin par byed pa zhes bya ba'i sgrub thabs kyi le'u ste bcu gsum pa rdzogs so /",
    "T02TD1685E:9a-10": "// / phyag 'tshal sa gzhi'i ngos la phyag gi //",
    "T02TD1685E:9a-11": "mthil gyis bsnun cing zhabs kyis brdung ma /",
    "T02TD1685E:9a-12": "khro gnyer can mdzad yi ge h'um gis /",
    "T02TD1685E:9a-13": "rim pa bdun po rnams ni 'gems ma //",
    "T02TD1685E:9a-14": "rje bcun ma sku mdog nag mo nyi ma'i dkyil 'khor gyi steng na padma dmar ser la g-yas brkyang ba'i gar gyis yid gas mnan cing bzhugs pa /",
    "T02TD1685E:9a-15": "zhal gsum la spyan gsum mnga' ba'i rtsa ba'i zhal nag po /",
    "T02TD1685E:9a-16": "g-yas dkar ba /",
    "T02TD1685E:9a-17": "g-yon dmar ba /",
    "T02TD1685E:9a-18": "phyag drug pa khro gnyer dang ldan zhing zhal dang smin ma bsdus pa can /",
    "T02TD1685E:9a-19": "mi'i rgyu ma zhal du gsol zhing mi mgo'i cod pan can /",
    "T02TD1685E:9a-20": "thod pa'i do shal dang ldan pa /",
    "T02TD1685E:9a-21": "stag gi pags pa'i sham thabs mnabs pa /",
    "T02TD1685E:9a-22": "sbrul brgyad kyis brgyan pa /",
    "T02TD1685E:9a-23": "phyogs dang mtshams bzhir myu gu 'dzin pa /",
    "T02TD1685E:9a-24": "phyag g-yas dang po ral gri /",
    "T02TD1685E:9a-25": "gnyis pa lcags kyu /",
    "T02TD1685E:9a-26": "gsum pa dbyu gu /",
    "T02TD1685E:9a-27": "g-yon dang po khrag gis bkang pa'i thod pa /",
    "T02TD1685E:9a-28": "gnyis pa na zhags pa /",
    "T02TD1685E:9a-29": "gsum pa na mgo bo bsnams pa'o //",
    "T02TD1685E:9a-30": "'phags ma sgrol ma 'gugs pa'i khro mo zhes bya ba'i sgrub thabs kyi le'u ste bcu bzhi pa rdzogs so /",
    "T02TD1685E:9a-32": "// / phyag 'tshal bde ma dge ma zhi ma //",
    "T02TD1685E:9a-33": "mya ngan 'das zhi spyod yul nyid ma /",
    "T02TD1685E:9a-34": "sv'a h'a aom dang yang dag ldan ma //",
    "T02TD1685E:9a-35": "sdig pa chen mo 'joms pa nyid ma //",
    "T02TD1685E:9a-36": "rje btsun ma dkar mo zhal gcig phyag drug ma /",
    "T02TD1685E:9a-37": "padma dkar po'i steng na zla ba la rdo rje skyil mo krung gis bzhugs pa /",
    "T02TD1685E:9a-38": "g-yas dang pos phreng ba thugs kar bsnams pa /",
    "T02TD1685E:9a-39": "gnyis pa mchog sbyin /",
    "T02TD1685E:9a-40": "gsum pa dbyu gu /",
    "T02TD1685E:9a-41": "g-yon dang po na padma /",
    "T02TD1685E:9a-42": "gnyis pa na ril ba spyi blugs /",
    "T02TD1685E:9a-43": "gsum pa po ti bsnams pa'o //",
    "T02TD1685E:9b-0": "'phags ma @9b sgrol ma zhi ba chen mo zhes bya ba'i sgrub thabs kyi le'u ste bco lnga pa rdzogs so //",
    "T02TD1685E:9b-1": "/ phyag 'tshal kun nas bas skor ba dga' ba'i //",
    "T02TD1685E:9b-2": "dgra yi lus ni rab tu 'gems ma //",
    "T02TD1685E:9b-3": "yi ge bcu po'i ngag ni bkod pa'i //",
    "T02TD1685E:9b-4": "rig pa h'um las sgrol ma nyid ma //",
    "T02TD1685E:9b-5": "rje btsun ma dmar mo zhal gcig spyan gsum ma /",
    "T02TD1685E:9b-6": "phyag gnyis ma /",
    "T02TD1685E:9b-7": "padma dmar ser gyi steng na nyi ma'i dkyil 'khor la sems dpa'i skyil mo krung gis bzhugs pa /",
    "T02TD1685E:9b-8": "g-yas thugs kar rtse gsum pa bsnams pa /",
    "T02TD1685E:9b-9": "g-yon snying po dang bcas pa'i phyag rgya dang ldan pa'o //",
    "T02TD1685E:9b-10": "'phags ma sgrol ma chags pa 'joms ma zhes bya ba'i sgrub thabs kyi le'u ste bcu drug pa rdzogs so /",
    "T02TD1685E:9b-12": "// / phyag 'tshal tu re zhabs ni brdabs pas //",
    "T02TD1685E:9b-13": "h'um yig rnam pa'i sa bon nyid ma //",
    "T02TD1685E:9b-14": "ri rab manda ra dang 'bigs byed //",
    "T02TD1685E:9b-15": "'jig rten gsum rnams g-yo ba nyid ma //",
    "T02TD1685E:9b-16": "rje btsun ma sku mdog dmar ser /",
    "T02TD1685E:9b-17": "zhal gcig phyag gnyis ma /",
    "T02TD1685E:9b-18": "padma dkar po'i steng na nyi ma'i dkyil 'khor la sems dpa'i skyil mo krung gis bzhugs pa /",
    "T02TD1685E:9b-19": "phyag gnyis kyis thugs kar zla ba'i dkyil 'khor bsnams pa'o //",
    "T02TD1685E:9b-20": "'phags ma sgrol ma bde ba thams cad sgrub ba zhes bya ba'i sgrub thabs kyi le'u ste bcu bdun pa rdzogs so /",
    "T02TD1685E:9b-22": "// / phyag 'tshal lha yi mtsho yi rnam pa'i //",
    "T02TD1685E:9b-23": "ri dvags rtags can phyag na bsnams ma //",
    "T02TD1685E:9b-24": "t'a ra gnyis brjod phat kyi yi ges //",
    "T02TD1685E:9b-25": "dug rnams ma lus par ni sel ma //",
    "T02TD1685E:9b-26": "rje btsun ma dkar mo zhal gcig phyag bzhi ma /",
    "T02TD1685E:9b-27": "padma dkar po dang zla ba'i gdan la ngang pa'i steng na sems dpa'i skyil mo krung gi sa bzhugs pa /",
    "T02TD1685E:9b-28": "phyag dang po gnyis dga' ba'i phyag rgya dang ldan pa /",
    "T02TD1685E:9b-29": "g-yas gnyis pas mchog sbyin pa /",
    "T02TD1685E:9b-30": "g-yon pa snying po dang bcas pa'i phyag rgya dang ldan pa'o //",
    "T02TD1685E:9b-31": "'phags ma sgrol ma rnam par rgyal ma zhes bya ba'i sgrub thabs kyi le'u ste bco brgyad pa rdzogs so //",
    "T02TD1685E:9b-32": "/ phyag 'tshal lha yi tshogs rnams rgyal po //",
    "T02TD1685E:9b-33": "lha dang mi 'am yis bsten ma //",
    "T02TD1685E:9b-34": "kun nas go cha dga' ba'i brjid kyis //",
    "T02TD1685E:9b-35": "rtsod dang rmi lam ngan pa sel ma /",
    "T02TD1685E:10a-0": "rje btsun ma dkar mo zhal @10a * //",
    "T02TD1685E:10a-1": "gcig phyag gnyis ma /",
    "T02TD1685E:10a-2": "padma dkar po dang nyi ma'i dkyil 'khor gyi steng na sems dpa'i skyil mo krung gis bzhugs pa /",
    "T02TD1685E:10a-3": "'od zer gyi phreng bas brgyan pa /",
    "T02TD1685E:10a-4": "phyag gnyis kyi thugs kar me'i snod bsnams pa'o //",
    "T02TD1685E:10a-5": "'phags ma sgrol ma sdug bsngal thams cad bsreg pa zhes bya ba'i sgrub thabs kyi le'u ste bcu dgu pa rdzogs so /",
    "T02TD1685E:10a-7": "// / phyag 'tshal nyi ma zla brgyas pa'i //",
    "T02TD1685E:10a-8": "spyan gnyis po la 'od rab gsal ma //",
    "T02TD1685E:10a-9": "ha ra gnyis brjod tutt'a re yis //",
    "T02TD1685E:10a-10": "shin tu drag po'i rims ni sel ma //",
    "T02TD1685E:10a-11": "rje btsun ma dmar ser zhal gcig phyag gnyis ma /",
    "T02TD1685E:10a-12": "padma dmar po dang zla ba'i dkyil 'khor gyi steng na sems dpa'i skyil mo krung gis bzhugs pa /",
    "T02TD1685E:10a-13": "phyag gnyis kyis gser gyi mdog can gyi bum pa bsnams pa'o //",
    "T02TD1685E:10a-14": "'phags ma sgrol ma dngos grub thams cad 'byung ba zhes bya ba'i sgrub thabs kyi le'u ste nyi shu pa rdzogs so /",
    "T02TD1685E:10a-16": "// / phyag 'tshal de nyid gsum rnams bkod pas //",
    "T02TD1685E:10a-17": "zhi ba'i mthu dang yang dag ldan ma //",
    "T02TD1685E:10a-18": "gdon dang ro langs gnod sbyin tshogs rnams //",
    "T02TD1685E:10a-19": "'joms pa tu re'i rab mchog nyid ma //",
    "T02TD1685E:10a-20": "rje btsun ma dkar mo zhal gcig spyan gsum pa /",
    "T02TD1685E:10a-21": "phyag gnyis pa /",
    "T02TD1685E:10a-22": "khyu mchog gi steng na padma dang zla ba'i dkyil 'khor la skyil krung phyed pas bzhugs pa /",
    "T02TD1685E:10a-23": "stag gi pags pa'i sham thabs mnabs pa /",
    "T02TD1685E:10a-24": "g-yas pa phreng pa /",
    "T02TD1685E:10a-25": "g-yon rtse gsum pa bsnams pa'o //",
    "T02TD1685E:10a-26": "'phags ma sgrol ma yongs su rdzogs par byed ma zhes bya ba'i sgrub thabs kyi le'u ste nyi shu rtsa gcig pa rdzogs so //",
    "T02TD1685E:10a-27": "/'phags ma sgrol ma'i bstod pa nyi shu rtsa gcig pa'i sgrub thabs zhes bya ba kha che'i pandi ta slob dpon nyi ma spabs pas mdzad pa rdzogs so //",
    "T02TD1685E:10a-28": "pandi ta manydzu shr'i dang bod kyi lo ts'a ba mal gyo blo gros grags pas bsgyur cing zhus te gtan la phab pa'o//"
}