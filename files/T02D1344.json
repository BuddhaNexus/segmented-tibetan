{
    "T02D1344:359a-0": "@359a # // rgya gar skad du /",
    "T02D1344:359a-1": "bo dhi tsitta bindu au pa de sha n'a ma /",
    "T02D1344:359a-2": "bod skad du /",
    "T02D1344:359a-3": "byang sems thigs pa'i man ngag ces bya ba //",
    "T02D1344:359a-4": "dpal dgyes pa'i rdo rje la phyag 'tshal lo //",
    "T02D1344:359a-5": "sa bon zla ba rgyas 'dra ba //",
    "T02D1344:359a-6": "'khor lo chen po'i gnas su 'khyil //",
    "T02D1344:359a-7": "sangs rgyas kun gyi snying po ste //",
    "T02D1344:359a-8": "'gro ba kun la rang bzhin gnas //",
    "T02D1344:359a-9": "yang dag par te dang por bshad //",
    "T02D1344:359a-10": "rtog yul chu rlung gis 'khyags te //",
    "T02D1344:359a-11": "de na sdug bsngal sna tshogs bskyed //",
    "T02D1344:359a-12": "de 'gags nas ni 'jug par 'dod //",
    "T02D1344:359a-13": "cha ni sna rtser bsgom par bya //",
    "T02D1344:359a-14": "padma'i lte bar shes rab thabs //",
    "T02D1344:359a-15": "kha sbyor bar ni der gas pa //",
    "T02D1344:359a-16": "shel ltar dri med yungs kar ro //",
    "T02D1344:359a-17": "rnga 'brum brgyar gshags skar khung ni //",
    "T02D1344:359a-18": "thabs kyi cha yi dkyil 'khor du'o //",
    "T02D1344:359a-19": "ba thag yi ger ldan pa yis //",
    "T02D1344:359a-20": "rdo rje las su dkri bar bya //",
    "T02D1344:359a-21": "rnal 'byor mig gi 'od zer gyis //",
    "T02D1344:359a-22": "yungs kar dag la blta bar bya //",
    "T02D1344:359a-23": "nam zhig de la brten 'gyur na //",
    "T02D1344:359b-0": "mtshan @359b ma lnga dag 'byung bar 'gyur //",
    "T02D1344:359b-1": "rgyal ba skyed par byed pa yi //",
    "T02D1344:359b-2": "tshogs kyi rang bzhin dri ma med //",
    "T02D1344:359b-3": "'di ltar khams gsum kun kyang ste //",
    "T02D1344:359b-4": "rgyu yi ye shes dmigs med pa //",
    "T02D1344:359b-5": "gnyis su med pa'i rnam pa ste //",
    "T02D1344:359b-6": "rnal 'byor chen po'i ye shes so //",
    "T02D1344:359b-7": "sna yi lam nas 'phro ba yi //",
    "T02D1344:359b-8": "rang gi gnas nas rlung bskyod pa'o //",
    "T02D1344:359b-9": "g-yon pa dang ni 'bar ba yis //",
    "T02D1344:359b-10": "skar khung dag gi lam nas ni //",
    "T02D1344:359b-11": "'khor lo cher ni 'gro bar 'dod //",
    "T02D1344:359b-12": "yang dag pa ste 'ju bar 'gyur //",
    "T02D1344:359b-13": "rtsa yi rdo rje'i lam nas ni //",
    "T02D1344:359b-14": "til gyi 'bru bzhi rgyas par 'gyur //",
    "T02D1344:359b-15": "rnal 'byor mthar phyin 'bras bu ste //",
    "T02D1344:359b-16": "bde ba chen po'i sku zhes bya //",
    "T02D1344:359b-17": "gzhan gyi don sogs yon tan rnams //",
    "T02D1344:359b-18": "'bad pa med par lhun gyis grub //",
    "T02D1344:359b-19": "ye shes drug pa gsang chen po //",
    "T02D1344:359b-20": "rgyu zhes bya ba yin par bshad //",
    "T02D1344:359b-21": "sangs rgyas zhabs kyis bdag la bstan //",
    "T02D1344:359b-22": "rkyen dang rnal 'byor gnyis su 'gyur //",
    "T02D1344:359b-23": "'bras bu bzhi ni gsang chen po //",
    "T02D1344:359b-24": "bde ba chen po zhes bya ste //",
    "T02D1344:359b-25": "sbyor ba'i rgyud ni thams cad las //",
    "T02D1344:359b-26": "rgyal ba rnams kyis spas pa yang //",
    "T02D1344:359b-27": "shin tu sbyangs la rab gnas pa'i //",
    "T02D1344:359b-28": "snod ldan bdag nyid chen pos gzung //",
    "T02D1344:359b-29": "lus sems bde bar spyad nas ni //",
    "T02D1344:359b-30": "nyid mtshams sbyor ba bsten par bya //",
    "T02D1344:359b-31": "sangs rgyas zhabs kyis bstan pa'o //",
    "T02D1344:359b-32": "thabs dang shes rab gnyis med pa'i //",
    "T02D1344:359b-33": "byang chub sems kyi ye shes 'di //",
    "T02D1344:359b-34": "sangs rgyas 'dod pa bsgom par shog //",
    "T02D1344:359b-35": "/ thabs dang shes rab gnyis su med pa byang sems thigs pa'i man ngag ces bya ba /"
}