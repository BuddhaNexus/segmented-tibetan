{
    "T02TD1779E:273a-0": "@273a # // rgya gar skad du /",
    "T02TD1779E:273a-1": "shr'i ma h'a k'a la s+yashta mantra sto tra n'a ma /",
    "T02TD1779E:273a-2": "bod skad du /",
    "T02TD1779E:273a-3": "dpal nag po chen po la bstod pa rkang pa brgyad pa zhes bya ba /",
    "T02TD1779E:273a-4": "dpal nag po chen po la phyag 'tshal lo //",
    "T02TD1779E:273a-5": "aom grub par gyur cig / h'um h'um phat ces drag po'i sgra yis srid pa gsum gyi khong ni ma lus 'gengs nus pa'i //",
    "T02TD1779E:273b-0": "ha ha ta ta zhes bzhad sgra yis gang zhig dus kun du ni shin tu 'jigs mdzad @273b cing ;",
    "T02TD1779E:273b-1": "/ kam kam kam zhes thod pa'i phreng bas dbu la spras shing nag po'i mthu dang mtshungs pa'i sku //",
    "T02TD1779E:273b-2": "bhrum bhrum bhrum zhes khros pa'i mchog gi khro gnyer 'jigs mdzad 'jigs pa'i khva gdangs sha za zhing //",
    "T02TD1779E:273b-3": "dbu skra dang ni smar ches ser nye bar spyod pa'i zhing skyod khyod kyis srung bar mdzod //",
    "T02TD1779E:273b-4": "ram ram ram zhes spyan mar 'khrug cing bsgyur mdzad krum krum krum zhes rab sgrogs spyan gyis gzigs //",
    "T02TD1779E:273b-5": "smin ma ser zhing mche gtsigs ro yi gdan la dgyes pa'i zhing skyong khyod kyis zhing skyong mdzod //",
    "T02TD1779E:273b-6": "ha ha h'um dang k'i li k'i li zhes sgrogs phyag g-yon kha tv'am gar bcas thod pa bsnams //",
    "T02TD1779E:273b-7": "ru ru ru zhes khrag rgyun 'bab pa phyag gis bsnams shing gsol ba 'thungs pa la dgyes shing //",
    "T02TD1779E:273b-8": "kham kham kham zhes gtum pa'i phyag g-yas gri gug ral gri bgegs rnams la ni rol mdzad pa'i //",
    "T02TD1779E:273b-9": "tam tam tam zhes da ma ru can 'di yis 'dul tshad 'khor bcas zhing skyong khyod kyis srungs //",
    "T02TD1779E:273b-10": "rab tu rngam zhing mgo bo rnams kyi phreng bas gshin rje dang mtshungs 'jigs pa'i sku brgyan cing //",
    "T02TD1779E:273b-11": "ksham ksham ksham zhes bzod pa'i thugs can ca co sgrogs par byed pa'i gdug pa rnams bzung ste //",
    "T02TD1779E:273b-12": "gcig pus sna tshogs mnan cing mnan nas ha ka ha ka brjod mdzad char sprin sngon po'i mdog / sku la mi yi sha dang rgyu mas brel ba'i rgyan gyis kun nas brgyan cing zhal du gsol //",
    "T02TD1779E:273b-13": "drag shul phyag gis 'dod pa'i gzugs dang mi sdug gzugs can gyi ni 'byung bo ro langs tshogs //",
    "T02TD1779E:273b-14": "ma lus bzung nas myur du bsad pa rnams kyi mgo bo'i khrag rgyun 'bab pa rab tu gsol //",
    "T02TD1779E:273b-15": "hrim kshim shr'im gi sngags kyi gsungs can pa tsa pa tsa'i sngags kyis bgegs rnams rab tu sreg / rol pas rol pa sel zhing mi yis gang ba'i mtsho la zhing skyong khyod kyis srung bar mdzad //",
    "T02TD1779E:273b-16": "phem phem phat ces sgrogs pa so sor bskyod pa'i me dpung chen po'i dbus su bzhugs nas su //",
    "T02TD1779E:273b-17": "rigs kyi lus can srung bar mdzod cig sgrub bo rnams kyi zhing rnams nges par skyong mdzod cig / phyugs rnams kyis ni nyin ra bzhin du bgegs dang sdig 'joms dri med brnyes pa chu nyi bzhin //",
    "T02TD1779E:274a-0": "tsam tsam tsam zhes gtum po'i shugs kyis rab g-yos rmad byung 'od kyis 'jig rten snang mdzad @274a * //",
    "T02TD1779E:274a-1": "pa ;",
    "T02TD1779E:274a-2": "/ krim krim krim zhes gshegs pas dgra bo nyon mongs pa rnams nges par nyon mongs 'joms mdzad cing //",
    "T02TD1779E:274a-3": "sam sam sam zhes tshogs pa'i bdag nyid dag thos cing 'dzin zhing skyong gang yin khyod kyis skyongs //",
    "T02TD1779E:274a-4": "bam bam bam zhes gshin rje ltar 'gro dri ma med pa'i sna tshogs chu bzhin gzigs mdzad cing //",
    "T02TD1779E:274a-5": "yam yam yam zhes rlung gi shugs kyis myur du rgyu zhing nyon mongs 'jig rten gnod byed mkhyen //",
    "T02TD1779E:274a-6": "klam klim klum zhes gdug pa'i gzugs kyis srid gsum nyin mtshan dus kun nyon mongs gyur pa gang //",
    "T02TD1779E:274a-7": "pam pam pam zhes thugs rje'i zhags pas byol song rnams 'dzin phyag gis gdul bya rnams skyong ba //",
    "T02TD1779E:274a-8": "sngags bdag sngags kyi lus can thugs kyi sngags pa rnams la 'bras bu blo gros mtshungs med ster //",
    "T02TD1779E:274a-9": "zhing rnams skyod bar mdzad pa khyod kyis 'gro ba'i lus rnams ma lus yun ring bskyang du gso //",
    "T02TD1779E:274a-10": "sgrub pa po yi slob dpon 'ga' zhig dam tshig gang zhig blo ldan gus pa yi //",
    "T02TD1779E:274a-11": "thung nyis su ni sngags rnams brgyad po klog byed de ni bsod nams ldan par gyur pa dang //",
    "T02TD1779E:274a-12": "tshe dang dpal dang grags dang mthu stobs 'byor ba 'dzin dang gzi brjid rgyas pa mtshungs pa med //",
    "T02TD1779E:274a-13": "sa steng dang ni mtho ris su'ang de yi bgegs kyi tshogs rnams rtag tu nyams par 'gyur //",
    "T02TD1779E:274a-14": "dpal nag po chen po la bstod ba rkang pa brgyad pa zhes bya ba /",
    "T02TD1779E:274a-15": "slob dpon chen po 'phags pa klu sgrub kyi zhal mnga' nas mdzad pa'o //",
    "T02TD1779E:274a-16": "rgya gar gyi mkhan po shri bee ro tsa na badzra dang /",
    "T02TD1779E:274a-17": "bod kyi lo ts'a ba bande ldi ri chos grags kyis bsgyur cing zhus te gtan la phab pa'o//"
}