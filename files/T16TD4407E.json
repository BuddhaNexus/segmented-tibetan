{
    "T16TD4407E:344b-0": "@344b `[?] /'phags pa stong chen po rab tu 'joms pa las gsungs pa'i bde legs su 'gyur ba'i tshigs su bcad pa bzhugs /",
    "T16TD4407E:344b-2": "# // dkon mchog gsum la phyag 'tshal lo //",
    "T16TD4407E:344b-3": "'jig rten 'di'am yang na 'das pa dang //",
    "T16TD4407E:344b-4": "mtho ris dag na rin chen mchog yod pa //",
    "T16TD4407E:344b-5": "de bzhin gshegs pa lha yi lhar gyur pa //",
    "T16TD4407E:344b-6": "mi mchog de dang 'dir ni mtshungs pa med //",
    "T16TD4407E:344b-7": "de bas 'dir ni rin chen mchog tu gsungs //",
    "T16TD4407E:344b-8": "bden pa de yis 'dir ni dge bar shog / zad pa chags bral bdud rtsi 'dus ma byas //",
    "T16TD4407E:344b-9": "shes pas sh'akya thub des rab tu phye //",
    "T16TD4407E:344b-10": "bdud rtsi zhi ba 'dus ma byas yin pa //",
    "T16TD4407E:344b-11": "chos de dang ni mtshungs pa gang yang med //",
    "T16TD4407E:344b-12": "de bas 'dir ni rin chen mchog tu gsungs //",
    "T16TD4407E:344b-13": "bden pa de yis 'dir ni dge bar shog / mchog tu gang 'dod tshul bzhin rab tu bstan //",
    "T16TD4407E:344b-14": "ston pa'i bla med rnal 'byor rtag sgrub pa //",
    "T16TD4407E:344b-15": "rdo rje lta bu'i mig gnyis lam mthong ba //",
    "T16TD4407E:344b-16": "ting 'dzin de dang mnyam pa yod ma yin //",
    "T16TD4407E:344b-17": "de bas 'dir ni rin chen mchog tu gsungs //",
    "T16TD4407E:344b-18": "bden pa de yis 'dir ni dge bar shog / gang zag chen po brgyad pos rab bsngags shing //",
    "T16TD4407E:344b-19": "gang zag zung bzhir brjod pa de dag ni //",
    "T16TD4407E:344b-20": "drang srong chen po gang zag mtshungs med pa //",
    "T16TD4407E:344b-21": "bde bar gshegs pas sbyin pa'i gnas zhes gsungs //",
    "T16TD4407E:344b-22": "de la byin na 'bras bu cher 'gyur te //",
    "T16TD4407E:344b-23": "zhing rab gshin la sa bon btab pa bzhin //",
    "T16TD4407E:344b-24": "'di ni dge 'dun rin chen mchog tu gsungs //",
    "T16TD4407E:344b-25": "bden pa de yis 'dir ni dge bar shog / gang dag brtan pa'i yid kyis rab brtson zhing //",
    "T16TD4407E:344b-26": "goo ta ma'i bstan la 'jug byed pa //",
    "T16TD4407E:344b-27": "de dag thos nas bdud rtsi mchog thob ste //",
    "T16TD4407E:344b-28": "mun pa bsal nas mya ngan 'das thob pa //",
    "T16TD4407E:344b-29": "de bas dge 'dun rin chen mchog tu gsungs //",
    "T16TD4407E:344b-30": "bden pa de yis 'dir ni dge bar shog / mthong ba 'di la sbyar ma thag tu ni //",
    "T16TD4407E:345a-0": "'jig tshogs @345a * //",
    "T16TD4407E:345a-1": "lta dang tshul khrims brtul zhugs dang //",
    "T16TD4407E:345a-2": "the tshom dang ni nyon mongs gsum po dag / cig car spangs te 'phags pa'i bden pa mthong //",
    "T16TD4407E:345a-3": "des na dge 'dun rin chen mchog tu gsungs //",
    "T16TD4407E:345a-4": "bden pa de yis 'dir ni dge bar shog / lus sam ngag gam 'on te yid kyis kyang//",
    "T16TD4407E:345a-5": "sdig pa rnam gsum nam yang mi byed la //",
    "T16TD4407E:345a-6": "glo bur byas na'ang 'chab par mi byed cing //",
    "T16TD4407E:345a-7": "de ltar de la lta bas 'dzin mi byed //",
    "T16TD4407E:345a-8": "des na dge 'dun rin chen mchog tu gsungs //",
    "T16TD4407E:345a-9": "bden pa de yis 'dir ni dge bar shog / ji ltar dbang po'i sdong po sar btsugs pa //",
    "T16TD4407E:345a-10": "phyogs bcu'i rlung rnams kyis ni mi g-yo ltar //",
    "T16TD4407E:345a-11": "'phags pa'i lam gyis dam pa mthong ba yi //",
    "T16TD4407E:345a-12": "gang zag 'phags pa'i dge 'dun de bzhin no //",
    "T16TD4407E:345a-13": "des na dge 'dun rin chen mchog tu gsungs //",
    "T16TD4407E:345a-14": "bden pa de yis 'dir ni dge bar shog / shes rab zab mos shin tu bstan pa yis //",
    "T16TD4407E:345a-15": "'phags pa'i bden pa su dag rnam bsgom zhing //",
    "T16TD4407E:345a-16": "lus kyang sbyin pa sbyin pa yid la byas pas ni //",
    "T16TD4407E:345a-17": "de dag 'jigs pa brgyad dang phrad mi 'gyur //",
    "T16TD4407E:345a-18": "des na dge 'dun rin chen mchog tu gsungs //",
    "T16TD4407E:345a-19": "bden pa de yis 'dir ni dge bar shog / ji ltar me ni rlung gis rab gtor la //",
    "T16TD4407E:345a-20": "lag tu blangs te bgrang du med pa nyid //",
    "T16TD4407E:345a-21": "de ltar kun du sbyor ba rab btang ba'i //",
    "T16TD4407E:345a-22": "sangs rgyas sras rnams bstan du med par 'gro //",
    "T16TD4407E:345a-23": "des na dge 'dun rin chen mchog tu gsungs //",
    "T16TD4407E:345a-24": "bden pa de yis 'dir ni dge bar shog / sems can gang dag 'gro dang mi 'gro ba //",
    "T16TD4407E:345a-25": "de dag thams cad 'dir ni dge bar shog / ston mchog dam pa lha mis mchod 'os pa //",
    "T16TD4407E:345a-26": "sangs rgyas phyag 'tshal ding 'dir bde legs shog / sems can gang dag 'gro dang mi 'gro ba //",
    "T16TD4407E:345a-27": "de dag thams cad 'dir ni bde legs shog / zhi ba chags bral lha mis mchod 'os pa //",
    "T16TD4407E:345a-28": "chos la phyag 'tshal ding 'dir bde legs shog / sems can gang dag 'gro dang mi 'gro ba //",
    "T16TD4407E:345a-29": "de dag thams cad 'dir ni bder gyur cig / tshogs kyi dam pa lha mis mchod 'os pa //",
    "T16TD4407E:345a-30": "dge 'dun phyag 'tshal ding 'dir bde legs shog /'byung po gang dag 'dir ni lhags gyur te //",
    "T16TD4407E:345b-0": "sa'am 'on te bar snang 'khod pa dag / skye dgu rnams la rtag tu byams byed @345b cing ;",
    "T16TD4407E:345b-1": "/ nyin dang mtshan du chos la spyod par shog /'di ni rgyal ba dgra rgyal bden gang gis //",
    "T16TD4407E:345b-2": "shin tu bden pa gsungs shing brdzun med pa //",
    "T16TD4407E:345b-3": "bden pa de yis 'dir ni dge bar shog / de kun 'jigs pa che las thar gyur cig / rdzogs sangs rnam par sangs rgyas che //",
    "T16TD4407E:345b-4": "'jig rten skyong bas phyogs bzhi nas //",
    "T16TD4407E:345b-5": "snod bzhi dag ni blangs nas su //",
    "T16TD4407E:345b-6": "bde bar gshegs la phul ba dang //",
    "T16TD4407E:345b-7": "mthu yis gcig tu sprul mdzad pa //",
    "T16TD4407E:345b-8": "lha yi snod mchog de dag ni //",
    "T16TD4407E:345b-9": "bdud rtsi 'dra ba'i sman gyi rnams //",
    "T16TD4407E:345b-10": "ston pa'i phyag na bsnams gyur pa //",
    "T16TD4407E:345b-11": "bden pa'i tshig ni de dag gis //",
    "T16TD4407E:345b-12": "sman rnams bdud rtsir 'gyur bar shog / de bzhin lha mo 'phrog ma yis //",
    "T16TD4407E:345b-13": "lha rdzas dge ba aa ru ra //",
    "T16TD4407E:345b-14": "blangs nas ston la rab phul ba //",
    "T16TD4407E:345b-15": "bdud rtsi 'dra ba'i sman gyi rnams //",
    "T16TD4407E:345b-16": "bden pa'i tshig ni de dag gis //",
    "T16TD4407E:345b-17": "nad pa rnams kyis nad sel cing //",
    "T16TD4407E:345b-18": "nyes pa thams cad 'phrog byed pa //",
    "T16TD4407E:345b-19": "sman rnams bdud rtsir 'gyur bar shog / sangs rgyas rnam gzigs gzi brjid dang //",
    "T16TD4407E:345b-20": "gtsug phud can gyi stobs rnams dang //",
    "T16TD4407E:345b-21": "thams cad skyob kyi bden tshig dang //",
    "T16TD4407E:345b-22": "log dad sel gyi ting 'dzin dang //",
    "T16TD4407E:345b-23": "gser zhes bya ba'i ye shes dang //",
    "T16TD4407E:345b-24": "'od srungs kyi ni rdzu 'phrul dang //",
    "T16TD4407E:345b-25": "sh'akya seng ge'i mthu rnams kyis //",
    "T16TD4407E:345b-26": "sman rnams bdud rtsir 'gyur bar shog //"
}