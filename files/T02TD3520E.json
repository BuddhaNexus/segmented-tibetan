{
    "T02TD3520E:165b-0": "@165b # // rgya gar skad du /",
    "T02TD3520E:165b-1": "tsunda s'a dha nam /",
    "T02TD3520E:165b-2": "bod skad du /",
    "T02TD3520E:165b-3": "tsunde'i sgrub thabs /",
    "T02TD3520E:165b-4": "'phags ma tsunde lag phyag 'tshal lo //",
    "T02TD3520E:165b-5": "dang po snying gar zla ba la tsum yig dkar po'i sa bon bltas la /",
    "T02TD3520E:165b-6": "de'i 'od zer gyis sangs rgyas la sogs pa rnams la mchod pa dang /",
    "T02TD3520E:165b-7": "phyag 'tshal ba dang /",
    "T02TD3520E:165b-8": "yang dag par bstod pa dang /",
    "T02TD3520E:165b-9": "sdig pa bshags pa la sogs pa bla na med pa'i mchod pa rnam pa bdun gyis mchod pa'i rjes la gsum la skyabs su 'gro ba'i tshigs su bcad pa brjod nas bzod par gsol te /",
    "T02TD3520E:165b-10": "tshad med pa'i gnas bzhi rnam par bsgom zhing stong pa nyid bsam par bya'o //",
    "T02TD3520E:165b-11": "de nas sna tshogs padma dang zla ba la yang rang gi sa bon bsam zhing de yongs su gyur pa las 'phags ma tsunde ston ka'i zla ba lta bu zhal gcig phyag bzhi pa /",
    "T02TD3520E:165b-12": "phyag g-yas pa mchog sbyin /",
    "T02TD3520E:165b-13": "phyag g-yon pa pu stis mtshan pa'i padma ;",
    "T02TD3520E:165b-14": "phyag lhag ma dag gis lhung bzed bsnams pa /",
    "T02TD3520E:165b-15": "rgyan dang na bza' sna tshogs pas rnam par brgyan pa rdo rje sems dpa'i cod pan can /",
    "T02TD3520E:165b-16": "sems can dpag tu med pa'i don mdzad pa'i sku'i bdag nyid spro zhing skad cig gis bskyed nas rang gi sa bon snying gar bsams te phyag rgya gnas gsum du dgod par bya'o //",
    "T02TD3520E:165b-17": "lag pa gnyis thal mo sbyar nas mdzub mo gnyis gung mo'i dkyil du 'khyil pa'i rnam par sbyar te /",
    "T02TD3520E:165b-18": "mtheb chen gnyis logs su sbyar ba'o //",
    "T02TD3520E:165b-19": "sngags ni /",
    "T02TD3520E:165b-20": "aom tsa le tsu le tsunde sv'a h'a /",
    "T02TD3520E:165b-21": "zhes so //",
    "T02TD3520E:165b-22": "tsunde'i sgrub thabs rdzogs so//"
}