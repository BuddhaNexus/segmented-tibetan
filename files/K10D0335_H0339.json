{
    "K10D0335_H0339:413b-0": "@413b / /'phags pa 'khar gsil gyi mdo //",
    "K10D0335_H0339:413b-1": "sangs rgyas dang /",
    "K10D0335_H0339:413b-2": "byang chub sems dpa' thams cad la phyag 'tshal lo //",
    "K10D0335_H0339:413b-3": "de nas bcom ldan 'das kyis dge slong rnams la bka' stsal pa /",
    "K10D0335_H0339:413b-4": "khyod kyis 'khar gsil 'di yongs su bcang bar bya ste /",
    "K10D0335_H0339:413b-5": "de ci'i phyir zhe na /",
    "K10D0335_H0339:413b-6": "'das pa'i sangs rgyas rnams kyis kyang 'khar gsil 'di bsnams so //",
    "K10D0335_H0339:413b-7": "ma byon pa'i sangs rgyas rnams kyis kyang 'khar gsil 'di bsnams so //",
    "K10D0335_H0339:413b-8": "da ltar gyi sangs rgyas rnams kyis kyang 'khar gsil 'di bsnams pa yin te /",
    "K10D0335_H0339:413b-9": "nga da ltar mngon par sangs rgyas nas 'khar gsil bsnams pa de bzhin du 'das pa dang /",
    "K10D0335_H0339:413b-10": "ma byon pa dang /",
    "K10D0335_H0339:413b-11": "da ltar bzhugs pa'i sangs rgyas rnams kyis kyang nyan",
    "K10D0335_H0339:413b-12": "thos rnams la 'khar gsil bcang bar bya'o zhes ston",
    "K10D0335_H0339:414a-0": "par mdzad pas / deng nga mngon par rdzogs par sangs @414a *//",
    "K10D0335_H0339:414a-1": "rgyas nas kyang sangs rgyas rnams kyi chos ji lta ba bzhin du khyed la bstan pa yin gyi /",
    "K10D0335_H0339:414a-2": "khyed kyis kyang 'khar gsil bcang bar bya'o //",
    "K10D0335_H0339:414a-3": "de ci'i phyir zhe na /",
    "K10D0335_H0339:414a-4": "'khar gsil zhes bya ba ni ye shes kyi 'khar ba zhes kyang bya'o //",
    "K10D0335_H0339:414a-5": "yon tan gyi 'khar ba zhes kyang bya ste /",
    "K10D0335_H0339:414a-6": "'phags pa'i ye shes rab tu ston pa'i phyir ye shes kyi 'khar ba zhes bya'o //",
    "K10D0335_H0339:414a-7": "yon tan gyi gzhi sgrub pa'i phyir yon tan gyi 'khar ba zhes bya ste /",
    "K10D0335_H0339:414a-8": "'khar gsil 'di ni 'phags pa'i gang zag gi rigs",
    "K10D0335_H0339:414a-9": "can skyes bu dam par mtshon pa'i lam gyi chos",
    "K10D0335_H0339:414a-10": "la phyogs pa'i rgyal mtshan rjes su dran pa rnam",
    "K10D0335_H0339:414a-11": "par bzhag pa'i don gyi spyod pa yin pas de'i",
    "K10D0335_H0339:414a-12": "phyir khyod kyis chos bzhin du bcang bar bya'o //",
    "K10D0335_H0339:414a-13": "de nas tshe dang ldan pa 'od srung chen po stan las langs te /",
    "K10D0335_H0339:414a-14": "gos tshags bcos nas bla gos phrag pa gcig tu",
    "K10D0335_H0339:414a-15": "gzar te thal mo sbyar nas pus mo sa la",
    "K10D0335_H0339:414a-16": "btsugs te bcom ldan 'das la 'di skad ces gsol",
    "K10D0335_H0339:414a-17": "to // bcom ldan 'das /",
    "K10D0335_H0339:414a-18": "ci'i slad du 'khar gsil zhes bgyi /",
    "K10D0335_H0339:414a-19": "ji ltar na bcang bar bgyi /",
    "K10D0335_H0339:414a-20": "bcom ldan 'das kyis bshad du gsol /",
    "K10D0335_H0339:414a-21": "bdag cag rnams kyis kyang bka' bzhin du spyod par 'tshal lo zhes gsol ba dang /",
    "K10D0335_H0339:414b-0": "bcom ldan 'das kyis 'od srung la @414b bka' stsal pa /",
    "K10D0335_H0339:414b-1": "legs par nyon la yid la zungs shig dang ngas bshad par bya'o //",
    "K10D0335_H0339:414b-2": "de la 'khar gsil zhes bya ba ni yang ba yin te /",
    "K10D0335_H0339:414b-3": "gang gis 'khar ba 'di la brtan pa 'di dag",
    "K10D0335_H0339:414b-4": "nyon mongs pa bsal nas khams gsum las nges par",
    "K10D0335_H0339:414b-5": "'byung ba'i phyir yang zhes bya'o //",
    "K10D0335_H0339:414b-6": "'khar gsil zhes bya ba ni snang bar byed pa yin te /",
    "K10D0335_H0339:414b-7": "'khar gsil 'dzin pa'i gang zag gang yin pa de",
    "K10D0335_H0339:414b-8": "dag shas rab kyi snang ba thob par 'gyur pa'i",
    "K10D0335_H0339:414b-9": "phyir snang bar byed pa zhes bya'o //",
    "K10D0335_H0339:414b-10": "'khar gsil zhes bya ba ni phyir mi ldog par byed pa yin te /",
    "K10D0335_H0339:414b-11": "'khar gsil 'dzin pa'i gang zag gang yin pa de",
    "K10D0335_H0339:414b-12": "dag srid pa gsum las nges par 'byung zhing yang",
    "K10D0335_H0339:414b-13": "mngon par zhen pa nyid du mi 'gyur ba'i phyir",
    "K10D0335_H0339:414b-14": "mi ldog par byed pa zhes bya'o //",
    "K10D0335_H0339:414b-15": "'khar gsil zhes bya ba ni khong du chud par byed pa yin te /",
    "K10D0335_H0339:414b-16": "gang 'khar gsil 'dzin par byed pa yin zhe na /",
    "K10D0335_H0339:414b-17": "sdug bsngal dang /",
    "K10D0335_H0339:414b-18": "stong pa dang /",
    "K10D0335_H0339:414b-19": "khams gsum gyi nyon mongs pa'i kun nas dkris par khong du chud pa dang /",
    "K10D0335_H0339:414b-20": "bden pa bzhi dang /",
    "K10D0335_H0339:414b-21": "rten cing 'brel bar 'byung ba bcu gnyis po 'di",
    "K10D0335_H0339:414b-22": "dag gsal bar rtogs par 'gyur ba'i phyir khong du",
    "K10D0335_H0339:414b-23": "chud par byed pa zhes bya'o //",
    "K10D0335_H0339:414b-24": "'khar gsil zhes bya ba ni nga rgyal med par byed pa yin te /",
    "K10D0335_H0339:415a-0": "gang 'khar gsil 'dzin pa de dag nga rgyal gyi las @415a *//",
    "K10D0335_H0339:415a-1": "rab tu spong bar 'gyur ba'i phyir nga rgyal med par byed pa zhes bya'o //",
    "K10D0335_H0339:415a-2": "'khar gsil zhes bya ba ni rgyang bsrings pa yin te /",
    "K10D0335_H0339:415a-3": "gang 'khar gsil 'di 'dzin pa'i gang zag gang yin",
    "K10D0335_H0339:415a-4": "pa de dag 'dod pa lnga thag ring du byed",
    "K10D0335_H0339:415a-5": "pas de dag 'dod pas sred pa'i kun nas dkris",
    "K10D0335_H0339:415a-6": "pa spong ba dang /",
    "K10D0335_H0339:415a-7": "phung po lnga po rnams rnam par 'thor ba dang /",
    "K10D0335_H0339:415a-8": "srid pa lnga po dag yongs su spong ba dang /",
    "K10D0335_H0339:415a-9": "mya ngan las 'das pa la phyogs shing 'du byed",
    "K10D0335_H0339:415a-10": "kyi las kyang thag ring du spong ba'i phyir rgyang",
    "K10D0335_H0339:415a-11": "bsrings pa zhes bya'o //",
    "K10D0335_H0339:415a-12": "'khar gsil zhes bya ba ni len par byed pa yin te /",
    "K10D0335_H0339:415a-13": "gang 'khar gsil 'dzin par byed pa de dag sangs rgyas rnams kyi tshul khrims dang /",
    "K10D0335_H0339:415a-14": "ting nge 'dzin dang /",
    "K10D0335_H0339:415a-15": "shes rab rin po che blangs pas rnam par grol",
    "K10D0335_H0339:415a-16": "ba thob par 'gyur ba'i phyir len par byed pa",
    "K10D0335_H0339:415a-17": "zhes bya'o // 'khar gsil zhes bya ba ni yongs su grub par 'gyur ba yin te /",
    "K10D0335_H0339:415a-18": "gang 'khar gsil 'dzin pa dag sangs rgyas kyi chos kyi sde snod mngon par grub pa dang /",
    "K10D0335_H0339:415a-19": "ji ltar bstan pa bzhin du bsgrubs pas ma nyams",
    "K10D0335_H0339:415a-20": "par phun sum tshogs par 'gyur ba'i phyir mngon par",
    "K10D0335_H0339:415a-21": "'grub par 'gyur ba zhes bya'o //",
    "K10D0335_H0339:415a-22": "bcom ldan 'das kyis bka' stsal pa /",
    "K10D0335_H0339:415a-23": "'od srung /",
    "K10D0335_H0339:415b-0": "'khar gsil zhes bya ba'i yi ge'i @415b don rgya",
    "K10D0335_H0339:415b-1": "che zhing mang bas yongs su rdzogs par brjod mi",
    "K10D0335_H0339:415b-2": "nus kyang khyed kyis re zhig de bzhin du yongs",
    "K10D0335_H0339:415b-3": "su gzung bar bya'o //",
    "K10D0335_H0339:415b-4": "bcom ldan 'das la 'od srung gis 'di skad ces gsol to //",
    "K10D0335_H0339:415b-5": "bcom ldan 'das /",
    "K10D0335_H0339:415b-6": "'khar gsil zhes bya ba'i don ni de lta bu lags ni /",
    "K10D0335_H0339:415b-7": "ci'i slad du ye shes kyi 'khar ba zhes bya",
    "K10D0335_H0339:415b-8": "bgyi ba nas dran pa nye bar gzhag pa'i don",
    "K10D0335_H0339:415b-9": "gyi spyod pa zhes bgyi ba'i bar gyi don gang",
    "K10D0335_H0339:415b-10": "lags pa bcom ldan 'das kyis bka' bshad du gsol",
    "K10D0335_H0339:415b-11": "/ bcom ldan 'das kyis bka' stsal pa /",
    "K10D0335_H0339:415b-12": "'khar gsil zhes bya ba ni ye shes kyi spyod pa bsgrub pa dang /",
    "K10D0335_H0339:415b-13": "mang du thos pa rgya cher sgrub pa dang /",
    "K10D0335_H0339:415b-14": "'jig rten dang /",
    "K10D0335_H0339:415b-15": "'jig rten las 'das pa'i shes rab dang /",
    "K10D0335_H0339:415b-16": "dge ba dang /",
    "K10D0335_H0339:415b-17": "mi dge ba dang /",
    "K10D0335_H0339:415b-18": "'dus byas dang /",
    "K10D0335_H0339:415b-19": "'dus ma byas dang /",
    "K10D0335_H0339:415b-20": "zag pa dang bcas pa dang /",
    "K10D0335_H0339:415b-21": "zag pa med pa rnam par thogs pa med par",
    "K10D0335_H0339:415b-22": "khong du chud cing shes rab mngon par 'grub par",
    "K10D0335_H0339:415b-23": "byed pa'i phyir ye shes kyi 'khar ba zhes kyang",
    "K10D0335_H0339:415b-24": "bya'o // tshul khrims dam por srung ba dang /",
    "K10D0335_H0339:415b-25": "bzod pa dang /",
    "K10D0335_H0339:415b-26": "bsam gtan la sems rtse gcig tu g-yeng ba med par bsgom pa dang /",
    "K10D0335_H0339:415b-27": "rtag tu bsod nams kyi las bsgrubs pas mgo'am /",
    "K10D0335_H0339:416a-0": "thod la me bar ba bzhin du skad cig tsam du'ang mi gtong ba'i phyir @416a *//",
    "K10D0335_H0339:416a-1": "yon tan gyi 'khar ba zhes bya'o //",
    "K10D0335_H0339:416a-2": "'khar gsil 'di yongs su 'di 'dzin pa gang yin",
    "K10D0335_H0339:416a-3": "pa de dag ni gang gi spyod pa rnam pa",
    "K10D0335_H0339:416a-4": "bcu drug po 'di lta ste /",
    "K10D0335_H0339:416a-5": "bden pa bzhi po sdug bsngal dang /",
    "K10D0335_H0339:416a-6": "kun 'byung ba dang /",
    "K10D0335_H0339:416a-7": "'gog pa dang /",
    "K10D0335_H0339:416a-8": "lam dang /",
    "K10D0335_H0339:416a-9": "tshad med pa bzhi po byams pa dang /",
    "K10D0335_H0339:416a-10": "snying rje dang /",
    "K10D0335_H0339:416a-11": "dga' ba dang /",
    "K10D0335_H0339:416a-12": "btang snyoms dang /",
    "K10D0335_H0339:416a-13": "bsam gtan bzhi po bsam gtan dang po dang /",
    "K10D0335_H0339:416a-14": "bsam gtan gnyis pa dang /",
    "K10D0335_H0339:416a-15": "bsam gtan gsum pa dang /",
    "K10D0335_H0339:416a-16": "bsam gtan bzhi pa dang /",
    "K10D0335_H0339:416a-17": "gzugs med pa'i snyoms par 'jug pa bzhi po nam mkha' mtha' byas skye mched dang /",
    "K10D0335_H0339:416a-18": "rnam shes mtha' byas skye mched dang /",
    "K10D0335_H0339:416a-19": "ci'ang med pa'i skye mched dang /",
    "K10D0335_H0339:416a-20": "'du shes med 'du shes med min gyi skye mched kyi phun sum tshogs pa dang /",
    "K10D0335_H0339:416a-21": "gzhan yang /",
    "K10D0335_H0339:416a-22": "spyod pa sum cu rtsa bdun po /",
    "K10D0335_H0339:416a-23": "'di lta ste /",
    "K10D0335_H0339:416a-24": "byang chub kyi phyogs kyi chos sum cu rtsa bdun",
    "K10D0335_H0339:416a-25": "phun sum tshogs shing chos de dag gsal bar rnam",
    "K10D0335_H0339:416a-26": "par byed pa dang /",
    "K10D0335_H0339:416a-27": "bdag nyid kyi lus kyis mngon sum du byas pas sgra'i rjes su mi 'brang ba dang /",
    "K10D0335_H0339:416a-28": "chos de dag la bdag nyid rnam par rtsen pa dang /",
    "K10D0335_H0339:416a-29": "stong pa nyid dang /",
    "K10D0335_H0339:416a-30": "mtshan ma med pa dang /",
    "K10D0335_H0339:416b-0": "smon pa med pa'i rnam par thar pa'i sgor @416b",
    "K10D0335_H0339:416b-1": "'jug pa la rang dbang du gyur cing dga' ba",
    "K10D0335_H0339:416b-2": "med pa gang yin pa de ni 'phags pa zhes",
    "K10D0335_H0339:416b-3": "bya ste / nang yon tan de lta bu dang",
    "K10D0335_H0339:416b-4": "ldan pas phyi rol 'khar gsil 'dzin pa yin te;",
    "K10D0335_H0339:416b-5": "'dis ni gang gdon mi za bar 'phags pa'i yon",
    "K10D0335_H0339:416b-6": "tan tshul khrims dang /",
    "K10D0335_H0339:416b-7": "bzod pa dang /",
    "K10D0335_H0339:416b-8": "bsam gtan dang /",
    "K10D0335_H0339:416b-9": "shes rab dang /",
    "K10D0335_H0339:416b-10": "rig pa gsum dang /",
    "K10D0335_H0339:416b-11": "mngon par shes pa drug dang /",
    "K10D0335_H0339:416b-12": "rnam par thar pa brgyad po rnams phun sum tshogs pa yin te /",
    "K10D0335_H0339:416b-13": "gang zag de 'phags pa yin par mtshon pa nyid",
    "K10D0335_H0339:416b-14": "kyis gus pa skyed par 'gyur ba'i phyir 'phags pa'i",
    "K10D0335_H0339:416b-15": "gang zag gi rtags zhes bya'o //",
    "K10D0335_H0339:416b-16": "skyes bu dam par mtshon pa zhes bya ba ni",
    "K10D0335_H0339:416b-17": "nang na ye shes kyi ngo bo nyid dang ldan",
    "K10D0335_H0339:416b-18": "pas dam pa zhes bya ste /",
    "K10D0335_H0339:416b-19": "gang zag de 'phags pa yin par mtshon pa nyid",
    "K10D0335_H0339:416b-20": "kyis gus pa skyed par 'gyur ba'i phyir 'phags pa'i",
    "K10D0335_H0339:416b-21": "nang na ye shes kyi ngo bo nyid dang ldan",
    "K10D0335_H0339:416b-22": "pas yon tan gyi gzhi sgrub pa dang /",
    "K10D0335_H0339:416b-23": "chos gong nas gong du rtsol zhing legs par sgrub",
    "K10D0335_H0339:416b-24": "par byed do zhes ston par byed pa'i phyir skyes",
    "K10D0335_H0339:416b-25": "bu dam par mtshon pa zhes bya'o //",
    "K10D0335_H0339:416b-26": "gang zag gsal ba de ring por mi thogs par",
    "K10D0335_H0339:416b-27": "shes rab kyis mngon par grub nas 'dus ma byas",
    "K10D0335_H0339:416b-28": "kyi gnas rab tu zhi zhing dben pa mya ngan",
    "K10D0335_H0339:416b-29": "las 'das pa'i bde ba don dam pa'i gnas kyi",
    "K10D0335_H0339:417a-0": "lam du 'jug par 'gyur ro zhes shes par @417a",
    "K10D0335_H0339:417a-1": "*// byed pa'i phyir lam gyi chos la phyogs pa'i rgyal mtshan zhes bya'o //",
    "K10D0335_H0339:417a-2": "rjes su dran pa'i rnam par bzhag pa'i don gyi",
    "K10D0335_H0339:417a-3": "spyod pa zhes bya ba ni 'khor ba 'di rim",
    "K10D0335_H0339:417a-4": "pa gsum dang ldan par dum bu gsum gyi rim",
    "K10D0335_H0339:417a-5": "pa mthong ba nyid kyis ngan song gsum gyi sdug",
    "K10D0335_H0339:417a-6": "bsngal rjes su dran nas tshul khrims dang /",
    "K10D0335_H0339:417a-7": "ting nge 'dzin dang /",
    "K10D0335_H0339:417a-8": "shes rab sgom par byed pa dang /",
    "K10D0335_H0339:417a-9": "gnod pa gsum po rga ba dang /",
    "K10D0335_H0339:417a-10": "na ba dang /",
    "K10D0335_H0339:417a-11": "'chi ba rjes su dran na dug gsum po 'dod chags dang /",
    "K10D0335_H0339:417a-12": "zhe sdang dang /",
    "K10D0335_H0339:417a-13": "gti mug yongs su sil bar byed pa dang /",
    "K10D0335_H0339:417a-14": "khams gsum po dag mi rtag pa yin pa nyid",
    "K10D0335_H0339:417a-15": "du rjes su dran nas dkon mchog gsum la mngon",
    "K10D0335_H0339:417a-16": "par yid ches shing gus pa dang /",
    "K10D0335_H0339:417a-17": "srid pa gsum bsal ba dang /",
    "K10D0335_H0339:417a-18": "dag pa gtsang ba dang /",
    "K10D0335_H0339:417a-19": "las rnam gsum rnam par spyad pa dang /",
    "K10D0335_H0339:417a-20": "rig pa gsum dang ldan par 'dod pa dang /",
    "K10D0335_H0339:417a-21": "rnam par thar ba gsum la 'jug pa dang /",
    "K10D0335_H0339:417a-22": "rjes su dran pa drug gi gnas gsum thob pa dang /",
    "K10D0335_H0339:417a-23": "ye shes thag ring du byed pa gsum rtogs par",
    "K10D0335_H0339:417a-24": "'gyur ba'i phyir dum bu gsum rim par rnam par",
    "K10D0335_H0339:417a-25": "bzhag pa yin no //",
    "K10D0335_H0339:417a-26": "gzhan yang /",
    "K10D0335_H0339:417a-27": "bzhi sgril du byas pa ni skye ba rnam pa bzhi yongs su bcad pa dang /",
    "K10D0335_H0339:417a-28": "bden pa bzhi rjes su dran par bya ba dang /",
    "K10D0335_H0339:417a-29": "tshad med pa bzhi sgom pa dang /",
    "K10D0335_H0339:417b-0": "@417b bsam gtan bzhi la 'jug par bya ba dang /",
    "K10D0335_H0339:417b-1": "snyoms par 'jug pa bzhi yongs su dag par bya ba dang /",
    "K10D0335_H0339:417b-2": "dran pa nye bar gzhag pa bzhi rab tu bstan pa dang /",
    "K10D0335_H0339:417b-3": "yang dag pa spong ba bzhi bstan par bya ba dang /",
    "K10D0335_H0339:417b-4": "ting nge 'dzin rkang pa bzhi thob par bya ba'i",
    "K10D0335_H0339:417b-5": "phyir bzhi sgril du rnam par bzhag pa yin no",
    "K10D0335_H0339:417b-6": "// dbus kyi shing gtogs par rnam par gzhag pa ni lta ba lnga po dag spang ba dang /",
    "K10D0335_H0339:417b-7": "'gro ba lnga po dag gi 'khor ba'i sdug bsngal gyi 'khrug pa yongs su spong ba dang /",
    "K10D0335_H0339:417b-8": "dbang po lnga sgom pa dang /",
    "K10D0335_H0339:417b-9": "stobs lnga dang ldan par bya ba dang /",
    "K10D0335_H0339:417b-10": "sgrib pa lnga po dag bsal ba dang /",
    "K10D0335_H0339:417b-11": "phung po lnga po dag rnam par gshig pa dang /",
    "K10D0335_H0339:417b-12": "cha lnga dang ldan pa'i chos kyi sku thob par",
    "K10D0335_H0339:417b-13": "bya ba'i phyir rnam pa lngar bzhag pa yin no",
    "K10D0335_H0339:417b-14": "// sil sgril bcu gnyis su bstan pa ni rten",
    "K10D0335_H0339:417b-15": "cing 'brel bar 'gyur ba yan lag bcu gnyis su",
    "K10D0335_H0339:417b-16": "dran par bya zhing thogs pa med par bya ba",
    "K10D0335_H0339:417b-17": "// dang / sgo bcu gnyis pa'i bsam gtan bsgom par bya ba dang /",
    "K10D0335_H0339:417b-18": "sems la skyon med par rjes su dran par bya'o //",
    "K10D0335_H0339:417b-19": "rim pa gsum dang bzhi sgril du bsdus te /",
    "K10D0335_H0339:417b-20": "grangs bdun du bstan pa ni de bzhin gshegs pa'i",
    "K10D0335_H0339:417b-21": "byang chub kyi yan lag bdun gyi chos rjes su",
    "K10D0335_H0339:417b-22": "dran par bya ba dang /",
    "K10D0335_H0339:417b-23": "'phags pa'i nor bdun mngon par bsgrub par bya'o //",
    "K10D0335_H0339:418a-0": "mar @418a *//",
    "K10D0335_H0339:418a-1": "rtse gtogs par brgyad du bstan pa ni lam yan",
    "K10D0335_H0339:418a-2": "lag brgyad pa rjes su bstan par bya ba dang",
    "K10D0335_H0339:418a-3": "/ rnam par thar pa brgyad thob par bya ba dang /",
    "K10D0335_H0339:418a-4": "mi khom pa brgyad yongs su bsal ba'i phyir rnam pa brgyad bstan pa yin no //",
    "K10D0335_H0339:418a-5": "'khar gsil gyi don mdor bstan pa de lta bu",
    "K10D0335_H0339:418a-6": "yin pas khyed kyis legs par yongs su gzung bar",
    "K10D0335_H0339:418a-7": "bya'o // bcom ldan 'das la 'od srung gis gsol pa /",
    "K10D0335_H0339:418a-8": "bcom ldan 'das /",
    "K10D0335_H0339:418a-9": "'phags pa'i gsung rab la ji skad bstan pa bzhin",
    "K10D0335_H0339:418a-10": "du 'tshal lo zhes gsol to; ;de nas 'od srung",
    "K10D0335_H0339:418a-11": "chen pos yang bcom ldan 'das la 'di skad ces",
    "K10D0335_H0339:418a-12": "gsol to // bcom ldan 'das /",
    "K10D0335_H0339:418a-13": "dus gsum gyi de bzhin gshegs pa rnams kyi chos kun mtshungs pa zhig lags sam /",
    "K10D0335_H0339:418a-14": "bcom ldan 'das kyis bka' stsal pa /",
    "K10D0335_H0339:418a-15": "kha cig 'khar ba mtshungs kyang spyod pa mi mtshungs",
    "K10D0335_H0339:418a-16": "pas kha cig tshe na ni bzhi sgril du byas",
    "K10D0335_H0339:418a-17": "pa'o // kha cig gi tshe na ni nyis sgril du byas pa ste /",
    "K10D0335_H0339:418a-18": "sil sgril gyi grangs la ni bye brag tu gyur pa med do //",
    "K10D0335_H0339:418a-19": "nga ni deng 'dir bzhi sgril sil sgril bcu gnyis su byas pa'i bstan pa de spyod do //",
    "K10D0335_H0339:418a-20": "gnyis sgril du byas pa ni de bzhin gshegs pa 'od srung gis rnam par bzhag pa yin te /",
    "K10D0335_H0339:418b-0": "sems can rnams bden pa gnyis po kun @418b rdzob kyi bden pa dang /",
    "K10D0335_H0339:418b-1": "don dam pa'i bden pa rjes su dran par bya",
    "K10D0335_H0339:418b-2": "ba'i ched du don 'di rnam par bzhag pa yin",
    "K10D0335_H0339:418b-3": "no // de'i tshe bcom ldan 'das kyis de skad",
    "K10D0335_H0339:418b-4": "ces bka' stsal nas tshe dang ldan pa 'od srung",
    "K10D0335_H0339:418b-5": "chen po 'khor stong nyis brgya dang /",
    "K10D0335_H0339:418b-6": "'khor 'dus pa chen po rnams shin tu dga' zhing gus pas mngon par bstod do //"
}