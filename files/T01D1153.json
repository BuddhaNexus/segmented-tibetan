{
    "T01D1153:195a-0": "@195a # // rgya gar skad du /",
    "T01D1153:195a-1": "shr'i m'a nma h'a bo dhi bha tt'a ra ka sya sto tram /",
    "T01D1153:195a-2": "bod skad du /",
    "T01D1153:195a-3": "dpal ldan rje btsun byang chub chen po'i bstod pa /",
    "T01D1153:195a-4": "sangs rgyas la phyag 'tshal lo //",
    "T01D1153:195a-5": "pad dkar spyan mnga' rdzogs sangs rgyas //",
    "T01D1153:195a-6": "thugs rje'i go 'phang thams cad mkhyen //",
    "T01D1153:195a-7": "sh'akya seng ge kun du bzang //",
    "T01D1153:195a-8": "ston pa la ni bdag phyag 'tshal //",
    "T01D1153:195a-9": "dpal stug dpal ldan gtso bo ste //",
    "T01D1153:195a-10": "zhi mdzad tshul khrims phung po can //",
    "T01D1153:195a-11": "zhi ba dpal ldan dpal mdzad pa //",
    "T01D1153:195a-12": "zhi ba'i sku mngar bdag phyag 'tshal //",
    "T01D1153:195a-13": "grub pa bdag med gsung mdzad pa //",
    "T01D1153:195a-14": "kha na ma tho'i gnas ma mchis//",
    "T01D1153:195a-15": "lugs mkhyen dri ma mi mnga'i bdag / rnyog mi mnga' la bdag phyag 'tshal //",
    "T01D1153:195a-16": "'gran zla nga rgyal mi mnga' zhing //",
    "T01D1153:195a-17": "rnam rtog mi mnga' de bzhin gshegs //",
    "T01D1153:195a-18": "nyon mongs kun gyis mi bsgul pa //",
    "T01D1153:195a-19": "spros mi mnga' la bdag phyag 'tshal //",
    "T01D1153:195a-20": "sna tshogs dbang phyug rnam grol mkhyen //",
    "T01D1153:195a-21": "sna tshogs gzugs can rnam par 'dren //",
    "T01D1153:195a-22": "sna tshogs mtshan rnams yang dag rdzogs //",
    "T01D1153:195a-23": "'dod chags bral la bdag phyag 'tshal //",
    "T01D1153:195a-24": "gdul dka' 'dul mdzad sems can mchog / dag pa thub pa zas gtsang sras //",
    "T01D1153:195a-25": "bde gshegs legs rtogs zhi mdzad pa //",
    "T01D1153:195a-26": "dge bar grags la bdag phyag 'tshal //",
    "T01D1153:195a-27": "rnyog pa las grol 'dod pa'i dgra / rnyog pa mi mnga' pad+ma 'chang //",
    "T01D1153:195a-28": "mdzes pa'i sku mnga' thugs brtse'i snod //",
    "T01D1153:195a-29": "pad+ma'i 'od mngar bdag phyag 'tshal //",
    "T01D1153:195a-30": "blo gros chen po brtson 'grus che //",
    "T01D1153:195a-31": "stobs chen pha rol gnon pa po //",
    "T01D1153:195a-32": "mchod pa chen po bstan pa che //",
    "T01D1153:195a-33": "sgra gcan chen por bdag phyag 'tshal //",
    "T01D1153:195a-34": "rig dang zhabs ni phun sum tshogs //",
    "T01D1153:195a-35": "sna tshogs dbang po dri med 'od //",
    "T01D1153:195a-36": "rnam dul cha byad yangs pa can //",
    "T01D1153:195a-37": "skyon dang bral la bdag phyag 'tshal //",
    "T01D1153:195a-38": "'phags pa gtsang mdzad kun la sman //",
    "T01D1153:195a-39": "gzhan gyis mi thub nyams mi mnga' //",
    "T01D1153:195a-40": "bdag dang gzhan la phan pa'i mgon //",
    "T01D1153:195a-41": "dpag med 'od mngar bdag phyag 'tshal //",
    "T01D1153:195a-42": "lha yi lha ste lha chen po //",
    "T01D1153:195a-43": "lha yis phyag byas zad mi mnga' //",
    "T01D1153:195a-44": "tshad mar gyur pa lha yi dbang //",
    "T01D1153:195a-45": "lha rdzas gzugs mngar bdag phyag 'tshal //",
    "T01D1153:195a-46": "don dam mchog tu gsal mdzad pa //",
    "T01D1153:195b-0": "@195b mchog gi dbang phyug dam pa ste //",
    "T01D1153:195b-1": "mchog tu gzhan la phan mdzad pa //",
    "T01D1153:195b-2": "bcom ldan de la bdag phyag 'tshal //",
    "T01D1153:195b-3": "bdud bzhi'i dgra las rnam par rgyal //",
    "T01D1153:195b-4": "zhi ba zhi mdzad de nyid mkhyen //",
    "T01D1153:195b-5": "de nyid snying bo rtag tu spyod //",
    "T01D1153:195b-6": "ded dpon la ni bdag phyag 'tshal //",
    "T01D1153:195b-7": "dbang po thul ba nyon mongs thul //",
    "T01D1153:195b-8": "rgyal ba'i dbang po skyes bu mchog / tshangs pa dam pa mchog gyur pa //",
    "T01D1153:195b-9": "bsod nams zhing la bdag phyag 'tshal //",
    "T01D1153:195b-10": "'dod chags bral ba bcom ldan 'das //",
    "T01D1153:195b-11": "khyod kyi sku nyid la bstod pas //",
    "T01D1153:195b-12": "dmyal ba'i me nang gnas pa rnams //",
    "T01D1153:195b-13": "bsil ba'i gnas ni thob gyur cig /",
    "T01D1153:195b-14": "dpal ldan rje btsun byang chub chen po'i bstod pa mchog sred kyi zhal snga nas mdzad pa'o //",
    "T01D1153:195b-15": "'di yang gangs can skad nyid du //",
    "T01D1153:195b-16": "rje btsun sprul pa'i sku mchog gi //",
    "T01D1153:195b-17": "bka' bzhin zha lu lo ts'a ba //"
}