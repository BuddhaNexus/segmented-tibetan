{
    "T02D2831:176a-0": "@176a * // bcom ldan 'das spyan ras gzigs mgon po la phyag 'tshal lo //",
    "T02D2831:176a-1": "dpal ldan 'od zer gzi brjid 'bar ba'i rgyal po ser sprin rab mthug sreg par mdzad //",
    "T02D2831:176a-2": "yig gnyis gdug pa'i stobs 'joms nga ro mi bzad nam mkha'i ngos la gang rgyangs sgrogs //",
    "T02D2831:176a-3": "zhal gsum phyag drug dkar dmar mthing ga aindra'i mdog ldan rdo rje mda' gzhu thal mo brdebs //",
    "T02D2831:176a-4": "me dpung sdigs mdzub ral gri'i gshog bsnams dbang po'i rgyal po spyan ras gzigs dbang la phyag 'tshal //",
    "T02D2831:176a-5": "de nas ser ba bzlog pa bshad par bya ste /",
    "T02D2831:176a-6": "lha dang klu la sogs pa khros pa dang /",
    "T02D2831:176a-7": "'byung ba nyid kyi dbang ngam /",
    "T02D2831:176a-8": "grong khyer pa rnams kyi don ma yin pa'i las kyi stobs las kyang rung ste /",
    "T02D2831:176a-9": "dus dang dus ma yin pa'i gnod pa ni 'di lta ste /",
    "T02D2831:176a-10": "du ba'i mdog dang /",
    "T02D2831:176a-11": "rgya mtsho rlung gis bskyod pa'i rlabs lta bu'i sprin gyi phung po 'khrigs shing /",
    "T02D2831:176a-12": "'brug gi sgra kun du mi bzad pas klad pa 'gems pa lta bu dang /",
    "T02D2831:176a-13": "gnam lcags dang ser ba drag po 'bab pa'i ltas ngan mngon du gyur pa na /",
    "T02D2831:176a-14": "byang chub sems dpa' grong khyer pa rnams dang /",
    "T02D2831:176a-15": "skye bo mang po la snying brtse bas gdung ba'i yid can /",
    "T02D2831:176a-16": "bdag gi don btang nas gzhan gyi nye bar mkho",
    "T02D2831:176a-17": "ba la lhag par chags pas zil gyis mnan pa",
    "T02D2831:176a-18": "dag /'byung po dpag tu med pa la phan pa",
    "T02D2831:176a-19": "dang bde ba'i phyir /",
    "T02D2831:176a-20": "'phags pa spyan ras gzigs dbang phyug drag po chen",
    "T02D2831:176a-21": "po 'od zer 'bar ba'i gzi brjid kyi rgyal po",
    "T02D2831:176a-22": "ltas ngan pa thams cad rnam par 'jig par mdzad",
    "T02D2831:176a-23": "pa'i rigs kyi rgyal po 'di yang dag par dran",
    "T02D2831:176a-24": "par bya'o // de zhal g-yas dkar lha bsrung ba //",
    "T02D2831:176a-25": "g-yon pa dmar po mi yi rje //",
    "T02D2831:176a-26": "dbus gnas mthing ga klu 'dul grags //",
    "T02D2831:176a-27": "spyan gsum mche gtsigs khros pa'o //",
    "T02D2831:176a-28": "g-yas g-yon dang po mda' gzhu'i phyag / gnyis pa gnyis ni thal mo brdebs //",
    "T02D2831:176a-29": "gsum pa'i phyag na me dpung ste //",
    "T02D2831:176b-0": "g-yon pa sdigs mdzub bsgreng @176b ba nyid //",
    "T02D2831:176b-1": "sgron shing dud mdog sku chen 'gying //",
    "T02D2831:176b-2": "ral gri'i gshog brgyangs spu 'thul pa //",
    "T02D2831:176b-3": "shin tu za byed rngam pa che //",
    "T02D2831:176b-4": "'jigs pa'i zhabs bgrad 'jigs pa'o //",
    "T02D2831:176b-5": "thugs ka lte bar pad nyir [?] ni //",
    "T02D2831:176b-6": "h'um phat sdo dang dmar ba yi //",
    "T02D2831:176b-7": "yi ge gnyis bsam sngags kyis bskor //",
    "T02D2831:176b-8": "de gsang sngags kyi rgyal po 'di//",
    "T02D2831:176b-9": "aom hr'i:a'ary'a ba lo ki te shva r'a ya aa",
    "T02D2831:176b-10": "ti kro dha ma h'a dza la sarba tu sa",
    "T02D2831:176b-11": "ra ha ra ha ra /",
    "T02D2831:176b-12": "da ha da ha /",
    "T02D2831:176b-13": "sh'ighram ludhi m'ar ya phat /",
    "T02D2831:176b-14": "thal mo g-yas la pha dkar dang //",
    "T02D2831:176b-15": "g-yon la ta nag bkod nas ni //",
    "T02D2831:176b-16": "brdabs pas me lce 'bar ba yis //",
    "T02D2831:176b-17": "dpa' bos ser ba rnam par bzlog / mig gnyis nyi ma'i dkyil 'khor dang //",
    "T02D2831:176b-18": "smin ma khro gnyer glog rgyun dang //",
    "T02D2831:176b-19": "shangs las me stag zhal las kyang //",
    "T02D2831:176b-20": "lce 'bar phu: yis btab pas kyang //",
    "T02D2831:176b-21": "de las rang nyid 'dod thag gru //",
    "T02D2831:176b-22": "mkhas pas yid kyis mtshams bcad de //",
    "T02D2831:176b-23": "sprin tshogs 'o ma can gyi khri //",
    "T02D2831:176b-24": "bsnol bas chu gzhag gis byug bya //",
    "T02D2831:176b-25": "gang tshe dus la bab gyur pa //",
    "T02D2831:176b-26": "de tshe rngam pa'i stang stabs kyis //",
    "T02D2831:176b-27": "rngam par byas la me dpung 'bar //",
    "T02D2831:176b-28": "bskal pa'i me ltar mkha' ga yogs 'gyur //",
    "T02D2831:176b-29": "sngags phreng gsum mam bdun nam dgu //",
    "T02D2831:176b-30": "yang na nyi shu rtsa gcig brjod //",
    "T02D2831:176b-31": "skad cig de la rdo rje yi //",
    "T02D2831:176b-32": "pha bong nyid kyang zhu bar 'gyur //"
}