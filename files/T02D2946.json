{
    "T02D2946:25b-0": "@25b * // dpal rdo rje rnam par 'joms pa la phyag 'tshal lo //",
    "T02D2946:25b-1": "lha mo brgyad kyi dkyil 'khor du dbang bskur bar",
    "T02D2946:25b-2": "'dod pas sgrub pa po dam tshig dang ldan pas",
    "T02D2946:25b-3": "gnas khang yid dang mthun par lha mo brgyad kyi",
    "T02D2946:25b-4": "dkyil 'khor bzhengs te /",
    "T02D2946:25b-5": "sa cho ga dang sta gon la sogs pa rdzogs par bya ste /",
    "T02D2946:25b-6": "stegs bu gru bzhi tshad dang ldan pa la thig btab la /",
    "T02D2946:25b-7": "tshon dgye ste /",
    "T02D2946:25b-8": "padma 'dab ma brgyad pa dmar po la lte ba",
    "T02D2946:25b-9": "sngon po padma bcas pa mu khyud ser po la",
    "T02D2946:25b-10": "/ aa dkar pos bskor pa khyams dang sgo rigs dang 'dra ba bri ba'o //",
    "T02D2946:25b-11": "bum pa dgu rgyan rnams kyis legs bar brgyan pa la gtso bo nas brtsams te /",
    "T02D2946:25b-12": "lha so so'i phyag mtshan gur gum dang mtshal bsres la gdab po //",
    "T02D2946:25b-13": "sgo bzhi la seng ldeng gi phur pa bzhi btsugs la dar le brgan gyi cod pan gdags so //",
    "T02D2946:25b-14": "de nas lha mo dang gtso bo dang de dag",
    "T02D2946:25b-15": "so so'i sngags dang phyag rgya dkyil 'khor gyi cho",
    "T02D2946:25b-16": "ga nas 'byung ba bzhin /",
    "T02D2946:25b-17": "spyan drangs la so so'i bum pa'i nang du bzhugs su gsol te /",
    "T02D2946:25b-18": "lte ba'i bum pa las rdo rje rnam 'joms sku",
    "T02D2946:25b-19": "mdog sngon po phyag gnyis kyis thugs dkar bum pa",
    "T02D2946:25b-20": "'dzin pa / bum pa'i kha sna tshogs rdo rjes bcad pa /",
    "T02D2946:25b-21": "sku la ratna'i rgyan sna tshogs pas brgyan pa /",
    "T02D2946:25b-22": "dbu la don yod grub pas brgyan par bsgom /",
    "T02D2946:25b-23": "shar du padma la mu tig dkar pos phyag gnyis thugs kar dpal be'ur 'dzin pa'o //",
    "T02D2946:25b-24": "shar lhor 'joms byed dkar mo 'khor lo bsnams pa'o //",
    "T02D2946:25b-25": "lhor rgyas pa sngon mo phyag gnyis padma bsnams pa'o //",
    "T02D2946:25b-26": "lho nub tu rnam rgyal sngon mo phyag gnyis stag gi rgyal mtshan bsnams pa'o /",
    "T02D2946:26a-0": "@26a * // nub tu lha mo dkar sham dmar mo phyag gnyis gdugs 'dzin pa'o //",
    "T02D2946:26a-1": "nub byang du mdangs can ma dmar mo phyag gnyis gser gyi bum pa 'dzin pa'o //",
    "T02D2946:26a-2": "byang du yid gzhungs ma ljang ser phyag na dung bsnams ba'o //",
    "T02D2946:26a-3": "byang shar du yid bzangs ma ljang ser phyag gnyis na g-yung drung 'khyil pa bsnams pa'o //",
    "T02D2946:26a-4": "lha mo de dag kyang rin po che'i rgyan sna tshogs pas brgyan pa'o //",
    "T02D2946:26a-5": "dbu la don yod grub pa 'am rnam 'joms kyis brgyan pa'o //",
    "T02D2946:26a-6": "las dang rdo rje nges par rdzogs pa rnams rnam par bsgom par bya'o //",
    "T02D2946:26a-7": "de nas de dag gi thugs kar zla ba'i dkyil",
    "T02D2946:26a-8": "'khor gyi steng du a'a li'i phreng ba las so",
    "T02D2946:26a-9": "so'i sngags kyi rang sgra grag par dmigs te /",
    "T02D2946:26a-10": "dkyil 'khor gyi cho ga bzhin du so so'i sngags",
    "T02D2946:26a-11": "dang phyag rgyas ye shes kyi dkyil 'khor spyan drangs",
    "T02D2946:26a-12": "la / mchod pa dang bstod pa dang /",
    "T02D2946:26a-13": "'dod pa'i don la gsol ba gdab pa la sogs pa byas la /",
    "T02D2946:26a-14": "de nas bdag nyid khrus byas la gos sar pa gyon te bzlas pa brtsam par bya'o //",
    "T02D2946:26a-15": "de yang bum par lha so so'i thugs ka'i sngags kyi rang sgra dang /",
    "T02D2946:26a-16": "phyi rol du 'byung ba sna tshogs pa'i rang sgra dang /",
    "T02D2946:26a-17": "bdag nyid kyis brjod pa'i rang sgra dang gsum la dmigs la /",
    "T02D2946:26a-18": "aom ma ti sthi ra badzra h'um phat /",
    "T02D2946:26a-19": "aom shru ti sthi ra badzra h'um phat /",
    "T02D2946:26a-20": "aom pra ti sbri ra badzra h'um phat /",
    "T02D2946:26a-21": "aom aa pra ti ha ta badzra h'um phat /",
    "T02D2946:26a-22": "aom aa mo gha badzra h'um phat /",
    "T02D2946:26a-23": "aom ae hye hi badzra h'um phat /",
    "T02D2946:26a-24": "aom sh'i ghram badzra h'um phat /",
    "T02D2946:26a-25": "aom dha sa bya badzra h'um phat /",
    "T02D2946:26a-26": "ces bum pa re la brgya rtsa brgyad phul te /",
    "T02D2946:26a-27": "mchod pa lnga'i rdzas rdo rje'i chus bsang gtor byas te dbul ba dang /",
    "T02D2946:26a-28": "gtso bo dang lha mo brgyad kyis drangs te /",
    "T02D2946:26a-29": "so so'i spyan drang ba dang /",
    "T02D2946:26a-30": "bzhugs su gsol ba dang /",
    "T02D2946:26a-31": "phyag btsal ba dang /",
    "T02D2946:26a-32": "bstod pa bya'o //",
    "T02D2946:26a-33": "de ltar rdzogs nas phyogs skyong rnams dang bgegs rnams kyi gtor ma btang la bstod pa bya ste /",
    "T02D2946:26a-34": "rnam dag rjes su dran par bya'o //",
    "T02D2946:26a-35": "de nas slob ma dkyil 'khor du gzhug pa dang /",
    "T02D2946:26a-36": "rdo rje dril bu dang chu dang /",
    "T02D2946:26a-37": "cod pan la sogs pa'i dbang bskur la /",
    "T02D2946:26a-38": "ba lim sgra sna tshogs pas btang ngo //",
    "T02D2946:26a-39": "de nas dkyil 'khor bsdu bkra shis gsol /",
    "T02D2946:26a-40": "bla ma la yon 'bul lo //",
    "T02D2946:26a-41": "lha mo brgyad kyi dkyil 'khor du dbang bskur ba /"
}