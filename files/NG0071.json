{
    "NG0071:1": "@#// rgya gar skad du /",
    "NG0071:2": "ti la ka sa ma ga na ma ha tan+t+ra na ma /",
    "NG0071:3": "bod skad du /",
    "NG0071:4": "thig le kun 'dus chen po'i rgyud ces bya ba /",
    "NG0071:5": "dpal rdo rje sems dpa' la phyag 'tshal lo //",
    "NG0071:6": "'di skad bdag gis thos pa'i dus gcig na /",
    "NG0071:7": "bcom ldan 'das rdo rje 'chang chen po des /",
    "NG0071:8": "rnam dag pad+mo'i tshal /",
    "NG0071:9": "rin po che'i ye shes kyi gzhal med khang chen po na /",
    "NG0071:10": "sangs rgyas rabs bdun dang */",
    "NG0071:11": "mkha' 'gro ma rnams dang */",
    "NG0071:12": "gzhan yang so so'i 'khor rnams dang */",
    "NG0071:13": "thabs cig go / de'i tshe gsang ba'i bdag pos sna drangs te /",
    "NG0071:14": "bskor ba lan dpag tu med pa byas nas /",
    "NG0071:15": "'di skad ces gsol to //",
    "NG0071:16": "kye kye bcom ldan rdo rje 'chang */",
    "NG0071:17": "thams cad mkhyen pa'i ye shes kyis /",
    "NG0071:18": "da ltar tshogs dang ma 'ongs rjes 'jug la //",
    "NG0071:19": "ma rig mun pa sel ba'i sgron me ru //",
    "NG0071:20": "tshig gi rgyud rnams thugs kyi klong nas brtol //",
    "NG0071:21": "don kyi rgyud chen ma lus mtshon pa'i sgra //",
    "NG0071:22": "shes rab rlung gis brda'    *//",
    "NG0071:23": "phyi nang gsang ba'i man ngag rgyud du bshad //",
    "NG0071:24": "thig le gsang ba'i yi ge gsum du bstan //",
    "NG0071:25": "de yi don gyi dgongs pa gsal bya'i phyir //",
    "NG0071:26": "thig le kun 'dus chen po gsung du gsol //",
    "NG0071:27": "zhes zhus so //",
    "NG0071:28": "de'i tshe ston pas bka' stsal pa /",
    "NG0071:29": "kye rdo rje sems dpa' 'khor dang bcas pa rnams",
    "NG0071:30": "nges par zung zhig / ngas rgyud thams cad kyi",
    "NG0071:31": "khog don so so'i mtshan dang le'u bsdus te /",
    "NG0071:32": "don gyi snying po gsal ba'i dgongs par bshad do //",
    "NG0071:33": "zhes gsungs so //",
    "NG0071:34": "thig le kun 'dus chen po las /",
    "NG0071:35": "gleng gzhi dang gleng slong ba'i le'u ste dang po'o",
    "NG0071:36": "// // grag ta ka ya tan+t+ra a tra ga",
    "NG0071:37": "la ngas su a /",
    "NG0071:38": "de'i tshe bcom ldan 'das rdo rje 'chang chen po des /",
    "NG0071:39": "'gyur ba med pa'i chos kyi sku'i ting nge 'dzin la zhugs so //",
    "NG0071:40": "de'i tshe gsang ba'i bdag pos zhus pa /",
    "NG0071:41": "kye bcom ldan rdo rje 'chang */",
    "NG0071:42": "'gyur ba med pa'i sku'i don mtshon rgyud kyi dgongs pa gsungs zhes zhus so //",
    "NG0071:43": "de'i tshe ting nge 'dzin las mi 'gyur ba'i ngang nas /",
    "NG0071:44": "sku'i rgyud bka' stsal pa /",
    "NG0071:45": "rigs kyi bu legs par zung zhig / gzhi 'gyur",
    "NG0071:46": "ba med pa chos kyi sku dang 'bras bu 'gag",
    "NG0071:47": "pa med pa ye shes gzugs kyi sku gnyis /",
    "NG0071:48": "don 'du 'bral med pa lhun gyis grub pa /",
    "NG0071:49": "de gtan la dbab pa'i ched du /",
    "NG0071:50": "ngas pad+ma 'khyil ba'i rgyud 'di bstan no //",
    "NG0071:51": "rig pa 'dzin pa ngos zung zhig / chos nyid chos sku dbyer med klong *//",
    "NG0071:52": "dri ma dag gsal mtshan nyid lnga //",
    "NG0071:53": "ye shes 'od kyi bum pa @#//",
    "NG0071:54": "gsal //",
    "NG0071:55": "thugs rje 'gags med snying po'i sku //",
    "NG0071:56": "dbyer med rig pa'i ngang na gnas //",
    "NG0071:57": "nang gsal phyir ma 'phros pa ste //",
    "NG0071:58": "pad+ma 'khyil zhes bshad pa yin //",
    "NG0071:59": "sku gsum nang gsal 'du 'bral med pa las //",
    "NG0071:60": "thugs rje ma 'gags sku nyid phyir shar te //",
    "NG0071:61": "pad+ma las grub sprul sku 'od gsal bas //",
    "NG0071:62": "nges pa'i 'khor tshogs nga yi yul du snang *//",
    "NG0071:63": "de dus nga yi sku yi rgyud chen ni //",
    "NG0071:64": "dpag bsam shing ltar yongs su rgyas par bshad //",
    "NG0071:65": "dang po'i gnas lugs bar du 'khrul lugs dang *//",
    "NG0071:66": "tha ma 'khrul pa ldog pa'i thabs //",
    "NG0071:67": "nang med nang nas phyi ru shar lugs dang *//",
    "NG0071:68": "rtsal gyi snang ba mtshan ma sna tshogs rnams //",
    "NG0071:69": "rang la snang zhing rang las g.yos pa med //",
    "NG0071:70": "mtshan ma sna tshogs rang gi ngang du dag /",
    "NG0071:71": "dri med sku dang ye shes gzhi yi ngang du",
    "NG0071:72": "thim // rang gsal 'dzin pa med par bshad //",
    "NG0071:73": "dus gsum sangs rgyas dgongs pa brgyud pa yi //",
    "NG0071:74": "sangs rgyas zhal nas gsungs par nges shes bskyed //",
    "NG0071:75": "so so'i phun sum tshogs pa rnam pa lngas //",
    "NG0071:76": "sa phyogs nges dang chos nges dang *//",
    "NG0071:77": "dbang po nges dang dus nges dang *//",
    "NG0071:78": "rang rig ngo bo mi 'gyur bar //",
    "NG0071:79": "ye shes zang thal snang bas khyab //",
    "NG0071:80": "thig le nyag gcig ngang du rdzogs //",
    "NG0071:81": "de ltar snod bcud rang grol bas //",
    "NG0071:82": "dang po'i 'byung gnas chen po shes //",
    "NG0071:83": "bar du rtsa la gnas pa shes //",
    "NG0071:84": "tha ma grol ba nyag gcig shes //",
    "NG0071:85": "dus  / gsum yang 'dug mnyam bdun pa rin pas snang *//",
    "NG0071:86": "gnyis med ye shes zang thal bas //",
    "NG0071:87": "chos sku'i ngang las mi 'da' bar //",
    "NG0071:88": "longs sku'i ye shes spyan du snang *//",
    "NG0071:89": "mtshan nyid 'od kyi bum pa 'dzin //",
    "NG0071:90": "sprul sku rigs kyi sku lngar gsal /",
    "NG0071:91": "bum pa nang gi mar me gsal //",
    "NG0071:92": "rtog med gsal ba'i ngo bor gnas //",
    "NG0071:93": "phra dang rags pa'i bye brag las //",
    "NG0071:94": "sku gsum rim pa nga yis bshad //",
    "NG0071:95": "ja log rnam gsum dgongs pa de //",
    "NG0071:96": "sku gsum lhun grub don du bstan //",
    "NG0071:97": "de 'chad ston pa'i lo rgyus ni //",
    "NG0071:98": "nga yi gzhi dang byung tshul dang *//",
    "NG0071:99": "nga yi shes pa rdzogs tshul dang *//",
    "NG0071:100": "nga yi 'khrul pa'i rigs drug snang ba la //",
    "NG0071:101": "nga yi 'khrul pa log rkyen byas //",
    "NG0071:102": "de phyir skye rgyud dgongs pa yin //",
    "NG0071:103": "ston pa rdo rje sems dpa' ngas //",
    "NG0071:104": "sangs rgyas ye shes lus can dang *//",
    "NG0071:105": "'gro drug bag chags lus can gnyis //",
    "NG0071:106": "rtogs dang ma rtogs bye brag las //",
    "NG0071:107": "ye shes 'od las snang bar bstan //",
    "NG0071:108": "'byung ba'i dngas ma rnam pa lnga //",
    "NG0071:109": "sangs rgyas sems can lus su bstan //",
    "NG0071:110": "gnyis ka ma yin 'byung ba rnam pa lnga //",
    "NG0071:111": "sha khrag lus su bstan pa yin //",
    "NG0071:112": "de la mu bzhir phye ste bshad //",
    "NG0071:113": "bag chags lus la gnas pa ni //",
    "NG0071:114": "tsit+ta rin chen gzhal yas ni //",
    "NG0071:115": "'byung ba'i dngas ma rtsa rlung dang *//",
    "NG0071:116": "rang rig ye shes gnas lugs ni //",
    "NG0071:117": "mtshon dpe rnams dang sbyar te bstan //",
    "NG0071:118": "lus kyi kun gzhi dgongs pa yin //",
    "NG0071:119": "bag chags lus la sku gsum @#//",
    "NG0071:120": "rdzogs //",
    "NG0071:121": "gzugs su snang ba rang bzhin med //",
    "NG0071:122": "chos sku mi snang rang bzhin yod //",
    "NG0071:123": "don ni gnyis med chos kyi sku //",
    "NG0071:124": "ston pa ye shes snying po can //",
    "NG0071:125": "sku gsum bsre ba'i dgongs pa yin //",
    "NG0071:126": "gong bzhin mtshan nyid rgyas bshad pa //",
    "NG0071:127": "rig pa rin chen lta bu'i ngang nas shar //",
    "NG0071:128": "thams cad de nyid ngang du grol /",
    "NG0071:129": "de bzhin nges par rtogs bya'i phyir //",
    "NG0071:130": "sku gsum rang la ngo sprad cing *//",
    "NG0071:131": "skad cig ma las nges par bskyed //",
    "NG0071:132": "phar la ngos bzung dpe gnyis kyis //",
    "NG0071:133": "gnyis med dgongs pa'i ngang du bskyal //",
    "NG0071:134": "za ma tog gi dgongs pa yin //",
    "NG0071:135": "de yi mtshon thabs rnam pa gnyis //",
    "NG0071:136": "gdams ngag gnyis kyis gtan la phab //",
    "NG0071:137": "rtogs pa rgyud la skyes pa ste //",
    "NG0071:138": "bsgom du yod med bye brag gis //",
    "NG0071:139": "nyams blangs med pa'i nyams blangs byas //",
    "NG0071:140": "'khor 'das ma lus rig par bskyal //",
    "NG0071:141": "rig pa 'du 'bral med par bskyal //",
    "NG0071:142": "spyi bcings don gyi dgongs pa yin //",
    "NG0071:143": "de ltar rang rig don rtogs na //",
    "NG0071:144": "dus gsum sangs rgyas thams cad dang *//",
    "NG0071:145": "dgongs pa gnyis su med pas na //",
    "NG0071:146": "phyi nang snod bcud ye sangs rgyas //",
    "NG0071:147": "ye nas bdag nyid sangs rgyas pas //",
    "NG0071:148": "re dogs rtsol bsgrub rnam par dag / rang rig ye shes rang dngas las //",
    "NG0071:149": "'du 'bral med pa lha yi don //",
    "NG0071:150": "las dang thugs rje rnam par dag / dge sdig mi gnas byis pa'i chos /",
    "NG0071:151": "kha 'byams dgongs pa nga yis bshad //",
    "NG0071:152": "de ltar gdams ngag rnam gnyis kyis //",
    "NG0071:153": "blo yi the tshom kun bral te //",
    "NG0071:154": "nges pa'i shes pa skyes pa ni //",
    "NG0071:155": "tshig la nem nur mi mnga' bar //",
    "NG0071:156": "don la gol 'khrul med pa ni //",
    "NG0071:157": "la chod don gyi dgongs pa yin //",
    "NG0071:158": "ngas bstan don gyi man ngag gis // sems can ma rig mun pa sel //",
    "NG0071:159": "rang rig gsal ba'i ngo yang sprad //",
    "NG0071:160": "mun pa sel don dgongs pa yin //",
    "NG0071:161": "ston pa rdo rje sems dpa' ngas //",
    "NG0071:162": "rang rig dag pa'i chos sku las //",
    "NG0071:163": "phyogs med yon tan 'byung bar bshad //",
    "NG0071:164": "de bzhin dag dang yongs rdzogs nas //",
    "NG0071:165": "dug lnga ye shes lngar grol rdzogs //",
    "NG0071:166": "'khor rnams kun la 'chad pa ni //",
    "NG0071:167": "nor bu rin chen dgongs pa yis //",
    "NG0071:168": "dper na rin chen sgrom bu las //",
    "NG0071:169": "ci 'dod thams cad 'byung ba ltar //",
    "NG0071:170": "de bzhin dngos med rig pa las //",
    "NG0071:171": "'khor 'das yon tan tshul du shar //",
    "NG0071:172": "rang rig ye shes chen po ste //",
    "NG0071:173": "bsgom pas gzhan nas rnyed pa med //",
    "NG0071:174": "ma bsgoms stor dang shor ba med //",
    "NG0071:175": "thugs rje 'tshams par chu bo bzhin //",
    "NG0071:176": "rin chen sgron me'i dgongs pa yin //",
    "NG0071:177": "pad+ma 'dam na gnas na yang */",
    "NG0071:178": "kha dog mdangs dang ldan pa yin //",
    "NG0071:179": "'dam gyi skyon gyis gos pa med //",
    "NG0071:180": "'khrul pa rnam gsum snang mod kyang *//",
    "NG0071:181": "ma 'khrul pa yi sangs rgyas su //",
    "NG0071:182": "nga yis lung bstan nges pa'i don //",
    "NG0071:183": "gser phur don gyi dgongs pa yin //",
    "NG0071:184": "de ltar nga yis gdams pa yis //",
    "NG0071:185": "rang rig ye shes bstan pa'i tshe //",
    "NG0071:186": "a nu yo @#//",
    "NG0071:187": "ga man chad nas //",
    "NG0071:188": "mu stegs rtag chad yan chad kyi //",
    "NG0071:189": "blau yi zhe 'dod mi gnas par //",
    "NG0071:190": "rang rig ye shes gtan la phebs //",
    "NG0071:191": "blau dang dngos po'i don chod pas //",
    "NG0071:192": "spu gri lta bu'i dgongs pa yin //",
    "NG0071:193": "rang rig dag pa'i chos sku la //",
    "NG0071:194": "ye shes spyan gyi myu gu lnga /",
    "NG0071:195": "kha dog lnga yi bdag nyid can //",
    "NG0071:196": "ma 'gags zla ba'i myu gur shar //",
    "NG0071:197": "rtogs dang ma rtogs khyad par gyis //",
    "NG0071:198": "'khor dang mya ngan 'das par shar //",
    "NG0071:199": "sna tshogs snang bar zad mod kyang *//",
    "NG0071:200": "rang gi ngo la rnam par dag / sa lu'i ljang pa'i dgongs pa yin //",
    "NG0071:201": "chos sku'i don ma rtogs pa la //",
    "NG0071:202": "gzung 'dzin rtog pa sna chogs shar //",
    "NG0071:203": "de yi gzung 'dzin snang ba yi //",
    "NG0071:204": "de yis chos can sna tshogs shar //",
    "NG0071:205": "de la theg pa sna tshogs 'char //",
    "NG0071:206": "log par rtog pa phyogs re sel //",
    "NG0071:207": "nges pa don gyi gdams pa yin //",
    "NG0071:208": "gzhi snang chen po'i don brjod pas //",
    "NG0071:209": "gzhi yi yon tan phyogs re yis //",
    "NG0071:210": "mi mthun rtog pa phyogs re sel //",
    "NG0071:211": "blo yi mtha' las nges grol ba //",
    "NG0071:212": "rtog pa mtha' sel dgongs pa yin //",
    "NG0071:213": "ngas bstan don gyi dgongs pa las //",
    "NG0071:214": "nga nyid 'jig rten 'das pa'i tshe //",
    "NG0071:215": "log lta can rnams rtsod srid pas //",
    "NG0071:216": "yang dag don gyi mtha' thob las //",
    "NG0071:217": "dri dang lan gdab lan byung bas //",
    "NG0071:218": "seng ge rnam par 'gyings pa yis //",
    "NG0071:219": "gcan gzan phra mo zil gnon ltar //",
    "NG0071:220": "chos nyid don gyi rig pa dang *//",
    "NG0071:221": "de bzhin sgrub byed gzhan sel gyis //",
    "NG0071:222": "log par blta ba sun phyung bas /",
    "NG0071:223": "seng ge 'gyings pa'i dgongs pa yin /",
    "NG0071:224": "de bzhin 'chad mkhan nga nyid kyang *//",
    "NG0071:225": "sku gsum 'du 'bral med par gnas //",
    "NG0071:226": "de yi don chen yang dag mtshan //",
    "NG0071:227": "rtsol ba med par rang la rdzogs //",
    "NG0071:228": "'khor rnams la yang de bzhin no //",
    "NG0071:229": "mtshan rdzogs don gyi dgongs pa yin //",
    "NG0071:230": "de yi dgongs pa yongs rdzogs pa //",
    "NG0071:231": "chos nyid klong na chos sku gnas //",
    "NG0071:232": "gnyis med zang thal stong pa nyid //",
    "NG0071:233": "de yi ngang na ye shes lnga //",
    "NG0071:234": "de yi ngang la sku lngar bzhugs //",
    "NG0071:235": "sku gsung thugs kyi rdo rje bdag / stong mthun ma gzhi'i dgongs pa yin //",
    "NG0071:236": "de la yon tan mi 'gag pas //",
    "NG0071:237": "rin chen gter gyi 'byung gnas so //",
    "NG0071:238": "nga yis de bzhin bstan pa yis //",
    "NG0071:239": "sku dang ye shes ma rig sel //",
    "NG0071:240": "zhes gsungs so //",
    "NG0071:241": "thig le kun 'dus chen po'i rgyud las //",
    "NG0071:242": "sku'i rgyud kyi don bstan pa'i le'u ste gnyis pa'o",
    "NG0071:243": "// // ban+ha tan+t+ra sa ma ti a ta ka",
    "NG0071:244": "la pa ru na a //",
    "NG0071:245": "de nas bcom ldan 'das gsung 'gag pa med pa'i ting nge 'dzin la zhugs so //",
    "NG0071:246": "de'i tshe gsang ba'i bdag pos zhus pa /",
    "NG0071:247": "kye bcom ldan 'das gsung gi dgongs pa gsung du gsol //",
    "NG0071:248": "zhes zhus so //",
    "NG0071:249": "ston pas bka' stsal pa //",
    "NG0071:250": "gsang ba'i bdag po nges par zung zhig / gzhi ni 'gyur ba med pa las //",
    "NG0071:251": "ye shes 'gag pa med par 'char bar gsungs pa ni //",
    "NG0071:252": "gzhi'i mtshan nyid stong zhing bdag med la //",
    "NG0071:253": "don 'gyur ba @#//",
    "NG0071:254": "med pas nam mkha' lta bu'i chos nyid //",
    "NG0071:255": "stong pa rdo rje'i chos can //",
    "NG0071:256": "de yang gdos pa can gyi chos min te //",
    "NG0071:257": "yon tan gyi sgo yangs pas //",
    "NG0071:258": "rang byung ye shes 'gag pa med do //",
    "NG0071:259": "de la nub pa med cing don dngos po mtshan",
    "NG0071:260": "ma 'bigs gcod la gong na gzhan med pas rtse",
    "NG0071:261": "mo'o // don thams cad 'dus pas ni //",
    "NG0071:262": "thams cad kyi gzhi rtsa dang dgongs pa zhes bya'o //",
    "NG0071:263": "gzhi mtshon pa'i thabs su gsung rgyud bstan te //",
    "NG0071:264": "bshad pa'i rgyud chen po 'dis rgyud rnams kun gyi",
    "NG0071:265": "don rdo rje lta bu 'dis gcod cing 'bigs la",
    "NG0071:266": "rgyud rnams kyi dgongs pa dang bshad thabs 'dir 'dus",
    "NG0071:267": "par ngas bstan pa ni /",
    "NG0071:268": "rgyud rnams kyi tshig don la sbyor bas mtshan gyi don gyi dgongs pa'o //",
    "NG0071:269": "kye 'khor gyi ting nge 'dzin rnams /",
    "NG0071:270": "'byung bzhi rang rig ye shes ni //",
    "NG0071:271": "dang po rgyu las ma byung zhing *//",
    "NG0071:272": "bar du rkyen kyis grogs ma byas //",
    "NG0071:273": "tha ma gnyen pos mi 'jug pas //",
    "NG0071:274": "rdo rje lta bu'i chos sku ste //",
    "NG0071:275": "rang gi ngo bo dag pa la //",
    "NG0071:276": "rang bzhin thugs rje mi 'gag 'byung *//",
    "NG0071:277": "ye shes rang byung dgongs pa yin //",
    "NG0071:278": "ngas bshad rgyud lung thams cad la /",
    "NG0071:279": "khungs dang lo rgyus yod pa'i phyir //",
    "NG0071:280": "ston pa gsum la bstan pa gsum //",
    "NG0071:281": "'khor gsum gnas dang dus kyang gsum //",
    "NG0071:282": "lnga gsum bco lngas gtan la phab pa'o //",
    "NG0071:283": "nges pa'i rgyud chen rnam pa lnga //",
    "NG0071:284": "yon tan snang tshul rnam pa lngas //",
    "NG0071:285": "kun las mchog tu gsang bar gnas //",
    "NG0071:286": "che ba'i yon tan dgongs pa yin //",
    "NG0071:287": "ngas bshad pad+ma 'khyil pa'i rgyud //",
    "NG0071:288": "tshig rgyud kun gyi rtsa ba ste //",
    "NG0071:289": "de sogs rgyud kyi bshad rgyud pas //",
    "NG0071:290": "pad+ma 'khyil pa'i man ngag gis //",
    "NG0071:291": "gzhi yi ma rig mun bsal nas //",
    "NG0071:292": "rtog pa'i rdo rje rang snang bas //",
    "NG0071:293": "mun pa'i sgron me'i dgongs pa yin //",
    "NG0071:294": "gzhi dang yon tan ma 'gags pas //",
    "NG0071:295": "'khor 'das gnyis su snang zhing 'brel //",
    "NG0071:296": "dngos po'i don la gnyis med par //",
    "NG0071:297": "byin gyi rlabs kyis snang zhing 'char //",
    "NG0071:298": "bzhugs shing 'byung bas gzhi nyid de //",
    "NG0071:299": "rin chen phreng ba'i dgongs pa yin //",
    "NG0071:300": "ngo bo spros pa las 'das shing *//",
    "NG0071:301": "nyon mongs rtog pa'i zug rngu zhi //",
    "NG0071:302": "thugs rje sku gnyis mi 'gag pas //",
    "NG0071:303": "rang rig ye shes chen por 'dus //",
    "NG0071:304": "'khor 'das spyi yi don bstan pa //",
    "NG0071:305": "'jam dpal ye shes 'dus pa'i dgongs pa yin //",
    "NG0071:306": "kye ma rigs kyi bu legs par zung zhig / gzhi snang chen po'i 'dug tshul las //",
    "NG0071:307": "'khor 'das gnyis su shar ba ni /",
    "NG0071:308": "bskal pa dang po la sangs rgyas 'od mi 'gyur",
    "NG0071:309": "ba 'khor 'das kyi chos thams cad sa bon du",
    "NG0071:310": "gnas pa'o // bar du ma 'gags pa'i ye shes 'od du shar te myu gu lta bu'o //",
    "NG0071:311": "tha ma 'bras bu mngon par snang ste //",
    "NG0071:312": "sangs rgyas sems can gnyis su snang zhing smin te //",
    "NG0071:313": "'khrul pa gsum du snang ngo *//",
    "NG0071:314": "de'i tshe de'i gnyen po rdo rje sems dpas thog ma'i sangs rgyas ngo sprad de / @#//",
    "NG0071:315": "'khor ba kheng zlog gis /",
    "NG0071:316": "mi 'gyur don gyi snying po de gdams ngag gnyis kyis bkrol te bstan //",
    "NG0071:317": "thugs kyi snying po'i dgongs pa yin //",
    "NG0071:318": "de yi dus gzhi snang ba gtan la phebs //",
    "NG0071:319": "mi 'gyur ngang la sku gsum gnas //",
    "NG0071:320": "chos nyid chos sku ye shais ni //",
    "NG0071:321": "sku dang gsung dang thugs su gsal //",
    "NG0071:322": "grub pa mthar phyin 'khrul pa med //",
    "NG0071:323": "stong mthun ma gzhi'i dgongs pa yin //",
    "NG0071:324": "rigs kyi bu don de kun gyi thun mong ma yin te //",
    "NG0071:325": "rigs gyi bu rgyud so sor zung zhig / kun las che lngas 'phags pa ni //",
    "NG0071:326": "de yi gdams par ngas bstan to //",
    "NG0071:327": "de ltar gdams pa sgrogs su ni //",
    "NG0071:328": "bar chad sel dang tshig rdzogs las //",
    "NG0071:329": "snod bcud 'gyur med man ngag mthar phyin phyir //",
    "NG0071:330": "bla ma sangs rgyas bcas pa dang *//",
    "NG0071:331": "byang sems chos skyong srung ma dang *//",
    "NG0071:332": "rig 'dzin rim pa tshogs kyis mchod //",
    "NG0071:333": "rig pa 'dzin pa sa la bskul //",
    "NG0071:334": "bar chad sel 'gyur ngas lung bstan //",
    "NG0071:335": "dgu pa don gyi dgongs pa bstan //",
    "NG0071:336": "ma 'ongs rjes 'jug don mdzad pas //",
    "NG0071:337": "ma nor don gyi rgyud chen lnga //",
    "NG0071:338": "dga' rab la sogs 'khor la bshad //",
    "NG0071:339": "de bzhin shod cig rjes su gnang *//",
    "NG0071:340": "'jug pa'i dgongs pas ngas bshad do //",
    "NG0071:341": "zhes gsungs so //",
    "NG0071:342": "thig le kun 'dus chen po'i rgyud las //",
    "NG0071:343": "gsung gi rgyud bstan pa'i le'u ste gsum pa'o //",
    "NG0071:344": "// bo d+hi tsit+ta tan+t+ra ma ha sa ma ti",
    "NG0071:345": "a ta ka ma ha sa ru a /",
    "NG0071:346": "de'i tshe ston pa rdo rje 'chang chen po de",
    "NG0071:347": "thugs 'gyur ba med pa'i dgongs pa la bzhugs so",
    "NG0071:348": "// de'i tshe gsang ba'i bdag pos zhus pa //",
    "NG0071:349": "kye kye bcom ldan rdo rje 'chang *//",
    "NG0071:350": "thugs kyi rgyud chen dgongs pa gsung *//",
    "NG0071:351": "zhes zhus so //",
    "NG0071:352": "de nas ston pas bka' stsal pa //",
    "NG0071:353": "lag na rdo rje legs zung zhig / rang rig ye nas rnam dag pas //",
    "NG0071:354": "nyon mongs pa yi dri ma med //",
    "NG0071:355": "ye nas rang byung ye shais pas //",
    "NG0071:356": "rgyu rkyen med par gnyen po med //",
    "NG0071:357": "ye nas gnyis med chos sku bas //",
    "NG0071:358": "'khrul pa'i bag chags bslad pa med //",
    "NG0071:359": "rdo rje bzhin du 'gyur ba med //",
    "NG0071:360": "gzhi la yon tan 'gag pa med //",
    "NG0071:361": "thams cad ma btsal lhun gyis grub //",
    "NG0071:362": "bya btsal 'das pa'i chos la gnas //",
    "NG0071:363": "'du 'bral med pas sku gsum rgyan //",
    "NG0071:364": "tshig dang don gyis mtshon dgongs yin //",
    "NG0071:365": "sa gzhi lta bu'i rang rig las //",
    "NG0071:366": "rtsi shing lta bu'i 'khor 'das snang *//",
    "NG0071:367": "mi 'gyur chos nyid spros dang bral //",
    "NG0071:368": "rang rig ye shes man shel bzhin //",
    "NG0071:369": "'gyur med ye shes rgya ma chad //",
    "NG0071:370": "lhun grub ye sangs rgyas pa la //",
    "NG0071:371": "ngo bo mi 'gyur thugs rje 'gag pa med //",
    "NG0071:372": "dang po gnas lugs dgongs pa yin //",
    "NG0071:373": "kye ma rigs kyi bu legs par zung zhig / mi gnas ye shes chos kyi sku //",
    "NG0071:374": "ye shes lnga yi mtshan nyid can //",
    "NG0071:375": "rang byung ye shes 'byung ba lnga //",
    "NG0071:376": "chos nyid dag pa'i klong du shar //",
    "NG0071:377": "thig le 'od kyi kha dog lnga //",
    "NG0071:378": "mthing ga la sogs kha dog lnga //",
    "NG0071:379": "rigs lnga'i @#//",
    "NG0071:380": "sangs rgyas ngo bor shes //",
    "NG0071:381": "sku lnga ye shes lus can rdzogs //",
    "NG0071:382": "bzhi bcu rtsa gnyis 'od du gsal //",
    "NG0071:383": "rang rang ye shes gdangs la bzhugs //",
    "NG0071:384": "gsal 'tsher lhun sdug 'od zer 'phro //",
    "NG0071:385": "ye shes lnga yi gzhal med khang *//",
    "NG0071:386": "gsal dang drod dang bsil ba dang *//",
    "NG0071:387": "yang dang yangs shing khyab pa'i bdag / kun 'byung ye shais phung por 'bar //",
    "NG0071:388": "gdan gsum ngang la ma bskyed rdzogs //",
    "NG0071:389": "sbyor ba gsum gyi sprul pa 'byin //",
    "NG0071:390": "'gro ba'i ma rig mun pa sel //",
    "NG0071:391": "thugs rje 'byung ba'i dgongs pa yin //",
    "NG0071:392": "kye ma kye ma rdo rje 'dzin //",
    "NG0071:393": "rin chen zur brgyad nyi zla'i khang pa na //",
    "NG0071:394": "sku dang ye shes bum pa'i mar me ltar //",
    "NG0071:395": "logs na mi gnas rang bzhin lhun gyis grub //",
    "NG0071:396": "rtogs pas 'du 'bral med pa'i dgongs pa yin //",
    "NG0071:397": "ye nas sangs rgyas chen po las //",
    "NG0071:398": "lus ngag yid gsum bya ba yis //",
    "NG0071:399": "sa dang lam rnams rim bgrod de //",
    "NG0071:400": "sangs rgyas ye shes btsal du med //",
    "NG0071:401": "chu yi rang bzhin dngas pa la //",
    "NG0071:402": "rnyog pas de bzhin mi gsal bzhin //",
    "NG0071:403": "chos sku'i rang bzhin sangs rgyas la //",
    "NG0071:404": "sku gnyis ma btsal lhun gyis grub //",
    "NG0071:405": "lus ngag rtsol bas bsal mi nus //",
    "NG0071:406": "nga yi ngo bo dag pa la //",
    "NG0071:407": "dge dang sdig pa gdod nas med //",
    "NG0071:408": "med pa'i chos la phan gnod med //",
    "NG0071:409": "byas pa'i chos kyis sangs mi rgya //",
    "NG0071:410": "ma bcos rang gis ngang la bzhag / bya btsal 'das pa'i dgongs pa yin //",
    "NG0071:411": "mi gnas ye shes dngos rtog mtha' dang bral //",
    "NG0071:412": "smra bsam brjod med rang bzh-in rnam par dag / ma btsal bzhag pas 'du 'bral yongs kyis med //",
    "NG0071:413": "rang rig zang thal chen po las //",
    "NG0071:414": "sgrib med rang snang rtse gcig gsal //",
    "NG0071:415": "blos bzhag bsgom pas grol 'dod pa //",
    "NG0071:416": "ma tshor yid kyi yul gyur pas //",
    "NG0071:417": "rin chen gser kyi sgrog bcug bzhin //",
    "NG0071:418": "gzung 'dzin rtsol bas bsdam zhing 'ching *//",
    "NG0071:419": "lnga pa don gyi dgongs pa yin //",
    "NG0071:420": "zhes gsungs so //",
    "NG0071:421": "thig le kun 'dus chen po las /",
    "NG0071:422": "thugs kyi rgyud kyi don gyi dgongs pa bstan pa'i",
    "NG0071:423": "le'u ste bzhi pa'o // // rat+na ka d+ha ma",
    "NG0071:424": "ta ma ta na a ta ka la sa tu",
    "NG0071:425": "a // de'i tshe yang ston pa rdo rje 'chang chen po de /",
    "NG0071:426": "yon tan 'gag pa med pa dang *//",
    "NG0071:427": "phrin las thogs pa med pa'i dgongs pa la bzhugs so //",
    "NG0071:428": "yang de'i tshe gsang ba'i bdag pos zhus pa //",
    "NG0071:429": "yon tan phrin las dgongs pa gsung du gsol //",
    "NG0071:430": "zhes zhus so //",
    "NG0071:431": "ston pas bka' stsal pa /",
    "NG0071:432": "rang rig chos sku dngos med dag pa las //",
    "NG0071:433": "yon tan sgo yangs snang ba so sor shar //",
    "NG0071:434": "chos nyid ngang nas ma 'dres so sor gsal //",
    "NG0071:435": "chos sku'i thugs rjes longs sku yongs su shar //",
    "NG0071:436": "de yi thugs rjes 'gro ba gnas su sgrol //",
    "NG0071:437": "rtog pa'i mtha' sel yon tan phyogs re brjod //",
    "NG0071:438": "a ti'i ngang du ma 'dres rdzogs par bskyal //",
    "NG0071:439": "yon tan 'gag med don gyi dgongs par bshad //",
    "NG0071:440": "sangs rgyas @#//",
    "NG0071:441": "phrin las ma btsal lhun gyis grub //",
    "NG0071:442": "nam mkha' lta bu'i chos nyid dag pa las //",
    "NG0071:443": "nyi ma lta bu'i sku gsum 'du 'bral med //",
    "NG0071:444": "bya btsal med pa'i thabs chen gyis //",
    "NG0071:445": "ma rig mun pa sel bar mdzad //",
    "NG0071:446": "nam mkha' nyi ma lta bu rgyud chen dgongs pa yin //",
    "NG0071:447": "zhes gsungs so //",
    "NG0071:448": "thig le kun 'dus chen po las /",
    "NG0071:449": "yon tan phrin las kyi rgyud bshad pa ste le'u",
    "NG0071:450": "lnga pa'o // // u pa de sha tan+t+ra ka",
    "NG0071:451": "la sa d+hu a /",
    "NG0071:452": "de'i tshe yang ston pa rdo rje 'chang chen po de /",
    "NG0071:453": "man ngag don gyi dgongs pa chen po bzhi la bzhugs so //",
    "NG0071:454": "de'i tshe gsang ba'i bdag pos zhus pa /",
    "NG0071:455": "man ngag rgyud chen rim pa gsung du gsol //",
    "NG0071:456": "zhes zhus so //",
    "NG0071:457": "ston pas bka' stsal pa /",
    "NG0071:458": "lag na rdo rje legs par zung zhig / lta ba'i ngo bo'i man ngag ni //",
    "NG0071:459": "'byed med shes rab gsal la rtog pa med //",
    "NG0071:460": "logs na mi gnas rang rig ye shes nyid //",
    "NG0071:461": "thugs kyi klong na 'gyur med 'gag pa med //",
    "NG0071:462": "mi rtog chos sku 'gag med longs spyod sku //",
    "NG0071:463": "rnam dag dbyings la ye shes ma bsgribs gsal //",
    "NG0071:464": "thugs rje'i sprul pa ye shes zang thal yin //",
    "NG0071:465": "de las gang gyur ye shes logs na med //",
    "NG0071:466": "de nyid mchog gyur ye shes bla ma nyid //",
    "NG0071:467": "rgyu rkyen med par rang byung ye shes gsal //",
    "NG0071:468": "rang rig ye shes chos rnams kun gzhi nyid //",
    "NG0071:469": "ma nor ma bcos dbyer med rtogs pa'i mchog / sku gsum ngo bor grol ba'i rgyud la sbyar //",
    "NG0071:470": "rtogs pa'i gang zag chos kyi mtha' las grol //",
    "NG0071:471": "de la mi gnas rnam par dag pa'i dbyings //",
    "NG0071:472": "'gyur med klong du sku lnga rdzogs sangs rgyas //",
    "NG0071:473": "de nyid rang yin gzhan las 'byung ba med //",
    "NG0071:474": "de yi don rtogs bya btsal las 'das te //",
    "NG0071:475": "sku gsum rang chas rdzogs par grol smin te //",
    "NG0071:476": "mi 'gyur spros bral klong na zang thal ye shes gsal //",
    "NG0071:477": "bla med rgyud chen don gyi dgongs pa yin //",
    "NG0071:478": "kye kye rdo rje 'dzin pa nyon cig / bla",
    "NG0071:479": "med ye shes zang thal don chen rtogs pa yis",
    "NG0071:480": "// chos nyid rdo rje chos sku dbyer med stong pa'i klong chen du //",
    "NG0071:481": "phyi nang snod bcud bag chags mtshan ma dag / gzung 'dzin mi gnas gnyis med chos skur gnas //",
    "NG0071:482": "stong nyid don rtogs gnyis med ye shes chos //",
    "NG0071:483": "'dzin pa'i sems med gzung ba'i yul dang bral //",
    "NG0071:484": "gzung 'dzin rtog med ye shes mkha' la gsal //",
    "NG0071:485": "ma rig bdag snang chos nyid ngang du thim //",
    "NG0071:486": "ye shes klong na rig pa rang gsal ba //",
    "NG0071:487": "thugs rje'i 'od kyis ma rig mun pa sel //",
    "NG0071:488": "rang rig rnam dag shes rab klong du thim //",
    "NG0071:489": "mtshon pa'i thabs chen mtshon bya'i don la sbyor //",
    "NG0071:490": "smra bsam brjod las 'das pa 'bras bu thun gcig nas //",
    "NG0071:491": "sku dang phyag rgya dbyer med ngang la gsal //",
    "NG0071:492": "rang snang ye shes gzhan snang rtog dang bral //",
    "NG0071:493": "rtog pa'i shes rab rim pas zil gnon cing *//",
    "NG0071:494": "'khor ba'i chos med rig pa rang @#//",
    "NG0071:495": "sa 'dzin //",
    "NG0071:496": "blta ba'i gnas gcod don gyi dgongs pa yin //",
    "NG0071:497": "'khor gyi rig pa 'dzin pa nyon cig / ngas bstan rang rig ye shes de //",
    "NG0071:498": "bsgom du yod pa ma yin te //",
    "NG0071:499": "bsgom du med pa yang ma yin //",
    "NG0071:500": "gnyis med 'du 'bral yongs kyis med //",
    "NG0071:501": "chos nyid klong na rang rig chos sku gsal //",
    "NG0071:502": "mtshan nyid 'dzin pa'i ye shes 'gag med 'od du gsal //",
    "NG0071:503": "sprul sku ma 'gags 'od zer kun tu 'phro //",
    "NG0071:504": "ma rig mun sel thugs rjes gnas su sgrol //",
    "NG0071:505": "de yi thabs su bsgom du yod med gnyis //",
    "NG0071:506": "gang zag 'bring la gzhi lam 'bras bur bstan //",
    "NG0071:507": "rang gi blo la 'tshams la 'os par mdzes //",
    "NG0071:508": "gang zag rab la bsgom du med par bstan //",
    "NG0071:509": "rang gi blo la 'tshams la 'os pas mdzes //",
    "NG0071:510": "yang dag don la yod pa ma bkag par //",
    "NG0071:511": "'dzin pa phyogs rer zhen pa bzlog ched du //",
    "NG0071:512": "med par zhen la yod pa'i don du bstan //",
    "NG0071:513": "don dam snying po 'gyur med chos kyi sku //",
    "NG0071:514": "'gyur med gzhi rtogs nyams blangs blo dngos 'dre //",
    "NG0071:515": "mtshan ma'i sgrib g.yogs spongs chod pa //",
    "NG0071:516": "'khrul pa'i blo la sgrib g.yogs med par snang *//",
    "NG0071:517": "ye shes rang gi ngo bo sgrib med zang thal te //",
    "NG0071:518": "blo dngos bsre tshe 'di ltar nges par zung *//",
    "NG0071:519": "yul med sems med cer gyis mthong bar 'gyur //",
    "NG0071:520": "de tshe rig pa yul la shar ba yin //",
    "NG0071:521": "tshur la mi bsdu ma bskyod zang thal bzhag /",
    "NG0071:522": "thabs gsum nyon mongs mi spong mi rtog ma g.yos",
    "NG0071:523": "ngang nyid de // rang gsal mi 'gag rang bzhin don //",
    "NG0071:524": "gnyis med bdag nyid chen por bshad //",
    "NG0071:525": "de yis rtogs pa mngon du nges par 'gyur //",
    "NG0071:526": "rnam rtog sbyangs pas mtshan ma zil gyis gnon //",
    "NG0071:527": "chos sku'i ngo bor bdag nyid mngon gyur pas //",
    "NG0071:528": "de yi yon tan 'gro la thugs rje 'char //",
    "NG0071:529": "yod par zhen la med pa'i don bstan pa //",
    "NG0071:530": "gzhi snang ye shes rang bzhin rnam par dag / mi gnas ye shes chu bo gang ga bzhin //",
    "NG0071:531": "bsgom sgrub ma byas rang byung ye shes sku //",
    "NG0071:532": "tshogs gnyis ma bsags sgrib gnyis ma sbyangs par //",
    "NG0071:533": "gong ma'i don rtogs bdag nyid mngon sangs rgyas //",
    "NG0071:534": "ma 'ongs da ltar rjes 'jug rdzogs sangs rgyas //",
    "NG0071:535": "de ltar de bzhin nga yis lung bstan bzhin //",
    "NG0071:536": "yon tan phyogs rje sku dang ye shes gsal //",
    "NG0071:537": "che ba so so'i mchog gyur rnam par dpag / mdzes pa'i don chen rgyud kyi dgongs pa yin //",
    "NG0071:538": "rang rig chos sku thugs rje ma 'gags par //",
    "NG0071:539": "skyob pa'i sku mchog ye shes gzugs kyi sku //",
    "NG0071:540": "shes rab bdag nyid ma 'gags mdzes pa'i sku //",
    "NG0071:541": "snang la rang bzhin med cing so sor 'phro //",
    "NG0071:542": "ngo bo rnam dag mtshan nyid ye shes lnga //",
    "NG0071:543": "de yi rang gdangs ye shes 'od du 'char //",
    "NG0071:544": "de nyid rnam dag snang la rang bzhin med //",
    "NG0071:545": "yod med gnyis med ye shes rang chas rdzogs //",
    "NG0071:546": "blo las 'das te dpag med ye shes sku //",
    "NG0071:547": "blo yi yul gyur tshad bzung @#//",
    "NG0071:548": "mtshon pa'i rtags //",
    "NG0071:549": "thugs rje'i zhags pas rgyud chen dgongs pa yin //",
    "NG0071:550": "zhes gsungs so //",
    "NG0071:551": "thig le kun 'dus chen po las /",
    "NG0071:552": "man ngag gi rgyud bshad pa ste le'u drug pa'o",
    "NG0071:553": "// // dz+nya na gu ru badzra rak+sha tshe ti",
    "NG0071:554": "kring kring ra dza u ma de ba dz+nya na",
    "NG0071:555": "ka la pra sam ram u de shan tan+t+ra tsa",
    "NG0071:556": "ri pra ta a ta ka la sa ng+hu ah",
    "NG0071:557": "/ de nas bcom ldan 'das dgongs pa mi 'gyur",
    "NG0071:558": "ba'i don la bzhugs so //",
    "NG0071:559": "de'i tshe gsang ba'i bdag pos zhus pa //",
    "NG0071:560": "kye kye bcom ldan rdo rje 'chang *//",
    "NG0071:561": "rgyud kyi bu bzhi spyi'i dgongs pa bshad du gsol /",
    "NG0071:562": "zhes zhus so //",
    "NG0071:563": "ston pas bka' stsal pa //",
    "NG0071:564": "rdo rje sems dpa' legs zung zhig / dri med dag pa'i chos sku la //",
    "NG0071:565": "yon tan snang ba mi 'gag pa //",
    "NG0071:566": "'khor dang mya ngan 'das par snang *//",
    "NG0071:567": "rang nyid ma g.yos gos pa med //",
    "NG0071:568": "de la skye 'gag 'gyur med pa //",
    "NG0071:569": "rtsa ba'i rgyud chen lnga yi don //",
    "NG0071:570": "de mtshon tshig rgyud rnam pa lnga //",
    "NG0071:571": "sku gsum rgyal po bshad lugs gsum //",
    "NG0071:572": "so so'i 'khor la gnas su gsungs //",
    "NG0071:573": "mtshon pa'i rgyud la nges shes bskyed //",
    "NG0071:574": "rgyud lnga don gyi snying po ni //",
    "NG0071:575": "sku gsum 'du 'bral med par bshad //",
    "NG0071:576": "sangs rgyas bdag nyid ston pa yis //",
    "NG0071:577": "skad cig gsum la rnam grol ba'i //",
    "NG0071:578": "so sor rtog pa'i ye shes can //",
    "NG0071:579": "sangs rgyas bdag tu 'du bar bstan //",
    "NG0071:580": "shes rab ting 'dzin dbang gyur pas //",
    "NG0071:581": "gzhi la gnas te lhag mthong med //",
    "NG0071:582": "byang sems shes bya'i sgrib pa can //",
    "NG0071:583": "sems can sde ru+u nga yis bshad //",
    "NG0071:584": "ye shes chen po rgyud la bshad /",
    "NG0071:585": "bag chags lus la thogs pa ni //",
    "NG0071:586": "mtshan nyid lnga ldan gnyis med pa'i //",
    "NG0071:587": "phung po gsum pa'i gnas skabs su //",
    "NG0071:588": "bsdu ba'i rim par rnam phye ba'o //",
    "NG0071:589": "dri med rgyud kyi dgongs pa yin //",
    "NG0071:590": "kye ma kye ma rigs kyi bu //",
    "NG0071:591": "ngas bstan don gyi dgongs pa la //",
    "NG0071:592": "shar ba med la nub pa med //",
    "NG0071:593": "skye ba med la 'gag pa med //",
    "NG0071:594": "'gro ba med la 'ong ba med //",
    "NG0071:595": "gzung 'dzin rnam rtog rgyun bcad de //",
    "NG0071:596": "'gyur med ye shes don rtogs de //",
    "NG0071:597": "gzhi yi gnas lugs yin par bshad //",
    "NG0071:598": "de don kun tu bzang po yis //",
    "NG0071:599": "bzang ngan che chung dbye ba med //",
    "NG0071:600": "de yi gnas lugs des mthong ba //",
    "NG0071:601": "ngo sprod rnam bzhis rtogs pa bskyed //",
    "NG0071:602": "nyon mongs lnga dang don gnad lngas //",
    "NG0071:603": "ma rtogs bcings te mdud bzhin bsdams pa rtogs pas grol //",
    "NG0071:604": "de bzhin kun gyis mi rtog pas //",
    "NG0071:605": "blo dang sbyar te so sor bshad //",
    "NG0071:606": "nub med rgyal mtshan dgongs pa yin //",
    "NG0071:607": "rig pa'i sku la dbang bzhi rdzogs //",
    "NG0071:608": "rang snang 'khor la byin rlabs dbang *//",
    "NG0071:609": "dang po byin gyis rlabs kyis shar //",
    "NG0071:610": "mtha' ma byin gyis rlabs kyis bskur //",
    "NG0071:611": "rang la dbang bskur rang la rang dbang thob //",
    "NG0071:612": "de nyid mchog gyur 'khor 'das kun la dbang *//",
    "NG0071:613": "rdzas la ma brten shes rab stobs kyis bskur //",
    "NG0071:614": "rig pa'i rtsal dbang zhes su bstan pa yin //",
    "NG0071:616": "(11)@#// rang rig ye shes ngo bo ste //",
    "NG0071:617": "rang rig thugs kyi klong na bzhugs //",
    "NG0071:618": "chos sku 'gyur med nub pa med //",
    "NG0071:619": "skye shi med pa'i rdo rje'i tshe //",
    "NG0071:620": "blo yi yul las rab 'das pa //",
    "NG0071:621": "bcom ldan rdo rje tshe dpag med //",
    "NG0071:622": "gzugs sku gnyis dang thabs cig bzhugs //",
    "NG0071:623": "rdzas dang sngags dang cho ga rnams //",
    "NG0071:624": "phyir bstan de nyid rtogs pa'i thabs //",
    "NG0071:625": "de rtogs de la bsgrub tu med //",
    "NG0071:626": "rig pa'i rang gdangs bum pa lnga //",
    "NG0071:627": "yum gyi rang bzhin ye shes spyan //",
    "NG0071:628": "snying po sku la bzhugs pa'i klong *//",
    "NG0071:629": "de rtogs bya phyir bum pa'i dbang *//",
    "NG0071:630": "phyir bskur nang du gdams pa dbab //",
    "NG0071:631": "de ni longs sku'i ngo bo ste //",
    "NG0071:632": "de las sprul pa'i skur snang ba //",
    "NG0071:633": "tshogs drug dag la ye shes khyab //",
    "NG0071:634": "mi gsal gsal ba'i bdag nyid can //",
    "NG0071:635": "lhun grub mngon du 'gyur ba'i phyir //",
    "NG0071:636": "phyag rgya rnam drug phyir dbang bskur //",
    "NG0071:637": "nang du bskur med thob med pas //",
    "NG0071:638": "ye nas gnas pa'i thabs su bstan //",
    "NG0071:639": "de rang snang zhing rang gis shes //",
    "NG0071:640": "rang nyid ngang na 'du 'bral med //",
    "NG0071:641": "rdzas bzhi dag la brten nas rtogs pa thob //",
    "NG0071:642": "thun mong gyur dang ma gyur pas //",
    "NG0071:643": "so so'i yul dang gang zag bstan //",
    "NG0071:644": "tshig dbang don gyi dgongs pa yin //",
    "NG0071:645": "chos sku 'gyur med rdo rje gsum //",
    "NG0071:646": "longs sku srog med sku lnga gsum //",
    "NG0071:647": "de gdung sprul skus yongs bzung ste //",
    "NG0071:648": "sems can ma rig mun pa sel //",
    "NG0071:649": "de bzhin de yi rim pas bzung *//",
    "NG0071:650": "de la de bzhin rim pas gnas //",
    "NG0071:651": "de ni sku gdung don gyi dgongs pa yin //",
    "NG0071:652": "zhes gsungs so //",
    "NG0071:653": "thig le kun 'dus chen po las //",
    "NG0071:654": "gdams ngag rgyud bzhi'i dgongs pa ste le'u bdun pa'o",
    "NG0071:655": "// // a su ud+d+ha tre sha sa na tsa",
    "NG0071:656": "ka ha a ha ma ti a //",
    "NG0071:657": "de'i tshe bcom ldan 'das man ngag don gyi dgongs pa la zhugs so //",
    "NG0071:658": "de nas yang gsang ba'i bdag pos zhus pa //",
    "NG0071:659": "kye kye bcom ldan rdo rje 'chang *//",
    "NG0071:660": "man ngag lung gi dgongs pa gsung du gsol //",
    "NG0071:661": "zhes zhus so //",
    "NG0071:662": "ston pas bka' stsal pa //",
    "NG0071:663": "ston pa rdo rje sems dpa' ngas //",
    "NG0071:664": "rgyud dang rgyud kyi man ngag dang *//",
    "NG0071:665": "man ngag lung dang bcas par bstan //",
    "NG0071:666": "man ngag don gyi dgongs pa yin //",
    "NG0071:667": "chos sku rin chen lta bu la //",
    "NG0071:668": "yon tan snang ba sku gnyis 'char //",
    "NG0071:669": "dbyer med 'du 'bral med par gnas //",
    "NG0071:670": "ngo sprod rnam bzhis grol bar byas //",
    "NG0071:671": "thugs kyi dkyil 'khor sgo phye ste //",
    "NG0071:672": "sku gsum rin chen gter mdzod brtol //",
    "NG0071:673": "mi 'gyur dgongs pa rnam bzhi rdzogs //",
    "NG0071:674": "'gyur med gcig gi ngang la gnas //",
    "NG0071:675": "zhal chems don gyi dgongs pa yin //",
    "NG0071:676": "chos nyid 'gyur ba med pa dang *//",
    "NG0071:677": "rig pa 'gag pa med pa las //",
    "NG0071:678": "snang la rang bzhin med pa'i ye shes gsal //",
    "NG0071:679": "snying po sku lnga phyag rgya ma bskyed tshul //",
    "NG0071:680": "sa bon rgyu ru bshad pa dang *//",
    "NG0071:681": "rgyu nyid myu gu'i tshul du+u byung *//",
    "NG0071:682": "rig dang ma rig bye brag gis //",
    "NG0071:683": "'bras bu sangs rgyas sems can @#//",
    "NG0071:684": "gnyis //",
    "NG0071:685": "chos sku gcig la tha dad pas //",
    "NG0071:686": "zla ba nyi ma ji bzhin no //",
    "NG0071:687": "chos nyid 'gyur ba med pa dang *//",
    "NG0071:688": "rang rig brgyan du 'gro ba'i lus sems shar //",
    "NG0071:689": "ston pa'i rgyan du lung dang man ngag shar //",
    "NG0071:690": "de rtogs skad cig bzhis grol la //",
    "NG0071:691": "rig pa ma 'gags tshul du shar //",
    "NG0071:692": "de nyid ma 'gags yul la shar //",
    "NG0071:693": "gnyis med gnyis su med par gnas //",
    "NG0071:694": "gnyis med gzung 'dzin mtha' las 'das //",
    "NG0071:695": "gzhi ldan don gyi dgongs pa yin //",
    "NG0071:696": "kye ma kye ma rdo rje 'dzin //",
    "NG0071:697": "de ltar rtogs pa'i rnal 'byor la //",
    "NG0071:698": "skad cig gcig gis rdzogs sangs rgyas //",
    "NG0071:699": "mi 'gyur gzhi yi ngang la bzhugs //",
    "NG0071:700": "bag chags lus kyis bsgribs mod kyang *//",
    "NG0071:701": "ma thub sgo nang zang thal gsal //",
    "NG0071:702": "yang zhun don gyi dgongs pa yin //",
    "NG0071:703": "de rnams ngas bstan yid ches byed //",
    "NG0071:704": "de yi dngos gzhi gong bzhin bstan //",
    "NG0071:705": "nges pa'i mtshan nyid ji bzhin shes //",
    "NG0071:706": "de dang de rnams mi 'gal bar //",
    "NG0071:707": "gang zag blo la nges shes bskyed //",
    "NG0071:708": "dbang gsum don gyi dgongs pa yin //",
    "NG0071:709": "thig le kun 'dus chen po las //",
    "NG0071:710": "man ngag gi dgongs pa bstan pa'i le'u ste brgyad",
    "NG0071:711": "pa'o // // thugs rje chos kyi 'khor lo'i skabs",
    "NG0071:712": "don kun la khyab pa'i thig le'o //",
    "NG0071:713": "a ta ka dz+nya na tsakra tan+t+ra u pa de sha sa ta sa ma ti ma la a //",
    "NG0071:714": "bu ta satwa sarba bu ta /",
    "NG0071:715": "tsa ka shu sing ta shi ma na dz+nya na a na //",
    "NG0071:716": "badzra pa ne a ta ma ti tsa ri ka la //",
    "NG0071:717": "de nas bcom ldan 'das rdo rje 'chang chen po",
    "NG0071:718": "rtogs pa'i ye shes kyi dgongs pa la zhugs so",
    "NG0071:719": "// de'i tshe gsang ba'i bdag pos zhus pa //",
    "NG0071:720": "rtogs pa'i ye shes 'khor lo gsung du gsol //",
    "NG0071:721": "zhes zhus so //",
    "NG0071:722": "ston pas bka' stsal pa nyon cig / gzhi gnas",
    "NG0071:723": "kyi ye shes la mtshan nyid 'dzin pa'i ye shes",
    "NG0071:724": "kyis bskor te // rig pa'i stong pa dang dbyer",
    "NG0071:725": "med dang thogs pa med pa dang tha dad gcod",
    "NG0071:726": "pa bzhis bskor te /",
    "NG0071:727": "shes rab kyi srog shing la ye shes 'khor lo bzhis bskor ba na //",
    "NG0071:728": "phyogs lhung med pa'i shes rab so sor rtogs pa'i shes rab kyis gcod pa'o //",
    "NG0071:729": "rigs kyi bu de'i don ni kun gyi thun mong ma yin te /",
    "NG0071:730": "rab tu rtogs par dka' ba'o //",
    "NG0071:731": "kye kye gsang bdag nges par zung *//",
    "NG0071:732": "ston pa la sogs rnam pa lnga //",
    "NG0071:733": "gsang ba'i don chen gtan la phab //",
    "NG0071:734": "ma rtogs 'khrul par shar bar bshad //",
    "NG0071:735": "gdams ngag rnam gnyis gtsor bstan cing *//",
    "NG0071:736": "rgyu rkyen rang rig gcig pu nyid //",
    "NG0071:737": "bdag rkyen rang rig chos sku la //",
    "NG0071:738": "rtags kyi ye shes ma 'gags snang *//",
    "NG0071:739": "dmigs rkyen thugs kyi me long byas //",
    "NG0071:740": "mtshungs rkyen bla ma'i gdams ngag byas //",
    "NG0071:741": "ye shes 'khor los rab bcad pas //",
    "NG0071:742": "'khrul gsum gzhi gsum ngang du dag / rang rig ye shes bya btsal 'das //",
    "NG0071:743": "las dang thugs rje rnam par dag / bsgoms pas gzhan nas thob pa med //",
    "NG0071:744": "ma bsgoms don dang 'bral ba med //",
    "NG0071:745": "'du @#//",
    "NG0071:746": "'bral med pa'i dgongs pa ni //",
    "NG0071:747": "chu bo gang ga ji bzhin no //",
    "NG0071:748": "de ltar don ni rim par spyod //",
    "NG0071:749": "ma 'gags shar bas rang bzhin te //",
    "NG0071:750": "rtogs pas mtshan ma zil gyis gnon //",
    "NG0071:751": "mtshan ma zil gnod snang ba yang *//",
    "NG0071:752": "rtogs pas yon tan rang gsal te //",
    "NG0071:753": "rang las ma gtogs gzhan snang med //",
    "NG0071:754": "de don rtogs pa'i rnal 'byor la //",
    "NG0071:755": "rang ma yin pa gzhan med cing *//",
    "NG0071:756": "rang yang dngos gzhi rjais grub med //",
    "NG0071:757": "de bas de la gnyis med pas //",
    "NG0071:758": "don las mi nyams bsrung mtshams med //",
    "NG0071:759": "'phral la byas pa ma yin te //",
    "NG0071:760": "nga yi rang bzhin ye nas de bzhin nyid //",
    "NG0071:761": "nga yi don gyi phyogs re nas //",
    "NG0071:762": "theg brgyad 'dod pa phyogs re brjod //",
    "NG0071:763": "thams cad nga yi dbang du rdzogs //",
    "NG0071:764": "nga yi don la 'da' ba med //",
    "NG0071:765": "nga yi rang bzhin rang byung ye shes pas //",
    "NG0071:766": "lhun grub gzhi yi sangs rgyas las //",
    "NG0071:767": "bya btsal 'bad rtsol rnam par dag / nga yi don chen ma rtogs par //",
    "NG0071:768": "lus ngag 'bad rtsol ci byas kyang *//",
    "NG0071:769": "byas kyin 'dzin pa chen por gyur //",
    "NG0071:770": "gsang ba don chen dgongs pa yin //",
    "NG0071:771": "dri med rnam dag rang rig chos kyi sku //",
    "NG0071:772": "yon tan 'gag med sku dang ye shes gsal //",
    "NG0071:773": "bya byed 'bad rtsol mi gnas bde chen lhun gyis grub //",
    "NG0071:774": "ma rtogs blo la phyi nang 'khrul par shar //",
    "NG0071:775": "rtogs pa'i don la mi gnas rnam par dag / b+han d+ha 'bar ba'i gzhal med khang */",
    "NG0071:776": "rgya mtsho chen po klong dkyil nas //",
    "NG0071:777": "snang ba chos sku'i bar na ye shes gsal //",
    "NG0071:778": "de nyid rang gi ngo bo ni //",
    "NG0071:779": "myang 'das don gyi dgongs pa yin //",
    "NG0071:780": "gnyis med chos sku dbyer med shes rab las //",
    "NG0071:781": "ma 'gags ye shes 'bras bu gzugs skur smin //",
    "NG0071:782": "chos sku'i 'od dang longs sku'i zer //",
    "NG0071:783": "'gro ba rigs drug gnas su shar //",
    "NG0071:784": "las dang gang zag thugs rjes gnas su sgrol //",
    "NG0071:785": "kun tu bzang po bde chen ngang du sbyor //",
    "NG0071:786": "dri med rnam dag 'byed med shes rab gsal //",
    "NG0071:787": "mnyam sbyor don gyi dgongs pa yin //",
    "NG0071:788": "rang rig ye shes rang byung gnyis med pas //",
    "NG0071:789": "mtha' bzhi bdud bzhi'i gnas rnams rnam par dag / mi gnas ye shes mtshan nyid lnga dang ldan //",
    "NG0071:790": "dam pa chos sku 'bras bu ye shes sku //",
    "NG0071:791": "bya btsal mi mnga' rang bzhin lhun gyis grub //",
    "NG0071:792": "sa lam mi bgrod 'gyur med gcig pa nyid //",
    "NG0071:793": "bya btsal mi mnga' re dogs mtha' las 'das //",
    "NG0071:794": "rang bzhin lhun grub ye sangs rgyas pa'i sku //",
    "NG0071:795": "spros bral klong na 'gyur med rig pa gsal //",
    "NG0071:796": "thugs rje 'gag med mi 'bral g.yos pa med //",
    "NG0071:797": "re dogs mi mnga' rtsol bsgrub rnam par dag / shes rab rtsal rdzogs 'gyur med dbyings na gsal //",
    "NG0071:798": "chos rnams thams cad rang bzhin rnam dag klong *//",
    "NG0071:799": "mi rtog chos sku 'gag med ye shes gsal //",
    "NG0071:800": "sku dang ye shes rol pa mdzad spyod las //",
    "NG0071:801": "phyi nang snod bcud gzung 'dzin snang ba rnams //",
    "NG0071:802": "sprul pa'i snang ba chos @#//",
    "NG0071:803": "nyid ngang du dag / rang gi ngo bo ma bsgribs kun tu gsal //",
    "NG0071:804": "skyon dang yon tan re dogs bzang ngan rnams //",
    "NG0071:805": "gnyis med bde chen rtog pa'i mtha' las 'das //",
    "NG0071:806": "chos nyid dag pa'i me long lta bu la //",
    "NG0071:807": "chos sku dag pa me long gzugs ltar shar //",
    "NG0071:808": "gnyis med chos sku nam mkha'i bdag nyid can //",
    "NG0071:809": "rang gsal 'dzin med ma bcos bde ba'i ngang *//",
    "NG0071:810": "stong de stong pa ma yin stong pa'i snying po 'byung *//",
    "NG0071:811": "shes rab 'gyur med klong nas 'gag med ye shes shar //",
    "NG0071:812": "snang la rang bzhin med de rnam dag chos kyi sku //",
    "NG0071:813": "yon tan mi 'gag dngos med ngang gis 'byung *//",
    "NG0071:814": "de yi ngang las mi g.yo 'gag pa med //",
    "NG0071:815": "rgyu rkyen byed pa med pas rang rig ye shes gsal //",
    "NG0071:816": "'khor 'das la sogs cir snang 'phel 'grib med //",
    "NG0071:817": "phyi nang snod bcud snang srid 'khor 'das kun //",
    "NG0071:818": "gnyis med chos sku rnam dag klong chen na //",
    "NG0071:819": "ma 'dres yongs rdzogs gsal la rtog pa med //",
    "NG0071:820": "yon tan rang snang thig le rang sangs rgyas //",
    "NG0071:821": "sna tshogs snang la rang bzhin yongs kyis med //",
    "NG0071:822": "ting 'dzin rnam drug don gyi dgongs pa yin //",
    "NG0071:823": "mi gnas ye shes ma 'gags kun tu gsal //",
    "NG0071:824": "thugs kyi me long kun gzhi gtan la 'bebs //",
    "NG0071:825": "lung gi shar lugs gnas lugs thim lugs shes //",
    "NG0071:826": "thugs rje'i stobs kyis rigs drug gnas su shar //",
    "NG0071:827": "rtags kyi ye shes 'gyur med don dang 'phrad //",
    "NG0071:828": "sbubs dang bral bas gzung 'dzin rnam par dag / gnyis med klong nas ye shes 'od du gsal //",
    "NG0071:829": "bdud bzhi rgyas 'debs ye shes rtse gcig gsal //",
    "NG0071:830": "rtog med shes rab 'bras bu mngon sangs rgyas //",
    "NG0071:831": "rdo rje gdan la rin chen sku ru smin //",
    "NG0071:832": "dmigs sel rnam drug don gyi dgongs pa yin //",
    "NG0071:833": "thugs ni dkyil 'khor gsal 'grib las 'das pa'i //",
    "NG0071:834": "mi 'gyur ma bslad 'gag med ye shes gsal //",
    "NG0071:835": "ma nor ma bcos dbyer med grol ba'i chos //",
    "NG0071:836": "gnas skabs chos lngas srid pa'i mtha' la bskyal //",
    "NG0071:837": "yi ge rnam drug don gyi gnas bstan pas //",
    "NG0071:838": "sgra skad 'byung dang thugs rje rang byung zhing *//",
    "NG0071:839": "mi gnas mya ngan 'das dang dgongs pa rdzaugs //",
    "NG0071:840": "chos lnga don gyi dgongs pa chen po yin //",
    "NG0071:841": "dri med ngang du thams cad 'dus //",
    "NG0071:842": "de mtshon phyi nang gsang bas bsdus pa rnams //",
    "NG0071:843": "sgra dang brda' dang gnyis med don du 'dus //",
    "NG0071:844": "de yi don la rgyu rkyen rnam par dag / rang byung sku gsum 'gyur med chos kyi sku //",
    "NG0071:845": "rtogs dang ma rtogs 'khor 'das kun tu shar //",
    "NG0071:846": "sna tshogs snang yang dri med rnam par dag / tshig gis mtshon pas tshig las 'das par rtogs //",
    "NG0071:847": "tshig gis mtshon pa blo yi bye brag gis //",
    "NG0071:848": "bsgom du yod dang med pa gnyis spang la //",
    "NG0071:849": "gnyis la yod med don la rnam par dag / de ltar rtogs pas skad cig gsum la grol //",
    "NG0071:850": "sangs rgyas sems @#//",
    "NG0071:851": "can thugs rje'i lcags kyus 'dzin //",
    "NG0071:852": "rang rig me tog chos las 'das //",
    "NG0071:853": "de ltar rtog pas thams cad bcings //",
    "NG0071:854": "rang rig ye shes gnyis kyi mtha' las 'das //",
    "NG0071:855": "rtogs pa'i stobs kyis ma rig rig par grol //",
    "NG0071:856": "'khor 'das gnyis med bde chen gsal ba'i ngang *//",
    "NG0071:857": "thun mong ma yin smra bsam 'das pa'i sku //",
    "NG0071:858": "de ltar rtogs pas rtsol ba'i mtha' dang bral //",
    "NG0071:859": "de yi mtshon thabs man ngag kun gyi gzhi //",
    "NG0071:860": "sku gsum lhun grub rtogs pa'i shes rab skye //",
    "NG0071:861": "don gyi bka' bzhi ma lus gtan la phebs //",
    "NG0071:862": "dgongs pa 'dus pa'i dgongs pa 'dus pa yin //",
    "NG0071:863": "gsang ba'i don chen blo yi yul las 'das //",
    "NG0071:864": "thun mong ma yin smra bsam 'das pa'i sku //",
    "NG0071:865": "thugs kyi gter mdzod dgongs pa kun gyi thugs //",
    "NG0071:866": "kun 'byung kun mkhyen ye shes dag pa'i gzhi / rig dang ma rig sangs rgyas sems can snang *//",
    "NG0071:867": "ngas bshad don gyi rnam dag dbyings kyi ngang *//",
    "NG0071:868": "ye shes mi 'gag bcom ldan rdo rje 'chang *//",
    "NG0071:869": "thugs kyi klong du 'gag med ye shes shar //",
    "NG0071:870": "glo ba'i nang du de yi rtsal shar ba'i //",
    "NG0071:871": "rlung dang 'phrad de de yis rtog pa 'gyus //",
    "NG0071:872": "de yi skyon gyis ma gos mtshan ma so sor 'dzin //",
    "NG0071:873": "de bzhin rim 'gro rlung dang bral nas gnas //",
    "NG0071:874": "de ni rang shar kun nas kun mkhyen 'gyur //",
    "NG0071:875": "lus kyi rnam shes kun rdzob thig le gsum //",
    "NG0071:876": "phyir shar rtsal de sprul sku 'byin par byed //",
    "NG0071:877": "sems las grol bas gzung 'dzin rnam rtog grol //",
    "NG0071:878": "rtog med ye shes nam mkha'i 'ja' ltar gsal //",
    "NG0071:879": "bdag nyid sangs rgyas thugs rjes 'gro ba skyob //",
    "NG0071:880": "'gyur med klong du ye shes rlung gis bskyod //",
    "NG0071:881": "sku gsum nang gsal bum pa'i mar me bzhin //",
    "NG0071:882": "thugs kyi gter mdzod don gyi dgongs pa yin //",
    "NG0071:883": "yul gyi mdzod dang rig pa sems kyi mdzod //",
    "NG0071:884": "lus kyi mdzod dang rigs lnga'i mdzod //",
    "NG0071:885": "ye shes mdzod nas so so'i don bzhugs dbyer med tshul gyis 'chang *//",
    "NG0071:886": "rtogs dang ma rtogs sangs rgyas sems can snang *//",
    "NG0071:887": "de na gnas dang de yi ngang du grol //",
    "NG0071:888": "rtogs pa'i ye shes rig pa rang sa 'dzin //",
    "NG0071:889": "'byed pa'i mu bzhi skyon sel yon tan bsgrub //",
    "NG0071:890": "'khor lo lnga pa don gyi dgongs pa yin //",
    "NG0071:891": "kun gzhi ye shes me long rigs lnga'i bde gshegs gsal //",
    "NG0071:892": "ma lus rdzaugs tshe lus kyi klong na gsal //",
    "NG0071:893": "don gyi dbang bzhi ma bskur lhun gyis grub //",
    "NG0071:894": "yid kyi dbang po ma 'gags shes rab so sor mkhyen //",
    "NG0071:895": "gzigs pa'i spyan lngas gdul bya don la 'dzin //",
    "NG0071:896": "gsung gi sgo mo ljags kyi lde mig gis ni 'byed par byed //",
    "NG0071:897": "tshig dang don sbyor 'gro don ma lus rdzogs //",
    "NG0071:898": "bka' bzhin don gyi dgongs pa dam pa yin //",
    "NG0071:899": "bya btsal lhun grub rang byung ye shes la //",
    "NG0071:900": "yon tan 'gag med sku gnyis lhun gyis rdzogs //",
    "NG0071:901": "phyi nang gsang gsum man ngag rnam gsum gyis //",
    "NG0071:902": "phyi ru snang @#//",
    "NG0071:903": "ba ye shes gdangs su gsal //",
    "NG0071:904": "gzung ba mi gnas rang bzhin rnam par dag / nang du snang ba bde gshegs sku lngar grol //",
    "NG0071:905": "lus sems mi gnas 'dzin pa'i mtha' dang bral //",
    "NG0071:906": "gzung 'dzin gnyis med rang rig chos kyi sku //",
    "NG0071:907": "gsal la mi rtog bum pa'i mar me bzhin //",
    "NG0071:908": "mtshon bya'i tshig gi sgron mes nges mtshon nas //",
    "NG0071:909": "de ni nyams su phyi nang gsum gyis blangs //",
    "NG0071:910": "ji bzhin nyams myong mi 'gyur nges pa rnyed //",
    "NG0071:911": "snying po'i don la 'gyur ba med par gnas //",
    "NG0071:912": "'gyur med don gyis skad cig gsum la grol //",
    "NG0071:913": "rtogs pa'i ye shes gsal la 'dzin pa med //",
    "NG0071:914": "mi ldog dngas pa'i rang sa zin par 'gyur //",
    "NG0071:915": "de yi tshe na gsal ba rnam gsum ste //",
    "NG0071:916": "chos sku phyi nang med pa ma bsgribs gsal //",
    "NG0071:917": "ye shes 'od lnga sprul sku longs sku gsal //",
    "NG0071:918": "rigs lnga longs sku nang na gsal //",
    "NG0071:919": "sku gsum ja log don gyi dgongs pa yin //",
    "NG0071:920": "de yi don du myang ngan 'das zhes bya //",
    "NG0071:921": "de ltar mi ldog gsal bar gnas pa yang *//",
    "NG0071:922": "sa lam rim pas bgrod pa ma yin te //",
    "NG0071:923": "skad cig gsum gyis rang sa zin par 'gyur //",
    "NG0071:924": "rdo rje rnal 'byor lnga yi dgongs pa yin //",
    "NG0071:925": "zhes gsungs so //",
    "NG0071:926": "thig le kun 'dus chen po las /",
    "NG0071:927": "rtogs pa ye shes 'khor lo bstan pa'i le'u ste",
    "NG0071:928": "dgu pa'o // // ye shes rang byung ba'i skabs",
    "NG0071:929": "ye shes chen po'i thig le'o //",
    "NG0071:930": "ma ha gu ya tan+t+ra u pa de sha ka ma sa hum a //",
    "NG0071:931": "bo d+hi tsit+ta ko sha tsa mu ti a ti ka la /",
    "NG0071:932": "de'i tshe ston pa rdo rje 'chang chen po des gsang ba don gyi dgongs pa zhugs so //",
    "NG0071:933": "de'i tshe gsang ba'i bdag pos gsol pa //",
    "NG0071:934": "kye kye bcom ldan rdo rje 'chang *//",
    "NG0071:935": "gsang ba'i don gyi dgongs pa ji ltar lags //",
    "NG0071:936": "zhes zhus pas //",
    "NG0071:937": "ston pas bka' stsal pa /",
    "NG0071:938": "kye rdo rje 'dzin pa nges zung zhig / e ma ngo mtshar rmad kyi chos //",
    "NG0071:939": "de ni tshig la mi gnas pas //",
    "NG0071:940": "don gyi dgongs pa ma nor bshad //",
    "NG0071:941": "rang rig ye shes ma 'gags pa //",
    "NG0071:942": "'khor dang mya ngan 'das par gnas //",
    "NG0071:943": "de la rgyu rkyen byed pa med //",
    "NG0071:944": "'khor 'das kun las nga sngar byung *//",
    "NG0071:945": "nga yi gong na gzhan ma med //",
    "NG0071:946": "thams cad rang rig klong na bzhugs //",
    "NG0071:947": "thams cad rang rig klong nas 'char //",
    "NG0071:948": "de yi ngo bo mi 'gyur bar //",
    "NG0071:949": "ye shes yon tan kun tu gsal //",
    "NG0071:950": "de la rgyu med gnyen po med //",
    "NG0071:951": "dngos med snod bcud rtsal du snang *//",
    "NG0071:952": "'byung gnas ma 'gags kun tu khyab //",
    "NG0071:953": "kun 'byung snying po 'gyur ba med //",
    "NG0071:954": "dper na yid bzhin nor bu rin chen bzhin //",
    "NG0071:955": "'khor dang myang ngan 'das pa'i chos //",
    "NG0071:956": "dngos med byin gyis brlabs las byung *//",
    "NG0071:957": "mtshan nyid don gyi dgongs pa yin //",
    "NG0071:958": "nga nyid ma 'ongs sngon rol na //",
    "NG0071:959": "ston pa kun rig chos kyi rje //",
    "NG0071:960": "pad+ma bde gsal grong khyer du //",
    "NG0071:961": "bstan pa'i snying po ye shes lnga //",
    "NG0071:962": "rang snang rtog pa'i 'khor rnams la //",
    "NG0071:963": "rtog med byin gyis @#//",
    "NG0071:964": "rlabs las bshad //",
    "NG0071:965": "so so'i rgyud la byin gyis so sor rtogs //",
    "NG0071:966": "ston pa kun snang ye shes kyis //",
    "NG0071:967": "chos nyid gsal ba'i rang gdangs la //",
    "NG0071:968": "ye shes 'gag med dkyil 'khor bris //",
    "NG0071:969": "rang rig dbus kyi gtsor gnas te //",
    "NG0071:970": "nyid las mi gzhan ston pa bzhi //",
    "NG0071:971": "rang rang rigs kyi 'khor rnams la //",
    "NG0071:972": "gsung gis chos rnams mi 'chad par //",
    "NG0071:973": "byin rlabs rang gi ngo bo'i sgo nas bstan //",
    "NG0071:974": "bstan pa'i snying po gong ma bzhin //",
    "NG0071:975": "u dum wa ra'i me tog la //",
    "NG0071:976": "nga nyid brdzus te 'ongs pa'i tshe //",
    "NG0071:977": "nga yi thugs kyi dkyil 'khor du //",
    "NG0071:978": "rang byung thugs kyi chu bo bzhi rdzogs pas //",
    "NG0071:979": "dgongs pa'i ye shes rang dbang thob //",
    "NG0071:980": "brda' sgra nges pa'i don gsum bshad //",
    "NG0071:981": "rgyud kyi snying po sems phyogs chen po'i don //",
    "NG0071:982": "yid 'dres pa yi tshogs la bstan //",
    "NG0071:983": "de bzhin byos shig ngas lung bstan //",
    "NG0071:984": "lo rgyus don gyi dgongs pa yin //",
    "NG0071:985": "srid pa'i mdzod gyur chos nyid thig le na //",
    "NG0071:986": "rang rig mi 'gag 'gyur med chos sku bzhugs //",
    "NG0071:987": "tha dad mi gnas 'o ma mar gyi tshul //",
    "NG0071:988": "rang byung ye shes ma 'gags 'od kyi myu gu lnga //",
    "NG0071:989": "srog med snying po sku lnga bskyed cing 'du 'bral med //",
    "NG0071:990": "mi 'gyur sku yi bdag nyid che //",
    "NG0071:991": "mi gnas gsung gi bdag nyid chai //",
    "NG0071:992": "mi 'gyur thugs kyi bdag nyid che //",
    "NG0071:993": "rgyu nyid rdo rje rkyen dang 'dra /",
    "NG0071:994": "bral yang byung *//",
    "NG0071:995": "ma bskyed pas na 'jig pa med //",
    "NG0071:996": "man ngag don kyi dgongs pa yin par bstan pa'o //",
    "NG0071:997": "thun med thun chen dgongs pa gcig tu dril //",
    "NG0071:998": "chos nyid chos sku 'byed med stong pa dang *//",
    "NG0071:999": "snying po sku lnga bar na ye shes gsal //",
    "NG0071:1000": "chos nyid chos sku'i bar na 'od lnga gsal ba longs sku'i don //",
    "NG0071:1001": "snang ba chos sku'i bar na ye shes gsal ba sprul sku'i don //",
    "NG0071:1002": "dngos nyid gzhi dang sbyar ba'i dgongs pa yin //",
    "NG0071:1003": "rgyu rkyen med par 'khor 'das rang las byung *//",
    "NG0071:1004": "yon tan ma 'gags stobs kyis shar ba yin //",
    "NG0071:1005": "thugs rje ma 'gags sku nyid snang bar shar //",
    "NG0071:1006": "sna tshogs shar kyang gnyis med chos sku'i ngang *//",
    "NG0071:1007": "de nas byung dang de nas 'jug cing thim //",
    "NG0071:1008": "thams cad ma 'gags pa yi ye shes rmad byung chos //",
    "NG0071:1009": "rang gi rgyud la nges pa'i shes pa skyes //",
    "NG0071:1010": "don gyi sgo rnams 'byed cing gsal bar byed //",
    "NG0071:1011": "sgo dang lde mig don gyi dgongs pa yin //",
    "NG0071:1012": "chos sku nam mkha' lta bu ye nas tshad med stong *//",
    "NG0071:1013": "de yi stobs las ye shes sku ru snang *//",
    "NG0071:1014": "sku dang ye shes dngos po mtshan ma'i chos //",
    "NG0071:1015": "dang po shar kyang rang gi stobs las shar //",
    "NG0071:1016": "tha ma thim yang rang gi ngang la thim //",
    "NG0071:1017": "dbyings dang ye shes gnyis med bde ba'i ngang *//",
    "NG0071:1018": "sku gsum dbyer med don gyi dgongs par bzhugs //",
    "NG0071:1019": "nam mkha' lto sbyor don gyi dgongs pa bstan //",
    "NG0071:1020": "chos nyid klong na chos sku gsal ba ni //",
    "NG0071:1021": "nam mkha'i ngang na nyi ma'i snying po gnas pa bzhin //",
    "NG0071:1022": "mi 'gyur yongs la khyab pa'i sku //",
    "NG0071:1023": "de la ye shes snang @#//",
    "NG0071:1024": "ba 'char ba ni //",
    "NG0071:1025": "sprin med nam mkhar nyi ma snang ba bzhin //",
    "NG0071:1026": "rigs lnga'i sangs rgyas ma 'dres rdzogs pa ni //",
    "NG0071:1027": "nam mkha'i ngang na 'ja' tshon gsal ba bzhin //",
    "NG0071:1028": "thig le chen po don gyi dgongs pa yin //",
    "NG0071:1029": "mi g.yo 'du 'bral med pa'i ye shes gsal //",
    "NG0071:1030": "mtshon pa'i thabs kyi rim pas blo la sbyar //",
    "NG0071:1031": "mi 'gyur ba gcig rtogs tshul rgyud las skyes //",
    "NG0071:1032": "sbubs dang bral bas bdag nyid mngon sangs rgyas //",
    "NG0071:1033": "'gag med thugs rjes 'gro drug gnas su 'dren //",
    "NG0071:1034": "mi gnas bdag med chos sku'i klong na gsal //",
    "NG0071:1035": "rin chen sgron ma don gyi dgongs pa yin //",
    "NG0071:1036": "ma 'gags mi g.yo ngang dngas rang bzhin no //",
    "NG0071:1037": "ye shes zang thal sgrib med kun tu gsal //",
    "NG0071:1038": "chos sku'i ngang la gzugs sku'i rang bzhin te //",
    "NG0071:1039": "yod pa med dang med pa yod pa'i sa //",
    "NG0071:1040": "sku gsum dbyer med rang rig ye shes bdag / mig gi sgron ma don gyi dgongs pa yin //",
    "NG0071:1041": "yon tan mi 'gyur rang rig ye shes te //",
    "NG0071:1042": "sku gsum sbubs su de yi gnas skabs bstan //",
    "NG0071:1043": "de mtshon phyi nang gsang ba 'dus par bstan //",
    "NG0071:1044": "ngo mtshar thabs kyi snying po don dang mjal //",
    "NG0071:1045": "'phrul gyi yi ge don gyi dgongs pa yin //",
    "NG0071:1046": "ma rig ye shes mthar thug yongs la khyab //",
    "NG0071:1047": "gsang ba'i shes rab sgrib pa kun las 'das //",
    "NG0071:1048": "kun las mchog gyur khyad par che bas 'phags //",
    "NG0071:1049": "nam mkha' khyab pa don gyi dgongs pa yin //",
    "NG0071:1050": "zhes gsungs so //",
    "NG0071:1051": "thig le kun 'dus chen po las /",
    "NG0071:1052": "phyaugs 'dzin gyi dgongs pa bstan pa ste le'u bcu",
    "NG0071:1053": "pa'o // // ko sha d+ha ta ma ha badzra",
    "NG0071:1054": "d+ha ti tan+t+ra tsakra pa tsa u pa de sha",
    "NG0071:1055": "u ta ka la pa ru a /",
    "NG0071:1056": "de'i tshe yang ston pa rdo rje 'chang chen po des /",
    "NG0071:1057": "gsang ba'i snying po bla na med pa'i dgongs pa la snyoms par zhugs so //",
    "NG0071:1058": "de'i tshe gsang ba'i bdag pos zhus pa /",
    "NG0071:1059": "kye kye bcom ldan rdo rje 'chang *//",
    "NG0071:1060": "gsang ba don gyi snying po'i dgongs pa gsung du gsol //",
    "NG0071:1061": "zhes zhus so //",
    "NG0071:1062": "ston pas bka' stsal pa //",
    "NG0071:1063": "lag na rdo rje legs zung zhig / chos sku yul med ye shes rang gdangs bcas //",
    "NG0071:1064": "don la 'gyur med 'byed med shes rab bcas //",
    "NG0071:1065": "stong nyid spros bral yongs la khyab pa'i sku //",
    "NG0071:1066": "thugs rje mi 'gag sprul sku rgyun mi 'chad //",
    "NG0071:1067": "mi 'gyur klong nas ye shes spyan ma 'gags //",
    "NG0071:1068": "rang snang ye shes gzhan snang rtog pa med //",
    "NG0071:1069": "thams cad yongs rdzogs skye 'gag 'char nub med //",
    "NG0071:1070": "don gyi dbang bzhi ma bskur lhun rdzogs pas //",
    "NG0071:1071": "ma bsgoms ma bsgrubs ye nyid rdzogs sangs rgyas //",
    "NG0071:1072": "don gyi rdzas bzhi ma bsags lhun grub pas //",
    "NG0071:1073": "rtogs pa'i shes rab rang rig khong nas 'char //",
    "NG0071:1074": "bkod pa bzhi ldan don gyi dbang chen rdzogs //",
    "NG0071:1075": "rang byung ye shes rgyu rkyen rnam par dag / gnyen pos mi shigs gzhan gyi dbang gyur med //",
    "NG0071:1076": "gnyis med bde chen chos sku rnam dag de //",
    "NG0071:1077": "lung dang sgra yis @#//",
    "NG0071:1078": "nges par gtan la dbab //",
    "NG0071:1079": "chos rnams thams cad dbyer med mnyam nyid ngang *//",
    "NG0071:1080": "dngos po med par rang rdzogs de bzhin nyid //",
    "NG0071:1081": "rang rig chos sku ye shes rang snang la //",
    "NG0071:1082": "'byung ba nam mkha' dang po nyid nas med //",
    "NG0071:1083": "rang byung ye shes don gyi 'byung ba la //",
    "NG0071:1084": "mtshan ma'i 'byung ba dngos po gdod nas dag / gnyis med chos sku ye shes zang thal la //",
    "NG0071:1085": "gzung 'dzin gnas su rang gsal 'dzin pa med //",
    "NG0071:1086": "dang po rgyu med rdo rje'i ngang *//",
    "NG0071:1087": "bar du rkyen med rang byung nyid //",
    "NG0071:1088": "tha ma mi 'gyur ye shes ni //",
    "NG0071:1089": "'char nub med pa'i zang thal de //",
    "NG0071:1090": "nam mkha'i mtha' bzhin thug pa med //",
    "NG0071:1091": "blo yi yul las rab 'das shing *//",
    "NG0071:1092": "mi 'gyur rdo rje lta bu'i sku //",
    "NG0071:1093": "phyi nang mdun rgyab steng 'og med //",
    "NG0071:1094": "dag pa zang thal spros dang bral //",
    "NG0071:1095": "cha shas bral ba'i ngang nyid de //",
    "NG0071:1096": "sku gnyis mi 'gag 'od du gsal //",
    "NG0071:1097": "rang la rang snang sku mi 'jig / mi gnas 'du 'bral yongs kyis med //",
    "NG0071:1098": "rdo rje mkha' 'gro'i dgongs pa yin //",
    "NG0071:1099": "spros bral dbyings la 'gyur med klong *//",
    "NG0071:1100": "mi 'gyur khod snyoms g.yu yi man+dal nas //",
    "NG0071:1101": "yon tan mi 'gag rang rig ye shes las //",
    "NG0071:1102": "rtsal dang rol pas 'khor 'das rnam gnyis shar //",
    "NG0071:1103": "'khor 'das kun la khyab 'brel gnyis su med //",
    "NG0071:1104": "thams cad de las shar cing de yi ngang du 'dus //",
    "NG0071:1105": "bsgom med sangs rgyas bsgom pa ye sangs rgyas //",
    "NG0071:1106": "de nyid mi 'gyur ye sangs rgyas pa'i sku //",
    "NG0071:1107": "rang rig ye shes 'khor lo lnga yi bdag / de nyid sangs rgyas bya btsal 'das pa'i sku //",
    "NG0071:1108": "rang snang ye shes gzhan snang rtog dang bral //",
    "NG0071:1109": "gdod nas rnam dag chos sku zang thal la //",
    "NG0071:1110": "bar do skad cig skye 'gag las 'das pas //",
    "NG0071:1111": "rim rtsol mi mnga' ye shes zang thal ngang *//",
    "NG0071:1112": "sbubs dang bral bas de nyid mthar phyin pa'o //",
    "NG0071:1113": "gdams ngag don gyi nges don bsdus pa yin //",
    "NG0071:1114": "zhes gsungs so //",
    "NG0071:1115": "thig le kun 'dus chen po las /",
    "NG0071:1116": "gsang ba don gyi snying po bstan pa ste le'u",
    "NG0071:1117": "bcu gcig pa'o // // de nas yang ston pas",
    "NG0071:1118": "rgyud kyi gdams pa 'di gsungs so //",
    "NG0071:1119": "kye ma kye ma 'dus pa'i tshogs //",
    "NG0071:1120": "rgyud lung man ngag khog gi snying *//",
    "NG0071:1121": "kun tu don gyi dgongs pa yin //",
    "NG0071:1122": "rdo rje 'dzin pa khyod la gtad //",
    "NG0071:1123": "dga' rab rdo rje khyed kyis zung *//",
    "NG0071:1124": "gzhan la de bzhin dgongs pas chongs //",
    "NG0071:1125": "mang du gsum las ma spel cig / nyung du",
    "NG0071:1126": "gcig la ma bsnubs shig / gal te de las",
    "NG0071:1127": "mangs sam nyung *// mi 'gyur rak+sha karti kas //",
    "NG0071:1128": "'di ru tshe yi 'du byed byed //",
    "NG0071:1129": "byang chub myu gu gtan du brlag / de bas de bzhin dgongs pas chongs //",
    "NG0071:1130": "zhes gsungs so //",
    "NG0071:1131": "de nas lag na rdo rjes sna drangs nas //",
    "NG0071:1132": "phyag byas bskor ba lan bdun du mdzad de /",
    "NG0071:1133": "e ma ho legs so legs so //",
    "NG0071:1134": "dpal ldan rdo rje 'chang mgon po //",
    "NG0071:1135": "ma byung 'byung bar mi 'gyur ba'i //",
    "NG0071:1136": "thig le kun 'dus chen po'i @#//",
    "NG0071:1137": "rgyud //",
    "NG0071:1138": "'dir 'dus tshogs la bka' stsal pa //",
    "NG0071:1139": "rgyud lung kun gyi snying po'i don //",
    "NG0071:1140": "mi 'gyur don gyi dgongs par phyin //",
    "NG0071:1141": "blo dang tshig las de yis 'das //",
    "NG0071:1142": "rtsol sgrub mtha' las de yis grol //",
    "NG0071:1143": "dgongs pa'i don la de yis gnas /",
    "NG0071:1144": "khong don dgongs pas mun pa bsal //",
    "NG0071:1145": "rjes 'jug rnams kyang de bzhin pas //",
    "NG0071:1146": "rnam mkhyen kun la phyag 'tshal 'dud //",
    "NG0071:1147": "thams cad mkhyen la rjes yi rang *//",
    "NG0071:1148": "zhes bstod do //",
    "NG0071:1149": "thig le kun 'dus chen po las /",
    "NG0071:1150": "rgyud yongs su gtad pa dang rjes su yi rang ba ste le'u bcu gnyis pa'o ///",
    "NG0071:1151": "/ thig le kun 'dus chen po zhes bya ba le'u chen po bcu gnyis pa'o //",
    "NG0071:1152": "le phran zhe bdun pa'o //"
}