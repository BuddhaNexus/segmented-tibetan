{
    "T04TD3941E:194b-0": "@194b # // de bzhin gshegs pa'i snying po yi ge brgya pa'i bsrung ba dang sdig pa bshags pa'i cho ga / dpal rdo rje sems dpa' la phyag 'tshal lo //",
    "T04TD3941E:194b-1": "de bzhin gshegs pa'i snying po brgyad stong bzlas na 'jig rten pa dang 'jig rten las 'das pa'i dkyil 'khor thams cad du zhugs par 'gyur ro //",
    "T04TD3941E:194b-2": "de yang gang zhe na /",
    "T04TD3941E:194b-3": "na ma stree ya dhvi k'a n'am /",
    "T04TD3941E:194b-4": "ta th'a ga t'a n'am /",
    "T04TD3941E:194b-5": "sarbba tra ya pra ti ha t'a b'a pti /",
    "T04TD3941E:194b-6": "dha rmma ta ba li n'a na /",
    "T04TD3941E:194b-7": "aom aa sa ma sa ma /",
    "T04TD3941E:194b-8": "sa sa ma ba lva /",
    "T04TD3941E:194b-9": "ha sa ha sa /",
    "T04TD3941E:194b-10": "tra ya tra ya /",
    "T04TD3941E:194b-11": "ga ga na ma hva ba sma ra nne /",
    "T04TD3941E:194b-12": "bi ga ta r'a ga buddha dha rmma te /",
    "T04TD3941E:194b-13": "sa ra sa ra /",
    "T04TD3941E:194b-14": "sa ma ba l'a /",
    "T04TD3941E:194b-15": "ha sa ha sa /",
    "T04TD3941E:194b-16": "tra ya tra ya /",
    "T04TD3941E:194b-17": "ga ga na ma h'a ba ra la ksha ne /",
    "T04TD3941E:194b-18": "dzva la dzva la na s'a ga re sv'a h'a /",
    "T04TD3941E:195a-0": "@195a * // de ni de bzhin gshegs pa thams cad kyi sku yin te /",
    "T04TD3941E:195a-1": "'di la gus pa bla na med pa bya'o //",
    "T04TD3941E:195a-2": "'dis las dang po ba dag kyang sems can rnams la sangs rgyas kyi mdzad pa byed par 'gyur ro //",
    "T04TD3941E:195a-3": "'di nyid bdud la sogs pa dang ma rungs pa thams cad las srung bar byed pa'i mchog yin no //",
    "T04TD3941E:195a-4": "thal mo brdab pa'am /",
    "T04TD3941E:195a-5": "thal ba'am /",
    "T04TD3941E:195a-6": "yungs kar ram /",
    "T04TD3941E:195a-7": "chu'am /",
    "T04TD3941E:195a-8": "blta ba'am /",
    "T04TD3941E:195a-9": "yid kyis kyang mtshams gcod par byed do //",
    "T04TD3941E:195a-10": "nad kyis btab na sman gyi chu la sngags kyis btab ste btung ngo //",
    "T04TD3941E:195a-11": "yang na mchod rten nam /",
    "T04TD3941E:195a-12": "sku gzugs sam /",
    "T04TD3941E:195a-13": "dam pa'i chos kyi glegs bam la nags kyi me tog sems mnyam par gzhag ste 'bul zhing zla ba phyed sbyor ba byas na nad chen po dag las thar bar 'gyur ro //",
    "T04TD3941E:195a-14": "sangs rgyas dang byang chub sems dpa' la dmigs pa dang /",
    "T04TD3941E:195a-15": "sems can thams cad la dmigs pa dang /",
    "T04TD3941E:195a-16": "sems can thams cad kyi don bya bar 'dod pa'i sems kyis bzang po'i spyod pa sngon du byas pas bzlas brjod bya'o //",
    "T04TD3941E:195a-17": "cho ga 'di ni cho ga de'i mjug nas 'byung ba'o //",
    "T04TD3941E:195a-18": "dam tshig gsum gyi bzlas brjod byed pa ni khrus ma byas kyang nyes pa med do //",
    "T04TD3941E:195a-19": "lhag pa'i chos la gtsang sbra ma byas kyang nyes pa med do //",
    "T04TD3941E:195a-20": "phyag rgya 'dra ba dag mi bza'o //",
    "T04TD3941E:195a-21": "mi 'gom mo //",
    "T04TD3941E:195a-22": "khri la nyal bar mi bya'o //",
    "T04TD3941E:195a-23": "chang mi btung ngo //",
    "T04TD3941E:195a-24": "mos pas spyod pa'i bslab pa'i gzhi dang las mi g-yo ba dang the tshom med na sngon ngang tshul ngan par gyur kyang 'grub bo //",
    "T04TD3941E:195a-25": "mkhas sam mi mkhas pa'i chos te nges par 'grub po //",
    "T04TD3941E:195a-26": "de skad du de nyid las /",
    "T04TD3941E:195a-27": "gang zhig byang chub sems brtan zhing //",
    "T04TD3941E:195a-28": "blo gros chags pa med pa dang //",
    "T04TD3941E:195a-29": "the tshom dag kyang mi byed pa //",
    "T04TD3941E:195a-30": "de la nges par 'grub par 'gyur //",
    "T04TD3941E:195a-31": "zhes gsungs so //",
    "T04TD3941E:195a-32": "byang chub kyi sems brtan pa ni 'dir so so skye bo'i stobs dang ldan par nges par bya ba'i phyir gsungs kyi /",
    "T04TD3941E:195a-33": "sar chud pa'i dbang du byas pa ni ma yin no //",
    "T04TD3941E:195a-34": "'di la ma shes na sngags rnams yi ge lhag par brjod kyang nyes pa med do //",
    "T04TD3941E:195a-35": "nyung yang nyes par mi 'gyur ro //",
    "T04TD3941E:195a-36": "cho ga nyams kyang nyes par mi 'gyur ro //",
    "T04TD3941E:195a-37": "'on kyang dad pa'i shugs dang /",
    "T04TD3941E:195b-0": "byang @195b chub kyi sems kyi shugs dang /",
    "T04TD3941E:195b-1": "rang gi don dor ba'i sems brtsan par bya ste /",
    "T04TD3941E:195b-2": "rnam par mi rtog par brjod na gdon mi za bar tshe 'di nyid la byang chub sems dpa' mthong ba dang ci 'dod pa yang 'grub par 'gyur ro //",
    "T04TD3941E:195b-3": "bslab pa kun las btus pa las 'byung ba de bzhin gshegs pa'i snying po'i yi ge brgya pa'i bsrung ba dang sdig pa bshags pa'i cho ga / slob dpon zhi ba'i lhas mdzad pa rdzogs so//"
}