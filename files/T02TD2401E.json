{
    "T02TD2401E:26b-0": "@26b # // rgya gar skad du /",
    "T02TD2401E:26b-1": "pra kri ti siddhi n'a ma /",
    "T02TD2401E:26b-2": "bod skad du /",
    "T02TD2401E:26b-3": "rang bzhin grub pa zhes bya ba /",
    "T02TD2401E:26b-4": "dpal he ru ka la phyag 'tshal lo //",
    "T02TD2401E:26b-5": "mdor bsdus pa yi rim pa ni //",
    "T02TD2401E:26b-6": "byang chub sems kyi rang bzhin te //",
    "T02TD2401E:26b-7": "lus la gnas pa'i blo ldan rnams //",
    "T02TD2401E:26b-8": "rjes su dran zhing nyams su blangs //",
    "T02TD2401E:26b-9": "yab yum sbyor ba'i nga rgyal bya //",
    "T02TD2401E:26b-10": "gang zhig rgyud de'i rdzogs pa'i rim //",
    "T02TD2401E:26b-11": "de phyir bdag nyid yi dam gyi //",
    "T02TD2401E:26b-12": "nga rgyal dang ni bral mi bya //",
    "T02TD2401E:26b-13": "yum ni rigs kyi lha mo ste //",
    "T02TD2401E:26b-14": "dpal ldan yab ni dag pa'o //",
    "T02TD2401E:26b-15": "de dag gnyis kyi longs spyod ni //",
    "T02TD2401E:26b-16": "'od 'phags thim pa bde gshegs so //",
    "T02TD2401E:26b-17": "zhes sdang rdo rje mi bskyod pa //",
    "T02TD2401E:26b-18": "gti mug dra ba rnam snang po //",
    "T02TD2401E:26b-19": "nga rgyal rin chen 'byung ldan no //",
    "T02TD2401E:26b-20": "phrag dog don yod grub pa'o //",
    "T02TD2401E:26b-21": "gzhan yang thabs dang shes rab kyi //",
    "T02TD2401E:26b-22": "lus la gnas pa 'di dag go //",
    "T02TD2401E:27a-0": "sa yi khams ni sangs rgyas spyan @27a * //",
    "T02TD2401E:27a-1": "chu khams m'a ma k'i zhes bya //",
    "T02TD2401E:27a-2": "gos dkar mo ni me khams te //",
    "T02TD2401E:27a-3": "sgrol ma rlung khams ngo bo nyid //",
    "T02TD2401E:27a-4": "nam mkha' rdo rje dbang phyug ma //",
    "T02TD2401E:27a-5": "sa yi snying po mig dag la //",
    "T02TD2401E:27a-6": "phyag na rdo rje rna ba la //",
    "T02TD2401E:27a-7": "sna la nam mkha'i snying po ste //",
    "T02TD2401E:27a-8": "lce ni spyan ras gzigs dbang po /",
    "T02TD2401E:27a-9": "lus la sgrib pa rnam sel te //",
    "T02TD2401E:27a-10": "yid la kun du bzang po'o //",
    "T02TD2401E:27a-11": "byang chub sems las 'di rnams 'byung //",
    "T02TD2401E:27a-12": "de phyir bdag ni chos dbyings so //",
    "T02TD2401E:27a-13": "sa dang me dang rlung khams sogs //",
    "T02TD2401E:27a-14": "brjod bya tsam du rnam par sprul //",
    "T02TD2401E:27a-15": "rang bzhin dri ma dag pa yi //",
    "T02TD2401E:27a-16": "de nas sngags gsum brjod byas nas //",
    "T02TD2401E:27a-17": "rang lus khong stong bsam byas nas //",
    "T02TD2401E:27a-18": "de dbus bhum las gzhal yas khang //",
    "T02TD2401E:27a-19": "sor bzhi tsam gyi rnam par bskyed //",
    "T02TD2401E:27a-20": "aom a'a: h'um brjod yi dam lha //",
    "T02TD2401E:27a-21": "rnal 'byor dag ni sgo lnga nas //",
    "T02TD2401E:27a-22": "gzhal yas dbus su spyan drang bya //",
    "T02TD2401E:27a-23": "de nyid thig le zhu byas nas //",
    "T02TD2401E:27a-24": "lam du rgyu zhing chos 'byung dbus //",
    "T02TD2401E:27a-25": "bril [*zil?] ba lta bu'i thig le la //",
    "T02TD2401E:27a-26": "bde gshegs dgug gzhug gnyis med bsam //",
    "T02TD2401E:27a-27": "de nas byang chub sems nyid ni //",
    "T02TD2401E:27a-28": "padma'i dbyibs ldan bsam byas nas //",
    "T02TD2401E:27a-29": "de la bdag nyid sems gtad do //",
    "T02TD2401E:27a-30": "rang bzhin grub pa'i thabs zhes bya ba slob dpon rdo ka ris mdzad pa rdzogs so//"
}