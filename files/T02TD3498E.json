{
    "T02TD3498E:151a-0": "@151a # // rgya gar skad du /",
    "T02TD3498E:151a-1": "shat bhu dza shu kl'a t'a r'a s'a dha nam /",
    "T02TD3498E:151a-2": "bod skad du /",
    "T02TD3498E:151a-3": "sgrol ma dkar mo phyag drug ma'i sgrub thabs /",
    "T02TD3498E:151a-4": "'phags ma sgrol ma la phyag 'tshal lo //",
    "T02TD3498E:151a-5": "de bzhin du stong pa nyid bsgoms te /",
    "T02TD3498E:151a-6": "de nas ram yig yongs su gyur pa las nyi ma la gnas pa'i h'um yig las sna tshogs rdo rje yongs su gyur pa las rdo rje'i ra ba la sogs pa bsam par bya'o //",
    "T02TD3498E:151a-7": "de'i dbus su pam yig las skyes pa'i padma'i steng du aam yig las skyes pa'i zla ba la h'um yig dkar po las skyes pa'i sa bon dang bcas pa'i autpa la blta bar bya'o //",
    "T02TD3498E:151a-8": "de la spro ba la sogs pa sngon du 'gro bas de yongs su gyur pa las bcom ldan 'das ma sgrol ma dkar mo zhal gsum phyag drug pa ser po dang sngon po ni g-yas dang cig shos kyi zhal lo //",
    "T02TD3498E:151a-9": "zhal so so la spyan gsum gsum mo //",
    "T02TD3498E:151a-10": "mchog sbyin dang /",
    "T02TD3498E:151a-11": "bgrang phreng dang /",
    "T02TD3498E:151a-12": "mda' bsnams pa ni g-yas kyi phyag gsum mo //",
    "T02TD3498E:151a-13": "autpal dang /",
    "T02TD3498E:151a-14": "padma dang /",
    "T02TD3498E:151a-15": "gzhu bsnams pa ni g-yon gyi phyag gsum mo //",
    "T02TD3498E:151a-16": "skyil krung phyed pas zla ba'i gdan la bzhugs pa zla ba'i 'od lta bu /",
    "T02TD3498E:151a-17": "ral pa'i thor tshugs la bzhugs pa'i don yod grub pa'i dbu rgyan can /",
    "T02TD3498E:151a-18": "dbu la thod pa lngas rnam par brgyan pa /",
    "T02TD3498E:151a-19": "zla ba phyed pas dbu brgyan pa /",
    "T02TD3498E:151a-20": "rgyan sna tshogs 'chang ba /",
    "T02TD3498E:151a-21": "lo brgyad gnyis lon pa lta bu /",
    "T02TD3498E:151a-22": "dur khrod brgyad kyi dbus na bzhugs pa /",
    "T02TD3498E:151a-23": "snying ga'i zla ba la gnas pa'i sa bon las bdag nyid bsams te /",
    "T02TD3498E:151a-24": "sngags bzlas par bya'o //",
    "T02TD3498E:151a-25": "aom aa tsa le aa ni mitta ba re h'um h'um phat phat sv'ah'a /",
    "T02TD3498E:151a-26": "smyung gnas dang mchod pa sngon du 'gro bas thun mtshams bzhir zla ba gcig tu bzlas pas zhi ba la sogs par 'gyur ro //",
    "T02TD3498E:151a-27": "sgrol ma dkar mo phyag drug ma'i sgrub thabs rdzogs so /"
}