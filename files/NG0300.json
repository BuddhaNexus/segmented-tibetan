{
    "NG0300:1": "@#// rgya gar skad du /",
    "NG0300:2": "badzra ki la sarba ng+harma gu+u h+ya r+tha ng+ha tu+u dz+nya na dwa ya tan+t+ra ra dza na' ma /",
    "NG0300:3": "bod skad du /",
    "NG0300:4": "rdo rje phur pa'i chos thams cad kyi gsang ba'i",
    "NG0300:5": "don dbyings dang ye shes gnyis su med pa'i rgyud",
    "NG0300:6": "kyi rgyal po zhes bya ba /",
    "NG0300:7": "bcom ldan 'das",
    "NG0300:9": "[(]16[)]@#// chos kyi sku la phyag 'tshal lo //",
    "NG0300:10": "'di ltar sangs rgyas pa'i dus na /",
    "NG0300:11": "bcom ldan 'das de bzhin gshegs pa dgra bcom pa",
    "NG0300:12": "yang dag par rdzogs pa'i sangs rgyas bde bar gshegs",
    "NG0300:13": "pa rgyal ba kun gyi gtso bo /",
    "NG0300:14": "rigs thams cad kyi bdag nyid chos kyi dbyings ye shes kyi sku gnyis su med pa /",
    "NG0300:15": "bde ba chen po mya ngan las 'das pa /",
    "NG0300:16": "ma skyes yongs su grub pa'i sku /",
    "NG0300:17": "skye ba med pa las /",
    "NG0300:18": "'gag pa med cing rol pa chen po'i sku /",
    "NG0300:19": "snang la rang bzhin med pa'i tshul gyis /",
    "NG0300:20": "'og min chen po'i gnas /",
    "NG0300:21": "gsang ba'i mchog dam pa /",
    "NG0300:22": "mkha' dbyings rnam par dag pa'i gzhal yas khang */",
    "NG0300:23": "dpag cing gzhal ba las 'das pa /",
    "NG0300:24": "gnas kyi mchog / mtha' dang dbus med pa'i chos kyi dbyings kyi pho brang */",
    "NG0300:25": "dbyings dang ye shes gnyis su med pa'i khyad par las /",
    "NG0300:26": "skye ba dang 'gag pa'i tshul gyis /",
    "NG0300:27": "ye shes la ye shes rol pa dang */",
    "NG0300:28": "chos nyid la chos nyid rol pa dang */",
    "NG0300:29": "sku skye ba med pa dang */",
    "NG0300:30": "gsung 'gag pa med pa dang */",
    "NG0300:31": "thugs mi g.yo ba'i ting nge 'dzin gyi sgo 'bum phrag mang po dang */",
    "NG0300:32": "stong pa nyid kyi ye shes dang gsal ba rtog pa med pa dang */",
    "NG0300:33": "gnyis su med par mnyam pa nyid dang */",
    "NG0300:34": "ma 'dres pa so sor rtog pa dang */",
    "NG0300:35": "dmigs su med pa'i thugs rje dang */",
    "NG0300:36": "stobs bcu dang */",
    "NG0300:37": "pha rol tu phyin pa bcu dang */",
    "NG0300:38": "tshad med pa bzhi dang */",
    "NG0300:39": "rigs lnga dang */",
    "NG0300:40": "stong pa nyid kyi sgo dang snang ba gnyis su med pa'i tshul gyis thabs cig tu bzhugs so //",
    "NG0300:41": "de'i tshe rig pa'i ye shes kyis /",
    "NG0300:42": "chos kyi sku la bskul ba ni /",
    "NG0300:43": "'di lta ste /",
    "NG0300:44": "ma skyes gdod nas dag pa chos kyi sku //",
    "NG0300:45": "ma nor ma bcos chos dbyings spros dang bral //",
    "NG0300:46": "brdal ba chen pos yongs la rang bzhin gnas //",
    "NG0300:47": "de nyid ma rtogs ma rig 'khor ba las //",
    "NG0300:48": "thabs mkhas thugs rje chen pos bstan du gsol //",
    "NG0300:49": "zhes pa'i tshul gyis zhus pas /",
    "NG0300:50": "chos kyi sku las rang byung du gsungs pa /",
    "NG0300:51": "e ma ye nas sangs rgyas ka dag rang bzhin kyang *//",
    "NG0300:52": "'on kyang ma rig rtog pa'i blo 'khrul pas //",
    "NG0300:53": "gzung 'dzin log rtog sdug bsngal 'khyams pa las //",
    "NG0300:54": "ye dag ye grol ye sangs rgyas pa'i don //",
    "NG0300:55": "ma rtog blo la brjod med don nyid bstan //",
    "NG0300:56": "zhes gsungs so //",
    "NG0300:57": "phur pa gsang ba don gyi rgyud las /",
    "NG0300:58": "gleng gzhi'i le'u ste dang po'o ///",
    "NG0300:59": "/ de nas rig pa'i ye shes kyis /",
    "NG0300:60": "chos kyi dbyings la bskul ba 'di lta ste //",
    "NG0300:61": "ye nas ma bcos lhun gyis grub pa'i ngang *//",
    "NG0300:62": "'jig rten khams kun ye nas dag pa'i gnas //",
    "NG0300:63": "bzang ngan gnyis med dus shes rtogs pa'o //",
    "NG0300:64": "sems nyid yid bzhin dgos 'dod sna tshogs 'byung *//",
    "NG0300:65": "rnam shes sna tshogs ye shes rtogs pa'i 'khor //",
    "NG0300:66": "bdag nyid sangs rgyas snang la rang bzhin med //",
    "NG0300:67": "bsod nams ye shes tshogs kyang rdzogs par rol //",
    "NG0300:68": "kun tu bzang po'i mchod sprin sna tshogs rol //",
    "NG0300:69": "phyi nang gsang @#//",
    "NG0300:70": "ba de nyid sems las byung *//",
    "NG0300:71": "mi rtog ye shes rnam rtog bgegs rnams sel //",
    "NG0300:72": "chos kun rang bzhin rnam dag 'od gsal dang *//",
    "NG0300:73": "chos rnams thams cad ye nas stong zhing dben //",
    "NG0300:74": "ngang ngam shugs kyis rang bzhin thugs rje 'byung *//",
    "NG0300:75": "sems nyid skye med cho 'phrul yi ger shar //",
    "NG0300:76": "'byung ba lnga ni chos nyid yum gyi mkha' //",
    "NG0300:77": "nyon mongs lnga dag ye shes lnga ldan zhing *//",
    "NG0300:78": "srid pa gsum ston rdo rje phur pa'i lha //",
    "NG0300:79": "ye shes khro bo ngang dang shugs las grub //",
    "NG0300:80": "gnyis med tshul gyis ma gshegs srid par byon //",
    "NG0300:81": "bla med dbyings kyi ngang du ro gcig thim //",
    "NG0300:82": "chos nyid bde chen skye med brjod dang bral //",
    "NG0300:83": "thabs kyi spyod pas 'gro kun dbyings su sdud //",
    "NG0300:84": "ma brtags bzhin du ye nas lhun gyi grub //",
    "NG0300:85": "kun bzhi rnam shes 'og min gnas su sbyor //",
    "NG0300:86": "de tshe khams gsum 'khor ba'i gnas las bsgral /",
    "NG0300:87": "de ltar don shes rig cing rtogs pa'i tshe //",
    "NG0300:88": "sku gsung thugs kyi sa la nges par phyin //",
    "NG0300:89": "phur pa gsang ba don rgyud las /",
    "NG0300:90": "ye nas rang bzhin gnas pa'i le'u+u ste gnyis pa'o ///",
    "NG0300:91": "/ de nas rig pa ye shes kyis //",
    "NG0300:92": "chos kyi dbyings la bskul ba las //",
    "NG0300:93": "chos nyid ngang las rang sgrar shar ba'o //",
    "NG0300:94": "e ma ho /",
    "NG0300:95": "rang bzhin skye ba med pa'i chos nyid la //",
    "NG0300:96": "tshig dang yi ger bstan med brjod dang bral /",
    "NG0300:97": "skye med chos de sna tshogs ston par byed //",
    "NG0300:98": "brjod med de nyid rjod pa kun gyi mchog / tshig kun gsal byed ye shes las byung ba //",
    "NG0300:99": "byin gyis rlabs kyis rab tu rtogs par byed //",
    "NG0300:100": "dngos po'i chos rnams ngo bo nyid kyis stong *//",
    "NG0300:101": "stong pa ma yin sems kyi snang bar shar //",
    "NG0300:102": "de la rang bzhin med de chu zla bzhin //",
    "NG0300:103": "snang stong gnyis med lta ba rnam par dag /",
    "NG0300:104": "rang bzhin 'od gsal nyon mongs ngang gi dag /",
    "NG0300:105": "spros pa'i mtha' bral rnam pa yongs cir min //",
    "NG0300:106": "rig pa 'gag med sna tshogs rol pa che //",
    "NG0300:107": "gzung 'dzin rnam rtog sdug bsngal dbyings su shar //",
    "NG0300:108": "de la mtshan ma'i skyon gyis ma gos par //",
    "NG0300:109": "sgro skur bral ba'i ye shes chen po ste //",
    "NG0300:110": "lhun gyis grub pa'i bde chen kun spyod kyang *//",
    "NG0300:111": "log rtog 'khrul pa'i dbang gis so sor shar //",
    "NG0300:112": "ma rig log rtog de nyid gnas su dag / gnyis med chos sku mi rtog ye shes yin //",
    "NG0300:113": "rig 'dzin skal pa can gyis rtogs par 'gyur //",
    "NG0300:114": "de ni sangs rgyas kun dang dgongs pa mnyam //",
    "NG0300:115": "rgyun gyi khyad par gyis kyang 'phags pa yin //",
    "NG0300:116": "don dam phur pa'i rang bzhin byang chub sems //",
    "NG0300:117": "ngo bo chos sku skye med rnam par dag / mtshan nyid gnyis med bde chen zug rngu zhi //",
    "NG0300:118": "nges tshig dag pa'i mgo phur kun las dpa' //",
    "NG0300:119": "dbye na don dam rnam grangs ma yin dang *//",
    "NG0300:120": "dbyings dang ye shes chos nyid chos kyi sku //",
    "NG0300:121": "skye med bde chen ma skyes dmigs med bral //",
    "NG0300:122": "ye nyid ji bzhin zab pa yang dag don //",
    "NG0300:123": "lhun grub la sogs rnam @#//",
    "NG0300:124": "grangs mtshon de bstan //",
    "NG0300:125": "zhes 'byung */",
    "NG0300:126": "phur pa gsang ba'i don rgyud las /",
    "NG0300:127": "de kho na nyid gtan la dbab pa'i le'u ste",
    "NG0300:128": "gsum pa'o // // de nas yang rig pa'i ye",
    "NG0300:129": "shes kyis / chos kyis dbyings la bskul ba rang byung 'di skad do //",
    "NG0300:130": "thog mar shes rab gsum la blo sbyangs pas //",
    "NG0300:131": "spyi dang rang gi mtshan nyid dbab pa dang *//",
    "NG0300:132": "blta ba'i sgro 'dogs bcad cing la bzlas te //",
    "NG0300:133": "ting 'dzin nyams kyi drod tshad shugs las 'byung *//",
    "NG0300:134": "byang chub sems kyi don la 'dris par bya //",
    "NG0300:135": "mnyam pa nyid kyi don la blo bzhag ste //",
    "NG0300:136": "gzung 'dzin bag chags mtshan ma dag par bya //",
    "NG0300:137": "dngos po thams cad mi rtog zil gyis mnan //",
    "NG0300:138": "nyon mongs kun kyang dbang du bya zhing blang *//",
    "NG0300:139": "bsgom du med pa'i don nyid rtogs par bya //",
    "NG0300:140": "yang na sangs rgyas dgongs pa rnal du dbab //",
    "NG0300:141": "mnyam nyid ngang la dus gsum rgyun du gnas //",
    "NG0300:142": "phyi rol yul gyi zhen pa bcad byas la //",
    "NG0300:143": "don dam skye med chos kyi dbyings su bsgom //",
    "NG0300:144": "chos nyid rig pa'i ye shes dag la ni //",
    "NG0300:145": "shes pa sangs stongs ji bzhin je gsal bsgom //",
    "NG0300:146": "rnam par mi rtog ye nas skye med las //",
    "NG0300:147": "skye ba'i cho 'phrul sna tshogs cir yang shar //",
    "NG0300:148": "cir yang ma yin cir snang chos kyi sku //",
    "NG0300:149": "stong nyid snang ba snang ba stong pa nyid //",
    "NG0300:150": "so so ma yin tha dad med par bslab //",
    "NG0300:151": "nyams blang tshe na lus ngag bcos su med //",
    "NG0300:152": "sems nyid nam mkha' 'dra ste rnam rtog bral //",
    "NG0300:153": "rtogs pa'i gdeng ldan chos nyid gtan la dbab //",
    "NG0300:154": "gdod nas ma skyes chos kyi dbyings su dag / rig pa byang chub sems nyid rtogs nas kyang *//",
    "NG0300:155": "rang bzhin ma skyes yongs su grub pa'i sku //",
    "NG0300:156": "snang la rang bzhin med pa 'ja' tshon 'dra //",
    "NG0300:157": "chu zla lta bu'i sangs rgyas 'od dang ldan //",
    "NG0300:158": "thugs kar dpal be'u yi ge 'bru dgu ni //",
    "NG0300:159": "gser la 'phra bkod bzhin du gsal bsgoms te //",
    "NG0300:160": "rdzogs pa'i rim pa gdams ngag tshul bzhin bsgom //",
    "NG0300:161": "rgod na skye med rmugs na chos nyid la //",
    "NG0300:162": "'phro na bde chen bying na khro bo ste //",
    "NG0300:163": "ye shes lnga yi bsnyen pa'i ting nge 'dzin //",
    "NG0300:164": "'dzab kyi dgongs pa chu bo'i rgyun bzhin no //",
    "NG0300:165": "chos nyid ngang las sngags kyi sgra dbyangs blang *//",
    "NG0300:166": "sems 'dzin bsam gtan ting 'dzin ma yengs bsgom //",
    "NG0300:167": "dbyings kyi ngang las rang byung rang grags bsam //",
    "NG0300:168": "de tshe rnam rtog dgra chen thams cad kun //",
    "NG0300:169": "gzung 'dzin mtshan ma med pa'i dbyings su phur //",
    "NG0300:170": "gdeng ldan rnal 'byor nyes pas ma gos pas //",
    "NG0300:171": "snying rjes bsgral ba'i dam tshig bsad bcad pa //",
    "NG0300:172": "zhe sdang rang rgyud sems kyis ma yin te //",
    "NG0300:173": "byams dang snying rje ldan pa'i rnal 'byor pas //",
    "NG0300:174": "rtogs pa klong du gyur pas dbyings su sgrol //",
    "NG0300:175": "ting 'dzin drod tshad las su rung gyur na //",
    "NG0300:176": "nam yang nyes pa'i skyon gyis gos mi 'gyur //",
    "NG0300:177": "sgrol bar rang rgyud las kyi srin por skyes //",
    "NG0300:178": "rnam par smin @#//",
    "NG0300:179": "pas dmyal khams bco brgyad du //",
    "NG0300:180": "bskal pa grangs med gsum du sdug bsngal myong *//",
    "NG0300:181": "de bas rnal 'byor phal gyis byar mi rung *//",
    "NG0300:182": "phur pa gsang ba don rgyud las /",
    "NG0300:183": "ting nge 'dzin gyi le'u ste bzhi pa'o ///",
    "NG0300:184": "/ de nas bcom ldan 'das chos dbyings dam pa'i sku la rig ye shes kyis bskul ba /",
    "NG0300:185": "rang byung ba ni 'di lta ste /",
    "NG0300:186": "chos nyid mya ngan 'das pa phur pa'i don //",
    "NG0300:187": "rgyu 'bras gnyis las 'das pa'i byang chub sems //",
    "NG0300:188": "don dam chos nyid rang byung phur pa ni //",
    "NG0300:189": "phur ni chos dbyings pa ni mya ngan 'das //",
    "NG0300:190": "phur ni ye shes pa nyid byang chub sems //",
    "NG0300:191": "thugs rje chen po'i phur pa bla ma'i don //",
    "NG0300:192": "nam mkha'i mtshan nyid sems kyi mtshan nyid yin //",
    "NG0300:193": "rgyud kyi rgyal po lung gi bla med pa //",
    "NG0300:194": "man ngag nges pa'i ngo bo kun dang bral //",
    "NG0300:195": "don dam brjod med blta ru med pa yin //",
    "NG0300:196": "skye dang 'gag med gzung dang 'dzin pa med //",
    "NG0300:197": "gsal la 'grib med 'pho 'gyur med pa'i don //",
    "NG0300:198": "mtha' bral sgro skur 'khor 'das gnyis su med //",
    "NG0300:199": "snang stong dbyer med tha dad med pa'i don //",
    "NG0300:200": "theb shor med cing gsal la rnam rtog bral //",
    "NG0300:201": "chos kyi dbyings kyis gzung 'dzin gnyis la gdab //",
    "NG0300:202": "mya ngan 'das pas 'khor ba'i chos la gdab //",
    "NG0300:203": "ye shes chen pos mnyam pa nyid la gdab //",
    "NG0300:204": "byang chub sems kyis shes rab thabs la gdab //",
    "NG0300:205": "thugs rje'i phur pa 'gro drug kun la gdab //",
    "NG0300:206": "bla ma chen pos snod dang don la gdab //",
    "NG0300:207": "nam mkha'i mtshan nyid rnam par rtog la gdab //",
    "NG0300:208": "sems kyi sems nyid rtogs pa'i blo la'o //",
    "NG0300:209": "dbyings la btab pas don rnams rdzogs par byed //",
    "NG0300:210": "sems la btab pas rig pa'i ye shes shar //",
    "NG0300:211": "chos nyid mya ngan 'das pa'i dbyings su gdab //",
    "NG0300:212": "de lta'i don gyis theb pa gyur pa'i tshe //",
    "NG0300:213": "'khor ba'i mtshan nyid mya ngan 'das par bzla //",
    "NG0300:214": "sdug bsngal de nyid chos nyid byang chub sems //",
    "NG0300:215": "rnam rtog las ni ye shes skye 'gyur zhing *//",
    "NG0300:216": "dmyal ba'i gnas nyid 'og min bla med gnas //",
    "NG0300:217": "de tshe ma lus phur pa gdab ces bya //",
    "NG0300:218": "don dam nges par gyur pa lta ba yin //",
    "NG0300:219": "gsal ba rnam rtog bral ba bsgoms pa yin //",
    "NG0300:220": "bya bral tshogs gnyis rdzogs pa 'bras bu yin //",
    "NG0300:221": "zhen chags 'dzin pa med pa spyod pa yin //",
    "NG0300:222": "'khor 'das gnyis su med na sbyor ba yin //",
    "NG0300:223": "thugs rje'i gzungs kyis 'dzin na sgrol ba yin //",
    "NG0300:224": "don gnyis lhangs kyis rtogs na theb pa yin //",
    "NG0300:225": "gang du mi rtog 'dzin pa dam tshig yin //",
    "NG0300:226": "theb shor med pa'i don rtogs man ngag yin //",
    "NG0300:227": "mngon du gyur na mngon sum dkyil 'khor yin //",
    "NG0300:228": "don gnyis nyams su lon na ting 'dzin yin //",
    "NG0300:229": "gnas su bstab pa mchod pa chen po yin //",
    "NG0300:230": "byar med lhun gyis grub pa phrin las yin //",
    "NG0300:231": "rig pa gdeng du gyur pa dbang mchog ste //",
    "NG0300:232": "des na thams cad ma lus phur pa'i @#//",
    "NG0300:233": "don //",
    "NG0300:234": "phur ni skye med pa ni 'gag pa med //",
    "NG0300:235": "phur ni gzung med pa ni 'dzin med don //",
    "NG0300:236": "phur ni ye shes pa ni chos kyi dbyings //",
    "NG0300:237": "phur ni thabs chen rdo rje yab kyis mkha' //",
    "NG0300:238": "pa ni shes rab pha rol phyin ma yum gyi klong *//",
    "NG0300:239": "chos nyid dbyer med phur pa'i don gnyis kyis //",
    "NG0300:240": "mnyam pa'i rgyal pos thams cad dbyings su bsgral //",
    "NG0300:241": "stong gsum 'jig rten khams kun bsgral ba'i zhing *//",
    "NG0300:242": "bsgral bya sgrol byed chos nyid gnyis su med //",
    "NG0300:243": "de yi don ni rang byung phur pa'i don //",
    "NG0300:244": "zhes 'byung ngo *//",
    "NG0300:245": "phur pa gsang ba don gyi rgyud las /",
    "NG0300:246": "rang byung phur pa'i le'u ste lnga pa'o ///"
}