{
    "T02D2923:320a-0": "@320a * // rgya gar skad du /",
    "T02D2923:320a-1": "badzra bi d'a ra na karmma bi dhi s'a dha nam /",
    "T02D2923:320a-2": "bod skad du /",
    "T02D2923:320a-3": "rdo rje rnam par 'joms pa'i las sgrub pa'i thabs",
    "T02D2923:320a-4": "kyi cho ga / rdo rje rnam par 'joms pa",
    "T02D2923:320a-5": "la phyag 'tshal lo //",
    "T02D2923:320a-6": "rang lha'i dmigs pa gsal ba dang //",
    "T02D2923:320a-7": "sngags kyi bzlas pa mthar phyin pas //",
    "T02D2923:320a-8": "rig sngags thogs pa med pa dang //",
    "T02D2923:320a-9": "pha rol sde las rgyal ba dang //",
    "T02D2923:320a-10": "skrag dang mthu stobs gzhig pa dang //",
    "T02D2923:320a-11": "rig sngags gcad dang mnan pa dang //",
    "T02D2923:320a-12": "las gzhol pha rol las gzhig dang //",
    "T02D2923:320a-13": "gdon brlag gdon las grol ba dang //",
    "T02D2923:320a-14": "'byung po dgug dang mnan pa dang //",
    "T02D2923:320a-15": "las rnams ma grub spogs pa dang //",
    "T02D2923:320a-16": "grub pa'i 'bras bu mthar dbyung dang //",
    "T02D2923:320a-17": "'dod 'bras dngos grub bsgrub pa dang //",
    "T02D2923:320a-18": "bsrung dang zhi dang rgyas pa dang //",
    "T02D2923:320a-19": "rengs dang rmugs par byed pa yi //",
    "T02D2923:320a-20": "thun mong khyad par bdag nyid kyi //",
    "T02D2923:320a-21": "cho ga nyi shu'i sbyor ba rnams //",
    "T02D2923:320a-22": "ji ltar bla ma'i man ngag las //",
    "T02D2923:320a-23": "rtogs pa'i rim pa gsal bar bya //",
    "T02D2923:320a-24": "de la las gang sgrub kyang thog ma nyid du",
    "T02D2923:320a-25": "rang gi rig sngags kyi mthu thogs pa med par",
    "T02D2923:320a-26": "bya ba las // de'i rim pa ni 'di yin te /",
    "T02D2923:320a-27": "dben zhing rab tu shis pa'i gnas su mandal gyi dbus su thab khung brus te //",
    "T02D2923:320b-0": "der dri bzang po dang ldan pa'i bud shing @320b brtsig la /",
    "T02D2923:320b-1": "sgrub pa po'i khyim nas me blangs te sbar ba'i",
    "T02D2923:320b-2": "dbus su sgrub thabs nas 'byung ba'i rim pas rang",
    "T02D2923:320b-3": "gi lha gsal bar dmigs la /",
    "T02D2923:320b-4": "de la mchod pa dang bstod pa sngon du song ba'i mar gyi sreg blugs phul te /",
    "T02D2923:320b-5": "de nas gzhan du longs ma spyad pa'i me tog",
    "T02D2923:320b-6": "sngon po dkar gsum dang mngar gsum gyis rnam par",
    "T02D2923:320b-7": "sbags la // gang la bsnyen pa byas pa'i sngags kyis thab tu dbul zhing bsreg par bya'o //",
    "T02D2923:320b-8": "ji srid mngon par 'dod pa'i sbyin sreg gi mthar",
    "T02D2923:320b-9": "rig sngags kyi mthu thogs pa med pa'i don gsol",
    "T02D2923:320b-10": "nas / yi ge brgya pa mu: 'i mtha' can gyis gshegs shing bsdu'o //",
    "T02D2923:320b-11": "rim pa 'dis bsnyen pa ji tsam du byas pa'i",
    "T02D2923:320b-12": "grangs kyi bcu'i cha'i sbyin sreg yongs su rdzogs par",
    "T02D2923:320b-13": "byas na rig sngags kyi las gang sgrub kyang mthu",
    "T02D2923:320b-14": "thogs pa med par 'gyur ro //",
    "T02D2923:320b-15": "gzhan yang de'i sbyor ba la //",
    "T02D2923:320b-16": "me dbus bdag gi lha dmigs te //",
    "T02D2923:320b-17": "sngags bcas mar la bsnyugs pa yi //",
    "T02D2923:320b-18": "d'ur ba bsregs pa khri phrag gis //",
    "T02D2923:320b-19": "gang la bsnyen pa'i sngags kyi las //",
    "T02D2923:320b-20": "thogs pa med par byed pa'o //",
    "T02D2923:320b-21": "'jug dogs bye ma'i mchod rten 'bum //",
    "T02D2923:320b-22": "sngags bcas bgegs sgrib zhi ba yis //",
    "T02D2923:320b-23": "sgrub pos gang gi las sgrub pa'i //",
    "T02D2923:320b-24": "rig sngags thogs pa med par byed //",
    "T02D2923:320b-25": "pha rol gyi dmag dpung las rgyal bar 'dod na",
    "T02D2923:320b-26": "lha chen po la phul ba'i rgyal mtshan kyi ras",
    "T02D2923:320b-27": "sam / 'gegs nas shi ba'i ro las bshus pa'i",
    "T02D2923:320b-28": "ras la dug dang khrag dang dur khrod kyi sol",
    "T02D2923:320b-29": "bas re kh'a bcu yongs su bskor ba'i 'khor lo",
    "T02D2923:320b-30": "rtsibs brgyad pa phyi rol du padma 'dab ma brgyad",
    "T02D2923:320b-31": "pa dang ldan pa /",
    "T02D2923:320b-32": "de'i phyi rol du slar yang 'khor lo rtsibs brgyad",
    "T02D2923:320b-33": "pa kha drug pa rdo rje dang bcas pa la",
    "T02D2923:320b-34": "bla ma'i man ngag rnam par rig pas sngags kyi",
    "T02D2923:320b-35": "yi ge rnams yang dag par bkod pa'i lte bar",
    "T02D2923:320b-36": "che ge mo'i dmag dpung stambha ya nan /",
    "T02D2923:320b-37": "zhes pa'i bskul tshig dang bcas pa bris te /",
    "T02D2923:320b-38": "rang gi lha'i rnal 'byor byas pa'i mdun du lhag",
    "T02D2923:320b-39": "pa'i lha gsal bar dmigs nas de las rnam par",
    "T02D2923:320b-40": "spros pa'i sbrul ba'i pho nyas pha rol gyi dmag",
    "T02D2923:320b-41": "dpung stong grogs kyi lha dang bcas pa bkug cing",
    "T02D2923:320b-42": "'khor lo'i lte bar bstims la /",
    "T02D2923:320b-43": "dmigs pas sngags kyi bzlas pa rdzogs pa dang /",
    "T02D2923:320b-44": "'khor lo thod pa kha sbyar du bcug ste /",
    "T02D2923:321a-0": "dbang chen dang ri bo la gnas pa'i sna tshogs rdo @321a * //",
    "T02D2923:321a-1": "rjes rgyas btab nas gang du g-yul 'gyed pa'i gnas",
    "T02D2923:321a-2": "der sbas pas thams cad du rang gi sde rnams",
    "T02D2923:321a-3": "pha rol las rgyal bar byed do //",
    "T02D2923:321a-4": "yang pha rol dang rtsod pa las rgyal bar 'dod",
    "T02D2923:321a-5": "pas sngar bstan pa'i 'khor lo'i lte bar che ge",
    "T02D2923:321a-6": "mo'i ngag stambha ya nan zhes pa dang bcas pa",
    "T02D2923:321a-7": "bris nas rang lha'i rnal 'byor dang mdun du lhag",
    "T02D2923:321a-8": "pa'i lha gsal bar dmigs te /",
    "T02D2923:321a-9": "de las sprul pa'i pho nya'i tshogs kyis pha rol",
    "T02D2923:321a-10": "gyi ngag gi stobs thams cad bkug cing 'khor lo'i",
    "T02D2923:321a-11": "lte bar bstim pa dang /",
    "T02D2923:321a-12": "grog mkhar gyi sa la gzugs brnyan byas pa'i snying",
    "T02D2923:321a-13": "gar bcug nas de la'ang bsgrub bya'i rnam par shes",
    "T02D2923:321a-14": "pa bcug ste / de nas sngags dang bcas pa'i",
    "T02D2923:321a-15": "seng ldeng gi tsher ma dug gi chu la sbags",
    "T02D2923:321a-16": "pa lce la bsnun pa dang /",
    "T02D2923:321a-17": "mthar thod pa kha sbyar du bcug nas rig sngags",
    "T02D2923:321a-18": "mnan pa'i sbyor ba byas na pha rol dang rtsod",
    "T02D2923:321a-19": "pa las rgyal bar byed do //",
    "T02D2923:321a-20": "'byung po'i gdon skrag par bya bar 'dod pas sngar",
    "T02D2923:321a-21": "bstan pa'i 'khor lo'i lte bar skrag cing tshar gcod",
    "T02D2923:321a-22": "pa'i 'byung po'i ming bris nas grog mkhar gyi sa",
    "T02D2923:321a-23": "las byas pa'i gzugs brnyan gyi snying gar bcug ste",
    "T02D2923:321a-24": "rang lha'i rnal 'byor la gnas pa'i mdun du lhag",
    "T02D2923:321a-25": "pa'i lha gsal bar dmigs shing /",
    "T02D2923:321a-26": "de las rnam par spros pa'i pho nya'i tshogs kyis bkug cing bstim pa dang /",
    "T02D2923:321a-27": "de nas sngags brjod pa dang bcas pa'i yungs kar",
    "T02D2923:321a-28": "gyis brab pa'i mthar thug dang khrag dang gu gul",
    "T02D2923:321a-29": "dang byi la'i ril ma dang khyi'i rtug pa sbyar",
    "T02D2923:321a-30": "ba'i bdug pas bdugs na rnam par skrag cing tshar",
    "T02D2923:321a-31": "gcod par byed do //",
    "T02D2923:321a-32": "pha rol gyi mthu stobs gzhil bar 'dod na sngar",
    "T02D2923:321a-33": "bstan pa'i 'khor lo'i lte bar gang gi mthu stobs",
    "T02D2923:321a-34": "gzhil bar 'dod pa de'i ming bskul tshig dang bcas",
    "T02D2923:321a-35": "pa bris nas rang lha'i rnal 'byor la gnas pa'i",
    "T02D2923:321a-36": "mdun du lhag pa'i lhar dmigs pa de las spros",
    "T02D2923:321a-37": "pa'i pho nya rnams kyis pha rol gyi sbyor ba",
    "T02D2923:321a-38": "las byung ba'i mthu stobs bkug nas 'khor lo'i lte",
    "T02D2923:321a-39": "bar bstims la dmigs te /",
    "T02D2923:321a-40": "sngags kyi bzlas pa byas pa'i mthar thod pa kha sbyar du bcug nas /",
    "T02D2923:321a-41": "dbang chen ri rab la gnas pa'i sna tshogs rdo",
    "T02D2923:321a-42": "rjes rgyas btab pa sbyor ba po'i the ma 'og",
    "T02D2923:321a-43": "tu sbas na pha rol gyi sbyor ba las byung",
    "T02D2923:321a-44": "ba'i mthu stobs thams cad 'jil bar byed do //",
    "T02D2923:321b-0": "gzhan gyi rig sngags gcad @321b por 'dod pas sngar",
    "T02D2923:321b-1": "bstan pa'i 'khor lo'i lte bar che ge mo'i rig",
    "T02D2923:321b-2": "sngags tstshinda tstshinda zhes pa'i spel tshig dang bcas pa",
    "T02D2923:321b-3": "bris la rang lha'i rnal 'byor dang /",
    "T02D2923:321b-4": "mdun du lhag pa'i lha dmigs te /",
    "T02D2923:321b-5": "de las spros pa'i pho nya'i tshogs kyis pha rol",
    "T02D2923:321b-6": "gyi rig sngags kyi sbyor ba las byung ba'i mthu",
    "T02D2923:321b-7": "thams cad 'khor lo'i lte bar bsdus pa dang /",
    "T02D2923:321b-8": "rang gi rig pa'i mthu las byung ba'i mtshon cha",
    "T02D2923:321b-9": "dang me'i tshogs kyis dum bur byas shing bsreg pa",
    "T02D2923:321b-10": "la dmigs nas sngags bzlas so //",
    "T02D2923:321b-11": "de nas 'khor lo dum bur gtubs nas sbyin sreg",
    "T02D2923:321b-12": "byas pa'i thal ba rlung la bskur na gzhan gyi",
    "T02D2923:321b-13": "rig sngags kyi las thams cad gcod par byed do",
    "T02D2923:321b-14": "// pha rol gyi rig sngags mnan par 'dod na",
    "T02D2923:321b-15": "sngar bstan pa'i 'khor lo'i lte bar che ge mo'i",
    "T02D2923:321b-16": "rig sngags stambha ya nan zhes pa'i spel tshig bkod",
    "T02D2923:321b-17": "// pa bris la / rang lha'i rnal 'byor la",
    "T02D2923:321b-18": "gnas pa'i mdun du lhag pa'i lhar dmigs shing de",
    "T02D2923:321b-19": "las spros pa'i pho nya'i tshogs kyis pha rol gyi",
    "T02D2923:321b-20": "rig sngags kyi mthu thams cad 'khor lo'i lte bar",
    "T02D2923:321b-21": "// pa bris la / bsdus pa dang / rang",
    "T02D2923:321b-22": "gi sngags las byung ba'i dbang chen la gnas pa'i",
    "T02D2923:321b-23": "ri bo rdo rje dang bcas pas mnan par bsgom",
    "T02D2923:321b-24": "zhing sngags bzlas la /",
    "T02D2923:321b-25": "mthar thod pa kha sbyar du bcug ste dbang chen",
    "T02D2923:321b-26": "la sogs pa'i rgyas btab nas de bzhin gshegs pa'i",
    "T02D2923:321b-27": "ring bsrel gyi snying po can gyi mchod rten gyi",
    "T02D2923:321b-28": "'og tu mnan na pha rol gyi rig sngags mnan",
    "T02D2923:321b-29": "par 'gyur ro // gal te rang gi mi dge",
    "T02D2923:321b-30": "ba'i las thams cad 'joms par 'dod na rin po",
    "T02D2923:321b-31": "che'i snod du tsandan gyi gsol ba la me bus",
    "T02D2923:321b-32": "par 'gyur ro // te / rang lha'i rnal 'byor",
    "T02D2923:321b-33": "la gnas pa'i mdun du til gyi snod gzhag la",
    "T02D2923:321b-34": "snying ga nas spros pa'i 'od kyis lhag pa'i lha",
    "T02D2923:321b-35": "mdun du spyan drangs nas /",
    "T02D2923:321b-36": "de las spros pa'i 'od zer gyis bdag gi lus",
    "T02D2923:321b-37": "khyab par mi dge ba'i las kyi bsags pa'i dri",
    "T02D2923:321b-38": "ma rnams snying gar 'dus nas mi sdug pa'i gzugs",
    "T02D2923:321b-39": "can du gyur pa sna'i bu gnas 'thon te /",
    "T02D2923:321b-40": "til la thim par bsams la sngags brjod pa dang",
    "T02D2923:321b-41": "bcas pa bsregs pa'i mthar mdun gyi lha'i lus las",
    "T02D2923:321b-42": "ye shes kyi bdud rtsi babs pas bdag nyid kyi",
    "T02D2923:321b-43": "lus kun du gang bar bsgoms la /",
    "T02D2923:321b-44": "yi ge brgya pa ci nus brjod nas gshegs pa'o //",
    "T02D2923:322a-0": "'dis ni mi dge ba'i las thams @322a * //",
    "T02D2923:322a-1": "cad bcom ste 'bras bu mi 'byin par byed do //",
    "T02D2923:322a-2": "yang gzhan gyi mi dge ba'i las 'jig par 'dod na de'i rim pa 'di yin te /",
    "T02D2923:322a-3": "dben zhing nyams dga' ba'i sa phyogs su zhi ba'i",
    "T02D2923:322a-4": "las dang mthun pa'i thab khung du bud shing brtsig",
    "T02D2923:322a-5": "ste / rang lha'i rnal 'byor la gnas pas der",
    "T02D2923:322a-6": "me sbar ba'i dbus su lhag pa'i lha la kun",
    "T02D2923:322a-7": "nas dkar ba'i kha dog can du dmigs la /",
    "T02D2923:322a-8": "de'i lus la dkar zhing bsil ba'i 'od zer byung",
    "T02D2923:322a-9": "bas pha rol po'i sdig pa thams cad 'jig par",
    "T02D2923:322a-10": "dmigs nas sngags dang bcas pa'i til gyi sbyin sreg",
    "T02D2923:322a-11": "byas pa'i mthar mchod bstod dang yi ge brgya pa",
    "T02D2923:322a-12": "brjod la gshegs su gsol de ltar pha rol po",
    "T02D2923:322a-13": "la dmigs nas yang dang yang du byas na de'i",
    "T02D2923:322a-14": "las thams cad nges par 'jig par byed do //",
    "T02D2923:322a-15": "yang lha la sogs pa'i gdon thams cad rlag par",
    "T02D2923:322a-16": "byed 'dod pas sngar bstan pa'i 'khor lo'i lte bar",
    "T02D2923:322a-17": "gang dag brlag par bya ba'i gdon gyi ming spel",
    "T02D2923:322a-18": "tshig dang bcas pa bris nas grog mkhar dang tshva",
    "T02D2923:322a-19": "sgo can dang 'jug ngogs dang shing rkang gcig gi",
    "T02D2923:322a-20": "sa dur khrod kyi thal ba dang lhan cig sprus",
    "T02D2923:322a-21": "pa las gzugs brnyan byas pa'i snying gar bcug ste",
    "T02D2923:322a-22": "/ rang lha'i rnal 'byor dang mdun du lhag pa'i lha gsal bar dmigs nas /",
    "T02D2923:322a-23": "rnam par spros pa'i pho nya'i tshogs kyis bkug cing bcug ste /",
    "T02D2923:322a-24": "'tshe zhing dum bur gtub ba dang bsreg cing thal",
    "T02D2923:322a-25": "bar byed pa la dmigs nas sngags brjod pa dang",
    "T02D2923:322a-26": "bcas pa'i yungs kar gyis brabs pa'i mthar sbyin sreg",
    "T02D2923:322a-27": "bya ste / thal ba rlung la phyar na gang",
    "T02D2923:322a-28": "la dmigs pa'i gdon de rlag par byed pa la",
    "T02D2923:322a-29": "the tshom med do //",
    "T02D2923:322a-30": "gal te gza' la sogs pa'i gdon gyis bzung ba'i",
    "T02D2923:322a-31": "gnod pa thams cad las thar bar 'dod na gtsang",
    "T02D2923:322a-32": "zhing nyams dga' ba'i sa phyogs su mandal byas te",
    "T02D2923:322a-33": "/ der bum pa gtsang ma'i dri'i chu la sogs",
    "T02D2923:322a-34": "pa nye bar mkho ba'i yo byad dang bcas pa",
    "T02D2923:322a-35": "/ gzhag ste / rang lha'i rnal 'byor byas pas",
    "T02D2923:322a-36": "bum pa'i nang du'ang lhag pa'i lha gsal bar dmigs",
    "T02D2923:322a-37": "la gzungs kyi bzlas pa rdzogs pa'i mthar chu'i ngo",
    "T02D2923:322a-38": "bor bsams pas lus bkrus te /",
    "T02D2923:322a-39": "sngags kyis mngon par bsngags ba'i sa rdza na'i bdug",
    "T02D2923:322a-40": "pa byin na gdon gyis bzung ba las thar bar",
    "T02D2923:322a-41": "'gyur ro // 'byung po dgug par 'dod na smad",
    "T02D2923:322b-0": "'tshong @322b gi ras la rgya skyegs kyi khu bas",
    "T02D2923:322b-1": "sngar bstan pa'i 'khor lo'i lte bar nu t'a a'a",
    "T02D2923:322b-2": "k'arsha ya dza:zhes pa'i spel tshig dang bcas pa bris",
    "T02D2923:322b-3": "nas grog mkhar la sogs pa'i sa las byas pa'i",
    "T02D2923:322b-4": "gzugs brnyan gyi snying gar bcug ste /",
    "T02D2923:322b-5": "mandal gyi steng du bram ze'i thod par gzhag la /",
    "T02D2923:322b-6": "rang lha'i rnal 'byor du gnas pa'i mdun du lhag pa'i lha gsal bar dmigs te /",
    "T02D2923:322b-7": "de las spros pa'i pho nyas bkug cing gzhug pa'ang byas te /",
    "T02D2923:322b-8": "sngags kyi mthar 'byung po a'a k'arsha ya dza: zhes pa bzlas shing /",
    "T02D2923:322b-9": "'bras chan dang 'bru'i thug pa dang la phug la",
    "T02D2923:322b-10": "sogs pa 'byung po'i gtor ma'i nye bar sbyor ba",
    "T02D2923:322b-11": "byas na 'byung po zhugs nas bdag gis las ci",
    "T02D2923:322b-12": "bya zer ba 'byung ste /",
    "T02D2923:322b-13": "'byung po dgug pa'i cho ga'o //",
    "T02D2923:322b-14": "de nas rig sngags kyi las thams cad byed du 'jug par mngag pa ni /",
    "T02D2923:322b-15": "sngar bstan pa'i gtor ma dus gsum du sbyin zhing /",
    "T02D2923:322b-16": "bh'u ta wa sham m'a na ye zhes pa'i spel tshig dang bcas pa'i sngags bzlas te /",
    "T02D2923:322b-17": "bram ze mo gcang ma'i zla mtshan gyis bsgos pa'i ras dang sa rdza na'i bdug pa byin nas /",
    "T02D2923:322b-18": "mngon par bsngags pa'i tsandan dmar po'i thig le dpral",
    "T02D2923:322b-19": "bar byas na ci bsgo ba nyan cing mngag gzhug",
    "T02D2923:322b-20": "gi las byed par 'gyur ro //",
    "T02D2923:322b-21": "de ltar dbang du gyur pa de rig sngags kyi",
    "T02D2923:322b-22": "las gang bsngags kyang myur du grub pa'i grogs byed",
    "T02D2923:322b-23": "do // gal te las ma grub na spogs pa'i",
    "T02D2923:322b-24": "cho gas grub par byed pa ni rang gi mdun",
    "T02D2923:322b-25": "du mandal byas te /",
    "T02D2923:322b-26": "der 'dod pa'i lha'i sku gzugs bzhugs la /",
    "T02D2923:322b-27": "rang lha'i rnal 'byor dang ldan pas lhag pa'i lha mdun du gsal bar dmigs nas /",
    "T02D2923:322b-28": "de las sngags brjod pa dang bcas pa'i me tog khri phrag gcig phul la /",
    "T02D2923:322b-29": "de nas me tog de rnams bsdus te /",
    "T02D2923:322b-30": "de nyid kyis bsreg rdzas byas pa'i sbyin sreg de",
    "T02D2923:322b-31": "nyid du byas na las ma grub pa rnams grub",
    "T02D2923:322b-32": "par byed par 'gyur ro //",
    "T02D2923:322b-33": "grub pa chud mi za bar bya ba'i phyir las kyi 'bras bu dbyung ba ni /",
    "T02D2923:322b-34": "las dang mthun pa'i thab khung du bud shing brtsigs",
    "T02D2923:322b-35": "nas me sbar ba'i dbus su lhag pa'i lha gsal",
    "T02D2923:322b-36": "bar dmigs la / de nas las gang sgrub kyi",
    "T02D2923:322b-37": "spel tshig dang bcas pa'i sngags kyis de dang mthun",
    "T02D2923:322b-38": "pa'i sbyin sreg byas na bsgrubs pa'i las rnams chud",
    "T02D2923:323a-0": "mi za bar gang mngon par 'dod pa'i @323a *",
    "T02D2923:323a-1": "bar dmigs la / // 'bras bu des 'byin par byed do //",
    "T02D2923:323a-2": "mngon par 'dod pa'i 'bras bu sgrub par 'dod na",
    "T02D2923:323a-3": "gnas dben par mandal gyi steng du lhag pa'i lha'i",
    "T02D2923:323a-4": "sku gzugs bzhugs la /",
    "T02D2923:323a-5": "de'i drung du rin po che'i snod du dngos grub",
    "T02D2923:323a-6": "kyi rdzas bzhag nas rang lha'i rnal 'byor dang ldan",
    "T02D2923:323a-7": "pas / mdun du lhag pa'i lha gsal bar dmigs te /",
    "T02D2923:323a-8": "de la mchod pa dang bstod pa sngon du song bas sngags kyi bzlas pa bya zhing /",
    "T02D2923:323a-9": "pho nya'i tshogs spro ba dang bsdu ba'i sbyor bas dngos grub sgrub par dmigs te /",
    "T02D2923:323a-10": "dro ba dang du ba 'thul ba dang 'bar ba",
    "T02D2923:323a-11": "las mkha' spyod dang sa spyod dang sa 'og gi",
    "T02D2923:323a-12": "dngos grub sbyin par byed do //",
    "T02D2923:323a-13": "sems can thams cad bsrung bar 'dod na tshes grangs",
    "T02D2923:323a-14": "dang dus tshod bzang po la sgrub pa po shar",
    "T02D2923:323a-15": "du mngon par phyogs pas gro ga'am ras la gur",
    "T02D2923:323a-16": "gum mam gi wang gis sngar bstan pa'i 'khor lo'i",
    "T02D2923:323a-17": "lte bar ming spel tshig dang bcas pa bris la",
    "T02D2923:323a-18": "/ rang lha'i rnal 'byor du gnas ba'i mdun du",
    "T02D2923:323a-19": "lhag pa'i lha spyan drangs nas mchod bstod byas te",
    "T02D2923:323a-20": "/ / 'khor lo'i sngags dang dbyer med du bstims",
    "T02D2923:323a-21": "nas bzlas pa ci rigs byas na mgo'am mgul pa'am",
    "T02D2923:323a-22": "dpung ba la btags na gang la btags pa'i sems",
    "T02D2923:323a-23": "can thams cad nad dang gdon la sogs pa'i mi",
    "T02D2923:323a-24": "mthun pa'i phyogs thams cad srung bar byed do //",
    "T02D2923:323a-25": "gal te rang bzhin gyi nad dang gdon la sogs ba zhi bar 'dod na /",
    "T02D2923:323a-26": "dge ba'i shing gi lo ma la tsandan dkar po'i",
    "T02D2923:323a-27": "khu bas sngar bstan pa'i 'khor lo'i lte bar zhi",
    "T02D2923:323a-28": "ba'i spel tshig dang bcas pa bris la /",
    "T02D2923:323a-29": "rang lha'i rnal 'byor dang mdun du lhag pa'i lha",
    "T02D2923:323a-30": "dmigs nas de'i lus kyi 'od zer gyis 'khor lo",
    "T02D2923:323a-31": "dang / 'khor lo las 'phros pa'i 'od zer gyis",
    "T02D2923:323a-32": "bsgrub bya'i lus kun nas 'gengs par bsgoms zhing sngags",
    "T02D2923:323a-33": "bzlas pa'i mthar 'khor lo 'o mas bkrus nas /",
    "T02D2923:323a-34": "des gang la khrus byas pa de'i nad gdon zhi bar 'gyur ro //",
    "T02D2923:323a-35": "yang tshe dang longs spyod la sogs pa rgyas par",
    "T02D2923:323a-36": "'dod na rang lha'i rnal 'byor byas pa'i mdun du",
    "T02D2923:323a-37": "lhag pa'i lha gsal bar bltas la /",
    "T02D2923:323a-38": "pushtim ku ru aom zhes pa'i spel tshig dang bcas",
    "T02D2923:323a-39": "pa'i sngags bzlas shing mdun gyi lha las gser btso",
    "T02D2923:323a-40": "ma lta bu'i 'od zer gyi phreng ba spros pas",
    "T02D2923:323b-0": "gang la dmigs nas las sgrub @323b pa de'i lus",
    "T02D2923:323b-1": "kun du khyab cing yongs su rgyas par bsgoms pas",
    "T02D2923:323b-2": "tshe dang longs spyod la sogs pa rgyas par byed",
    "T02D2923:323b-3": "do // gal te rengs pa'i las sgrub par 'dod",
    "T02D2923:323b-4": "na dur khrod kyi ras la yung ba'i khu bas",
    "T02D2923:323b-5": "sngar bstan pa'i 'khor lo che ge mo'i k'a ya",
    "T02D2923:323b-6": "w'aka tsitta stam bha ya lam zhes pa'i spel tshig",
    "T02D2923:323b-7": "dang bcas pa bris la /",
    "T02D2923:323b-8": "grog mkhar la sogs pa'i sa las byas pa'i gzugs brnyan gyi snying gar bcug ste /",
    "T02D2923:323b-9": "rang lha'i rnal 'byor la gnas pa'i mdun du lhag pa'i lha dmigs nas /",
    "T02D2923:323b-10": "de la rnam par spros pa'i pho nya'i tshogs kyis bsgrub bya bkug cing bstims la /",
    "T02D2923:323b-11": "de nas sngags bzlas pa dang /",
    "T02D2923:323b-12": "rig pa'i mthu las byung ba'i dbang chen dang /",
    "T02D2923:323b-13": "ri bo la gnas pa'i rdo rje'i tshogs kyis lus",
    "T02D2923:323b-14": "dang yan lag thams cad rnam par gtams shing mi",
    "T02D2923:323b-15": "g-yo bar bsams na rengs pa la the tshom med",
    "T02D2923:323b-16": "do // gzhan yang rmugs par bya bar 'dod na /",
    "T02D2923:323b-17": "dur khrod kyi ras la myos byed kyi khu ba",
    "T02D2923:323b-18": "dang nim pa'i 'dab mas sngar bstan pa'i 'khor lo'i",
    "T02D2923:323b-19": "lte bar che ge mo mo ha ya zhes pa'i",
    "T02D2923:323b-20": "spel tshig dang bcas pa bris nas /",
    "T02D2923:323b-21": "grog mkhar gyi sa las byas pa'i gzugs kyi snying gar bcug ste /",
    "T02D2923:323b-22": "rang lha'i rnal 'byor dang mdun du lhag pa'i lha dmigs la /",
    "T02D2923:323b-23": "de las spros pa'i pho nyas bsgrub bya bkug cing bstims te /",
    "T02D2923:323b-24": "de nas gsang sngags bzlas pa'i rig pa'i mthu las",
    "T02D2923:323b-25": "byung ba'i dbang chen dang ri bo la gnas pa'i",
    "T02D2923:323b-26": "rdo rje snying gar mnan te /",
    "T02D2923:323b-27": "dran pa dang bral bar bsams na rmugs par byed pa la the tshom med do //",
    "T02D2923:323b-28": "gang la bsnyen pa byas pa'i sngags //",
    "T02D2923:323b-29": "las sgrub pa'ang de nyid de //",
    "T02D2923:323b-30": "dang brtan the tshom med pa la //",
    "T02D2923:323b-31": "sngags ni yid bzhin nor ltar 'grub //",
    "T02D2923:323b-32": "rdo rje rnam par 'joms pa'i las sgrub pa'i thabs",
    "T02D2923:323b-33": "kyi cho ga byang chub sems dpa' byams pa'i zhabs",
    "T02D2923:323b-34": "kyi rdul la reg pa /",
    "T02D2923:323b-35": "dpal gam g'a dha ra'i sras kyi thu bo bram ze ma ni badzras mdzad pa rdzogs so /",
    "T02D2923:323b-37": "// / pandi ta dzny'a na shr'i dang /"
}