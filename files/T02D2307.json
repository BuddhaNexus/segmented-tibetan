{
    "T02D2307:247b-0": "@247b * // glu mkhan la gdams pa bzhugs /",
    "T02D2307:247b-2": "# // kye ho sangs rgyas rnams kyis gsang ba'i gsung //",
    "T02D2307:247b-3": "mdzad pa rnam grol ye shes chen po la //",
    "T02D2307:247b-4": "dgyes mnyam rol pas chos kyi phung po rnams //",
    "T02D2307:247b-5": "yid 'ong glu ru thub pas bka' stsal ta //",
    "T02D2307:247b-6": "gsang sngags brda yi tshig mthun bka' lung can //",
    "T02D2307:247b-7": "zab mo'i sgra sgrogs rnam dag sngags nyid de //",
    "T02D2307:247b-8": "lus can gdung ba sel ba bde ba'i sgra //",
    "T02D2307:247b-9": "grag stong gnyis su med pa zung 'jug dang //",
    "T02D2307:247b-10": "snang ba sku la sgra tshig sna tshogs gsung //",
    "T02D2307:247b-11": "mkhyen pa thugs la bya ba yon tan yin //",
    "T02D2307:247b-12": "mdzad pa phrin las ye shes rnam pa lnga //",
    "T02D2307:247b-13": "phyogs bcu dus gsum rgyal ba'i rang bzhin no //",
    "T02D2307:247b-14": "glu yi mkhan po mnyam gnas ngo bo'i sku //",
    "T02D2307:247b-15": "thams cad sprul pas 'phro bar khyab par gsungs //",
    "T02D2307:247b-16": "de nyid dbyer med ngang du 'dus pa thugs //",
    "T02D2307:247b-17": "rgyal ba'i gsung la tha dad med pa yi //",
    "T02D2307:247b-18": "aa yis drangs pa tshangs pa'i dbyangs kyi sgra //",
    "T02D2307:247b-19": "ngo bo skye med brjod pa'i yul las 'das //",
    "T02D2307:247b-20": "nga ro bcu drug rang byung dga' ba yin //",
    "T02D2307:247b-21": "shes rab yum chen kho nas 'dren pa'o //",
    "T02D2307:247b-22": "gsal byed 'dren pas mi 'byung tshig tu 'brel //",
    "T02D2307:247b-23": "thub pa'i dgongs pa lkog gyur mkhyen pa gnyis //",
    "T02D2307:247b-24": "thugs rjes spro phyir gsal ba'i tshig tu brgyus //",
    "T02D2307:247b-25": "don chen ston pa glu yi tshig yin no //",
    "T02D2307:247b-26": "pho yis drangs nas mo yi rgyun dang ldan //",
    "T02D2307:247b-27": "gnyis med nga ro gsal ba mtho dang dma' //",
    "T02D2307:247b-28": "sems byung rgyun gcod dang du gnas par byed //",
    "T02D2307:247b-29": "de'u yi sgra ste 'dren pa glu yi rgyan //",
    "T02D2307:248a-0": "sgra yis yid mtshon tshig gi don la @248a * //",
    "T02D2307:248a-1": "sbyor ;",
    "T02D2307:248a-2": "/ dgyes pa'i rang rtsal mi mthun phyogs las rgyal //",
    "T02D2307:248a-3": "gsang sngags bden pa'i ngag tu byin gyis rlob //",
    "T02D2307:248a-4": "mi dmigs thugs rje mnyam pa'i dbyings las byung //",
    "T02D2307:248a-5": "ye shes chen po sgyu mar rang snang bas //",
    "T02D2307:248a-6": "zag med snyan pa'i nga ro bsod nams tshogs //",
    "T02D2307:248a-7": "gsang ba'i dbyings las rab tu 'phros gyur pa //",
    "T02D2307:248a-8": "dkyil 'khor mtha' yas rnams la rol pas dbul //",
    "T02D2307:248a-9": "dbang po yul dus rags ba'i tshogs rnams dang //",
    "T02D2307:248a-10": "'byung ba shes rab byang chub rdo rje ste //",
    "T02D2307:248a-11": "lhag pa'i ye shes de bzhin nyid mchog la //",
    "T02D2307:248a-12": "skal pa mnyam pa'i mnyes pa chen po'o //",
    "T02D2307:248a-13": "de ltar glu yis 'jig rten gdung sel cing //",
    "T02D2307:248a-14": "'jig rten 'das pa mnyes pa'i mchod pa ste //",
    "T02D2307:248a-15": "don du nges pa ngag gi rig byed can //",
    "T02D2307:248a-16": "mkhyen pa'i 'jug sgo bsam gyis mi khyab pa //",
    "T02D2307:248a-17": "sdug bsngal bde bar sbyar bas mthu stobs can //",
    "T02D2307:248a-18": "nyon mongs rnam grol ye shes chen po'i lam //",
    "T02D2307:248a-19": "las las ye shes 'byung bas 'dzin pa med //",
    "T02D2307:248a-20": "nges par sbyor bas rdo rje'i tshig gi glu //",
    "T02D2307:248a-21": "rang bzhin gnyis med dgongs pa mtha' yas ston //",
    "T02D2307:248a-22": "de yi rgyu nyid don dam blo las 'das //",
    "T02D2307:248a-23": "'bras bu rol pa'i dkyil las rngam pa'i gdangs //",
    "T02D2307:248a-24": "mi dmigs thugs rje'i rtsal du rang shar ro //",
    "T02D2307:248a-25": "chos rnams ma lus sems su 'dus pa ste //",
    "T02D2307:248a-26": "sems las ma gtogs shes bya gzhan med pas //",
    "T02D2307:248a-27": "sems kyi rang bzhin ye nas rgyal ba'i thugs //",
    "T02D2307:248a-28": "'pho 'gyur med pas 'thel 'grib gol sa chod //",
    "T02D2307:248a-29": "rang byung dga' bas 'gro ba'i gdung ba sal//",
    "T02D2307:248a-30": "dangs ma rtser phyin mkhyen pa bsam mi khyab //",
    "T02D2307:248a-31": "skye dgu'i bdag po tshangs pa'i rtse mo'i bar //",
    "T02D2307:248a-32": "skyong ba'i glu mkhan tilli pa yin no //",
    "T02D2307:248a-33": "kye //",
    "T02D2307:248a-34": "yon tan sgyu ma yin pas skyon la dngos ma grub //",
    "T02D2307:248a-35": "gnas la nges pa med pas 'pho 'gyur nyam ming //",
    "T02D2307:248a-36": "sems la skye shi med de 'od gsal dang //",
    "T02D2307:248a-37": "dran rig sna tshogs ye shes rol pa'i rtsal //",
    "T02D2307:248a-38": "de ltar shes pas spang blang 'dzin pa med //",
    "T02D2307:248a-39": "rig pa'i ngo bo mnyam las ma g-yos par //",
    "T02D2307:248a-40": "dur khrod chen por smyon pa'i spyod pa gyis //",
    "T02D2307:248a-41": "rnal 'byor rnams la nga yis lung bstan no //",
    "T02D2307:248b-0": "rnal 'byor gyi dbang phyug @248b tilli pas /",
    "T02D2307:248b-1": "'dus pa rin po che'i tshong dus su glu mkhan",
    "T02D2307:248b-2": "la gdams pa rol mo bsam gyis mi khyab pa"
}