{
    "NG0397:1": "@#// rgya gar skad du /",
    "NG0397:2": "bo d+hi tsit+ta bin d+ha pra b+ha ni tan tra na ma /",
    "NG0397:3": "bod skad du /",
    "NG0397:4": "byang chub kyi sems kun 'dus 'od kyi rgyud ces bya ba /",
    "NG0397:5": "sems nyid rdzogs pa chen po la phyag 'tshal lo //",
    "NG0397:6": "de nas sangs rgyas thams cad rab tu brgyal /",
    "NG0397:7": "dngangs pa dang *//",
    "NG0397:8": "skrag par gyur te cang mi smra bar 'khod do //",
    "NG0397:9": "de nas de bzhin gshegs pa thugs rje ye shes",
    "NG0397:10": "kun tu khyab pa zhes bya ba'i 'od kyi 'phreng",
    "NG0397:11": "ba rnam par snang mdzad de rab tu bskul bar",
    "NG0397:12": "gyur to // de nas sangs rgyas thams cad kyis mgrin gcig tu 'di skad ces gsol to //",
    "NG0397:13": "e ma ho sangs rgyas kun kyi thugs //",
    "NG0397:14": "rab tu gsang zhing dri ma med //",
    "NG0397:15": "'di dag the tsom skye ba'i rgyu //",
    "NG0397:16": "gsang sngags lta spyod ngo mtshar che //",
    "NG0397:17": "zhes gsol to //",
    "NG0397:18": "de nas bcom ldan 'das dpal kun tu bzang po de bzhin gshegs pa kun gyi rang bzhin des /",
    "NG0397:19": "gsang sngags kyi che ba bstan pa'i phyir 'di skad ces gsungs @#//",
    "NG0397:20": "so //",
    "NG0397:21": "rab tu mi gnas gsang ba'i lung *//",
    "NG0397:22": "dbyer med gsang ba'i don rtogs pas //",
    "NG0397:23": "dge sdig blang dor dbyer med pas //",
    "NG0397:24": "sdig pa spyad pas dam pa'i mchog / theg chen gsang bar zhugs pa yis //",
    "NG0397:25": "mtshams med lnga po rdzogs byed cing *//",
    "NG0397:26": "rnal 'byor gnas la bkur ba dang *//",
    "NG0397:27": "dam rdzas zas su spyod pa dang *//",
    "NG0397:28": "lha khang mdo sde bsreg pa dang *//",
    "NG0397:29": "ye shes rnam grol rdzogs pa'i klong *//",
    "NG0397:30": "theg pa 'di la gnas pa yis //",
    "NG0397:31": "de ma thag par grub par 'gyur //",
    "NG0397:32": "zhes gsungs pa dang *//",
    "NG0397:33": "sangs rgyas thams cad brgyal bar gyur to //",
    "NG0397:34": "de nas de ma thag rgyal bas byin gyis brlabs te //",
    "NG0397:35": "gsang ba shin tu rnal 'byor dri ma med pa thugs su chud de /",
    "NG0397:36": "dran pa slar rnyed nas ngo mtshar zhing zhus pa'i tshul gyis 'di skad ces gsol to //",
    "NG0397:37": "e ma ho sangs rgyas thams cad kyi //",
    "NG0397:38": "mi 'byed blang dor med pa'i thugs //",
    "NG0397:39": "theg pa'i snying po rtogs dka' ba //",
    "NG0397:40": "gnyis med goms pa'i stobs kyis grub //",
    "NG0397:41": "de nyid kun gyi yul min te //",
    "NG0397:42": "thugs rje dgongs pas rig pa bstan //",
    "NG0397:43": "las dang bag chags mi dgos pas //",
    "NG0397:44": "gang yang 'gag pa med par spyod //",
    "NG0397:45": "ces gsol to //",
    "NG0397:46": "de nas de bzhin gshegs pa thams cad kyi rang bzhin des //",
    "NG0397:47": "de dag la 'di skad ces gsungs so //",
    "NG0397:48": "rdzogs pa kun 'dus 'od kyi rgyud //",
    "NG0397:49": "snga ma dag tu ma gsungs pa'i //",
    "NG0397:50": "phyi ma zab mo bsdus pa'i rgyud //",
    "NG0397:51": "'di yi rang bzhin rtogs par dka' //",
    "NG0397:52": "'on kyang khyed rnams grol ba'i phyir //",
    "NG0397:53": "snying po'i rnal 'byor bshad par bya //",
    "NG0397:54": "thog ma med pa'i dus kyi dbyings //",
    "NG0397:55": "chos rnams kun gyi gnas yin pas //",
    "NG0397:56": "kun 'byung dngos po yongs kyi lam //",
    "NG0397:57": "dus gsum rdzogs pa'i ngo bor gnas //",
    "NG0397:58": "gsang ba kun 'dus sems kyi lung *//",
    "NG0397:59": "gdod nas dag pas nam mkha'i klong *//",
    "NG0397:60": "sgro skur dag pas chos kyi dbyings //",
    "NG0397:61": "gdod nas kun gyi ngo bo bshad //",
    "NG0397:62": "chos sku gnyis med rdzogs pa'i klong *//",
    "NG0397:63": "dgongs pa'i klong la phyogs ris med /",
    "NG0397:64": "khyab pa chen po nam mkha'i 'od //",
    "NG0397:65": "brdal khyab mkha' ltar mu mtha' med //",
    "NG0397:66": "'du 'bral med pa dran pas bstan //",
    "NG0397:67": "rgyu rkyen ma tshangs kun bral bas //",
    "NG0397:68": "skye 'jig med par 'dus ma byas //",
    "NG0397:69": "gdod nas rig pa gnyis med pas //",
    "NG0397:70": "sna tshogs rang bzhin kun tu bzang *//",
    "NG0397:71": "thig le chen por ye bstan pas //",
    "NG0397:72": "gang ltar snang yang chos kyi dbyings //",
    "NG0397:73": "ma bsags lhun grub ngo bo'i phyir //",
    "NG0397:74": "cir yang snang la dngos bzhi med //",
    "NG0397:75": "rang bzhin gang du'ang ma nges te //",
    "NG0397:76": "brtag cing spyad pa kun las 'das //",
    "NG0397:77": "brdal khyab chen po kun chub pas //",
    "NG0397:78": "rnam pa tha dad yul las 'das //",
    "NG0397:79": "mtha' dang dbus su mi 'byed pas //",
    "NG0397:80": "gol dang sgrib pa'i chos mi gnas //",
    "NG0397:81": "phyag rgya chen por ye gnas pas //",
    "NG0397:82": "sgom dang mi sgom yul las 'das //",
    "NG0397:83": "rig pa'i 'khor lo rab bskor bas //",
    "NG0397:84": "mtha' @#//",
    "NG0397:85": "med bar ni rab tu 'khyil //",
    "NG0397:86": "gdod nas lhun gyis grub pa la //",
    "NG0397:87": "rgyu rkyen rtsol la rag ma lus //",
    "NG0397:88": "bde chen rol pas bdag gnas pas //",
    "NG0397:89": "mtshan ma'i bde la rten mi 'cha' //",
    "NG0397:90": "sku gsum mtshan mar lo brtags pas //",
    "NG0397:91": "mtshan ma'i 'bras la rag ma lus //",
    "NG0397:92": "gcig dang tha dad bcos su med //",
    "NG0397:93": "theg chen sems nyid rdzogs pa la //",
    "NG0397:94": "ma bcos thabs kyis der bzhag na //",
    "NG0397:95": "bsam dang bsam bya kun bral nas //",
    "NG0397:96": "rnam grol rdzogs pa'i sa la sbyor //",
    "NG0397:97": "stong pa'i mtha' la zhen pa dang *//",
    "NG0397:98": "bde ba'i 'dod la chags pa dang *//",
    "NG0397:99": "btang snyoms don la gang zhen pa //",
    "NG0397:100": "log pa'i grong khyer chen po yin //",
    "NG0397:101": "gang yang zhen pa med pa ni //",
    "NG0397:102": "gang yang byang chub snying po'i lam //",
    "NG0397:103": "bar chad med pa'i thams chen ni //",
    "NG0397:104": "sems nyid rdzogs pa'i lam yin no //",
    "NG0397:105": "rang sems byang chub snying po las //",
    "NG0397:106": "gzhan med thig ler gcig pa'i phyir //",
    "NG0397:107": "gnyis med gsang ba'i rang bzhin dag khyab pa chen po'i tshul du bzhugs //",
    "NG0397:108": "kun 'dus rig pa sems kyi gter //",
    "NG0397:109": "ma btsal thabs kyis grub pa yin //",
    "NG0397:110": "dbang bskur ye shes rgyal po la //",
    "NG0397:111": "ma chags thabs kyi sbyor ba yis //",
    "NG0397:112": "gang ltar gnas pa de ltar gnas //",
    "NG0397:113": "ma bcos rang gzhag thabs kyis go / phyag rgya chen por kun gnas pas //",
    "NG0397:114": "bskyed cing sgom la rag ma lus //",
    "NG0397:115": "brjod bral snying po mthar phyin pas //",
    "NG0397:116": "sngags dang kha ton bya las 'das //",
    "NG0397:117": "dus gsum mi 'gyur bstan pa'i phyir //",
    "NG0397:118": "cha shas dben pa'i ngo bos stong *//",
    "NG0397:119": "sku mchog 'od dpag med pa'i klong *//",
    "NG0397:120": "mtshan dang dpe byad cha las 'das //",
    "NG0397:121": "mtshan ma'i sgro skur kun zhi yang *//",
    "NG0397:122": "ye shes 'bar ba'i 'od kyis mdzes //",
    "NG0397:123": "rgyal po thabs kyis mdzes pa ltar //",
    "NG0397:124": "ma byas thabs kyis don rnams rdzogs //",
    "NG0397:125": "zhes gsungs so //",
    "NG0397:126": "kun 'dus 'od kyi tan tra las //",
    "NG0397:127": "sgro skur med pa'i le'u ste dang po'o ///",
    "NG0397:128": "/ de nas de bzhin gshegs pa kun tu bzang pos /",
    "NG0397:129": "kho na nyid kyi ting nge 'dzin la snyoms par zhugs pas /",
    "NG0397:130": "lta dgongs mthar phyin gyi don 'di gsungs so //",
    "NG0397:131": "chos kun gdod nas mtshan nyid med //",
    "NG0397:132": "ye shes nam mkha'i rgyal po las //",
    "NG0397:133": "bde chen gsal ba'i nyi shar bas //",
    "NG0397:134": "rnam par rtog pa'i sgro skur gcod //",
    "NG0397:135": "ye shes 'khor lo 'od po che //",
    "NG0397:136": "phyogs med kun la gsal bar 'char //",
    "NG0397:137": "rig pa'i rgyal po kun 'dus pas //",
    "NG0397:138": "bde sdug rtog pa'i mtha' las 'das //",
    "NG0397:139": "zhen pa'i 'du shes kun bral bas //",
    "NG0397:140": "bsam gyis mi khyab chos kyi dbyings //",
    "NG0397:141": "sangs rgyas sems can gnyis med pas //",
    "NG0397:142": "bsgrub cing sgrib pa gsal du med //",
    "NG0397:143": "ma lus sgro skur kun zhi bas //",
    "NG0397:144": "chos kun ye shes dgongs pa'i klong *//",
    "NG0397:145": "snang srid bla ma'i phyag rgya bas //",
    "NG0397:146": "ma brjod ngo bos chos tshur ston //",
    "NG0397:147": "skye med phyag rgya kun thebs pas //",
    "NG0397:148": "'dus byas mtshan ma med pa'i lam //",
    "NG0397:149": "bdag nyid ngang las ma @#//",
    "NG0397:150": "yengs pas //",
    "NG0397:151": "ji ltar mdzad kyang g.yo ba med //",
    "NG0397:152": "btsal zhing spyad pa'i chos med pas //",
    "NG0397:153": "spyod lam ma bcos de bzhin nyid //",
    "NG0397:154": "phra zhing shes par dka' ba'i phyir //",
    "NG0397:155": "brtag cing nyan pa'i yul las 'das //",
    "NG0397:156": "dam pa'i dgongs pas kun gsal bas //",
    "NG0397:157": "nyes pa'i skyon gyis gos pa med //",
    "NG0397:158": "sku gsum rdzogs pa'i klong brdal bas //",
    "NG0397:159": "'gro don snying rje bya dang bral //",
    "NG0397:160": "dus gsum chos nyid snying po la //",
    "NG0397:161": "thun dang bcos tshad khar ma lus //",
    "NG0397:162": "rig pa'i ye shes lhun rdzogs la //",
    "NG0397:163": "drod dang rtags la rten mi 'tshal //",
    "NG0397:164": "ma bzhag rang gsal mi g.yo bas //",
    "NG0397:165": "lta zhing sgom du'ang yod ma yin //",
    "NG0397:166": "ye shes srog gis kun zin pas //",
    "NG0397:167": "skye shi tha snyad yul las 'das //",
    "NG0397:168": "theg chen snying po'i lam rtogs pas //",
    "NG0397:169": "brgyud pa'i lam la 'jug mi byed //",
    "NG0397:170": "ma byas don kun lhun rdzogs pas //",
    "NG0397:171": "sgo gsum btsal ba'i 'du shes bcad //",
    "NG0397:172": "ting 'dzin rig pa'i 'khor lo la //",
    "NG0397:173": "sgro skur mtshan ma'i chos mi gnas //",
    "NG0397:174": "mi bskyod bde chen rgyal po la //",
    "NG0397:175": "gang ltar gnas kyang nyam mi nga *//",
    "NG0397:176": "dngos po phyi nang chos kun ni //",
    "NG0397:177": "gdod nas dri med dag pa la //",
    "NG0397:178": "de yang dngos grub ma yin pas //",
    "NG0397:179": "gang ltar ma bcos yin par dbye //",
    "NG0397:180": "byas kyang sgrib par mi 'gyur la //",
    "NG0397:181": "ma byas gol bar mi 'gyur gyis //",
    "NG0397:182": "rdo rje snying po bstan pa can //",
    "NG0397:183": "nges pa'i don las ma yengs na //",
    "NG0397:184": "chos nyid don las ma 'das pas //",
    "NG0397:185": "gang yang ma bcos gzhag par bya //",
    "NG0397:186": "mthong dang ma nges bar mtshams su //",
    "NG0397:187": "bde ba chen po'i don 'char zhing *//",
    "NG0397:188": "'bad rtsol med par lhun gyis grub //",
    "NG0397:189": "gang dgar bzhag kyang g.yo mi 'gyur //",
    "NG0397:190": "lta dgongs dbyer med gang rtogs pas //",
    "NG0397:191": "dus gcig rnam grol lhun grub pa'o //",
    "NG0397:192": "zhes gsungs so //",
    "NG0397:193": "kun 'dus 'od kyi tan tra las /",
    "NG0397:194": "lta dgongs dbye ba'i le'u ste gnyis pa'o ///",
    "NG0397:195": "/ de nas bcom ldan 'das de bzhin gshegs pa",
    "NG0397:196": "kun tu bzang po rang byung ye shes bstan pa'i",
    "NG0397:197": "ting nge 'dzin la snyoms par zhugs nas /",
    "NG0397:198": "'di skad ces gsungs so //",
    "NG0397:199": "chos rnam ma lus ji snyed pa //",
    "NG0397:200": "rgyu la mi ltos snying po'i snying *//",
    "NG0397:201": "rkyen la mi ltos 'bras bu'i 'bras //",
    "NG0397:202": "gsang ba'i gsang ba mkha' ltar dag / theg pa'i snying po rdzogs pa'i lung *//",
    "NG0397:203": "ma lus gcig dang tha dad med //",
    "NG0397:204": "ye shes mkha' dra khyab pa'i klong *//",
    "NG0397:205": "bstan pa'i rtsa ba chos kyi dbyings //",
    "NG0397:206": "dur khrod bdal ba'i snying po mchog / yul sems bral ba'i rang bzhin gyis //",
    "NG0397:207": "de bzhin nyid de sgro skur med //",
    "NG0397:208": "theg chen sems nyid mkha' ltar dag / ma 'dres gsal bar snang ba'i phyir //",
    "NG0397:209": "lhun grub rol pa cir yang snang *//",
    "NG0397:210": "snying po gcig tu kun rdzogs pas //",
    "NG0397:211": "rdzogs khyab brdal ba chos kyi sku //",
    "NG0397:212": "rgyu dang rkyen las mi ltos pas //",
    "NG0397:213": "mi 'jig rdo rje 'gyur ba med //",
    "NG0397:214": "ma bsgribs gsal bar kun mkhyen pas //",
    "NG0397:215": "ye shes kun gsal mchog gi @#//",
    "NG0397:216": "ngang *//",
    "NG0397:217": "thams cad sems su lhun grub pas //",
    "NG0397:218": "sangs rgyas sems can gnyis su med //",
    "NG0397:219": "ma bcos bsam spyod kun bral bas //",
    "NG0397:220": "chos nyid sems nyid gnyis su med //",
    "NG0397:221": "bde chen rigs par 'od gsal bas //",
    "NG0397:222": "btang snyoms stong pa rnam par bcad //",
    "NG0397:223": "rig pa 'khor lo gter gyi mchog / ma bskor zhi ba dbyings su 'khyil //",
    "NG0397:224": "'khor lo 'od 'bar snying po can //",
    "NG0397:225": "mtshan dang dpe byad kun las 'das //",
    "NG0397:226": "che ba'i che mchog chos kyi sku //",
    "NG0397:227": "dus gsum 'du 'bral med par gnas //",
    "NG0397:228": "rdzogs pa kun 'byung lam gyi phugs //",
    "NG0397:229": "zhen pa dus gcig bcad pa'i phyir //",
    "NG0397:230": "mngon sum rdzogs pa'i rang la gnas //",
    "NG0397:231": "nges pa rnyed pa de ma thag / 'byung med",
    "NG0397:232": "ye shes mkha' ltar dag / snying po rdzogs lam",
    "NG0397:233": "bar chad med // gang yang dam par mi len pas //",
    "NG0397:234": "dman pas gzhan du dor ba med //",
    "NG0397:235": "ye shes lnga rdzogs snying po nyid //",
    "NG0397:236": "ma 'dres dbyings la rdzogs pas brgyan //",
    "NG0397:237": "zab mo kun 'dus sems kyi gter //",
    "NG0397:238": "rdo rje bla ma'i lung thob cing *//",
    "NG0397:239": "nges pa'i blo dang ldan pas na //",
    "NG0397:240": "dbul po gter dang phrad pa ltar //",
    "NG0397:241": "mthong ba tsam gyis chog pa yin //",
    "NG0397:242": "nges pa'i blo dang ldan med cing *//",
    "NG0397:243": "theg chen rdzogs pa'i rigs min na //",
    "NG0397:244": "long ba gter dang phrad pa ltar //",
    "NG0397:245": "bstan kyang shes par ga la 'gyur //",
    "NG0397:246": "mi skye mi 'gag snying po la //",
    "NG0397:247": "rang byung ye shes gsal bas gnas //",
    "NG0397:248": "yid bzhin nor bu'i snying po ltar //",
    "NG0397:249": "'phel dang 'grib pa ga la yin //",
    "NG0397:250": "zhes gsungs so //",
    "NG0397:251": "kun 'dus 'od kyi tan tra las /",
    "NG0397:252": "rang byung ye shes bstan pa'i le'u ste gsum pa'o ///",
    "NG0397:253": "/ de nas de bzhin gshegs pa kun tu bzang pos //",
    "NG0397:254": "don gyi snying po zhes bya ba'i ting nge 'dzin la snyoms par zhugs nas /",
    "NG0397:255": "'di skad ces gsungs so //",
    "NG0397:256": "thog mtha' med pa'i ngo bo ni //",
    "NG0397:257": "kun tu bzang po'i 'khor lo ste //",
    "NG0397:258": "dus gsum stong par gnas pa'i phyir //",
    "NG0397:259": "stong dang mi stong yul las 'das //",
    "NG0397:260": "sangs rgyas sems can dbyer med de //",
    "NG0397:261": "de bzhin nyid du gcig pa'i mtshan //",
    "NG0397:262": "theg pa mkha' 'dra lto bo che //",
    "NG0397:263": "stong pa nyid du'ang mi gnas pas //",
    "NG0397:264": "sku gsum mtshan mar rtags pa'i lam //",
    "NG0397:265": "thob par bya ba'i yul med pas //",
    "NG0397:266": "gang yang mi byed snying por rdzogs //",
    "NG0397:267": "ma lus kun dang dbyer med pas //",
    "NG0397:268": "gsal dang sgrub pa ga la yod //",
    "NG0397:269": "'khor dang mya ngan 'das pa med //",
    "NG0397:270": "mtha' dbus rtogs pa'i rgyun las 'das //",
    "NG0397:271": "dri med mkha' ltar rab zhi bas //",
    "NG0397:272": "rang byung 'du shes kun dang bral //",
    "NG0397:273": "thig le chen po rgyas thebs pas //",
    "NG0397:274": "cha shas med de snying por mtshungs //",
    "NG0397:275": "lhun grub rig pa kun rdzogs pas //",
    "NG0397:276": "sgrub cing rtsol ba bya mi dgos //",
    "NG0397:277": "gdod nas dag pa'i rang bzhin pas //",
    "NG0397:278": "sgrib byang gnyen po brten dang bral //",
    "NG0397:279": "snying por thams cad rtogs pa'i phyir //",
    "NG0397:280": "tshad mar gtan la dbab mi dgos //",
    "NG0397:281": "rin chen 'od @#//",
    "NG0397:282": "ltar lhun rdzogs pas //",
    "NG0397:283": "tshogs bsags dngos grub blang du med //",
    "NG0397:284": "ye shes rang byung dri med pas //",
    "NG0397:285": "dge sdig mtshan ma sel mi byed //",
    "NG0397:286": "bde chen klong la kun gnas pas //",
    "NG0397:287": "rtsol ba'i bde la rag ma lus //",
    "NG0397:288": "snying po bar che mi gnas pas //",
    "NG0397:289": "sgom zhing dmigs dang bral bar gnas //",
    "NG0397:290": "dus gsum theg pa'i snying po las //",
    "NG0397:291": "ma yengs dgongs par gnas pa yin //",
    "NG0397:292": "dus gsum rgyal ba rnams kyis kyang *//",
    "NG0397:293": "'di med rgyal ba 'byung mi srid //",
    "NG0397:294": "theg pa'i snying por kun rdzogs pas //",
    "NG0397:295": "lam gcig bsgrod pas thams cad rdzogs //",
    "NG0397:296": "ma bcos dgongs pa'i don rtogs na //",
    "NG0397:297": "lung sogs tshad ma rnams mi dgos //",
    "NG0397:298": "ma bcings bcings par mthong bas na //",
    "NG0397:299": "mtshon pas bcings pa dus gcig gcad //",
    "NG0397:300": "dbang po ye shes gsal ba yi //",
    "NG0397:301": "bde mchog ro myong ngo mtshar che //",
    "NG0397:302": "bstan pa'i snying po ma rtogs na //",
    "NG0397:303": "btsal bas nam mkha'i mtha' 'tshol 'dra //",
    "NG0397:304": "ye shes 'khor lo rang dbang na //",
    "NG0397:305": "mtshan ma'i dbang thob thig le'i rgyu //",
    "NG0397:306": "bag chags dag pa'i me long la //",
    "NG0397:307": "rnam grol dbang po rang bzhin gsal //",
    "NG0397:308": "cir snang ye shes dag pa la //",
    "NG0397:309": "bltas shing rig pa mngon par 'char //",
    "NG0397:310": "mkha' la 'od kyis brdal ba ltar //",
    "NG0397:311": "phyogs med rgyas par gsal ba bya //",
    "NG0397:312": "snying po kun 'dus 'khor lo can //",
    "NG0397:313": "ma lus rdzogs pa chen por gnas //",
    "NG0397:314": "zhes gsungs so //",
    "NG0397:315": "kun 'dus 'od kyis tan tra las //",
    "NG0397:316": "snying po rdzogs pa'i le'u ste bzhi pa'o ///",
    "NG0397:317": "/ de nas de bzhin gshegs pa kun tu bzang",
    "NG0397:318": "pos dgongs pa de kho na nyid bstan pa'i ting",
    "NG0397:319": "nge 'dzin la snyoms par zhugs nas /",
    "NG0397:320": "'di skad ces gsungs so //",
    "NG0397:321": "snang srid phyi nang snod bcud kun //",
    "NG0397:322": "rang byung thig ler rgyas thebs pas //",
    "NG0397:323": "ye shes chen po'i klong du 'khyil //",
    "NG0397:324": "thim 'gyur gsal yang mi mngon pa'o //",
    "NG0397:325": "rnyog pa'i rgyu bzhi bral gyur na //",
    "NG0397:326": "de med 'bras bu mi 'byung bas //",
    "NG0397:327": "mi dmigs snying po rdzogs pa'i lam //",
    "NG0397:328": "ma bcos bzhi bzhag snying por gnas //",
    "NG0397:329": "ye shes 'od kyis kun khyab pas //",
    "NG0397:330": "thams cad rang byung nyi mar gsal //",
    "NG0397:331": "mkha' la thugs rje ji bzhin du //",
    "NG0397:332": "ye shes tshad med de bzhin te //",
    "NG0397:333": "sgro 'dogs skur 'debs kun bcad pas //",
    "NG0397:334": "de bzhin nyid du rnam par bdal //",
    "NG0397:335": "snying po'i snying po rdzogs pa'i lam //",
    "NG0397:336": "bar chad med par gsal gyur na //",
    "NG0397:337": "phyi nang snod bcud ma lus pa //",
    "NG0397:338": "skyes bu mig nad bral ba yis //",
    "NG0397:339": "'khrul pa'i bag chags sad pa ltar //",
    "NG0397:340": "ye shes gzhan las mi 'byung ngo *//",
    "NG0397:341": "gang zhig 'di ltar rtogs gyur na //",
    "NG0397:342": "'jigs pa'i skal ba'i rdzas bzhin du //",
    "NG0397:343": "thams cad stobs 'gyur ma yin pa //",
    "NG0397:344": "nyes stobs bag chags mi gnas so //",
    "NG0397:345": "thams cad ye shes rgyas btab pas //",
    "NG0397:346": "ma lus kun dang gnyis med pa //",
    "NG0397:347": "dam pa 'ga' yis rtog pa las //",
    "NG0397:348": "dman pas de ltar mi rtogs so //",
    "NG0397:349": "rang byung @#//",
    "NG0397:350": "snying po gnyis med pa //",
    "NG0397:351": "thogs med rig pa shar ba bzhin //",
    "NG0397:352": "gdod nas bde chen rgyal po la //",
    "NG0397:353": "ma bcos rig pa yan du khye //",
    "NG0397:354": "lhun grub phyogs bral chen po la //",
    "NG0397:355": "zhen pa'i 'du shes bral ba yis //",
    "NG0397:356": "ye shes gsal bas mdangs phyung nas //",
    "NG0397:357": "rig pa'i snying po dus gcig 'jug / spros med lhun rdzogs snying po'i klong *//",
    "NG0397:358": "nam mkha' yangs ba'i snying po ltar //",
    "NG0397:359": "ma 'dres yongs rdzogs snying po la //",
    "NG0397:360": "rig pa glong ba tsam la gnas //",
    "NG0397:361": "ye shes klong chen kun gnas pas //",
    "NG0397:362": "rmongs pa'i 'khor ba'i 'dam las grol //",
    "NG0397:363": "mtshan nyid 'di zhes rtag par dka' //",
    "NG0397:364": "ma rig ye shes 'od gsal bas //",
    "NG0397:365": "sgrib byang ye shes bskyed du med //",
    "NG0397:366": "sgrib dang rnyog pa kun dag pas //",
    "NG0397:367": "gnyen pos bcos shing dgag tu med //",
    "NG0397:368": "gsang ba'i thig le rang bzhin dag / ma tsal rang dgar gnas mod kyang *//",
    "NG0397:369": "gang yang ma yin mi gnas pas //",
    "NG0397:370": "phyogs kyi rkyen gyis mi gos so //",
    "NG0397:371": "ji ltar rdzun pas du ma dag / bden tshig gcig gis sel ba ltar //",
    "NG0397:372": "don dang 'brel ba'i tshig gcig gis //",
    "NG0397:373": "brtags pa'i grong khyer bcas bcom pa'o //",
    "NG0397:374": "ji ltar tha dad du ma'i gzugs //",
    "NG0397:375": "mi 'gag ro myong gcig pa ltar //",
    "NG0397:376": "rnam pa'i khyad par ma bkag par //",
    "NG0397:377": "bde chen gsang ba rdzogs par gsal //",
    "NG0397:378": "don gyi khyad par rgya chen las //",
    "NG0397:379": "gcig gis de don rtogs pa ltar //",
    "NG0397:380": "rig pa rdzogs pa'i khyad par gyis //",
    "NG0397:381": "gcig don rtogs pas kun don rtogs //",
    "NG0397:382": "'jig pa'i dus kyi me bzhin du //",
    "NG0397:383": "ye shes rtogs pa'i khyad par la //",
    "NG0397:384": "ji ltar snang ba'i chos rnams kun //",
    "NG0397:385": "ye shes stongs su gyur pa yin //",
    "NG0397:386": "ye shes ma gyur med pas na //",
    "NG0397:387": "sgrib pa'i khyad par gcig mi gnas //",
    "NG0397:388": "gang zhig rtogs pa'i stobs med na //",
    "NG0397:389": "gang ltar spyad kyang brtags pa kun //",
    "NG0397:390": "long ba mig bral lam zhugs ltar //",
    "NG0397:391": "gang ltar spyad pa g.yang sar 'gyur //",
    "NG0397:392": "dngos 'di gcig las ma g.yos kyang *//",
    "NG0397:393": "phan gnod nus pa'i khyad par gyis //",
    "NG0397:394": "sman gyi rgyal po ga bur ltar //",
    "NG0397:395": "bcings dang grol bar snang ba yin //",
    "NG0397:396": "rdzogs chen theg pa'i snying po 'di //",
    "NG0397:397": "rang byung thig le rdzogs pa'i lung *//",
    "NG0397:398": "bsam gyis mi khyab chos rnams kun //",
    "NG0397:399": "bsam med yongs su rdzogs par brtag / rnam pa'i khyad par gang dag las //",
    "NG0397:400": "ma btsal de dang mnyam par skye //",
    "NG0397:401": "btsal nas khyad par gang dag kun //",
    "NG0397:402": "bcings ba'i mdud par snang ba yin //",
    "NG0397:403": "ma bcos sems nyid rdzogs pa'i lam //",
    "NG0397:404": "de nyid rdzogs la gnas par bya //",
    "NG0397:405": "rten dang bgrod dang rim par 'byung *//",
    "NG0397:406": "'jig rten log pa'i las la bslad //",
    "NG0397:407": "bya bral rdzogs pa'i lam las grol //",
    "NG0397:408": "bskyed pa mtshan ma'i lam la gnas //",
    "NG0397:409": "'jig rten rtsol ba'i lam pa yis //",
    "NG0397:410": "rang sems rdzogs pa mthong mi 'gyur //",
    "NG0397:411": "zhes gsungs so //",
    "NG0397:412": "kun 'dus 'od kyi tan tra las /",
    "NG0397:413": "rig pa @#//",
    "NG0397:414": "dbyer med par bstan pa'i le'u ste lnga pa'o //",
    "NG0397:415": "// de nas de bzhin gshegs pa kun tu bzang",
    "NG0397:416": "pos / ye shes sgro skur med pa'i ting nge 'dzin la snyoms par zhugs nas //",
    "NG0397:417": "'id skad ces gsungs so //",
    "NG0397:418": "rig pa'i rgyal po bstan pa'i bdag / bstan pa'i theg pa yongs kyi klong *//",
    "NG0397:419": "bstan pa'i rtsa ba klong dgu'i gter //",
    "NG0397:420": "gcig la rdzogs te tha dad med //",
    "NG0397:421": "snying po'i snying po rdzogs pa 'di /",
    "NG0397:422": "khyad par gnas pa bstan pas gsal //",
    "NG0397:423": "theg pa'i khyad par ci bstan pa //",
    "NG0397:424": "'dul thabs drang ba'i khyad par nyid //",
    "NG0397:425": "kun la mthun par snang mod kyang *//",
    "NG0397:426": "mdo don ye shes rdzogs pa gcig / sangs rgyas",
    "NG0397:427": "kun gyi gter gyi dbyig / rin chen phung po",
    "NG0397:428": "phyogs med klong *// btsal bsgrub med de gdod nas rdzogs //",
    "NG0397:429": "yon tan chen po dpag mi rig / dus gsum sangs rgyas yon tan kun //",
    "NG0397:430": "snying po gcig la rdzogs par blta //",
    "NG0397:431": "de ni gsang ba'i thabs dag gis //",
    "NG0397:432": "tshig gi don gyis mtshon par bya //",
    "NG0397:433": "rgyud dang khyad par mngon sum ma lus pa //",
    "NG0397:434": "lhun grub rtogs la khyad par med par gnas //",
    "NG0397:435": "ma rtogs skal med don la bzhugs pa'i phyir //",
    "NG0397:436": "de dag bstan pas tha ma thob pa yin //",
    "NG0397:437": "rang byung brdal ba chen po khyab gnas pa //",
    "NG0397:438": "skal med dman pas rtogs par ga la 'gyur //",
    "NG0397:439": "snying po 'od 'bar kun la khyab gnas kyang *//",
    "NG0397:440": "dmigs pa med la mi snang de bzhin no //",
    "NG0397:441": "'on kyang blun po'i 'khrul pa gsal ba ltar //",
    "NG0397:442": "skad cig ma la don kun rdzogs pa yin //",
    "NG0397:443": "lhun gyis grub pas rang nyid don byar med //",
    "NG0397:444": "gcig tu gnas pas gzhan don bya dang bral //",
    "NG0397:445": "ji bzhin bzhag pas yengs med ngang du snang *//",
    "NG0397:446": "'khrul dang ma 'khrul khyad par gyis //",
    "NG0397:447": "zla sprul dung la zhen bzhin no //",
    "NG0397:448": "bya bral rdzogs pa'i thig le la //",
    "NG0397:449": "rang gzhag pa yi gtan tshigs kyis //",
    "NG0397:450": "rang byung sems nyid rdzogs pa'i lung *//",
    "NG0397:451": "de ma thag par yongs su shes //",
    "NG0397:452": "ma bcos kun 'dus thugs kyi rgyud //",
    "NG0397:453": "gsang ba'i zhi ba zab mo'i lam //",
    "NG0397:454": "ji bzhin ma btsal bzhag pa yis //",
    "NG0397:455": "rgyu ba ma lus dus gcig gcad //",
    "NG0397:456": "byis pa ma rabs 'du shes kyis //",
    "NG0397:457": "rdzogs pa'i klong la cir shar yang *//",
    "NG0397:458": "ye shes rtogs pa'i khyad par 'phags //",
    "NG0397:459": "ye shes srog gsum 'khor lo bskor //",
    "NG0397:460": "thig le chen po gdod nas gnas //",
    "NG0397:461": "nam mkha'i mkha' la longs spyod pas //",
    "NG0397:462": "bde dang sdug bsngal blang dor med //",
    "NG0397:463": "ces gsungs so //",
    "NG0397:464": "kun 'dus 'od kyi tan tra las /",
    "NG0397:465": "sems kyi rang bzhin bstan pa'i le'u ste drug pa'o ///",
    "NG0397:466": "/ de nas de bzhin gshegs pa kun tu bzang pos //",
    "NG0397:467": "'khrul ba ngos bzung ba zhes bya ba 'di gsungs so //",
    "NG0397:468": "sangs rgyas sems can gnyis med la //",
    "NG0397:469": "ma rtogs 'dzin pa'i khyad par gyis //",
    "NG0397:470": "gcig la rkyen dang phrad pa yis //",
    "NG0397:471": "nus pa'i khyad par so sor snang *//",
    "NG0397:472": "rmongs 'khrul rkyen gyi khyad par gyis //",
    "NG0397:473": "snang @#//",
    "NG0397:474": "ba gcig la gnyis par mthong *//",
    "NG0397:475": "tha dad gdod nas mi gnas pas //",
    "NG0397:476": "de dag tsam gyis grol ba yin //",
    "NG0397:477": "snang ba'i phyogs med kun khyab phyogs med kyang *//",
    "NG0397:478": "ldongs la mun pa'i tshogs su snang *//",
    "NG0397:479": "bsgrubs pas grub par ma gyur kyang *//",
    "NG0397:480": "mthong bas mun pa bsal mi dgos //",
    "NG0397:481": "rgyal bu long ba'i mtshan dpe ltar //",
    "NG0397:482": "'gro kun ye shes ngo bor gnas //",
    "NG0397:483": "gzhan la rnyed par mi 'gyur te //",
    "NG0397:484": "mthong ba tsam la rag las pa'o //",
    "NG0397:485": "ji ltar gcig gis gcig btsal bas //",
    "NG0397:486": "phrad kyang ma shes kun tu stor //",
    "NG0397:487": "bden pa'i tshig gis 'akrol 'gyur bas //",
    "NG0397:488": "ma shes de nyid bstan par zad //",
    "NG0397:489": "bden pa'i ngag de ma thob pas //",
    "NG0397:490": "gang ltar btsal zhing lam bkrol kyang *//",
    "NG0397:491": "bskal ba bye phrag brgyad bcu ru //",
    "NG0397:492": "de dag shes rtogs mi 'gyur ro //",
    "NG0397:493": "bden pa'i ngag dang phrad pa'i tshe //",
    "NG0397:494": "gang phrad dus de der nges 'gyur //",
    "NG0397:495": "ji ltar snang ba'i sbyor ba yis //",
    "NG0397:496": "shin tu sgribs la yun ring ba'i //",
    "NG0397:497": "mun pa 'thibs po ma lus pa //",
    "NG0397:498": "skad cig tsam la 'joms par byed //",
    "NG0397:499": "gang du shes pa mun pa'i tshogs //",
    "NG0397:500": "de ma thag pa rnam par bcad //",
    "NG0397:501": "bzhi gcig stobs kyis 'phags pa'i phyir //",
    "NG0397:502": "spyod pa'i 'khor lo rgyun mi bcad //",
    "NG0397:503": "ma lus ye shes 'od gsal la //",
    "NG0397:504": "blang dor dmigs 'dzin kun las 'das //",
    "NG0397:505": "mtshan ma'i sgro skur kun zhi bas //",
    "NG0397:506": "rang gzhag ye shes bsam mi khyab //",
    "NG0397:507": "ye shes 'od kyis kun khyab pas //",
    "NG0397:508": "gsal dang mi gsal chos mi gnas //",
    "NG0397:509": "kun 'byung snying po zhi ba'i lam //",
    "NG0397:510": "ye shes 'khor lo rgyun mi 'chad //",
    "NG0397:511": "gnas skabs khyad par ma 'dres kyang *//",
    "NG0397:512": "ye shes chen po gcig tu 'khyil //",
    "NG0397:513": "kun 'dus 'od kyi dkyil 'khor la //",
    "NG0397:514": "ma lus rdzogs pa'i tshul du gnas //",
    "NG0397:515": "chu yi khyad par bsam yas ba //",
    "NG0397:516": "ma 'dres lhun gyis rdzogs pa ltar //",
    "NG0397:517": "gnyis med gsal ba bsam mi khyab //",
    "NG0397:518": "de bzhin nyid kyang de lta'o //",
    "NG0397:519": "rin chen sems la dbyer med kyang *//",
    "NG0397:520": "yon tan khyad par bsam mi khyab //",
    "NG0397:521": "gang dag nyid la dbyer med kyang *//",
    "NG0397:522": "yon tan khyad par snang ba ltar //",
    "NG0397:523": "lhun grub nyid las mi g.yo yang *//",
    "NG0397:524": "rnam pa lhun grub phyogs ris med //",
    "NG0397:525": "rten med mkha' mnyam ye shes la //",
    "NG0397:526": "rten bcas skye 'gag nor ba'i lam //",
    "NG0397:527": "dus gcig rdzogs pa'i ye shes la //",
    "NG0397:528": "rim skye rtag 'dod nor ba'i lam //",
    "NG0397:529": "rdzogs chen phra men rnal 'byor pas //",
    "NG0397:530": "rnam grol 'bras bu gang la thob //",
    "NG0397:531": "kun 'byung theg pa'i snying po la //",
    "NG0397:532": "mkha' ltar gnas pas dgag tu 'ang med //",
    "NG0397:533": "lhun gyis grub pas sgrub tu'ang med //",
    "NG0397:534": "ma yengs gnas pas sgom du'ang med //",
    "NG0397:535": "bdag yin nyes pas bgrod du'ang med //",
    "NG0397:536": "mkha' ltar dag pa'i rang bzhin la //",
    "NG0397:537": "ye shes gsal ba mdzes pas brgyan //",
    "NG0397:538": "gnyis med bde chen lhun gyis grub //",
    "NG0397:539": "rgya gsum 'debs pas 'gyur mi srid //",
    "NG0397:540": "ces gsungs @#//",
    "NG0397:541": "so //",
    "NG0397:542": "kun 'dus 'od kyi tan tra las /",
    "NG0397:543": "'khrul pa dang ma 'khrul pa'i khyad par gyi le'u ste bdun pa'o ///",
    "NG0397:544": "/ de nas de bzhin gshegs pa kun tu bzang",
    "NG0397:545": "pos dbyer med pa'i ting nge 'dzin la snyoms par",
    "NG0397:546": "zhugs nas // ched du 'di skad ces gsungs so //",
    "NG0397:547": "thams cad rnam dag chos kyi dbyings //",
    "NG0397:548": "rnyog bral ye shes bde chen la //",
    "NG0397:549": "gnyis 'dzin log pa'i stobs kyis bsgyur //",
    "NG0397:550": "rnam rtog 'khor ba'i g.yang sar lhung *//",
    "NG0397:551": "mi g.yo dang po'i rang bzhin la //",
    "NG0397:552": "rkyen gyis brlabs snang ji bzhin no //",
    "NG0397:553": "rin chen dag pa'i rang bzhin la //",
    "NG0397:554": "gang dag phrad par der gyur kyang *//",
    "NG0397:555": "de dag yin pas snang 'gyur te //",
    "NG0397:556": "min pas gang gi ngo bo min //",
    "NG0397:557": "de bzhin ma bcos lhun grub pa //",
    "NG0397:558": "yon tan lhun grub rdzogs pa'o //",
    "NG0397:559": "rdzogs pa chen por 'gal 'gyur bas //",
    "NG0397:560": "phyin chad ma btsal rang dgar gnas //",
    "NG0397:561": "bya dang mi bya med pas na //",
    "NG0397:562": "blang dor ma lus 'khor ba'i lam //",
    "NG0397:563": "zhes gsungs so //",
    "NG0397:564": "kun 'dus 'od kyi tan tra las /",
    "NG0397:565": "de kho na nyid snying po'i le'u ste brgyad pa'o ///",
    "NG0397:566": "/ de nas bcom ldan 'das dpal kun tu bzang pos //",
    "NG0397:567": "lhun gyis grub pa'i ting nge 'dzin la snyoms par zhugs nas //",
    "NG0397:568": "'di skad ces gsungs so //",
    "NG0397:569": "gdod nas rdzogs pa'i snying po la //",
    "NG0397:570": "'bad rtsol zhen pa mi gnas kyang *//",
    "NG0397:571": "lhun grub bsam mi khyab sbyor bas //",
    "NG0397:572": "bdag gzhan don kun skad cig rdzogs //",
    "NG0397:573": "ma bcos ji bzhin phra ba yis //",
    "NG0397:574": "rtogs spyod 'du shes phyogs dang bral /",
    "NG0397:575": "khyab pa chen po mkha' ltar dag / de bzhin nyid de chos kyi sku //",
    "NG0397:576": "longs spyod nam mkha'i mthar thug ste //",
    "NG0397:577": "ji snyed pa yi rnam par dag / bde chen ye shes ro myong bas //",
    "NG0397:578": "longs spyod rdzogs pa chen po nyid /",
    "NG0397:579": "khyab pa nam mkha'i mthar thug pas //",
    "NG0397:580": "sprul ba chen po rgyun mi 'chad //",
    "NG0397:581": "ma lus sprul par rgyud 'chang ba //",
    "NG0397:582": "gzhan pa cung zad yod ma yin //",
    "NG0397:583": "'di dag sems nyid rdzogs pa la //",
    "NG0397:584": "gdul bya bsam pa'i khyad par du //",
    "NG0397:585": "rgya mtsho rlabs dang rin chen ltar //",
    "NG0397:586": "skal ldan rnams kyis shes par bya //",
    "NG0397:587": "thams cad lhun grub chos dbyings pas //",
    "NG0397:588": "thugs rje yul yod ma yin kyang *//",
    "NG0397:589": "gdul bya'i dus na rin chen ltar //",
    "NG0397:590": "ma lus kun la snang ba yin //",
    "NG0397:591": "sgra skad che chung ma lus ba //",
    "NG0397:592": "ye shes rdzogs pa'i gsung gis ni /",
    "NG0397:593": "khyab pa chen por byin brlabs kyis //",
    "NG0397:594": "bstan pa'i chos nyid ston pa yin //",
    "NG0397:595": "mkhyen pa'i ye shes skad cig la //",
    "NG0397:596": "ma rdzogs khyad par mi gnas pas //",
    "NG0397:597": "ji lta ba las ma g.yos kyang *//",
    "NG0397:598": "ji snyed ma bkag rdzogs par mkhyen //",
    "NG0397:599": "bya bral rdzogs pa'i 'phrin las kyis //",
    "NG0397:600": "ma lus mdzad pa phyogs ris med //",
    "NG0397:601": "thams cad mdzad par gnas gyur pas //",
    "NG0397:602": "ye nas rdzogs pa'i mdzad pa yin //",
    "NG0397:603": "ma lus lhun grub chos kyi dbyings //",
    "NG0397:604": "dbye ba'i khyad par yod min yang *//",
    "NG0397:605": "nyi ma'i 'od dang snying po @#//",
    "NG0397:606": "ltar //",
    "NG0397:607": "rang gzhag tsam la rdzogs pa yin //",
    "NG0397:608": "'dus byas ma yin rdo rje yin //",
    "NG0397:609": "rang byung nyid pas rgyu rkyen bral //",
    "NG0397:610": "rim pa med pas dus gcig rdzogs //",
    "NG0397:611": "lhun gyis grub pas gzhan mi rtsol //",
    "NG0397:612": "ji ltar 'od kyi gzhal yas la //",
    "NG0397:613": "dus gsum gsal bar 'char ba'am //",
    "NG0397:614": "rin chen sprin gyi snying po las //",
    "NG0397:615": "drag po rlung gi sgras mtshon nas //",
    "NG0397:616": "bdud rtsi char ba'i snying po'i mthus //",
    "NG0397:617": "ma lus bsam pa rdzogs par gnas //",
    "NG0397:618": "snying po rdzogs pa'i rang bzhin las //",
    "NG0397:619": "mos pa'i khyad par snang ba dang *//",
    "NG0397:620": "phyogs med rang gis byin brlabs kyis //",
    "NG0397:621": "ji ltar 'dod pa sor sor snang *//",
    "NG0397:622": "zhes gsungs so //",
    "NG0397:623": "kun 'dus 'od kyi tan tra las /",
    "NG0397:624": "lhun gyi grub pa'i le'u ste dgu pa'o // //",
    "NG0397:625": "de nas de bzhin gshegs pa thams cad kyi rang",
    "NG0397:626": "bzhin des // 'khor gyi tshogs la 'di skad ces bka' sgrags bar mdzad do //",
    "NG0397:627": "de bzhin gshegs pa thams cad kyi //",
    "NG0397:628": "ye shes snying po thugs kyi rgyud //",
    "NG0397:629": "ma bcos ji bzhin thams cad kyi //",
    "NG0397:630": "nyon mongs zhen pa'i 'phreng thag chod //",
    "NG0397:631": "mun pa'i dri ma kun gsal nas //",
    "NG0397:632": "mkha' ltar dag pa dus gcig snang *//",
    "NG0397:633": "rig pa'i snying po kun 'dus 'od //",
    "NG0397:634": "phyogs mtshams med par rgyas par gnas //",
    "NG0397:635": "gsang ba phyi ma'i man ngag ste //",
    "NG0397:636": "rdzogs chen rtsa ba yang snying 'di //",
    "NG0397:637": "dus gsum sangs rgyas thams cad kyi //",
    "NG0397:638": "gsang mdzod thugs kyi rgya mtsho yin //",
    "NG0397:639": "rnam grol 'bras bu rdzogs 'dod pas //",
    "NG0397:640": "thams cad la ni me long bzhin //",
    "NG0397:641": "bltas kyang gzungs brnyan mi snang ngo *//",
    "NG0397:642": "bstan pa rgya mtsho thugs kyi mdzod //",
    "NG0397:643": "skal ldan rig pa 'ga' tsam la //",
    "NG0397:644": "'phrul tshig brda yis bstan pa snang *//",
    "NG0397:645": "'on kyang rin chen bstan pa ltar //",
    "NG0397:646": "rtogs pa tsam gyis chog pa yin //",
    "NG0397:647": "yang gsang thugs kyi nyi ma 'di //",
    "NG0397:648": "grags pa'i chos brgyad ma chags shing *//",
    "NG0397:649": "rnyed dang bkur sti de bzhin pas //",
    "NG0397:650": "rin chen dbyig dang lus srog dag / 'phangs med gser gyi rang bzhin ltar //",
    "NG0397:651": "bla ma dam pa srog 'dzin cing *//",
    "NG0397:652": "ting 'dzin shes rab rtsal rdzogs pas //",
    "NG0397:653": "bla ma rin chen dbyig ltar bkur //",
    "NG0397:654": "man ngag snying ltar 'tsho ba dang *//",
    "NG0397:655": "mched la gus sems dad par ldan //",
    "NG0397:656": "rin chen 'phrul gyi thabs ldan na //",
    "NG0397:657": "zang zing ser snas bcings pa med //",
    "NG0397:658": "'di la gsang ba gter du gtad //",
    "NG0397:659": "'di dag rang bzhin mi ldan par //",
    "NG0397:660": "g.yo rgyus man ngag 'dod pa dag / bskal pa bye ba phrag brgyar yang *//",
    "NG0397:661": "thugs kyi gter chen spro mi bya //",
    "NG0397:662": "zhes gsungs so //",
    "NG0397:663": "kun 'dus 'od kyi tan tra las /",
    "NG0397:664": "gsang ba'i gter gtad pa'i le'u ste bcu pa'o ///"
}