{
    "T02D3726:49b-0": "@49b # // rgya gar skad du /",
    "T02D3726:49b-1": "karma pra ma tha sa ma ya s'u tra sam gra ha /",
    "T02D3726:49b-2": "bod skad du /",
    "T02D3726:49b-3": "las dang po ba'i dam tshig mdor bsdus pa /",
    "T02D3726:49b-4": "'phags pa 'jam dpal la phyag 'tshal lo //",
    "T02D3726:49b-5": "gsang sngags kyi rnam par thar ba'i sgor zhugs pa'i",
    "T02D3726:49b-6": "las dang po pa rnams kyi dam tshig mdor bstan",
    "T02D3726:49b-7": "pa / h'um rdor las byung ma thing ga'i mdog 'dra ba'i //",
    "T02D3726:49b-8": "dpal ldan rdo rje 'dzin la phyag 'tshal nas //",
    "T02D3726:49b-9": "sngags 'chang rnams kyis bsrung ba'i dam tshig ni //",
    "T02D3726:49b-10": "mdor bsdus brtse ba'i yid kyis bshad par bya //",
    "T02D3726:49b-11": "sdug bsngal tshogs kyis bsregs pa'i sems can la //",
    "T02D3726:49b-12": "snying rjer ldan pas yongs la khyab pa dang //",
    "T02D3726:49b-13": "g-yo dang mi g-yo'i chos rnams ma skyes par //",
    "T02D3726:49b-14": "rtog pa'i shes rab snying rje'i gzhir bya'o //",
    "T02D3726:49b-15": "rtag tu dad dang brtson 'grus dran pa dang //",
    "T02D3726:49b-16": "shes bzhin ting 'dzin mchog la gnas par bya //",
    "T02D3726:49b-17": "dang por sngags pas srog gcod rku ba dang //",
    "T02D3726:49b-18": "'khrig dang brdzun smra chang 'thung la sogs pa'i //",
    "T02D3726:49b-19": "tshul khrims sngags kyi rtsa bar sangs rgyas gsungs //",
    "T02D3726:49b-20": "de bas srog bzhin bslab pa bsrung bar bya //",
    "T02D3726:49b-21": "zhes so //",
    "T02D3726:49b-22": "yul gangs ri'i rtsa na gnas pa'i slob dpon dzny'am",
    "T02D3726:49b-23": "na bo dhi'i mdzad pa'i gsang chen sgron ma'i dam",
    "T02D3726:49b-24": "tshig las / nyan thos tshul khrims theg chen sdom pa dang //",
    "T02D3726:49b-25": "sa bdag khrims las 'da' bar mi bya'o //",
    "T02D3726:49b-26": "zhe'o //",
    "T02D3726:49b-27": "rdo rje rtse mo'i rgyud las /",
    "T02D3726:49b-28": "byang chub sems 'dzin gyur nas ni //",
    "T02D3726:49b-29": "lha gzhan dag la mi mos dang //",
    "T02D3726:49b-30": "dkon mchog gsum la dad pa dang //",
    "T02D3726:49b-31": "de la gzhol zhing 'bab pa yis //",
    "T02D3726:49b-32": "gsod dang rku dang 'khrig pa dang //",
    "T02D3726:49b-33": "brdzun dang chang ni rnam par spang //",
    "T02D3726:49b-34": "khyim pa'i tshul du gnas nas ni //",
    "T02D3726:49b-35": "rig sngags rgyal po bsgrub par bya //",
    "T02D3726:49b-36": "gal te de ni rab byung na //",
    "T02D3726:49b-37": "sdom pa gsum la gnas par bya //",
    "T02D3726:49b-38": "so sor thar dang byang chub sems //",
    "T02D3726:49b-39": "rig 'dzin sngags kyi sdom pa'o //",
    "T02D3726:49b-40": "zhes 'byung bas sdom pa dang dam tshig mtha' dag la gnas par bya'o //",
    "T02D3726:49b-41": "de lta bas na rnal 'byor pas thog mar rig sngags gzung ba'i dam tshig la gnas par bya'o //",
    "T02D3726:50a-0": "ji ltar dus gsum mgon po @50a * //",
    "T02D3726:50a-1": "rnams //",
    "T02D3726:50a-2": "byang chub tu ni nges mdzad pa'i //",
    "T02D3726:50a-3": "byang chub sems ni bla med pa //",
    "T02D3726:50a-4": "dam pa bdag gis bskyed par bgyi //",
    "T02D3726:50a-5": "tshul khrims kyi ni sdom pa dang //",
    "T02D3726:50a-6": "dge ba'i chos ni sdud pa dang //",
    "T02D3726:50a-7": "sems can don byed tshul khrims gsum //",
    "T02D3726:50a-8": "de bzhin brtan por gzung bar bgyi //",
    "T02D3726:50a-9": "sangs rgyas chos dang dge 'dun te //",
    "T02D3726:50a-10": "bla na med pa'i dkon mchog gsum //",
    "T02D3726:50a-11": "sangs rgyas rnal 'byor las skyes pa'i //",
    "T02D3726:50a-12": "sdom pa deng nas gzung bar bgyi //",
    "T02D3726:50a-13": "rdo rje rigs mchog chen po yi //",
    "T02D3726:50a-14": "slob dpon nyid kyang gzung bar bgyi //",
    "T02D3726:50a-15": "rdo rje dril bu phyag rgya yang ;",
    "T02D3726:50a-16": "/ yang dag nyid du gzung bar bgyi //",
    "T02D3726:50a-17": "rin chen rigs mchog chen po las //",
    "T02D3726:50a-18": "dam tshig yid du 'ong ba la //",
    "T02D3726:50a-19": "nyin re bzhin du lan drug tu //",
    "T02D3726:50a-20": "sbyin pa rnam bzhi rtag tu sbyin //",
    "T02D3726:50a-21": "byang chub chen po las byung ba'i //",
    "T02D3726:50a-22": "padma'i rigs mchog dag pa las //",
    "T02D3726:50a-23": "phyi nang gsang pa'i theg pa gsum //",
    "T02D3726:50a-24": "dam pa'i chos kyang gzung bar bgyi //",
    "T02D3726:50a-25": "las kyi rigs mchog chen po las //",
    "T02D3726:50a-26": "sdom pa thams cad ldan par ni //",
    "T02D3726:50a-27": "yang dag nyid du gzung par bgyi //",
    "T02D3726:50a-28": "mchod pa'i las kyang ci nus bgyi //",
    "T02D3726:50a-29": "bla na med pa'i byang chub sems //",
    "T02D3726:50a-30": "dam pa bdag gis bskyed par bgyi ;",
    "T02D3726:50a-31": "/ sems can kun gyi don gyi phyir //",
    "T02D3726:50a-32": "bdag gis sdom pa ma lus gzung //",
    "T02D3726:50a-33": "ma rgal ba rnams bdag gis bsgral //",
    "T02D3726:50a-34": "ma grol ba ni bdag gis dgrol //",
    "T02D3726:50a-35": "dbugs ma phyin pa dbugs dbyung zhing //",
    "T02D3726:50a-36": "mya ngan 'das la sems can dgod //",
    "T02D3726:50a-37": "dus 'di nas ni bzung nas su ;",
    "T02D3726:50a-38": "/ ji srid byang chub snying po'i bar //",
    "T02D3726:50a-39": "bdag ni rab tu gnas par bgyi //",
    "T02D3726:50a-40": "lus dang ngag dang yid dag gis //",
    "T02D3726:50a-41": "mi dge ba ni rnam bcu dang //",
    "T02D3726:50a-42": "bag med pa yi gnas byung ba //",
    "T02D3726:50a-43": "'bru chang bcos pa'i chang dag dang //",
    "T02D3726:50a-44": "theg pa dman la 'dod pa dang //",
    "T02D3726:50a-45": "de bzhin lha dang lha min dang ;",
    "T02D3726:50a-46": "/ gsang ba pa rnams brnyas pa dang //",
    "T02D3726:50a-47": "phyag rgya mtshan ma bzhon pa dang //",
    "T02D3726:50a-48": "mtshon cha la sogs 'gom pa rnams //",
    "T02D3726:50a-49": "dus 'di nyid nas bzung nas ni //",
    "T02D3726:50a-50": "ji srid byang chub snying po'i bar //",
    "T02D3726:50a-51": "bdag ni rab tu ldog par bgyi'o //",
    "T02D3726:50a-52": "zhe'o //",
    "T02D3726:50b-0": "gal te rig sngags gzung ba nyid @50b du nges pas ni /",
    "T02D3726:50b-1": "sdom pa dang dam tshig tshul bzhin ma bsrungs na /",
    "T02D3726:50b-2": "'phags pa rnams bslus pa /",
    "T02D3726:50b-3": "bdag nyid la 'khu par byed pa /",
    "T02D3726:50b-4": "dngos grub chen po la rgyab kyis phyogs pa //",
    "T02D3726:50b-5": "de ni g-yon can shing rul ba lta bu yin no //",
    "T02D3726:50b-6": "dam tshig la mi gnas par gsang sngags tshig tsam",
    "T02D3726:50b-7": "gyis bdag dang gzhan gyi don du las sna tshogs",
    "T02D3726:50b-8": "byed pa'o // dper na mdze can nang na 'bus",
    "T02D3726:50b-9": "rnyings pa la phyi rol gyi gos dang rgyan gyis",
    "T02D3726:50b-10": "bkab pa lta bu yin no //",
    "T02D3726:50b-11": "des ni bdag gi don yang bya bar mi nus na gzhan gyi don lta ci smos //",
    "T02D3726:50b-12": "de ni lha dang bcas pa'i 'jig rten gyis smod cing bshung ba yin no //",
    "T02D3726:50b-13": "gsang sngags kyi dngos grub sgrub pa dang /",
    "T02D3726:50b-14": "gzhan gyi don du dkyil 'khor la sogs pa'i las byed pa ni /",
    "T02D3726:50b-15": "dus yun ring por bdag gi sems kyi rgyud sbyangs pa dang /",
    "T02D3726:50b-16": "sdom pa dang dam tshig la sngags spyod pa'i yon tan dang ldan pas /",
    "T02D3726:50b-17": "dben par tshul bzhin du las byas nas dngos grub",
    "T02D3726:50b-18": "tu yang 'gyur la gzhan gyi don phun sum tshogs",
    "T02D3726:50b-19": "pa yang 'grub po //",
    "T02D3726:50b-20": "dam tshig spangs te gzu lums su gsang sngags dgongs pas bshad pa'i don /",
    "T02D3726:50b-21": "sgra ji bzhin du bzung nas snod min pa'i slob ma dang /",
    "T02D3726:50b-22": "grong la sogs par log par spyad na ni /",
    "T02D3726:50b-23": "de bzhin gshegs pa'i bka' rgyud khyad du bsad pas slob dpon 'phags pa klu sgrub dang /",
    "T02D3726:50b-24": "aindra bh'u ti la sogs pa'i zhal snga nas kyi",
    "T02D3726:50b-25": "tshig gi bdud rtsi spangs pa yin pas bdag bde",
    "T02D3726:50b-26": "legs su 'dod pa'i mkhas pa rnams kyis zas dug",
    "T02D3726:50b-27": "dang bcas pa bzhin du spang bar bya'o //",
    "T02D3726:50b-28": "de bas na dngos grub kyi snod du rung ba'i sgrub pa pos //",
    "T02D3726:50b-29": "dang por dam tshig mnos pa nyid nas bzung nas",
    "T02D3726:50b-30": "byang chub kyi snying po'i par du mi nyams par",
    "T02D3726:50b-31": "bya'o // phyir mi ldog pa'i dbang thob pas ni dam tshig gnyis bsrung ste /",
    "T02D3726:50b-32": "bza' ba'i dam tshig dang /",
    "T02D3726:50b-33": "bsrung ba'i dam tshig go //",
    "T02D3726:50b-34": "de la bza' ba'i dam tshig / ga phur mtshal dang pi pi ling //",
    "T02D3726:50b-35": "tsandan dmar dang gur gum sogs //",
    "T02D3726:50b-36": "man ngag bzhin du sgrub pa pos //",
    "T02D3726:50b-37": "rtag tu bsten cing bza' bar bgyi //",
    "T02D3726:50b-38": "bsrung ba dag gi dam tshig ni //",
    "T02D3726:50b-39": "rang lus phyag rgya nyid bsgoms la //",
    "T02D3726:50b-40": "ma lus 'gro ba'i tshogs bsam bya //",
    "T02D3726:51a-0": "rdo rje slob @51a * //",
    "T02D3726:51a-1": "dpon rdo rje rnams //",
    "T02D3726:51a-2": "rdo rje de ni spun rnams la //",
    "T02D3726:51a-3": "gtso dang sems dpa' bskyed par bya //",
    "T02D3726:51a-4": "'di ni sku yi dam tshig ste //",
    "T02D3726:51a-5": "tshul khrims bsrung la brtson par bya //",
    "T02D3726:51a-6": "sred 'byung ngag gi skyon spangs te //",
    "T02D3726:51a-7": "rig sngags lha yi snying po dang //",
    "T02D3726:51a-8": "rdo rje phra sogs rtse gcig pas ;",
    "T02D3726:51a-9": "/ rgyu na mi 'chad par bzlas par bya //",
    "T02D3726:51a-10": "de ni gsung gi dam tshig ste //",
    "T02D3726:51a-11": "rtag tu 'di las 'da' mi bya //",
    "T02D3726:51a-12": "rgyun du ting 'dzin gnyis po dang //",
    "T02D3726:51a-13": "spyod bzhin dran pas zin par bya //",
    "T02D3726:51a-14": "thun mong ma yin gsang chen dang //",
    "T02D3726:51a-15": "man ngag gzhan du mi spel lo //",
    "T02D3726:51a-16": "lta dang spyod dang lha dag dang //",
    "T02D3726:51a-17": "slob dpon mchog gnyis gsang ba ste //",
    "T02D3726:51a-18": "'di dag gsang chen gzhan du min //",
    "T02D3726:51a-19": "'di dag thugs kyi dam tshig go //",
    "T02D3726:51a-20": "sku gsung thugs kyi gsang ba 'di //",
    "T02D3726:51a-21": "srog gi phyir yang mi gtong ngo //",
    "T02D3726:51a-22": "rgyal bas dgongs te gsungs pa yi //",
    "T02D3726:51a-23": "dam tshig bzhi la gnas par bya ;",
    "T02D3726:51a-24": "/ ji bzhin don ldan bcu bzhi ni //",
    "T02D3726:51a-25": "phas pham par ni rab tu bsgrags //",
    "T02D3726:51a-26": "spang zhing 'dor bar mi bya ste //",
    "T02D3726:51a-27": "rtsa ba'i ltung bar shes par bya //",
    "T02D3726:51a-28": "slob dpon la ni brnyas pa dang //",
    "T02D3726:51a-29": "bde gshegs bka' las 'das pa dang //",
    "T02D3726:51a-30": "sdang bas spun gyi sngags min smra //",
    "T02D3726:51a-31": "byams pa chen po rnam spong dang //",
    "T02D3726:51a-32": "byang chub sems ni 'dor ba dang //",
    "T02D3726:51a-33": "theg pa gsum la smod pa dang //",
    "T02D3726:51a-34": "skal min gsang ba sgrogs pa dang //",
    "T02D3726:51a-35": "rgyal ba'i bdag nyid phung po smod //",
    "T02D3726:51a-36": "dam pa'i chos la yid gnyis za //",
    "T02D3726:51a-37": "gdug la byams dang chags bral dang //",
    "T02D3726:51a-38": "chos la gnyis su 'byed pa dang ;",
    "T02D3726:51a-39": "/ dang pa'i sems la rab tu smod //",
    "T02D3726:51a-40": "dam tshig bsten pa ji snyed pa //",
    "T02D3726:51a-41": "brtags pa'i rig ma smod pa ste //",
    "T02D3726:51a-42": "rtsa ba'i ltung bar 'gyur ba des //",
    "T02D3726:51a-43": "sngags pa'i dam tshig zad par 'gyur //",
    "T02D3726:51a-44": "nyin dang mtshan mo lan gsum du //",
    "T02D3726:51a-45": "nyin re bzhin ni bzla bar bya //",
    "T02D3726:51a-46": "gal te nyams gyur rnal 'byor pa //",
    "T02D3726:51a-47": "kha na ma tho sbom por 'gyur //",
    "T02D3726:51a-48": "dam tshig dang ni mi ldan pa'i //",
    "T02D3726:51a-49": "rig ma bsten par dga' ba dang //",
    "T02D3726:51a-50": "tshogs kyi 'khor lor rtsod pa dang //",
    "T02D3726:51a-51": "gsang ba'i chos ni ston pa dang //",
    "T02D3726:51a-52": "sems can dad dang ldan pa la //",
    "T02D3726:51a-53": "dam chos gzhan du ston pa dang //",
    "T02D3726:51b-0": "nyan thos @51b dag tu rlom byed pa'i //",
    "T02D3726:51b-1": "nang du zhag bdun 'dug pa dang //",
    "T02D3726:51b-2": "sbyor ba nges par ma byas pa'i //",
    "T02D3726:51b-3": "snod min gsang ba ston pa rnams //",
    "T02D3726:51b-4": "kha na ma tho bcas 'gyur te //",
    "T02D3726:51b-5": "sngags pa de yi dam tshig zad //",
    "T02D3726:51b-6": "zad pas 'grub par mi 'gyur zhing //",
    "T02D3726:51b-7": "bdud dang sdug bsngal rab tu 'phel //",
    "T02D3726:51b-8": "zhe'o //",
    "T02D3726:51b-9": "phyir mi ldog pa'i dbang thob pas kyang dam tshig rnams /",
    "T02D3726:51b-10": "dang po thob pa nyid nas byang chub chen po'i bar du yang dag par gzung ngo //",
    "T02D3726:51b-11": "gal te nyams par byas na don dam par bsrung du med pa dang /",
    "T02D3726:51b-12": "dgongs pa'i don gyi tshig gi gzugs brnyan la brten",
    "T02D3726:51b-13": "nas dam tshig mi bsrung bar gzu lums su dkyil",
    "T02D3726:51b-14": "'khor la sogs pa byed pa ni 'phags pa dang",
    "T02D3726:51b-15": "'gro ba kun bslus pa ste /",
    "T02D3726:51b-16": "yon tan de gsang sngags seng ge'i 'o ma lta",
    "T02D3726:51b-17": "bu skye bo snod dang mi ldan pa'i mi la",
    "T02D3726:51b-18": "bstan pa dang / dkyil 'khor la sogs pa'i las",
    "T02D3726:51b-19": "byas pas sems can dmyal ba la sogs pa'i 'gro",
    "T02D3726:51b-20": "ba'i skye ba dang /",
    "T02D3726:51b-21": "bdag dang gzhan rlag par byed pa sangs rgyas dang",
    "T02D3726:51b-22": "byang chub sems dpa' rnams la rgyab kyis phyogs pa",
    "T02D3726:51b-23": "de nam du yang dngos grub kyi snod du mi",
    "T02D3726:51b-24": "'gyur ba yin no //",
    "T02D3726:51b-25": "de lta bas na dam tshig rnams lus dang srog la ltos pa med par bsrung bar bya'o //",
    "T02D3726:51b-26": "dam tshig nyams pa gso ba ni gnang ste /",
    "T02D3726:51b-27": "thun mtshams sbyor ba las gyur na //",
    "T02D3726:51b-28": "bde gshegs las rigs bsam gtan gyis //",
    "T02D3726:51b-29": "de yi nyes pa bsal bar bya //",
    "T02D3726:51b-30": "gser sbyangs dri med lta bur 'gyur //",
    "T02D3726:51b-31": "sbyor ba'i yan lag sbom nyams na //",
    "T02D3726:51b-32": "mchod pa la sogs tshul bzhin bya //",
    "T02D3726:51b-33": "'phags la bzod gsol dam bcas na //",
    "T02D3726:51b-34": "phyin chad bsdams te gus par blang //",
    "T02D3726:51b-35": "rtsa ba'i dam tshig nyams gyur na //",
    "T02D3726:51b-36": "rdo rje slob dpon bdag nyid las //",
    "T02D3726:51b-37": "dang por rigs bdag dkyil 'khor du //",
    "T02D3726:51b-38": "tshul bzhin yang dag blang bar bya //",
    "T02D3726:51b-39": "de ltar ma bshags par blangs bas nyams pa khyad",
    "T02D3726:51b-40": "du gsod cing de'i nyes pa 'phel ba dang bcas",
    "T02D3726:51b-41": "par gyur na skyon che ste /",
    "T02D3726:51b-42": "gsang ba 'dus pa zhes bya ba rnal 'byor chen po'i rgyud las /",
    "T02D3726:51b-43": "sangs rgyas rdo rje sems dpa' dang //",
    "T02D3726:51b-44": "de bzhin chos kyi sems dpa' dang //",
    "T02D3726:51b-45": "rmongs pa 'gal bar byas nas ni //",
    "T02D3726:52a-0": "tshal bar 'gas par @52a * //",
    "T02D3726:52a-1": "gdon mi za //",
    "T02D3726:52a-2": "zhe'o //",
    "T02D3726:52a-3": "de lta bas na sangs rgyas dbu 'gas na mi rnams lta smos kyang ci dgos te /",
    "T02D3726:52a-4": "dam tshig nyams pas ni bdag nyid dang /",
    "T02D3726:52a-5": "gzhan phyogs su yang nyes pa sna tshogs su 'byung la //",
    "T02D3726:52a-6": "phyi mar yang bskal ba gsum la sogs par ngan 'gror 'gro'o//",
    "T02D3726:52a-7": "dpal 'khor lo sdom pa zhes bya ba shes rab kyi rgyud chen po las /",
    "T02D3726:52a-8": "dam tshig med cing ngan spyod pa //",
    "T02D3726:52a-9": "bslus 'gyur ngan pa'i mtshan nyid de //",
    "T02D3726:52a-10": "mkha' 'gro ma yis zos nas kyang //",
    "T02D3726:52a-11": "de las nga ni skyob mi byed //",
    "T02D3726:52a-12": "gsang ba pa yi nang nas ni //",
    "T02D3726:52a-13": "sgrub pa po de phyugs dang 'dra //",
    "T02D3726:52a-14": "zhe'o //",
    "T02D3726:52a-15": "bla ma lnga bcu pa las kyang /",
    "T02D3726:52a-16": "slob dpon la ni smod pa de //",
    "T02D3726:52a-17": "yams dang 'tshe ba'i nad rnams dang //",
    "T02D3726:52a-18": "gdon dang rims dang dug rnams kyis //",
    "T02D3726:52a-19": "rmongs chen de ni 'chi bar 'gyur //",
    "T02D3726:52a-20": "rgyal po me dang sbrul gdug dang //",
    "T02D3726:52a-21": "chu dang mkha' 'gro rkun po dang //",
    "T02D3726:52a-22": "gdon dang log 'dren rnams kyis kyang //",
    "T02D3726:52a-23": "bsad nas sems can dmyal bar 'gro //",
    "T02D3726:52a-24": "nam yang slob dpon dag gi ni //",
    "T02D3726:52a-25": "kun du sems dkrugs mi bya ste //",
    "T02D3726:52a-26": "gal te rmongs pas byed 'gyur na //",
    "T02D3726:52a-27": "dmyal bar nges par 'tshed par nges //",
    "T02D3726:52a-28": "mnar med la sogs 'jigs rung ba'i //",
    "T02D3726:52a-29": "dmyal ba bsten pa gang yin pa //",
    "T02D3726:52a-30": "slob dpon la ni smod pa dag //",
    "T02D3726:52a-31": "der ni gnas par yang dag bshad //",
    "T02D3726:52a-32": "zla gsang thig le'i rgyud las kyang //",
    "T02D3726:52a-33": "dam tshig sdom pa nyams pa las //",
    "T02D3726:52a-34": "sangs rgyas byang chub dpa' rnams //",
    "T02D3726:52a-35": "byin gyis brlabs par mi mdzad de //",
    "T02D3726:52a-36": "spos dang me tog la sogs pa //",
    "T02D3726:52a-37": "phul yang ba zhes par mi 'gyur te //",
    "T02D3726:52a-38": "dang dang dug dang dgra rnams kyis //",
    "T02D3726:52a-39": "bsad nas sems can dmyal bar 'gro //",
    "T02D3726:52a-40": "zhe 'o //",
    "T02D3726:52a-41": "sangs rgyas thams cad mnyam par sbyor ba mkha' 'gro ma sgyu ma bde mchog las kyang /",
    "T02D3726:52a-42": "dam tshig 'di las 'das gyur na //",
    "T02D3726:52a-43": "ji snyed sangs rgyas thams cad dang //",
    "T02D3726:52a-44": "byang chub sems dpa' rdo rje 'dzin //",
    "T02D3726:52a-45": "lha rnams dang ni mi dag dang //",
    "T02D3726:52a-46": "sgrub pa po dang rnal 'byor bcas //",
    "T02D3726:52a-47": "de dag la ni snying ring nas //",
    "T02D3726:52a-48": "snying nas khrag chen drangs nas 'thung //",
    "T02D3726:52a-49": "zhe'o //",
    "T02D3726:52a-50": "yang de nyid las /",
    "T02D3726:52a-51": "dkyil 'khor du ni ma zhugs dang //",
    "T02D3726:52b-0": "dam tshig rnam @52b par spangs pa dang //",
    "T02D3726:52b-1": "gsang ba yang dag mi shes pas //",
    "T02D3726:52b-2": "bsgrubs kyang ci yang mi 'grub po //",
    "T02D3726:52b-3": "zhe'o //",
    "T02D3726:52b-4": "phyag na rdo rje dbang bskur ba zhes bya ba spyod pa'i rgyud las /",
    "T02D3726:52b-5": "dam tshig 'di las su 'da' dang //",
    "T02D3726:52b-6": "sdang sems ldan pa de dag ni //",
    "T02D3726:52b-7": "mgo ni dpal ldan rdo rje 'chang //",
    "T02D3726:52b-8": "rdo rje rnams kyis rtag tu 'gems //",
    "T02D3726:52b-9": "zhe'o //",
    "T02D3726:52b-10": "yang mtshams med lda byas ba'i sdig pa ni bla'i /",
    "T02D3726:52b-11": "gsang sngags log par spyod pa ni de lta ma yin no //",
    "T02D3726:52b-12": "gzhan las ni /",
    "T02D3726:52b-13": "dam tshig 'di las su 'da' ba //",
    "T02D3726:52b-14": "bskal ba grangs med gsum du ni //",
    "T02D3726:52b-15": "mnar med shin tu mi bzad sogs //",
    "T02D3726:52b-16": "bcu drug dmyal bar skye bar 'gyur //",
    "T02D3726:52b-17": "zhe'o //",
    "T02D3726:52b-18": "ye shes grub pa las /",
    "T02D3726:52b-19": "dam tshig nyams pa sdug bsngal zhing //",
    "T02D3726:52b-20": "lus dang de bzhin yid dang ni //",
    "T02D3726:52b-21": "de yi yon tan nyams 'gyur zhing //",
    "T02D3726:52b-22": "myur ba nyid du 'chi bar 'gyur //",
    "T02D3726:52b-23": "shi nas dmyal ba'i sdug bsngal ni //",
    "T02D3726:52b-24": "bskal ba bye ba brgya phrag tu //",
    "T02D3726:52b-25": "myong nas gnas las 'pho 'gyur bas //",
    "T02D3726:52b-26": "gdol ba'am dman pa'i rigs su skye //",
    "T02D3726:52b-27": "lkugs par skye'am yang na 'on par skye //",
    "T02D3726:52b-28": "zhe'o //",
    "T02D3726:52b-29": "de kho na nyid bsdus pa'i rgyud las //",
    "T02D3726:52b-30": "'di ni khyod kyi dmyal ba'i chu //",
    "T02D3726:52b-31": "dam tshig nyams na sreg par byed //",
    "T02D3726:52b-32": "ce'o //",
    "T02D3726:52b-33": "dpal mchog dang po'i rgyud las kyang /",
    "T02D3726:52b-34": "drag po'i dam tshig mdung rtse dang //",
    "T02D3726:52b-35": "ma mo rnams kyis rgyas 'debs pas //",
    "T02D3726:52b-36": "gal te 'das na khyod kyi snying //",
    "T02D3726:52b-37": "rtag tu 'jigs par byed par 'gyur //",
    "T02D3726:52b-38": "zhe'o //",
    "T02D3726:52b-39": "gal te dam tshig 'di las 'das gyur na //",
    "T02D3726:52b-40": "pha gsod 'gro ba yin pa dang //",
    "T02D3726:52b-41": "ma gsod pa yi 'gro ba gang //",
    "T02D3726:52b-42": "'gro ba der ni 'gro bar 'gyur //",
    "T02D3726:52b-43": "zhes bya ba la sogs pa gsungs pas /",
    "T02D3726:52b-44": "dam tshig nyams na skyon che bas na lus dang",
    "T02D3726:52b-45": "srog gi phyir yang mi gtang bar bsrungs bar bya'o",
    "T02D3726:52b-46": "// sdom pa dang dam tshig tshul bzhin du bsrung ba yang don che ste /",
    "T02D3726:52b-47": "dpal 'khor lo sdom pa zhes bya ba'i rgyud las kyang /",
    "T02D3726:52b-48": "'gro ba'i don dang de don du //",
    "T02D3726:52b-49": "dam tshig sdom pa bsrung byas nas //",
    "T02D3726:52b-50": "bsod nams gtsang sbra las byung gang ;",
    "T02D3726:52b-51": "/ bsgrub pa'i yon tan rgya chen po //",
    "T02D3726:52b-52": "stong phrag brgya yi kha min par //",
    "T02D3726:52b-53": "kha cig gis kyang brjod mi nus //",
    "T02D3726:52b-54": "zhe'o //",
    "T02D3726:52b-55": "gzhan las ni /",
    "T02D3726:53a-0": "dam tshig @53a * //",
    "T02D3726:53a-1": "sdom pa 'di rnams kun //",
    "T02D3726:53a-2": "tshul bzhin bsrung dang sgrub pa yis //",
    "T02D3726:53a-3": "rgyal ba thams cad mnyes gyur nas //",
    "T02D3726:53a-4": "dngos grub thams cad 'grub par 'gyur //",
    "T02D3726:53a-5": "zhe'o //",
    "T02D3726:53a-6": "dam tshig rnams ni rdo rje sta //",
    "T02D3726:53a-7": "sangs rgyas kun gyi bdag nyid yin //",
    "T02D3726:53a-8": "zhe'o //",
    "T02D3726:53a-9": "phyag na rdo rje dbang bskur ba zhes bya ba spyod pa'i rgyud las kyang /",
    "T02D3726:53a-10": "rdzogs pa'i sangs rgyas bcas pa yi //",
    "T02D3726:53a-11": "brtul zhugs dang ni tshul khrims dang //",
    "T02D3726:53a-12": "spyod pa bzlas pa'i gzhi rnams la //",
    "T02D3726:53a-13": "gal te gnas na de yi tshe //",
    "T02D3726:53a-14": "sngags pas 'di ltar sngags bsgrub po //",
    "T02D3726:53a-15": "zhe'o //",
    "T02D3726:53a-16": "slob dpon rdo rje bzhad pa'i sgrub thabs las /",
    "T02D3726:53a-17": "sngags pas rnam pa 'di dag gis //",
    "T02D3726:53a-18": "dam tshig sdom pa bsrung byas na //",
    "T02D3726:53a-19": "tshe 'di nyid la dngos grub kyis //",
    "T02D3726:53a-20": "rdo rje gsung nyid thob par 'gyur //",
    "T02D3726:53a-21": "zhe'o //",
    "T02D3726:53a-22": "gsang ba 'dus pa zhes bya ba rnal 'byor chen po'i rgyud las kyang /",
    "T02D3726:53a-23": "gangg'a'i bye ma snyed kyi bskal par byang chub sems",
    "T02D3726:53a-24": "dpa' rnams kyis 'bad cing btsal yang byang chub sems",
    "T02D3726:53a-25": "dpar mi 'gyur te /",
    "T02D3726:53a-26": "gsang ba 'dus pa la dga' zhing de'i dam tshig",
    "T02D3726:53a-27": "la gnas shing bsgrubs na tshe 'di nyid la mngon",
    "T02D3726:53a-28": "par 'tshang rgya'o // rnam par snang mdzad sgyu 'phrul",
    "T02D3726:53a-29": "dra ba zhes bya ba'i rnal 'byor chen po'i rgyud",
    "T02D3726:53a-30": "par 'tshang rgya'o // las / dbang po gnyis ni mnyam spyor te //",
    "T02D3726:53a-31": "lus dang ngag dang sems bsdus nas //",
    "T02D3726:53a-32": "nga yi snyam pa'i gzi bskyed gzugs //",
    "T02D3726:53a-33": "rnam pa kun gyis rnam brgyan na //",
    "T02D3726:53a-34": "rnal 'byor ldan pa de tshe la //",
    "T02D3726:53a-35": "ye shes rdzogs pa nyid du 'gyur //",
    "T02D3726:53a-36": "zhe'o //",
    "T02D3726:53a-37": "gzhung gzhan las thabs kyi dam tshig thams cad la spyod cing mi nyams par bsrungs la /",
    "T02D3726:53a-38": "shes rab kyis bsrung du med par shes pa ni rnal 'byor pa mchog ces bya'o //",
    "T02D3726:53a-39": "gsang ba 'dus pa zhes bya ba rnal 'byor chen po'i rgyud las /",
    "T02D3726:53a-40": "rnam par mi rtog las byung ba'i //",
    "T02D3726:53a-41": "'dod chags zhe sdang gti mug rigs //",
    "T02D3726:53a-42": "theg pa mchog 'di bla med pa //",
    "T02D3726:53a-43": "mchog tu blar gyur sgrub par byed //",
    "T02D3726:53a-44": "rigs ngan sme sha can la sogs //",
    "T02D3726:53a-45": "gsod pa don du gnyer ba rnams //",
    "T02D3726:53a-46": "theg pa bla na med pa yi //",
    "T02D3726:53a-47": "theg mchog 'di la 'grub par 'gyur //",
    "T02D3726:53a-48": "mtshams med pa la sogs pa yi //",
    "T02D3726:53a-49": "sems can dag gis bsgrubs na 'grub //",
    "T02D3726:53b-0": "srog @53b gcod pa yi sems can rnams //",
    "T02D3726:53b-1": "brdzun du smra par dad pa dang //",
    "T02D3726:53b-2": "gzhan gyi nor la chags pa dang //",
    "T02D3726:53b-3": "rtag tu 'dod la spyod pa dag //",
    "T02D3726:53b-4": "de dag bsgrub pa'i snod du 'gyur //",
    "T02D3726:53b-5": "zhe'o //",
    "T02D3726:53b-6": "ye shes grub pa las /",
    "T02D3726:53b-7": "de ltar gnas pa'i rnal 'byor pa //",
    "T02D3726:53b-8": "yar ngo'i zla ba ji bzhin du //",
    "T02D3726:53b-9": "rim gyis yang dag 'phel 'gyur gyi //",
    "T02D3726:53b-10": "nam yang 'grib par mi 'gyur ro //",
    "T02D3726:53b-11": "brtson 'grus dman pa la la zhig //",
    "T02D3726:53b-12": "sangs rgyas thob par ma gyur kyang //",
    "T02D3726:53b-13": "'khor los sgyur rgyal bde ba ni //",
    "T02D3726:53b-14": "skye ba kun du thob par 'gyur //",
    "T02D3726:53b-15": "sangs rgyas kun gyi bsod nams ni //",
    "T02D3726:53b-16": "phyogs bcu dus gsum yod pa rnams //",
    "T02D3726:53b-17": "de yi ba spu'i khung bu zhes //",
    "T02D3726:53b-18": "rgyal ba mchog gis rab tu gsungs //",
    "T02D3726:53b-19": "zhe'o //",
    "T02D3726:53b-20": "le'u brgyad pa las /",
    "T02D3726:53b-21": "sems can kun gyi gnyen gcig pas //",
    "T02D3726:53b-22": "rnam pa slu ba med pa'i sems //",
    "T02D3726:53b-23": "de bas brtan pa bskyed par bya //",
    "T02D3726:53b-24": "'di byas pa yis rdzogs sangs rgyas //",
    "T02D3726:53b-25": "dgyes pa'i bdag nyid can kun mnyes //",
    "T02D3726:53b-26": "bdud dang bgegs la sogs pa yang //",
    "T02D3726:53b-27": "glags skabs tshol par mi byed cing //",
    "T02D3726:53b-28": "phyag na rdo rje la sogs pa //",
    "T02D3726:53b-29": "dgyes pas rtag tu bsrung ba mdzad //",
    "T02D3726:53b-30": "ce'o //",
    "T02D3726:53b-31": "gzhan las ni /",
    "T02D3726:53b-32": "stong chen po'i 'jig rten gyi khams rin po che",
    "T02D3726:53b-33": "sna bdun gyis bkang ste 'phags pa rnams la phul",
    "T02D3726:53b-34": "pa bas / gang gis dam tshig la yang dag",
    "T02D3726:53b-35": "par gnas te 'du 'dzi spangs te dgon pa la",
    "T02D3726:53b-36": "gnas nas skad cig tsam ring nge 'dzin gnyis kyis",
    "T02D3726:53b-37": "mnyam par gzhag na de gnyis las mnyam par gzhag",
    "T02D3726:53b-38": "pa de bsod nams kyi phung po dpag tu med",
    "T02D3726:53b-39": "pa 'thob par 'gyur ba dang /",
    "T02D3726:53b-40": "dper na 'khor los sgyur ba'i rgyal po mtshan gyis",
    "T02D3726:53b-41": "brgyan pa ni gling bzhi la dbang pa'i mthu yod",
    "T02D3726:53b-42": "cing chos kyi 'khor lo sgyur to //",
    "T02D3726:53b-43": "de bzhin du rgyal ba'i sras dam tshig dang sdom",
    "T02D3726:53b-44": "pa la yang dag par gnas pa'i mtshan gyis brgyan",
    "T02D3726:53b-45": "pa ni ring por mi thogs par skye ba bdun",
    "T02D3726:53b-46": "la sogs pas 'tshang rgya zhing /",
    "T02D3726:53b-47": "sangs rgyas kyi mdzad pa thams cad byed pa yin no //",
    "T02D3726:53b-48": "yang yid bzhin gyi nor bu rin po che dbang",
    "T02D3726:53b-49": "gi rgyal po ni su'i spyi gtsug na yong pa",
    "T02D3726:53b-50": "la 'gro ba gang gis kyang bar mi chod do",
    "T02D3726:53b-51": "// de bzhin du sngags pa gang zhig sdom pa",
    "T02D3726:54a-0": "dang dam tshig gi nor bus sgo gsum @54a *",
    "T02D3726:54a-1": "// // brgyan pa la bdud la sogs pa gang gis kyang bar du mi chod do //",
    "T02D3726:54a-2": "yang skyes bu mig dang rkang bar ldan pa ni",
    "T02D3726:54a-3": "kang 'gro ba'i gnas su phyin cing dgos pa thams",
    "T02D3726:54a-4": "cad sgrub par byed do //",
    "T02D3726:54a-5": "mnyam pa'i dam tshig mig dang 'dra ba dang spyod",
    "T02D3726:54a-6": "pa'i dam tshig rkang pa dang 'dra ba la brten",
    "T02D3726:54a-7": "te ye shes kyi lam drang du zhugs pas thams",
    "T02D3726:54a-8": "cad mkhyen pa'i nor bu blangs te /",
    "T02D3726:54a-9": "bdag dang gzhan gyi don lhun gyis grub par byed par 'gyur ro //",
    "T02D3726:54a-10": "yang dper na ri'i rgyal po gangs la sman 'bral bar dka' ba zhes bya ba yod de /",
    "T02D3726:54a-11": "de gang gis rnyed pa de ni dug dang nad",
    "T02D3726:54a-12": "la sogs pa rtsa ba nas 'byin cing tshe ring",
    "T02D3726:54a-13": "ba yang 'grub bo //",
    "T02D3726:54a-14": "de bzhin du rdo rje slob dpon gyi thugs nor bu rin po che'i nor bu blangs te /",
    "T02D3726:54a-15": "las dang skal ba dang ldan pa gang zhig dam",
    "T02D3726:54a-16": "tshig rnams kyi sman thob pas 'khor pa thog ma",
    "T02D3726:54a-17": "med pa nas bsags pa'i bag chags dang nyon mongs",
    "T02D3726:54a-18": "pa'i nad thams cad zhi zhing byang la bla na",
    "T02D3726:54a-19": "med pa'i byang chub ma thob kyi bar du mi",
    "T02D3726:54a-20": "'chi ba'i tshe yang 'thob bo //",
    "T02D3726:54a-21": "dper na ded dpon bsod nams kyis gzi brjid dang",
    "T02D3726:54a-22": "thabs dang ldan pas rgya mtsho chen por zhugs te",
    "T02D3726:54a-23": "/ rin po che'i gling du phyin te nor bu",
    "T02D3726:54a-24": "rin po che blangs nas bdag dang gzhan la phan",
    "T02D3726:54a-25": "/ 'dogs so ; / de bzhin du dge ba'i",
    "T02D3726:54a-26": "bshes gnyen 'gro ba 'khor ba las 'don pa'i ded",
    "T02D3726:54a-27": "dpon la brten te /",
    "T02D3726:54a-28": "tshul khrims dang dam tshig tu sbyar nas thabs la mkhas pa dang /",
    "T02D3726:54a-29": "brtson 'grus kyi skya ba bskyod nas 'khor ba'i rgya mtsho las bsgral te /",
    "T02D3726:54a-30": "dngos grub rnam pa gsum gyi nor bu blangs te /",
    "T02D3726:54a-31": "bdag dang gzhan la phan 'do kas so //",
    "T02D3726:54a-32": "de lta bas na rnal 'byor pa thams cad mkhyen",
    "T02D3726:54a-33": "pa'i ye shes bsgrub par 'dod pa dag gis dam",
    "T02D3726:54a-34": "tshig dang sdom pa mtha' dag tshul bzhin bsrungs la",
    "T02D3726:54a-35": "/ rgyud dang sgrub thabs dang mthun par dgongs pa'i gnas su nam lhun gyis grub ba'i bar du /",
    "T02D3726:54a-36": "rdo shing ngam ri dags shi ba'i ro bzhin du gnas te bsgrub par bya'o //",
    "T02D3726:54a-37": "bdag nyid dran gso rnal 'byor pa la phan gdags phyir //",
    "T02D3726:54a-38": "rgyud dang sgrub thabs dag las dam tshig mdor bsdus pas //",
    "T02D3726:54a-39": "'phags dang mkha' 'gro'i tshogs la gnod ste bzod par gsol //",
    "T02D3726:54b-0": "@54b des ni 'jig rten gsum bcas rdo rje 'dzin",
    "T02D3726:54b-1": "thob shog / dbang pos mtshan pa'i yul gyi rtsa",
    "T02D3726:54b-2": "na gnas pa'i slob dpon rdzny'a na bo dhis mdzad",
    "T02D3726:54b-3": "pa / las dang po pa'i dam tshig mdor bsdus ba rdzogs so /",
    "T02D3726:54b-5": "// / rgya gar gyi mkhan po ka ma la gupta dang /"
}