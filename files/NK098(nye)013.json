{
    "NK098(nye)013:1": "// rdo rje gzong phugs kyi 'grel pa bzhugs so //",
    "NK098(nye)013:2": "rdo rje gzong phugs 'grel pa ni /",
    "NK098(nye)013:3": "ye shes rdo rje ma lus lhun rdzogs ngang du bcom //",
    "NK098(nye)013:4": "de nyid kun dngos mang bsdus rdzogs par ldan 'gyur yang //",
    "NK098(nye)013:5": "rang gi ngo bo 'di zhes smra bsam spyod yul 'das //",
    "NK098(nye)013:6": "yid bzhin nor ltar lhun grub bdag gzhan legs pa che //",
    "NK098(nye)013:7": "spyod yul zug rngu kun 'bral sdug bsngal lam du bde //",
    "NK098(nye)013:8": "'bras bu de bzhin che ba lngar ldan pa ni gnas //",
    "NK098(nye)013:9": "de nyid gdeng 'gyur klung zhugs mngon byas gang gyur pa //",
    "NK098(nye)013:10": "mnyam nyid lhag pa'i 'dud pa mchod pa kun gyi",
    "NK098(nye)013:11": "mchog /snod dang skal bar ldan la gdams pa'i phyir",
    "NK098(nye)013:12": "// yid bzhin ye shes dbyings kyi mtha' khyab pa //",
    "NK098(nye)013:13": "grol zhing rtogs te don ldan brtson pas nyon //",
    "NK098(nye)013:14": "yin bzhin 'bar ba ye shes rang byung ste //",
    "NK098(nye)013:15": "cir snang 'phel 'grib med par gsal ba nyid //",
    "NK098(nye)013:16": "gang yang ma bkol rdzogs pa 'dus ma byas //",
    "NK098(nye)013:17": "mu mtha' med pas 'gro 'ong med par 'byung //",
    "NK098(nye)013:18": "kun khyab bdag nyid 'ching 'grol med pa'i don //",
    "NK098(nye)013:19": "rtogs pa'i skal yod chu bo spyod ldan pa //",
    "NK098(nye)013:20": "lo rgyus don kyis lhag pa'i don bstan phyir //",
    "NK098(nye)013:21": "snang med brjod pa med las 'das pa'o //",
    "NK098(nye)013:22": "nges par bstan pa snang grags lhun rdzogs kyang //",
    "NK098(nye)013:23": "de de yod dang med las gang 'das pa //",
    "NK098(nye)013:24": "'das pa'i phyogs su gyur med man ngag mtshan //",
    "NK098(nye)013:25": "chos kyi dbyings la bsdus te rnam bshad pa //",
    "NK098(nye)013:26": "bya byed med par man ngag bcud shar ba'i //",
    "NK098(nye)013:27": "sems la tshig tu brjod med sku'ang med //",
    "NK098(nye)013:28": "phyi nang spyod yul med par nang nyid la //",
    "NK098(nye)013:29": "brjod snang kun dngos 'di 'dra 'di zhes med //",
    "NK098(nye)013:30": "ye shes rnam par dag pa cig phyir te //",
    "NK098(nye)013:31": "mi gnas ye shes rang dag tha dad med //",
    "NK098(nye)013:32": "bdag nyid chen po'i gtan tshigs don yin pas //",
    "NK098(nye)013:33": "grol ba'i las ni mtshan nyid yod ma yin //",
    "NK098(nye)013:34": "bcings pa gnyis bral 'phrin las 'di 'drar med //",
    "NK098(nye)013:35": "mtha' bral gtan tshigs sgo nas mthun bstan pa //",
    "NK098(nye)013:36": "gcig dang du ma'i mtha' las 'das pa ni //",
    "NK098(nye)013:37": "gcig las ma g.yos tha dad snang ba dang //",
    "NK098(nye)013:38": "kun bral nyag gcig ci ma spangs pa'i phyir //",
    "NK098(nye)013:39": "rgya mtsho'i rlabs dang de nyid mtshungs bzhin dang //",
    "NK098(nye)013:40": "chos kyi dbyings kyi mtshan nyid bkra ba med //",
    "NK098(nye)013:41": "de bas gzugs bral gzugs kun dngos //",
    "NK098(nye)013:42": "tshon lnga bsres bzhin 'di 'drar bstan par dka' //thams cad mkhyen ltas dbu ma zil gyis gnon //",
    "NK098(nye)013:43": "'di 'dra don mchog ma rtogs skyon bstan phyir //",
    "NK098(nye)013:44": "kun gyi bdag nyid dus gsum dbyings mi g.yo //",
    "NK098(nye)013:45": "'gre log spyi tshugs gar 'gre gar spyod kyang //",
    "NK098(nye)013:46": "snying po'i don las mi 'da' mkha' lta bu'i //",
    "NK098(nye)013:47": "lta ba 'di med spyod pa sgyu mas 'ching //",
    "NK098(nye)013:48": "gza' gtad bral spyan med na thams cad du //",
    "NK098(nye)013:49": "ci byas ci spyad gzungs 'dzin brdzun pas 'ching //",
    "NK098(nye)013:50": "de bas gnyis su med par don bstan phyir //",
    "NK098(nye)013:51": "phyin ci log dang ma log byang chub ste //",
    "NK098(nye)013:52": "byang chub nyid la log dang ma log med //",
    "NK098(nye)013:53": "rang bzhin ngo bo mtshan nyid ma nor lam log pa'i //",
    "NK098(nye)013:54": "'khor dang de bzlog mya ngan 'das pa'i chos //",
    "NK098(nye)013:55": "gsum gyis tha dad med pas byang chub sems //",
    "NK098(nye)013:56": "'on kyang de la de'i phyogs 'gyur med //",
    "NK098(nye)013:57": "de ni gnyug mar gnas pa'i byang chub sems //",
    "NK098(nye)013:58": "phyogs la sogs pa shes rab 'chal pa'i blo //",
    "NK098(nye)013:59": "yang dag lta dang bsgom pa'i don bstan phyir //",
    "NK098(nye)013:60": "bsam dang bral ba'i sems rnams de nyid ni //",
    "NK098(nye)013:61": "nam mkha' 'dra ba'i sems de nyid dang bral //",
    "NK098(nye)013:62": "mtha' yas sems brgyud log rtog tha dad rnams //",
    "NK098(nye)013:63": "de'i kho na nyid ni rigs dang rgyud med phyin //",
    "NK098(nye)013:64": "lhun grub ye shes spyod yul bral ba'i dpe //",
    "NK098(nye)013:65": "mkha' la mkhar sems med 'drar de nyid der sems bral //",
    "NK098(nye)013:66": "yod med dbu ma ma dmigs brjod med na //",
    "NK098(nye)013:67": "nam mkha' mi gnas brjod du med las 'das //",
    "NK098(nye)013:68": "snang stong mtha' dbus ngang nyid yul med bstan dka' ba //",
    "NK098(nye)013:69": "gdeng du chud na ye shes nam mkha' la'ang //",
    "NK098(nye)013:70": "sems rten mi 'cha' brjod med blang du med //",
    "NK098(nye)013:71": "don de gang ldan mnyam bzhag bsgoms pa'i blang //",
    "NK098(nye)013:72": "de phyir gsang ba phyi nang las 'phags pas //",
    "NK098(nye)013:73": "mtshan ma 'jil ba'i sku med dag pas na //",
    "NK098(nye)013:74": "rtogs pa'i bsnyen pa phyag rgya bsgom med phyir //",
    "NK098(nye)013:75": "gza' ba'i yul med brtsal ba'i dbang pos stong //",
    "NK098(nye)013:76": "gzhi bsgom bzlas pas thob bya'i spyod yul med //",
    "NK098(nye)013:77": "dus gsum mnyam pa nyid kyang 'byung 'jug go /don dam dus gsum mnyam la ldang 'jug pa //",
    "NK098(nye)013:78": "ched du byed pa gzung 'dzin gtso bo yin //",
    "NK098(nye)013:79": "de bas 'di la de med don bstan phyir //",
    "NK098(nye)013:80": "len med 'dzin dang yongs su bral bas na //",
    "NK098(nye)013:81": "dus gsum bdag nyid rdo rje sems dpa' che //",
    "NK098(nye)013:82": "dus gsum bdag phyir spong len gzung 'dzin med //",
    "NK098(nye)013:83": "de phyir chos kun so so'i gnas na dpal //",
    "NK098(nye)013:84": "rdo rje sems dpa' dus skabs med par gnas //",
    "NK098(nye)013:85": "gcig gis spags pas theg pa kun bas che //",
    "NK098(nye)013:86": "brtags pa'i sku gsung thugs las 'das pa'i phyir //",
    "NK098(nye)013:87": "sems nyid chos pas sems la sku mi mnga' //rang",
    "NK098(nye)013:88": "sems chos skur gnas phyir dbyibs dang kha dog med",
    "NK098(nye)013:89": "// grags las 'das pas grags nyid ye shes te //",
    "NK098(nye)013:90": "'di 'drar sgrar brjod med phyir sgra nyid ye shes snang //",
    "NK098(nye)013:91": "zhi ba'i 'od gsal gdod nas lhun gyis grub //",
    "NK098(nye)013:92": "gzung 'dzin gsum bral lhun grub ye shes ni //",
    "NK098(nye)013:93": "ye nas de bzhin grub dang ma grub bdag /",
    "NK098(nye)013:94": "'gyur bas chags pa med pa'i chos yul kyang mi 'gyur //",
    "NK098(nye)013:95": "de las bsam zhing snang bas 'dzin med rtags 'gyur med //",
    "NK098(nye)013:96": "sangs rgyas ye shes ngo bo med zhes bya //",
    "NK098(nye)013:97": "rgyas ba'i thugs ni yod med dbus bral bdag /bstan par dkal la mchod phyir de skad mtshon //",
    "NK098(nye)013:98": "mi 'byung mi 'jug yul med dbang pos stong //",
    "NK098(nye)013:99": "mkhas la 'byung 'jug yul med de ltar bu //",
    "NK098(nye)013:100": "sangs rgyas ye shes ngang gis de lta ba'o //",
    "NK098(nye)013:101": "mi rtag gtan tshigs bdag lta sun 'byung phyir //",
    "NK098(nye)013:102": "skye 'jig 'byung phyir bdag mtha' ye nas med //",
    "NK098(nye)013:103": "snying po bdag rig yod na de lta 'byung mi rigs //",
    "NK098(nye)013:104": "rtsol bas 'di la bya ba med pa'i phyir //",
    "NK098(nye)013:105": "sku gsung thugs dang bral bas che ba'i mchog /sna tshogs sku gsung thugs kyi bdag nyid la //",
    "NK098(nye)013:106": "gsum thob rtsol bas de bsgom bya byed med //",
    "NK098(nye)013:107": "sngags dang phyag rgya bral yang nyams pa med //",
    "NK098(nye)013:108": "mi g.yo phyag rgya bzlas brjod med pa'i sngags //",
    "NK098(nye)013:109": "de nyid bdag la snang brjod bral nyams med //",
    "NK098(nye)013:110": "phyi nang sgo phugs med pas rgya che nang pa nyid //",
    "NK098(nye)013:111": "bya byed med pas bgrod med yul bral rten dang bral //",
    "NK098(nye)013:112": "mtha' dbus kun dang bral bas snying po nyid //",
    "NK098(nye)013:113": "brgyad mthar thug dang dbu ma kun dngos med //",
    "NK098(nye)013:114": "'di la 'dis rig med pas don bcud ni //",
    "NK098(nye)013:115": "bde dang mi bde mnyam pa ye nas med //",
    "NK098(nye)013:116": "longs spyod sdug bsngal bzang ngan ma 'dres rdzogs //",
    "NK098(nye)013:117": "de la de 'drar ye nas brtag tu med //",
    "NK098(nye)013:118": "'dzin med blo ni gang dang 'ang mi skye na //",
    "NK098(nye)013:119": "mnyam par 'jog tshe 'du shes yul gang la //",
    "NK098(nye)013:120": "'jug pa med de med pa len pa'ang med //",
    "NK098(nye)013:121": "bral dang ma bral dngos med gzung du med //",
    "NK098(nye)013:122": "don la mtha' dang zhen rtog yod dang med //",
    "NK098(nye)013:123": "sgros skur 'di 'drar med phyir dmigs gzung med //",
    "NK098(nye)013:124": "de la drug gi 'dzin pa med pa'i phyir //",
    "NK098(nye)013:125": "thos med mthong med re med dogs pa med //",
    "NK098(nye)013:126": "don la 'di 'drar ston med dbyings la bkra ba med //",
    "NK098(nye)013:127": "shes dang thob pa'i yul med g.yang sa med //",
    "NK098(nye)013:128": "drug gi spyod yul spangs pa rang bral la //",
    "NK098(nye)013:129": "dag dang ma dag ye shes tshig mtha' bral //",
    "NK098(nye)013:130": "ma rig ye shes tha dad med pa'i phyir //",
    "NK098(nye)013:131": "ye shes ngang sgribs sbyangs pas tha snyad mtshon du med //",
    "NK098(nye)013:132": "tshig tu 'dzin med ye shes ye nas dben //",
    "NK098(nye)013:133": "smra tshig rig phyir lcags grol sgros skur med //",
    "NK098(nye)013:134": "mu stegs lta ba'ang ma spangs bral bstan phyir //",
    "NK098(nye)013:135": "rtag chad 'byed med snang stong kun med do //",
    "NK098(nye)013:136": "rtag chad gnyis gar rang snang de la der 'dzin med //",
    "NK098(nye)013:137": "skye bos gzung 'dzin de ltar de bzhin no //",
    "NK098(nye)013:138": "de dag 'di 'drar brtag dka' nyid bas brjod daka'i phyir //",
    "NK098(nye)013:139": "dngos po med phyir zhi bas chad pa'ang med //",
    "NK098(nye)013:140": "rang byung rtags bral zug rngu kun gzhi'i phyir //",
    "NK098(nye)013:141": "chad par 'dzin gsum nam yang yod ma yin //",
    "NK098(nye)013:142": "kun la khyab pas bdag dang bral ba'o //",
    "NK098(nye)013:143": "bsgos med kun son gtan tshigs don des na //",
    "NK098(nye)013:144": "bdag nyid ris su phye bar shin tu dka' //ting 'dzin gol sgrib nges par bstan pa'i phyir //",
    "NK098(nye)013:145": "ting 'dzin sgyu mas spyod pa sgyu ma'i nad //",
    "NK098(nye)013:146": "dmigs pa'i rnal 'byor ma ni bslu spyod kyi //",
    "NK098(nye)013:147": "phyi nang sgrib sbyong 'dod pa'i nad kyis bsgribs //",
    "NK098(nye)013:148": "de bas shin tu rnal 'byor che ba'i chen po'i phyir //",
    "NK098(nye)013:149": "rang byung ye shes dbang la mi rten pas //",
    "NK098(nye)013:150": "re zhing dogs pa'i mtha' kun rnam par zhi //",
    "NK098(nye)013:151": "ye shes chen po nyid la rag lus med pa'i phyir //",
    "NK098(nye)013:152": "rang dbang can 'drar kun la dbang sgyur yang //",
    "NK098(nye)013:153": "sems phyir dmigs pa'i rten 'chang mi srid phyir //",
    "NK098(nye)013:154": "'dzin rtog med pas re dogs brgyad 'jam dpal //",
    "NK098(nye)013:155": "'o na zhi 'dod re 'byung the tshom za'o zhe //",
    "NK098(nye)013:156": "nam mkha'i mtha' kun med de phyogs med na //",
    "NK098(nye)013:157": "zhi dang ma zhi med de phyogs rnams bral //",
    "NK098(nye)013:158": "rang byung byang sems mkha' ltar thug med phyir //",
    "NK098(nye)013:159": "spros pa'i zug rngu yod med phyogs rtsol bral //",
    "NK098(nye)013:160": "ye nas dag dang ma dag gang yang med //",
    "NK098(nye)013:161": "kun nas nyon mongs rnam par byang ba'i chos //",
    "NK098(nye)013:162": "gnyis med lhun grub tha snyad gnyis dang bral //",
    "NK098(nye)013:163": "zhi bas sgra med rtogs pa'i mtha' las 'das //",
    "NK098(nye)013:164": "zug rngu ma spangs bral phyir tshig gis brjod du med //",
    "NK098(nye)013:165": "de bas 'di 'drar bsams pa'i yul las grol //",
    "NK098(nye)013:166": "mthar thug med pas khyon dang bral bas 'das //",
    "NK098(nye)013:167": "mtha' rnams lhun grub gang gi ma reg phyir //",
    "NK098(nye)013:168": "mtha' dbus rtogs pa'i spyod yul tshad las 'das //",
    "NK098(nye)013:169": "de la rtog dpyod tshad mas tshol 'khrul phyir //",
    "NK098(nye)013:170": "tshad mas gzung phyir 'dzin pa de skyes te //",
    "NK098(nye)013:171": "de bas mtshon byed sems kyi rgyud kha 'khor //",
    "NK098(nye)013:172": "don kyi grub mtha' nges par rtag ched du //",
    "NK098(nye)013:173": "mngon sum rjes dpag rtog pas don tshol ba //",
    "NK098(nye)013:174": "smigs rgyu'i chu ltar ji bzhin nges 'jog skye //",
    "NK098(nye)013:175": "de phyir brtson rtog rtsol ba'i kha brgyud pas //",
    "NK098(nye)013:176": "brtson rtog dpyod dang bral ba'i don mi rnyed //",
    "NK098(nye)013:177": "ting 'dzin gol sa rim par bstan pa'i phyir //",
    "NK098(nye)013:178": "ting 'dzin bde ba'i ro la chags gnas pa'o //",
    "NK098(nye)013:179": "'jig rten bsam gtan gsum pa gol ba ste //",
    "NK098(nye)013:180": "yod med rgyu la mi ltos chos nyid yin //",
    "NK098(nye)013:181": "de la de yod phyir na mtha' myong gnyis //",
    "NK098(nye)013:182": "rgyu la mi ltos chos nyid mthong ma yin //",
    "NK098(nye)013:183": "zhi ba'i ting 'dzin mya ngan mi 'da' yis //",
    "NK098(nye)013:184": "rtog dang 'du shes dgra lta zhi 'dod pa //",
    "NK098(nye)013:185": "nyan thos rang rgyal mi gnas 'das thob min //",
    "NK098(nye)013:186": "dbu ma'i lta ba'i gol sa med pa'i phyir //",
    "NK098(nye)013:187": "rang sems ma bcos ma sbyangs chos nyid de //",
    "NK098(nye)013:188": "dgos pas gdags sems brjod kyi sems //",
    "NK098(nye)013:189": "gsang ba'i dbyings de byas med gsal spangs med //",
    "NK098(nye)013:190": "gang zag sgyu ma bkri don bden gnyis med //",
    "NK098(nye)013:191": "dbu ma dman drangs bden gnyis bstan pa yang //",
    "NK098(nye)013:192": "bden brdzun lhun grub ngang las ris lta med //",
    "NK098(nye)013:193": "de bas bdag dang bsgrub pa 'di la yod ma yin //",
    "NK098(nye)013:194": "bag tsam gtong sems de dag g.yang sa che //",
    "NK098(nye)013:195": "dbugs rgyu'i yud tsam don dam phyogs 'jug pa'i //",
    "NK098(nye)013:196": "stong mthas stong phyir g.yang sa shin tu che //",
    "NK098(nye)013:197": "don bral de la sems med chad pa'ang med //",
    "NK098(nye)013:198": "don dam mchog lta med la de yul byed pa'ang med //",
    "NK098(nye)013:199": "de med pas na chad par ltung ba med //",
    "NK098(nye)013:200": "ting 'dzin che ba'i lung de don bral che //",
    "NK098(nye)013:201": "ting 'dzin rgyal po sgro skur med pa la //",
    "NK098(nye)013:202": "mi rtog len pa med pas khyad par 'phags //",
    "NK098(nye)013:203": "skye ba med pa'i de nyid nyan pa yin //",
    "NK098(nye)013:204": "lhun grub ji bzhin phyogs su skye med par //",
    "NK098(nye)013:205": "go ba gang yin de nyid thos pa'i phul //",
    "NK098(nye)013:206": "sems med ma skyes don med bral ba'ang med //",
    "NK098(nye)013:207": "dmigs yul de la shes pa phar skye med //",
    "NK098(nye)013:208": "de la don len med par bdag phyir ldan //",
    "NK098(nye)013:209": "rtog dpyod tshol ba mos pa bstan pa'i phyir //",
    "NK098(nye)013:210": "don la mtshon par rgyal bas gang gsungs pa //",
    "NK098(nye)013:211": "mtshon cing rtogs par bya ba de nyid do //",
    "NK098(nye)013:212": "shin tu rnal 'byor mtshon du med pa'i don //",
    "NK098(nye)013:213": "ming tshig sgron mas don kyi gser 'tshol ba //",
    "NK098(nye)013:214": "tshig gi rnam grangs gsung gi 'khor lo can //",
    "NK098(nye)013:215": "de ltar ston pas gsungs pa mtshon bya ba //",
    "NK098(nye)013:216": "spyod yul rang grol smra bsam med pa yi //",
    "NK098(nye)013:217": "don nyid de ltar bstan pas brda' mjal byed //",
    "NK098(nye)013:218": "'o na don mtshon gzung 'dzin yong ngo zhe //",
    "NK098(nye)013:219": "mnyam dang mi mnyam nam mkha' las 'das pa //",
    "NK098(nye)013:220": "nam mkha' med pas nam mkha' khyab pa med //",
    "NK098(nye)013:221": "bzang ngan mthon dman yod med lhun rdzogs sems //",
    "NK098(nye)013:222": "mkha' ltar yin min rtsol ba mtha' las 'das //",
    "NK098(nye)013:223": "mkha' ltar 'di 'dra med pas 'di la 'dis khyab med //",
    "NK098(nye)013:224": "de nyid mtshon pas 'di zhes mi nus so //",
    "NK098(nye)013:225": "bshad pa bzhin te dpe dang tshig gis kyang //",
    "NK098(nye)013:226": "ji bzhin sgra ltar don yod ma yin phyir //",
    "NK098(nye)013:227": "tshig med tshig kun sgra med tshig dang bral //",
    "NK098(nye)013:228": "tshig kun lhun rdzogs yod med 'di 'drar dka' //de bas de mtshon dbyangs med des reg med //",
    "NK098(nye)013:229": "lta spyod gol sa 'di la med pa'i phyir //",
    "NK098(nye)013:230": "dge sdig snying po med de dbus mtha' kun dang bral //",
    "NK098(nye)013:231": "bcu dang bcu'i 'bras bu rnam gnyis so //",
    "NK098(nye)013:232": "rang byung nga la bsgor med smin pa'ang med //",
    "NK098(nye)013:233": "de bas bral dang ma bral phyogs thug med //",
    "NK098(nye)013:234": "dbang po rang gi blo med spyod yul bral //",
    "NK098(nye)013:235": "rang byung ye shes chen po'i tshogs gcig po //",
    "NK098(nye)013:236": "kun mkhyen phyir na shes rab spyan mchog yin //",
    "NK098(nye)013:237": "yul med sgyu ma yul la spyad pas 'khrul //",
    "NK098(nye)013:238": "lta spyod spyod yul gnyis su med pa la //",
    "NK098(nye)013:239": "shes yul 'byed rnams gzung 'dzin gtso bo yin //",
    "NK098(nye)013:240": "tshig nyid med de tshig phyir 'brang ba med //",
    "NK098(nye)013:241": "mtshon byed med pas de phyir 'brang ba med //",
    "NK098(nye)013:242": "nam mkhar mi gcig pa yang dmigs su med //",
    "NK098(nye)013:243": "gcig gi mtha' ni skyon phyir mi gcig don //",
    "NK098(nye)013:244": "mchog tu dmigs su smrar med yul dang bral //",
    "NK098(nye)013:245": "nam mkha' mtshan nyid kun las rab 'das pa //",
    "NK098(nye)013:246": "med pas nam mkha' la yang nam mkha' med //",
    "NK098(nye)013:247": "bsam gtan gcig dang du ma gang du'ang mi sems te //",
    "NK098(nye)013:248": "chos nyid nam mkha' ji bzhin nyid med pa //",
    "NK098(nye)013:249": "med pa nyid min 'di ltar mkha' la bsam med 'dra'ang //",
    "NK098(nye)013:250": "'o na bsgom du med par dang du blang ngo zhe //",
    "NK098(nye)013:251": "nam mkha' de nyid bsgom du med pa ste //",
    "NK098(nye)013:252": "nam mkha'i ye shes yul dngos med pa'i phyir //",
    "NK098(nye)013:253": "brjod med nam mkha' bsgom du med las 'das //",
    "NK098(nye)013:254": "bsgom med bdag phyir de yul byed pa'ang med //",
    "NK098(nye)013:255": "'o na 'dod pa yul du bya zhe na //",
    "NK098(nye)013:256": "'das pa brjod du med de mi gnas na //",
    "NK098(nye)013:257": "bsgom du med las pha rol 'gyur na de lta ste //",
    "NK098(nye)013:258": "'di la bya byed med pas de la rten mi 'cha' //de'i phyir na rtog pa gnyis bral phyir //",
    "NK098(nye)013:259": "nam mkha'i lus med nam mkha'i sems dang bral //",
    "NK098(nye)013:260": "mkha' 'dra'i chos nyid gzhi med dmigs pa med //",
    "NK098(nye)013:261": "bsam pa kun bral kun mkhyen de ngo bo //",
    "NK098(nye)013:262": "nam mkha'i bsgom pas thob med 'bras bu'i phyir //",
    "NK098(nye)013:263": "nam mkha'i rgyal po ye shes chos kyi sku //",
    "NK098(nye)013:264": "mkha' gsal bdag nyid ma 'dres yongs rdzogs sku //",
    "NK098(nye)013:265": "chos nyid bsam du med pas nam mkha' che //",
    "NK098(nye)013:266": "mkha' la mkha' yis bsam med ji bzhin pas //",
    "NK098(nye)013:267": "nam mkha' bsam pa de dag kun dang bral //",
    "NK098(nye)013:268": "rang rig mkha' la rig pas bsam dang bral //",
    "NK098(nye)013:269": "de la rang bzhin gnas pa'i mthur ldan pas //",
    "NK098(nye)013:270": "bsam du med pas nam mkha' de nyid 'byung //",
    "NK098(nye)013:271": "de nyid yon tan lhun grub kun dngos phyir //",
    "NK098(nye)013:272": "bsam pa med pas ma bsgul rnyog sangs ltar //",
    "NK098(nye)013:273": "yon tan rnam grangs dang bas rang nyid 'char //",
    "NK098(nye)013:274": "thob pa med pa'ang 'dod pa'i rlom sems bral //",
    "NK098(nye)013:275": "rang don chen por nam ka de nyid 'byung //",
    "NK098(nye)013:276": "grol nas grol ba'i lam yang ston //",
    "NK098(nye)013:277": "spros pa med dang yod pa kun bral chub pa yi //",
    "NK098(nye)013:278": "don mchog ngang gsal mi g.yo sems chen po //",
    "NK098(nye)013:279": "ma nor dgongs pa'i yang tig man ngag 'grel //",
    "NK098(nye)013:280": "rdo rje gzong phugs ma 'ongs spyan gyur cig //",
    "NK098(nye)013:281": "a tsar+ya gsal ba rgyal //",
    "NK098(nye)013:282": "tig 'grel rdzogs so //",
    "NK098(nye)013:283": "yang dbang gter gyis mdzad /"
}