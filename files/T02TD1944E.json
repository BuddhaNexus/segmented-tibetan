{
    "T02TD1944E:70a-0": "@70a # // rgya gar skad du /",
    "T02TD1944E:70a-1": "karma badzra ni goo r'i s'a dha nam n'a ma /",
    "T02TD1944E:70a-2": "bos skad du /",
    "T02TD1944E:70a-3": "las kyi rdo rje goo r'i'i sgrub thabs zhes bya ba /",
    "T02TD1944E:70a-4": "dpal rdo rje sems dpa' la phyag 'tshal lo //",
    "T02TD1944E:70a-5": "btang snyoms rnam par dag pa phyag rgya che //",
    "T02TD1944E:70a-6": "ye shes pha rol phyin ma la phyag 'tshal //",
    "T02TD1944E:70a-7": "brtson 'grus thogs pa med pas sems can don //",
    "T02TD1944E:70a-8": "'grub phyir goo r'i'i sgrub thabs bshad par bya //",
    "T02TD1944E:70a-9": "khrus dang rgyan dang gos dang byug pa rnams //",
    "T02TD1944E:70a-10": "phyi nang rnam par dag pa shes par bya //",
    "T02TD1944E:70a-11": "rang gi rnal 'byor dam pa mchod nas kyang //",
    "T02TD1944E:70a-12": "bde ba'i 'khor lo bdag la gzhug par bya //",
    "T02TD1944E:70a-13": "tshad med bzhi la rnal 'byor sems gnas nas //",
    "T02TD1944E:70a-14": "chos kun snying po 'od nyid gsal bar bsgom //",
    "T02TD1944E:70a-15": "bdag rgyud sku gsung thugs kyi yi ge ni //",
    "T02TD1944E:70a-16": "ro gcig thig le'i ngo bo gyur ba las //",
    "T02TD1944E:70a-17": "chad pa nyi ma'i steng gi rdo rje nyid //",
    "T02TD1944E:70a-18": "'phros pas srung ba'i 'khor lo gsal bar bya //",
    "T02TD1944E:70a-19": "padma zla ba'i steng du ru dag las //",
    "T02TD1944E:70a-20": "gyur pas autpala ral gri ljang mdog gi //",
    "T02TD1944E:70a-21": "dkyil nas 'phros shing 'dus nas nga rgyal bya //",
    "T02TD1944E:70a-22": "aom badzra goo ri sva bh'a wa a'atma ko&amp; ham /",
    "T02TD1944E:70a-23": "gyur pa'i sku ni ma rgad ljang mdog ste //",
    "T02TD1944E:70a-24": "g-yas dang g-yon pa'i zhal ni dkar dang dmar //",
    "T02TD1944E:70a-25": "gri gug ral gri 'khor lo thod pa dang //",
    "T02TD1944E:70a-26": "rin chen chu skyes rnams kyis mdzes pa'i phyag / dbu skra gyen 'greng thod pa lngas brgyan cing //",
    "T02TD1944E:70a-27": "tshangs pa brgya byin mgo bo lnga bcus dbyangs //",
    "T02TD1944E:70a-28": "klu dang margad rus pa'i rgyan 'jigs pas //",
    "T02TD1944E:70a-29": "stag lpags bsnams pa'i zhabs ni g-yas brkyang ste //",
    "T02TD1944E:70a-30": "gzi brjid me yi dkyil na cher 'bar ba'i //",
    "T02TD1944E:70a-31": "sku gsung thugs dang spyan sogs byin brlabs la //",
    "T02TD1944E:70a-32": "yi ge mtshan ma sku ni gang 'dod brtsam //",
    "T02TD1944E:70a-33": "snying ga'i sa bon 'phros pas 'khor lo bzang //",
    "T02TD1944E:70a-34": "gsol btab rig pa'i skyes bu mi bskyod pa //",
    "T02TD1944E:70a-35": "rjes su mthun pa'i lha ni spyan drangs nas //",
    "T02TD1944E:70a-36": "mchod bstod mnyes par byas nas rang la thim //",
    "T02TD1944E:70a-37": "mchod pa'i rnam grangs nam mkha' rgyas gang ba //",
    "T02TD1944E:70a-38": "bha ga'i rnam 'phrul dag gis ci bder mchod //",
    "T02TD1944E:70a-39": "sngags pa rdo rje dril bur ldan pa yis //",
    "T02TD1944E:70b-0": "snyan @70b pa'i glu dang ldan pas mchod par bya //",
    "T02TD1944E:70b-1": "rdo rje las ni kun grol ba //",
    "T02TD1944E:70b-2": "phrag dog rdo rje dbyer med sku //",
    "T02TD1944E:70b-3": "thams cad rdo rje btang snyoms 'di //",
    "T02TD1944E:70b-4": "rdo rje las ma phyag 'tshal bstod //",
    "T02TD1944E:70b-5": "yi ge gsum gyis byin gyis brlabs pa'i rdzas //",
    "T02TD1944E:70b-6": "rgyal ba thams cad mchod thams cad mchod bya //",
    "T02TD1944E:70b-7": "sems can thams cad rdo rje'i skur byas nas //",
    "T02TD1944E:70b-8": "sngags kyi 'khor lo ji ltar 'dod pas bzlas //",
    "T02TD1944E:70b-9": "aom badzra ra ti h'um h'um h'um phat phat sv'a h'a /",
    "T02TD1944E:70b-10": "rgyal mtshan can gyi khams su 'o ma sgrub //",
    "T02TD1944E:70b-11": "thabs kyi gzugs las rtag tu dang 'gyur pas //",
    "T02TD1944E:70b-12": "rtag pa'i rgyal po gshin rje gshed nag las //",
    "T02TD1944E:70b-13": "mthong ba'i sgrub thabs bdag gis 'di byas pas //",
    "T02TD1944E:70b-14": "'gro kun spros bral zhi ba la gnas te //",
    "T02TD1944E:70b-15": "sangs rgyas ye shes mngon du rtogs par shog / rdo rje goo r'i'i sgrub thabs zhes bya ba rdzogs so//"
}