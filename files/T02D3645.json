{
    "T02D3645:257b-0": "@257b # // rgya gar skad du /",
    "T02D3645:257b-1": "n'a ge shva r'a r'a dza s'a dha nam /",
    "T02D3645:257b-2": "bod skad du /",
    "T02D3645:257b-3": "klu'i dbang phyug rgyal po'i sgrub thabs /",
    "T02D3645:257b-4": "rje btsun sgrol ma la phyag 'tshal lo //",
    "T02D3645:257b-5": "thog mar gnas khang nyams dga' bar kha gdong dag par byas nas stan bde ba la 'dug ste /",
    "T02D3645:257b-6": "'byung po thams cad tshim par byed pa'i sngags /",
    "T02D3645:257b-7": "aom aa k'a ro mu kham sarba dharm'a n'am a'adya nutpanna tv'at aom a'a:h'um phat sv'a h'a /",
    "T02D3645:257b-8": "zhes brjod la aom a'a:bighn'anta kri ta h'um phat ces",
    "T02D3645:257b-9": "brjod pas phyogs bcu'i bgegs thams cad bsal bar bya'o",
    "T02D3645:257b-10": "// de nas byams pa dang /",
    "T02D3645:257b-11": "snying rje dang /",
    "T02D3645:257b-12": "dga' ba dang /",
    "T02D3645:257b-13": "btang snyoms sngon du song bas nam mkha'i mtha' dang",
    "T02D3645:257b-14": "mnyam pa'i sems can thams cad kyi don du sangs",
    "T02D3645:257b-15": "rgyas thob par 'dod pa'i blos rang gi snying gar",
    "T02D3645:257b-16": "h'um bee d'urya'i mdog lta bu las 'phros pa'i 'od",
    "T02D3645:257b-17": "kyis lus khyab nas rang nyid de bzhin gshegs pa",
    "T02D3645:257b-18": "klu dbang rgyal por gyur par bsams /",
    "T02D3645:257b-19": "de nas snying ga'i h'um las 'od 'phros pas mdun",
    "T02D3645:257b-20": "gyi nam mkha' la bla ma dang sangs rgyas dang",
    "T02D3645:257b-21": "byang chub sems dpa' dpag tu med pa dang /",
    "T02D3645:257b-22": "de bzhin gshegs pa klu dbang rgyal po gtso 'khor",
    "T02D3645:257b-23": "lnga pa mdun gyi nam mkha' la spyan drangs la",
    "T02D3645:257b-24": "/ phyag 'tshal ba sngon du songs bas dngos su bshams pa'i mchod pa rnams kyis mchod la /",
    "T02D3645:257b-25": "yid las byung ba'am /",
    "T02D3645:257b-26": "mchod pa'i rim pa ni 'di yin te /",
    "T02D3645:258a-0": "aom @258a * //",
    "T02D3645:258a-1": "badzra phushpe a'a:h'um zhes brjod pas me tog thogs pa'i lha mo sngon mos nam mkha' khengs pa dang /",
    "T02D3645:258a-2": "aom badzra dh'u pe a'a:h'um zhes brjod pas bdug spos",
    "T02D3645:258a-3": "thogs pa'i lha mo ser mo dpag tu med pa",
    "T02D3645:258a-4": "dang / aom badzra d'i pe a'a:h'um zhes brjod pas",
    "T02D3645:258a-5": "mar me thogs pa'i lha mo dmar mos nam mkha'",
    "T02D3645:258a-6": "dang / khengs pa dang / aom badzra gandhe a'a:h'um",
    "T02D3645:258a-7": "zhes brjod pas dri mchog thogs pa'i lha mo ser",
    "T02D3645:258a-8": "mo dpag tu med pa dang /",
    "T02D3645:258a-9": "aom badzra nee bi dye a'a:h'um zhes brjod pas zhal",
    "T02D3645:258a-10": "zas thogs pa'i lha mo ser skya ma dpag tu",
    "T02D3645:258a-11": "med pas mchod la /",
    "T02D3645:258a-12": "aom sarba bi sho dha p'u dza me gha spha",
    "T02D3645:258a-13": "ra na sa mu dre a'a:h'um zhes pa'i sngags brjod",
    "T02D3645:258a-14": "la / de nyid la rin po che sna tshogs dang /",
    "T02D3645:258a-15": "gdugs dang /",
    "T02D3645:258a-16": "rgyal mtshan dang /",
    "T02D3645:258a-17": "dril bu dang /",
    "T02D3645:258a-18": "ba dan dang /",
    "T02D3645:258a-19": "bla re la sogs pa dang /",
    "T02D3645:258a-20": "'khor los sgyur ba'i rin po che sna bdun gyis mchod par bya'o //",
    "T02D3645:258a-21": "de nas sdig pa bshags pa dang /",
    "T02D3645:258a-22": "rjes su yi rang ba dang /",
    "T02D3645:258a-23": "chos kyi 'khor lo bskor bar bskul ba dang /",
    "T02D3645:258a-24": "mya ngan las mi 'da' bar gsol ba gdab pa dang /",
    "T02D3645:258a-25": "dge ba rdzogs pa'i byang chub tu bsngo ba dang /",
    "T02D3645:258a-26": "byang chub mchog tu sems bskyed pa dang /",
    "T02D3645:258a-27": "lam bstan pa rnams bya'o //",
    "T02D3645:258a-28": "de nas ye shes kyi tshogs bskyed par bya ba'i phyir sngags 'di brjod par bya'o //",
    "T02D3645:258a-29": "aom sva bh'a wa shuddha:sarba dharm'a:svabh'a wa shuddho&amp; ham zhes brjod pas /",
    "T02D3645:258a-30": "chos thams cad spros pa dang bral bar bsams /",
    "T02D3645:258a-31": "de nas stong pa nyid la gnas pas sems can",
    "T02D3645:258a-32": "gyi don mi 'grub pas snying rje chen po'i rang",
    "T02D3645:258a-33": "bzhin gyi pam las padma 'dab ma stong dang ldan",
    "T02D3645:258a-34": "pa yangs shing rgya che bar bsam /",
    "T02D3645:258a-35": "de'i steng du chos thams cad mtha' dang dbus med",
    "T02D3645:258a-36": "par ston par byed ba'i yi ge aa dkar po",
    "T02D3645:258a-37": "'od du zhu ba las zla ba'i dkyil 'khor yangs",
    "T02D3645:258a-38": "shing rgya che bar bsam /",
    "T02D3645:258a-39": "de'i steng du yi ge h'um mi dpogs rin po",
    "T02D3645:258a-40": "che'i mdog lta bu las 'od zer 'phros pas klu",
    "T02D3645:258a-41": "rnams dang sems can gyi las dang nyon mongs pa'i",
    "T02D3645:258a-42": "sdig pa dang sgrib pa thams cad dag nas h'um",
    "T02D3645:258a-43": "skad cig ma gcig la klu'i dbang phyug rgyal po'i",
    "T02D3645:258a-44": "skur gyur par bsam /",
    "T02D3645:258a-45": "de yang sku mdog mi dpog rin po che'i mdog",
    "T02D3645:258a-46": "lta bu sbrul mgo bdun gdengs pa'i rgyab yol can",
    "T02D3645:258a-47": "/ chos gos ngur smrig gsol pa dbu gtsug tor dang ldan pa /",
    "T02D3645:258a-48": "klu thams cad klu'i skye gnas las thar bar byed pa dang /",
    "T02D3645:258b-0": "sems can thams cad @258b ngan 'gro'i skye gnas las thar par byed pa'i phyag rgya dang ldan pa /",
    "T02D3645:258b-1": "bzhin 'dzum pa dang ldan par bsam /",
    "T02D3645:258b-2": "de'i mdun du byang chub sems dpa' sgrib pa thams cad rnam par sel ba sku mdog dkar po /",
    "T02D3645:258b-3": "rin po che'i myu gyu phyag g-yas na bsnams pa /",
    "T02D3645:258b-4": "g-yon na bum pa bsnams pa /",
    "T02D3645:258b-5": "padma dang zla ba'i gdan la bzhugs pa /",
    "T02D3645:258b-6": "bcom ldan 'das la blta ba'o //",
    "T02D3645:258b-7": "g-yas su byang chub sems dpa' byams pa sku mdog",
    "T02D3645:258b-8": "dmar po klu shing gi go lcog me tog dang",
    "T02D3645:258b-9": "bcas pa dang ril ba spyi blugs bsnams pa'o //",
    "T02D3645:258b-10": "rgyab tu byang chub sems dpa' 'jam dpal gzhon nur",
    "T02D3645:258b-11": "gyur pa sku mdog gser btso ma'i kha dog lta",
    "T02D3645:258b-12": "bu autpa la bsnams pa'o //",
    "T02D3645:258b-13": "g-yon du spyan ras gzigs dbang phyug sku mdog dkar po padma bsnams pa /",
    "T02D3645:258b-14": "bcom ldan 'das la blta ba'o //",
    "T02D3645:258b-15": "g-yas phyogs su byang chub sems dpa' dpag tu med pa dang /",
    "T02D3645:258b-16": "g-yon phyogs su dgra bcom pa dpag tu med pa bsam mo //",
    "T02D3645:258b-17": "'og gi phyogs su klu'i tshogs dpag tu med pa",
    "T02D3645:258b-18": "rin po che thogs pa thal mo sbyar ba gyen",
    "T02D3645:258b-19": "du lta ba bsam mo ;",
    "T02D3645:258b-20": "/ de nas ye shes sems dpa' mdun gyi nam mkhar spyan drangs la mchod pa dang /",
    "T02D3645:258b-21": "gsol ba legs par btab la /",
    "T02D3645:258b-22": "dza:h'um bam ho:zhes pa'i yi ge bzhis spyan drangs la /",
    "T02D3645:258b-23": "dgug pa dang /",
    "T02D3645:258b-24": "gzhug pa dang bcing ba dang /",
    "T02D3645:258b-25": "dgyes par byas la snying po 'di brjod par bya'o //",
    "T02D3645:258b-26": "tadya th'a /",
    "T02D3645:258b-27": "aom ta th'a ga to bha ga b'an n'a ga",
    "T02D3645:258b-28": "r'a je shva ra aa dhishth'a na aa dhishthi te",
    "T02D3645:258b-29": "sv'a h'a / 'bum phrag bcu gcig bzlas pas mdze nad thams cad dang /",
    "T02D3645:258b-30": "myong bar nges pa'i las thams cad zad par 'gyur ro //",
    "T02D3645:258b-31": "bum pa gnyis las gcig tu bcom ldan 'das 'khor dang bcas pa'i sku gzugs dang /",
    "T02D3645:258b-32": "rin po che dang /",
    "T02D3645:258b-33": "'bru sna tshogs kyis dgang bar bya'o //",
    "T02D3645:258b-34": "gcig tu klu nor rgyas kyi bu la klu chen",
    "T02D3645:258b-35": "po brgyad kyis bskor ba'i gzugs bcug la rin po",
    "T02D3645:258b-36": "che sna tshogs dang /",
    "T02D3645:258b-37": "klu sman sna tshogs dang /",
    "T02D3645:258b-38": "'bru sna tshogs kyis legs par bkad la /",
    "T02D3645:258b-39": "padma 'dab ma brgyad pa'i dkyil 'khor gnyis kyi khar",
    "T02D3645:258b-40": "bum pa gnyis po bzhag la ba dmar mo gnyis",
    "T02D3645:258b-41": "kyi 'o mas dgang ba dang /",
    "T02D3645:258b-42": "gdugs brgya rtsa brgyad dang /",
    "T02D3645:258b-43": "tshon sna lnga pa'i ba dan brgya rtsa brgyad dang /",
    "T02D3645:258b-44": "aa ka ru nag po'i bdug spos dang /",
    "T02D3645:258b-45": "spos dkar po dang /",
    "T02D3645:258b-46": "bdug pa sna tshogs dang /",
    "T02D3645:258b-47": "me tog dang /",
    "T02D3645:259a-0": "mar me @259a * //",
    "T02D3645:259a-1": "dang ;",
    "T02D3645:259a-2": "lha bshos dang /",
    "T02D3645:259a-3": "rol mo sna tshogs pas mchod par bya'o //",
    "T02D3645:259a-4": "thun mong gi nor rdzas la longs spyod par 'gyur ro //",
    "T02D3645:259a-5": "zhag bdun du snying po rgyun ma chad par bzlas",
    "T02D3645:259a-6": "na dbul ba thams cad dang bral bar 'gyur ro",
    "T02D3645:259a-7": "// sad dang /",
    "T02D3645:259a-8": "ser ba dang /",
    "T02D3645:259a-9": "lce 'bab pa'i 'jigs pa 'byung bar mi 'gyur ro //",
    "T02D3645:259a-10": "bum pa gnyis po yang 'og tu klu'i bum pa",
    "T02D3645:259a-11": "bzhag / steng du bcom ldan 'das kyi bum pa",
    "T02D3645:259a-12": "bzhag nas gnas khang gi shar phyogs su gter du",
    "T02D3645:259a-13": "sbas na phongs pa'i sdug bsngal dang bral bar 'gyur",
    "T02D3645:259a-14": "ro // klu'i gnod pa thams cad dang bral bar 'gyur ro //",
    "T02D3645:259a-15": "khyim de'i skyes pa dang /",
    "T02D3645:259a-16": "bud med thams cad dar bar 'gyur ro //",
    "T02D3645:259a-17": "char dbab pa ni bla gab med pa'i sa phyogs su bya'o //",
    "T02D3645:259a-18": "char bcad pa ni bcom ldan 'das la phul ba'i me tog la sbyin sreg bya'o //",
    "T02D3645:259a-19": "sa'i gter 'byin par 'dod na bcom ldan 'das kyi",
    "T02D3645:259a-20": "sku gzugs kyi spyan sngar rmi lam zhu bar bya'o",
    "T02D3645:259a-21": "// gtor ma gsum byas la gcig ni bcom ldan 'das la dbul bar bya'o //",
    "T02D3645:259a-22": "gnyis pa ni 'jig rten skyong ba rnams la'o //",
    "T02D3645:259a-23": "gsum pa ni klu rnams la sbyin par bya'o //",
    "T02D3645:259a-24": "de nas rdzogs pa'i rim pa ni bla ma'i zhal las shes par bya'o //",
    "T02D3645:259a-25": "de nas gshegs su gsol la /",
    "T02D3645:259a-26": "thun mtshams su de bzhin gshegs pa dgra bcom pa",
    "T02D3645:259a-27": "yang dag par rdzogs pa'i sangs rgyas klu'i dbang phyug",
    "T02D3645:259a-28": "rgyal po'i mtshan nyi shu rtsa re re brjod par",
    "T02D3645:259a-29": "bya'o // de bzhin gshegs pa klu'i dbang phyug rgyal po'i sgrub thabs /",
    "T02D3645:259a-30": "slob dpon bdag nyid chen po klu sgrub kyis mdzad pa rdzogs so /",
    "T02D3645:259a-32": "// / rgya gar gyi mkhan po d'i pam k'a ra shr'i dzny'a na dang /"
}