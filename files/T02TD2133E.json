{
    "T02TD2133E:179a-0": "@179a # // rgya gar skad du /",
    "T02TD2133E:179a-1": "ku la lo k'a n'a tha s'a dha na a'a lo ka n'a ma /",
    "T02TD2133E:179a-2": "bod skad du /",
    "T02TD2133E:179a-3": "rigs kyi 'jig rten mgon po'i sgrub thabs kyi snang ba zhes bya ba /",
    "T02TD2133E:179a-4": "'phags pa spyan ras gzigs dbang phyug thugs rje chen po dang ldan pa la phyag 'tshal lo //",
    "T02TD2133E:179a-5": "ri bo'i mchog la rab tu reg / sngags kyi gzugs kyis rab tu shar //",
    "T02TD2133E:179a-6": "dri med 'od zer snang bar mdzad //",
    "T02TD2133E:179a-7": "rang bdag de nyid 'phro ba yi //",
    "T02TD2133E:179a-8": "ma lus rigs tshogs rnam pa can //",
    "T02TD2133E:179a-9": "srid pa zhi mdzad 'jig rten dbang //",
    "T02TD2133E:179a-10": "nam mkha' yi ni nyi ma ste //",
    "T02TD2133E:179a-11": "'od zer rab dmar rgyal gyur cig / gnyis med snang ba sngags kyi bdag / zab cing rgya che'i tshul dang ldan //",
    "T02TD2133E:179a-12": "rigs dang rigs byung rnam grangs kyis //",
    "T02TD2133E:179a-13": "gdul dka' rnams ni rnam par gdul //",
    "T02TD2133E:179a-14": "gang de'i rjes mchog bdag nyid kyis //",
    "T02TD2133E:179a-15": "rig nas khyab bdag rnams kyis gsal //",
    "T02TD2133E:179a-16": "ma lus sems can tshogs rnams la //",
    "T02TD2133E:179a-17": "rnam par dag pas tshim mdzad pa //",
    "T02TD2133E:179a-18": "sngags chen snying po'i tshul 'dzin pa'i //",
    "T02TD2133E:179a-19": "bla ma de ni rgyal gyur cig / dpal ldan rje btsun bhri rga ras //",
    "T02TD2133E:179a-20": "yang dag bdud rtsi cha rtogs nas //",
    "T02TD2133E:179a-21": "de mkhyen rjes rtogs las byung ba'i //",
    "T02TD2133E:179a-22": "gsung gis yongs su legs par 'gro ;",
    "T02TD2133E:179a-23": "/ dpal ldan 'jig rten rigs dbang sgras //",
    "T02TD2133E:179a-24": "de nyid brgyad cu rtsa lnga mchog / de don rnam 'grel rab tu gsal //",
    "T02TD2133E:179a-25": "de nyid gsum gyi rim pa sbyor //",
    "T02TD2133E:179a-26": "rang gi rjes rtogs snang ba yis //",
    "T02TD2133E:179a-27": "sgrub thabs snang ba bdag gis brjod //",
    "T02TD2133E:179a-28": "dang por padma'i rigs don shes //",
    "T02TD2133E:179a-29": "slob ma'i gang zag rnam par brtag /'jig rten spyod pa rnam spangs shing //",
    "T02TD2133E:179a-30": "sems nyid dag pas mnyam gzhag pa //",
    "T02TD2133E:179a-31": "bla ma dam pa'i man ngag thob //",
    "T02TD2133E:179a-32": "ting 'dzin bde ba phun sum tshogs //",
    "T02TD2133E:179a-33": "shin tu bde ba'i ngo bo nyid //",
    "T02TD2133E:179a-34": "bag chags dang ni chags pa spangs //",
    "T02TD2133E:179a-35": "sngags dang phyag rgya'i sbyor ba shes //",
    "T02TD2133E:179b-0": "brtse ba'i bdud rtsis @179b yongs su gang //",
    "T02TD2133E:179b-1": "de 'dir 'jig rten dbang phyug gis //",
    "T02TD2133E:179b-2": "tshul ldan padma'i rigs las byung //",
    "T02TD2133E:179b-3": "'di yis spobs par ba thob nas //",
    "T02TD2133E:179b-4": "sgrub pa po yis dben pa'i phyogs //",
    "T02TD2133E:179b-5": "'jig rten rigs dbang bdag nyid kyi //",
    "T02TD2133E:179b-6": "mtshungs med sngags ni brtsam par bya //",
    "T02TD2133E:179b-7": "sngon du thugs kar chu skyes dmar //",
    "T02TD2133E:179b-8": "zla ba'i dkyil 'khor dbus su ni //",
    "T02TD2133E:179b-9": "nyid kyi sa bon las byung ba'i //",
    "T02TD2133E:179b-10": "rigs lnga 'od zer rab 'phro bar //",
    "T02TD2133E:179b-11": "bsgom bya de 'od snang ba yis //",
    "T02TD2133E:179b-12": "sku la sogs pa rjes su dran //",
    "T02TD2133E:179b-13": "de nas thugs pa da las byung ba'i //",
    "T02TD2133E:179b-14": "ba spu'i khung nas 'od 'phros pas //",
    "T02TD2133E:179b-15": "'od zer nam mkha'i khams su gnas //",
    "T02TD2133E:179b-16": "mtha' yas rgyal ba rnam blta zhing //",
    "T02TD2133E:179b-17": "bla ma yi dam dkyil 'khor la //",
    "T02TD2133E:179b-18": "de mchod 'od zer lha rnams ni //",
    "T02TD2133E:179b-19": "spro bya de yis kun nas gang //",
    "T02TD2133E:179b-20": "gus pas thal mo sbyar bar bya //",
    "T02TD2133E:179b-21": "dkon mchog gsum la bdag sogs pa zhes //",
    "T02TD2133E:179b-22": "tshigs bcad dam pa lan gsum brjod //",
    "T02TD2133E:179b-23": "de nas sems can la phan byams //",
    "T02TD2133E:179b-24": "gzhan don nges dga' snying rje dang //",
    "T02TD2133E:179b-25": "'gro rnams bde phyir dga' ba dang //",
    "T02TD2133E:179b-26": "'gro ba'i skyon la btang snyoms bsten //",
    "T02TD2133E:179b-27": "rang nyid phyi nas 'di kun la //",
    "T02TD2133E:179b-28": "mkhas pas bsam par mi bya'o //",
    "T02TD2133E:179b-29": "phyi rol du ni de mi 'thob //",
    "T02TD2133E:179b-30": "sad dang rmi lam nyams myong las //",
    "T02TD2133E:179b-31": "bag chags sa bon 'ba' zhig gis //",
    "T02TD2133E:179b-32": "'du byed khams gsum 'gro bar byed //",
    "T02TD2133E:179b-33": "so sor snang ba rnam spang ni //",
    "T02TD2133E:179b-34": "sems la de bzhin gsal ba min //",
    "T02TD2133E:179b-35": "de phyir bden med gyur pa yis //",
    "T02TD2133E:179b-36": "'gro ba 'di rnams rang bzhin med //",
    "T02TD2133E:179b-37": "srid gsum gnas kyi sgrib kun las //",
    "T02TD2133E:179b-38": "nges par grol bar bsgom par bya //",
    "T02TD2133E:179b-39": "nyi mas mun pa nges bcom ltar //",
    "T02TD2133E:179b-40": "dri med nang du rnam par blta //",
    "T02TD2133E:179b-41": "byang chub sems ni gsal byas nas //",
    "T02TD2133E:179b-42": "byang chub sku ni rab tu 'thob //",
    "T02TD2133E:179b-43": "ma rig las skyes nga rgyal dang //",
    "T02TD2133E:179b-44": "de skyes phung po de bdag nyid //",
    "T02TD2133E:179b-45": "yang dag spyad par bya ba'i phyir //",
    "T02TD2133E:179b-46": "gang la sngags ni brjod par bya //",
    "T02TD2133E:179b-47": "mtshams sbyor lung bstan las gsungs pa'i /",
    "T02TD2133E:179b-48": "rigs drug pa yi rang bzhin nyid//",
    "T02TD2133E:179b-49": "tshig drug ba yi sngags 'di yis //",
    "T02TD2133E:179b-50": "de ni bri bar shes bya ste //",
    "T02TD2133E:179b-51": "dang po 'di la aom zhes gcig / stong pa nyid ni gnyis pa ste //",
    "T02TD2133E:179b-52": "gsum pa ye shes zhes gsungs te //",
    "T02TD2133E:179b-53": "bzhi pa la ni rdo rje zhes //",
    "T02TD2133E:179b-54": "lnga pa rang bzhin nyid du bshad //",
    "T02TD2133E:179b-55": "drug pa nga rgyal nyid du brjod //",
    "T02TD2133E:179b-56": "de nas bag chags sa bon las //",
    "T02TD2133E:180a-0": "@180a * // sangs rgyas nyid kyi 'bras bur sgrub //",
    "T02TD2133E:180a-1": "sngags pas gnyis med yid de yis //",
    "T02TD2133E:180a-2": "khams gsum po ni rtogs par bya //",
    "T02TD2133E:180a-3": "sgyu ma'i sprul pa dpag med rnams //",
    "T02TD2133E:180a-4": "phyi rol du ni dmigs par bya //",
    "T02TD2133E:180a-5": "pa da nyi'i dkyil 'khor sa bon las //",
    "T02TD2133E:180a-6": "skyes shing khro bo'i 'od zer 'gyed //",
    "T02TD2133E:180a-7": "bgegs la bsgo zhing de nas ni //",
    "T02TD2133E:180a-8": "de yi dbus la rdo rje'i gur //",
    "T02TD2133E:180a-9": "nam mkha'i dbyings su shin tu dkar //",
    "T02TD2133E:180a-10": "steng du sa bon las skyes pa'i //",
    "T02TD2133E:180a-11": "chu skyes dmar po'i za 'bru bzhin //",
    "T02TD2133E:180a-12": "brtse bas chags shing 'od dmar gsal //",
    "T02TD2133E:180a-13": "rigs kyi 'jig rten dbang phyug bdag / hr'im gi sa bon 'od lcags kyus //",
    "T02TD2133E:180a-14": "rang nyid bsgom zhing bsam par bya //",
    "T02TD2133E:180a-15": "bsam gtan rang bzhin yang dag ldan //",
    "T02TD2133E:180a-16": "skad cig nyid kyis rdzogs byang chub //",
    "T02TD2133E:180a-17": "gzugs las zhal ni gcig gyur pa //",
    "T02TD2133E:180a-18": "rdo rje gsum gyi thabs thob phyir //",
    "T02TD2133E:180a-19": "de nyid gsum dang yang dag ldan //",
    "T02TD2133E:180a-20": "'gro ba gsum zad snying ga mig / sngags gsum sa bon dgod par bya//",
    "T02TD2133E:180a-21": "gang las spyan ni gsum gyur pa //",
    "T02TD2133E:180a-22": "'od dpag med kyis dbu brgyan pa //",
    "T02TD2133E:180a-23": "zhi ba la sogs las mdzad cing //",
    "T02TD2133E:180a-24": "rol pa las ni lha yi mchog / bdud bzhi'i sbyor rgya yis gdab / grol ba nor bu'i dpal gyis 'khyud //",
    "T02TD2133E:180a-25": "mu tig nor bus rnam par brgyan //",
    "T02TD2133E:180a-26": "rdzogs pa'i byang chub brtan pa thob//",
    "T02TD2133E:180a-27": "brkyad //",
    "T02TD2133E:180a-28": "gdug pa 'gugs phyir phyag g-yas na //",
    "T02TD2133E:180a-29": "padma lcags kyu gyen du 'phyar //",
    "T02TD2133E:180a-30": "padma'i phyag dang zhags pas mtshan //",
    "T02TD2133E:180a-31": "phyag rgya gcig sbyor rgya yis gdab //",
    "T02TD2133E:180a-32": "grol ba nor bu'i dpal gyis 'khyud //",
    "T02TD2133E:180a-33": "mu tig nor bus rnam par brgyan //",
    "T02TD2133E:180a-34": "rdzogs pa'i byang chub brtan pa thob //",
    "T02TD2133E:180a-35": "sems dpa'i skyil krung legs par bzhugs //",
    "T02TD2133E:180a-36": "phyag rgya'i padma mnyam sbyor las //",
    "T02TD2133E:180a-37": "'dod lha dang mtshungs gzi brjid dang //",
    "T02TD2133E:180a-38": "sgeg pa'i nyams las skyes pa'i phyir //",
    "T02TD2133E:180a-39": "rnal 'byor ma rnams thugs ni dga' //",
    "T02TD2133E:180a-40": "dngos kun gcig gi gzugs nyid phyir //",
    "T02TD2133E:180a-41": "sna tshogs gzugs kyi sku 'dzin pa ;",
    "T02TD2133E:180a-42": "/ nyon mongs chen po'i dgra 'joms pa'i //",
    "T02TD2133E:180a-43": "dpa' bo'i dbang phyug 'jigs chen po //",
    "T02TD2133E:180a-44": "rnal 'byor ma rnams ye shes chus //",
    "T02TD2133E:180a-45": "dbang bskur de yi steng du gang //",
    "T02TD2133E:180a-46": "snying ga'i sa bon lcags kyu yis //",
    "T02TD2133E:180a-47": "ye shes sems dpa' dgug par bya //",
    "T02TD2133E:180a-48": "de bzhin ye shes gcig gnas pa'i //",
    "T02TD2133E:180b-0": "@180b sngags kyi de nyid rab gsal bya //",
    "T02TD2133E:180b-1": "phung po khams dang skye mched rnams //",
    "T02TD2133E:180b-2": "rang bzhin bral zhing mtshan nyid gcig / zab dang brling ba'i bkod pa rnams //",
    "T02TD2133E:180b-3": "bla ma'i zhal gyis brjod par bya //",
    "T02TD2133E:180b-4": "der gyur mchog gi ngag gzugs rnams //",
    "T02TD2133E:180b-5": "srog gi shing rta steng du 'gro //",
    "T02TD2133E:180b-6": "kun rdzob don gyi bya byed rnams //",
    "T02TD2133E:180b-7": "yi ge'i rnam pa nyid las thob //",
    "T02TD2133E:180b-8": "ha yig mtha' la tsheg drag bcas //",
    "T02TD2133E:180b-9": "ri gcig gzhan ni ha yu dang //",
    "T02TD2133E:180b-10": "rdzas gsum sa bon gsum po ni //",
    "T02TD2133E:180b-11": "brgyad cu lnga las bsdu ba gsungs //",
    "T02TD2133E:180b-12": "bskyed pa'i rim pa 'di yis ni //",
    "T02TD2133E:180b-13": "rang lus lha sku'i bdag nyid do //",
    "T02TD2133E:180b-14": "lha dang sngags dang dbyer med cing ;",
    "T02TD2133E:180b-15": "/ sngags kyi de nyid bsam gtan bya //",
    "T02TD2133E:180b-16": "de yi mtha' la de brda yi //",
    "T02TD2133E:180b-17": "gnas la lha yi sku ru bsgom //",
    "T02TD2133E:180b-18": "bla ma'i man ngag bka' stsal gsungs //",
    "T02TD2133E:180b-19": "bdag gis de nyid rjes su myong //",
    "T02TD2133E:180b-20": "sngags dang phyag rgya'i sku la 'khyud //",
    "T02TD2133E:180b-21": "dang por mtshan nyid de bzhin sgrub //",
    "T02TD2133E:180b-22": "gnyis gsum gzhan dag de spangs nas //",
    "T02TD2133E:180b-23": "bde chen de la kun khyad 'phags //",
    "T02TD2133E:180b-24": "de bzhin lte ba'i pad mthar yang //",
    "T02TD2133E:180b-25": "sku gsung thugs rnams gsal ba yis //",
    "T02TD2133E:180b-26": "gzung dang 'dzin pa'i rtog pa yi //",
    "T02TD2133E:180b-27": "mtshan ma rnams kyis ma mtshan pa //",
    "T02TD2133E:180b-28": "de thob ro gcig nyams myong gnas //",
    "T02TD2133E:180b-29": "snying ga'i 'khor lo'i dbus su 'gro //",
    "T02TD2133E:180b-30": "bsgom bya'i mchog gi pha rol phyin //",
    "T02TD2133E:180b-31": "zla ba khu ba'i 'od rab gsal //",
    "T02TD2133E:180b-32": "de mthar longs spyod rdzogs pa thob //",
    "T02TD2133E:180b-33": "gsal bar thob pa khu ba'i bdag / bde chen gnas su 'gro bar byed //",
    "T02TD2133E:180b-34": "nam mkha'i phyag rgya mchog la brten //",
    "T02TD2133E:180b-35": "lhan cig skyes chen gnas zhi ba'i //",
    "T02TD2133E:180b-36": "rang gi don ni yang dag rig / zag pa kun la rnam par grol //",
    "T02TD2133E:180b-37": "dper na sprin med nam mkha' bzhin //",
    "T02TD2133E:180b-38": "de nas smon lam gdab bya gang //",
    "T02TD2133E:180b-39": "gzhan gyi don du rab tu grags //",
    "T02TD2133E:180b-40": "de yi rang bzhin kun rdzob kyi //",
    "T02TD2133E:180b-41": "sngags kun yid kyis bzlas par bya //",
    "T02TD2133E:180b-42": "bdag med chen po de nyid mchog / phung po'i bud shing yang dag sreg /",
    "T02TD2133E:180b-43": "chags sogs sa bon sbyin sreg bya //",
    "T02TD2133E:180b-44": "phyi rol tshogs kyang sbyor ba las //",
    "T02TD2133E:180b-45": "padma'i phyag rgya nam mkha' yi /",
    "T02TD2133E:180b-47": "// phyag rgya rnam rgyas 'od rab gsal //",
    "T02TD2133E:180b-48": "'jig rten dbang phyug snang ba ni //",
    "T02TD2133E:180b-49": "shes bya spyod lam gtor ma btang //",
    "T02TD2133E:180b-50": "bdag gi de nyid ces bshad pa //",
    "T02TD2133E:181a-0": "bskyed pa'i rim pa sbyor ba @181a * //",
    "T02TD2133E:181a-1": "las ;",
    "T02TD2133E:181a-2": "/ de yi de nyid goms bstan nas //",
    "T02TD2133E:181a-3": "sna tshogs pa yi rkyen ni mthong //",
    "T02TD2133E:181a-4": "'di ni rigs lnga'i rnam pa yi //",
    "T02TD2133E:181a-5": "mngon rdzogs byang chub bsgom par bya //",
    "T02TD2133E:181a-6": "rig pa nyid du gsungs pa yang //",
    "T02TD2133E:181a-7": "da ni lha yi de nyid brjod //",
    "T02TD2133E:181a-8": "rin chen chen po'i yon tan khyim //",
    "T02TD2133E:181a-9": "ye shes yid bzhin nor bu gsal //",
    "T02TD2133E:181a-10": "dpal ldan 'jig rten dbang phyug sku //",
    "T02TD2133E:181a-11": "'od zer kha dog rnam lnga brten //",
    "T02TD2133E:181a-12": "zhi ba'i don gsungs byang chub ni //",
    "T02TD2133E:181a-13": "rnam snang dkar po 'od dang ldan //",
    "T02TD2133E:181a-14": "bdag nyid gsung pa rang bzhin med //",
    "T02TD2133E:181a-15": "gti mug chen po'i rigs kyi bdag / dbang dgug dag la dmar po ste //",
    "T02TD2133E:181a-16": "'od dpag med dang mtshungs pa'i 'od //",
    "T02TD2133E:181a-17": "sems can drang phyir snying rje can //",
    "T02TD2133E:181a-18": "'dod chags chen po'i rigs kyi bdag / sngo ser dmar ba zhe sdang ste //",
    "T02TD2133E:181a-19": "don yod grub pa dang mtshungs 'bar /",
    "T02TD2133E:181a-20": "bdag gis de nyid byas nas ni //",
    "T02TD2133E:181a-21": "rnam par zhe sdang skye bo 'gugs //",
    "T02TD2133E:181a-22": "sems can don phyir rgya chen nyid //",
    "T02TD2133E:181a-23": "phrag dog chen po'i rigs kyi bdag / bdud dgra 'joms pa nag po ste //",
    "T02TD2133E:181a-24": "mi bskyod pa ni nam mkhar gnas //",
    "T02TD2133E:181a-25": "'khor ba'i rtsa don spro ba yi //",
    "T02TD2133E:181a-26": "zhe sdang chen po'i rigs bdag nyid //",
    "T02TD2133E:181a-27": "mtho ris la sogs rengs byed ser //",
    "T02TD2133E:181a-28": "rin chen 'byung ldan dang mtshungs so //",
    "T02TD2133E:181a-29": "phyag rgya rnams brten gzhan don gyis //",
    "T02TD2133E:181a-30": "nga rgyal chen po'i rigs kyi bdag / de bzhin khyod kyis dga' ba che //",
    "T02TD2133E:181a-31": "ye shes lnga yi rnam dbye'o //",
    "T02TD2133E:181a-32": "de ni dag pa'i gzhi la bri //",
    "T02TD2133E:181a-33": "rigs dang kha dog nyams dang ldan //",
    "T02TD2133E:181a-34": "phyag mdog dbu rgyan phun sum tshogs //",
    "T02TD2133E:181a-35": "sngon bzhin mtshan ma bsten la brten //",
    "T02TD2133E:181a-36": "rigs kyi 'jig rten dbang phyug bdag //",
    "T02TD2133E:181a-37": "gang gi las kun 'di yis so //",
    "T02TD2133E:181a-38": "brgyad cu lnga gsal khri shing 'bras //",
    "T02TD2133E:181a-39": "rnal 'byor dbang phyug rnams kyi spyod /",
    "T02TD2133E:181a-40": "de phyir gcig tu bsam gtan dga' //",
    "T02TD2133E:181a-41": "rnal 'byor rol pas kun du chags //",
    "T02TD2133E:181a-42": "bla mar gus pa'i khur gyis bkur //",
    "T02TD2133E:181a-43": "de shes de bzhin rab gsal bya //",
    "T02TD2133E:181a-44": "bla ma dang ni slob ma dag / gzhan du dam tshig nyams par 'gyur //",
    "T02TD2133E:181a-45": "'di ni ma hi ma zhes pa'i //",
    "T02TD2133E:181a-46": "bsgom pa goms pa'i gsung gis bris //",
    "T02TD2133E:181a-47": "'dir bsdus mdzes par gyur pa yis //",
    "T02TD2133E:181a-48": "bla ma las 'ongs thob pa yis //",
    "T02TD2133E:181a-49": "rgyal ba'i tshul gyis rigs de nyid //",
    "T02TD2133E:181b-0": "rang gis rjes myong gcig tu @181b rigs //",
    "T02TD2133E:181b-1": "'jig rten mtha' dag de yis ni //",
    "T02TD2133E:181b-2": "rdzogs pa'i byang chub mchog thob shog / dpal ldan rje btsun rigs kyi 'jig rten mgon po'i sgrub thabs kyi snang ba rje btsun ma hi mas mdzad pa rdzogs so /",
    "T02TD2133E:181b-4": "// / rgya gar gyi mkhan po dharma dhar dang /",
    "T02TD2133E:181b-5": "yar lungs pa grags pa rgyal mtshan gyis dpal ldan sa skya'i gtsug lag khang du bsgyur ba'o//"
}