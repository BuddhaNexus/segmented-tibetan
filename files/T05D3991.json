{
    "T05D3991:71b-0": "@71b # // 'phags pa ga ya mgo'i ri zhes bya ba'i mdo'i rnam par bshad pa /",
    "T05D3991:71b-1": "'jam dpal gzhon nur gyur ba la phyag 'tshal lo //",
    "T05D3991:71b-2": "mdor bsdus pa ni gleng gzhi dang mthun pa'i nyan pa po phun sum tshogs pa dang /",
    "T05D3991:71b-3": "ting nge 'dzin dang /",
    "T05D3991:71b-4": "rtogs pa po rnam par dag pa dang /",
    "T05D3991:71b-5": "brtag par bya ba'i dngos po dang /",
    "T05D3991:71b-6": "bzhengs pa dang /",
    "T05D3991:71b-7": "bstan pa dang /",
    "T05D3991:71b-8": "byang chub sems dpa'i yon tan gyi mthu dang /",
    "T05D3991:71b-9": "spyod pa rnam par dbye ba'o //",
    "T05D3991:71b-10": "spyod pa rnam par dbye ba de yang bsdu ba",
    "T05D3991:71b-11": "rnam pa gnyis kyis bsdus par rig par bya ste",
    "T05D3991:71b-12": "/ rgyus bsdus pa dang /",
    "T05D3991:71b-13": "'bras bus bsdus pa'o //",
    "T05D3991:71b-14": "de la gleng gzhi ni sangs rgyas du ma bzhugs bzhugs pa'i phyir te /",
    "T05D3991:71b-15": "yul der 'dus pa de brjod pas chos kyi rnam",
    "T05D3991:71b-16": "grangs 'di yang sangs rgyas du mas yongs su bzung",
    "T05D3991:71b-17": "bar bstan pa'i phyir ro //",
    "T05D3991:71b-18": "mthun pa'i nyan pa po phun sum tshogs pa ni mi slob pa dang /",
    "T05D3991:71b-19": "slob pas bsdus par rig par bya'o //",
    "T05D3991:71b-20": "de la mi slob pa ni rnam pa brgyad kyis rig par bya ste /",
    "T05D3991:71b-21": "lhag mthong gi bya ba shin tu rdzogs pa'i phyir bya ba rdzogs pa dang /",
    "T05D3991:71b-22": "ting nge 'dzin gyi sgrib pa spangs pa'i phyir bya ba zin pa dang /",
    "T05D3991:71b-23": "khur blangs pa bor ba ste /",
    "T05D3991:71b-24": "khur de yang nye bar len pa'i phung po lnga po dag go //",
    "T05D3991:72a-0": "mya ngan las 'das pa mngon sum @72a * //",
    "T05D3991:72a-1": "du byed pa dang /",
    "T05D3991:72a-2": "khams gsum nas byung ba dang /",
    "T05D3991:72a-3": "ma nor ba'i gdams ngag bsgoms te de la gnas nas nyon mongs pa shin tu spangs pa dang /",
    "T05D3991:72a-4": "rdzu 'phrul gyi rkang pa shin tu bsgoms pa dang /",
    "T05D3991:72a-5": "dad pas byin pa yongs su spyod pa'i 'os su gyur pas so //",
    "T05D3991:72a-6": "rnam pa gnyis kyis slob par rig par bya ste /",
    "T05D3991:72a-7": "bslab pa ma rdzogs pa dang /",
    "T05D3991:72a-8": "ji ltar 'dod pa'i don yongs su ma rdzogs pas so //",
    "T05D3991:72a-9": "de la ting nge 'dzin ni brtag par bya ba'i dngos po ste /",
    "T05D3991:72a-10": "rtog ge'i yul ma yin par kun tu bstan pa'i phyir ro //",
    "T05D3991:72a-11": "don gyi skabs 'dir ni bcom ldan 'das kyi ting",
    "T05D3991:72a-12": "nge 'dzin nyan thos dang rang sangs rgyas dang thun",
    "T05D3991:72a-13": "mong ma yin par rig par bya'o //",
    "T05D3991:72a-14": "'dis ni don 'di de dag gi yul yang yin par yongs su bstan par 'gyur ro //",
    "T05D3991:72a-15": "de la rtog pa po rnam par dag pa ni byang chub brnyes par bstan te /",
    "T05D3991:72a-16": "byang chub brnyes pa de yang nyan thos dang rang",
    "T05D3991:72a-17": "sangs rgyas rnams las ye shes thugs su chud par",
    "T05D3991:72a-18": "byed brag tu gyur ro //",
    "T05D3991:72a-19": "ye shes thugs su chud pa de yang rnam pa bcu bdun gyis rig par bya ste /",
    "T05D3991:72a-20": "dam bcas pa nyams su lon pa dang /",
    "T05D3991:72a-21": "khur blangs pa bor ba ste khur gyi don ni snga ma bzhin no //",
    "T05D3991:72a-22": "nyon mongs pa'i sgrib ba shin tu spangs pha dang /",
    "T05D3991:72a-23": "shes bya'i sgrib pa shin tu spangs pa dang /",
    "T05D3991:72a-24": "chos thams cad yang dag pa ji lta ba bzhin du mngon sum du byas pa dang /",
    "T05D3991:72a-25": "lta ba thams cad kyi zug rdu bton pa dang /",
    "T05D3991:72a-26": "smon lam dang bral ba dang /",
    "T05D3991:72a-27": "'jig rten las 'das pa'i ye shes rab yang dag par bsgrubs pa dang /",
    "T05D3991:72a-28": "chos kyi 'khor lo rab tu bskor ba dang /",
    "T05D3991:72a-29": "bdag med pa'i sgra bsgrags pa dang /",
    "T05D3991:72a-30": "phyir rgol ba shin tu tshar bcad pa dang /",
    "T05D3991:72a-31": "rkyen kun tu sbyor ba mi 'byung ba dang /",
    "T05D3991:72a-32": "'jig rten pa dang 'jig rten las 'das pa'i chos yang dag par bshad pa dang /",
    "T05D3991:72a-33": "phyin ci log pa mngon par zhen pa spangs pa dang /",
    "T05D3991:72a-34": "'phags pa'i lam yan lag brgyad pa'i rjes su mthun pa dang /",
    "T05D3991:72a-35": "mu stegs can zhing ngan pa rnam par bzlog pa dang /",
    "T05D3991:72a-36": "bsod nams kyi zhing dkon mchog gsum kun tu bstan pas so //",
    "T05D3991:72a-37": "de la brtag par bya ba'i dngos po ni gang gis gang zhig ji ltar khong du chud pa'o //",
    "T05D3991:72a-38": "de dag ni kun tu brtags pa yin pas dus",
    "T05D3991:72b-0": "gsum du yang rang @72b bzhin med par rig par",
    "T05D3991:72b-1": "bya'o // de la lus dang sems kyi khong du",
    "T05D3991:72b-2": "chud par mi rigs pa'i tshul du gzhag pas byis",
    "T05D3991:72b-3": "pas rdzas su yod par btags pa gzhan yang mi",
    "T05D3991:72b-4": "srid par bstan to //",
    "T05D3991:72b-5": "de la lus kyis mi rigs pa'i tshul ni rnam pa brgyad kyis rig par bya ste /",
    "T05D3991:72b-6": "spyod pa med pa dang /",
    "T05D3991:72b-7": "kun tu brtags pa las byung ba dang /",
    "T05D3991:72b-8": "'du shes med pa dang /",
    "T05D3991:72b-9": "rkyen rnams tshogs pa las byung ba dang /",
    "T05D3991:72b-10": "mi gtsang ba dang /",
    "T05D3991:72b-11": "ther zug ma yin pa dang /",
    "T05D3991:72b-12": "rang bzhin gyis bsgrims te yongs su bskyang dgos pa dang /",
    "T05D3991:72b-13": "'jig pa'i dang tshul can gyis so //",
    "T05D3991:72b-14": "sems kyi khong du chud par mi rigs pa'i tshul ni rnam pa drug gis rig par bya ste /",
    "T05D3991:72b-15": "log par snang bas byis pa'i skye bo rmongs par",
    "T05D3991:72b-16": "byed pa dang dge ba dang mi dge ba'i rkyen",
    "T05D3991:72b-17": "las byung ba dang /",
    "T05D3991:72b-18": "mi gnas pa dang /",
    "T05D3991:72b-19": "kun brtags pa'i mtshan nyid mi dmigs pa dang /",
    "T05D3991:72b-20": "rang bzhin gyis stong pa dang /",
    "T05D3991:72b-21": "ring du song bas so//",
    "T05D3991:72b-22": "de la khong du chud par bya ba'i don ni",
    "T05D3991:72b-23": "ming dang tha snyad tsam du zad pas kun brtags",
    "T05D3991:72b-24": "pa'i rang bzhin med par rig par bya'o //",
    "T05D3991:72b-25": "tha snyad tsam de yang rnam pa nyi shu rtsa gnyis kyis rig par bya ste /",
    "T05D3991:72b-26": "dngos po med pa dang /",
    "T05D3991:72b-27": "rtog ge'i yul las shin tu 'das pa dang /",
    "T05D3991:72b-28": "chos rang bzhin gyi stong pa dang ;",
    "T05D3991:72b-29": "mtshan ma med pa dang /",
    "T05D3991:72b-30": "byis pa'i yul las shin tu 'das pa dang /",
    "T05D3991:72b-31": "rnam par shes pa'i yul las shin tu 'das pa dang /",
    "T05D3991:72b-32": "gnas med pa dang /",
    "T05D3991:72b-33": "ma skyes ma 'gags pa dang /",
    "T05D3991:72b-34": "tha snyad thams cad las shin tu 'das pa dang /",
    "T05D3991:72b-35": "dge ba dang mi dge ba mngon par 'du byed pa'i las mi dmigs pa dang /",
    "T05D3991:72b-36": "lta ba po dang bral ba dang /",
    "T05D3991:72b-37": "rna ba'i rnam par shes pa'i spyod yul las yang dag par 'das pa dang /",
    "T05D3991:72b-38": "yid kyi rnam par shes pa'i spyod yul las yang dag par 'das pa dang /",
    "T05D3991:72b-39": "rten med pa dang /",
    "T05D3991:72b-40": "nam mkha' lta bu dang /",
    "T05D3991:72b-41": "'dus ma byas pa dang /",
    "T05D3991:72b-42": "skabs med pa dang /",
    "T05D3991:72b-43": "nyi tshe'i shes pa las shin tu 'das pa dang /",
    "T05D3991:72b-44": "tshad med pa dang /",
    "T05D3991:72b-45": "gzhan dag la bstan du med pa dang /",
    "T05D3991:72b-46": "so so rang gis rig pa dang /",
    "T05D3991:72b-47": "snang ba med pa dang /",
    "T05D3991:72b-48": "brjod du med pas so //",
    "T05D3991:72b-49": "da ni ji ltar khong du chud pa de yang ming dang /",
    "T05D3991:72b-50": "btags pa dang /",
    "T05D3991:72b-51": "brda dang /",
    "T05D3991:73a-0": "tha snyad tsam du zad pas kun brtags @73a * //",
    "T05D3991:73a-1": "pa'i rang bzhin med par rig par bya'o //",
    "T05D3991:73a-2": "ming dang /",
    "T05D3991:73a-3": "brda dang /",
    "T05D3991:73a-4": "btags pa dang /",
    "T05D3991:73a-5": "tha snyad tsam de yang rnam pa drug gis yongs su bstan te /",
    "T05D3991:73a-6": "yang dag pa ma yin pa kun brtags pa dang /",
    "T05D3991:73a-7": "gsog dang /",
    "T05D3991:73a-8": "bdag mi dmigs pa dang /",
    "T05D3991:73a-9": "'jig rten pa'i shes rab las shin tu 'das pa dang /",
    "T05D3991:73a-10": "yi ge'i lam las yang dag par 'das pa dang /",
    "T05D3991:73a-11": "ngar 'dzin pa dang nga yir 'dzin pa dang bral bas so //",
    "T05D3991:73a-12": "de ltar na khong du chud pa po gang yin pa dang /",
    "T05D3991:73a-13": "khong du chud par bya ba gang yin pa dang /",
    "T05D3991:73a-14": "rnam pa gang gis khong du chud pa de dag",
    "T05D3991:73a-15": "de ltar yang dag pa'i shes rab kyis yang dag",
    "T05D3991:73a-16": "pa ji lta ba bzhin du mthong /",
    "T05D3991:73a-17": "yongs su shes /",
    "T05D3991:73a-18": "mngon sum du byas pa 'di ni mngon par rdzogs par byang chub ces bya'o //",
    "T05D3991:73a-19": "mngon par rdzogs par byang chub pa de yang 'gyur ba med pa dang /",
    "T05D3991:73a-20": "mi 'gyur ba gnyis kyis rab tu dang ba dang /",
    "T05D3991:73a-21": "rab tu zhi bar yongs su bstan to //",
    "T05D3991:73a-22": "mtshan nyid med pa'i don ni snga ma bzhin no //",
    "T05D3991:73a-23": "ting nge 'dzin gyi bya ba ni yongs su rdzogs",
    "T05D3991:73a-24": "pa la bstan pa'i bya ba ni nye bar gnas",
    "T05D3991:73a-25": "pa'i phyir bzhengs par rig par bya'o //",
    "T05D3991:73a-26": "de la bstan pa ni rnam pa gnyis te /",
    "T05D3991:73a-27": "ting nge 'dzin myongs ba'i don 'phags pa 'jam dpal las brtsams te bstan pa dang /",
    "T05D3991:73a-28": "des zhus pa gtan la phab par bstan pa'o //",
    "T05D3991:73a-29": "ci'i phyir 'phags pa 'jam dpal la bka' stsal zhe na /",
    "T05D3991:73a-30": "bstan pa 'di'i ched du des byin gyis brlabs pa'i phyir ro //",
    "T05D3991:73a-31": "ci'i phyir des byin gyis brlabs te 'di bshad ce na /",
    "T05D3991:73a-32": "bshad pa 'di zab pa'i phyir shes rab zab pa nyid kyi dbang du byas so //",
    "T05D3991:73a-33": "ci'i phyir 'phags pa 'jam dpal gyis zhus she na /",
    "T05D3991:73a-34": "de nyid la bka' stsal pas de nyid kyis zhus par rigs pa'i phyir ro //",
    "T05D3991:73a-35": "zhus pa de yang 'jug pa rnam par dag pa rig par bya'o //",
    "T05D3991:73a-36": "'jug pa rnam par dag pa de yang rnam pa dgus rig par bya ste /",
    "T05D3991:73a-37": "spros pa bor ba dang /",
    "T05D3991:73a-38": "chos su 'dzin pa bor ba dang /",
    "T05D3991:73a-39": "bla gab med pa'i don ni snga ma bzhin dang /",
    "T05D3991:73a-40": "zhi ba dang /",
    "T05D3991:73a-41": "rtag pa dang /",
    "T05D3991:73a-42": "mi rtag par 'dzin pa bor ba dang /",
    "T05D3991:73a-43": "lam la skur pa 'debs pa bor ba dang /",
    "T05D3991:73a-44": "skur ba dang /",
    "T05D3991:73a-45": "sgro btags pa rnam par spangs pa dang /",
    "T05D3991:73a-46": "chos thams cad la tshul gcig tu 'jug pa dang /",
    "T05D3991:73b-0": "shes @73b rab kyi pha rol tu phyin pa bsgom pa dang /",
    "T05D3991:73b-1": "khams gsum pa la yang dag par 'das pa la",
    "T05D3991:73b-2": "sogs pa tshig bzhi'i don rnam par dbye pa ni",
    "T05D3991:73b-3": "snga ma bzhin no //",
    "T05D3991:73b-4": "de la byang chub sems dpa'i yon tan gyi mthu ni rnam pa gnyis kyis rig par bya ste /",
    "T05D3991:73b-5": "ji ltar 'dod pa'i don yongs su rdzogs pa dang /",
    "T05D3991:73b-6": "spobs pa thogs pa med pa'o //",
    "T05D3991:73b-7": "ji ltar 'dod pa'i don yongs su rdzogs pa de",
    "T05D3991:73b-8": "yang gong nas gong du rnam pa bcu bzhis mngon",
    "T05D3991:73b-9": "par bsgrub par rig par bya ste /",
    "T05D3991:73b-10": "bcu bzhi gang zhe na /",
    "T05D3991:73b-11": "gdams ngag mi brjed pa dang /",
    "T05D3991:73b-12": "legs par bzung ba'i gdams dag 'dus byas la nye bar rtog pa dang /",
    "T05D3991:73b-13": "de la yang nyes par lta ba dang /",
    "T05D3991:73b-14": "nyes pa de dag dang mi bsten pa dang /",
    "T05D3991:73b-15": "dge ba'i las yang dag par 'dzin pa dang /",
    "T05D3991:73b-16": "lus dang ngag dang yid kyi las rnam par dag pa dang /",
    "T05D3991:73b-17": "tshul khrims yongs su dag pa dang /",
    "T05D3991:73b-18": "sems can gyi don dang mthun pa dang /",
    "T05D3991:73b-19": "tshogs yongs su rdzogs pa dang /",
    "T05D3991:73b-20": "yongs su mi skyo ba dang /",
    "T05D3991:73b-21": "las kyi 'bras bu rnam par dag pa dang /",
    "T05D3991:73b-22": "sbyor ba rnam par dag pa dang /",
    "T05D3991:73b-23": "sems can gyi don rnam par dag pa dang /",
    "T05D3991:73b-24": "gzhan gyis mi bkri ba rnam par dag pas so //",
    "T05D3991:73b-25": "spobs pa thogs pa med pa ni sa bcus bsdus",
    "T05D3991:73b-26": "pa'i sems bskyed pa rnam pa bzhis rab tu dbye",
    "T05D3991:73b-27": "bas bstan par rig par bya'o //",
    "T05D3991:73b-28": "rab tu dbye ba bstan pa de yang bzhi pa rnam pa bcu gnyis kyis yongs su bstan te /",
    "T05D3991:73b-29": "rnam pa bcu gnyis gang zhe na /",
    "T05D3991:73b-30": "gong nas gong du rgyu chud mi za ba dang /",
    "T05D3991:73b-31": "yang rgyu'i rim gyis 'bras bu yongs su dag pa dang /",
    "T05D3991:73b-32": "yang smon lam la brten te sangs rgyas kyi chos thams cad 'dzin pa dang /",
    "T05D3991:73b-33": "tshul khrims dang sdom pa rnam par dag pa dang /",
    "T05D3991:73b-34": "bsgom pa'i lam na shes rab dang thabs kyis chos thams cad la sbyor ba dang /",
    "T05D3991:73b-35": "khur blangs pa mi 'dor ba dang /",
    "T05D3991:73b-36": "yang gong nas gong du mthu rnam par dag pa dang /",
    "T05D3991:73b-37": "yang dbang po rno ba'i phyir byang chub kyi phyogs kyi chos la lhag par dmigs pa dang /",
    "T05D3991:73b-38": "shes rab kyi khyad par gyis spyod pa mtha' yas pa yang dag par sgrub pa dang /",
    "T05D3991:73b-39": "rtsol ba'i yongs su g-yo ba thams cad las shin tu 'das pa dang /",
    "T05D3991:73b-40": "rgyal tshab tu rab tu gnas pa dang /",
    "T05D3991:73b-41": "yang bzhi la lhag par dmigs pa dang /",
    "T05D3991:73b-42": "blos rab tu rnam par 'byed pa dang /",
    "T05D3991:74a-0": "thabs mkhas pas chos @74a * //",
    "T05D3991:74a-1": "thams cad la 'jal ba dang /",
    "T05D3991:74a-2": "ye shes khong du chud pa dang /",
    "T05D3991:74a-3": "yang rang bzhin gyis rus phun sum tshogs pa dang /",
    "T05D3991:74a-4": "'jig rten pa dang /",
    "T05D3991:74a-5": "'jig rten las 'das pa'i thos pa 'dzin pa dang /",
    "T05D3991:74a-6": "spros pa las dben pa dang /",
    "T05D3991:74a-7": "lhun gyis grub par sems can gyi don byed pa dang /",
    "T05D3991:74a-8": "yang mos pas spyod pa na mngon par 'du byed",
    "T05D3991:74a-9": "pa yongs su smin pas sa dang po la lhag",
    "T05D3991:74a-10": "par dmigs pa dang /",
    "T05D3991:74a-11": "ye shes yongs su smin pas sbyor ba las byung ba'i spyod pa la lhag par dmigs pa dang /",
    "T05D3991:74a-12": "bsgom pa yongs su smin pas sangs rgyas kyi chos",
    "T05D3991:74a-13": "ma thob pa rnams la lhag par dmigs pa dang",
    "T05D3991:74a-14": "/ 'bras bu yongs su smin pas ji ltar 'dod",
    "T05D3991:74a-15": "pa bzhin du mngon par rdzogs par rtogs pa dang",
    "T05D3991:74a-16": "/ / yang ma nor bar dge ba bsgom pa'i gnas dang /",
    "T05D3991:74a-17": "ma nor ba'i chos la nges par rtogs pa'i skye gnas dang /",
    "T05D3991:74a-18": "ma nor bar bsgom pa'i gnas dang /",
    "T05D3991:74a-19": "rang gi sems la dbang bsgyur ba dang /",
    "T05D3991:74a-20": "yang dge ba'i rtsa ba mtha' yas pa 'dzin pa dang /",
    "T05D3991:74a-21": "chos mtha' yas pa la nges par rtogs pa dang /",
    "T05D3991:74a-22": "ting nge 'dzin gyi sgo mtha' yas pa'i rjes su 'jug pa dang /",
    "T05D3991:74a-23": "rnam par rol pa mtha' yas pa myong ba dang /",
    "T05D3991:74a-24": "yang nyon mongs pa'i nad kyi gnyen po'i gnas dang /",
    "T05D3991:74a-25": "nyon mongs pa'i nad dang mthun pa'i sman rab tu shes pa dang /",
    "T05D3991:74a-26": "shes nas kyang thabs la gnas te ji ltar mthun pa bzhin du sbyor ba dang /",
    "T05D3991:74a-27": "nyon mongs pa'i nad las gso ba dang /",
    "T05D3991:74a-28": "yang nyan thos dang rang sangs rgyas thams cad zil gyis non pa dang /",
    "T05D3991:74a-29": "de yang bslab pa'i gnas thams cad las khyad par du 'phags pa dang /",
    "T05D3991:74a-30": "bsgom pa khyad par du 'phags pa dang /",
    "T05D3991:74a-31": "bsgoms pa'i 'bras bu khyad par du 'phags pa'o //",
    "T05D3991:74a-32": "chos kyi mnga' bdag mngon sum du bzhugs bzhin du",
    "T05D3991:74a-33": "'phags pa 'jam dpal la yongs su dris pa gang",
    "T05D3991:74a-34": "yin pa de ni byang chub sems dpa'i yon tan",
    "T05D3991:74a-35": "brjod pa'i phyir ro //",
    "T05D3991:74a-36": "de yang ci'i phyir zhe na /",
    "T05D3991:74a-37": "byang chub sems dpa' rnams la khong khro ba'i sems 'byung ba rnams dang ba bskyed pa'i phyir ro //",
    "T05D3991:74a-38": "de la rgyus bsdus pa'i spyod pa'i rnam par dbye",
    "T05D3991:74a-39": "ba ni rgyu rnam par dag pa khyad par du",
    "T05D3991:74a-40": "'phags pas yongs su bstan to //",
    "T05D3991:74b-0": "rgyu rnam par dag @74b pa khyad par du 'phags",
    "T05D3991:74b-1": "pa de yang bstan pa rnam pa bzhis yongs su",
    "T05D3991:74b-2": "brjod de / tshogs dang rnam par dag pa'i lam bstan pa dang /",
    "T05D3991:74b-3": "bsod nams dang ye shes kyi tshogs bstan pa dang /",
    "T05D3991:74b-4": "yang dag pa'i mtha' de khong du chud par bya ba'i thabs bstan pa dang /",
    "T05D3991:74b-5": "rjes su mthun pa'i sgrub pa bstan pas so //",
    "T05D3991:74b-6": "de la tshogs kyi lam bstan pa ni rnam pa brgyad kyis rig par bya ste /",
    "T05D3991:74b-7": "sems can rnam pa tha dad pa yongs su smin par byed pa dang /",
    "T05D3991:74b-8": "de dag gi nyes par spyod pa sna tshogs kyis ji mi snyam pa dang /",
    "T05D3991:74b-9": "dkar po'i chos thams cad yang dag par sdud par byed pa dang /",
    "T05D3991:74b-10": "byang chub kyi phyogs kyi chos la lhag par dmigs pa dang /",
    "T05D3991:74b-11": "mtshan nyid mi 'dra ba dang /",
    "T05D3991:74b-12": "smon lam rnam pa sna tshogs dang /",
    "T05D3991:74b-13": "'dul pa'i sems can ji lta ba bzhin du yongs su shes pa dang /",
    "T05D3991:74b-14": "tshogs rnam pa sna tshogs nye bar sgrub pas so //",
    "T05D3991:74b-15": "rnam par dag pa'i lam bstan pa yang rnam pa brgyad kyis rig par bya ste /",
    "T05D3991:74b-16": "dge ba dang mi dge ba'i chos la spyod pa dang /",
    "T05D3991:74b-17": "rkyen gyis mi lta bar chos thams cad mngon du gtong ba dang /",
    "T05D3991:74b-18": "chags pa thams cad las grol ba dang /",
    "T05D3991:74b-19": "nyid mtshams sbyor ba gcod pa dang /",
    "T05D3991:74b-20": "yang dag pa ji lta ba bzhin du mthong ba dang /",
    "T05D3991:74b-21": "tshul gcig tu yang dag par gzhol ba dang /",
    "T05D3991:74b-22": "byis pas kun tu brtags pa la yang dag pa",
    "T05D3991:74b-23": "ji lta ba bzhin du yongs su rtogs pa dang",
    "T05D3991:74b-24": "/ zhi ba'i dbyings su mngon sum du byed pas so //",
    "T05D3991:74b-25": "de la bsod nams dang ye shes kyi tshogs bstan",
    "T05D3991:74b-26": "pa ni rnam pa gnyis kyis rig par bya ste",
    "T05D3991:74b-27": "/ dge ba'i rtsa ba'i tshogs sna tshogs sgrub pa dang /",
    "T05D3991:74b-28": "yongs su gcod pa ste /",
    "T05D3991:74b-29": "de'i don ni snga ma bzhin no //",
    "T05D3991:74b-30": "yang gnyis te /",
    "T05D3991:74b-31": "khams gsum na spyod pa dang /",
    "T05D3991:74b-32": "khams gsum nas byung ba'o //",
    "T05D3991:74b-33": "yang gnyis te /",
    "T05D3991:74b-34": "zang zing dang bcas pa'i 'bras bu mngon par 'grub pa dang /",
    "T05D3991:74b-35": "zang zing med pa'i 'bras bu mngon par 'grub pa'o //",
    "T05D3991:74b-36": "yang gnyis te ;",
    "T05D3991:74b-37": "rnam par shes pa'i spyod yul yin pas mtha' dmigs pa dang /",
    "T05D3991:74b-38": "rnam par shes pa'i spyod yul las yang dag par 'das pas mtha' mi dmigs pa'o //",
    "T05D3991:74b-39": "yang gnyis te /",
    "T05D3991:74b-40": "'dus byas kyi dbyings yongs su shes pa dang /",
    "T05D3991:74b-41": "'dus ma byas kyi dbyings yongs su shes pa'o //",
    "T05D3991:75a-0": "de la yang @75a * //",
    "T05D3991:75a-1": "dag pa'i mtha' ni rnam pa bzhis bstan te /",
    "T05D3991:75a-2": "mi rtag pa nyid kyis nyes pa yongs su spangs pa dang /",
    "T05D3991:75a-3": "rang gi mtshan nyid kyis gnas pa dang /",
    "T05D3991:75a-4": "rtag tu chos kyi dbyings kyi rang bzhin du gnas pa dang /",
    "T05D3991:75a-5": "dor ba med cing gzhag pa med pas te /",
    "T05D3991:75a-6": "dor ba med cing gzhag pa med pa'i don ni snga ma bzhin no //",
    "T05D3991:75a-7": "de khong du chud par bya ba'i thabs bstan pa ni /",
    "T05D3991:75a-8": "de ma thag tu gsungs pa'i tshig gsum dang /",
    "T05D3991:75a-9": "bcu pa phrag drug gis yongs su ston te /",
    "T05D3991:75a-10": "gang gis ji ltar gang gi don du gang du gnas te khong du chud par byed pa'o //",
    "T05D3991:75a-11": "de la ye shes 'khor dang bcas pas ni khong du chud par byed de /",
    "T05D3991:75a-12": "de yang rnam pa sum cu rtsa gsum gyis bstan par rig par bya ste /",
    "T05D3991:75a-13": "sems rnam par dag pas lam rnam par dag pa dang /",
    "T05D3991:75a-14": "lam rnam par dag pas sems rnam par dag pa dang /",
    "T05D3991:75a-15": "yang dag pa'i mtha' ni lam dang ye shes kyi dmigs pa nyid gcig pu ste /",
    "T05D3991:75a-16": "gnas yin zhing gcig la gcig rten pa dang /",
    "T05D3991:75a-17": "yang dag pa'i mtha'i ye shes la gnas te gnas 'gyur ba dang /",
    "T05D3991:75a-18": "gnas gyur pas ye shes shin tu rnam par dag par 'gyur ba dang /",
    "T05D3991:75a-19": "phan tshun bya ba byas par gnas pa dang /",
    "T05D3991:75a-20": "shes bya'i dngos po yang dag pa ji lta ba bzhin du yongs su shes pa dang /",
    "T05D3991:75a-21": "thog ma med pa'i 'khor dang ldan pa'i sems can",
    "T05D3991:75a-22": "rnams kyi thar pa'i sa bon dang mthun pa yongs",
    "T05D3991:75a-23": "su shes pa dang /",
    "T05D3991:75a-24": "las sna tshogs kyi rnam par smin pa de dang mthun pa yongs su shes pa dang /",
    "T05D3991:75a-25": "bdag la phan pa dang gzhan la phan pa dang mthun par yongs su shes pa dang /",
    "T05D3991:75a-26": "dge ba'i rtsa ba chung du yang tshad med par byed pa dang /",
    "T05D3991:75a-27": "dge ba dang mi dge ba la rnam par dpyod pa dang /",
    "T05D3991:75a-28": "rnam pa sna tshogs kyi 'byung ba yang dag pa",
    "T05D3991:75a-29": "ji lta ba bzhin du yongs su shes pa dang",
    "T05D3991:75a-30": "/ dge ba dang mi dge ba'i chos 'dzud pa dang 'byin pa dang /",
    "T05D3991:75a-31": "dus dang dus ma yin pa la yongs su rtog pa dang /",
    "T05D3991:75a-32": "mtha' gnyis spangs nas nang la brten pa dang /",
    "T05D3991:75a-33": "lus dang ngag dang yid kyis nyes par spyod pa dang bral ba'i phyir brtson 'grus brtsams pa dang /",
    "T05D3991:75a-34": "gzhan dag kyang bslab pa de nyid la 'god pa dang /",
    "T05D3991:75a-35": "bsgom pa la brten na rje su chags pa dang /",
    "T05D3991:75a-36": "khong khro ba bor ba dang /",
    "T05D3991:75b-0": "'khor ma @75b rungs pa ma yin pa gdams pa dang /",
    "T05D3991:75b-1": "ma nor bar thos pa yongs su btsal ba dang /",
    "T05D3991:75b-2": "chos thams cad la dbang sgyur ba dang /",
    "T05D3991:75b-3": "bsam pa dang bag la nyal shes nas ji ltar mthun par chos ston pa dang /",
    "T05D3991:75b-4": "de kho na khong du chud par bya ba dang /",
    "T05D3991:75b-5": "sems la yang dag pa dang yang dag pa ma yin par 'dzin pa rnam par spong ba dang /",
    "T05D3991:75b-6": "byang chub kyi tshogs yongs su rdzogs pa dang /",
    "T05D3991:75b-7": "sems can yong su smin par byed pa dang /",
    "T05D3991:75b-8": "chos rnams kyi 'byung ba dang 'jig pa la yongs su rtog pa dang /",
    "T05D3991:75b-9": "chos thams cad la mkhas pa dang /",
    "T05D3991:75b-10": "mya ngan las 'das pa la 'dod pa med pa dang /",
    "T05D3991:75b-11": "mi 'jigs pa bzhi thob pa dang /",
    "T05D3991:75b-12": "chos thams cad la lhun gyis grub pa'i ye shes thob pa dang /",
    "T05D3991:75b-13": "chos thams cad la the tshom med pa dang /",
    "T05D3991:75b-14": "don dam pa'i tshul la 'jug pas mngon par zhen pa med pa'i don ni snga ma bzhin no //",
    "T05D3991:75b-15": "ji ltar khong du chud par byed pa'i don de",
    "T05D3991:75b-16": "yang rnam pa bcus yongs su bstan par rig par",
    "T05D3991:75b-17": "bya ste / 'phags pa dang 'phags pa ma yin",
    "T05D3991:75b-18": "pa'i 'dus byas dang 'dus ma byas kyi lus la",
    "T05D3991:75b-19": "bya ste / rtog pa dang / yang dag pa",
    "T05D3991:75b-20": "dang yang dag pa ma yin pa'i don la rtog",
    "T05D3991:75b-21": "bya ste / rtog pa dang / pa dang /",
    "T05D3991:75b-22": "kun nas nyon mongs pa dang rnam par byang ba",
    "T05D3991:75b-23": "chung du dang 'bring dang chen po la rtog pa",
    "T05D3991:75b-24": "bya ste / rtog pa dang / pa dang /",
    "T05D3991:75b-25": "dang / dge ba dang mi dge ba'i sred pa",
    "T05D3991:75b-26": "la rtog pa dang /",
    "T05D3991:75b-27": "phyin ci log dang phyin ci ma log pa'i lta ba la rtog pa dang /",
    "T05D3991:75b-28": "sgo sna tshogs nas bsags pa'i dge ba'i rtsa ba la rtog pa dang /",
    "T05D3991:75b-29": "sems can gyi khams mtha' yas pa la rtog pa dang /",
    "T05D3991:75b-30": "mngon par zhen pa med pa'i don ni snga ma bzhin dang /",
    "T05D3991:75b-31": "don dang don ma yin pa dang ldan pa la rtog pa dang /",
    "T05D3991:75b-32": "mos pa tha dad pa'i sems can la byang chub",
    "T05D3991:75b-33": "kyi snying po kun tu ston pa la rtog pas",
    "T05D3991:75b-34": "so // gang gi don du khong du chud par byed pa de yang rnam pa bcus bstan te /",
    "T05D3991:75b-35": "sbyin pa rnam par dag pa dang /",
    "T05D3991:75b-36": "tshul khrims rnam par dag pa dang /",
    "T05D3991:75b-37": "bzod pa rnam par dag pa dang /",
    "T05D3991:75b-38": "brtson 'grus rnam par dag pa dang /",
    "T05D3991:75b-39": "bsam gtan rnam par dag pa dang /",
    "T05D3991:75b-40": "shes rab rnam par dag pa dang /",
    "T05D3991:75b-41": "thabs rnam par dag pa dang /",
    "T05D3991:75b-42": "smon lam rnam pa dag pa dang /",
    "T05D3991:75b-43": "stobs rnam par dag pa dang /",
    "T05D3991:75b-44": "ye shes rnam par dag pas so //",
    "T05D3991:75b-45": "gang du gnas te khong du chud par byed pa",
    "T05D3991:75b-46": "de yang rnam pa bcus bstan par rig par bya",
    "T05D3991:76a-0": "ste / sdom pa rnam pa @76a * //",
    "T05D3991:76a-1": "gsum rnam par dag pa dang /",
    "T05D3991:76a-2": "bdag tu 'dzin pa rnam par spangs pa dang /",
    "T05D3991:76a-3": "smad pa dang ma smad pa yongs su spangs pa dang /",
    "T05D3991:76a-4": "dngos po yod pa dang dngos po med par mngon par zhen pa med pa dang /",
    "T05D3991:76a-5": "mi dmigs pa'i tshul gyis nyan thos dang /",
    "T05D3991:76a-6": "rang sangs rgyas dang byang chub sems dpa'i sa la so sor rtog pa dang /",
    "T05D3991:76a-7": "'dzin pa thams cad dang bral ba dang /",
    "T05D3991:76a-8": "kun rdzob dang don dam pa la mkhas pas phyin ci ma log pa'i lam ston pa dang /",
    "T05D3991:76a-9": "sems can gdul ba'i phyir skye ba thams cad la mi skyo bas so //",
    "T05D3991:76a-10": "rjes su mthun pa'i chos sgrub pa ni mi bslu bas yongs su bstan to //",
    "T05D3991:76a-11": "yang nyan thos dang rang sangs rgyas kyi theg pa mngon sum du byed pa dang /",
    "T05D3991:76a-12": "de dag la 'dod pa med pa'o //",
    "T05D3991:76a-13": "yang bdag nyid lam bzang por zhugs pa dang /",
    "T05D3991:76a-14": "gzhan dag la yang lam de ston pas so //",
    "T05D3991:76a-15": "mos pas spyod pa'i sa la rnam par gnas pa",
    "T05D3991:76a-16": "mngon par 'du byed pa dang bcas pa'i shes pa",
    "T05D3991:76a-17": "dang / bsgom pa'i lam la gnas pa mngon par 'du byed pa med pa'i ye shes kyis so //",
    "T05D3991:76a-18": "yang shes rab dang thabs la mkhas pa dang /",
    "T05D3991:76a-19": "mtshan nyid gcig gi rjes su 'jug pas so //",
    "T05D3991:76a-20": "yang gnyis la kun tu spyod pa yongs su spong ba dang /",
    "T05D3991:76a-21": "dge ba'i chos bsgom pa'i brtson 'grus brtsams pas so //",
    "T05D3991:76a-22": "yang chos thams cad legs par bslab pa dang /",
    "T05D3991:76a-23": "de bzhin nyid khong du chud pa'i bsgom pa la mkhas pas so //",
    "T05D3991:76a-24": "rgyu rnam par dag pa khyad par du 'phags pa",
    "T05D3991:76a-25": "rnam pa 'di bzhis 'bras bu rnam par dag pa",
    "T05D3991:76a-26": "khyad par du 'phags par khong du chud par bya",
    "T05D3991:76a-27": "ste / de ni de bzhin gshegs pa rnams kyi",
    "T05D3991:76a-28": "ye shes dus gsum skad cig gcig dang ldan pa'o",
    "T05D3991:76a-29": "ste / // ma nor bar bshad de ston pa'i",
    "T05D3991:76a-30": "thugs mnyes pas legs par bshad do zhes bya ba'i",
    "T05D3991:76a-31": "don du rig par bya'o //",
    "T05D3991:76a-32": "ston pa po rnam par dag pa dang /",
    "T05D3991:76a-33": "bstan pa rnam par dag pa dang /",
    "T05D3991:76a-34": "bstan pa'i 'bras bu rnam par dag pas mngon par bstod pa'i don rig par bya'o //",
    "T05D3991:76a-35": "'phags pa ga ya mgo'i ri zhes bya ba'i mdo'i rnam par bshad pa /",
    "T05D3991:76a-36": "slob dpon dbyig gnyen gyis mdzad pa rdzogs so /",
    "T05D3991:76a-38": "// / rgya gar gyi mkhan po su rendra bo dhi dang /"
}