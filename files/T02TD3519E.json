{
    "T02TD3519E:165a-0": "@165a # // rgya gar skad du /",
    "T02TD3519E:165a-1": "tsunda s'a dha nam /",
    "T02TD3519E:165a-2": "bod skad du /",
    "T02TD3519E:165a-3": "tsunde'i sgrub thabs /",
    "T02TD3519E:165a-4": "'phags ma tsunde la phyag 'tshal lo //",
    "T02TD3519E:165a-5": "lha mo tsunde lhag par che //",
    "T02TD3519E:165a-6": "yang dag rgyal ba de btud nas ;",
    "T02TD3519E:165a-7": "/ dngos grub myur du rab 'grub pa //",
    "T02TD3519E:165a-8": "de yi sgrub thabs mdor bsdus brjod //",
    "T02TD3519E:165a-9": "dang por ri zhig sngags pas rang gi snying gar zla ba'i dbus su sa bon sde tshan gsum pa'i dang po la dang po'i lnga pas brgyan pas /",
    "T02TD3519E:165a-10": "zla phyed dang thig les spras pa ston ka'i zla ba'i 'od zer gyi phreng ba can /",
    "T02TD3519E:165a-11": "sangs rgyas dang byang chub sems dpa' thams cad kyis byin gyi rlabs kyis mdzes pa /",
    "T02TD3519E:165a-12": "de'i 'od zer las skyes pa'i bcom ldan 'das ma dang /",
    "T02TD3519E:165a-13": "bla ma dang sangs rgyas la sogs pa rnams bltas nas /",
    "T02TD3519E:165a-14": "mngon par phyag byas te sngags kyis mchod par bya'o //",
    "T02TD3519E:165a-15": "aom badzra pushpe h'um /",
    "T02TD3519E:165a-16": "aom badzra dh'u pe h'um /",
    "T02TD3519E:165a-17": "aom badzra d'i pe h'um /",
    "T02TD3519E:165a-18": "aom badzra gandhe h'um /",
    "T02TD3519E:165a-19": "aom badzra nee bi dye h'um /",
    "T02TD3519E:165a-20": "de nas /",
    "T02TD3519E:165a-21": "dkon mchog gsum la bdag skyabs mchi //",
    "T02TD3519E:165a-22": "sdig pa thams cad so sor bshags //",
    "T02TD3519E:165a-23": "'gro ba'i dge la rjes yi rang //",
    "T02TD3519E:165a-24": "sangs rgyas byang chub yid kyis gzung //",
    "T02TD3519E:165a-25": "zhes brjod par bya'o //",
    "T02TD3519E:165a-26": "de nas smon lam sngon du 'gro bas /",
    "T02TD3519E:165a-27": "sngags 'dis chos thams cad stong pa nyid bdag med par bsgom par bya'o //",
    "T02TD3519E:165a-28": "aom sh'u n+ya t'a dzny'a na badzra sva bhy'a ba a'atma ko&amp; ham /",
    "T02TD3519E:165a-29": "de nas khams gsum pa ma lus pa sa bon sgyu ma'i rnam par bsams te /",
    "T02TD3519E:165a-30": "aom sva bh'a ba shuddha:sarba dharm'a:sva bh'a ba shuddho&amp; ham /",
    "T02TD3519E:165a-31": "de nas sngon du gsungs pa'i sa bon las skyes pa'i dpal gyi lha mo tsunda'i bdag nyid du bsgom par bya ste /",
    "T02TD3519E:165a-32": "ston ka'i zla ba lta bu phyag bzhi pa /",
    "T02TD3519E:165a-33": "g-yas pas mchog sbyin pa /",
    "T02TD3519E:165a-34": "g-yon ba pustis mtshan pa'i padma bsnams pa /",
    "T02TD3519E:165a-35": "phyag gnyis kyis lhung bzed bsnams shing /",
    "T02TD3519E:165a-36": "rgyan thams cad kyis brgyan pa /",
    "T02TD3519E:165a-37": "padma dang zla ba la gnas pa bsgom par bya'o //",
    "T02TD3519E:165a-38": "phyi nas phyag rgya bcing par bya ste /",
    "T02TD3519E:165a-39": "snying ga dang /",
    "T02TD3519E:165a-40": "mdzod spu dang /",
    "T02TD3519E:165a-41": "mgrin pa dang /",
    "T02TD3519E:165a-42": "spyi bo rnams su srung ba byas nas bzlas par bya'o //",
    "T02TD3519E:165a-43": "de la phyag rgya ni 'di yin te /",
    "T02TD3519E:165a-44": "lag pa gnyis thal mo sbyar nas sdigs mdzub gnyis gung mo'i dkyil du 'khyil pa'i rnam par sbyar zhing mtheb chen gnyis logs su sbyar bar bya ste /",
    "T02TD3519E:165b-0": "'di ni tsun @165b de'i phyag rgya'o //",
    "T02TD3519E:165b-1": "sngags ni 'di yin te /",
    "T02TD3519E:165b-2": "aom tsa le tsu le tsunde sv'ah'a /",
    "T02TD3519E:165b-3": "tsunde'i sgrub thabs rdzogs so//"
}