{
    "T10TD4196E:143a-0": "@143a # / rgya gar skad du /",
    "T10TD4196E:143a-1": "drisht'a na ta m'a lya /",
    "T10TD4196E:143a-2": "bod skad du /",
    "T10TD4196E:143a-3": "dpe'i phred ba /",
    "T10TD4196E:143a-4": "'jam dpal gzhon nur gyur pa la phyag 'tshal lo //",
    "T10TD4196E:143a-5": "dang por smra ba rnams kyi rab mchog ston pa dang //",
    "T10TD4196E:143a-6": "srid pa gsum gyi 'dod chags rnams 'joms chos dang ni //",
    "T10TD4196E:143a-7": "thams cad mkhyen pa'i bstan pa bdud rtsi'i snod gyur pa //",
    "T10TD4196E:143a-8": "gang zag mchog brgyad kyis brgyan dge 'dun rab brtul zhing //",
    "T10TD4196E:143b-0": "bsam @143b rdzogs rtsib logs 'tsher la sogs pa de dang de //",
    "T10TD4196E:143b-1": "thams cad yod smra'i khyu mchog dad pas mchod byas te //",
    "T10TD4196E:143b-2": "dpe yi phreng ba 'di ni bdag gis bshad par bya //",
    "T10TD4196E:143b-3": "rab blo'i legs sbyar ma sbas 'di na de bstan gyis //",
    "T10TD4196E:143b-4": "yon tan dang skyon gyi mtshan nyid khong du chud pa las mchod bar bya ba dang /",
    "T10TD4196E:143b-5": "ma chad par bya ba ma yin ba rtogs par 'gyur bas yon tan dang skyon gyi mtshan nyid khong du chud pa la rab tu 'bad par bya'o //",
    "T10TD4196E:143b-6": "de yang 'di ltar rjes su thos te /",
    "T10TD4196E:143b-7": "yul gan dha ra nas tshong pa kha cig bcom brlag tu song ba dang /",
    "T10TD4196E:143b-8": "de de na mchod rten rnams la yang dang yang du phyag 'tshal zhing dge sbyod rnams la yang bsnyen bkur dang bcas pas phyag byed par gyur pa dang /",
    "T10TD4196E:143b-9": "de la 'di ni dge bsnyen yin no snyam du shes nas bram ze rnams kyis bzhad gang byas par gyur to zhes grag go //",
    "T10TD4196E:143b-10": "de nas re zhig gcig na de so ga'i dus kyi phyi dro'i tshe bram ze zhig gis lam srang na 'dug go //",
    "T10TD4196E:143b-11": "der yang bram ze kha cig khrus byas shing dris byugs pa dang zas la spyad pas dbang po tshim pa dang khang pa sgo'i phyogs na lag na rnga yab thogs shing mchod phyir dkar po thogs la /",
    "T10TD4196E:143b-12": "gcig tu shas cher ba gang de gtam la rjes su chags shing dga' bas kun du 'khod bar gyur ba dang /",
    "T10TD4196E:143b-13": "de rnams kyis dge bsnyen de bltas nas rab tu bgad do //",
    "T10TD4196E:143b-14": "khram ze gzhan zhig gis kyang smras pa //",
    "T10TD4196E:143b-15": "sangs rgyas kyi dge bsnyen khyod tshur shog stan yod par 'dug shig / de der 'dug pa dang /",
    "T10TD4196E:143b-16": "bram ze zhig gis dris pa /",
    "T10TD4196E:143b-17": "gang lha chen po dang khyab 'jug la sogs pa'i lha rnams spangs nas sangs rgyas la mchod pa byed par gan dha ra ba rnams kyi rang bzhin 'di ci zhig yin /",
    "T10TD4196E:143b-18": "des bdag de smras pa /",
    "T10TD4196E:143b-19": "bdag cag ni sangs rgyas bcom ldan 'das kyi yon tan rnams kyi phyogs gcig shes kyi lha chen po la sogs pa'i lha rnams kyi yon tan ni mi shes te /",
    "T10TD4196E:143b-20": "rgyu des na sangs rgyas bcom ldan 'das la mchod pa byed pa yin no ;",
    "T10TD4196E:143b-21": "/ des de'i tshig de thos pa dang //",
    "T10TD4196E:143b-22": "bram ze kha cig gis smras pa /",
    "T10TD4196E:143b-23": "legs ldan lha chen po'i yon tan mi shes pa 'di ni /",
    "T10TD4196E:143b-24": "khyod glen pa yin te gang gi phyir /",
    "T10TD4196E:143b-25": "'di na lha min grong khyer mkha' la rgyu //",
    "T10TD4196E:143b-26": "skyes pa bud med rgan dang gzhon bcas pa //",
    "T10TD4196E:143b-27": "gzhu chen blangs nas 'bar ba'i mda' yis ni //",
    "T10TD4196E:144a-0": "me @144a * //",
    "T10TD4196E:144a-1": "yis rtsva bzhin skad cig dag gis bsregs //",
    "T10TD4196E:144a-2": "dge snyen gyis smras pa /",
    "T10TD4196E:144a-3": "gang rang bzhin gyis 'chi ba'i chos can gyi srog chags rnams la gsad pa'i phyir 'bad pa dang ldan pa'i sems can gyi khyad par de 'dra ba la ni kho bo mi dga'o //",
    "T10TD4196E:144a-4": "su zhig zil pa'i thigs pa ni //",
    "T10TD4196E:144a-5": "rtsva yi rtse la chags pa dag / dang gis 'jig pa'i chos can la //",
    "T10TD4196E:144a-6": "gzhig pa'i phyir ni 'bad par byed //",
    "T10TD4196E:144a-7": "re zhig gzhan thams cad lta zhog gis /",
    "T10TD4196E:144a-8": "ci khyed rnams pha rol la gnod pa byed pa yon tan yin par shes sam //",
    "T10TD4196E:144a-9": "de nas bram ze de dag thams cad kyis dus gcig tu smras pa /",
    "T10TD4196E:144a-10": "lha ma yin gsod pa ni yon tan yin par rab tu shes pa'o //",
    "T10TD4196E:144a-11": "dge snyen gyis dbugs phyung ste smras pa /",
    "T10TD4196E:144a-12": "las gang las ni dam pa rnams //",
    "T10TD4196E:144a-13": "ngo tshar gyur pa de nyid la //",
    "T10TD4196E:144a-14": "dam pa min pa dregs gyur pa //",
    "T10TD4196E:144a-15": "kye ma 'jig rten ngo mtshar che //",
    "T10TD4196E:144a-16": "zhes bya ba ni 'jig rten las legs par smras pa yin no //",
    "T10TD4196E:144a-17": "mdor na /",
    "T10TD4196E:144a-18": "yon tan skyon stsogs brtags la bya ba dang//",
    "T10TD4196E:144a-19": "bya min sad pas rgyal ba'i yon tan ni //",
    "T10TD4196E:144a-20": "rgya chen rdzes la yon tan nges dga' rnams //",
    "T10TD4196E:144a-21": "mchod pa'i 'bras bu 'dod pa rgya chen yin //",
    "T10TD4196E:144a-22": "skyon la yon tan dag tu 'du shes shing //",
    "T10TD4196E:144a-23": "skyon dang ldan pa dam par shes pas mchod //",
    "T10TD4196E:144a-24": "'bras bu rgya chen thob par mi 'gyur gyi //",
    "T10TD4196E:144a-25": "lta ba ngan pa dag kyang 'phel bar 'gyur//",
    "T10TD4196E:144a-26": "tshig de bram ze rgan po kha cig gis thos pa dang /",
    "T10TD4196E:144a-27": "khro bas 'bar ba'i mig gis dge bsnyen de la lta zhing brnyas pa dang bcas lag pa g-yon pas ston cing smras pa /",
    "T10TD4196E:144a-28": "gan dha ra ba rmongs pa rnams de skad ma smra shig / gal te lha ma yin gsod bar dga' ba'i lha chen po la sogs pa'i lha rnams mchod par bya ba ma yin na mchod par bya bar su zhig 'gyur /",
    "T10TD4196E:144a-29": "dge snyen gyis smras pa //",
    "T10TD4196E:144a-30": "gang yon tan yang dag pa dang ldan par 'gyur ba ste /",
    "T10TD4196E:144a-31": "bram ze chen po ltos shig / gang zhig stobs ldan 'tshe ba rnams //",
    "T10TD4196E:144a-32": "gal te mchod byar de gyur na //",
    "T10TD4196E:144a-33": "dred dang gzig dang stag la yang //",
    "T10TD4196E:144a-34": "'gro ba rtag tu mchod par 'gyur//",
    "T10TD4196E:144a-35": "yon tan skyon mkhas dam pa ni //",
    "T10TD4196E:144a-36": "su la yang ni 'dod mi byed //",
    "T10TD4196E:144a-37": "dred la sogs pa'i gdug pa rnams //",
    "T10TD4196E:144a-38": "yon tan med la mchod mi byed //",
    "T10TD4196E:144a-39": "mi 'tshe la sogs yon tan yin //",
    "T10TD4196E:144a-40": "'tshe sogs skyon du shes par bya //",
    "T10TD4196E:144a-41": "yon tan skyon rnams mi shes pas //",
    "T10TD4196E:144a-42": "skyon ni yon tan dag tu shes //",
    "T10TD4196E:144a-43": "gang gis shin tu drag po'i las//",
    "T10TD4196E:144b-0": "@144b 'jig rten byis pas mthong nas su //",
    "T10TD4196E:144b-1": "mchod pa'i yul las mi mkhas pas //",
    "T10TD4196E:144b-2": "de nyid lan ni mchod byar shes //",
    "T10TD4196E:144b-3": "gan dha ra ba ni nges par yang //",
    "T10TD4196E:144b-4": "skyon dang yon tan rtog dang ldan //",
    "T10TD4196E:144b-5": "des na sangs rgyas bcom ldan la //",
    "T10TD4196E:144b-6": "dad kyi lha chen sogs la min //",
    "T10TD4196E:144b-7": "bram zes smras pa /",
    "T10TD4196E:144b-8": "kye gan dha ra ba re zhig sangs rgyas zhes bya ba 'di su zhig yin dge bsnyen gyis smras pa //",
    "T10TD4196E:144b-9": "sh'akya'i rigs su legs 'khrungs pa //",
    "T10TD4196E:144b-10": "kun mkhyen nyes pa kun las rgyal //",
    "T10TD4196E:144b-11": "sems can kun la phan bzhed ba //",
    "T10TD4196E:144b-12": "drang srong chen po sangs rgyas yin //",
    "T10TD4196E:144b-13": "bram zes smras pa /",
    "T10TD4196E:144b-14": "gal te sangs rgyas drang srong chen po yin par shes na /",
    "T10TD4196E:144b-15": "gzhan la gnod pa byed pa de mchod par bya ba ma yin par smra 'am /",
    "T10TD4196E:144b-16": "'di la 'pho ba dang /",
    "T10TD4196E:144b-17": "me 'bar ba dang /",
    "T10TD4196E:144b-18": "rgyas pa dang /",
    "T10TD4196E:144b-19": "gnas 'jog dang /",
    "T10TD4196E:144b-20": "rgyun shes dang /",
    "T10TD4196E:144b-21": "phur bu gsum pa dang /",
    "T10TD4196E:144b-22": "rgyun shes kyi bu la sogs pa drang srong chen po rnams kyis dmod pa 'debs so zhes 'jig rten na grags so //",
    "T10TD4196E:144b-23": "gal te sangs rgyas de drang srong chen por gyur na nges par des kyang dmod pa 'debs par byed par 'gyur ro //",
    "T10TD4196E:144b-24": "dge bsnyen gyis rna ba bkag nas smras pa /",
    "T10TD4196E:144b-25": "sdig par ma gyur cig / sangs rgyas bcom ldan 'das ni dmod pa 'debs par mi mdzad do //",
    "T10TD4196E:144b-26": "bram zes smras pa /",
    "T10TD4196E:144b-27": "sdig pa zhi bar gyur cig ces 'dir ci'i phyir smra /",
    "T10TD4196E:144b-28": "gal te sangs rgyas dmod pa 'debs par mdzad na ni /",
    "T10TD4196E:144b-29": "de yang dag par 'tshe ba can du 'gyur ro /",
    "T10TD4196E:144b-30": "'on te su la yang dmod pa mi 'debs na sangs rgyas 'di la mthu ci yang med do //",
    "T10TD4196E:144b-31": "de nas bram ze de dag rnams kyis gnyis ka ltar 'gal ba'i tshig gis gan dha ra ba khyad par du bsad nas gsang mthon pos brgyad par brtsams so //",
    "T10TD4196E:144b-32": "dge bsnyen des ma 'khrul pa nyid du smras pa /",
    "T10TD4196E:144b-33": "sangs rgyas bcom ldan 'das mthu chen po mi mnga' ba yang ma yin mod kyi 'on kyang dmod pa'i rgyu dang bral bas gang la yang dmod pa mi mdzad do //",
    "T10TD4196E:144b-34": "bram ze chen po ltos shig / chags can gang la kun du chags //",
    "T10TD4196E:144b-35": "de dang bral na de khros te //",
    "T10TD4196E:144b-36": "bya dang bya min rnam rmongs pa //",
    "T10TD4196E:144b-37": "phyi nas dmod pa gtong bar 'gyur //",
    "T10TD4196E:144b-38": "de bzhin gshegs pa 'dod chags bral //",
    "T10TD4196E:144b-39": "rmongs pa dang bral khro las rgyas /",
    "T10TD4196E:144b-40": "sems can thams cad phan mdzad na //",
    "T10TD4196E:144b-41": "de ni dmod pa ji ltar mdzad //",
    "T10TD4196E:145a-0": "de nas bram ze de rnams yid la @145a * //",
    "T10TD4196E:145a-1": "bzung ba'i rgyu rnams rjes su dpog cing dge bsnyen de la smras pa /",
    "T10TD4196E:145a-2": "kye gan dha rab gal te sangs rgyas dmod pa mi byed na //",
    "T10TD4196E:145a-3": "nges par phan 'dogs par yang mi byed do //",
    "T10TD4196E:145a-4": "dmod pa dang phan 'dogs pa'i nus pa dang bral na ni /",
    "T10TD4196E:145a-5": "drang srong chen por yang mi 'gyur ro //",
    "T10TD4196E:145a-6": "dge bsnyen gyis smras pa ;",
    "T10TD4196E:145a-7": "sangs rgyas bcom ldan 'das dmod pa'i nus pa mi mnga' ba 'di ni de ltar bden mod kyi //",
    "T10TD4196E:145a-8": "'on kyang phan 'dogs par ni spyod pa nyid yin te //",
    "T10TD4196E:145a-9": "khyed rnams kyang ltos shig / gzhan gyi sdug bsngal la sdar bas //",
    "T10TD4196E:145a-10": "de ni dmod pa mi mdzad kyi //",
    "T10TD4196E:145a-11": "'jig rten phan 'dogs brtson pas na //",
    "T10TD4196E:145a-12": "phan par yang ni mdzad pa yin //",
    "T10TD4196E:145a-13": "rga nad 'chi ba'i sdug bsngal gyis //",
    "T10TD4196E:145a-14": "dang gis 'jig rten sdug bsngal na //",
    "T10TD4196E:145a-15": "rma la lan tshva ji bzhin du //",
    "T10TD4196E:145a-16": "mkhas pa su zhig dmod pa 'debs //",
    "T10TD4196E:145a-17": "de yang byams pa la gnas shing //",
    "T10TD4196E:145a-18": "rtag tu snying rje'i bdag nyid can //",
    "T10TD4196E:145a-19": "de bzhin gshegs pa'i gsung bsil ba'i //",
    "T10TD4196E:145a-20": "chu yis 'jig rten tshim par mdzad //",
    "T10TD4196E:145a-21": "de nas bram ze de rnams yud tsam zhig mgo thur du smad nas bsams te /",
    "T10TD4196E:145a-22": "dge bsnyan de la rjes dang bcas pa'i mig gdangs pas bltas te /",
    "T10TD4196E:145a-23": "smras pa kye gan dha rab shin tu brtags pa'i gnas rnyad nas khyod kyis rab tu dad pas bdag cag ngo mtshar du byas so //",
    "T10TD4196E:145a-24": "mang du smrang pas ci zhig bya ste /",
    "T10TD4196E:145a-25": "gan dha ra zhes bya ba'i yi ge ni don phyin ci ma log par grags pa yin te /",
    "T10TD4196E:145a-26": "ci'i phyir zhe na /",
    "T10TD4196E:145a-27": "go zhes bya bas ru bshad //",
    "T10TD4196E:145a-28": "sa de gang zhig yang dag 'dzin //",
    "T10TD4196E:145a-29": "skyes bu da ma pa de rnams ni /",
    "T10TD4196E:145a-30": "dam pas 'dzin zhes bshad do //",
    "T10TD4196E:145a-31": "ci'i phyir nas 'di ni /",
    "T10TD4196E:145a-32": "khyed cag rnams kyis 'dzin mi byed //",
    "T10TD4196E:145a-33": "gang phyir khyed kyi yon tan bsdags //",
    "T10TD4196E:145a-34": "mgon po sangs rgyas la brten yin //",
    "T10TD4196E:145a-35": "de nas dge bsnyen des bram ze rnams kyi sems snod du rung bar byas par shes te /",
    "T10TD4196E:145a-36": "da ni sangs rgyas kyi yon tan bshad pa'i dus yin no snyam nas /",
    "T10TD4196E:145a-37": "yang dag par dga' ba'i bzhin gyis gzengs bstod de smras pa /",
    "T10TD4196E:145a-38": "gang khyed rnams sangs rgyas bcom ldan 'das la dad pa skyes par gyur pas bdag ni mchog tu yang dga' ba skyes par gyur mod kyi /",
    "T10TD4196E:145a-39": "'on kyang dad pa 'di nyid 'phel bar bya ba'i phyir yon tan dang skyon gyi mtshan nyid rjes su dran par bya ste /",
    "T10TD4196E:145a-40": "de ci'i phyir zhe na /",
    "T10TD4196E:145a-41": "gang tshe 'gro ba yon tan rab rtog tshe //",
    "T10TD4196E:145b-0": "rgyal ba yon @145b tan rgya mtsho gcig bur mthong //",
    "T10TD4196E:145b-1": "zhi dang dga' ba skyes par gyur mod kyi //",
    "T10TD4196E:145b-2": "tshul khrims ting 'dzin shes rab kyis //",
    "T10TD4196E:145b-3": "sangs rgyas dang mnyam gang na'ang yod ma yin //",
    "T10TD4196E:145b-4": "dper na ri rab mnyam pa'i rin med //",
    "T10TD4196E:145b-5": "rgya mtsho mnyam pa'i mtsho ni yod ma yin //",
    "T10TD4196E:145b-6": "de bzhin sangs rgyas dang mnyams stengs sam //",
    "T10TD4196E:145b-7": "mkha' la lus can mchog de yod ma yin //",
    "T10TD4196E:145b-8": "sh'akya'i khyu mchog des ni gang phyir dal bas dka' bar ma zhugs ci zhig yod //",
    "T10TD4196E:145b-9": "thub pas phan pa'i don du lan mang dgongs te ma gzigs de ni gang zhig yod //",
    "T10TD4196E:145b-10": "de la skyabs song drang srong des ni phan gdags ma byas de ni gang zhig yod //",
    "T10TD4196E:145b-11": "'di nas des gsungs lam la rab gnas nyon mongs dgra bcom de ni su zhig yod //",
    "T10TD4196E:145b-12": "mu stegs kun las rgyal de bde bar gshegs zhes yon tan rnams rgyas dri med grags pa'i kha bye gzhan su yod //",
    "T10TD4196E:145b-13": "phug na seng ge lta bur lha yul sa stengs dag na 'jigs med rang gi gsung mchog sgrogs pa gzhan su yod ;",
    "T10TD4196E:145b-14": "/ rtag tu yid 'ong gsung gis las dang nyon mongs dag gi gnas skabs rjes su ston pa mdzad pa'ang gzhan su yod //",
    "T10TD4196E:145b-15": "gang gis mchod rten mkha' la sprin dkar lta bur 'gro ba yang dag brgyan pa 'ga' yang 'di na yod ma yin //",
    "T10TD4196E:145b-16": "de nas bram ze de rnams de bzhin gshegs pa'i yon tan gyi bsngags pa thos pa dang /",
    "T10TD4196E:145b-17": "sangs rgyas la mngon par dad par gyur to //",
    "T10TD4196E:145b-18": "'dis ci zhig ston pa yin zhe na /",
    "T10TD4196E:145b-19": "de ltar sangs rgyas kyi yon tan thos pas bcom ldan 'das la mngon par dang par shes pas /",
    "T10TD4196E:145b-20": "dad pa la ni gzhan rnams kyang yang dag par gzhug par bya'o zhes nye bar ston pa'i mdo brtsams ba yin no //",
    "T10TD4196E:145b-21": "de yang dge slong dag khyed rnams kyis gang rjes su brtse ba dang /",
    "T10TD4196E:145b-22": "gang snying brtse bar bya'o zhes rgya cher gsungs pa'i phyir te /",
    "T10TD4196E:145b-23": "sangs rgyas mchog la gsungs pa'i yon tan gyi phan yon gyi mdo sde dag la yang nye bar sbyar bar bya'o //",
    "T10TD4196E:145b-24": "gus par byas te chos nyan pa la yang brjod par bya'o //",
    "T10TD4196E:145b-25": "yang 'dis ci zhig ston ce na /",
    "T10TD4196E:145b-26": "de ltar sangs rgyas kyi yon tan thos pa don gzhan la mdon par zhen pa'i bram ze rnams kyang bcom ldan 'das la mngon par dad par 'gyur na /",
    "T10TD4196E:145b-27": "sangs rgyas kyi yon tan thos pas rna dkrugs pa lta smos kyang ci dgos te /",
    "T10TD4196E:146a-0": "khyed rnams sangs rgyas kyi yon tan thos pas dad @146a * //",
    "T10TD4196E:146a-1": "pa rnam par 'phel bar ci'i phyir mi 'gyur te /",
    "T10TD4196E:146a-2": "de bas na sangs rgyas dang /",
    "T10TD4196E:146a-3": "sangs rgyas kyi bka' dag gi bsngags pa mnyan par shin tu 'dod pa'i khyim na gnas pa dang /",
    "T10TD4196E:146a-4": "rab tu byung ba khyed rnams kyis ma yengs par mnyan par bya'o zhes 'di ni yang dag par skul bar byed pa yin no//",
    "T10TD4196E:146a-5": "sangs rgyas mchog gi dpe ste dang po'o //",
    "T10TD4196E:146a-6": "rdzogs so /",
    "T10TD4196E:146a-8": "// / rgya gar gyi mkhan po dharma shr'i bha dra dang /",
    "T10TD4196E:146a-9": "lo ts'a ba ban de tshul khrims yon tan gyis bsgyur cing /",
    "T10TD4196E:146a-10": "dge slong rin chen bzang pos bcos nas zhus te gtan la phab pa//"
}