{
    "T02D2136:196a-0": "@196a // ku la lo ka n'a th'a ya /",
    "T02D2136:196a-1": "'phags pa spyan ras gzigs rigs kyi 'jig rten mgon po'i rjes gnang gi cho ga ni /",
    "T02D2136:196a-2": "gnas dben par mandal 'dab ma brgyad byas la /",
    "T02D2136:196a-3": "de'i dbus su mtshan nyid dang ldan pa'i bum pa",
    "T02D2136:196a-4": "bshams la gzhan yang ji ltar 'byor pa'i yo byad",
    "T02D2136:196a-5": "sta gon byas nas slob dpon bdag nyid kyis rnal",
    "T02D2136:196a-6": "'byor rnams rdzogs par bsgom ste /",
    "T02D2136:196a-7": "sngags ci rigs par bzlas la /",
    "T02D2136:196a-8": "de'i rjes la bum pa cho ga bzhin du lhar bskyed la /",
    "T02D2136:196a-9": "mchod bstod bzlas pa rnams rdzogs par bya'o //",
    "T02D2136:196a-10": "de nas slob ma khrus byas nas /",
    "T02D2136:196a-11": "phyag dang mandal phul nas /",
    "T02D2136:196a-12": "de nas dga' chen khyod bdag ston pa ste //",
    "T02D2136:196a-13": "zhes pa la sogs pas gsol ba btab nas /",
    "T02D2136:196a-14": "bu tshur theg pa chen po zhes pa la sogs",
    "T02D2136:196a-15": "pa'i sngags kyis theg pa la spro ba bskyed nas",
    "T02D2136:196a-16": "/ dkon mchog gsum la bdag skyabs mchi //",
    "T02D2136:196a-17": "zhes pa la sogs pa sdig pa bshags pa dang /",
    "T02D2136:196a-18": "ji ltar dus gsum mgon po rnams //",
    "T02D2136:196a-19": "zhes pa la sogs pas rigs lnga'i khyad par gyi sdom pa sbyin pa dang /",
    "T02D2136:196a-20": "de rnams mi nyams par bya ba'i phyir ;",
    "T02D2136:196a-21": "phan yon dang /",
    "T02D2136:196a-22": "nyes dmigs dang /",
    "T02D2136:196a-23": "mana'i chu dang /",
    "T02D2136:196a-24": "rdo rje slob dpon gyi bka' mnyan pa'i sgo nas",
    "T02D2136:196a-25": "dam la gzhag / sgrub pa'i thabs ltar slob ma",
    "T02D2136:196a-26": "lhar bskyed la / aom a'a:h'um gis sku gsung thugs byin gyis brlabs ye shes pa gzhug pa dang /",
    "T02D2136:196a-27": "bum pa'i chus dbang bskur ba rnams byas nas /",
    "T02D2136:196a-28": "gsang sngags 'bru gsum snyan nas brgyud //",
    "T02D2136:196a-29": "bka' drin gyi lan mchod pa dang //",
    "T02D2136:196a-30": "bsnyen bkur tshul bzhin du byed du gzhug / dge ba'i rtsa ba rdzogs pa'i byang chub tu bsngo'o //",
    "T02D2136:196a-31": "slob mas bla ma la yon phul te /",
    "T02D2136:196a-32": "ts'a ru'i bza' ba la longs spyod /",
    "T02D2136:196a-33": "lhag ma'i bar rdzogs pa dang /",
    "T02D2136:196a-34": "bsngo ba dang /",
    "T02D2136:196b-0": "bzod gsol @196b dang ;",
    "T02D2136:196b-1": "/ gshegs su gsol ba rnams cho ga bzhin bya'o //",
    "T02D2136:196b-2": "de nas las kyi rjes mi mngon par bsdus te /",
    "T02D2136:196b-3": "bdag nyid sbyod lam kyi rnal 'byor gyis gnas par bya'o //",
    "T02D2136:196b-4": "ku la lo ka n'a th'a'i byin rlabs dang rjes",
    "T02D2136:196b-5": "gnang bya ba'i rim pa kha che'i pandi ta bi",
    "T02D2136:196b-6": "ma la shr'i'i zhal snga nas bris pa rdzogs so",
    "T02D2136:196b-9": "/ // / sangs rgyas lnga yi rnam dag pa'i //",
    "T02D2136:196b-10": "ma rig bsal ba'i rim pa las //",
    "T02D2136:196b-11": "dbang bskur byed pa'i rim pa yis //",
    "T02D2136:196b-12": "ye shes lnga ni thob par 'gyur //",
    "T02D2136:196b-13": "zhes rdo rje phreng ba las gsungs pas //",
    "T02D2136:196b-14": "ma rig pa lnga bsal nas rig pa ye shes",
    "T02D2136:196b-15": "lnga rtogs par byed pas na rig pa'i dbang ngo"
}