{
    "NK086(lu)002:1": "// snga 'gyur rgyud 'bum gyis mtshon pa'i mdo rgyud spyi'i",
    "NK086(lu)002:2": "'chad thabs ud pa la'i phreng ba zhes bya ba",
    "NK086(lu)002:3": "bzhugs so // bla ma la phyag 'tshal lo //",
    "NK086(lu)002:4": "gang gi mkhyen dang brtse ba'i ye shes kyis //",
    "NK086(lu)002:5": "shes bya'i chos khams mtha' dag cig char du //",
    "NK086(lu)002:6": "mnyams shing ma 'dres yongs su rdzogs pa ru //",
    "NK086(lu)002:7": "kun gzigs khyab bdag bla mas dge legs stsol //",
    "NK086(lu)002:8": "rnam dag thub pa'i gzhung lugs rgya mtsho la //",
    "NK086(lu)002:9": "sbyangs pa'i spyan ras yangs por gyur pa rnams //",
    "NK086(lu)002:10": "'di 'dra'i gtam gyi sbyor bas ci zhig mgu //",
    "NK086(lu)002:11": "'on tang blo gsar 'chad nyan spro ba dag /sbyor ba gtam gyis chos sgo 'byed pa la //",
    "NK086(lu)002:12": "thog mar dge ba 'chad bya'i chos ngos bzung //",
    "NK086(lu)002:13": "gleng gzhi ston pas ji ltar gsung pa'i tshul //",
    "NK086(lu)002:14": "brgyud pa'i babs lugs 'chad pa'i go rim dang //",
    "NK086(lu)002:15": "'chad pa'i slob dpon nyan pa'i slob ma'i tshul //",
    "NK086(lu)002:16": "'chad nyan bgyid pa'i bsam pa kun slong dang //",
    "NK086(lu)002:17": "sbyor ba kun spyod dam pa gsum ldan gyis //",
    "NK086(lu)002:18": "phan yon dang bcas go rim ji bzhin bshad //",
    "NK086(lu)002:19": "de la 'dir snga 'gyur rgyud 'bum lta bus mtshon pa'i chos 'chad pa la zhugs pa'i tshe /",
    "NK086(lu)002:20": "'o nam mkha' dang mnyam pa'i sems can thams cad",
    "NK086(lu)002:21": "kyi don du rnam mkhyen bla na med pa zung",
    "NK086(lu)002:22": "'jug sku bzhi ye shes lnga'i bdag nyid khyab badga",
    "NK086(lu)002:23": "rdo rje 'achanga chena po'i go 'aphanga sku tshe 'di",
    "NK086(lu)002:24": "nyid la mngon du bya /",
    "NK086(lu)002:25": "de'i ched du zab gsang bla na med pa rdo",
    "NK086(lu)002:26": "rje theg pa'i rgyud sde zab mo'i rim pa rnams",
    "NK086(lu)002:27": "gsan nas de dag gi brjod bya'i don rnams tshul",
    "NK086(lu)002:28": "bzhin thugs nyams su bzhes par bagyi'o snyams pa'i bsam",
    "NK086(lu)002:29": "pa byang chub mchog tu thugs bskyed pa dang bcas",
    "NK086(lu)002:30": "pas chos nyan pa'i kun slong dang kun spyod rnams",
    "NK086(lu)002:31": "gsal gdab ste / dran pa nye bar bzhag nas",
    "NK086(lu)002:32": "spangs blang ma nor ba'i sgo nas gsan par zhu",
    "NK086(lu)002:33": "gsal gdab ste / / 'dir gang zhig gsan par bya ba'i skabs su babs pa'i chos ni /",
    "NK086(lu)002:34": "bdag cag gi ston pa mnyam med thub pa'i dbang",
    "NK086(lu)002:35": "po kun mkhyen sh+aakya seng ge'i gsung gi gsang ba",
    "NK086(lu)002:36": "bsam gyis mi khyab pa las gsang sngags rnying ma'i",
    "NK086(lu)002:37": "rgyud 'bum zhes yongs su grags pa snga 'gyur nang",
    "NK086(lu)002:38": "rgyud sde gsum gtso bor gyur pa'i rgyud sde rnams",
    "NK086(lu)002:39": "'chad pa'i skabs yin /",
    "NK086(lu)002:40": "de la spyir bdag cag gi ston pa gdul bya",
    "NK086(lu)002:41": "'dul ba'i thabs la mkhas shing thugs rje chen po",
    "NK086(lu)002:42": "dang ldan pa de nyid kyis gdul bya'i sems can",
    "NK086(lu)002:43": "rnams kyi khams dang dbang po bsam pa'i bye brag",
    "NK086(lu)002:44": "dang mthun pa'i chos kyi sgo dang theg pa'i rnam",
    "NK086(lu)002:45": "grangs bsam gyis mi khyab pa zhig gsungs pa de",
    "NK086(lu)002:46": "thams cad spangs gnyen gyi sgo nas bzhag na chos",
    "NK086(lu)002:47": "kyi phung po stong phrag brgyad cu rtsa bzhi ste",
    "NK086(lu)002:48": "/ kun byed rgyal po'i rgyud las /",
    "NK086(lu)002:49": "nyon mongs 'dod chags 'dul ba'i gnyen po ru //",
    "NK086(lu)002:50": "'dul ba'i sde snod nyi khri chig stong gsungs //",
    "NK086(lu)002:51": "nyon mongs zhe sdang 'dul ba'i gnyen po ru //",
    "NK086(lu)002:52": "mdo sde'i sde snod nyi khri chig stong gsungs //",
    "NK086(lu)002:53": "nyon mongs gti mug 'dul ba'i gnyen po ru //",
    "NK086(lu)002:54": "mngon pa'i sde snod nyi khri chig stong gsungs //",
    "NK086(lu)002:55": "dug gsum cha mnyams 'dul ba'i gnyen po ru //",
    "NK086(lu)002:56": "sde snod bzhi pa nyi khri chig stong gsungs //",
    "NK086(lu)002:57": "zhes pa ltar la /",
    "NK086(lu)002:58": "de thams cad rjod byed tshig gi sgo nas lung sde snod gsum dang /",
    "NK086(lu)002:59": "brjod bya don gyi sgo nas mngon rtogs bslab pa",
    "NK086(lu)002:60": "gsum ste ngo bo lung rtogs gnyis kyi chos su",
    "NK086(lu)002:61": "gnas pa yin te /",
    "NK086(lu)002:62": "mdzod las /",
    "NK086(lu)002:63": "thub pa'i bstan pa rnam gnyis ni //",
    "NK086(lu)002:64": "lung dang rtogs pa'i bdag nyid can //",
    "NK086(lu)002:65": "zhes gsungs /",
    "NK086(lu)002:66": "'o na gsang sngags rdo rje'i theg pa yang de",
    "NK086(lu)002:67": "dag tu 'adu'am zhe na 'du mod kyi 'o na",
    "NK086(lu)002:68": "kyang bsdu ba'i tshul la /",
    "NK086(lu)002:69": "rgya gar gyi slob dpon rnams kyang 'chad lugs mi 'dra bar snang ste /",
    "NK086(lu)002:70": "kha cig ni /",
    "NK086(lu)002:71": "gsang sngags mdo sde'i tshul du bshad kyis nyon //",
    "NK086(lu)002:72": "ces pa dang /",
    "NK086(lu)002:73": "mdo sde 'di yi gzi brjid kyis ces pa la sogs pa'i rjes su 'brang na mdo sder 'chad /",
    "NK086(lu)002:74": "slob dpon bi ma la sogs kha cig ni /",
    "NK086(lu)002:75": "sde snod rin po che gsum las mngon pa ste",
    "NK086(lu)002:76": "zhes lta ba dang shes rab gtso bor ston pa'i",
    "NK086(lu)002:77": "sgo nas mngon par 'chad /",
    "NK086(lu)002:78": "slob dpon kha cig ni sde snod gsum ga'i man",
    "NK086(lu)002:79": "ngag tu gyur pa gang zhig 'bras bu lam du",
    "NK086(lu)002:80": "byed cing thabs mkhas kyi khyad par spangs gnyen tha",
    "NK086(lu)002:81": "dad du mi blta zhing lam gyi lus mi 'dra",
    "NK086(lu)002:82": "bar ston pa'i phyir thun min rig pa 'dzin pa'i",
    "NK086(lu)002:83": "sde snod ces sde snod zur pa zhig tu mdzad",
    "NK086(lu)002:84": "de sde snod bzhi par bzhag go //",
    "NK086(lu)002:85": "de dag gang ltar kyang don gyi ngo bo bslab",
    "NK086(lu)002:86": "pa gsum dang byang chub kyi sems bsgom pa'i man",
    "NK086(lu)002:87": "ngag tu 'chad dgos pas na lam gyi ngo bo",
    "NK086(lu)002:88": "mthun cing thabs kyis khyad par 'phags pa kho na'o",
    "NK086(lu)002:89": "// de las skabs 'dir ni rgyu mtshan nyid kyi",
    "NK086(lu)002:90": "theg pa las khyad par bzhi'i sgo nas 'phags pa",
    "NK086(lu)002:91": "'bras bu rdo rje'i theg pa nyid ston pa'i skabs",
    "NK086(lu)002:92": "// yin / de la lta spyod gtso bor ston",
    "NK086(lu)002:93": "pa'i bye brag gis bya ba'i rgyud dang rnal 'byor",
    "NK086(lu)002:94": "gyi rgyud gnyis las /",
    "NK086(lu)002:95": "bya ba'i rgyud la'ang bya ba'i rgyud dngos dang /",
    "NK086(lu)002:96": "de'i cha mthun spyod pa'i rgyud de gnyis yod /",
    "NK086(lu)002:97": "rnal 'byor gyi rgyud la'ang rnal 'byor gyi rgyud tsam dang /",
    "NK086(lu)002:98": "rnal 'byor bla na med pa'i rgyud gnyis te rgyud sde bzhir dbye ba dang /",
    "NK086(lu)002:99": "rnal 'byor bla na med pa'i rgyud la'ang nang gses thabs kyi rgyud dang /",
    "NK086(lu)002:100": "shes rab kyi rgyud dang /",
    "NK086(lu)002:101": "gnyis ka'i rgyud gsum du dbye bas rgyud sde drug tu 'gyur ba yin la /",
    "NK086(lu)002:102": "de la kha cig bla med kyi rgyud la thabs",
    "NK086(lu)002:103": "shes kyi rgyud gang rung gis khyab pas gnyis med",
    "NK086(lu)002:104": "kyi rgyud ces zur du mi bzhed par snang ba",
    "NK086(lu)002:105": "ni / don la lam gyi ngo bo thabs shes gnyis las mi 'da' ba bden mod kyang /",
    "NK086(lu)002:106": "gdul bya'i khyad par las tshig gis zin tshod dang",
    "NK086(lu)002:107": "lam gyi dngos gzhi la thabs shes kyi phyogs re",
    "NK086(lu)002:108": "re dang / de dag cha mnyams pa 'am lam",
    "NK086(lu)002:109": "de dag las skyes pa'i ye shes gtso bor ston",
    "NK086(lu)002:110": "mi ston gyi bye brag mngon sum grub pas rgyud",
    "NK086(lu)002:111": "sde drug tu bzhag pa la skyon med do //",
    "NK086(lu)002:112": "de ltar rgyud sde bzhi'am drug tu bzhag pa de dag las /",
    "NK086(lu)002:113": "da res kyi skabs su babs pa ni gsang chen",
    "NK086(lu)002:114": "bla na med pa'i rgyud sde rin po che rnams",
    "NK086(lu)002:115": "'chad pa'i skabs yin /",
    "NK086(lu)002:116": "de la bod 'dir 'gyur snga phyi'i dbang gis bzhag",
    "NK086(lu)002:117": "pa'i gsang sngags gsar rnying gnyis su grags pa las",
    "NK086(lu)002:118": "/ 'dir snga 'gyur rnying ma'i ring lugs ltar na",
    "NK086(lu)002:119": "sngags bla med kyi lam thams cad mdo sgyu sems",
    "NK086(lu)002:120": "/ gsum mam / rgyud lung man ngag gsum du",
    "NK086(lu)002:121": "grags pa nang rgyud yo ga sde gsum du yongs",
    "NK086(lu)002:122": "su rdzogs par 'du ba yin la /",
    "NK086(lu)002:123": "de las gsar rnying thun mong du bzhed pa'i bla",
    "NK086(lu)002:124": "med kyi rgyud sde rnams na phal cher ma h+aa",
    "NK086(lu)002:125": "yo ga'i phyogs su gtogs pa yin no //",
    "NK086(lu)002:126": "snga 'gyur gyi thun mong ma yin pa'i rgyud sde",
    "NK086(lu)002:127": "rnams phyogs gcig tu bzhugs pa la snga 'gyur rnying",
    "NK086(lu)002:128": "ma'i rgyud 'bum zhes yongs su grags pa 'di nyid",
    "NK086(lu)002:129": "do // gzhan kha cig phyi nang gi rgyud sde",
    "NK086(lu)002:130": "lnga'am drug tu bzhag pa rnams ni rgyud sde'i rim",
    "NK086(lu)002:131": "pa'i dbye ba las theg pa'i rim pa min no",
    "NK086(lu)002:132": "zhes rtsod pa ni tshig la rtsod pa tsam ste",
    "NK086(lu)002:133": "do // / don la ni 'bras bu rdo rje'i",
    "NK086(lu)002:134": "theg pa zhes gsang sngags mtha' dag theg pa gcig",
    "NK086(lu)002:135": "tu bzhag pa ni gsar rnying thun mong gi rgyud",
    "NK086(lu)002:136": "do // / sde rnams dang / rgya bod kyi",
    "NK086(lu)002:137": "mkhas pa chen po thams cad la grags shing grub",
    "NK086(lu)002:138": "do // / sde rnams dang / pa yin no",
    "NK086(lu)002:139": "// de ltar na spyis bye brag la khyab pa",
    "NK086(lu)002:140": "ni rigs par smra ba rnams bzhed pas /",
    "NK086(lu)002:141": "sngar rgyud rnams spyir theg pa yin pa gang zhig",
    "NK086(lu)002:142": "/de la bye brag rgyud sde'i rim pa khas blangs",
    "NK086(lu)002:143": "pa'i phyir theg pa'i rim pa shugs kyis grub bo",
    "NK086(lu)002:144": "// 'on kyang de la theg pa mchog dman du 'dod pa mi 'thad do zhe na /",
    "NK086(lu)002:145": "de ni khyed rang rnams 'dod pa'i rgyud rdo rje gur las kyang /",
    "NK086(lu)002:146": "dman pa rnams la bya ba'i rgyud //",
    "NK086(lu)002:147": "bya min rnal 'byor de ltag la //",
    "NK086(lu)002:148": "dbang po mchog la rnal 'byor rgyud //",
    "NK086(lu)002:149": "rnal 'byor bla med de ltag la'o //",
    "NK086(lu)002:150": "zhes rgyud sde bzhi po rang rang gi ched du",
    "NK086(lu)002:151": "bya ba'i gdul bya dbang po mchog dman gyi rim",
    "NK086(lu)002:152": "pa bzhi la dgongs nas gsung bar bshad pa'i phyir",
    "NK086(lu)002:153": "rgyud sde gong 'og tu grub phyin theg pas mchog",
    "NK086(lu)002:154": "dman du'ang grub pa nyid do //",
    "NK086(lu)002:155": "bla med kyi sde tshan nang rgyud sde gsum po'ang",
    "NK086(lu)002:156": "rig pa de nyid kyis theg pa'i rim pa yin",
    "NK086(lu)002:157": "pa dang / pha rgyud las ma rgyud nyid la",
    "NK086(lu)002:158": "zab pa'i khyad par yod pa rgyud nas bshad pa",
    "NK086(lu)002:159": "bzhin 'dir don gyi 'od gsal lhan cig skyes pa'i",
    "NK086(lu)002:160": "ye shes rdzogs pa chen por nye ba dang /",
    "NK086(lu)002:161": "shin tu nye ba dang /",
    "NK086(lu)002:162": "mngon du byed pa'i sgo nas dman mchog gi rim pa'ang grub bo //",
    "NK086(lu)002:163": "rgyu mtshan de'i phyir rang rang gi spyod yul du gyur pa'i mdo rgyud nyi tshe zhig las /",
    "NK086(lu)002:164": "theg pa rim dgu'i tshig zin dngos su ma byung",
    "NK086(lu)002:165": "ba tsam la brten nas nan gyis 'gog pa ni",
    "NK086(lu)002:166": "tshig tsam la rtsod pa kho na'o //",
    "NK086(lu)002:167": "de ltar theg pa rim pa dgu'i rtse mor gyur",
    "NK086(lu)002:168": "pa'i nang rgyud yo ga sde gsum po 'di nyid",
    "NK086(lu)002:169": "gang gis gsungs pa'i ston pa ni bskal bzang rnam",
    "NK086(lu)002:170": "'dren bzhi pa sh+aakya seng+ge nyid yin la /",
    "NK086(lu)002:171": "de la sku gsum gyi snang tshul mi 'dra ba gsum las gleng gzhi'i rim pa yang gsum ste /",
    "NK086(lu)002:172": "'jam dpal sgyu 'phrul d+r+wa ba'i bshad rgyud las /",
    "NK086(lu)002:173": "gleng gzhi rnam pa gsum yin te //",
    "NK086(lu)002:174": "'og min gnas dang ri rab rtse //",
    "NK086(lu)002:175": "'dzam bu gling 'dir grags pa yin //",
    "NK086(lu)002:176": "byang chub sems dpa'i lha rnams dang //",
    "NK086(lu)002:177": "mi rnams kyi ni don du gsung //",
    "NK086(lu)002:178": "ston pa yang ni rnam gsum ste //",
    "NK086(lu)002:179": "sangs rgyas rdo rje 'chang chen dang //",
    "NK086(lu)002:180": "longs sku 'khor los sgyur ba dang //",
    "NK086(lu)002:181": "sh+aakya thub pa nyid kyis gsungs //",
    "NK086(lu)002:182": "dus ni gdul bya 'dul ba'i tshe //",
    "NK086(lu)002:183": "'khor rnams 'dus pa'i dus der gsungs //",
    "NK086(lu)002:184": "zhes gsungs pa dang mthun par sangs rgyas nyid kyi",
    "NK086(lu)002:185": "ye shes chen po'i rang snang shin tu rnam par",
    "NK086(lu)002:186": "dag pa'i 'oga mina chena po na dbyings ngo bo",
    "NK086(lu)002:187": "nyid kyi sku dang ye shes chos kyi sku gnyis",
    "NK086(lu)002:188": "dbyer med pa zung du 'jug pa'i bdag nyid ye",
    "NK086(lu)002:189": "shes kyi bye brag tshad med pa dang lhan cig",
    "NK086(lu)002:190": "zaba zhi spros dang bral ba'i 'od gsal gyi dgongs",
    "NK086(lu)002:191": "pa las mi g.yo bar bzhugs pa ni dapala chos",
    "NK086(lu)002:192": "sku'i ston pa kun tu bazanga posa 'khor nyid las",
    "NK086(lu)002:193": "mi gzhan pa'i rgyal ba rgya mtsho'i tshogs la chos",
    "NK086(lu)002:194": "'od gsal brjod du med pa'i dgongs pa nyid dus",
    "NK086(lu)002:195": "gzhi rdzogs 'pho 'gyur med pa'i dbyings su sgra tshig",
    "NK086(lu)002:196": "rang mtshan las 'das pa'i gsung gis snang bar mdzad",
    "NK086(lu)002:197": "do // zhes bshad de /",
    "NK086(lu)002:198": "'di ni gzhan ngor chos ston pa'i thog mar ston",
    "NK086(lu)002:199": "pa rang nyid ting nge 'dzin gyi bye brag du",
    "NK086(lu)002:200": "ma la snyoms par zhugs so zhes mdo rgyud rnams",
    "NK086(lu)002:201": "kyi gleng gzhi'i skabs nas 'byung ba dang mthun pa",
    "NK086(lu)002:202": "ste / ston pa'i rnam mkhyen gyis ji ltar thugs",
    "NK086(lu)002:203": "su chud pa'i ngos nas bzhag pa gleng gzhi'i dang",
    "NK086(lu)002:204": "ste / por grub bo // de nas rnam pa",
    "NK086(lu)002:205": "thams cad mkhyen pa'i ye shes kyi rgyu dang dmigs",
    "NK086(lu)002:206": "pa med pa'i thugs rje chen po'i rkyen las gzugs",
    "NK086(lu)002:207": "kyi sku rnam pa thams cad par snang bar mdzad",
    "NK086(lu)002:208": "nas chos kyi 'khor lo mtha' dag bskor bar mdzad",
    "NK086(lu)002:209": "ste / por grub bo // pa las / thog",
    "NK086(lu)002:210": "mar dag pa'i sa la gnas pa'i byang chub sems",
    "NK086(lu)002:211": "dpa'i tshogs rnams la stug po'i 'og min dang /",
    "NK086(lu)002:212": "gtsang gnas kyi 'og min dang /",
    "NK086(lu)002:213": "ri rab kyi rtse la sogs par ston pa nyid",
    "NK086(lu)002:214": "longs spyod rdzogs pa rnam par snang mdzad chen po",
    "NK086(lu)002:215": "dang rdo rje 'chang chen po'i rnam pas rgyu dang",
    "NK086(lu)002:216": "'bras bu'i theg pa chen po bsam gyis mi khyab",
    "NK086(lu)002:217": "pa rtag pa rgyun gyi 'khor lor ston par mdzad",
    "NK086(lu)002:218": "pa gleng gzhi gnyis pa dang /",
    "NK086(lu)002:219": "de'i bdag po'i rkyen dang gdul bya'i snod dag pa'i",
    "NK086(lu)002:220": "dbang las mkha' zla chu mtshor snang ba bzhin stong",
    "NK086(lu)002:221": "gsum gyi stong chen po'i 'jig rten gyi khams rnams",
    "NK086(lu)002:222": "su ston pa thub pa'i dbang po sangs rgyas bcom",
    "NK086(lu)002:223": "ldan 'das kyi mtshan dang sku'i rnam 'gyur mi 'dra",
    "NK086(lu)002:224": "ba du mar snang bas /",
    "NK086(lu)002:225": "'khor rnam pa bzhi dang dbang rnon sngags kyi gdul",
    "NK086(lu)002:226": "byar gyur pa rnams la dngos dang brgyud pa'i sgo",
    "NK086(lu)002:227": "nas zab pa dang rgya che ba'i chos kyi rnam",
    "NK086(lu)002:228": "grangs tshad med pa dang /",
    "NK086(lu)002:229": "bye brag tu rdo rje'i theg pa nyid yang nas",
    "NK086(lu)002:230": "yang du rgya cher bsgrags par mdzad pa ni gleng",
    "NK086(lu)002:231": "gzhi gsum pa'o // de ltar gleng gzhi rnam pa",
    "NK086(lu)002:232": "gsum gyi sgo nas gsungs pa'i sngags kyi rgyud sde",
    "NK086(lu)002:233": "rgya mtsho lta bu de rnams spyir gsang ba'i bdag",
    "NK086(lu)002:234": "po lag na rdo rje dang bye brag rang rang",
    "NK086(lu)002:235": "gi sdud pa po rnams kyis bsdus te ji ltar",
    "NK086(lu)002:236": "brgyud pa'i tshul ni /",
    "NK086(lu)002:237": "mdo dgongs pa 'dus pa las /",
    "NK086(lu)002:238": "rgyal ba sems dpa' rnal 'byor ba //",
    "NK086(lu)002:239": "dgongs rig rna bar brgyud pa ste //",
    "NK086(lu)002:240": "gang la thug gi bar du'o //",
    "NK086(lu)002:241": "zhes pa ltar /",
    "NK086(lu)002:242": "rgyal mchog kun tu bzang po'am rdo rje 'chang chen",
    "NK086(lu)002:243": "pos rgyal tshabs rigs lnga sogs nyid las mi gzhan",
    "NK086(lu)002:244": "pa'i 'khor la dgongs pas brgyud de bshad /",
    "NK086(lu)002:245": "rgyal tshabs skyes bu rnams kyi rang rigs kyi sems",
    "NK086(lu)002:246": "dpa' sems ma dpa' bo dang rnal 'byor ma'i tshogs",
    "NK086(lu)002:247": "rnams la rig pas brgyud nas bshad /",
    "NK086(lu)002:248": "rgyal sras rigs gsum gyi sems dpa' dang khyad par",
    "NK086(lu)002:249": "gsang ba'i bdag po sogs kyis rang rang gi gdul",
    "NK086(lu)002:250": "bya rnams la rna bar brgyud pa'i tshul gyis bshad",
    "NK086(lu)002:251": "/ de nas rim par chos rgyal lung bstan rdo rje'am skal ldan rgyal po dzahdang /",
    "NK086(lu)002:252": "sprul pa'i sku dga' rab rdo rje sogs nas rim",
    "NK086(lu)002:253": "par brgyud nas bdag cag gi bla ma dam pa'i",
    "NK086(lu)002:254": "bar du smin byed dbang gis lag len ma nyams",
    "NK086(lu)002:255": "/ bshad brgyud tshig gi phreng ba ma chad /",
    "NK086(lu)002:256": "snyan brgyud gdams pa'i chu bo ma nub par byon pa yin no //",
    "NK086(lu)002:257": "brgyud pa de lta bu las byung ba'i gdams ngag",
    "NK086(lu)002:258": "ji ltar 'chad pa'i go rim yang sngon gyi shing",
    "NK086(lu)002:259": "rta chen po dag gi phyag bzhes ltar gdul bya",
    "NK086(lu)002:260": "rnams bstan pa la rim gyis gzhug pa'i tshul gyis",
    "NK086(lu)002:261": "/ thog mar thun mong rgyu 'bras kyi chos kyis",
    "NK086(lu)002:262": "blo kha dbye zhing nges 'byung rnam dag gis drangs",
    "NK086(lu)002:263": "pa'i skyabs su 'gro ba gsum /",
    "NK086(lu)002:264": "bslab pa'i gzhi lnga sogs so so thar pa'i khrims kyis rgyud bsdams /",
    "NK086(lu)002:265": "de nas tshad med bzhis blo sbyangs te snying rjes drangs pa'i byang chub mchog tu sems bskyed /",
    "NK086(lu)002:266": "gzod rgyud sde nas bshad pa ltar gyis dkyil 'khor",
    "NK086(lu)002:267": "chen por bcug ste smin byed kyi rgyu dbang legs",
    "NK086(lu)002:268": "par bskur / de ltar sdom pa gsum la gnas",
    "NK086(lu)002:269": "shing rgyud dag pa'i gang zag de la blo nus",
    "NK086(lu)002:270": "dang mthun par rgyud kyi bshad pa 'bogs shing sngags",
    "NK086(lu)002:271": "lam gyi go ba chags par bya /",
    "NK086(lu)002:272": "de nas snyan brgyud gdams ngag gi dmar khrid lag",
    "NK086(lu)002:273": "len du thebs par gdams nas nyams len gyi sems",
    "NK086(lu)002:274": "thog tu longs par bya /",
    "NK086(lu)002:275": "de dag gi rgyab rten du rgyud sde so so'i",
    "NK086(lu)002:276": "bklag lung phog ste chos gzhug rdzogs par bya ba",
    "NK086(lu)002:277": "yin no // skabs 'dir khrid dang lung dang bshad pa gsum gyi khyad par dpyad na /",
    "NK086(lu)002:278": "spyir btang tsam na de gsum don gcig dgos te /",
    "NK086(lu)002:279": "thub pa'i bstan pa rnam gnyis te //",
    "NK086(lu)002:280": "lung dang rtog pa'i bdag nyid can //",
    "NK086(lu)002:281": "de 'dzin byed pa smra byed dang //",
    "NK086(lu)002:282": "sgrub par byed pa kho na yin //",
    "NK086(lu)002:283": "ces pa ltar lung gi bstan pa bshad pas 'dzin pa yin pa dang /",
    "NK086(lu)002:284": "sngon ston pas kyang bsam gzugs kyi ting nge 'dzin",
    "NK086(lu)002:285": "bsgom pa'i gdams ngag gsan pa la de dang de'i",
    "NK086(lu)002:286": "lung blangs te zhes bshad pa dang /",
    "NK086(lu)002:287": "sde snod gsum gyi lung phog ces pa dang /",
    "NK086(lu)002:288": "lung nod pa dang /",
    "NK086(lu)002:289": "kha ton du byed pa dang zhes sogs lung gis kyang bye brag ma phye bar bshad pa dang /",
    "NK086(lu)002:290": "rig pas kyang lung ni lung nod pa'i don te /",
    "NK086(lu)002:291": "rnam par dkrol zhing gsal bar phye nas don khong du chud par byed pa yin la /",
    "NK086(lu)002:292": "khrid dang bshad pa yang de yin pas so //",
    "NK086(lu)002:293": "'o na lung tsam gyis kyang don nges par byed nus sam zhe na /",
    "NK086(lu)002:294": "de ni ma nges te 'chad pa'i tshul dang dbang",
    "NK086(lu)002:295": "po'i bye brag gis bshad khrid kha cig lung byas",
    "NK086(lu)002:296": "pa dang 'dra bar don ma nges pa'ang yod /",
    "NK086(lu)002:297": "lung kha cig de dag dang mi 'dra bar don",
    "NK086(lu)002:298": "spyi nges pa tsam du 'gro ba'ang yod pa yin",
    "NK086(lu)002:299": "no // des na bshad pa dang lung gnyis gcig rgyun gcig gis 'dzin par nus sam snyam mo //",
    "NK086(lu)002:300": "khrid kyang gzhung lugs chen mo rnams gdams ngag tu",
    "NK086(lu)002:301": "shar ba dgos so zhes mkhas pa'i gsung las byung",
    "NK086(lu)002:302": "ba ltar na bshad pa dang don gcig tu 'gro",
    "NK086(lu)002:303": "mod kyang / sngags la tshogs dang slob ma la",
    "NK086(lu)002:304": "bshad pa'i tshul tha dad du yod pas de gnyis",
    "NK086(lu)002:305": "la khyad par yod cing gcig gis gcig gi don",
    "NK086(lu)002:306": "mi thub pa'i skabs kyang yod srid dam snyam mo",
    "NK086(lu)002:307": "mod kyang / // de lta bu'i dbang khrid lung",
    "NK086(lu)002:308": "sogs gang yin kyang 'chad pa po rdo rje slob",
    "NK086(lu)002:309": "dpon gyi mtshan nyid ni /",
    "NK086(lu)002:310": "mdo sde'i rgyan las /",
    "NK086(lu)002:311": "bshes gnyen dul ba zhi ba nyer zhi ba //",
    "NK086(lu)002:312": "yon tan lhag par btson bcas lung gis phyug /de nyid rab tu rtogs pa smra mkhas ldan //",
    "NK086(lu)002:313": "brtse ba'i bdag nyid skyong la spangs la bsten //",
    "NK086(lu)002:314": "ces theg pa chen po sbyir ston pa'i slob dpon dang /",
    "NK086(lu)002:315": "bye brag tu sngags kyi slob dpon ni /",
    "NK086(lu)002:316": "rgyud las /",
    "NK086(lu)002:317": "ston pa mdzod ldan chu bo rdzogs //",
    "NK086(lu)002:318": "gnyer ldan rgyud dang las la mkhas //",
    "NK086(lu)002:319": "man ngag drod dang brgyad 'chang ba //",
    "NK086(lu)002:320": "zhes rang bzhin brgyad ldan tu bshad pa rnams dang ldan pa zhig dgos so //",
    "NK086(lu)002:321": "nyan pa po slob ma'i mtshan nyid kyang dad pa",
    "NK086(lu)002:322": "brtson 'grus shes rab snying rje sogs gzhung nas bshad",
    "NK086(lu)002:323": "pa'i yon tan rnams dang ldan pa gal che /",
    "NK086(lu)002:324": "de nas slob mas ji ltar nyan pa'i tshul la",
    "NK086(lu)002:325": "thun mong gi kun slong mi dge ba dang 'dres",
    "NK086(lu)002:326": "ma'i bsam pa rnams dang /",
    "NK086(lu)002:327": "snod kyi skyon gsum dri ma drug bcas spangs shing /",
    "NK086(lu)002:328": "'du shes bzhi dang pha rol tu phyin pa drug",
    "NK086(lu)002:329": "tshangs pa'i bsam sbyor rnams par dag pa'i ngang nas",
    "NK086(lu)002:330": "nyan / thun mong ma yin pa ston 'khor gnas",
    "NK086(lu)002:331": "dus rnams la tha mal gyi snang zhen spangs nas",
    "NK086(lu)002:332": "phun sum tshogs pa lnga'i rang bzhin gsal gdab ste",
    "NK086(lu)002:333": "nyan / gsan pa dang / mdor na sbyor ba sems bskyed /",
    "NK086(lu)002:334": "dngos gzhi dmigs med rjes la bsngo ba ste dam",
    "NK086(lu)002:335": "pa gsum gyis zin pa'i sgo nas 'chad nyan gyi",
    "NK086(lu)002:336": "bya ba thams cad thog ma bar dang tha mar",
    "NK086(lu)002:337": "dge ba'i tshul gyis mthar phyin par bya'o //",
    "NK086(lu)002:338": "de ltar 'chad nyan tshul bzhin bgyis pa'i phan yon ni bsam gyis mi khyab ste /",
    "NK086(lu)002:339": "thos pas las ngan gyi sgrib pa mdzad /",
    "NK086(lu)002:340": "bsam pas shes rab kyi gter chen rdol /",
    "NK086(lu)002:341": "bsgoms pas thar lam gyi btsan sa zin /",
    "NK086(lu)002:342": "skye ba kun tu dam pa'i chos kyi snang ba dang mi 'bral /",
    "NK086(lu)002:343": "gnas skabs su yang dkar phyogs kyi lhas bsrung /",
    "NK086(lu)002:344": "nad gdon dang bar chad zhi /",
    "NK086(lu)002:345": "bsam dgu yid bzhin du 'grub /",
    "NK086(lu)002:346": "mthar thug chos kyi rgyal po'i go 'phang mngon du",
    "NK086(lu)002:347": "byas nas chos kyi rnga chen 'jig rten kun tu",
    "NK086(lu)002:348": "sgrogs par 'gyur te /",
    "NK086(lu)002:349": "kun mkhyen bla mas /",
    "NK086(lu)002:350": "chos rnga sgrogs pa'i sgra thos sems can yang //",
    "NK086(lu)002:351": "ngan song rnam grol nyan rnams smos ci dgos //",
    "NK086(lu)002:352": "zhes sogs gsungs pa'i tshul la bsam nas spro dga' mchog tu bskyed de nyan par zhu /",
    "NK086(lu)002:353": "zhes sogs mtshams sbyar bar bya'o //",
    "NK086(lu)002:354": "rab dkar lhag bsam gangs kyi ri bo las //",
    "NK086(lu)002:355": "babs pa'i legs bshad phan bde'i rlabs phreng can //",
    "NK086(lu)002:356": "lhung lhung dpyod ldan rna ba'i dga' ston du //",
    "NK086(lu)002:357": "snyan snyan sgrogs 'dis yid dbang sim gyur cig /gang zin tshig 'dis mkhas rnams ci 'gu yang //",
    "NK086(lu)002:358": "dam pa'i skyes bu'i thugs kyis bzhed don bzhin //",
    "NK086(lu)002:359": "bris pa dam pa'i thugs dgongs yongs rdzogs shing //",
    "NK086(lu)002:360": "skye bar chos kyi dga' bas dga' bar shog //",
    "NK086(lu)002:361": "ces pa 'di yang sprang btsun pad+ma badz+ra pas smras pa dge'o //",
    "NK086(lu)002:362": "dge'o //"
}