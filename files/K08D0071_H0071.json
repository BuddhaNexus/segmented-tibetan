{
    "K08D0071_H0071:319a-0": "@319a / /rgya gar skad du /",
    "K08D0071_H0071:319a-1": "a'arya su ra ta pa ri pri tstsh'a n'a ma mah'a y'a na s'u tra /",
    "K08D0071_H0071:319a-2": "bod skad du /",
    "K08D0071_H0071:319a-3": "'phags pa des pas zhus pa zhes bya ba theg pa chen po'i mdo /",
    "K08D0071_H0071:319a-4": "bam po gcig pa /",
    "K08D0071_H0071:319a-5": "sangs rgyas dang byang chub sems dpa' thams cad la phyag 'tshal lo //",
    "K08D0071_H0071:319a-6": "'di skad bdag gis thos pa dus gcig na /",
    "K08D0071_H0071:319a-7": "bcom ldan 'das mnyan yod na rgyal bu rgyal byed",
    "K08D0071_H0071:319a-8": "kyi tshal mgon med zas sbyin gyi kun dga' ra",
    "K08D0071_H0071:319a-9": "ba na dge slong stong nyis brgya lnga bcu'i dge",
    "K08D0071_H0071:319a-10": "slong gi dge 'dun chen po dang /",
    "K08D0071_H0071:319a-11": "byang chub sems dpa' sum khri nyis stong dag dang thabs gcig tu bzhugs te /",
    "K08D0071_H0071:319a-12": "'khor bzhi dang /",
    "K08D0071_H0071:319a-13": "rgyal po dang /",
    "K08D0071_H0071:319a-14": "blon po dang /",
    "K08D0071_H0071:319a-15": "grong rdal gyi mi dang /",
    "K08D0071_H0071:319a-16": "ljongs kyi mi rnams kyis bkur stir byas /",
    "K08D0071_H0071:319a-17": "bla mar byas /",
    "K08D0071_H0071:319a-18": "rim gror byas /",
    "K08D0071_H0071:319a-19": "mchod pa byas so //",
    "K08D0071_H0071:319a-20": "de'i tshe mnyan yod kyi grong khyer na grong khyer gyi dbul po des pa zhes bya ba /",
    "K08D0071_H0071:319a-21": "sangs rgyas la dad pa mi phyed pa dang ldan pa /",
    "K08D0071_H0071:319a-22": "chos la dad pa mi phyed pa dang ldan pa /",
    "K08D0071_H0071:319a-23": "dge 'dun la dad pa mi phyed pa dang ldan pa /",
    "K08D0071_H0071:319b-0": "bslab pa'i gzhi lnga yongs @319b su bzung ba /",
    "K08D0071_H0071:319b-1": "dge ba bcu'i las kyi lam dang ldan pa /",
    "K08D0071_H0071:319b-2": "byams pa la gnas te sems can thams cad la sems snyoms pa /",
    "K08D0071_H0071:319b-3": "snying rje la gnas te yid yongs su skyo ba med pa /",
    "K08D0071_H0071:319b-4": "dga' ba la gnas te chos kyi kun dga' la dga' zhing mos pa /",
    "K08D0071_H0071:319b-5": "gtang snyoms la gnas te /",
    "K08D0071_H0071:319b-6": "bde ba dang /",
    "K08D0071_H0071:319b-7": "sdug bsngal gyis mi bskyod pa /",
    "K08D0071_H0071:319b-8": "bla na med pa yang dag par rdzogs pa'i byang",
    "K08D0071_H0071:319b-9": "chub la yang dag par zhugs pa; sngon gyi tshul",
    "K08D0071_H0071:319b-10": "phun sum tshogs pa /",
    "K08D0071_H0071:319b-11": "thabs la mkhas pas sems can rnams yongs su smin par byed cing /",
    "K08D0071_H0071:319b-12": "dbul por ming du chags pa zhig gnas te /",
    "K08D0071_H0071:319b-13": "lha'i dbang po brgya byin gyis lha'i mig rnam par dag pa mi'i las 'das pas /",
    "K08D0071_H0071:319b-14": "grong khyer gyi dbul po des pa shin tu 'dod pa chung ba /",
    "K08D0071_H0071:319b-15": "chog shes pa /",
    "K08D0071_H0071:319b-16": "tshul khrims dang brtul zhugs dang ldan pa /",
    "K08D0071_H0071:319b-17": "yid 'khrug pa med pa /",
    "K08D0071_H0071:319b-18": "rtag tu bzhin 'dzum pa /",
    "K08D0071_H0071:319b-19": "gzhan gyi 'khrul ba dag la skyon du mi lta ba /",
    "K08D0071_H0071:319b-20": "sems can thams cad kyi sems bsrung ba /",
    "K08D0071_H0071:319b-21": "brkam pa med pa /",
    "K08D0071_H0071:319b-22": "shes bzhin du spyod pa /",
    "K08D0071_H0071:319b-23": "chog shes shing dgang sla ba /",
    "K08D0071_H0071:319b-24": "gso sla ba /",
    "K08D0071_H0071:319b-25": "bsam pa phun sum tshogs pa /",
    "K08D0071_H0071:319b-26": "g-yo med pa /",
    "K08D0071_H0071:319b-27": "nga rgyal med pa /",
    "K08D0071_H0071:319b-28": "bka' blo bde ba /",
    "K08D0071_H0071:319b-29": "mthun par 'dzin pa /",
    "K08D0071_H0071:319b-30": "rtag tu gso sbyong gi yan lag brgyad dang ldan pa /",
    "K08D0071_H0071:319b-31": "lag na shing lo'i snod thogs pa /",
    "K08D0071_H0071:319b-32": "rtsa bting ba la nyal ba /",
    "K08D0071_H0071:319b-33": "gos ngan pa gyon pa /",
    "K08D0071_H0071:319b-34": "rnyed kyang mi len pa /",
    "K08D0071_H0071:319b-35": "bzang yang rung /",
    "K08D0071_H0071:319b-36": "ngan yang rung /",
    "K08D0071_H0071:319b-37": "bgo bsha' byas nas za ba /",
    "K08D0071_H0071:320a-0": "dus gsum du de bzhin gshegs pa la @320a *//",
    "K08D0071_H0071:320a-1": "blta ba /",
    "K08D0071_H0071:320a-2": "chos nyan par 'dod pa /",
    "K08D0071_H0071:320a-3": "gtam sna tshogs byung ba la spobs pa dang ldan pa /",
    "K08D0071_H0071:320a-4": "sems can rnams kyis mthong na dga' ba de mthong ngo //",
    "K08D0071_H0071:320a-5": "mthong nas 'di snyam du sems te /",
    "K08D0071_H0071:320a-6": "ci grong khyer gyi dbul po 'di yid dam la",
    "K08D0071_H0071:320a-7": "brtan nam ma brtan pa bdag gis brtag go snyam",
    "K08D0071_H0071:320a-8": "mo // de nas lha'i dbang po brgya byin gyis mi mang po mngon par sprul nas /",
    "K08D0071_H0071:320a-9": "grong khyer gyi dbul po des pa la tshig ngan pa dag gis gshe zhing spyo bar byed do //",
    "K08D0071_H0071:320a-10": "bong ba dang /",
    "K08D0071_H0071:320a-11": "dbyug pa dang /",
    "K08D0071_H0071:320a-12": "mtshon cha dag kyang bstan na des pa de'i bzod pa'i stobs kyis dang du len par byed de /",
    "K08D0071_H0071:320a-13": "mi 'khrug cing gnod sems mi bskyed do //",
    "K08D0071_H0071:320a-14": "de nas lha'i dbang po brgya byin gyis mi gzhan",
    "K08D0071_H0071:320a-15": "dag cig sprul nas des pa de'i mdun du bzhag",
    "K08D0071_H0071:320a-16": "ste / des pa de la dga' ba'i tshig gis",
    "K08D0071_H0071:320a-17": "kho bo cag ni khyod kyi don byed par 'dod",
    "K08D0071_H0071:320a-18": "ste / pa yin gyi / ci ste khyod 'dod pa lta na /",
    "K08D0071_H0071:320a-19": "khyod la sdigs pa'i dgra gang yin pa de dag",
    "K08D0071_H0071:320a-20": "kho bo cag gis tshar gcad par bya'o zhes smras",
    "K08D0071_H0071:320a-21": "so // des pas smras pa /",
    "K08D0071_H0071:320a-22": "grogs po dag thong /",
    "K08D0071_H0071:320a-23": "de skad ma zer cig /",
    "K08D0071_H0071:320a-24": "gal te mi 'di dag gis kho bo'i lus dum",
    "K08D0071_H0071:320a-25": "bu brgyar dum bur dum bur btubs su zin kyang",
    "K08D0071_H0071:320a-26": "/ kho bo ni mi 'di dag la sdig pa'i sems mi bskyed do //",
    "K08D0071_H0071:320a-27": "grogs po dag /",
    "K08D0071_H0071:320a-28": "'jig rten dag ni dge ba dang mi dge ba'i phyogs gnyis la gnas la /",
    "K08D0071_H0071:320a-29": "de'i 'gro ba ni gnyis kho na ste /",
    "K08D0071_H0071:320a-30": "dge ba'i phyogs kyi ni bde 'gro'o //",
    "K08D0071_H0071:320b-0": "mi dge @320b ba'i phyogs kyi ni ngan 'gro'o //",
    "K08D0071_H0071:320b-1": "de bas na kho bo ni sems can pha rol",
    "K08D0071_H0071:320b-2": "tshig pa za bar byed pa yang mi 'dod na",
    "K08D0071_H0071:320b-3": "gtse ba lta ci smos /",
    "K08D0071_H0071:320b-4": "de nas de'i tshe tshigs su gcad pa 'di dag smras so //",
    "K08D0071_H0071:320b-5": "sa bon tsha ba rnams kyis ni //",
    "K08D0071_H0071:320b-6": "'bras bu tsha ba skye bar 'gyur //",
    "K08D0071_H0071:320b-7": "sa bon mngar ba rnams kyis ni //",
    "K08D0071_H0071:320b-8": "'bras bu mngar ba skye bar 'gyur //",
    "K08D0071_H0071:320b-9": "dpe zlar bya ba 'di yis ni //",
    "K08D0071_H0071:320b-10": "sdig pa'i rnam smin tsha ba dang //",
    "K08D0071_H0071:320b-11": "dkar po'i 'bras bu mngar ba dang //",
    "K08D0071_H0071:320b-12": "mkhas pa'i mis ni shes par 'gyur //",
    "K08D0071_H0071:320b-13": "rtag tu lus dang ngag yid kyi //",
    "K08D0071_H0071:320b-14": "sdig pa rnam gsum mi bya zhing //",
    "K08D0071_H0071:320b-15": "gzhan dag byed kyang mkhas pa yis //",
    "K08D0071_H0071:320b-16": "rjes su dga' ba mi bya'o //",
    "K08D0071_H0071:320b-17": "lus dang ngag dang yid rnams kyis //",
    "K08D0071_H0071:320b-18": "dkar po rnam gsum rtag tu byas //",
    "K08D0071_H0071:320b-19": "gang dag dge ba spyod byed pa //",
    "K08D0071_H0071:320b-20": "gzhan dag la yang yi rang bya //",
    "K08D0071_H0071:320b-21": "de nas lha'i dbang po brgya byin gyis dus gzhan zhig na /",
    "K08D0071_H0071:320b-22": "des pa la dbyig dang /",
    "K08D0071_H0071:320b-23": "gser mang po bstan nas 'di skad ces smras so //",
    "K08D0071_H0071:320b-24": "des pa /",
    "K08D0071_H0071:320b-25": "'o ni las khyer la sbyin pa dag byin cig /",
    "K08D0071_H0071:320b-26": "bsod nams dag gyis shig /",
    "K08D0071_H0071:320b-27": "gos dang rgyan dag kyang thogs shig /",
    "K08D0071_H0071:320b-28": "khyod ngan zhing dbul bas ci zhig bya /",
    "K08D0071_H0071:320b-29": "des pas smras pa /",
    "K08D0071_H0071:320b-30": "grogs po dag /",
    "K08D0071_H0071:320b-31": "sngon sems can rnams la lus kyis nyes par spyad pa dang /",
    "K08D0071_H0071:320b-32": "ngag dang yid kyis nyes par spyad pas /",
    "K08D0071_H0071:320b-33": "'dir dbul po zhes bya bar gyur to //",
    "K08D0071_H0071:320b-34": "de bas na kho bo ni ma byin par len pa de byed par mi 'dod do //",
    "K08D0071_H0071:320b-35": "brgya byin gyis smras pa /",
    "K08D0071_H0071:321a-0": "des pa khyod da ltar je bde @321a *//",
    "K08D0071_H0071:321a-1": "bar 'tsho bar gyis shig /",
    "K08D0071_H0071:321a-2": "'jig rten pha rol bsam pas khyod la ci zhig bya /",
    "K08D0071_H0071:321a-3": "des pas smras pa /",
    "K08D0071_H0071:321a-4": "grogs gang tshe 'di ched cher 'dzin pa 'di ni",
    "K08D0071_H0071:321a-5": "byis pa'i chos yin gyi; mkhas pa rnams ni tshe",
    "K08D0071_H0071:321a-6": "phyi ma ched cher 'dzin to //",
    "K08D0071_H0071:321a-7": "'dod pas zil gyis non pa dang /",
    "K08D0071_H0071:321a-8": "zhe sdang gis zil gyis non pa dang /",
    "K08D0071_H0071:321a-9": "gti mug gis zil gyis non pa dang /",
    "K08D0071_H0071:321a-10": "'dod chags kyis zil gyis non pa dag ni ma byin par len par byed kyi /",
    "K08D0071_H0071:321a-11": "mkhas pa dag ni brkam pa ma yin no //",
    "K08D0071_H0071:321a-12": "gsog 'jog ched cher 'dzin pa dag ni ma byin par len par byed kyi /",
    "K08D0071_H0071:321a-13": "mkhas pa dag ni gsog 'jog mi byed do //",
    "K08D0071_H0071:321a-14": "bdag gir 'dzin pa dang bcas shing yongs su 'dzin",
    "K08D0071_H0071:321a-15": "pa dang bcas pa dag ni ma byin par len",
    "K08D0071_H0071:321a-16": "par byed kyi / mkhas pa dag ni bdag tu",
    "K08D0071_H0071:321a-17": "mi 'dzin cing yongs su 'dzin par mi byed do",
    "K08D0071_H0071:321a-18": "par byed kyi / // lus dang srog la lta",
    "K08D0071_H0071:321a-19": "ba dag ni ma byin par len par byed kyi",
    "K08D0071_H0071:321a-20": "par byed kyi / // / mkhas pa dag ni lus dang srog la mi lta'o //",
    "K08D0071_H0071:321a-21": "ngoms mi shes shing chog mi shes pa dag ni ma byin par len par byed kyi /",
    "K08D0071_H0071:321a-22": "mkhas pa dag ni ngoms shes shing chog shes pa yin no //",
    "K08D0071_H0071:321a-23": "'tsho ba yongs su ma dag pa dag ni ma byin par len par byed kyi /",
    "K08D0071_H0071:321a-24": "mkhas pa dag ni 'tsho ba yongs su dag pa yin no //",
    "K08D0071_H0071:321a-25": "las ma mthong ba dag ni ma byin par len par byed kyi /",
    "K08D0071_H0071:321a-26": "mkhas pa dag ni las mthong ba yin no //",
    "K08D0071_H0071:321b-0": "rnam par 'tshe ba ched cher 'dzin pa dag ni ma byin @321b par len par byed kyi /",
    "K08D0071_H0071:321b-1": "mkhas pa dag ni rnam par mi 'tshe ba ched cher 'dzin to //",
    "K08D0071_H0071:321b-2": "byams pa'i sems med pa dag ni ma byin par len par byed kyi /",
    "K08D0071_H0071:321b-3": "mkhas pa dag ni byams pa'i sems dang ldan no;",
    "K08D0071_H0071:321b-4": ";phyin ci log bzhis sems bslad pa ni ma byin",
    "K08D0071_H0071:321b-5": "par len par byed kyi /",
    "K08D0071_H0071:321b-6": "mkhas pa dag ni sems phyin ci ma log pa yin no //",
    "K08D0071_H0071:321b-7": "gzhan yang sems can dbul po gang yin pa de",
    "K08D0071_H0071:321b-8": "dag kho bos tshigs su bcad pa dag gis bshad",
    "K08D0071_H0071:321b-9": "kyi nyon cig / bye ba phrag stong gter yod kyang //",
    "K08D0071_H0071:321b-10": "gang dag la ni gtong med pa //",
    "K08D0071_H0071:321b-11": "de dag 'jig rten 'dir dbul zhes //",
    "K08D0071_H0071:321b-12": "thos mang rnams kyis de skad bshad /",
    "K08D0071_H0071:321b-13": "gang la zad cing med bzhin du //",
    "K08D0071_H0071:321b-14": "de ni gtong la rab gnas na //",
    "K08D0071_H0071:321b-15": "de ni 'jig rten nor che zhes //",
    "K08D0071_H0071:321b-16": "yang dag gzigs pa rnams kyis bshad //",
    "K08D0071_H0071:321b-17": "gang la sdig med 'phags pa ni //",
    "K08D0071_H0071:321b-18": "rnam pa kun gyis mdzes pa yin //",
    "K08D0071_H0071:321b-19": "byis pa sdig pa byed pa ni //",
    "K08D0071_H0071:321b-20": "shin tu brgyan kyang mdzes ma yin //",
    "K08D0071_H0071:321b-21": "mkhas pa dag gis spyos sla yi //",
    "K08D0071_H0071:321b-22": "byis pas bsngags pa de lta min //",
    "K08D0071_H0071:321b-23": "byis pas sdig la bsngags par byed //",
    "K08D0071_H0071:321b-24": "mkhas pa dag ni sdig la smod //",
    "K08D0071_H0071:321b-25": "de nas lha'i dbang po brgya byin gyis dus gzhan zhig na mi gzhan zhig tu sprul to //",
    "K08D0071_H0071:321b-26": "de nas mi des gser mang po khyer te /",
    "K08D0071_H0071:321b-27": "des pa la 'di skad ces smras so //",
    "K08D0071_H0071:321b-28": "kye des pa gser khyer la kho bo mi gzhan",
    "K08D0071_H0071:321b-29": "zhig dang rtsod pa de la khyod gcig pus che",
    "K08D0071_H0071:321b-30": "bzhi bya bar kho bos byas kyi /",
    "K08D0071_H0071:321b-31": "der kho bo'i che bzhi gyis shig /",
    "K08D0071_H0071:321b-32": "des pas smras pa /",
    "K08D0071_H0071:322a-0": "grogs @322a *//",
    "K08D0071_H0071:322a-1": "po thong /",
    "K08D0071_H0071:322a-2": "khyod de skad ma zer cig /",
    "K08D0071_H0071:322a-3": "kho bo ni rdzun zer du mi 'dod do //",
    "K08D0071_H0071:322a-4": "kye grogs po /",
    "K08D0071_H0071:322a-5": "brdzun du smra ba ni bdag la yang slu zhing pha rol la yang slu la /",
    "K08D0071_H0071:322a-6": "'phags pa la yang slu ba yin te /",
    "K08D0071_H0071:322a-7": "grags pa nyams par byed pa dang /",
    "K08D0071_H0071:322a-8": "yid mi ches pa dang /",
    "K08D0071_H0071:322a-9": "yid du mi 'ong bar byed pa dang /",
    "K08D0071_H0071:322a-10": "brnyas par byed pa dang /",
    "K08D0071_H0071:322a-11": "sems yongs su gdung bar byed pa yin no //",
    "K08D0071_H0071:322a-12": "kye grogs po /",
    "K08D0071_H0071:322a-13": "brdzun du smra ba ni kha mnam par byed pa dang /",
    "K08D0071_H0071:322a-14": "lus smad par byed pa dang /",
    "K08D0071_H0071:322a-15": "lha'i yid du mi 'ong bar byed pa yin no //",
    "K08D0071_H0071:322a-16": "kye grogs po /",
    "K08D0071_H0071:322a-17": "brdzun du smra ba ni dge ba'i rtsa ba rnams la rku ba dang /",
    "K08D0071_H0071:322a-18": "dran pa rmugs par byed pa dang /",
    "K08D0071_H0071:322a-19": "mtho ris kyi lam la sgrib pa yin no //",
    "K08D0071_H0071:322a-20": "kye grogs po /",
    "K08D0071_H0071:322a-21": "brdzun du smra ba ni 'phags pa rnams kyis brtson par mi bya ba dang /",
    "K08D0071_H0071:322a-22": "yang dag par smra ba rnams kyi nang du tshig mi mdzes pa dang /",
    "K08D0071_H0071:322a-23": "mkhas pa rnams kyis smad pa dang /",
    "K08D0071_H0071:322a-24": "sdig pa thams cad kyi rtsa ba dang /",
    "K08D0071_H0071:322a-25": "brtul zhugs yongs su skong ba'i rtsa ba gcod pa dang /",
    "K08D0071_H0071:322a-26": "ngan 'gro thams cad kyi rtsa bar gyur ba yin no //",
    "K08D0071_H0071:322a-27": "de nas de'i tshe grong khyer gyi dbul po des pas tshigs su bcad pa 'di dag smras so //",
    "K08D0071_H0071:322a-28": "brdzun du smra ba'i kha nas ni //",
    "K08D0071_H0071:322a-29": "rul ba'i dri yang mnam par 'gyur //",
    "K08D0071_H0071:322a-30": "dgon par ji ltar bcom pa bzhin //",
    "K08D0071_H0071:322a-31": "sngon gyi dkar rnams spong bar byed //",
    "K08D0071_H0071:322a-32": "rmongs pas bdag dang lha rnams dang //",
    "K08D0071_H0071:322a-33": "'phags rnams yid kyang 'byung bar byed //",
    "K08D0071_H0071:322b-0": "mi @322b ni gang zhig rdzun zer ba //",
    "K08D0071_H0071:322b-1": "de ni rtag tu dogs par 'gyur //",
    "K08D0071_H0071:322b-2": "brdzun du smra ba byed pa de //",
    "K08D0071_H0071:322b-3": "sdig pa kun gyi rtsa ba dang //",
    "K08D0071_H0071:322b-4": "dka' thub can gyi rtsa gcod dang //",
    "K08D0071_H0071:322b-5": "ngan 'gror 'gro ba zhes kyang bya //",
    "K08D0071_H0071:322b-6": "gal te 'dzam gling gang ba yi //",
    "K08D0071_H0071:322b-7": "gser dag khyod kyis byin na yang //",
    "K08D0071_H0071:322b-8": "kho bo chos ni bsrung ba'i phyir //",
    "K08D0071_H0071:322b-9": "rtag tu rdzun ni smra mi byed //",
    "K08D0071_H0071:322b-10": "de nas brgya byin gyis sprul pa'i mis des pa rdzun zer du gzhug ma nus nas song ngo //",
    "K08D0071_H0071:322b-11": "de nas lha'i dbang po brgya byin gyis lha'i bu mo nyi 'od dang /",
    "K08D0071_H0071:322b-12": "lha ma yin gyi bu mo bde sogs la 'di skad ces smras so //",
    "K08D0071_H0071:322b-13": "khyed gnyis song la brtul zhugs dang dka' thub byed",
    "K08D0071_H0071:322b-14": "pa 'di ci 'dod pa la longs spyod pa zhig",
    "K08D0071_H0071:322b-15": "gam / 'on te 'dod pa don du mi gnyer ba zhig yin pa rtogs shig /",
    "K08D0071_H0071:322b-16": "de nas lha ma yin gyi bu mo bde sogs dang /",
    "K08D0071_H0071:322b-17": "lha'i bu mo nyi 'od nam langs nas phyogs gang na des pa 'dug pa'i phyogs der song nas /",
    "K08D0071_H0071:322b-18": "des pa la tshig snyan pas smras te /",
    "K08D0071_H0071:322b-19": "des pa bzhengs /",
    "K08D0071_H0071:322b-20": "bdag cag gnyis ni khyod kyi bsnyen bkur bgyid pa lags so; ;des pa /",
    "K08D0071_H0071:322b-21": "bdag cag gnyis kyi gzugs phun sum tshogs pa la gzigs /",
    "K08D0071_H0071:322b-22": "sha tshugs dang /",
    "K08D0071_H0071:322b-23": "kha dog dang /",
    "K08D0071_H0071:322b-24": "dbyibs dang /",
    "K08D0071_H0071:322b-25": "lus byugs pa dang /",
    "K08D0071_H0071:322b-26": "rgyan dang /",
    "K08D0071_H0071:322b-27": "chas dang /",
    "K08D0071_H0071:322b-28": "lhab lhub la gzigs /",
    "K08D0071_H0071:322b-29": "na tshod dang lang tshol bab pa la gzigs //",
    "K08D0071_H0071:322b-30": "des pa khyod kyi bsnyen bkur bgyid pa 'di 'dra",
    "K08D0071_H0071:322b-31": "bdag nyid kyi bsod nams phun sum tshogs pa la",
    "K08D0071_H0071:323a-0": "gzigs / des pas @323a *//",
    "K08D0071_H0071:323a-1": "bltas nas smras pa /",
    "K08D0071_H0071:323a-2": "khyed gnyis ni sems can dmyal ba dang /",
    "K08D0071_H0071:323a-3": "dud 'gro'i skye gnas dang /",
    "K08D0071_H0071:323a-4": "gshin rje'i 'jig rten du zhugs pa rnams kyi bsnyen bkur byed pa yin gyi /",
    "K08D0071_H0071:323a-5": "lha dang mir zhugs pa dag gi ni ma yin no //",
    "K08D0071_H0071:323a-6": "khyed gnyis kyi lus ni sgyu ma dang /",
    "K08D0071_H0071:323a-7": "rmi lam gyi rang bzhin lta bur kho bos mthong ngo //",
    "K08D0071_H0071:323a-8": "khyed gnyis kyi gzugs ni lbu ba dang /",
    "K08D0071_H0071:323a-9": "chu bur dang /",
    "K08D0071_H0071:323a-10": "smig rgyu lta bur mthong ngo //",
    "K08D0071_H0071:323a-11": "khyed tsan dan gyi lde gus byugs pa ni pags",
    "K08D0071_H0071:323a-12": "pa rlon pa shas g-yogs pa lta bur mthong ngo",
    "K08D0071_H0071:323a-13": "// khyed kyi rgyan dang /",
    "K08D0071_H0071:323a-14": "lhab lhub ni mi slu ba'i sgyu ma byas pa lta bur mthong ngo //",
    "K08D0071_H0071:323a-15": "khyed kyi lang tsho ni mi rtag pa dang /",
    "K08D0071_H0071:323a-16": "'gyur ba'i chos can du mthong ngo //",
    "K08D0071_H0071:323a-17": "bsod nams ma yin par mthong ba'i phyir /",
    "K08D0071_H0071:323a-18": "khyed gnyis la kho bo mi chags so //",
    "K08D0071_H0071:323a-19": "khyed gnyis ni spre'u dang /",
    "K08D0071_H0071:323a-20": "bud med kyi sems lta bur gyur pa rnams kyi bsnyen bkur byed pa yin gyi /",
    "K08D0071_H0071:323a-21": "sems dran pas kun nas bsrung ba dag gi ni ma yin no //",
    "K08D0071_H0071:323a-22": "che zhe dag /",
    "K08D0071_H0071:323a-23": "'dod pa la bsten pa ni mi sdug pa'o //",
    "K08D0071_H0071:323a-24": "'dod pa la bsten pa de ni dri nga ba'o //",
    "K08D0071_H0071:323a-25": "'dod pa la bsten pa ni rul ba'o //",
    "K08D0071_H0071:323a-26": "'dod pa la bsten pa ni shin tu sdug bsngal ba'o //",
    "K08D0071_H0071:323a-27": "'dod pa la bsten pa ni bde ba thams cad yongs su 'grib par byed pa'o //",
    "K08D0071_H0071:323a-28": "'dod pa la bsten pa ni sems can dmyal ba dang /",
    "K08D0071_H0071:323a-29": "dud 'gro'i skye gnas dang /",
    "K08D0071_H0071:323b-0": "gshin rje'i 'jig rten la bsten @323b pa'o //",
    "K08D0071_H0071:323b-1": "'dod pa la bsten pa ni ngan 'gro na gnas pa'o //",
    "K08D0071_H0071:323b-2": "'dod pa la bsten pa ni 'thab pa dang /",
    "K08D0071_H0071:323b-3": "rtsod pa dang /",
    "K08D0071_H0071:323b-4": "'gyed pa dag la bstan pa'o //",
    "K08D0071_H0071:323b-5": "'dod pa la bsten pa ni mi mthun pa dang /",
    "K08D0071_H0071:323b-6": "go ra na gnas pa'o; ;'dod pa la bsten pa ni phyin ci log skyed pa'o //",
    "K08D0071_H0071:323b-7": "'dod pa la bsten pa ni sred pa'i bag la nyal ba la gnas pa'o //",
    "K08D0071_H0071:323b-8": "'dod pa la bsten pa ni rnam par rmongs shing shin tu rmongs la kun tu rmongs pa'o //",
    "K08D0071_H0071:323b-9": "'dod pa la bsten pa ni nye bar gzir cing rnam par gzir la rab tu gzir ba'o //",
    "K08D0071_H0071:323b-10": "'dod pa la bsten pa ni kun du gdungs shing rnam par gdungs la yongs su gdungs pa'o //",
    "K08D0071_H0071:323b-11": "'dod pa la bsten pa ni mi dge ba'i rjes su 'jug cing /",
    "K08D0071_H0071:323b-12": "dge ba yongs su nyams par byed pa'o //",
    "K08D0071_H0071:323b-13": "'dod pa la bsten pa ni mi dge ba'i rtsa ba bskyed pa'o //",
    "K08D0071_H0071:323b-14": "'dod pa la bsten pa ni mi dge ba'i sprin gyi dra bas kun nas khebs pa'o //",
    "K08D0071_H0071:323b-15": "'dod pa la bsten pa ni srin mo dang 'dris par byed pa dang /",
    "K08D0071_H0071:323b-16": "gzugs mi sdug pa dang 'dris par byed pa dang /",
    "K08D0071_H0071:323b-17": "sha za mo dang 'dris par byed pa'o //",
    "K08D0071_H0071:323b-18": "'dod pa la bsten pa ni ba glang dang /",
    "K08D0071_H0071:323b-19": "bong bu dang /",
    "K08D0071_H0071:323b-20": "khyi dang /",
    "K08D0071_H0071:323b-21": "phag dang /",
    "K08D0071_H0071:323b-22": "rnga mo dang /",
    "K08D0071_H0071:323b-23": "glang po che dang /",
    "K08D0071_H0071:323b-24": "rta dang /",
    "K08D0071_H0071:323b-25": "lug dang /",
    "K08D0071_H0071:323b-26": "wa la bsten pa'o //",
    "K08D0071_H0071:323b-27": "'dod pa la bsten pa ni skyes bu dam pa ma yin pa la bsten pa'o //",
    "K08D0071_H0071:323b-28": "'dod pa la bsten pa ni tshul khrims dang /",
    "K08D0071_H0071:323b-29": "thos pa dang /",
    "K08D0071_H0071:323b-30": "gtong ba yongs su 'dor ba la bsten pa'o //",
    "K08D0071_H0071:323b-31": "'dod pa la bsten pa ni brtul zhugs dang /",
    "K08D0071_H0071:323b-32": "dka' thub 'dor ba'o //",
    "K08D0071_H0071:324a-0": "'dod pa la bsten @324a *//",
    "K08D0071_H0071:324a-1": "pa ni shin tu bag med pa'o //",
    "K08D0071_H0071:324a-2": "'dod pa la bsten pa ni nyon mongs pa shin tu 'phel bar phyed pa'o //",
    "K08D0071_H0071:324a-3": "'dod pa la bsten pa ni shin tu bar du gcod par byed pa'o //",
    "K08D0071_H0071:324a-4": "de nas de'i tshe grong khyer gyi dbul po des pas tshigs su bcad pa 'di dag smras so //",
    "K08D0071_H0071:324a-5": "'dod pa mi rtag rtag tu smad pa ste //",
    "K08D0071_H0071:324a-6": "shin tu sdug bsngal bde ba 'jig par byed //",
    "K08D0071_H0071:324a-7": "rtag tu ngan song sa rnams khyim du gyur //",
    "K08D0071_H0071:324a-8": "sems rmongs gyur pa dag gis rtag tu bsten //",
    "K08D0071_H0071:324a-9": "'thab rtsod can te mi bde mtshang du gyur //",
    "K08D0071_H0071:324a-10": "rtag tu 'gyed cing mi mthun go rar gnas //",
    "K08D0071_H0071:324a-11": "'di dag phyin ci log bskyed bzhi yin te //",
    "K08D0071_H0071:324a-12": "'dod bsten sred pa 'phel byed bde ba med //",
    "K08D0071_H0071:324a-13": "rnam rmongs rab rmongs de bzhin kun tu rmongs //",
    "K08D0071_H0071:324a-14": "'dod bsten rtag tu gzir cing gnod pa ste //",
    "K08D0071_H0071:324a-15": "'di ni kun gdungs rnam gdungs yongs su gdungs //",
    "K08D0071_H0071:324a-16": "sdig par sbyor zhing dge ba chud gson pa //",
    "K08D0071_H0071:324a-17": "'di ni mi dge kun gyi rtsa ba ste //",
    "K08D0071_H0071:324a-18": "'dod bsten dper na sprin gyi dra ba 'dra //",
    "K08D0071_H0071:324a-19": "'dod bsten sha za mo dang srin mo dang //",
    "K08D0071_H0071:324a-20": "bud med gzugs mi sdug dang 'dris byed bzhin //",
    "K08D0071_H0071:324a-21": "'di ni ba lang bong bu rta dag dang //",
    "K08D0071_H0071:324a-22": "phag dang khyi dang wa dang rnga mo dang //",
    "K08D0071_H0071:324a-23": "glang chen lug rnams kyis kyang bsten pa ste //",
    "K08D0071_H0071:324a-24": "'dod pa skyes bu dam pa rnams kyis spangs //",
    "K08D0071_H0071:324a-25": "'dod bsten tshul khrims thos dang gtong ba dang //",
    "K08D0071_H0071:324a-26": "dka' thub brtul zhugs rnams ni 'joms pa ste //",
    "K08D0071_H0071:324b-0": "'di la @324b rtag tu bag med nyes pa 'phel //",
    "K08D0071_H0071:324b-1": "de phyir thar 'dod rtag tu bud med spong //",
    "K08D0071_H0071:324b-2": "gal te 'jig rten 'di dag khyed 'dra ba'i //",
    "K08D0071_H0071:324b-3": "mdangs ldan gzugs can dag gis gang gyur kyang //",
    "K08D0071_H0071:324b-4": "yon tan gnas pa kho bo'i sems gcig kyang //",
    "K08D0071_H0071:324b-5": "'dod chags la ni nam yang rton mi 'gyur //",
    "K08D0071_H0071:324b-6": "de nas lha ma yin gyi bu mo bde sogs dang /",
    "K08D0071_H0071:324b-7": "lha'i bu mo nyi 'od song nas lha'i dbang po brgya byin la tshigs su bcad de smras pa /",
    "K08D0071_H0071:324b-8": "des ni 'di na bud med rnams kyi skyon yang dag /",
    "K08D0071_H0071:324b-9": "gang lags de dag shin tu mthong bar dogs ma mchis //",
    "K08D0071_H0071:324b-10": "ji ltar de yi sems ni yul las log gyur pa //",
    "K08D0071_H0071:324b-11": "de ltar 'dod pa rnams la sems ni chags ma mchis //",
    "K08D0071_H0071:324b-12": "de nas lha'i dbang po brgya byin grong khyer gyi",
    "K08D0071_H0071:324b-13": "dbul po des pa'i thad du song nas tshigs su",
    "K08D0071_H0071:324b-14": "bcad de smras pa /",
    "K08D0071_H0071:324b-15": "ci zhig don gnyer des pa chos spyod pa //",
    "K08D0071_H0071:324b-16": "brtul zhugs de ni spyod pa rnams dag smros //",
    "K08D0071_H0071:324b-17": "'di yis nyi zla 'am yang na dbang po'am //",
    "K08D0071_H0071:324b-18": "tshangs pa'am lha rgyal ci zhig khyod slong byed //",
    "K08D0071_H0071:324b-19": "des pas smras pa /",
    "K08D0071_H0071:324b-20": "nyi ma zla ba de bzhin brgya byin dang //",
    "K08D0071_H0071:324b-21": "tshangs pa'am rgyal po'am 'di na gzhan dag kyang //",
    "K08D0071_H0071:324b-22": "'gro ba rgya chen gang yod de dag kun //",
    "K08D0071_H0071:324b-23": "gar byed lta bzhin mi rtag mi brtan na //",
    "K08D0071_H0071:324b-24": "mkhas pa su zhig de la dga' bar byed //",
    "K08D0071_H0071:324b-25": "gang la skye med rga med 'chi ba med //",
    "K08D0071_H0071:324b-26": "sdug dang mi sdug rnams dang phrad pa'ang med //",
    "K08D0071_H0071:324b-27": "'gro ba grol mdzad sangs rgyas 'gyur bya zhes //",
    "K08D0071_H0071:325a-0": "de thob bya phyir sems @325a *//",
    "K08D0071_H0071:325a-1": "kyi spyod pa nges //",
    "K08D0071_H0071:325a-2": "brgya byin gyis smras pa /",
    "K08D0071_H0071:325a-3": "phan byed khyod kyi tshig la rjes su yi rang ste //",
    "K08D0071_H0071:325a-4": "khyod kyis smon lam btab pa legs par grub gyur cig /",
    "K08D0071_H0071:325a-5": "bdud rnams sder bcas myur du nges par bcom nas ni //",
    "K08D0071_H0071:325a-6": "sh'akya seng ge rgyal ltar byang chub thob gyur cig /",
    "K08D0071_H0071:325a-7": "de nas grong khyer gyi dbul po des pas dus",
    "K08D0071_H0071:325a-8": "gzhan zhig na nor bu rin po che rin thang",
    "K08D0071_H0071:325a-9": "med pa zhig rnyed nas /",
    "K08D0071_H0071:325a-10": "de 'di snyam du sems te /",
    "K08D0071_H0071:325a-11": "nor bu rin po che 'dzam bu'i gling na mchog",
    "K08D0071_H0071:325a-12": "tu gyur pa 'di bdag gis mnyan yod 'di na",
    "K08D0071_H0071:325a-13": "thams cad kyi nang na dbul po gang yin pa",
    "K08D0071_H0071:325a-14": "de la sbyin pa gor ma chag go /",
    "K08D0071_H0071:325a-15": "snyam nas /",
    "K08D0071_H0071:325a-16": "de grong bar du song ste /",
    "K08D0071_H0071:325a-17": "thams cad kyi nang na dbul po su yin pa",
    "K08D0071_H0071:325a-18": "de la rin po che 'di sbyin no zhes sgra",
    "K08D0071_H0071:325a-19": "bsgrags pa dang / dbul po mgon med pa phal po che der 'dus te /",
    "K08D0071_H0071:325a-20": "bdag cag dbul po yin gyi /",
    "K08D0071_H0071:325a-21": "bdag cag la byin cig ces 'dzer to //",
    "K08D0071_H0071:325a-22": "des pas smras pa /",
    "K08D0071_H0071:325a-23": "khyed ni dbul po ma yin gyi /",
    "K08D0071_H0071:325a-24": "mnyan yod 'di na ches dbul po gzhan zhig yod kyi /",
    "K08D0071_H0071:325a-25": "de la sbyin no //",
    "K08D0071_H0071:325a-26": "de dag gis smras pa /",
    "K08D0071_H0071:325a-27": "gang yin /",
    "K08D0071_H0071:325a-28": "des pas smras pa /",
    "K08D0071_H0071:325a-29": "rgyal po gsal rgyal 'di yin no //",
    "K08D0071_H0071:325a-30": "de dag gis smras pa /",
    "K08D0071_H0071:325a-31": "khyod de skad ma zer zhig /",
    "K08D0071_H0071:325a-32": "rgyal po gsal rgyal ni phyug cing nor mang la longs spyod che ba yin gyi /",
    "K08D0071_H0071:325a-33": "bdag cag ni dbul zhing mgon med pa yin no //",
    "K08D0071_H0071:325a-34": "des pas smras pa /",
    "K08D0071_H0071:325a-35": "nor mang gi ni ci zhig bya //",
    "K08D0071_H0071:325a-36": "rgya mtsho la ni klu rnams bzhin //",
    "K08D0071_H0071:325b-0": "gang dag la ni chog med @325b pa; ;ma bsdams de dag dbul po yin //",
    "K08D0071_H0071:325b-1": "gang dag 'dod pa rab 'phel zhing //",
    "K08D0071_H0071:325b-2": "yang yid ni skye 'gyur ba //",
    "K08D0071_H0071:325b-3": "rmongs pa de dag tshe 'di dang //",
    "K08D0071_H0071:325b-4": "pha rol tu yang dbul bor 'gyur //",
    "K08D0071_H0071:325b-5": "de nas grong khyer gyi dbul po des pa skye",
    "K08D0071_H0071:325b-6": "bo phal po che dag gis yongs su bskor cing",
    "K08D0071_H0071:325b-7": "/ nor bu rin po che de khyer nas /",
    "K08D0071_H0071:325b-8": "rgyal po gsal rgyal gyi don bya ba'i sa ga la ba der song ngo //",
    "K08D0071_H0071:325b-9": "de'i tshe rgyal po gsal rgyal gyis kyang tshong dpon dang /",
    "K08D0071_H0071:325b-10": "khyim bdag rigs dang ldan pa'i mchog lnga brgya tsam",
    "K08D0071_H0071:325b-11": "zhig g-yon chung ngu'i phyir bdog pa thams cad phrogs",
    "K08D0071_H0071:325b-12": "so // grong khyer gyi dbul po des pas nor",
    "K08D0071_H0071:325b-13": "bu rin po che de rgyal po la phul te",
    "K08D0071_H0071:325b-14": "so // / rgyal po chen po /",
    "K08D0071_H0071:325b-15": "nor bu rin po che rin thang ma mchis pa /",
    "K08D0071_H0071:325b-16": "'dzam bu'i gling thams cad ri ba bdag gis rnyed",
    "K08D0071_H0071:325b-17": "pa 'di la bdag gis 'di snyam du bsams te",
    "K08D0071_H0071:325b-18": "/ mnyan yod 'di na thams cad kyi nang na",
    "K08D0071_H0071:325b-19": "dbul po gang lags pa de la stsal to snyam",
    "K08D0071_H0071:325b-20": "/ mo // de la bdag gis 'di snyam du bsams te /",
    "K08D0071_H0071:325b-21": "khyod ni 'di na thams cad kyi nang na dbul po lags so snyam bgyid kyi /",
    "K08D0071_H0071:325b-22": "kye nor bu rin po che 'di bzhes su gsol /",
    "K08D0071_H0071:325b-23": "de nas rgyal po gsal rgyal yul yul por gyur cing ngo tsha bar gyur nas /",
    "K08D0071_H0071:325b-24": "grong khyer gyi dbul po des pa la 'di skad ces smras so //",
    "K08D0071_H0071:325b-25": "des pa /",
    "K08D0071_H0071:325b-26": "ci; nga khyod pas kyang ches dbul lam /",
    "K08D0071_H0071:325b-27": "des pas smras pa /",
    "K08D0071_H0071:325b-28": "lha /",
    "K08D0071_H0071:325b-29": "de lta lags te /",
    "K08D0071_H0071:325b-30": "bdag pas ches khyod dbul ba lags so //",
    "K08D0071_H0071:325b-31": "rgyal pos smras pa /",
    "K08D0071_H0071:326a-0": "rnam grangs @326a *//",
    "K08D0071_H0071:326a-1": "gang gis dbul /",
    "K08D0071_H0071:326a-2": "des pas tshigs su bcad de smras pa /",
    "K08D0071_H0071:326a-3": "gang gi 'dod pa rab mang rnam par 'phel zhing longs spyod dag gis cho ga ma 'tshal //",
    "K08D0071_H0071:326a-4": "gnod pa bgyid pa'i slad du rgyal srid 'khrug cing bdag nyid kyang ni 'dor bgyid pa //",
    "K08D0071_H0071:326a-5": "de ni 'di na 'jig rten mi bsrung yon tan chung ngu dag la mchog tu 'dzin //",
    "K08D0071_H0071:326a-6": "de phyir 'di na de la rtag tu chos 'dod rnams ni dbul po lags par sems //",
    "K08D0071_H0071:326a-7": "gang zhig byams pa rab tu bsgoms te sems can rnams la tha ba ma mchis shing //",
    "K08D0071_H0071:326a-8": "rtag par rgyun du ngan don tsam gyis chog par 'dzin cing 'dod pa ma mchis la //",
    "K08D0071_H0071:326a-9": "nyam thag mthong na rtag tu snying rje bgyid cing shar gnyer bgyid pa ma mchis pa //",
    "K08D0071_H0071:326a-10": "de ni phyug cing nor bzang shin tu nor che dad pa la sogs longs spyod gnas //",
    "K08D0071_H0071:326a-11": "gang zhig 'gro ba 'di na dbang phyug rgya chen ldan la chos srung mi bgyid dang //",
    "K08D0071_H0071:326a-12": "gang zhig 'di na skye bo dman zhing sdug bsngal gzir ba bzung nas chad pas gcod //",
    "K08D0071_H0071:326a-13": "gang zhig chung ma dag gis mdun bltas dga' zhing 'jig rten pha rol mi lta ba //",
    "K08D0071_H0071:326a-14": "de ni chos srung mi bgyid shin tu dbul zhing dman pa'i mi zhes rig par bgyid //",
    "K08D0071_H0071:326a-15": "dad pas bsam pa dri ma med cing rab brtan tshul khrims dag la yang dag gnas //",
    "K08D0071_H0071:326a-16": "rtag tu ngo tsha shes shing khrel yod thos pa 'dzin te gtong la dga' ba dag /",
    "K08D0071_H0071:326b-0": "@326b shes rab kyi ni mthar phyin blo gros ldan zhing 'jig rten kun la blta bgyid pa //",
    "K08D0071_H0071:326b-1": "de dag tu ni mi dbul thob cing chos 'dod rnams kyis mchod par 'os pa lags //",
    "K08D0071_H0071:326b-2": "gang dag longs spyod rnams la rab chags bde la dga' zhing gtong ba ma mchis la //",
    "K08D0071_H0071:326b-3": "lus dang srog la snying por 'dzin cing rtag par snying po don du mi gnyer dang //",
    "K08D0071_H0071:326b-4": "gang dag glang chen myos pa lta bur rtag tu yid myos rnam par rgyu ba dang //",
    "K08D0071_H0071:326b-5": "lha gcig gang dag dran pa ma mchis de dag dbul ba nyid ni thob pa lags //",
    "K08D0071_H0071:326b-6": "gang dag dkon mchog gsum po dri ma med la gus pa shin tu che ba dang //",
    "K08D0071_H0071:326b-7": "lus dang srog dang nor rnams las ni rtag tu snying po sgrub pa'i mkhas pa dag /",
    "K08D0071_H0071:326b-8": "rtag tu mi brkam sdang bar mi bgyid glen pa ma lags rab tu rgyags ma mchis //",
    "K08D0071_H0071:326b-9": "lha gcig gang dag chos kyis brgyan pa de dag nor che skyes bu dam pa lags //",
    "K08D0071_H0071:326b-10": "lha gcig me ni rtag tu nags kyi sban spun skam po bsregs pas chog ma 'tshal //",
    "K08D0071_H0071:326b-11": "lha gcig 'di na rgya mtsho chu klung rnams kyi chu 'dzin pas kyang chog ma 'tshal //",
    "K08D0071_H0071:326b-12": "'di na nyi ma zla ba 'di dag mkha' la mthar gyis rgyu bas chog mi 'tshal //",
    "K08D0071_H0071:326b-13": "rgyal po brkem phyir rtag tu longs spyod dag gis chog mi mkhyen pas brlag par 'gyur //",
    "K08D0071_H0071:326b-14": "zhugs ni gum par gyur pas rtsva mang dag gis slar yang 'bar bar yong mi bgyid //",
    "K08D0071_H0071:326b-15": "de bzhin mkhas pa shes rab chog par mi 'dzin nyon mongs rnams kyis 'bar mi bgyid //",
    "K08D0071_H0071:327a-0": "chu yi thigs pa @327a *//",
    "K08D0071_H0071:327a-1": "bzhin du rgyal srid dag kyang mi brtan 'jig par rab phyogs na //",
    "K08D0071_H0071:327a-2": "gnod pa'i rtsa bar gyur cing dge ba 'joms pa'i rgyal srid de ni su zhig 'tshal //",
    "K08D0071_H0071:327a-3": "de nas rgyal po gsal rgyal sems 'khrugs nas /",
    "K08D0071_H0071:327a-4": "grong khyer gyi dbul po des pa la 'di skad ces smras so //",
    "K08D0071_H0071:327a-5": "des pa /",
    "K08D0071_H0071:327a-6": "de ltar nga ni dbul la /",
    "K08D0071_H0071:327a-7": "khyod ni phyug par khyod la dpang su yod //",
    "K08D0071_H0071:327a-8": "des pas smras pa /",
    "K08D0071_H0071:327a-9": "lha /",
    "K08D0071_H0071:327a-10": "de bzhin gshegs pa dgra bcom pa yang dag par",
    "K08D0071_H0071:327a-11": "rdzogs pa'i sangs rgyas mnyan yod 'di nyid na bzhugs",
    "K08D0071_H0071:327a-12": "pa khyod kyis ma gsan nam /",
    "K08D0071_H0071:327a-13": "rgyal pos smras pa /",
    "K08D0071_H0071:327a-14": "ngas mthong yang mthong ngo //",
    "K08D0071_H0071:327a-15": "des pas smras pa /",
    "K08D0071_H0071:327a-16": "lha /",
    "K08D0071_H0071:327a-17": "de ni lha dang bcas pa'i 'jig rten gyi mig tu gyur cing tshad mar gyur pa ste /",
    "K08D0071_H0071:327a-18": "de ni bdag gi dpang lags so //",
    "K08D0071_H0071:327a-19": "rgyal pos smras pa /",
    "K08D0071_H0071:327a-20": "song la /",
    "K08D0071_H0071:327a-21": "de bzhin gshegs pa de spyan drongs shig dang /",
    "K08D0071_H0071:327a-22": "des ji skad du lung bstan pa bzhin du ngas gzung bar bya'o //",
    "K08D0071_H0071:327a-23": "des pas smras pa /",
    "K08D0071_H0071:327a-24": "ston pa de la ngan bu'am /",
    "K08D0071_H0071:327a-25": "pho nya gzhan gtang 'os ma lags //",
    "K08D0071_H0071:327a-26": "'dir ni bdag gis bsam bgyis na //",
    "K08D0071_H0071:327a-27": "de mkhyen nas ni gshegs par 'gyur //",
    "K08D0071_H0071:327a-28": "'jig rten 'di 'am pha rol na //",
    "K08D0071_H0071:327a-29": "des ni mi mkhyen cang mi mnga'//",
    "K08D0071_H0071:327a-30": "thugs kyis bsam pa mkhyen nas kyang //",
    "K08D0071_H0071:327a-31": "'dren pa de ni gshegs par 'gyur //",
    "K08D0071_H0071:327a-32": "sems can rnams la thugs brtse bas //",
    "K08D0071_H0071:327a-33": "de la nga rgyal skyon mi mnga'//",
    "K08D0071_H0071:327b-0": "sems @327b can rnams la legs dgongs pas //",
    "K08D0071_H0071:327b-1": "shin tu rab tu 'ang gshegs 'gyur gyi //",
    "K08D0071_H0071:327b-2": "rgyal chen bdag gis gsol ba la //",
    "K08D0071_H0071:327b-3": "da ni legs par thugs rjes mdzod //",
    "K08D0071_H0071:327b-4": "gang gis ston pa 'dir gshegs pa'i //",
    "K08D0071_H0071:327b-5": "bden pa'i byin rlabs bgyi bar 'tshal //",
    "K08D0071_H0071:327b-6": "me tog spos dang me tog phreng //",
    "K08D0071_H0071:327b-7": "rgyal mtshan gdugs dang byug pa dang //",
    "K08D0071_H0071:327b-8": "sil snyan sta gon mdzod cig dang //",
    "K08D0071_H0071:327b-9": "'dren pa de ni gshegs par 'gyur //",
    "K08D0071_H0071:327b-10": "des pas thal mo sbyar nas kyang //",
    "K08D0071_H0071:327b-11": "phrag pa gcig tu gos gzar 'dug /",
    "K08D0071_H0071:327b-12": "pus mo sa la btsugs byas nas //",
    "K08D0071_H0071:327b-13": "'di skad ces ni tshig kyang smras //",
    "K08D0071_H0071:327b-14": "kun mkhyen pa ni gang gis su //",
    "K08D0071_H0071:327b-15": "bdag gi bsam pa mkhyen ce na //",
    "K08D0071_H0071:327b-16": "bden pa'i tshig ni 'di nyid kyis //",
    "K08D0071_H0071:327b-17": "thub pa bdag gi mdun du bzhugs //",
    "K08D0071_H0071:327b-18": "de nas tshig 'di smras nas kyang //",
    "K08D0071_H0071:327b-19": "sa ni rab tu g-yos par gyur //",
    "K08D0071_H0071:327b-20": "sa gzhi rnam par brtol nas ni //",
    "K08D0071_H0071:327b-21": "de bzhin gshegs pa byung bar gyur //",
    "K08D0071_H0071:327b-22": "rdzu 'phrul dag dang ldan pa yi //",
    "K08D0071_H0071:327b-23": "nyan thos lnga brgyas yongs su bskor //",
    "K08D0071_H0071:327b-24": "brgya phrag bcu gnyis snyed dag gi /",
    "K08D0071_H0071:327b-25": "byang chub sems dpa' rnams dang ni //",
    "K08D0071_H0071:327b-26": "skyong ba dang ni lha klu dang //",
    "K08D0071_H0071:327b-27": "brgya byin tshangs pas mdun gyis bltas //",
    "K08D0071_H0071:327b-28": "de 'dra'i rdzu 'phrul mthong nas ni //",
    "K08D0071_H0071:327b-29": "de tshe 'jig rten ngo mtshar 'dzin //",
    "K08D0071_H0071:327b-30": "rgyal po dpung bcas blon por bcas //",
    "K08D0071_H0071:327b-31": "ston pa'i zhabs la 'dud par byed //",
    "K08D0071_H0071:327b-32": "der ni srog chags stong dag gis //",
    "K08D0071_H0071:327b-33": "ston pa la ni mchod pa byas //",
    "K08D0071_H0071:327b-34": "rdzogs pa'i sangs rgyas mchod byas nas //",
    "K08D0071_H0071:328a-0": "@328a *// byang chub don du yid btud do //",
    "K08D0071_H0071:328a-1": "de nas grong khyer gyi dbul po des pas bcom",
    "K08D0071_H0071:328a-2": "ldan 'das kyi zhabs la mgo bos phyag 'tshal nas",
    "K08D0071_H0071:328a-3": "/ bcom ldan 'das la lan gsum bskor ba byas te 'di skad ces gsol to //",
    "K08D0071_H0071:328a-4": "bcom ldan 'das /",
    "K08D0071_H0071:328a-5": "bdag mnyan yod 'di na 'khyam zhing mchis mchis pa la /",
    "K08D0071_H0071:328a-6": "nor bu rin po che rin thang ma mchis pa zhig rnyed nas /",
    "K08D0071_H0071:328a-7": "de la bdag 'di snyam bgyid de /",
    "K08D0071_H0071:328a-8": "mnyan yod 'di na thams cad kyi nang na dbul",
    "K08D0071_H0071:328a-9": "po gang lags pa de la stsal lo snyam nas",
    "K08D0071_H0071:328a-10": "/ de la bdag 'di snyam bgyid de /",
    "K08D0071_H0071:328a-11": "rgyal po gsal rgyal 'di ni thams cad kyi nang na ches dbul ba ste /",
    "K08D0071_H0071:328a-12": "'di ni pha rol gyi nor 'phrog par bgyid pas ni ngoms ma 'tshal ba lags so //",
    "K08D0071_H0071:328a-13": "slar zhing don du gnyer bar bgyid pas na chog ma 'tshal ba lags so //",
    "K08D0071_H0071:328a-14": "gzhan gyi longs spyod dag gis ngoms ma 'tshal ba lags so //",
    "K08D0071_H0071:328a-15": "sdug bsngal ba rnams la rnam par mtho 'tsham pa lags so //",
    "K08D0071_H0071:328a-16": "skyid pa rnams thal mar 'byin pa lags so //",
    "K08D0071_H0071:328a-17": "dbul po rnams rab tu phung bar bgyid pa lags so //",
    "K08D0071_H0071:328a-18": "phyug po rnams tshar gcod pa lags so //",
    "K08D0071_H0071:328a-19": "shin tu rab tu myos pa lags so //",
    "K08D0071_H0071:328a-20": "rgyal po'i longs spyod rnams dang /",
    "K08D0071_H0071:328a-21": "sred pas rnam par bcings pa lags so snyam nas",
    "K08D0071_H0071:328a-22": "de la bdag gis stsal na len par mi bgyid",
    "K08D0071_H0071:328a-23": "par / 'di skad du de ltar nga ni dbul la /",
    "K08D0071_H0071:328b-0": "khyod ni 'byor par khyod la dbang @328b su yod ces kyang mchi'o //",
    "K08D0071_H0071:328b-1": "de'i slad du bcom ldan 'das sems can thams cad la thugs snyoms pa /",
    "K08D0071_H0071:328b-2": "ngos bzlog gi spyod pa ma mnga' ba /",
    "K08D0071_H0071:328b-3": "tha ba dang /",
    "K08D0071_H0071:328b-4": "dri ma dang /",
    "K08D0071_H0071:328b-5": "khong khro ba mi mnga' ba bcom ldan 'das kyis don 'di legs par lung bstan par gsol /",
    "K08D0071_H0071:328b-6": "bcom ldan 'das kyis bka' stsal pa /",
    "K08D0071_H0071:328b-7": "rgyal po chen po khyed ni tshe 'di'i rgyal srid kyi dbang phyug gi longs spyod gser dang /",
    "K08D0071_H0071:328b-8": "nor bu dang /",
    "K08D0071_H0071:328b-9": "mu tig dang /",
    "K08D0071_H0071:328b-10": "bee d'urya dang /",
    "K08D0071_H0071:328b-11": "dung dang /",
    "K08D0071_H0071:328b-12": "man shel dang /",
    "K08D0071_H0071:328b-13": "byi ru dang /",
    "K08D0071_H0071:328b-14": "sa le sbram dang /",
    "K08D0071_H0071:328b-15": "dngul dang /",
    "K08D0071_H0071:328b-16": "rta dang /",
    "K08D0071_H0071:328b-17": "glang po che dang /",
    "K08D0071_H0071:328b-18": "shing rta dang /",
    "K08D0071_H0071:328b-19": "dpung bu chung dang; bzhon pa dang /",
    "K08D0071_H0071:328b-20": "mdzod dang /",
    "K08D0071_H0071:328b-21": "bang mdzod thob pa gang yin pa 'di dag gis bdag phyug go snyam du sems so //",
    "K08D0071_H0071:328b-22": "rgyal po chen po /",
    "K08D0071_H0071:328b-23": "des pa ni sbyin pa dang /",
    "K08D0071_H0071:328b-24": "dul ba dang /",
    "K08D0071_H0071:328b-25": "legs par sdom ba dang /",
    "K08D0071_H0071:328b-26": "bzod pa dang /",
    "K08D0071_H0071:328b-27": "des pa dang /",
    "K08D0071_H0071:328b-28": "tshul khrims dang /",
    "K08D0071_H0071:328b-29": "brtul zhugs dang /",
    "K08D0071_H0071:328b-30": "dka' thub dang /",
    "K08D0071_H0071:328b-31": "bag yod pa dang /",
    "K08D0071_H0071:328b-32": "sbyangs pa'i yon tan dang /",
    "K08D0071_H0071:328b-33": "yo byad bsnyungs pa la gnas pa dang /",
    "K08D0071_H0071:328b-34": "byams pa dang /",
    "K08D0071_H0071:328b-35": "snying rje dang /",
    "K08D0071_H0071:328b-36": "dga' ba dang /",
    "K08D0071_H0071:328b-37": "btang snyoms la gnas pa dang /",
    "K08D0071_H0071:328b-38": "sangs rgyas dang /",
    "K08D0071_H0071:328b-39": "chos dang /",
    "K08D0071_H0071:328b-40": "dge 'dun la dang ba dang /",
    "K08D0071_H0071:328b-41": "dad pa dang /",
    "K08D0071_H0071:328b-42": "tshul khrims dang /",
    "K08D0071_H0071:328b-43": "thos pa dang /",
    "K08D0071_H0071:328b-44": "gtong ba dang /",
    "K08D0071_H0071:328b-45": "shes rab dang /",
    "K08D0071_H0071:328b-46": "ngo tsha shes pa dang /",
    "K08D0071_H0071:328b-47": "khrel yod pa dang /",
    "K08D0071_H0071:328b-48": "brtan pa dang /",
    "K08D0071_H0071:328b-49": "sdom pa gang yin pa 'di dag gis bdag phyag go snyam du sems so //",
    "K08D0071_H0071:329a-0": "rgyal po chen po @329a *//",
    "K08D0071_H0071:329a-1": "khyod kyi 'og tu gtogs pa'i sems can ji snyed",
    "K08D0071_H0071:329a-2": "pa de dag 'di ltar khyod dag 'dra bar nor",
    "K08D0071_H0071:329a-3": "dang ldan par gyur kyang de dag ni /",
    "K08D0071_H0071:329a-4": "des bas gom pa bdun bor ba'i bar gyi tshul khrims dang /",
    "K08D0071_H0071:329a-5": "thos pa dang /",
    "K08D0071_H0071:329a-6": "brtul zhugs dang /",
    "K08D0071_H0071:329a-7": "dka' thub dang /",
    "K08D0071_H0071:329a-8": "bag yod pa'i bsod nams kyi phung po'i brgya'i char yang mi phod pas /",
    "K08D0071_H0071:329a-9": "dpe'i bar du yang mi bzod do //",
    "K08D0071_H0071:329a-10": "gsal rgyal gyis gsol pa /",
    "K08D0071_H0071:329a-11": "bcom ldan 'das /",
    "K08D0071_H0071:329a-12": "bdag gi yul na sems can yon tan gyis che",
    "K08D0071_H0071:329a-13": "pa nyid 'di lta bu dang ldan pa dag gnas",
    "K08D0071_H0071:329a-14": "pa ni bdag gis rnyed pa legs par rnyed lags",
    "K08D0071_H0071:329a-15": "so // bcom ldan 'das kyis bka' stsal pa /",
    "K08D0071_H0071:329a-16": "rgyal po chen po khyod kyi yul na sems can",
    "K08D0071_H0071:329a-17": "yon tan gyis che ba nyid 'di lta bu dang",
    "K08D0071_H0071:329a-18": "ldan pa dag mang du gnas so //",
    "K08D0071_H0071:329a-19": "de nas rgyal po gsal rgyal gyis des pa la tshigs su bcad de smras pa /",
    "K08D0071_H0071:329a-20": "khyod kyis glengs pas kho bo'i nga rgyal nges bcom phyir //",
    "K08D0071_H0071:329a-21": "des pa khyod ni kho bo'i ston pa gnyis pa ste //",
    "K08D0071_H0071:329a-22": "rgyal srid 'di kun khyod sbyin kho bo dbung dang bcas //",
    "K08D0071_H0071:329a-23": "khyod kyi slob ma yin gyi khyod kyis bdag slobs shig /",
    "K08D0071_H0071:329a-24": "kho bo yun ring dag tu nga rgyal gyis kyang bslus //",
    "K08D0071_H0071:329a-25": "sdig pa'i grogs po dag gis bskor cing bzung ba las //",
    "K08D0071_H0071:329a-26": "des pa khyod nyid las ni chos 'di thos pa na //",
    "K08D0071_H0071:329a-27": "rab tu bsdams te kho bos chos bzhin spyad par bya //",
    "K08D0071_H0071:329a-28": "khyim na gnas pa brgya phrag lnga po 'di dag ni //",
    "K08D0071_H0071:329b-0": "@329b nor gyi ched du kho bos go rar bcug pa ste //",
    "K08D0071_H0071:329b-1": "kho bos thams cad btang gi bde bar 'khod par gyis //",
    "K08D0071_H0071:329b-2": "phyin chad 'di 'dra ba dag kho bos yod mi byed //",
    "K08D0071_H0071:329b-3": "lnga brgya btang bar gyur pa gang yin de dag kyang //",
    "K08D0071_H0071:329b-4": "des pa la ni zhes legs par bskyed nas kyang //",
    "K08D0071_H0071:329b-5": "sems ni skyo bar gyur cing ci la'ang mi blta bar //",
    "K08D0071_H0071:329b-6": "bde ba thams cad mkhyen pa nyid du smon lam btab //",
    "K08D0071_H0071:329b-7": "nga ni dbul po ma yin khyod ni dbul po zhes //",
    "K08D0071_H0071:329b-8": "des pa khyod kyis tshig 'di legs par smras pa ste //",
    "K08D0071_H0071:329b-9": "des pa la ni gang zhig dbul po zhes brjod pa //",
    "K08D0071_H0071:329b-10": "mi de rgyal po'i khrims dang 'gal bar byed pa yin //",
    "K08D0071_H0071:329b-11": "de nas bcom ldan 'das la rigs kyi bu des pas 'di skad ces gsol to //",
    "K08D0071_H0071:329b-12": "bcom ldan 'das /",
    "K08D0071_H0071:329b-13": "skye bo'i tshogs chen po 'dus pa de ni /",
    "K08D0071_H0071:329b-14": "bcom ldan 'das la blta bas chog ma 'tshal ba lags na /",
    "K08D0071_H0071:329b-15": "bcom ldan 'das de'i slad du ci nas 'di dag",
    "K08D0071_H0071:329b-16": "gis de bzhin gshegs pa mthong ba don mchis par",
    "K08D0071_H0071:329b-17": "gyur pa de lta de ltar 'di dag la legs",
    "K08D0071_H0071:329b-18": "par chos bstan du gsol /",
    "K08D0071_H0071:329b-19": "bcom ldan 'das kyis bka' stsal pa /",
    "K08D0071_H0071:329b-20": "des pa /",
    "K08D0071_H0071:329b-21": "rigs kyi bu chos bzhi dang ldan na de bzhin gshegs pa legs par mthong ba yin no //",
    "K08D0071_H0071:329b-22": "bzhi gang zhe na /",
    "K08D0071_H0071:329b-23": "yid ches pa dang /",
    "K08D0071_H0071:329b-24": "dad pa dang /",
    "K08D0071_H0071:329b-25": "phangs par 'dzin pa dang /",
    "K08D0071_H0071:329b-26": "gus pa ste /",
    "K08D0071_H0071:329b-27": "chos bzhi po de dag dang ldan na de bzhin gshegs pa legs par mthong ba yin no //",
    "K08D0071_H0071:329b-28": "gzhan yang bzhi ste /",
    "K08D0071_H0071:330a-0": "de bzhin gshegs pa'i gzugs kyi sku @330a *//",
    "K08D0071_H0071:330a-1": "mthong na bdag kyang 'di 'dra bar gyur cig ces",
    "K08D0071_H0071:330a-2": "bla na med pa yang dag par rdzogs pa'i byang",
    "K08D0071_H0071:330a-3": "chub tu sems bskyed pa dang /",
    "K08D0071_H0071:330a-4": "de bzhin gshegs pa ni slu bar mi mdzad pa'i",
    "K08D0071_H0071:330a-5": "phyir lhag pa'i bsam pa yongs su dag par sems",
    "K08D0071_H0071:330a-6": "bskyed pa dang / sems can thams cad la chos",
    "K08D0071_H0071:330a-7": "ston cing cher na rab tu grol bar bya pa'i",
    "K08D0071_H0071:330a-8": "phyir yang sems bskyed pa dang /",
    "K08D0071_H0071:330a-9": "dkon mchog gsum gyi gdung mi 'chad par bya ba'i",
    "K08D0071_H0071:330a-10": "phyir dam pa'i chos yongs su gzung bar yang sems",
    "K08D0071_H0071:330a-11": "de bskyed pa ste /",
    "K08D0071_H0071:330a-12": "bzhi po de dag dang ldan na de bzhin gshegs pa legs par mthong ba yin no //",
    "K08D0071_H0071:330a-13": "gzhan yang bzhi ste /",
    "K08D0071_H0071:330a-14": "gzugs dben par mthong ba dang /",
    "K08D0071_H0071:330a-15": "tshor ba dang /",
    "K08D0071_H0071:330a-16": "'du shes dang /",
    "K08D0071_H0071:330a-17": "'du byed dang /",
    "K08D0071_H0071:330a-18": "rnam pa shes pa dben par mthong ba dang /",
    "K08D0071_H0071:330a-19": "khams bzhi nam mkha' dang 'dra bar mthong ba dang /",
    "K08D0071_H0071:330a-20": "skye mched grong stong pa lta bur mthong ba ste /",
    "K08D0071_H0071:330a-21": "bzhi po de dag dang ldan na de bzhin gshegs pa legs par mthong ba yin no //",
    "K08D0071_H0071:330a-22": "gzhan yang bzhi ste /",
    "K08D0071_H0071:330a-23": "bdag med pa'i phyir bdag rnam par dag pa dang /",
    "K08D0071_H0071:330a-24": "sems can med pa'i phyir sems can rnam par dag pa dang /",
    "K08D0071_H0071:330a-25": "srog med pa'i phyir srog rnam par dag pa dang /",
    "K08D0071_H0071:330a-26": "gang zag med pa'i phyir gang zag rnam par dag pa ste /",
    "K08D0071_H0071:330a-27": "bzhi po de dag dang ldan na de bzhin gshegs pa legs par mthong ba yin no //",
    "K08D0071_H0071:330a-28": "gzhan yang bzhi ste /",
    "K08D0071_H0071:330b-0": "lha'i mig mngon @330b par 'du byed pa med pa dang /",
    "K08D0071_H0071:330b-1": "shes rab kyi mig kun tu spyod pa dang /",
    "K08D0071_H0071:330b-2": "chos kyi mig gi so sor rtog pa dang /",
    "K08D0071_H0071:330b-3": "sangs rgyas kyi spyan rjes su rtogs par byed pa ste /",
    "K08D0071_H0071:330b-4": "bzhi po de dag dang ldan na de bzhin gshegs pa legs par mthong ba yin no //",
    "K08D0071_H0071:330b-5": "gzhan yang bzhi ste /",
    "K08D0071_H0071:330b-6": "chos thams cad mi dmigs pa'i phyir tshul khrims kyi phung po yongs su dag pa dang /",
    "K08D0071_H0071:330b-7": "chos thams cad mnyam pa nyid kyi phyir ting nge 'dzin gyi phung po yongs su dag pa dang /",
    "K08D0071_H0071:330b-8": "'jig rten las 'das pa'i ye shes khong du chud",
    "K08D0071_H0071:330b-9": "pa'i phyir shes rab kyi phung po yongs su dag",
    "K08D0071_H0071:330b-10": "pa dang / de'i rnam par grol ba mthong ba'i",
    "K08D0071_H0071:330b-11": "phyir rnam par grol ba'i ye shes mthong ba'i phung",
    "K08D0071_H0071:330b-12": "po yongs su dag pa ste /",
    "K08D0071_H0071:330b-13": "des pa /",
    "K08D0071_H0071:330b-14": "rigs kyi bu chos bzhi po de dag dang ldan",
    "K08D0071_H0071:330b-15": "na de bzhin gshegs pa legs par mthong ba yin",
    "K08D0071_H0071:330b-16": "no // de nas bcom ldan 'das kyis skye bo'i",
    "K08D0071_H0071:330b-17": "tshogs chen po de dag chos kyi gtam gyis yang",
    "K08D0071_H0071:330b-18": "dag par dga' bar mdzad nas /",
    "K08D0071_H0071:330b-19": "ngang pa'i rgyal po ltar 'khor dang bcas te bar",
    "K08D0071_H0071:330b-20": "snang la gshegs so; ;de nas ko sa la'i rgyal",
    "K08D0071_H0071:330b-21": "po gsal rgyal gyis rigs kyi bu des pa la",
    "K08D0071_H0071:330b-22": "'di skad ces smras so //",
    "K08D0071_H0071:330b-23": "des pa khyod nam de bzhin gshegs pa la bltar",
    "K08D0071_H0071:330b-24": "'gro ba de'i tshe kho bo la yang sbron cig",
    "K08D0071_H0071:330b-25": "dang / kho bo yang de bzhin gshegs pa la bltar 'gro'o //",
    "K08D0071_H0071:330b-26": "des pas smras pa /",
    "K08D0071_H0071:330b-27": "rgyal po chen po /",
    "K08D0071_H0071:330b-28": "de ltar bgyi'o //",
    "K08D0071_H0071:330b-29": "bdag ni khyod bud med dang /",
    "K08D0071_H0071:330b-30": "gzhon nu dang /",
    "K08D0071_H0071:331a-0": "blon po la @331a *//",
    "K08D0071_H0071:331a-1": "sogs pa'i 'khor dang bcas te /",
    "K08D0071_H0071:331a-2": "de bzhin gshegs pa la gzigs su gshegs par 'tshal lo //",
    "K08D0071_H0071:331a-3": "rgyal po chen po /",
    "K08D0071_H0071:331a-4": "byang chub sems dpa' rnams ni bdag gcig pu la phan pa'i phyir zhugs pa ma lags te /",
    "K08D0071_H0071:331a-5": "byang chub sems dpa' rnams 'khor phal chen mdzes so //",
    "K08D0071_H0071:331a-6": "rgyal pos smras pa /",
    "K08D0071_H0071:331a-7": "des pa /",
    "K08D0071_H0071:331a-8": "byang chub sems dpa'i 'khor gang yin; des pas smras pa /",
    "K08D0071_H0071:331a-9": "rgyal po chen po /",
    "K08D0071_H0071:331a-10": "yongs su smin par bgyid pa dang /",
    "K08D0071_H0071:331a-11": "gdul ba'i slad du sems can thams cad ni byang chub sems dpa'i 'khor lags so //",
    "K08D0071_H0071:331a-12": "rgyal po chen po /",
    "K08D0071_H0071:331a-13": "gzhan yang theg pa gzhan la 'dod pa ma mchis",
    "K08D0071_H0071:331a-14": "pa'i slad du gzhan dag kyang byang chub yang dag",
    "K08D0071_H0071:331a-15": "par 'dzin du 'jug pa'i byang chub kyi sems ni",
    "K08D0071_H0071:331a-16": "byang chub sems dpa'i 'khor lags so //",
    "K08D0071_H0071:331a-17": "rgyal po chen po /",
    "K08D0071_H0071:331a-18": "sems can g-yon can 'dul bar 'gyur ba'i lhag pa'i",
    "K08D0071_H0071:331a-19": "bsam pa ni byang chub sems dpa'i 'khor lags so",
    "K08D0071_H0071:331a-20": "// rgyal po chen po /",
    "K08D0071_H0071:331a-21": "phyir mi ldog par 'gyur ba'i 'dun pa drag po ni byang chub sems dpa'i 'khor lags so //",
    "K08D0071_H0071:331a-22": "rgyal po chen po /",
    "K08D0071_H0071:331a-23": "sems can ser sna can yongs su smin par bgyid",
    "K08D0071_H0071:331a-24": "par 'gyur ba'i sbyin pa ni byang chub sems dpa'i",
    "K08D0071_H0071:331a-25": "'khor lags so // rgyal po chen po /",
    "K08D0071_H0071:331a-26": "sems can tshul khrims 'chal ba yongs su smin par",
    "K08D0071_H0071:331a-27": "bgyid par 'gyur ba'i tshul khrims ni byang chub sems",
    "K08D0071_H0071:331b-0": "@331b dpa'i 'khor lags so //",
    "K08D0071_H0071:331b-1": "rgyal po chen po /",
    "K08D0071_H0071:331b-2": "sems can gnod sems can yongs su smin par bgyid",
    "K08D0071_H0071:331b-3": "par 'gyur ba'i bzod pa ni byang chub sems dpa'i",
    "K08D0071_H0071:331b-4": "'khor lags so // rgyal po chen po; sems can",
    "K08D0071_H0071:331b-5": "le lo can yongs su smin par bgyid par 'gyur",
    "K08D0071_H0071:331b-6": "ba'i brtson 'grus ni byang chub sems dpa'i 'khor lags",
    "K08D0071_H0071:331b-7": "'khor lags so // so // rgyal po chen po /",
    "K08D0071_H0071:331b-8": "sems can sems rnam par g-yengs pa yongs su smin",
    "K08D0071_H0071:331b-9": "par bgyid par 'gyur ba'i bsam gtan ni byang chub",
    "K08D0071_H0071:331b-10": "sems dpa'i 'khor lags so //",
    "K08D0071_H0071:331b-11": "rgyal po chen po /",
    "K08D0071_H0071:331b-12": "sems can 'chal ba'i shes rab can yongs su smin",
    "K08D0071_H0071:331b-13": "par bgyid par 'gyur ba'i shes rab ni byang chub",
    "K08D0071_H0071:331b-14": "sems dpa'i 'khor lags so //",
    "K08D0071_H0071:331b-15": "rgyal po chen po /",
    "K08D0071_H0071:331b-16": "sems can thams cad la sems snyoms pa'i byams pa ni byang chub sems dpa'i 'khor lags so //",
    "K08D0071_H0071:331b-17": "rgyal po chen po /",
    "K08D0071_H0071:331b-18": "'khor ba la yongs su mi skyo ba'i snying rje ni byang chub sems dpa'i 'khor lags so //",
    "K08D0071_H0071:331b-19": "rgyal po chen po /",
    "K08D0071_H0071:331b-20": "chos kyi kun dga' la dga' zhing mos pa'i dga' ba ni byang chub sems dpa'i 'khor lags so //",
    "K08D0071_H0071:331b-21": "rgyal po chen po /",
    "K08D0071_H0071:331b-22": "rjes su chags pa dang /",
    "K08D0071_H0071:331b-23": "khong khro ba spong ba'i btang snyoms ni byang chub sems dpa'i 'khor lags so //",
    "K08D0071_H0071:331b-24": "rgyal po chen po /",
    "K08D0071_H0071:331b-25": "sems can thams cad yongs su smin par bgyid par",
    "K08D0071_H0071:331b-26": "'gyur ba'i bsdu ba'i dngos po bzhi po dag ni",
    "K08D0071_H0071:331b-27": "byang chub sems dpa'i 'khor lags so //",
    "K08D0071_H0071:331b-28": "rgyal po chen po /",
    "K08D0071_H0071:332a-0": "@332a *// sangs rgyas kyi zhing yongs su dag par bgyid par",
    "K08D0071_H0071:332a-1": "'gyur ba'i dge ba'i rtsa ba rnam pa sna tshogs",
    "K08D0071_H0071:332a-2": "bsags pa ni byang chub sems dpa'i 'khor lags so",
    "K08D0071_H0071:332a-3": "// rgyal po chen po /",
    "K08D0071_H0071:332a-4": "bdud kyi las thams cad yang dag par 'da' bar 'gyur ba'i stong pa nyid dang /",
    "K08D0071_H0071:332a-5": "mtshan ma med pa dang /",
    "K08D0071_H0071:332a-6": "smon pa med pa rnams ni byang chub sems dpa'i 'khor lags so //",
    "K08D0071_H0071:332a-7": "rgyal po chen po /",
    "K08D0071_H0071:332a-8": "tshig btsun par 'gyur ba'i bden pa dang /",
    "K08D0071_H0071:332a-9": "mi rtsub pa ni byang chub sems dpa'i 'khor lags so //",
    "K08D0071_H0071:332a-10": "rgyal po chen po /",
    "K08D0071_H0071:332a-11": "slobs pa phun sum tshogs par 'gyur ba'i mi 'phya ba dang /",
    "K08D0071_H0071:332a-12": "thing slad mi bgyid pa ni byang chub sems dpa'i 'khor lags so //",
    "K08D0071_H0071:332a-13": "rgyal po chen po /",
    "K08D0071_H0071:332a-14": "brjed ngas par mi 'gyur ba'i thos pa'i yo byad",
    "K08D0071_H0071:332a-15": "gsog pa ni byang chub sems dpa'i 'khor lags so",
    "K08D0071_H0071:332a-16": "// rgyal po chen po /",
    "K08D0071_H0071:332a-17": "thos pa 'dzin par 'gyur ba'i slad du slob dpon dang /",
    "K08D0071_H0071:332a-18": "mkhan po la gus pa ni byang chub sems dpa'i 'khor lags so //",
    "K08D0071_H0071:332a-19": "rgyal po chen po; dam pa'i chos yongs su 'dzin",
    "K08D0071_H0071:332a-20": "par 'gyur ba'i thos pa 'dzin pa ni byang chub",
    "K08D0071_H0071:332a-21": "sems dpa'i 'khor lags so //",
    "K08D0071_H0071:332a-22": "rgyal po chen po /",
    "K08D0071_H0071:332a-23": "de bzhin gshegs pa thams cad kyi bstan pa yang",
    "K08D0071_H0071:332a-24": "dag par 'dzin par 'gyur pa'i dam pa'i chos yongs",
    "K08D0071_H0071:332a-25": "su 'dzin pa ni byang chub sems dpa'i 'khor lags",
    "K08D0071_H0071:332a-26": "so // rgyal po chen po /",
    "K08D0071_H0071:332a-27": "dge ba'i rtsa ba thams cad yongs su rdzogs par",
    "K08D0071_H0071:332b-0": "@332b 'gyur ba'i dgon pa la gnas pa ni byang",
    "K08D0071_H0071:332b-1": "chub sems dpa'i 'khor lags so //",
    "K08D0071_H0071:332b-2": "rgyal po chen po /",
    "K08D0071_H0071:332b-3": "sems can ma dad pa dad par 'gyur ba'i 'tsho",
    "K08D0071_H0071:332b-4": "ba yongs su dag pa ni byang chub sems dpa'i",
    "K08D0071_H0071:332b-5": "'khor lags so // rgyal po chen po /",
    "K08D0071_H0071:332b-6": "byang chub kyi phyogs kyi chos bsgrub par 'gyur ba'i",
    "K08D0071_H0071:332b-7": "bag yod pa ni byang chub sems dpa'i 'khor lags",
    "K08D0071_H0071:332b-8": "so // de nas rgyal po gsal rgyal dga' zhing",
    "K08D0071_H0071:332b-9": "mgu la yi rangs te rab tu dag zhing dga'",
    "K08D0071_H0071:332b-10": "so // ba dang / yid bde ba skyes nas",
    "K08D0071_H0071:332b-11": "rgyal po la 'os pa'i ras bcos bu zung stong",
    "K08D0071_H0071:332b-12": "chos la dga' ba'i phyir des pa la byin no",
    "K08D0071_H0071:332b-13": "so // ba dang / // des pas smras pa /",
    "K08D0071_H0071:332b-14": "rgyal po chen po /",
    "K08D0071_H0071:332b-15": "bdag la bkur sti dang /",
    "K08D0071_H0071:332b-16": "mchod pa mdzad pas 'tshal to //",
    "K08D0071_H0071:332b-17": "gang gis bdag la 'tshal bar 'gyur ba'i gos ras",
    "K08D0071_H0071:332b-18": "rul ba'i dum bu brgya btsems pa bdag la mchis",
    "K08D0071_H0071:332b-19": "kyi / bdag ni bdag gir 'dzin pa dang bcas shing /",
    "K08D0071_H0071:332b-20": "yongs su 'dzin pa dang bcas pa'i gos rnams mi 'tshal lo //",
    "K08D0071_H0071:332b-21": "rgyal po chen po /",
    "K08D0071_H0071:332b-22": "dpyid gyi dus na ras rul pa'i dum bu'i gos 'di shing gi yal ga la bkal te /",
    "K08D0071_H0071:332b-23": "dgung gcig gam /",
    "K08D0071_H0071:332b-24": "dgung gnyis sam /",
    "K08D0071_H0071:332b-25": "dgung bcu'am /",
    "K08D0071_H0071:332b-26": "dgung brgyar mchis kyang de la su yang len ba ma mchis shing /",
    "K08D0071_H0071:332b-27": "de la su yang chags pa'i sems bskyed pa ma mchis te /",
    "K08D0071_H0071:332b-28": "bdag kyang de bor nas mi lta bar mchi ba'i dus de mchis so //",
    "K08D0071_H0071:332b-29": "rgyal po chen po /",
    "K08D0071_H0071:332b-30": "bdag ni bdag gi 'dzin pa dang /",
    "K08D0071_H0071:333a-0": "yongs su 'dzin pa dang bcas pa'i @333a *//",
    "K08D0071_H0071:333a-1": "gos rnams mi 'tshal lo //",
    "K08D0071_H0071:333a-2": "rgyal po chen po /",
    "K08D0071_H0071:333a-3": "byang chub sems dpas ni gang la bdag nyid kyang 'dod pa spong bar 'gyur zhing /",
    "K08D0071_H0071:333a-4": "gzhan yang 'dod pa'i sems bskyed par mi 'gyur ba de lta bu'i gos bcad par bgyi'o //",
    "K08D0071_H0071:333a-5": "rgyal pos smras pa /",
    "K08D0071_H0071:333a-6": "des pa /",
    "K08D0071_H0071:333a-7": "gal te de ltar ras bcos bu zung 'di dag khyod mi len na /",
    "K08D0071_H0071:333a-8": "kho bo la snying brtse ba'i phyir rkang pas rdzis shig /",
    "K08D0071_H0071:333a-9": "des pas /",
    "K08D0071_H0071:333a-10": "lha /",
    "K08D0071_H0071:333a-11": "de bzhin du bgyi'o zhes smras nas /",
    "K08D0071_H0071:333a-12": "ras bcos bu zung de dag la rkang bas brdzis te song ngo //",
    "K08D0071_H0071:333a-13": "rgyal pos smras pa /",
    "K08D0071_H0071:333a-14": "des pas ras bcos bu zung khyod kyi rkang pa'i dman mar gyur pa 'di rnams ji ltar bya /",
    "K08D0071_H0071:333a-15": "des pas smras pa /",
    "K08D0071_H0071:333a-16": "rgyal po chen po /",
    "K08D0071_H0071:333a-17": "sems can dbul po gcer bu gos ma mchis pa gang lags pa de dag la stsol cig /",
    "K08D0071_H0071:333a-18": "rgyal pos /",
    "K08D0071_H0071:333a-19": "des pa /",
    "K08D0071_H0071:333a-20": "de ltar bya'o zhes smras nas /",
    "K08D0071_H0071:333a-21": "rgyal pos mi rnams la bsgo ste /",
    "K08D0071_H0071:333a-22": "de dag gis kyang ji skad bsgo ba bzhin du byas so //",
    "K08D0071_H0071:333a-23": "ras bcos bu zung de dag dbul po de dag",
    "K08D0071_H0071:333a-24": "gis bgos ma thag tu 'di snyam du sems bskyed",
    "K08D0071_H0071:333a-25": "de / bdag cag gis des pa la ji ltar lan glan par bya snyam pa las /",
    "K08D0071_H0071:333a-26": "sangs rgyas kyi byin gyi rlabs dang /",
    "K08D0071_H0071:333a-27": "des pa'i smon lam gyi stobs kyis de dag gis",
    "K08D0071_H0071:333a-28": "bar snang las tshigs su bcad pa 'di dag thos",
    "K08D0071_H0071:333a-29": "so // 'dod pa bzhin du lan ni glan bya ba //",
    "K08D0071_H0071:333a-30": "me tog dang ni spos dang byug pa dang //",
    "K08D0071_H0071:333b-0": "zas skom nor rnams kyis @333b kyang mi nus te //",
    "K08D0071_H0071:333b-1": "byang chub sems kyis des pa dga' bar 'gyur //",
    "K08D0071_H0071:333b-2": "des pa zas dang gos 'dod ma yin te //",
    "K08D0071_H0071:333b-3": "rnyed dang bkur sti grags pa 'dod ma yin //",
    "K08D0071_H0071:333b-4": "des pa byang chub sems las chos 'dod de //",
    "K08D0071_H0071:333b-5": "byang chub sems kyis des pa dga' ba skye //",
    "K08D0071_H0071:333b-6": "de nas dus gzhan zhig na rigs kyi bu des pa dang /",
    "K08D0071_H0071:333b-7": "rgyal po gsal rgyal btsun mo'i 'khor dang bcas /",
    "K08D0071_H0071:333b-8": "blon po dang bcas /",
    "K08D0071_H0071:333b-9": "'khor dang bcas pa dang /",
    "K08D0071_H0071:333b-10": "mnyan yod kyi skyes pa dang /",
    "K08D0071_H0071:333b-11": "bud med dang /",
    "K08D0071_H0071:333b-12": "khye'u dang /",
    "K08D0071_H0071:333b-13": "bu mo dang /",
    "K08D0071_H0071:333b-14": "srog chags brgya phrag mang po dang /",
    "K08D0071_H0071:333b-15": "bcom ldan 'das la blta ba'i phyir dong ngo //",
    "K08D0071_H0071:333b-16": "de nas mnyan yod na rgyal bu rgyal byed kyi",
    "K08D0071_H0071:333b-17": "tshal gyi bar du lha'i dbang po brgya byin gyis",
    "K08D0071_H0071:333b-18": "'khor gyi khyams chen po bkra ba blta na sdug",
    "K08D0071_H0071:333b-19": "pa / yangs shing mtho ba la rgyan thams cad kyis brgyan pa /",
    "K08D0071_H0071:333b-20": "'di lta ste /",
    "K08D0071_H0071:333b-21": "dper na /",
    "K08D0071_H0071:333b-22": "sum cu rtsa gsum gyi lha rnams kyi khang bzang rnam par rgyal ba lta bu zhig sprul te /",
    "K08D0071_H0071:333b-23": "dbus su shing yongs 'dus brtol sprul lo //",
    "K08D0071_H0071:333b-24": "yongs 'dus brtol gyi drung du yang /",
    "K08D0071_H0071:333b-25": "bcom ldan 'das kyi gdan seng ge'i khri bkra ba blta na sdug cing chu zheng gab pa la /",
    "K08D0071_H0071:333b-26": "lha'i ras bcos bu brgya stong du ma bting ba mngon par sprul to //",
    "K08D0071_H0071:333b-27": "byang chub sems dpa' rnams kyi stan drug khri dag kyang mngon par sprul to //",
    "K08D0071_H0071:333b-28": "lha ma yin gyi bu mo bde sogs la sogs pa /",
    "K08D0071_H0071:333b-29": "lha'i bu mo khri nyis stong yang me tog dang /",
    "K08D0071_H0071:333b-30": "bdug pa dang /",
    "K08D0071_H0071:333b-31": "spos dang /",
    "K08D0071_H0071:333b-32": "me tog phreng dang /",
    "K08D0071_H0071:334a-0": "@334a *// byug pa dang /",
    "K08D0071_H0071:334a-1": "lha'i tsan dan gyi phye ma dag khyer nas /",
    "K08D0071_H0071:334a-2": "sil snyan dang /",
    "K08D0071_H0071:334a-3": "pheg rdob pa dag byed cing des pa'i g-yog bya ba'i phyir /",
    "K08D0071_H0071:334a-4": "bcom ldan 'das kyi seng ge'i khri rgyan par byed do //",
    "K08D0071_H0071:334a-5": "de nas bcom ldan 'das kyis skye bo'i tshogs chen po de dag 'ong bar thugs su chud nas /",
    "K08D0071_H0071:334a-6": "gtsug lag khang nas byung ste /",
    "K08D0071_H0071:334a-7": "byang chub sems dpa' dang /",
    "K08D0071_H0071:334a-8": "nyan thos rnams kyis yongs su bskor cing gdan bshams pa la bzhugs so //",
    "K08D0071_H0071:334a-9": "de nas dri za'i bu gtsug phung lnga pas lha'i bu mo nyi 'od la smras pa /",
    "K08D0071_H0071:334a-10": "bzang mo /",
    "K08D0071_H0071:334a-11": "tshur shog /",
    "K08D0071_H0071:334a-12": "des pa'i g-yog bya ba'i phyir rgyud kyi sgra dang /",
    "K08D0071_H0071:334a-13": "glu'i dbyangs kyis de bzhin gshegs pa la mchod pa bya'o //",
    "K08D0071_H0071:334a-14": "de nas lha'i bu mo nyi 'od kyis /",
    "K08D0071_H0071:334a-15": "lha'i bu mo lnga brgya tsam dang thabs gcig tu",
    "K08D0071_H0071:334a-16": "rgyud kyi sgrar sbyar ba'i tshigs su bcad pa 'di",
    "K08D0071_H0071:334a-17": "dag gis bstod pa /",
    "K08D0071_H0071:334a-18": "khyod kyis bskal pa brgyar ni sdan chad dka' thub spyad //",
    "K08D0071_H0071:334a-19": "khyod ni bsdu ba dag dang dul dang sbyin la dges //",
    "K08D0071_H0071:334a-20": "khyod kyi sku gsung thugs rnams yongs su dag pa ste //",
    "K08D0071_H0071:334a-21": "srid gsum 'jig rten bla ma la ni bdag phyag 'tshal //",
    "K08D0071_H0071:334a-22": "khyod ni tha ba mi mnga' bzod dang byams la dges //",
    "K08D0071_H0071:334a-23": "khyod ni brtson 'grus brtan dang stobs kyi pha rol gshegs //",
    "K08D0071_H0071:334a-24": "khyod ni bsam gtan blo dang tshul rnams snang la dges //",
    "K08D0071_H0071:334a-25": "dri ma gsum gyi nyes pa sel la bdag phyag 'tshal //",
    "K08D0071_H0071:334b-0": "khyod ni 'dod chags zhe sdang gti @334b mug sil la dges //",
    "K08D0071_H0071:334b-1": "khyod kyi thugs ni zhi zhing snyoms la thugs rjer ldan //",
    "K08D0071_H0071:334b-2": "khyod ni yang dag gsung zhing dam pa'i don yang mkhyen //",
    "K08D0071_H0071:334b-3": "srid pa gsum po thar par mdzad la bdag phyag 'tshal //",
    "K08D0071_H0071:334b-4": "khyod ni mthong ba rnams kyi the tshom sel bar mdzad //",
    "K08D0071_H0071:334b-5": "khyod ni mthong ba rnams kyi skyon rnams mtha' dag sel //",
    "K08D0071_H0071:334b-6": "khyod ni mthong ba rnams la mchog tu dga' bar mdzad //",
    "K08D0071_H0071:334b-7": "bdag ni rgyal la srog gis skyabs su mchi bar bgyi //",
    "K08D0071_H0071:334b-8": "lha yi bu mo mchog ni 'dod chags chags gyur pa //",
    "K08D0071_H0071:334b-9": "gang gis mthong ba de yang chos la dga' bar 'gyur //",
    "K08D0071_H0071:334b-10": "dga' bas dran pa shin tu rgya chen thob 'gyur te //",
    "K08D0071_H0071:334b-11": "dga' bas sdug la 'dod pa'i dga' dang bral bar 'gyur //",
    "K08D0071_H0071:334b-12": "mtshan mchog sum cu rtsa gnyis dag gi rgyan rnams kyis //",
    "K08D0071_H0071:334b-13": "legs par brgyan pa gsal ba'i yon tan mchog mnga' ba //",
    "K08D0071_H0071:334b-14": "gsung mchog mi yi dam pa gsung ni rnam par dag /",
    "K08D0071_H0071:334b-15": "mtshungs pa med pa'i 'od mnga' khyod la bdag phyag 'tshal //",
    "K08D0071_H0071:334b-16": "'phags pa 'dzam bu'i chu bo'i gser mdog phyag mthil sdug //",
    "K08D0071_H0071:334b-17": "thub pa'i sku stod seng ge'i 'dra zhing glang chen stabs //",
    "K08D0071_H0071:334b-18": "smin tshugs legs shing shangs legs tshems snyoms thags bzang mdzes //",
    "K08D0071_H0071:334b-19": "dpal gyi snying po sh'akya thub mchog khyod la 'dud //",
    "K08D0071_H0071:334b-20": "rgyal ba yon tan brgya phrag dag gis rgyas gyur pa //",
    "K08D0071_H0071:334b-21": "bde gshegs shin tu dga' ba skyed mdzad bstod pa yi //",
    "K08D0071_H0071:335a-0": "bsod nams yon tan mtha' yas bsgrubs pa gang @335a *//",
    "K08D0071_H0071:335a-1": "lags pa //",
    "K08D0071_H0071:335a-2": "de yis 'dir ni 'jig rten sangs rgyas mnyam gyur cig /",
    "K08D0071_H0071:335a-3": "de nas rigs kyi bu des pa skye bo'i tshogs chen po de dag gis yongs su bskor nas /",
    "K08D0071_H0071:335a-4": "bcom ldan 'das ga la ba der song ste lhags nas /",
    "K08D0071_H0071:335a-5": "bcom ldan 'das kyi zhabs la mgo bos phyag 'tshal te phyogs gcig tu 'dug go /",
    "K08D0071_H0071:335a-6": "de nas rgyal po gsal rgyal gyis rigs kyi bu",
    "K08D0071_H0071:335a-7": "des pa la khri'u stan bzang po bdag nyid kyis",
    "K08D0071_H0071:335a-8": "byin te 'di la 'dug cig ces byas nas /",
    "K08D0071_H0071:335a-9": "rigs kyi bu des pa khri'u stan pa bzang po de la 'dug go /",
    "K08D0071_H0071:335a-10": "rgyal po gsal rgyal 'khor dang bcas pa yang /",
    "K08D0071_H0071:335a-11": "bcom ldan 'das kyi zhabs la mgo bos phyag 'tshal nas rang rang gi stan la 'khod do //",
    "K08D0071_H0071:335a-12": "de nas rigs kyi bu gang dag gis des pa sngon ma mthong ba de dag 'di skad du /",
    "K08D0071_H0071:335a-13": "dbul po gos ngan pa gyon pa 'di la /",
    "K08D0071_H0071:335a-14": "'di lta bur mchod pa byed do zhes 'dzer to //",
    "K08D0071_H0071:335a-15": "de nas lha'i dbang po brgya byin gyis lha'i bu",
    "K08D0071_H0071:335a-16": "de dag la 'di skad ces smras so; ;grogs po",
    "K08D0071_H0071:335a-17": "dag / 'di la brnyas par ma byed cig /",
    "K08D0071_H0071:335a-18": "rigs kyi bu 'di'i yon tan gyi che ba nyid",
    "K08D0071_H0071:335a-19": "ji snyed dang ldan pa de ni kho bo'i mngon",
    "K08D0071_H0071:335a-20": "sum du gyur to //",
    "K08D0071_H0071:335a-21": "grogs po dag /",
    "K08D0071_H0071:335a-22": "khyod re zhig sdod cig dang /",
    "K08D0071_H0071:335a-23": "rigs kyi bu 'di'i yon tan gyi bkod pa mthong bar 'gyur ro //",
    "K08D0071_H0071:335a-24": "de nas rigs kyi bu des pas lha'i bu de dag gi bsam pa rtogs nas /",
    "K08D0071_H0071:335b-0": "bcom ldan 'das @335b la 'di skad ces gsol to //",
    "K08D0071_H0071:335b-1": "byang chub sems dpa' rnams kyi sems can yongs su smin par bgyi ba'i bkod pa'i thabs dang /",
    "K08D0071_H0071:335b-2": "ye shes kyi bkod pa'i thabs bcom ldan 'das kyis bshad du gsol /",
    "K08D0071_H0071:335b-3": "de nas bcom ldan 'das kyi sku las 'od phyung ste /",
    "K08D0071_H0071:335b-4": "'od des des pa'i lus la reg nas /",
    "K08D0071_H0071:335b-5": "lha'i rgyal bo brgya byin gyi gzugs kyi lus yongs",
    "K08D0071_H0071:335b-6": "su grub pa ci 'dra ba de las 'bum gyur",
    "K08D0071_H0071:335b-7": "pas kyang ches lhag par gyur to //",
    "K08D0071_H0071:335b-8": "de nas lha'i bu de dag ya mtshan du 'dzin par gyur te /",
    "K08D0071_H0071:335b-9": "des pa la me tog dag gis gtor to /",
    "K08D0071_H0071:335b-10": "de nas bcom ldan 'das kyis rigs kyi bu des pa la bka' stsal pa /",
    "K08D0071_H0071:335b-11": "des pa /",
    "K08D0071_H0071:335b-12": "gang gi tshe byang chub sems dpa' rdo rje lta bu'i mthu la gnas pa'i tshe yang /",
    "K08D0071_H0071:335b-13": "sems can yongs su smin par bya ba'i phyir dman par ston cing /",
    "K08D0071_H0071:335b-14": "dman pa'i mthu la gnas kyang /",
    "K08D0071_H0071:335b-15": "sems can yongs su smin par bya ba'i phyir /",
    "K08D0071_H0071:335b-16": "mchog tu ston par byed pa 'di ni de'i bkod pa yin no //",
    "K08D0071_H0071:335b-17": "ye shes la gnas kyang mi shes par ston cing /",
    "K08D0071_H0071:335b-18": "mi shes par ston kyang /",
    "K08D0071_H0071:335b-19": "shes par snang ba 'di ni de'i bkod pa yin no //",
    "K08D0071_H0071:335b-20": "ye shes ma thob pa rnams la yang lus kyi spyod pa dang /",
    "K08D0071_H0071:335b-21": "spyod lam gyis dad pa skyed par byed cing /",
    "K08D0071_H0071:335b-22": "ye shes thob pa rnams la yang spyod pa thams cad yang dag par ston pas /",
    "K08D0071_H0071:335b-23": "rdzu 'phrul ston par byed pa 'di ni de'i bkod pa yin no //",
    "K08D0071_H0071:336a-0": "rtag tu sems la dbang byed pas ngan cing dbul bar @336a *//",
    "K08D0071_H0071:336a-1": "ston cing /",
    "K08D0071_H0071:336a-2": "tshangs pas kyang mchod pa dang /",
    "K08D0071_H0071:336a-3": "mchog gi bkod pa la gnas kyang /",
    "K08D0071_H0071:336a-4": "skye bo phal gyis kyang mchod pa 'di ni de'i bkod pa yin no //",
    "K08D0071_H0071:336a-5": "sems can bsdu ba'i phyir ngan cing dbul bar yang nye bar ston la /",
    "K08D0071_H0071:336a-6": "sems can rnams la mngon par 'byung ba bskyed pa'i phyir /",
    "K08D0071_H0071:336a-7": "longs spyod rgya chen po dang ldan yang mngon par",
    "K08D0071_H0071:336a-8": "'byung ba ston pa 'di ni de'i bkod pa yin",
    "K08D0071_H0071:336a-9": "no // de nas bcom ldan 'das la tshe dang",
    "K08D0071_H0071:336a-10": "ldan pa kun dga' bos 'di skad ces gsol to",
    "K08D0071_H0071:336a-11": "no // // bcom ldan 'das /",
    "K08D0071_H0071:336a-12": "rigs kyi bu des pas ji srid cig nas byang chub kyi phyir spyad pa bgyis lags /",
    "K08D0071_H0071:336a-13": "bcom ldan 'das kyis bka' stsal pa /",
    "K08D0071_H0071:336a-14": "kun dga' bo /",
    "K08D0071_H0071:336a-15": "rigs kyi bu des pa ni sangs rgyas bye ba mang po la bsnyen bkur byas pa /",
    "K08D0071_H0071:336a-16": "sngon gyi tshul phun sum tshogs pa /",
    "K08D0071_H0071:336a-17": "bzod pa gsum thob pa /",
    "K08D0071_H0071:336a-18": "spobs pa thob pa /",
    "K08D0071_H0071:336a-19": "mngon par shes pas rnam par rtse bar byas pa /",
    "K08D0071_H0071:336a-20": "sems can yongs su smin par bya ba la mkhas pa ste /",
    "K08D0071_H0071:336a-21": "ngan cing dbul bas sems can rnams 'dul bar byed do //",
    "K08D0071_H0071:336a-22": "gsol pa /",
    "K08D0071_H0071:336a-23": "bcom ldan 'das /",
    "K08D0071_H0071:336a-24": "'dis ngan cing dbul ba 'dis sems can ji snyed cig btul lags /",
    "K08D0071_H0071:336a-25": "bcom ldan 'das kyis bka' stsal pa /",
    "K08D0071_H0071:336a-26": "kun dga' bo /",
    "K08D0071_H0071:336a-27": "lha'i bu 'bum phrag mang po dag bla na med",
    "K08D0071_H0071:336a-28": "pa yang dag par rdzogs pa'i byang chub tu yongs",
    "K08D0071_H0071:336a-29": "su smin par byas te /",
    "K08D0071_H0071:336a-30": "mi rnams kyang de dang 'dra'o //",
    "K08D0071_H0071:336b-0": "kun dga' @336b bos gsol pa /",
    "K08D0071_H0071:336b-1": "bcom ldan 'das /",
    "K08D0071_H0071:336b-2": "ji srid cig na ni bla na med pa yang",
    "K08D0071_H0071:336b-3": "dag par rdzogs pa'i byang chub mngon par rdzogs par",
    "K08D0071_H0071:336b-4": "'tshang rgya bar 'gyur /",
    "K08D0071_H0071:336b-5": "'di'i sangs rgyas kyi zhing gi bkod pa rnams ni ci 'dra zhig tu 'gyur /",
    "K08D0071_H0071:336b-6": "ming ni ji skad ces bgyi ba zhig tu 'gyur ba lags /",
    "K08D0071_H0071:336b-7": "de nas bcom ldan 'das kyis tshe dang ldan pa",
    "K08D0071_H0071:336b-8": "kun dga' bo la tshigs su bcad de bka' stsal",
    "K08D0071_H0071:336b-9": "pa / sems can don la brtson dang brtul zhugs brtan pa dang //",
    "K08D0071_H0071:336b-10": "grags pa rgya chen dag gis bsam pa khyab byas dang //",
    "K08D0071_H0071:336b-11": "byang chub yon tan gnas pa'i spyod pa ci 'dra ba //",
    "K08D0071_H0071:336b-12": "ngas ni khyod la bshad kyi kun dga' khyod nyon cig /",
    "K08D0071_H0071:336b-13": "'di na rgyal la mchod mchog phyir ni gus byed cing //",
    "K08D0071_H0071:336b-14": "dam pa'i chos ni bsrung phyir rab tu brtson byed pa //",
    "K08D0071_H0071:336b-15": "des pa yi ni spyod pa'i rnam pa gang yin pa //",
    "K08D0071_H0071:336b-16": "de dag 'dir ni bgrang ba nus par mi 'gyur ro //",
    "K08D0071_H0071:336b-17": "pha rol phyin pa 'di dag la ni legs par bslabs //",
    "K08D0071_H0071:336b-18": "mngon par shes pa dag gis sngan chad rtse bar byas //",
    "K08D0071_H0071:336b-19": "tshangs pa'i gnas rnams kyis ni mtha' mar phyin par song //",
    "K08D0071_H0071:336b-20": "thabs la mkhas pa'i spyod pa dag la legs par bslabs //",
    "K08D0071_H0071:336b-21": "'dir ni de yis 'dus byas skyon rnams legs par mthong //",
    "K08D0071_H0071:336b-22": "sangs rgyas byang chub kyang ni mngon sum gyur par byas //",
    "K08D0071_H0071:336b-23": "'dis ni sems can ji lta ji ltar thar gyur pa'i //",
    "K08D0071_H0071:336b-24": "rnam par smin pa'i mtshan nyid la yang legs par bslabs //",
    "K08D0071_H0071:337a-0": "'jigs pa med cing blo dang rtogs dang dran dang @337a *//",
    "K08D0071_H0071:337a-1": "ldan //",
    "K08D0071_H0071:337a-2": "spobs pa dang ni gzugs rnams dang yang ldan pa ste //",
    "K08D0071_H0071:337a-3": "bdud kyi lcags kyu nyon mongs rdzab las nges byung zhing //",
    "K08D0071_H0071:337a-4": "sangs rgyas spyod yul don chen la ni rab tu gnas //",
    "K08D0071_H0071:337a-5": "'jig rten chos rnams mang po dag gis ma gos la //",
    "K08D0071_H0071:337a-6": "chags pa la sogs rnams kyis brag ltar yongs mi g-yos //",
    "K08D0071_H0071:337a-7": "su yi drung du mi 'gro ring du byed pa'ang min //",
    "K08D0071_H0071:337a-8": "nam mkha' lta bur bcings dang grol ba med pa yin //",
    "K08D0071_H0071:337a-9": "snying rjes gnas shing sems kyang yongs su skyo ba med //",
    "K08D0071_H0071:337a-10": "shin tu bsdams shing nem nur can la byams sems ldan //",
    "K08D0071_H0071:337a-11": "sems can kun la bdag dang 'dra bar sdug par blta //",
    "K08D0071_H0071:337a-12": "skyon la mi lta 'khrul pa dag dang ldan ma yin //",
    "K08D0071_H0071:337a-13": "ji ltar bstan pa bzhin du bsgrub pa rnams la gnas //",
    "K08D0071_H0071:337a-14": "'di ni ji skad smras pa bzhin du spyod par byed //",
    "K08D0071_H0071:337a-15": "chos nyid la ni chos kyi tshul gyis legs par bslabs //",
    "K08D0071_H0071:337a-16": "stong pa nyid la mos shing gnyis las rnam par grol //",
    "K08D0071_H0071:337a-17": "bzod pa gsum thob skye ba'i spyod yul ma yin to //",
    "K08D0071_H0071:337a-18": "sangs rgyas tshul dang yon tan dag la rab tu gnas //",
    "K08D0071_H0071:337a-19": "'di ni 'jig rten gang du rgyu ba byed pa na //",
    "K08D0071_H0071:337a-20": "der ni skye bo mang po rnam par grol bar byed //",
    "K08D0071_H0071:337a-21": "sangs rgyas kyi ni sras 'di gang du gnas pa der //",
    "K08D0071_H0071:337a-22": "de bzhin gshegs pa'i yul ni stongs pa ma yin te //",
    "K08D0071_H0071:337a-23": "de la lha dang bcas pa'i 'jig rten ma lus pas //",
    "K08D0071_H0071:337b-0": "ji ltar sangs rgyas @337b bzhin du 'di la gus par gyis //",
    "K08D0071_H0071:337b-1": "nga ni mya ngan 'das nas nyams pa'i dus bab tshe //",
    "K08D0071_H0071:337b-2": "des pa 'di ni sangs rgyas spyod pa spyad nas kyang //",
    "K08D0071_H0071:337b-3": "sngon chad gnas pa mngon par dga' ba'i 'jig rten khams //",
    "K08D0071_H0071:337b-4": "mi 'khrugs 'jig rten nyid du phyir yang 'gro bar 'gyur //",
    "K08D0071_H0071:337b-5": "brtan po srog chags rnams la phan par bya ba dang //",
    "K08D0071_H0071:337b-6": "zhing gi 'byor pa dag ni yongs su brtsal ba dang //",
    "K08D0071_H0071:337b-7": "byang chub tu ni sems can yongs su smin bya'i phyir //",
    "K08D0071_H0071:337b-8": "bskal pa grangs med gsum du spyad pa spyod par byed //",
    "K08D0071_H0071:337b-9": "de yi 'og tu de ni skyob pa rgyal bar 'gyur //",
    "K08D0071_H0071:337b-10": "ming ni 'jig rten rgyal po dbang phyug ces kyang bya //",
    "K08D0071_H0071:337b-11": "de bzhin gshegs pa mi 'khrugs pa zhes bya ba yi //",
    "K08D0071_H0071:337b-12": "zhing dang de yi 'jig rten du ni mtshungs ma yin //",
    "K08D0071_H0071:337b-13": "'jig rten khams de legs par sprul pa zhes bya ste //",
    "K08D0071_H0071:337b-14": "yon tan thams cad dang ni ldan par 'gyur ba yin //",
    "K08D0071_H0071:337b-15": "de yi tshe mi tshad ni lo khri thub par 'gyur //",
    "K08D0071_H0071:337b-16": "de yi dge 'dun shin tu mang ste bgrang las 'das //",
    "K08D0071_H0071:337b-17": "nyan thos theg pa can gyi dge 'dun nyung bar 'gyur //",
    "K08D0071_H0071:337b-18": "phal cher byang chub don du brtson pa byas nas su //",
    "K08D0071_H0071:337b-19": "de dag thams cad ye shes stobs dang rdzu 'phrul ldan //",
    "K08D0071_H0071:337b-20": "rnam par thar pa rnams dang ldan zhing 'jigs pa med //",
    "K08D0071_H0071:337b-21": "gcig tu nges par chos ni legs par bshad rnams kyis //",
    "K08D0071_H0071:337b-22": "'jig rten khams der rtag tu sgra chen sgrogs par 'gyur //",
    "K08D0071_H0071:337b-23": "de na bdud rnams med cid [*cing?] srid par chags pa med //",
    "K08D0071_H0071:338a-0": "@338a *// de dag thams cad yang dag rig cing rnam par dag /",
    "K08D0071_H0071:338a-1": "bde bar gshegs de yongs su mya ngan 'das gyur nas //",
    "K08D0071_H0071:338a-2": "lo ni brgyad cu dag las bzhi lhag rnams su yang //",
    "K08D0071_H0071:338a-3": "de yi dam pa'i chos ni rab tu spyod par 'gyur //",
    "K08D0071_H0071:338a-4": "de tshe de yi chos kyi tshul ni 'khrug pa med //",
    "K08D0071_H0071:338a-5": "des pa de yis gang dag yongs su smin byas pa //",
    "K08D0071_H0071:338a-6": "de dag byang chub bla na med pa'i don du spyod //",
    "K08D0071_H0071:338a-7": "zhing der sems can gang dag 'byung bar 'gyur ba rnams //",
    "K08D0071_H0071:338a-8": "de dag thams cad skyon rnams dang ni bral ba yin //",
    "K08D0071_H0071:338a-9": "bcom ldan 'das kyis rigs kyi bu des pa lung bstan pa bshad ma thag tu /",
    "K08D0071_H0071:338a-10": "de nas de'i tshe stong gsum gyi stong chen po'i",
    "K08D0071_H0071:338a-11": "'jig rten gyi khams rnam pa drug tu g-yos te",
    "K08D0071_H0071:338a-12": "/ lha'i me tog dang /",
    "K08D0071_H0071:338a-13": "phye ma dang /",
    "K08D0071_H0071:338a-14": "gos dang /",
    "K08D0071_H0071:338a-15": "rgyan gyi char yang mngon par bab bo //",
    "K08D0071_H0071:338a-16": "thams cad dang ldan pa'i 'khor gyis kyang rang rang",
    "K08D0071_H0071:338a-17": "gi gos rnams rigs kyi bu des pa la bkab",
    "K08D0071_H0071:338a-18": "bo // tshong dpon dang /",
    "K08D0071_H0071:338a-19": "khyim bdag dang /",
    "K08D0071_H0071:338a-20": "bram ze brgya phrag mang po dag kyang rab tu byung ngo //",
    "K08D0071_H0071:338a-21": "de nas bcom ldan 'das la des pas 'di skad ces gsol to //",
    "K08D0071_H0071:338a-22": "bdag kyang legs par gsungs pa'i chos 'dul ba la rab tu 'byung bar gsol /",
    "K08D0071_H0071:338a-23": "de nas bcom ldan 'das kyis rigs kyi bu des pa'i mgo bo la phyag gis byugs so //",
    "K08D0071_H0071:338a-24": "bcom ldan 'das kyis rigs kyi bu des pa'i mgo",
    "K08D0071_H0071:338b-0": "bo la @338b reg ma thag tu gos ngur smrig",
    "K08D0071_H0071:338b-1": "bgos shing / dge slong du snang bar gyur to //",
    "K08D0071_H0071:338b-2": "de nas bcom ldan 'das kyis tshe dang ldan pa",
    "K08D0071_H0071:338b-3": "kun dga' bo la 'di skad ces bka' stsal to",
    "K08D0071_H0071:338b-4": "// kun dga' bo /",
    "K08D0071_H0071:338b-5": "snyigs ma lnga po dus kyi snyigs ma dang /",
    "K08D0071_H0071:338b-6": "sems can gyi snyigs ma dang /",
    "K08D0071_H0071:338b-7": "zhing gi snyigs ma dang /",
    "K08D0071_H0071:338b-8": "tshe'i snyigs ma dang /",
    "K08D0071_H0071:338b-9": "nyon mongs pa'i snyigs ma'i dus su nga byang chub mngon par rdzogs par sangs rgyas nas /",
    "K08D0071_H0071:338b-10": "der des pas ji ltar 'dul ba las rnam pa gzhan gyis gdul bar mi bya'o //",
    "K08D0071_H0071:338b-11": "kun dga' bo /",
    "K08D0071_H0071:338b-12": "nga ni 'jig rten gyi khams mi mjed du sangs",
    "K08D0071_H0071:338b-13": "rgyas kyis 'dul bas sems can rnams 'dul bar mi",
    "K08D0071_H0071:338b-14": "byed kyi / kun dga' bo /",
    "K08D0071_H0071:338b-15": "nga ni ngan cing dbul ba dang /",
    "K08D0071_H0071:338b-16": "ngan 'gro'i 'jigs pas bsdigs pas sems can rnams 'dul bar byed do //",
    "K08D0071_H0071:338b-17": "kun dga' bo /",
    "K08D0071_H0071:338b-18": "gal te 'jig rten gyi khams 'dir ngas sangs rgyas kyi yul gyi chos bstan cing /",
    "K08D0071_H0071:338b-19": "sangs rgyas kyi yul nye bar bstan du zin na /",
    "K08D0071_H0071:338b-20": "sems can gcig kyang 'dul bar mi 'gyur la /",
    "K08D0071_H0071:338b-21": "chos kyang rtogs par mi 'gyur ro //",
    "K08D0071_H0071:338b-22": "kun dga' bo /",
    "K08D0071_H0071:338b-23": "de lta bas na nga dang /",
    "K08D0071_H0071:338b-24": "des pa ji ltar 'dul bar byed pa de bzhin du /",
    "K08D0071_H0071:338b-25": "khyod kyis kyang sems can 'dul bar gyis shig /",
    "K08D0071_H0071:338b-26": "kun dga' bo /",
    "K08D0071_H0071:338b-27": "sems can dad pa can dang /",
    "K08D0071_H0071:338b-28": "rtogs pa mang ba dag 'byung bar 'gyur te /",
    "K08D0071_H0071:338b-29": "de dag gis chos kyi rnam grangs 'di thos na /",
    "K08D0071_H0071:338b-30": "dad pa rnyed cing de bzhin du sgrub par 'gyur ro //",
    "K08D0071_H0071:339a-0": "bcom @339a *//",
    "K08D0071_H0071:339a-1": "ldan 'das kyis de skad ces bka' stsal nas /",
    "K08D0071_H0071:339a-2": "tshe dang ldan pa kun dga' bo dang /",
    "K08D0071_H0071:339a-3": "byang chub sems dpa' des pa dang /",
    "K08D0071_H0071:339a-4": "byang chub sems dpa' de dag dang /",
    "K08D0071_H0071:339a-5": "dge slong de dag dang /",
    "K08D0071_H0071:339a-6": "lha'i dbang po brgya byin dang /",
    "K08D0071_H0071:339a-7": "rgyal po gsal rgyal dang /",
    "K08D0071_H0071:339a-8": "lha dang /",
    "K08D0071_H0071:339a-9": "mi dang /",
    "K08D0071_H0071:339a-10": "lha ma yin dang /",
    "K08D0071_H0071:339a-11": "dri zar bcas pa'i 'jig rten yi rangs te /",
    "K08D0071_H0071:339a-12": "bcom ldan 'das kyis gsungs pa la mngon par bstod do //",
    "K08D0071_H0071:339a-13": "'phags pa dkon mchog brtsegs pa chen po'i chos kyi rnam grangs le'u stong phrag brgya pa las /",
    "K08D0071_H0071:339a-14": "des pas zhus pa'i le'u zhes bya ste /",
    "K08D0071_H0071:339a-15": "'dus pa nyi shu bdun pa rdzogs so ////",
    "K08D0071_H0071:339a-16": "rgya gar gyi mkhan po dzi na mi tra dang /",
    "K08D0071_H0071:339a-17": "su rendra bo dhi dang /",
    "K08D0071_H0071:339a-18": "zhu chen gyi lo ts'a ba ban de ye shes"
}