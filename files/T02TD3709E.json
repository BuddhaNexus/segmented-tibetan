{
    "T02TD3709E:39a-0": "@39a # // rgya gar skad du /",
    "T02TD3709E:39a-1": "tattva aa ba ta r'a khya sa ka la su ga ta b'a tsa sam kshipta by'a khya pra ka ra na /",
    "T02TD3709E:39a-2": "bod skad du /",
    "T02TD3709E:39a-3": "de kho na nyid la 'jug pa zhes bya ba bde bar gshegs pa'i bka' ma lus pa mdor bsdus te bshad pa'i rab tu byed pa /",
    "T02TD3709E:39a-4": "rnam rtog dra ba dang bral mkha' ltar rang bzhin ro gcig cing //",
    "T02TD3709E:39a-5": "'gro ba kun la phan mdzad ma lus dri med skur ldan pa //",
    "T02TD3709E:39a-6": "nyid gzhan don rnams yongs dag rgya che mi g-yo'i bde ba'i gter //",
    "T02TD3709E:39a-7": "rgyal ba mchog la btud de rgyal ba grub pa'i cho ga bshad //",
    "T02TD3709E:39a-8": "phan la mkhas pa rnams kyis nges par bshad pa'i sgrub pa'i thabs //",
    "T02TD3709E:39a-9": "'bad de byas pa chen po gal te yod mod kyi //",
    "T02TD3709E:39a-10": "'on kyang de nyid 'jug pa'i cho gas kyang ni 'di nyid ni //",
    "T02TD3709E:39a-11": "mkhas pa rnams kyi de nyid rtogs par bya phyir phan par byas //",
    "T02TD3709E:39a-12": "lung chen po dang theg chen dang //",
    "T02TD3709E:39a-13": "dbu ma las kyang bdag gis ni //",
    "T02TD3709E:39a-14": "ji bzhin lung dang man ngag bzhin //",
    "T02TD3709E:39a-15": "sgom pa btus te bshad pa yin //",
    "T02TD3709E:39a-16": "'di na 'gro ba ma lus pa bdag nyid kyi sgrib pa rnam pa gnyis spangs pa'i skal ba can du bya ba la mngon par 'du byed pa la 'jug pas ni nyon mongs pa dang /",
    "T02TD3709E:39a-17": "shes bya'i sgrib pa spang bar bya ba'i phyir rtog pa sngon du gtong ba la 'bad par bya'o zhes bya ba ni man ngag yin no //",
    "T02TD3709E:39a-18": "de skad du /",
    "T02TD3709E:39a-19": "sa stengs skal med yod min pas //",
    "T02TD3709E:39a-20": "thams cad sangs rgyas 'gyur ba yin //",
    "T02TD3709E:39a-21": "de bas rdzogs pa'i byang chub ni //",
    "T02TD3709E:39a-22": "sgrub la sgyid bya mi bya'o //",
    "T02TD3709E:39a-23": "zhes gsungs pa yin no//",
    "T02TD3709E:39a-24": "de la /",
    "T02TD3709E:39a-25": "gsang sngags pha rol phyin bden pa'i //",
    "T02TD3709E:39a-26": "de nyid rnal 'byor mngon brtson rnams //",
    "T02TD3709E:39a-27": "rang gi mos pa'i khyad par gyis //",
    "T02TD3709E:39a-28": "de nyid rnal 'byor rnam gsum min //",
    "T02TD3709E:39b-0": "de ltar skal ba dang ldan @39b pa'i gdul bya'i skye bo rnams ni mdor bsdus nas /",
    "T02TD3709E:39b-1": "rang gi lam la ji lta ba bzhin du lhag par mos pa'i dbye bas bye brag rnam pa gsum du 'gyur te /",
    "T02TD3709E:39b-2": "gsang sngags kyi sgo'i spyad pa spyod pa rnams dang /",
    "T02TD3709E:39b-3": "pha rol tu phyin pa la mngon par brtson pa rnams dang /",
    "T02TD3709E:39b-4": "'dod chags dang bral ba sngon du 'gro ba'i lam la lhag par mos pa'o //",
    "T02TD3709E:39b-5": "de la dang po ni bsgom pa'i stobs rdzogs pas bsod nams dang ye shes kyi tshogs ma lus pa nyid kyis bsgom pa la gcig tu gzhol ba'i phyir dus nges pa med par kun du bzang po nyid rdzogs par byed pa yin no //",
    "T02TD3709E:39b-6": "gnyis pa ni spros pa med par sbyin pa la sogs pa'i bya ba mngon par rdzogs pas pha rol tu phyin pa ma lus pa'i tshogs nyid kyis bya ba'i rang bzhin gyi thabs la bslab pa'i mthar thug pa'i phyir bskal ba grangs med pa gsum gyis sangs rgyas nyid rdzogs par byed pa yin no //",
    "T02TD3709E:39b-7": "de las gzhan pa ni ngo bo nyid med pa'i rang bzhin bsgom pa dang bral bas rtag pa la sogs pa'i phyin ci log rnams kyi gnyen po sdug bsngal gyi bden pa la sogs pa bsgom pas 'dod chags dang bral ba mngon du byas nas dus phyis zhig na bsod nams dang ye shes kyi tshogs yongs su rdzogs nas bskal pa grangs med pa bzhis sangs rgyas nyid rdzogs par byed pa yin no //",
    "T02TD3709E:39b-8": "gsum pa de rnams kyang chung ngu dang /",
    "T02TD3709E:39b-9": "'bring dang /",
    "T02TD3709E:39b-10": "chen po nyid kyis so so zhing rnam pa gsum gsum du 'gyur te /",
    "T02TD3709E:39b-11": "gsang sngags dang /",
    "T02TD3709E:39b-12": "pha rol tu phyin pa dang /",
    "T02TD3709E:39b-13": "bden pa'i rnal 'byor pa rnams dgur yang 'gyur ba yin no //",
    "T02TD3709E:39b-14": "de rnams kyang re re zhing dbang po rab dang /",
    "T02TD3709E:39b-15": "'bring dang /",
    "T02TD3709E:39b-16": "tha ma nyid kyis gsum gsum du 'gyur ro//",
    "T02TD3709E:39b-17": "de la dbang po rab ni gsang sngags kyi sgo'i spyad pa spyod pa rnams kyi /",
    "T02TD3709E:39b-18": "dbang po rab ni snying rje chen po dang ldan zhing /",
    "T02TD3709E:39b-19": "nyon mongs pa chung ba nyid dang /",
    "T02TD3709E:39b-20": "phyag rgya chen po dang gnyis su med par sbyor ba sgom pa la gcig tu mos pa yin pa'i phyir ro //",
    "T02TD3709E:40a-0": "dbang po 'bring ni dngos po med par lhag par mos su zin kyang nyon mongs pa'i dbang du gyur pas stong pa nyid kyi ngo bo nyid ye shes kyi phyag rgya dang gnyis su med pa'i sbyor ba @40a * //",
    "T02TD3709E:40a-1": "sgom pa la gcig tu mos pa yin no //",
    "T02TD3709E:40a-2": "dbang po tha ma yang stong pa nyid la mos su zin kyang sems kyi rgyud 'dod chags la sogs pa'i nyon mongs pa drag po'i dbang du gyur pas ci rigs pa'i dam tshig dang las kyi phyag rgya'i snyoms par 'jug pa'i rnal 'byor dang ldan par thams cad sgom pa yin te /",
    "T02TD3709E:40a-3": "ye shes dang /",
    "T02TD3709E:40a-4": "dam tshig dang /",
    "T02TD3709E:40a-5": "las kyi phyag rgya dang gnyis su med par sgom pa 'di dag kyang phyag rgya chen po dang gnyis su med pa'i sbyor ba la 'jug pa'i phyir yin no zhes kho bo smra ste /",
    "T02TD3709E:40a-6": "'di dag thams cad kyang so so'i skye bo nyid kyi gnas skabs na phyir mi ldog pa yin no zhes bya ba ni man ngag go //",
    "T02TD3709E:40a-7": "pha rol tu phyin pa la mngon par brtson pa'i dbang po rab ni zhig gnas dang lhag mthong sgom pas so so'i skye bo'i gnas skabs nyid na phyag rgya chen po las byung ba dang ldan pa yang dag par rtogs pas phyir mi ldog pa'i rtags nyid dang /",
    "T02TD3709E:40a-8": "snying rje chen po dang ldan pas tshogs gnyis rdzogs pa'i phyir shin tu mngon par brtson par 'dod pa ma yin no //",
    "T02TD3709E:40a-9": "dbang po tha ma yang phyag rgya chen po dang nges par ldan pa ma yin pas ji srid du ring su song ba'i sa ma thob pa des na 'di ni de'i rgyu snying rje chen po med pas rang gi lam la shin tu dman pa'i brtson pa 'dod pa yin no //",
    "T02TD3709E:40a-10": "'di rnams kyang dang po zhi gnas dang lhag mthong sgom pa ni phyag rgya chen po'i gnyis su med pa'i sbyor ba sgom pa la 'jug pa'i phyir yin no zhes bshad do //",
    "T02TD3709E:40a-11": "'dod chags dang bral ba la lhag par mos pa'i dbang po rab ni sdug bsngal la sogs pa'i bden pa sgom pa la mngon par brtson du zin kyang gzhan gyi don la gcig tu sred pa yin no //",
    "T02TD3709E:40a-12": "dbang po bar ma yang bden pa sgom pa la brtson pa nyid kyis cung zad gzhan gyi don la sred pa yin no //",
    "T02TD3709E:40a-13": "de bas na 'di gnyis ni rang sangs rgyas su 'gyur ro //",
    "T02TD3709E:40a-14": "dbang po tha ma ni bden pa sgom pa la mngon par brtson pa nyid kyis bdag nyid dul ba dang /",
    "T02TD3709E:40a-15": "zhi ba la sogs par gcig tu 'dod pas nyan thos su 'gyur pa yin no //",
    "T02TD3709E:40a-16": "'dod chags dang bral ba'i lam mngon par brtson pa rnams kyang phyag rgya chen po'i gnyis su med par sangs rgyas su 'gyur pa ma yin no zhes bshad do//",
    "T02TD3709E:40b-0": "@40b de ltar dbye ba dgu po rnam par nges pa ni //",
    "T02TD3709E:40b-1": "skyob pas gdul bya'i 'gro ba'i bsam las phye //",
    "T02TD3709E:40b-2": "de bas dbu ma'i rjes su 'brangs nas ni //",
    "T02TD3709E:40b-3": "man dag ston byed spyod bshad pa yin //",
    "T02TD3709E:40b-4": "slob dpon ye shes grags pa rnam par sbyar ba de kho na nyid la 'jug pa las dbye ba'i rnam par nges pa sta le'u dang po'o /",
    "T02TD3709E:40b-6": "// / slob ma brtag dang spyod pa las //",
    "T02TD3709E:40b-7": "'bad de shes par byas nas ni //",
    "T02TD3709E:40b-8": "ci rigs par ni nges sbyor ba //",
    "T02TD3709E:40b-9": "slob dpon yin par thub pas gsungs //",
    "T02TD3709E:40b-10": "gdul bya de rnams kyang rtags dang /",
    "T02TD3709E:40b-11": "kun du spyod pa 'ga' zhig gis ji skad du bshad pa'i khyad par nges par shes par byas la /",
    "T02TD3709E:40b-12": "slob dpon gyis ji ltar 'og nas bshad pa'i rang gi bsgom pa'i rim pa la nges par sbyar bar bya ste /",
    "T02TD3709E:40b-13": "ji skad du /",
    "T02TD3709E:40b-14": "bla mas slob ma'i bsam shes na //",
    "T02TD3709E:40b-15": "rjes su bstan pa nus pa gang //",
    "T02TD3709E:40b-16": "de yis slob ma bsdu bya yis //",
    "T02TD3709E:40b-17": "rmongs pa slob ma bsdu 'os min //",
    "T02TD3709E:40b-18": "zhes bshad pa dang /",
    "T02TD3709E:40b-19": "de bzhin du /",
    "T02TD3709E:40b-20": "gang dang gang la dang por phan //",
    "T02TD3709E:40b-21": "de dang de yi kun spyod kyis //",
    "T02TD3709E:40b-22": "snod nyams gyur la nam yang ni //",
    "T02TD3709E:40b-23": "dam chos bstan bar mi bya'o //",
    "T02TD3709E:40b-24": "zhes bya ba dang /",
    "T02TD3709E:40b-25": "gzhan yang /",
    "T02TD3709E:40b-26": "de nyid tshol la thog mar ni //",
    "T02TD3709E:40b-27": "thams cad yod ces brjod par bya //",
    "T02TD3709E:40b-28": "don rnams rtogs shing chags med nas //",
    "T02TD3709E:40b-29": "de yi 'og tu dben pa'o //",
    "T02TD3709E:40b-30": "zhes bshad bas thog ma kho nar thams cad stong pa la nges par sbyor bar mi bya ste /",
    "T02TD3709E:40b-31": "shes rab nyam chung ba nyid kyis de spong ba'i rgyus dmyal ba la sogs par yang 'gro bar 'gyur bas de ltar mi 'gyur ba'i phyir ro //",
    "T02TD3709E:40b-32": "de yang /",
    "T02TD3709E:40b-33": "stong nyid bsod nams 'dod pa yis //",
    "T02TD3709E:40b-34": "thams cad du ni brjod mi bya //",
    "T02TD3709E:40b-35": "gnas min par ni sbyar ba yis //",
    "T02TD3709E:40b-36": "bdud rtsi dug ni nyid du 'gyur //",
    "T02TD3709E:40b-37": "gzhan yang /",
    "T02TD3709E:40b-38": "stong pa nyid la blta nyes na //",
    "T02TD3709E:40b-39": "shes rab chung ldan phung bar 'gyur //",
    "T02TD3709E:40b-40": "ji ltar sprul la gzung nyes dang //",
    "T02TD3709E:40b-41": "rig sngags nyes par bsgrubs pa bzhin //",
    "T02TD3709E:40b-42": "gzhan yang 'di dag ma shes par //",
    "T02TD3709E:40b-43": "blun po mkhas par rlom byed pa//",
    "T02TD3709E:40b-44": "spong byed bdag la zhen pas na //",
    "T02TD3709E:40b-45": "mnar med thur du kha blta'o //",
    "T02TD3709E:40b-46": "de lta bas na slob dpon gyis dang por yum snying rje chen po bskyed la /",
    "T02TD3709E:41a-0": "sems can thams cad kyi slob mar khas @41a * //",
    "T02TD3709E:41a-1": "blang ste /",
    "T02TD3709E:41a-2": "khengs pa gdul dka' ba yang gdul bar bya'o //",
    "T02TD3709E:41a-3": "de skad du /",
    "T02TD3709E:41a-4": "'ga' yi slob mar bya ba dang //",
    "T02TD3709E:41a-5": "'ga' yi slob dpon bya ba yis //",
    "T02TD3709E:41a-6": "mkhas pas sems can 'dul byed pa //",
    "T02TD3709E:41a-7": "sna tshogs thabs kyis thabs mkhas yin //",
    "T02TD3709E:41a-8": "bsgrub par dka' ba rnams la 'bad pa kho nas rjes su brtse bar bya ste /",
    "T02TD3709E:41a-9": "ji skad du /",
    "T02TD3709E:41a-10": "na ba'i bu la khyad par du //",
    "T02TD3709E:41a-11": "ma ni gdung ba skye ba ltar //",
    "T02TD3709E:41a-12": "de bzhin byang chub sems dpa' rnams //",
    "T02TD3709E:41a-13": "dam pa min la khyad par brtse //",
    "T02TD3709E:41a-14": "zhes bshad pa yin no //",
    "T02TD3709E:41a-15": "slob ma rnams rang dgar de kho na nyid la 'jug pa ni nam yang 'dod pa ma yin te /",
    "T02TD3709E:41a-16": "'dir bshad pa /",
    "T02TD3709E:41a-17": "rdzogs sangs kun gyis rtag par ni //",
    "T02TD3709E:41a-18": "slob ma rang bzo bzhed min te //",
    "T02TD3709E:41a-19": "long ba rang dgar ri bo la //",
    "T02TD3709E:41a-20": "'dzeg pa bde bar 'gyur ma yin //",
    "T02TD3709E:41a-21": "lung ni yongs su brtags pa la //",
    "T02TD3709E:41a-22": "rang dga' dgag pa ma yin te //",
    "T02TD3709E:41a-23": "yongs brtags nyid kyis thams cad du //",
    "T02TD3709E:41a-24": "gang phyir mkhas pa rab tu 'jug / rab tu 'jug pas de nyid ni //",
    "T02TD3709E:41a-25": "bla mar rnam par shes 'gyur zhing //",
    "T02TD3709E:41a-26": "bsgom la nges par sbyor 'gyur zhes //",
    "T02TD3709E:41a-27": "de ltar rgyal bas gsungs pa yin //",
    "T02TD3709E:41a-28": "de la re zhig phyi'i rtags kyi skal ba dang ldan par gzung bar bya ste /",
    "T02TD3709E:41a-29": "ji skad du /",
    "T02TD3709E:41a-30": "so so'i skye bor gyur kyang stong nyid la //",
    "T02TD3709E:41a-31": "skad cig skad cig nang du dga' ba thob //",
    "T02TD3709E:41a-32": "rab dang las byung mi g-yo mchi ma byung //",
    "T02TD3709E:41a-33": "lus kyi ba spu ldang ba'ang 'byung bar 'gyur //",
    "T02TD3709E:41a-34": "gang yin de la byang chub sa bon yod //",
    "T02TD3709E:41a-35": "de nyid bstan pa'i snod du gyur pa de //",
    "T02TD3709E:41a-36": "de la don ngam bden pa bstan par bya //",
    "T02TD3709E:41a-37": "de yi rigs kyis de la yon tan 'byung //",
    "T02TD3709E:41a-38": "stong pa nyid kyi sa bon gyi mtshan ma de'i yon tan yang de nyid du bshad de /",
    "T02TD3709E:41a-39": "gang stong pa nyid la mngon par brtson pa ni stong pa nyid la mngon par brtson par shes par bya zhing /",
    "T02TD3709E:41a-40": "gang de la mngon par brtson pa'i don nyams su blang bar bya ste /",
    "T02TD3709E:41a-41": "'di lta ste tshul khrims yang dag par blangs pa la rtag tu 'jug pa dang /",
    "T02TD3709E:41a-42": "sbyin pa gtong zhing snying rje bstan pa dang /",
    "T02TD3709E:41a-43": "bzod par byed cing dge ba'i rtsa ba de yang byang chub kyi phyir smon par byed la /",
    "T02TD3709E:41a-44": "de la yang 'gro ba rnams dgrol bar bya ba'i bsnga ba dang /",
    "T02TD3709E:41b-0": "byang chub @41b sems dpa' rnams la gus pa dang /",
    "T02TD3709E:41b-1": "zab cing rgya che ba'i tshul la mkhas pa zhes bya ba la sogs pa'o //",
    "T02TD3709E:41b-2": "de ltar bla ma'i lam la legs par gnas //",
    "T02TD3709E:41b-3": "'gro ba kun la phan bsams yang dag bskyed //",
    "T02TD3709E:41b-4": "de ni 'gro ba kun gyi ston 'gyur zhing //",
    "T02TD3709E:41b-5": "srid gsum bla ma gcig bu lta bur grags //",
    "T02TD3709E:41b-6": "slob dpon ye shes grags pas rnam par sbyar ba de kho na nyid la 'jug pa las slob dpon gyi tshul zhes bya ba'i rnam par nges pa ste le'u gnyis pa'o /",
    "T02TD3709E:41b-8": "// / da ni sgom pa bstan par bya ste /",
    "T02TD3709E:41b-9": "de yang /",
    "T02TD3709E:41b-10": "rang gi tshig dang tshad ma dang //",
    "T02TD3709E:41b-11": "lung dang gang zhig mi 'gal ba //",
    "T02TD3709E:41b-12": "de don bsgom pa la spyod pa'i //",
    "T02TD3709E:41b-13": "bla mas bsten pa bsgom pa yin //",
    "T02TD3709E:41b-14": "bsgom pa zhes bya ba ni rang gi tshig dang tshad ma dang mi 'gal ba /",
    "T02TD3709E:41b-15": "gsung rab dang rab tu 'brel ba /",
    "T02TD3709E:41b-16": "bla ma rnams kyis rab tu bstan pa'i dngos po nyams su blang ba yin no //",
    "T02TD3709E:41b-17": "de yang thun mong de las cig shos so //",
    "T02TD3709E:41b-18": "de la phyag rgya chen po'i mnyam par sbyor ba bsgom pa ni rnal 'byor pa rnams kyi thun mong ste /",
    "T02TD3709E:41b-19": "gang gi phyir de las phun sum tshogs pa thams cad 'byung ba yin no //",
    "T02TD3709E:41b-20": "bsgom pa zhes bya ba ni 'bras bu mngon par rdzogs pa'i phyir yin la /",
    "T02TD3709E:41b-21": "'bras bu yang gzhan gyi don byed pa'i mtshan nyid du bsgom pa dgu char la 'jug pa'i spyi yin la /",
    "T02TD3709E:41b-22": "de yang sems can gyi tshogs ma lus pa'i sgrib ba gnyis spangs nas kun du bzang po nyid rdzogs par bya'o //",
    "T02TD3709E:41b-23": "de yang gdul bya'i skye bo'i bsam pa'i khyad par gyis rnal 'byor dang /",
    "T02TD3709E:41b-24": "spyod pa dang /",
    "T02TD3709E:41b-25": "bye brag las phyag rgya dang /",
    "T02TD3709E:41b-26": "dkyil 'khor dang sngags la sogs pa'i spros pa rab tu bstan par nus shing /",
    "T02TD3709E:41b-27": "sangs rgyas nyid dang mtshan gzhan yang kun du bzang po nyid ces bya ba med par legs par rdzogs par mi 'gyur ro //",
    "T02TD3709E:41b-28": "de yang don gyi 'bras bu ste /",
    "T02TD3709E:41b-29": "de yang bsod nams dang ye shes kyi tshogs yang dag par bsdu ba pha rol tu phyin pa'i mtshan nyid kyi gnas skabs med par ni ma yin no //",
    "T02TD3709E:41b-30": "de yang nges par 'byed ba'i cha'i mtshan nyid can sbyor ba'i gnas skabs kyi mtshan nyid kyis so //",
    "T02TD3709E:41b-31": "de ni 'di ltar mdor bsdu na 'bras bu rnam pa gnyis te /",
    "T02TD3709E:41b-32": "gtso bo ni gzhan gyi don byed pa'i mtshan nyid can no //",
    "T02TD3709E:42a-0": "de las gzhan pa @42a * //",
    "T02TD3709E:42a-1": "thams cad ni de'i don du bya ba ste tha mal pa'o //",
    "T02TD3709E:42a-2": "'dir bshad pa /",
    "T02TD3709E:42a-3": "sangs rgyas gzhan don phun tshogs pa'i //",
    "T02TD3709E:42a-4": "'bras bu gtso bo yin par 'dod //",
    "T02TD3709E:42a-5": "sangs rgyas la sogs de las gzhan /",
    "T02TD3709E:42a-6": "de yi don gyi 'bras bur bshad //",
    "T02TD3709E:42a-7": "ces bya ba yin no //",
    "T02TD3709E:42a-8": "de lta bas na 'bras bu 'di dag thams cad kyang phyag rgya chen po gnyis su med pa'i sbyor ba bsgom pa de nyid kyis rdzogs par 'gyur te /",
    "T02TD3709E:42a-9": "ji skad du /",
    "T02TD3709E:42a-10": "'phags pa shes rab kyi pha rol tu phyin pa las /",
    "T02TD3709E:42a-11": "nyan thos kyis la slob par 'dod pas kyang shes rab kyi pha rol tu phyin pa 'di nyid mnyan par bya'o zhes bya ba nas shes rab kyi pha rol tu phyin pa 'di nyid la rnal 'byor du bya'o zhes bya ba dang /",
    "T02TD3709E:42a-12": "de bzhin du rang sangs rgyas kyi sa la yang zhes bya ba nas /",
    "T02TD3709E:42a-13": "sangs rgyas kyis yang zhes bya ba la sogs pa'i bar du rgya cher gsungs pa yin la /",
    "T02TD3709E:42a-14": "yum shes rab kyi pha rol tu phyin pa nyid kyi mtshan gzhan ni phyag rgya chen po ste /",
    "T02TD3709E:42a-15": "de ni gnyis su med pa'i ye shes kyi ngo bo nyid yin pa'i phyir ro //",
    "T02TD3709E:42a-16": "bcom ldan 'das kyang chos kyi sku'i bdag nyid can te /",
    "T02TD3709E:42a-17": "byang chub kyi sems rdo rje de bzhin gshegs pa'i ngo bo nyid kyang de nyid do //",
    "T02TD3709E:42a-18": "de yang shes rab kyi pha rol tu phyin pa'i ye shes ni gnyis su med pa ste /",
    "T02TD3709E:42a-19": "de ni de bzhin gshegs pa rnams kyi bsgrub par bya ba'o //",
    "T02TD3709E:42a-20": "phyag rgya chen po'i gnyis su med pa'i sbyor ba yang de nyid de /",
    "T02TD3709E:42a-21": "thugs rje chen po'i bdag nyid can yin pa'i phyir ro //",
    "T02TD3709E:42a-22": "de yang byang chub kyi sems kyi bdag nyid can yin pa'i phyir bsod nams thams cad kyi rang bzhin gyi rnal 'byor ro //",
    "T02TD3709E:42a-23": "de nas de la goms pa nyid 'bras bu ma lus pa yongs su rdzogs pa yin te /",
    "T02TD3709E:42a-24": "de ltar na 'di ni phyag rgya chen po gnyis su med pa'i sbyor ba bsgom pa nyid 'bras bu ma lus pa thob par byed pa rnal 'byor pa thams cad kyi thun mong yin no //",
    "T02TD3709E:42a-25": "de bas na bcom ldan 'das theg pa gcig ston par mdzad par yang sangs rgyas bgro ba'i mdo las des par ston pa yin te /",
    "T02TD3709E:42a-26": "phyag rgya chen po gnyis su med pa'i ye shes kyi ngo bo nyid chos kyi dbyings las ma gtogs par theg pa gzhan 'di na yod pa ma yin no //",
    "T02TD3709E:42a-27": "de yang /",
    "T02TD3709E:42b-0": "chos dbyings dbye ba @42b ma mchis pas //",
    "T02TD3709E:42b-1": "gtso bo theg dbye yod min gyi //",
    "T02TD3709E:42b-2": "khyed kyis theg pa gsum gsungs pa //",
    "T02TD3709E:42b-3": "sems can rnams ni 'jug phyir ro //",
    "T02TD3709E:42b-4": "zhes 'byung ba yin no //",
    "T02TD3709E:42b-5": "de ltar ci'i phyir gsang sngags dang /",
    "T02TD3709E:42b-6": "pha rol tu phyin pa dang bden pa la sogs pa'i dbye bas /",
    "T02TD3709E:42b-7": "bcom ldan 'das bsgom pa ston par mdzad ce na /",
    "T02TD3709E:42b-8": "gdul bya'i skye bo rnams kyi mos pa'i khyad par gyis 'di dag ming tsam gyi khyad par du phye ba ni de dag 'jug pa'i phyir yin no zhes bshad de /",
    "T02TD3709E:42b-9": "des ming de thos pa nyid kyis de rnams de kho na nyid kyi rjes su 'brang bar 'gyur te /",
    "T02TD3709E:42b-10": "des na ming de dang des mdo sde /",
    "T02TD3709E:42b-11": "bstan bcos la sogs pa de dang der sems can de dang de'i sems kyi 'jug pa'i rjes su 'jug par mdzad pas /",
    "T02TD3709E:42b-12": "de kho na nyid du de nyid khyad par med kyang khyad par yod pa lta bur mdzad de /",
    "T02TD3709E:42b-13": "sangs rgyas bcom ldan 'das ston par mdzad pa yin no //",
    "T02TD3709E:42b-14": "khyad par du phye ba'i ming du bstan na ji ltar khyad par med par shes par bya zhe na /",
    "T02TD3709E:42b-15": "sgra rnams kyi ming du brjod pa la ni dngos po yod pa ma yin te /",
    "T02TD3709E:42b-16": "sgro btags pa las bzlog par bya ba kho na tsam nyid de rnams kyi bya ba yin no //",
    "T02TD3709E:42b-17": "de la dbang po rtul po rnams la ni de kho na nyid de nyid la sgro btags pa cung zad las bzlog pa'i phyir mi rtag pa la sogs pa'i sgras bshad pa yin no //",
    "T02TD3709E:42b-18": "dbang po bar ma rnams la yang gzugs la sogs pa'i sgro btags ba ma lus pa las bzlog pa'i phyir ram /",
    "T02TD3709E:42b-19": "dngos po thams cad du sgro btags pa bzlog par bya ba'i phyir rig pa tsam mam /",
    "T02TD3709E:42b-20": "mig yor tsam zhes bstan pa yin no //",
    "T02TD3709E:42b-21": "dbang po mchog rnams la ni sgro btags pa ma lus pa las bzlog pa'i phyir stong pa nyid dang spros pa med pa la sogs pa'i sgras bstan pa ma yin no //",
    "T02TD3709E:42b-22": "de yang ji skad du /",
    "T02TD3709E:42b-23": "rmongs pa rnams la sngon po sogs //",
    "T02TD3709E:42b-24": "nges par yod ces gsungs pa ni//",
    "T02TD3709E:42b-25": "dngos por 'dzin la zhen pa yis //",
    "T02TD3709E:42b-26": "zab mo'i tshul gyis 'jigs pa la'o //",
    "T02TD3709E:42b-27": "'di dag rnam par rig tsam du //",
    "T02TD3709E:42b-28": "'gro ba sna tshogs yad dag bshad //",
    "T02TD3709E:42b-29": "gzung dang 'dzin pa'i sbyor ba dang //",
    "T02TD3709E:42b-30": "bral ba dbu ma'i blo can la'o //",
    "T02TD3709E:42b-31": "dri za'i grong khyer lta bur ni //",
    "T02TD3709E:43a-0": "bden pa gnyis kyis @43a * //",
    "T02TD3709E:43a-1": "rnam par mtshan //",
    "T02TD3709E:43a-2": "rtog pa'i chu bo tshad med snang //",
    "T02TD3709E:43a-3": "bsgom pas dag pa'i blo can la //",
    "T02TD3709E:43a-4": "zhes bshad pa yin no //",
    "T02TD3709E:43a-5": "de bas na las dang po pa rnams dang por dpal rdo rje sems dpa' la sogs bsgom pa dang /",
    "T02TD3709E:43a-6": "sdug bsngal la sogs pa'i bden pa bsgom pa dang /",
    "T02TD3709E:43a-7": "ming gzhan yang phyag rgya chen por yongs su gyur pa rnams ni stong pa nyid la 'jug pa'i phyir yin no zhes mkhas pa rnams kyis nges par gzung bar bya'o //",
    "T02TD3709E:43a-8": "de skad du /",
    "T02TD3709E:43a-9": "stong nyid lta bas grol bar 'gyur //",
    "T02TD3709E:43a-10": "bsgom pa lhag ma de don yin //",
    "T02TD3709E:43a-11": "zhes bshad do //",
    "T02TD3709E:43a-12": "gsung rab rnams la stong pa nyid bsgom pa nyid ni nges pa'i don yin la /",
    "T02TD3709E:43a-13": "de las gzhan pa rnams ni stong pa nyid la 'jug pa'i don yin pa'i phyir drangs ba'i don yin te /",
    "T02TD3709E:43a-14": "de bas na nges par bya dgos so //",
    "T02TD3709E:43a-15": "de'i phyir bcom ldan 'das spros pa med pa'i bsgom pa ston par mdzad pa ni /",
    "T02TD3709E:43a-16": "spros pa med pa phyag rgya chen po gnyis su med pa'i sbyor ba bsgom pa la 'jug par bya ba'i don yin no //",
    "T02TD3709E:43a-17": "drod du gtogs pa la sogs pa'i yon tan gyi tshogs de la rag lus pa rnams ni phyag rgya chen po gnyis su med pa'i sbyor ba sgom pa de nyid la gnyis te /",
    "T02TD3709E:43a-18": "'di dag ni phyag rgya chen po gnyis su med pa'i sbyor ba de nyid mngon par mtho ba dang /",
    "T02TD3709E:43a-19": "nges par legs pa thams cad kyi mtshan nyid can gyi 'bras bu ma lus pa mngon par rdzogs pa yin no //",
    "T02TD3709E:43a-20": "de ltar gnyis po rgyal sras sras kun gyi //",
    "T02TD3709E:43a-21": "snying rje gnyis med rag lus khyad par rgyu //",
    "T02TD3709E:43a-22": "de nas gzhan yang rab phye yang dag bshad //",
    "T02TD3709E:43a-23": "de la ji bzhin 'jug pa yin par bshad //",
    "T02TD3709E:43a-24": "slob dpon ye shes grags pas rnam par sbyar ba'i de kho na nyid la 'jug pa las thun mong bstan pa zhes bya ba ste le'u gsum pa'o /",
    "T02TD3709E:43a-26": "// / de la re zhig le'u dang por dbang po rab kyi dbang du byas pa'i rgyas par bshad pa la dbang po rab kyi gsang sngags kyi sgo'i spyad pa spyod pa rnams kyi phyag rgya chen po dang gnyis su med par sbyor ba'i sgom pa la gcig tu mos pa bstan na de phyag rgya chen po'i gnyis su med pa'i sbyor ba gang yin zhe na /",
    "T02TD3709E:43a-27": "de bshad par bya ste /",
    "T02TD3709E:43a-28": "thabs dang shes rab mnyam sbyor ba'i //",
    "T02TD3709E:43b-0": "bsgom nyid @43b rnal 'byor mchog gi ni //",
    "T02TD3709E:43b-1": "phyag rgya chen po'i mnyam sbyor ba //",
    "T02TD3709E:43b-2": "bsgom par rgyal ba rnams kyis gsungs //",
    "T02TD3709E:43b-3": "thabs dang shes rab kyi rang bzhin nyid bsgom pa nyid phyag rgya chen po gnyis su med pa'i sbyor ba bsgom pa yin no //",
    "T02TD3709E:43b-4": "de ltar na shes rab ni gang thabs ni gang zhig yin /",
    "T02TD3709E:43b-5": "de dag lhan cig gam tha dad par ji ltar bsgom par bya zhe na /",
    "T02TD3709E:43b-6": "'dir bshad par bya ste /",
    "T02TD3709E:43b-7": "gang zhig spros pa thams cad kyi //",
    "T02TD3709E:43b-8": "gnas dang tshig tu ma gyur pa'i //",
    "T02TD3709E:43b-9": "'jug de thugs kyi rdo rje yis //",
    "T02TD3709E:43b-10": "shes rab ces ni yongs su grags //",
    "T02TD3709E:43b-11": "des na chos thams cad spros pa med pa nyid du rtogs pa ni shes rab bo //",
    "T02TD3709E:43b-12": "spros pa med pa zhes bya ba 'di gang zhig yin zhe na /",
    "T02TD3709E:43b-13": "stong pa nyid do //",
    "T02TD3709E:43b-14": "de lta na ni stong pa nyid ces bya ba spros pa yin na ji ltar spros pa med pa nyid yin nam ma yin te /",
    "T02TD3709E:43b-15": "stong pa nyid kyis sgra ni cung zad kyang mi ston to //",
    "T02TD3709E:43b-16": "de yang gang gi phyir nam ci yang cung zad kyang ma yin no zhes bya ba'i sgras ni dngos po cung zad kyang mi ston te /",
    "T02TD3709E:43b-17": "sgra rnams kun gyis bya ba ni //",
    "T02TD3709E:43b-18": "sgro btags pa ni bzlog pa yin //",
    "T02TD3709E:43b-19": "sgra yi don ni ma yin gyi //",
    "T02TD3709E:43b-20": "gzhan du na sgro btags pa las bzlog pa tsam yin par gzhan dag las ston to //",
    "T02TD3709E:43b-21": "de bas na stong pa nyid kyi tshig smras pa sgro btags pa ma lus pa bzlog pa bstan pas gdul bya'i skye bo'i rgyud la de kho na nyid kyi rang gi ngo bo mngon par gsal bar byed pa yin gyi sgra'i don ni bya ba'i don ma yin gyi /",
    "T02TD3709E:43b-22": "gang gis de nyid spros par 'gyur ba'i stong pa nyid kho nar 'jog pa ma yin no //",
    "T02TD3709E:43b-23": "de nyid kyis na gang stong pa nyid kyi don mi shes pa la de kho na nyid kyi don stong pa nyid du spros par byed pa ni de rnams spros pa med par tshig gis gsal bar byed pa de kho na nyid ston pa yin no //",
    "T02TD3709E:43b-24": "stong pa nyid spros pa yin du zin kyang spros pa med par 'gyur zhes shes par byas nas gsal bar rtogs par ji ltar 'gyur /",
    "T02TD3709E:43b-25": "spros pa med pa nyid spros pa yin no zhes brjod par mi bya ste /",
    "T02TD3709E:43b-26": "gang gi spros pa med pa zhes bya ba'i spros pa yod pa ma yin na de ji ltar spros pa yin /",
    "T02TD3709E:43b-27": "de dngos po med pa nyid kyang de kho na nyid du rigs pa ma yin no //",
    "T02TD3709E:43b-28": "de ltar na sgro btags pa ma lus pa las bzlog pa ni de kho na nyid yin no zhe na de ma yin //",
    "T02TD3709E:44a-0": "gang gi @44a * //",
    "T02TD3709E:44a-1": "phyir bzlog pa ni dngos po med pa yin na dngos po med pa de kho na nyid ji ltar yod de /",
    "T02TD3709E:44a-2": "'gal ba'i mtha' can yin pa'i phyir ro //",
    "T02TD3709E:44a-3": "de yang /",
    "T02TD3709E:44a-4": "dngos med mya ngan 'das min na //",
    "T02TD3709E:44a-5": "de yi dngos po ga la zhig / dngos dang dngos med yongs rtogs pa //",
    "T02TD3709E:44a-6": "zad pas mya ngan 'das bar bshad //",
    "T02TD3709E:44a-7": "ces bya ba dang /",
    "T02TD3709E:44a-8": "de bzhin du /",
    "T02TD3709E:44a-9": "rang gi dngos dang gzhan dngos dang //",
    "T02TD3709E:44a-10": "dngos dang dngos med nyid dag ni //",
    "T02TD3709E:44a-11": "de dag sangs rgyas bstan pa la //",
    "T02TD3709E:44a-12": "gang zhig mthong dang mi mthong de //",
    "T02TD3709E:44a-13": "sangs rgyas bstan la de nyid min //",
    "T02TD3709E:44a-14": "yang dag mthong ba ma yin no //",
    "T02TD3709E:44a-15": "zhes bshad pa yin no //",
    "T02TD3709E:44a-16": "de bas na mtha' gyis bsal ba'i ngo bo nyid yin pa'i phyir de kho na nyid ni dngos po med pa'i tshul du yang rigs pa ma yin no //",
    "T02TD3709E:44a-17": "dris pa nyes pa 'di ni khyed nyid kyi yin te /",
    "T02TD3709E:44a-18": "gang gi phyir stong pa nyid la sogs pa'i sgras bstan pa ni de kho na nyid yin par khyed nyid kyis bshad la /",
    "T02TD3709E:44a-19": "stong pa nyid la sogs pa'i sgras kyang sgro btags pa ma lus pa bzlog pa yin no zhe na /",
    "T02TD3709E:44a-20": "stong pa nyid la sogs pa'i sgras de kho na nyid bstan du brin kyang gtso bo nyid ma yin te /",
    "T02TD3709E:44a-21": "gang gi phyir /",
    "T02TD3709E:44a-22": "sgro btags kun ni rnam spangs pa //",
    "T02TD3709E:44a-23": "rang nyid de nyid ston pa na //",
    "T02TD3709E:44a-24": "stong pa nyid sogs ming gis ni //",
    "T02TD3709E:44a-25": "der ni sgro btags bzlog pa yin //",
    "T02TD3709E:44a-26": "sgro btags pa ma lus pa bzlog pas rang nyid de kho na nyid du ston pas dngos po dang dngos po med pa la sogs pa'i tshul gyis de kho na nyid ma yin pa mthong ba la mngon par zhen par mi 'gyur ro //",
    "T02TD3709E:44a-27": "des na stong pa nyid la sogs pa'i sgras de la mngon par zhen pa bsal ba byas nas de kho na nyid kyi rang gi ngo bo mngon par ston te /",
    "T02TD3709E:44a-28": "de bas na nye bar gdags bas de'i ming du brjod do //",
    "T02TD3709E:44a-29": "stong pa nyid la sogs pa'i sgra las sgro btags pa ma lus pa dang bral ba'i de kho na nyid kyi ngo bo nyid kyis ngo bo'i mthar thug pa yin no //",
    "T02TD3709E:44a-30": "de la 'di rnam par dpyad par bya te /",
    "T02TD3709E:44a-31": "stong pa nyid du smra ba rnams kyis khyad par bya ba 'di gang zhig yin /",
    "T02TD3709E:44a-32": "gang gi phyir phyi rol pa dang rnam par shes pa tsam du smra ba rnams kyi yang de'i ngo bor ston pa yin te /",
    "T02TD3709E:44a-33": "tha snyad du 'dogs pa'i skye bo'i nges pas de'i mig nyid kyis nye bar 'jog pa ma yin nam zhe na /",
    "T02TD3709E:44b-0": "'dir @44b brjod par bya ste /",
    "T02TD3709E:44b-1": "khyad par du bya ba ni 'di yin te /",
    "T02TD3709E:44b-2": "gang de rnams phyi dang rnam par shes pa'i ngo bor rang gi ngo bo med bzhin du yod par rtogs pa yin la /",
    "T02TD3709E:44b-3": "stong pa nyid du smra ba rnams kyi ni stong pa nyid la sogs pa'i tshul yang ngo bo nyid du yod pa ma yin no //",
    "T02TD3709E:44b-4": "de bas na de rnams kyi ni rang gi ngo bo nyid yod par smra ba nyid yin la /",
    "T02TD3709E:44b-5": "stong pa nyid du smra ba rnams kyi ni chos thams cad ngo bo nyid med par ston pa yin pas shin tu khyad par che ba yin no //",
    "T02TD3709E:44b-6": "dris pa rnam par shes pa tsam du smra ba yang dngos po med par smra ba nyid yin te /",
    "T02TD3709E:44b-7": "de yang /",
    "T02TD3709E:44b-8": "'di dag rnam par rig tsam zhes //",
    "T02TD3709E:44b-9": "de snyam du ni dmigs nas su //",
    "T02TD3709E:44b-10": "ci yang rung ste mdun 'jog na //",
    "T02TD3709E:44b-11": "de ni tsam la mi gnas so //",
    "T02TD3709E:44b-12": "nam zhig shes pas dmigs pa rnams //",
    "T02TD3709E:44b-13": "mi dmigs de yi tshe na ni //",
    "T02TD3709E:44b-14": "rnam par rig ba tsam la gnas //",
    "T02TD3709E:44b-15": "gzung ba med pas de 'dzin med //",
    "T02TD3709E:44b-16": "ces bshad pa yin no zhe na /",
    "T02TD3709E:44b-17": "bden mod kyi 'di ni brtags pa bkag pa yin gyi de rnams yongs su grub pa ni rnam par shes pa la sogs pa'i spros pa dang bral ba'i rang gi ngo bor yang yod do zhes khas 'che ba yin no //",
    "T02TD3709E:44b-18": "ci de lta bu'i rnam pa yang med dam zhe na /",
    "T02TD3709E:44b-19": "de yang yod pa ma yin no //",
    "T02TD3709E:44b-20": "dris pa /",
    "T02TD3709E:44b-21": "de yang med par bkag na ni mya ngan las 'das pa med par bkag par 'gyur bas shin tu chad par smra ba can nyid du 'gyur ro //",
    "T02TD3709E:44b-22": "de yang /",
    "T02TD3709E:44b-23": "bsam du med cing dmigs med 'di //",
    "T02TD3709E:44b-24": "de ni 'jig rten 'das ye shes //",
    "T02TD3709E:44b-25": "gnas ngan len gnyis sngags pa las //",
    "T02TD3709E:44b-26": "gnas ni yongs su gyur pa yin //",
    "T02TD3709E:44b-27": "de nyid zag pa med pa'i dbyings //",
    "T02TD3709E:44b-28": "bsam mi khyab dge mi zad pa //",
    "T02TD3709E:44b-29": "bde ba rnam par rol sku 'di //",
    "T02TD3709E:44b-30": "thub chen chos su bshad pa yin //",
    "T02TD3709E:44b-31": "kho bo cag mya ngan las 'das pa'i ngo bo nyid med do zhes ni smra ba mi byed kyi gzhan du na de yod mod kyi /",
    "T02TD3709E:44b-32": "med do zhes bya ba ni dngos po dang dngos po med par sgro 'dogs par byed pa 'gegs pa yin no //",
    "T02TD3709E:44b-33": "de yang bstan bcos las /",
    "T02TD3709E:44b-34": "blo chung gang zhig yod ba dang //",
    "T02TD3709E:44b-35": "med pa nyid du mthong gyur pa //",
    "T02TD3709E:44b-36": "des ni spros pa nyer bzhi ba'i //",
    "T02TD3709E:44b-37": "bsgom pa mthong bar mi 'gyur ro //",
    "T02TD3709E:44b-38": "zhes bshad pa dang /",
    "T02TD3709E:44b-39": "de bzhin du /",
    "T02TD3709E:44b-40": "gal te mya ngan 'das dngos yin //",
    "T02TD3709E:45a-0": "@45a * // mya ngan 'das pa 'dus byas 'gyur //",
    "T02TD3709E:45a-1": "dngos po gang dang gang na yang //",
    "T02TD3709E:45a-2": "'dus ma byas pa yod ma yin //",
    "T02TD3709E:45a-3": "dris pa /",
    "T02TD3709E:45a-4": "yod pa dang med pa nyid bkag pas don gyi dbang gis med pa nyid du bstan par 'gyur te /",
    "T02TD3709E:45a-5": "gnyi ga bkag pas gzhan dag yod pa ma yin no //",
    "T02TD3709E:45a-6": "ci gnyis po bkag pas gnyis su med pa'i rang bzhin can gyi de kho na nyid kyang med dam /",
    "T02TD3709E:45a-7": "de kho na nyid gnyis su med pa'i ngo bor ga la yod de med do //",
    "T02TD3709E:45a-8": "de ltar na ni med pa de yang med do //",
    "T02TD3709E:45a-9": "dris pa /",
    "T02TD3709E:45a-10": "yod pa bkag na med pa ci'i phyir med /",
    "T02TD3709E:45a-11": "de kho na nyid ni 'gegs pa ma yin no //",
    "T02TD3709E:45a-12": "de lta na ni dgag pa med pas yod par grub po zhe na /",
    "T02TD3709E:45a-13": "de yang yod pa ma yin no //",
    "T02TD3709E:45a-14": "dris pa /",
    "T02TD3709E:45a-15": "'di ni phan tshun 'gal ba yin na de kho na nyid ji ltar ma bkag / de yang 'dir smras pa /",
    "T02TD3709E:45a-16": "gal te de nyid las mi ldog /'jug pa yod pa 'dod dam ci //",
    "T02TD3709E:45a-17": "de yang 'gegs par mi byed na //",
    "T02TD3709E:45a-18": "ldog pa ci phyir 'gegs par byed //",
    "T02TD3709E:45a-19": "'on te de kho na nyid ni brjod du med pa'i rang bzhin can yin no zhes na /",
    "T02TD3709E:45a-20": "des na 'di thal ches par 'gyur ro //",
    "T02TD3709E:45a-21": "de ni ma yin te /",
    "T02TD3709E:45a-22": "yod bzhin du las ji ltar yang //",
    "T02TD3709E:45a-23": "brjod med yod pa ma yin no //",
    "T02TD3709E:45a-24": "des na nus pa dang bral te //",
    "T02TD3709E:45a-25": "de phyir dngos po med pa'ang yin //",
    "T02TD3709E:45a-26": "gzhan yang /",
    "T02TD3709E:45a-27": "gang du bkag pa nyid med pa //",
    "T02TD3709E:45a-28": "de nyid dgag pa med par 'chad //",
    "T02TD3709E:45a-29": "de bas med par de brjod kyis //",
    "T02TD3709E:45a-30": "ngo mtshar rung ba'i lta 'di spangs //",
    "T02TD3709E:45a-31": "de bas na gcig tu bkag pas nges par mtha' dag gzhan dag kyang bkag pa yin no //",
    "T02TD3709E:45a-32": "ci sgro btags pa las ldog btsam nyid de de kho na nyid yin par thal bar mi 'gyur ram 'dir brjod par bya ste /",
    "T02TD3709E:45a-33": "khyed ni phyir rgol ba tsam shes kyi yul yang dag par shes pa ni ma yin te /",
    "T02TD3709E:45a-34": "de yang gang gi phyir /",
    "T02TD3709E:45a-35": "'di ni mtha' gnyis yod par smra ba la //",
    "T02TD3709E:45a-36": "yod pa thams cad nges par 'jig 'gyur gyi //",
    "T02TD3709E:45a-37": "mtha' gnyis smra bzlog par byed pa la ;",
    "T02TD3709E:45a-38": "/ de la brten pa ma lus zad par 'gyur //",
    "T02TD3709E:45a-39": "mtha' gnyis su smra ba khas len pa rnams kyis ni de las mtha' gcig bkag na nges par mtha' gnyis par ltung bar thal bar 'gyur gyi /",
    "T02TD3709E:45a-40": "mtha' gnyis su smra ba sel ba rnams ni /",
    "T02TD3709E:45b-0": "sgro btags pa ma lus pa dang bral ba nyid du khas blangs pa @45b la nyes pa gang yang rung ba 'di dag ga la yod /",
    "T02TD3709E:45b-1": "de yang /",
    "T02TD3709E:45b-2": "byang chub la gnas dam bcas dang //",
    "T02TD3709E:45b-3": "spyod dang sems ni yod min te //",
    "T02TD3709E:45b-4": "don gyis gang zhig med gyur pa //",
    "T02TD3709E:45b-5": "de la med ces ji skad bshad //",
    "T02TD3709E:45b-6": "yod pa sun 'byin gyur 'di la //",
    "T02TD3709E:45b-7": "don gyis med par grangs gyur na //",
    "T02TD3709E:45b-8": "med nyid sun 'byin pa nyid kyis //",
    "T02TD3709E:45b-9": "yod pa nyid du cis mi 'dren //",
    "T02TD3709E:45b-10": "zhes bya ba dang /",
    "T02TD3709E:45b-11": "de bzhin du /",
    "T02TD3709E:45b-12": "yod dang med dang yod med min //",
    "T02TD3709E:45b-13": "gang la phyogs ni yod min pa //",
    "T02TD3709E:45b-14": "de la klan ka ring pos kyang //",
    "T02TD3709E:45b-15": "smra bar nus pa ma yin no //",
    "T02TD3709E:45b-16": "zhes bshad pa yin no //",
    "T02TD3709E:45b-17": "de bas na stong pa nyid kyi ngo bo nyid kho na chos thams cad spros pa med pa nyid yin gyi stong pa nyid spros pa ma yin la /",
    "T02TD3709E:45b-18": "spros pa med pa khong du chud pa ni shes rab yin no zhes bya bar gnas so //",
    "T02TD3709E:45b-19": "thabs gang zhig yin zhes bya ba 'dir brjod par bya ste /",
    "T02TD3709E:45b-20": "thabs ni byang chub sems dpa' yi //",
    "T02TD3709E:45b-21": "'gro la snying rje chen po ste //",
    "T02TD3709E:45b-22": "de yang dmigs pa'i dbye ba yis //",
    "T02TD3709E:45b-23": "rnam pa gsum du 'gyur ba yin //",
    "T02TD3709E:45b-24": "zhes bya ba'o //",
    "T02TD3709E:45b-25": "de la thabs ni bcom ldan 'das yum snying rje chen po yin la /",
    "T02TD3709E:45b-26": "dmigs pa'i dbye bas rnam pa gsum du 'gyur te /",
    "T02TD3709E:45b-27": "de la sems can la dmigs pa ni gang sdug bsngal gyis sdug bsngal ba nyid dang /",
    "T02TD3709E:45b-28": "'gyur ba'i sdug bsngal nyid kyis nyin re zhing yongs su gdungs pa'i sems can la dmigs te skye ba'o //",
    "T02TD3709E:45b-29": "chos la dmigs pa ni gang skad cig ma re re zhing mi rtag pa'i phongs pa nyid du kun du ltung ba'i chos thams cad la dmigs nas skye ba'o //",
    "T02TD3709E:45b-30": "dmigs pa med pa ni chos thams cad dngos po med pa dmigs pa med par bsgom pa las byung ba'o //",
    "T02TD3709E:45b-31": "ji ltar na de dag bsgom pa dang lhan cig gam tha dad ce na /",
    "T02TD3709E:45b-32": "de brjod par bya ste /",
    "T02TD3709E:45b-33": "shes rab thabs bdag can de nyid //",
    "T02TD3709E:45b-34": "dbyer med bzhin du gcig nyid de //",
    "T02TD3709E:45b-35": "de bzhin de yi bsgom pa ni //",
    "T02TD3709E:45b-36": "goms pa tha dad gyur pa yin //",
    "T02TD3709E:45b-37": "dmigs pa med pa'i snying rje bsgom pa'i gnas skabs su ni thabs dang shes rab de'i bdag nyid yin gyi snying rje cig shos bsgom pa'i gnas su ma yin te /",
    "T02TD3709E:45b-38": "de dngos po'i ngo bo nyid la dmigs pa nyid kyis spros pa med pas shes rab kyi rang bzhin dang gcig pa yin par mi 'thad do //",
    "T02TD3709E:46a-0": "de bas na bdag nyid @46a * //",
    "T02TD3709E:46a-1": "du bsgoms pas lhan cig bsgoms pa nying thabs dang shes rab kyi tha snyad kyis dbye bar yang rnam par gzhag par byas pa de ltar sngar bstan pa dang phyis ston par 'gyur ro //",
    "T02TD3709E:46a-2": "yang dmigs pa med pa'i snying rje sgom pa'i gnas skabs su tha bas dang shes rab de'i bdag nyid can du bsgom par ji ltar 'gyur zhe na /",
    "T02TD3709E:46a-3": "brjod par bya ste /",
    "T02TD3709E:46a-4": "dngos kun rang bzhin bdag nyid du //",
    "T02TD3709E:46a-5": "rnal 'byor snying rje can gyur pa //",
    "T02TD3709E:46a-6": "bsgom pa'i rim pa phyi nas ni //",
    "T02TD3709E:46a-7": "phyag rgya che bdag nyid can 'gyur //",
    "T02TD3709E:46a-8": "rnal 'byor pa bsgom pa'i rim pa nyid las dngos po thams cad kyi bdag nyid can du gyur nas snying rje chen po'i rang bzhin can du 'gyur ro //",
    "T02TD3709E:46a-9": "de'i 'og tu ni phyag rgya chen po'i bdag nyid can du 'gyur ro zhes bya ba'i mdor bsdus pa yin no //",
    "T02TD3709E:46a-10": "de la thabs dang shes rab de'i bdag nyid du bsgom pa'i man ngag ni 'di yin te /",
    "T02TD3709E:46a-11": "dang por re zhig rnal 'byor pas rang gi lhag pa'i lha'i rnal 'byor du skad cig ma nyid kyis bskyed la rim pa 'dis dngos po thams cad kyi ngo bo nyid du bdag nyid bsgom par bya'o //",
    "T02TD3709E:46a-12": "de la bdag nyid gti mug gi ngo bo nyid rnam par snang mdzad kyi bdag nyid yin pas na 'gro ba thams cad la khyab pa'i gzugs kyi phung po'i rang bzhin can no //",
    "T02TD3709E:46a-13": "bdag ni nga rgyal dang /",
    "T02TD3709E:46a-14": "'dod chags dang /",
    "T02TD3709E:46a-15": "phrag dog dang /",
    "T02TD3709E:46a-16": "zhe sdang gi ngo bo nyid rin chen 'byung ldan dang /",
    "T02TD3709E:46a-17": "'od dpag med dang /",
    "T02TD3709E:46a-18": "don yod par grub pa dang /",
    "T02TD3709E:46a-19": "mi bskyod pa'i bdag nyid can yin pas 'gro ba thams cad la khyab pa'i tshor ba dang /",
    "T02TD3709E:46a-20": "'du shes dang /",
    "T02TD3709E:46a-21": "'du byed dang /",
    "T02TD3709E:46a-22": "rnam par shes pa'i phung po'i bdag nyid can no //",
    "T02TD3709E:46a-23": "de ltar dngos po thams cad kyi bdag nyid du gyur nas sems can la dmigs pa dang /",
    "T02TD3709E:46a-24": "chos la dmigs pa'i snying rje chen po mngon sum du byas la /",
    "T02TD3709E:46a-25": "dngos po dang dngos bo med pa dang rang gi dngos po dang gzhan gyi dngos po la sogs pa'i yid la byed pa sdangs te thams cad las sems yang dag par bsdus la cung zad kyad mi bsam par bya'o //",
    "T02TD3709E:46a-26": "de ltar na ci la yang mi sems pa'i rnal 'byor pa sngon chad yun ring du bla ma sten par byed pa las gang bla ma'i drin gyis /",
    "T02TD3709E:46b-0": "bcom ldan 'das yus[?] shes @46b rab kyi pha rol tu phyin pa skye bar 'gyur te /",
    "T02TD3709E:46b-1": "tshad mas gzhal ba dang /",
    "T02TD3709E:46b-2": "gzhal bar bya ba'i 'bras bu'i rnam par dbye ba las yang dag par ldog bas rang snang ba'i ngo bo nyid dang /",
    "T02TD3709E:46b-3": "spros pa med pa nyid kyis spros pa'i bdag nyid can gyi 'khor ba sdug bsngal gyi rang bzhin can dang bral bas mchog tu dga' ba'i bdag nyid can me long lta bu'i sbyor bas yang dag par rtogs la /",
    "T02TD3709E:46b-4": "de'i mthus kye ma'o gti mug gi mthu gang gis sems can 'di rnams mya ngan las 'das pa'i bdag nyid can yin du zin kyang bdag nyid kyis mi shes na /",
    "T02TD3709E:46b-5": "ji ltar na 'di bdag gis khong du chud par bya zhas rnam par bsams nas de'i bdag nyid can du sems can thams cad bsams na dmigs su med pa'i snying rje gang yin pa des skye bar 'gyur la /",
    "T02TD3709E:46b-6": "de'i bdag nyid can gyi rang nyid dngos po thams cad kyi ngo bo nyid du bsam par bya'o //",
    "T02TD3709E:46b-7": "de nas dngos po thams cad kyi bdag nyid can gyi rnal 'byor pa snying rje chen po'i bdag nyid can bsgom pa stobs su gyur nas de'i 'og tu dngos po thams cad kyi ngo bo nyid kyi snying rje chen po'i bdag nyid can du rang nyid bcom ldan 'das yum shes rab kyi ming gzhan yang phyag rgya chen po zhes bya ba de'i bdag nyid kyi tha mi dad pa'i ngo bo nyid du chu dang 'o ma ltar gcig tu 'dres par gyur pa blta bar bya'o //",
    "T02TD3709E:46b-8": "gang gi tshe /",
    "T02TD3709E:46b-9": "de ltar gyur ba de yi tshe //",
    "T02TD3709E:46b-10": "de yi bdag nyid can bsgom pa //",
    "T02TD3709E:46b-11": "de nyid yongs su gsal bar 'gyur //",
    "T02TD3709E:46b-12": "des na rnal 'byor 'di rgyas pas //",
    "T02TD3709E:46b-13": "bsod nams kun gyi rang bzhin gsungs //",
    "T02TD3709E:46b-14": "zhes pa ste /",
    "T02TD3709E:46b-15": "rnal 'byor 'di gnas skabs der thabs dang shes rab kyi ngo bo nyid gnyis su med pa'i rang bzhin can yin pas na bsod nams thams cad kyi rang bzhin can te /",
    "T02TD3709E:46b-16": "de bzhin gshegs pa thams cad kyi sku dang /",
    "T02TD3709E:46b-17": "gsung dang /",
    "T02TD3709E:46b-18": "thugs rdo rje'i bdag po byang chung kyi sems rdo rje'i ngo bo nyid yin la /",
    "T02TD3709E:46b-19": "de yang thabs dang shes rab gnyis su med pa'i rang bzhin can nyid yin pa'i phyir ro //",
    "T02TD3709E:46b-20": "gong ma de dag ni sgro btags pa'i ngo bo nyid tsam du zad pas na de kho na nyid ni ma yin no zhes rtog na /",
    "T02TD3709E:46b-21": "de ni ma yin te /",
    "T02TD3709E:46b-22": "gad gi phyir sgro btags pa 'di ni phyi rol te /",
    "T02TD3709E:47a-0": "rang gi ngo bo @47a * //",
    "T02TD3709E:47a-1": "nyid mtshan nyid //",
    "T02TD3709E:47a-2": "de bas rnal 'byor shes de'i bdag / rang nyid kun gyi rang bzhin gtso //",
    "T02TD3709E:47a-3": "zhes pa ste /",
    "T02TD3709E:47a-4": "phyi rol gyi shes pa sgro btags pa yin gyi rang gi ngo bo nyid ma yin no //",
    "T02TD3709E:47a-5": "yang ci skad du /",
    "T02TD3709E:47a-6": "sgra don 'dzin byed gang gang du //",
    "T02TD3709E:47a-7": "shes de der ni btags pa yin //",
    "T02TD3709E:47a-8": "rang gi ngo bo sgra don min //",
    "T02TD3709E:47a-9": "der ni ma lus mngon sum yin //",
    "T02TD3709E:47a-10": "de bas na thabs dang shes rab kyi ngo bo nyid gnyis su med pa'i rnal 'byor pa ni rang rig pa'i mngon sum gyi tshad ma yin par grags pas sgro btags pa tsam ma yin no //",
    "T02TD3709E:47a-11": "gzhan yang /",
    "T02TD3709E:47a-12": "spros pa med cing snang ba med //",
    "T02TD3709E:47a-13": "thabs shes gnyis med bdag can gtso //",
    "T02TD3709E:47a-14": "rnal 'byor pa de spros bdag gam //",
    "T02TD3709E:47a-15": "sgro btags pa ni ji ltar 'gyur //",
    "T02TD3709E:47a-16": "gal te gnas skabs de gnas yongs su gyur pa'i rnal 'byor pa /",
    "T02TD3709E:47a-17": "spros pa med pa'i phyag rgya chen po gnyis su med pa'i ye shes kyi ngo bo nyid rang rig par grags par gyur pa de la spros pa'i rang bzhin gyi sgro btags pa gang ci yang rung ba de dag ci ltar yod de /",
    "T02TD3709E:47a-18": "de yang /",
    "T02TD3709E:47a-19": "shes rab thabs dngos zhi ba 'di //",
    "T02TD3709E:47a-20": "de nyid mchog tu bshad pa ste //",
    "T02TD3709E:47a-21": "'i nyid gnyis med ye shes te //",
    "T02TD3709E:47a-22": "byang chub sems mchog 'di yin no //",
    "T02TD3709E:47a-23": "kun rtog thams cad rnam spangs pas //",
    "T02TD3709E:47a-24": "gnas ni yongs su gyur pa yin //",
    "T02TD3709E:47a-25": "'di ni 'jig rten 'das ye shes //",
    "T02TD3709E:47a-26": "thub pa chen po'i chos sku yin //",
    "T02TD3709E:47a-27": "rdo rje rdo rje sems dpa' 'di //",
    "T02TD3709E:47a-28": "sangs rgyas byang chub bla med yin //",
    "T02TD3709E:47a-29": "rnal 'byor kun dang lhag rnal 'byor //",
    "T02TD3709E:47a-30": "rnal 'byor 'di ni bla na med //",
    "T02TD3709E:47a-31": "shin tu gtso 'gyur rnal 'byor 'di //",
    "T02TD3709E:47a-32": "de nyid bsdus par nges mdzad la //",
    "T02TD3709E:47a-33": "dam tshig chen po'i rgyud dang ni //",
    "T02TD3709E:47a-34": "dpal ldan rdo rje rtse mo dang //",
    "T02TD3709E:47a-35": "theg chen mngon par rtogs pa dang //",
    "T02TD3709E:47a-36": "dpal ldan rdzogs sangs 'dus mdzad dang //",
    "T02TD3709E:47a-37": "dpal mchog dang po'i rgyud dad ni //",
    "T02TD3709E:47a-38": "dpal ldan rdo rje bde chen dang //",
    "T02TD3709E:47a-39": "dpal ldan 'dus pa'i rgyud du ni //",
    "T02TD3709E:47a-40": "rnal 'byor 'di ni bla med par //",
    "T02TD3709E:47a-41": "dngos grub thams cad sgrub mdzad pa'i //",
    "T02TD3709E:47a-42": "thugs kyi rdo rjer gsungs pa yin //",
    "T02TD3709E:47a-43": "gang 'dir rgyal ba'i sras po rnams //",
    "T02TD3709E:47a-44": "phyin ci log las 'das gyur pa //",
    "T02TD3709E:47a-45": "de ni ring po mi thogs par //",
    "T02TD3709E:47a-46": "'jig rten gsum las sangs rgyas 'gyur //",
    "T02TD3709E:47b-0": "ces gsungs pa @47b dang ;",
    "T02TD3709E:47b-1": "rnal 'byor pa ni sgro btags dang //",
    "T02TD3709E:47b-2": "skur mtha' gang dang gang dag gi / dbye ba de dang der brten pa //",
    "T02TD3709E:47b-3": "de nyid tshul du ldog pa yin //",
    "T02TD3709E:47b-4": "de dang de tshul la gnas pa //",
    "T02TD3709E:47b-5": "kun mkhyen ye shes dngos rang nyid //",
    "T02TD3709E:47b-6": "rdzogs pa'i byang chub sems dpa'i bdag / pha rol phyin kun rang bzhin can ;",
    "T02TD3709E:47b-7": "/ de kho na nyid kyi rnal 'byor pa de sgro btags pa ma lus pa las ldog pas mngon par byang chub pa rnam pa lnga'i rang bzhin can gyi dkyil 'khor ba'i lha rnams kyi bdag nyid can dang /",
    "T02TD3709E:47b-8": "pha rol tu phyin pa thams cad kyi rang bzhin du rnam par gzhag pa yin no //",
    "T02TD3709E:47b-9": "de la 'dod chags la sogs pa'i dri ma ma lus pa dang bral ba nyid de nyid de las gzhan pa'i khyad par can gyi rgyur gyur pa nyid kyis na me long lta bu'i ye shes kyi ngo bo nyid dang /",
    "T02TD3709E:47b-10": "dbye ba ma lus pa dang bral ba'i rang bzhin nyid kyis na mnyam pa nyid kyi ye shes kyi ngo bo nyid dang /",
    "T02TD3709E:47b-11": "phyin ci log ma lus pa dang bral ba'i rang bzhin nyid kyis na so sor rtog pa'i ye shes kyi ngo bo nyid dang /",
    "T02TD3709E:47b-12": "'gro ba ma lus pa'i phran pa bskyed pa'i rgyur gyur bas bya ba sgrub pa'i ye shes kyi ngo bo nyid dang /",
    "T02TD3709E:47b-13": "gzung ba dang /",
    "T02TD3709E:47b-14": "'dzin pa rnam pa gnyis dang bral bas chos kyi dbyings shin tu rnam par dag pa'i ngo bo nyid yin no //",
    "T02TD3709E:47b-15": "de pas na me long lta bu'i ye shes la sogs pa'i bdag nyid can mi bskyod pa la sogs pa de bzhin gshegs pa lnga'i bdag nyid can yang de nyid yin pas sangs rgyas thams cad kyi ngo bo nyid yin no //",
    "T02TD3709E:47b-16": "de nyid ni nye bar dmigs pa rnams las ldog pas stong pa nyid kyi bdag nyid can yin pa'i phyir rdo rje sems ma'o //",
    "T02TD3709E:47b-17": "mtshan ma ma lus pa las ldog cing mtshan ma med pa'i bdag nyid can yin pas rin chen sems ma'o //",
    "T02TD3709E:47b-18": "log pa'i smon lam las log cing smon pa med pa'i bdag nyid can yin pas na chos kyi sems ma'o //",
    "T02TD3709E:47b-19": "phyin ci log gi mngon par 'du byed pa las ldog cing mngon par 'dus ma byas pa'i bdag nyid can yin pas na las kyi sems ma ste /",
    "T02TD3709E:47b-20": "rdo rje sems ma la sogs pa rigs kyi yum bzhi ni go rims bzhin du stong pa nyid la sogs pa rnam par thar pa'i sgo bzhi'i ngo bo nyid yin pa'i phyir ro //",
    "T02TD3709E:48a-0": "de bzhin du de @48a * //",
    "T02TD3709E:48a-1": "nyid ni snod kyi 'jig rten gyi mthar rtog pa las log cing chen po stong pa nyid kyi ngo bo nyid du gyur pa'i byang chub tu sems bskyed pa'i rgyur gyur pas rdo rje sems dpa'o //",
    "T02TD3709E:48a-2": "mig la sogs pa la nye bar dmigs pa las ldog cing nang stong pa nyid kyi ngo bo nyid du gyur pa dang /",
    "T02TD3709E:48a-3": "byang chub tu sems bskyed pa rnams kyi 'gugs pa'i rgyur gyur pas rdo rje rgyal po'o //",
    "T02TD3709E:48a-4": "gzugs la sogs pa nye bar dmigs pa las ldog pas phyi stong pa'i bdag nyid can du gyur pa dang /",
    "T02TD3709E:48a-5": "bkug pa rnams kyi rjes su chags pa'i rgyur gyur pas rdo rje chags pa'o //",
    "T02TD3709E:48a-6": "phyi dang nang gi skye mched dang lus dang gnas su nye bar dmigs pa las ldog pas phyi dang nang gi stong pa'i bdag nyid du gyur pa dang /",
    "T02TD3709E:48a-7": "chags pa med pa'i sems can rnams kyi yid bde ba skyed pa'i rgyur gyur pas rdo rje legs pa'o //",
    "T02TD3709E:48a-8": "ming dang gzugs la sogs pa'i bag chags kyi gnas yongs su gyur pa nyid kyis me long lta bu'i ye shes de'i rkyen du gyur pa chen po stong pa nyid la sogs pa bzhi po'i ngo bo nyid ni rdo rje sems dpa' la sogs pa yin no //",
    "T02TD3709E:48a-9": "stong pa nyid du nye bar dmigs pa las ldog pas stong pa nyid stong pa nyid kyi bdag nyid can du gyur pa dang /",
    "T02TD3709E:48a-10": "byang chub kyi sems mngon par 'phel ba rnams kyi rgyal tshab tu dbang bskur ba'i rgyur gyur pas na rdo rje rin chen no //",
    "T02TD3709E:48a-11": "don dam par nye bar dmigs pa las ldog cing /",
    "T02TD3709E:48a-12": "don dam pa stong pa nyid kyi bdag nyid can du gyur pa dang /",
    "T02TD3709E:48a-13": "dbang bskur ba rnyed pa rnams la mi 'jigs pa rab tu sbyin pa'i mtshan nyid can gyi gzi brjid kyi rgyur gyur pas na rdo rje gzi brjid do //",
    "T02TD3709E:48a-14": "'dus byas pa'i bsod nams kyi tshogs su nye bar dmigs pa las ldog pas 'dus byas stong pa nyid kyi bdag nyid can du gyur pa dang /",
    "T02TD3709E:48a-15": "gzi byin thob pa rnams la byams pa'i mtshan nyid can gyi mtshan ma'i rgyur gyur pas na rdo rje dbal lo //",
    "T02TD3709E:48a-16": "'dus ma byas pa'i byang chub kyi tshogs kyi nye bar dmigs pa las ldog pas 'dus ma byas pa'i stong pa nyid kyi bdag nyid can du gyur pa dang /",
    "T02TD3709E:48b-0": "byams pa'i rgyal mtshan bsgreng ba'i mtshan ma can rnams la chos kyi sbyin pa bla na @48b med pa'i rgyur gyur pas na rdo rje bzhad pa'o //",
    "T02TD3709E:48b-1": "nyon mongs pa can gyi yid gnas gyur ba'i ngo bo nyid kyis mnyam pa nyid kyi ye shes dang /",
    "T02TD3709E:48b-2": "ji skad du bshad pa'i de'i phyin ci log spong ba'i mnyam pa nyid kyi ye shes kyi rkyen du gyur pa stong pa nyid la sogs pa bzhi'i ngo bo nyid ni rdo rje rin po che la sogs pa yin no //",
    "T02TD3709E:48b-3": "sgro btags pa dang skur pa btab pa'i mthar nye bar dmigs pa las ldog pas shin tu stong pa nyid du gyur pa dang /",
    "T02TD3709E:48b-4": "chos kyi sbyin pa'i yid bde ba de la zhugs pa rnams kyi ting nge 'dzin gyi rgyur gyur pas na rdo rje chos so //",
    "T02TD3709E:48b-5": "'khor bar nye bar dmigs pa las ldog pas thog ma dang tha ma med pa'i stong pa nyid kyi bdag nyid can du gyur pa dang /",
    "T02TD3709E:48b-6": "ting nge 'dzin rdzogs pa rnams kyi de kho na nyid ye shes skyed pa'i rgyur gyur pas rdo rje rnon po'o //",
    "T02TD3709E:48b-7": "dge ba'i phyogs yongs su mi gtong ba'i nye bar dmigs pa las ldog pas dor ba med pa stong pa nyid kyi bdag nyid can du gyur pa dang /",
    "T02TD3709E:48b-8": "ye shes thob pa rnams kyi chos kyi 'khor lo bskor ba'i rgyur gyur pas na rdo rje rgyu'o //",
    "T02TD3709E:48b-9": "chos thams cad kyi rang bzhin la nye bar dmigs pa las ldog pas rang bzhin stong pa nyid kyi bdag nyid du gyur pa dang /",
    "T02TD3709E:48b-10": "chos kyi 'khor lo bskor bar zhugs pa rnams kyi gdul bya'i skye bo rnams kyi ngo bor chos ston par rab tu 'jug pa'i rgyur gyur pas ni rdo rje smra ba'o //",
    "T02TD3709E:48b-11": "rnam par rtog pa gnas gyur pa'i ngo bo nyid kyi so sor rtog pa'i ye shes ji skad du bshad pa'i phyin ci log las rnam par dben pa'i ngo bo nyid kyis de'i 'khor du gyur pa shin tu stong pa nyid la sogs pa bzhi'i ngo bo nyid du gyur pa nyid ni rdo rje chos la sogs pa'i ngo bo nyid do //",
    "T02TD3709E:48b-12": "stobs dang mi 'jigs pa la sogs pa'i tshul gyis chos kyis ku nye bar dmigs pa la sogs pas chos thams cad stong pa nyid kyi bdag nyid can du gyur pa dang /",
    "T02TD3709E:48b-13": "don dam pa'i skal ba can rnams kyi sprul pa'i chod pa'i las kyi rgyur gyur pas na rdo rje las so //",
    "T02TD3709E:48b-14": "rang dang spyi'i mtshan nyid du nye bar dmigs pa'i mtshan nyid las ldog pas na mtshan nyid kyi bdag nyid can du gyur pa dang /",
    "T02TD3709E:48b-15": "las la rab tu zhugs pa rnams kyi sprul pa'i rgyur gyur pas na rdo rje srung ba'o //",
    "T02TD3709E:48b-16": "nye bar mi dmigs pa dang /",
    "T02TD3709E:49a-0": "nye bar dmigs pa @49a * //",
    "T02TD3709E:49a-1": "las ldog pas na mi dmigs pa stong pa nyid kyi bdag nyid can du gyur pa dang /",
    "T02TD3709E:49a-2": "srung ba la zhugs pa rnams kyi bgegs nye bar zhi ba'i rgyur gyur pas na rdo rje gnod sbyin no //",
    "T02TD3709E:49a-3": "dngos po med pa dang /",
    "T02TD3709E:49a-4": "dngos po mi dmigs pa las ldog pas na dngos po med pa'i ngo bo nyid kyi stong pa nyid kyi bdag nyid can du gyur pa dang /",
    "T02TD3709E:49a-5": "de ltar bya ba byas pa sgrub pa la 'jug pa rnams kyi sku dang gsung dang thugs rdo rjer byed pas dngos grub thams cad rdzogs pa'i rgyur gyur pas na rdo rje khu tshur ro //",
    "T02TD3709E:49a-6": "mig la sogs pa'i rnam par shes pa gnas gyur pa'i ngo bo nyid kyis bya ba sgrub pa'i ye shes ji skad bshad pa'i phyin ci log rnams las dben pa'i ngo bo nyid kyi de'i 'khor du gyur pas chos thams cad stong pa nyid la sogs pa'i ngo bo nyid ni rdo rje las la sogs pa bzhin no //",
    "T02TD3709E:49a-7": "de bzhin du ser sna dang /",
    "T02TD3709E:49a-8": "tshul khrims 'chal ba dang /",
    "T02TD3709E:49a-9": "khro ba dang le lo la sogs pa nye bar dmigs pa las ldog cing de'i gnyen po nyid kyis sbyin pa dang /",
    "T02TD3709E:49a-10": "tshul khrims dang /",
    "T02TD3709E:49a-11": "bzod pa dang /",
    "T02TD3709E:49a-12": "brtson 'grus kyi pha rol tu phyin pa'i bdag nyid can du gyur pas phyag rgya chen po gnyis su med pa'i ye shes kyi rnal 'byor gyi dbang phyug de ni gsang ba'i mchod pa'i ngo bo nyid rdo rje sgeg mo dang /",
    "T02TD3709E:49a-13": "phreng ba ma dang /",
    "T02TD3709E:49a-14": "glu ma dang /",
    "T02TD3709E:49a-15": "gar ma'i bdag nyid can te /",
    "T02TD3709E:49a-16": "rdo rje sgeg mo la sogs pa ni sbyin pa la sogs pa'i pha rol tu phyin pa'i ngo bo nyid yin pa'i phyir ro //",
    "T02TD3709E:49a-17": "de bzhin du shes rab 'chal pa dang /",
    "T02TD3709E:49a-18": "rnam par g-yeng ba dang log pa'i smon lam dang /",
    "T02TD3709E:49a-19": "thabs med pa las ldog pas shes rab dang /",
    "T02TD3709E:49a-20": "bsam gtan dang /",
    "T02TD3709E:49a-21": "smon lam dang /",
    "T02TD3709E:49a-22": "thabs kyi pha rol tu phyin pa'i bdag nyid can du gyur pa'i phyag rgya chen po gnyis su med pa'i ye shes kyi ngo bo nyid kyi rnal 'byor gyi dbang phyug de nyid ni phyi'i mchod pa'i rang bzhin rdo rje bdug pa dang /",
    "T02TD3709E:49a-23": "me tog dang /",
    "T02TD3709E:49a-24": "mar me dang /",
    "T02TD3709E:49a-25": "dri'i ngo bo nyid yin te /",
    "T02TD3709E:49a-26": "rdo rje bdug pa la sogs pa ni rim pa bzhin du shes rab kyi pha rol tu phyin pa la sogs pa bzhi'i ngo bo nyid yin pa'i phyir ro //",
    "T02TD3709E:49a-27": "de nyid ni theg pa chen po la mngon par yid ches pa med pa las ldog pas dad pa'i bdag nyid can te /",
    "T02TD3709E:49b-0": "thabs @49b chen po'i ngo bo nyid yin pas na rdo rje lcags kyu'o //",
    "T02TD3709E:49b-1": "theg pa chen po la mi 'jug pa las ldog cing brtson 'grus kyi bdag nyid can gyi spyod pa'i ngo bo nyid du gyur pas na rdo rje zhags pa'o /",
    "T02TD3709E:49b-2": "brjed ngas pa la zhugs pa las ldog cing dran pa'i bdag nyid can bar du gcod pa'i dgos pa las ldog pa'i bdag nyid can yin pas na rdo rje lcags sgrog go //",
    "T02TD3709E:49b-3": "chos mi shes pa las ldog pa'i ting nge 'dzin gyi bdag nyid can yin zhing chos thams cad ma skyes par ston pa nyid du gyur pas na rdo rje 'bebs pa'o //",
    "T02TD3709E:49b-4": "des na thabs dang shes rab kyi bdag nyid can gyi rnal 'byor chen po de nyid ni dad pa dang /",
    "T02TD3709E:49b-5": "brtson 'grus dang /",
    "T02TD3709E:49b-6": "dran pa dang /",
    "T02TD3709E:49b-7": "ting nge 'dzin gyi ngo bo nyid du gyur pas /",
    "T02TD3709E:49b-8": "rdo rje lcags kyu la sogs pa sgo srung bzhi'i ngo bo nyid yin no //",
    "T02TD3709E:49b-9": "gang phyir shes rab thabs bdag can //",
    "T02TD3709E:49b-10": "dang po'i spyor ba'i rang bzhin 'di //",
    "T02TD3709E:49b-11": "de phyir byang chub sems kun bdag / dkyil 'khor gyi ni bdag po yin //",
    "T02TD3709E:49b-12": "rnal 'byor pa'i phyag rgya chen po dang gnyis su med pa'i ye shes kyi rang bzhin ni thabs dang shes rab kyi bdag nyid can yin pa'i phyir dang po'i sbyor pa'i rang bzhin te /",
    "T02TD3709E:49b-13": "byang chub pa'i bdag nyid can gyi sems dpa' ma lus pa'i bdag nyid can ma yin pas na dkyil 'khor gyi rgyal po'i mchog gi rang bzhin can yin no //",
    "T02TD3709E:49b-14": "de bsgom pa nyid ni ting nge 'dzin gnyis bsgom pa yongs su rdzogs pa yin par blta bar bya'o //",
    "T02TD3709E:49b-15": "gang phyir ji skad bshad stong pa //",
    "T02TD3709E:49b-16": "rnam pa bcu drug bdag nyid 'di //",
    "T02TD3709E:49b-17": "des ni byams sogs ting 'dzin bdag / byang chub sems dpa'i bdag can yin //",
    "T02TD3709E:49b-18": "'di ni stong pa bcu drug gi bdag nyid can yin pa'i phyir stong pa bcu drug gi rang bzhin can gyi ting nge 'dzin gyi bdag nyid can gyi byang chub sems dpa' bcu drug kyang yin no //",
    "T02TD3709E:49b-19": "de dag kyang byams pa dang /",
    "T02TD3709E:49b-20": "mthong ba don yod dang /",
    "T02TD3709E:49b-21": "ngan song thams cad spong ba dang /",
    "T02TD3709E:49b-22": "mya ngan dang mun pa thams cad nges par 'joms pa'i blo gros dang /",
    "T02TD3709E:49b-23": "spos kyi glang po dang /",
    "T02TD3709E:49b-24": "dpa' par 'gro ba dang /",
    "T02TD3709E:49b-25": "nam mkha'i mdzod dang /",
    "T02TD3709E:49b-26": "ye shes tog dang /",
    "T02TD3709E:49b-27": "'od dpag med dang /",
    "T02TD3709E:49b-28": "zla 'od dang /",
    "T02TD3709E:49b-29": "bzang skyong dang /",
    "T02TD3709E:50a-0": "dra ba can @50a * //",
    "T02TD3709E:50a-1": "gyi 'od dang /",
    "T02TD3709E:50a-2": "rdo rje snying po dang /",
    "T02TD3709E:50a-3": "blo gros mi zad pa dang /",
    "T02TD3709E:50a-4": "spobs pa brtsegs pa dang /",
    "T02TD3709E:50a-5": "kun du bzang po'o //",
    "T02TD3709E:50a-6": "gang phyir thabs chen bdag nyid pas //",
    "T02TD3709E:50a-7": "'di ni thabs kun rang bzhin yin //",
    "T02TD3709E:50a-8": "de'i phyir 'jig rten pa'i ye shes //",
    "T02TD3709E:50a-9": "ting 'dzin kun bdag nyid can yin//",
    "T02TD3709E:50a-10": "tshang sa pa la sogs pa nas ba lang rdzi'i bar du sems can gang ci yang rung ba la yod pa'i shes pa 'am /",
    "T02TD3709E:50a-11": "mnyam par gzhag pa gzhan gyi dgos pa'i thabs su gyur pa de thams cad de nyid du de'i yin te /",
    "T02TD3709E:50a-12": "thabs thams cad kyi bdag nyid can yin pa'i phyir ro //",
    "T02TD3709E:50a-13": "gang tshe yad dag bshad pa'i rim pa yis //",
    "T02TD3709E:50a-14": "rnal 'byor pa ni mnyam par gzhag gyur pa //",
    "T02TD3709E:50a-15": "de tshe de ni mgon rtog mi mnga' yang //",
    "T02TD3709E:50a-16": "ji srid ji skad bshad pa nyid du bzhed //",
    "T02TD3709E:50a-17": "de ltar na re zhig rnal 'byor pa gang gi tshe rnal 'byor pa spros pa med pa'i shes rab dang /",
    "T02TD3709E:50a-18": "thabs kyi rnal 'byor gyi bdag nyid can yin pa de'i tshe thams cad mkhyen pa'i rang bzhin can te /",
    "T02TD3709E:50a-19": "dkyil 'khor pa'i lha ma lus pa'i bdag nyid can dang /",
    "T02TD3709E:50a-20": "pha rol tu phyin pa ma lus pa'i rang bzhin du mgon pos yang dag par 'jog par mdzad do //",
    "T02TD3709E:50a-21": "gang tshe de ni rnal 'byor de las langs gyur kyang //",
    "T02TD3709E:50a-22": "de tshe'ang de nyid du na de bzhin nyid bdag can //",
    "T02TD3709E:50a-23": "spyod lam ma lus par rtogs pa yi langs pa dag / bdag nyid lus ni kun nas rnam par bsgom par bya //",
    "T02TD3709E:50a-24": "de tshe'ang kun la kun du rnam par gnas //",
    "T02TD3709E:50a-25": "ji skad bshad pa'i de nyid bdag nyid can du 'dod //",
    "T02TD3709E:50a-26": "de bas gnas skabs gnyis dang yang dag ldan bdag nyid //",
    "T02TD3709E:50a-27": "rgyal ba mgon po ci 'dra de lta nyid du 'dod //",
    "T02TD3709E:50a-28": "de kho na nyid kyi rnal 'byor mngon sum du byed pa'i gnas skabs dang /",
    "T02TD3709E:50a-29": "lhag par mos pa'i gnas skabs te /",
    "T02TD3709E:50a-30": "ming gzhan du na mnyam par ma bzhag pa'i sbyor ba zhes bya ba dang ldan pa'i de kho na nyid kyi rnal 'byor pa'i rdo rje slob dpon ni de bzhin gshegs pa thams cad kyi byang chub kyi sems rdo rje'i ngo bo nyid du bstan to //",
    "T02TD3709E:50a-31": "de yang 'phags pa gsang ba 'dus pa las /",
    "T02TD3709E:50b-0": "bcom ldan 'das de bzhin gshegs pa thams cad kyi sku dang gsung dang thugs rdo rje gsang ba 'dus par mngon par @50b rtogs pa'i slob dpon la de bzhin gshegs pa thams cad kyis ji ltar blta bar bgyi /",
    "T02TD3709E:50b-1": "rigs kyi bu de bzhin gshegs pa thams cad dang /",
    "T02TD3709E:50b-2": "byang chub sems dpa' thams cad kyis byang chub kyi sems su blta bar bya'o //",
    "T02TD3709E:50b-3": "de ci'i phyir zhe na /",
    "T02TD3709E:50b-4": "slob dpon ni byang chub kyi sems dang mnyam zhing rnam pa gnyis su dbyer med do //",
    "T02TD3709E:50b-5": "rigs kyi bu mdor bstan na /",
    "T02TD3709E:50b-6": "phyogs bcu'i 'jig rten gyi khams na /",
    "T02TD3709E:50b-7": "sangs rgyas dang byang chub sems dpa' ji snyed 'khod cing 'tsho la skyong ba de dag thams cad dus gsum du lhags nas /",
    "T02TD3709E:50b-8": "slob dpon de la de bzhin gshegs pa thams cad kyi mchod pas yang dag par mchod nas /",
    "T02TD3709E:50b-9": "sangs rgyas kyi zhing der yang 'gro zhing de dag rdo rje'i yi ge yang 'di skad du 'byin to //",
    "T02TD3709E:50b-10": "bdag cag de bzhin gshegs pa thams cad kyi pha'o //",
    "T02TD3709E:50b-11": "bdag cag de bzhin gshegs pa thams cad kyi ma'o zhes bya ba nas /",
    "T02TD3709E:50b-12": "bdag cag de bzhin gshegs pa thams cad kyi ston pa'o zhes bya ba'i bar du'o //",
    "T02TD3709E:50b-13": "'di lta ste dper na /",
    "T02TD3709E:50b-14": "rigs kyi bu sangs rgyas bcom ldan 'das phyogs bcun ji snyed bzhugs pa dang /",
    "T02TD3709E:50b-15": "sangs rgyas bcom ldan 'das de rnams kyi sku dang gsung dang thugs rdo rje las byung ba'i bsod nams kyi phung po ji snyed pa de bas kyang slob dpon gyi ba spu'i bu ga gcig gi bsod nams khyad par du 'phags so //",
    "T02TD3709E:50b-16": "de ci'i phyir zhe na /",
    "T02TD3709E:50b-17": "rigs kyi bu byang chub kyi sems ni sangs rgyas kyi ye shes kyi snying por gyur pa'o //",
    "T02TD3709E:50b-18": "skye ba'i gnas su gyur pa nas thams cad mkhyen pa'i ye shes kyi 'byung gnas yin pa'i bar du'o zhes ji skad gsungs pa yin no //",
    "T02TD3709E:50b-19": "de nyid kyis na sbyor de las //",
    "T02TD3709E:50b-20": "shes rab thabs kyi rang bzhin gtso //",
    "T02TD3709E:50b-21": "dngos grub thams cad kun 'byung bar //",
    "T02TD3709E:50b-22": "rdzogs pa'i sangs rgyas kun gyis gsungs //",
    "T02TD3709E:50b-23": "de nyid las bcom ldan 'das de bzhin gshegs pa thams cad kyi sku dang gsung dang thugs kyi dngos grub gang la gnas /",
    "T02TD3709E:50b-24": "de bzhin gshegs pa thams cad kyis gsungs pa /",
    "T02TD3709E:50b-25": "sku gsum gyi gsang ba sku dang gsung dang thugs rdo rje ni rdo rje slob dpon gyi sku dang gsud dang thugs rdo rje la gnas so //",
    "T02TD3709E:51a-0": "sku dang gsung dang thugs rdo rje gang du gnas @51a * //",
    "T02TD3709E:51a-1": "gang na yang ma yin no zhes ji skad gsungs pa ste /",
    "T02TD3709E:51a-2": "stong pa nyid kyi ngo bo nyid yin pa'i phyir ro zhes bya bar dgongs so //",
    "T02TD3709E:51a-3": "yang shes rab dang thabs kyi rang bzhin gnyis su med pa'i ye shes bsgom pa 'di nyid ni don dam pa can gyi gsang sngags kyi spyod pa ste /",
    "T02TD3709E:51a-4": "de yang gang gi phyir /",
    "T02TD3709E:51a-5": "ye shes don gyi yid kyi gzugs //",
    "T02TD3709E:51a-6": "sngags ni ye shes yin par bshad //",
    "T02TD3709E:51a-7": "gnyis med yid ni skyob pas na //",
    "T02TD3709E:51a-8": "gal te de lta na yang sngags //",
    "T02TD3709E:51a-9": "skad kyi dbyings las m'a na dzny'a ni zhes pa dang /",
    "T02TD3709E:51a-10": "m'a na aa ba bo dha ne zhes bya ba yid ni shes pa la bya ba'am /",
    "T02TD3709E:51a-11": "yid ni khong du chud pa la bya ba'i phyir dang gtso bo'i don du nges pas ji skad du bshad pa'i phyag rgya chen po gnyis su med pa'i rang bzhin can stong pa nyid kyi ye shes nyid la sngags zhes bya ba'am /",
    "T02TD3709E:51a-12": "yang na de lta bu'i ye shes bsgom pas sgrib pa rnam pa gnyis spangs nas kun du bzang po nyid thob pa ni yid skyob pa'i don gyis de nyid ni sngags nyid de /",
    "T02TD3709E:51a-13": "de nyid bsdus pa'i rgyud du yang //",
    "T02TD3709E:51a-14": "sems ni so sor rtogs pa yi //",
    "T02TD3709E:51a-15": "phyag rgya che dang mnyam spyor ba'i //",
    "T02TD3709E:51a-16": "bsgom pa nyid la bya bar bshad //",
    "T02TD3709E:51a-17": "de nyid kyis na dpal de kho na bsdus pa'i rgyud las phyag rgya chen po dang gnyis su med pa'i ye shes kyi dbang du mdzad nas gsungs pa ni //",
    "T02TD3709E:51a-18": "rigs kyi bu rang gi sems la so sor rtog cing mnyam par zhog la rang bzhin gyis grub pa'i sngags 'di ci dgar zlos shing bsgrub par gyis shig ces bya ba yin te /",
    "T02TD3709E:51a-19": "'di yang aom la sogs pa kun rdzob kyi sngags yin la de bsgrubs pa las sems so sor rtogs par byed pa ni don dam pa'i sngags nyams su len pa yin la /",
    "T02TD3709E:51a-20": "sems so sor rtogs pa yang phyag rgya chen po gnyis su med pa'i ye shes mngon sum du byed pa yin no //",
    "T02TD3709E:51a-21": "de bas na gzhon nu don thams cad grub pas kyang sngags nyams su len pa de nyid de bzhin gshegs pa thams cad kyis mgrin gcig tu bstan pa las bsgrubs te smras pa ni /",
    "T02TD3709E:51a-22": "de bzhin gshegs pa thams cad rang gi snying gar zla ba'i dkyil 'khor gyi rnam par mthong lags so zhes bya ba ste /",
    "T02TD3709E:51b-0": "ye shes de nyid 'dod chags pa'i dri ma ma lus @51b pa dang bral ba nyid kyis 'od gsal ba'i rang bzhin can yin pa dang /",
    "T02TD3709E:51b-1": "bsod nams dang ye shes kyi tshogs thams cad kyi bdag nyid can nyid kyis 'gro bam lus pa /",
    "T02TD3709E:51b-2": "kun du tshim par byed pa'i rang bzhin can yin pa'i phyir dang /",
    "T02TD3709E:51b-3": "dpal rdo rje sems dpa' la sogs pa'i sprul pa'i 'od zer rnams kyis sems can gyi khams thams cad kyi dgos pa'i don byed par nus pa'i phyir dang /",
    "T02TD3709E:51b-4": "nam mkha'i khams kyi mthar thug pa'i phyogs kyi tshogs thams cad khyab pa nyid kyis na /",
    "T02TD3709E:51b-5": "zla ba'i dkyil 'khor dang 'dra ba nyid yin pa'i phyir dang /",
    "T02TD3709E:51b-6": "mngon par mtho ba dang nges par legs pa'i 'bras bu rgya che ba dang ldan pas /",
    "T02TD3709E:51b-7": "yongs su rdzogs pa yin pa'i phyir zla ba'i dkyil 'khor lta bu'o //",
    "T02TD3709E:51b-8": "rnam snang mngon par byang chub pa'i //",
    "T02TD3709E:51b-9": "rgyud rgyal las ni rab gsal bar //",
    "T02TD3709E:51b-10": "gnyis med ye shes 'di nyid ni //",
    "T02TD3709E:51b-11": "thub pas bsngags zhes bya bar gsungs //",
    "T02TD3709E:51b-12": "de yang /",
    "T02TD3709E:51b-13": "gzhan yang gsang ba'i bdag pos sngags kyi mtshan nyid ni sangs rgyas thams cad kyis ma mdzad /",
    "T02TD3709E:51b-14": "de bzhin gshegs pa thams cad kyis ma byas /",
    "T02TD3709E:51b-15": "byed du ma bcug / rjes su yi rang ba ma yin no //",
    "T02TD3709E:51b-16": "de ci'i phyir zhe na /",
    "T02TD3709E:51b-17": "'di ni chos thams cad kyi chos nyid de /",
    "T02TD3709E:51b-18": "'di lta ste /",
    "T02TD3709E:51b-19": "de bzhin gshegs pa rnams byung yang rung /",
    "T02TD3709E:51b-20": "ma rung yang rung /",
    "T02TD3709E:51b-21": "chos rnams kyi chos nyid de ni ye nas gnas pa ste /",
    "T02TD3709E:51b-22": "de yang 'di ltar gsang sngags rnams kyi gsang sngags kyi chos nyid do zhes bya ba nas /",
    "T02TD3709E:51b-23": "gang gi tshe sangs rgyas bcom ldan 'das 'jig rten du 'byung ba de'i tshe chos nyid de tshul sna tshogs dang /",
    "T02TD3709E:51b-24": "dgongs pa sna tshogs kyi sems can bsam ba sna tshogs pa rnams la tshig sna tshogs dang /",
    "T02TD3709E:51b-25": "yig 'bru sna tshogs dang /",
    "T02TD3709E:51b-26": "yul nges pa'i tshig tu brjod pa sna tshogs dang /",
    "T02TD3709E:51b-27": "dbyangs sna tshogs su go ba rnams su byin gyis brlabs te gsang sngags kyi tshul 'chad do zhes ji skad gsungs pa'o //",
    "T02TD3709E:51b-28": "dpal ldan 'dus sogs tshig las kyang //",
    "T02TD3709E:51b-29": "btsun mo shes rab nyid du bshad //",
    "T02TD3709E:51b-30": "bha ga de yi snying po yin //",
    "T02TD3709E:51b-31": "bzhugs pa de yi ngo bo nyid //",
    "T02TD3709E:52a-0": "der yang bcom ldan 'das de bzhin @52a * //",
    "T02TD3709E:52a-1": "gshegs pa thams cad kyi sku dang gsung dang thugs rdo rje de bzhin gshegs pa thams cad kyi bdag po snying rje chen po ni rang bzhin byang chub kyi sems rdo rje nyid yin no //",
    "T02TD3709E:52a-2": "de'i btsun mo ni phyag rgya chen po bcom ldan 'das yum shes rab ste /",
    "T02TD3709E:52a-3": "mchan gzhan yang kun du bzang mo zhes bya ba'o //",
    "T02TD3709E:52a-4": "bha ga ni snying po ste mi gzhan yang stong pa nyid ces bya'o //",
    "T02TD3709E:52a-5": "bcom ldan 'das der bzhugs pa de ni de'i bdag nyid can du gyur nas tha dad pa'i dbye bas thams cad dang bral bas gcig tu 'dres par gyur pas 'khor ba ji srid par brjod du med pa'i byang chub sems dpa' dang /",
    "T02TD3709E:52a-6": "de bzhin gshegs pa rnams dang /",
    "T02TD3709E:52a-7": "phyag rgya dang /",
    "T02TD3709E:52a-8": "dkyil 'khor dang /",
    "T02TD3709E:52a-9": "sngags bye ba dang /",
    "T02TD3709E:52a-10": "lhan cig rnam par rtog pa mi mnga' bar gyur kyang sngon gyi 'phen shugs kyis sems can thams cad la ci bgyi zhes bya ba'i tshul gyis rnam par bzhugs so zhes bya ba'i don to //",
    "T02TD3709E:52a-11": "de yang /",
    "T02TD3709E:52a-12": "kun rtog rlung ni thams cad kyis //",
    "T02TD3709E:52a-13": "mi g-yo yid bzhin nor bu bzhin //",
    "T02TD3709E:52a-14": "de ltar bzhugs kyang sems can gyi //",
    "T02TD3709E:52a-15": "bsam pa ma lus rdzogs par mdzad //",
    "T02TD3709E:52a-16": "ces ji skad bshad pa'o //",
    "T02TD3709E:52a-17": "de bzhin rgyud ni bzhi rnams su //",
    "T02TD3709E:52a-18": "sngags kyi de nyid dam pa 'di //",
    "T02TD3709E:52a-19": "gdul bya'i bsam rjes 'jug mdzad pa'i //",
    "T02TD3709E:52a-20": "mgon pos rjes su dpags te bstan //",
    "T02TD3709E:52a-21": "sngags kyi de nyid mi shes pa //",
    "T02TD3709E:52a-22": "mi nus gang yin de don du //",
    "T02TD3709E:52a-23": "zla ba rdo rje sogs rim gyis //",
    "T02TD3709E:52a-24": "bskyed pa'i sgom pa bstan pa yin //",
    "T02TD3709E:52a-25": "'di nyid las ni mngon dgongs nas //",
    "T02TD3709E:52a-26": "sngags kyi de nyid yongs gsal ba //",
    "T02TD3709E:52a-27": "de gsal mdzad par dgongs pas de //",
    "T02TD3709E:52a-28": "bcom ldan rdo rje can gyis gsungs //",
    "T02TD3709E:52a-29": "gleng gzhi'i dbang du mdzad nas kyang //",
    "T02TD3709E:52a-30": "sngags ni gang zhig gsungs gyur pa //",
    "T02TD3709E:52a-31": "de las de nyid yin par gsungs //",
    "T02TD3709E:52a-32": "lhag ma zhar la 'ong par bzhed //",
    "T02TD3709E:52a-33": "de nyid kyis rnam par snang mdzad mngon par byang chub pa'i rgyud la sogs pa ji skad du bshad pa'i sngags kyi de kho na nyid bstan pa sngon du 'gro bas zhar la kun rdzob tu sngags kyi mtshan nyid gsungs pa yin no //",
    "T02TD3709E:52a-34": "de yang /",
    "T02TD3709E:52a-35": "rdzogs sangs rgyas kyi gsang sngags ni //",
    "T02TD3709E:52a-36": "tshig dang ming dang brda yis mtshan //",
    "T02TD3709E:52b-0": "tshig de @52b dbang du gyur pas na //",
    "T02TD3709E:52b-1": "gsang sngags don rnams thams cad sgrub //",
    "T02TD3709E:52b-2": "kha cig bskul ba'i tshig dang ldan //",
    "T02TD3709E:52b-3": "kha cig rang ming thog mar smos //",
    "T02TD3709E:52b-4": "h'um dang phat dang ldan pa ni //",
    "T02TD3709E:52b-5": "gtsug tor rnams kyi yin par bsngags //",
    "T02TD3709E:52b-6": "zung zo choms shig ces pa dang //",
    "T02TD3709E:52b-7": "snun sod drol cig ces pa ni //",
    "T02TD3709E:52b-8": "phyag brnyan rnams dang khro bo yi //",
    "T02TD3709E:52b-9": "gsang sngags yin par khro bos gsungs //",
    "T02TD3709E:52b-10": "na ma sv'a h'a la sogs ldan //",
    "T02TD3709E:52b-11": "ting nge 'dzin ni rtogs pas mtshan //",
    "T02TD3709E:52b-12": "zhi ba yi ge rnam par dag / re ba thams cad rdzogs byed pa'i //",
    "T02TD3709E:52b-13": "gsang sngags sangs rgyas thams cad dang //",
    "T02TD3709E:52b-14": "byang chub sems dpa' skyob pa yin //",
    "T02TD3709E:52b-15": "zhes bya ba la sogs pa rgya cher gsungs pa dang /",
    "T02TD3709E:52b-16": "de bzhin du 'phags pa de kho na nyid bsdus pa la sogs pa'i rgyud rnal 'byor dang spyod pa dang /",
    "T02TD3709E:52b-17": "bya ba'i dbye bas phye ba rnams su gang zla ba dang rdo rje la sogs pa'i tshul gyis bskyed pa'i rim pa de yang don dam pa'i sngags kyi de kho na nyid la 'jug par bya ba'i don nyid yin no //",
    "T02TD3709E:52b-18": "de bas na sngags pa rnams kyis ji skad du bshad pa'i spros pa med pa'i phyag rgya chen po gnyis su med pa'i sbyor ba dang ldan pa nyid du bya'o zhes bya bar nges so //",
    "T02TD3709E:52b-19": "de la de nyid min sgro btags //",
    "T02TD3709E:52b-20": "las ldog pa ni nges pa'i rgyu //",
    "T02TD3709E:52b-21": "de tshul nges par byed pa rnams //",
    "T02TD3709E:52b-22": "sgro btags de nyid la rab 'jug //",
    "T02TD3709E:52b-23": "de nas sgra de'ang de nyid de //",
    "T02TD3709E:52b-24": "don dam nyid du dbyer med yin //",
    "T02TD3709E:52b-25": "rdo rje sems dpa' sogs tshul gyis //",
    "T02TD3709E:52b-26": "rtog pa bye brag la brten yin //",
    "T02TD3709E:52b-27": "zhes rtogs par bya'o //",
    "T02TD3709E:52b-28": "dngos po kun gyi rang bzhin can //",
    "T02TD3709E:52b-29": "rang snang lam du gyur pa yis //",
    "T02TD3709E:52b-30": "de tshe bdag nyid de mchod bya //",
    "T02TD3709E:52b-31": "zhes bya ba la sogs pa la bdag nyid mchod pa nyid kyis phun sum tshogs pa thob pa dang /",
    "T02TD3709E:52b-32": "rjes su 'brel pa yin na gzugs la sogs pa'i yul thams cad kyis bdag nyid mchod de /",
    "T02TD3709E:52b-33": "la la ni nyams su myong bar gyur pa yang dag pa yin na ji ltar mi 'gal bar 'gyur zhes rtog na de ni ma yin te /",
    "T02TD3709E:52b-34": "gang gi phyir /",
    "T02TD3709E:52b-35": "gang tshe khams gsum gang du gang //",
    "T02TD3709E:52b-36": "sgro btags pa las ma grol ba //",
    "T02TD3709E:52b-37": "de tshe de nyid sgro btags pa'i //",
    "T02TD3709E:52b-38": "rang bzhin bdag nyid mi smad do //",
    "T02TD3709E:53a-0": "sgro btags pa ni rnam pa gnyis te de kho na @53a * //",
    "T02TD3709E:53a-1": "nyid kyi tshul dang de kho na nyid ma yin pa'i tshul lo //",
    "T02TD3709E:53a-2": "de la de kho na nyid kyi tshul du bdag tu sgro btags pa ni ma la sogs par sgro btags pa dang 'dra bar gcig nas gcig tu brgyud pas byang chub sgrub par byed pa yin pas na nyes pa med do //",
    "T02TD3709E:53a-3": "gang yang la la dag ni nyams su myong ba dag kyang 'gegs par byed pa nyid yin na ji ltar mi 'gal zhes smra ba de yang rigs pa ma yin te /",
    "T02TD3709E:53a-4": "gang gi phyir /",
    "T02TD3709E:53a-5": "snang dang mi snang yul gcig tu //",
    "T02TD3709E:53a-6": "gyur pa 'gal ba nyid 'gyur gyi //",
    "T02TD3709E:53a-7": "kun nas ldang ba'i dbye nyid kyis //",
    "T02TD3709E:53a-8": "yul gyi dbye ba gnyis su grub //",
    "T02TD3709E:53a-9": "las ni kun nas ldang ba dang //",
    "T02TD3709E:53a-10": "kun nas ldang bar byed pa yi //",
    "T02TD3709E:53a-11": "dbye bas rnam pa gnyis gnyis so //",
    "T02TD3709E:53a-12": "de la lus dang ngag gi las thams cad ni kun nas ldang bar byed pa yin la //",
    "T02TD3709E:53a-13": "yid kyi las ni kun nas ldang bar byed pa ma yin no //",
    "T02TD3709E:53a-14": "de yang rnam pa gnyis te ma chags pa la sogs pa'i tshul dang de las gzhan pa'o //",
    "T02TD3709E:53a-15": "de la 'dod chags la sogs pas kun nas bslang ba'i lus dang ngag gi las thams cad ni mi dge ba yin te /",
    "T02TD3709E:53a-16": "de ni bkag pa yin la //",
    "T02TD3709E:53a-17": "ma chags pa la sogs pas kun nas bslang ba thams cad ni dge ba nyid yin no //",
    "T02TD3709E:53a-18": "de ltar phyag rgya chen po gnyis su med pa'i sbyor ba dang ldan pa'i rnal 'byor bas ni 'gro ba thams cad ma chags pa la sogs pa'i bdag nyid can du rnam par blta'o //",
    "T02TD3709E:53a-19": "de bas na 'di ni spyod lam thams cad dang ldan du zin kyang mi dge ba'i chos ma dmigs pa'i rang bzhin can yin pas dge ba'i bdag nyid can yin no //",
    "T02TD3709E:53a-20": "de yang //",
    "T02TD3709E:53a-21": "byang chub sems dpa'i kun rtog ni //",
    "T02TD3709E:53a-22": "dge ba'am yang na mi dge ba //",
    "T02TD3709E:53a-23": "thams cad dge ba nyid 'gyur te //",
    "T02TD3709E:53a-24": "gang phyir de yid dbang gyur yin //",
    "T02TD3709E:53a-25": "zhes ji skad bshad pa dang /",
    "T02TD3709E:53a-26": "de bzhin du sdom pa nyi shu pa las kyang /",
    "T02TD3709E:53a-27": "snying rjer ldan zhing byams phyir dang //",
    "T02TD3709E:53a-28": "sems dge ba la nyes pa med //",
    "T02TD3709E:53a-29": "ces bshad pa dang /",
    "T02TD3709E:53a-30": "de bzhin du gzhan dag las kyang /",
    "T02TD3709E:53a-31": "thugs rje chen pos don gzigs pas //",
    "T02TD3709E:53a-32": "bkag pa rnams kyang de la gnang //",
    "T02TD3709E:53a-33": "zhes bshad pa dang /",
    "T02TD3709E:53a-34": "yang gzhan dag las /",
    "T02TD3709E:53a-35": "ma chags la sogs las byung ba'i //",
    "T02TD3709E:53b-0": "lus ngag las ni @53b dge ba yin //",
    "T02TD3709E:53b-1": "gang zhig chags sogs las byung ba'i //",
    "T02TD3709E:53b-2": "las de mi dge bar 'dod do //",
    "T02TD3709E:53b-3": "de bas thugs rje'i bdag nyid kyis //",
    "T02TD3709E:53b-4": "gzhan phan byas pa thams cad ni //",
    "T02TD3709E:53b-5": "las de thams cad dge yin par //",
    "T02TD3709E:53b-6": "rdzogs sangs rgyas kyis rab tu bsgrags //",
    "T02TD3709E:53b-7": "zhes gsungs pa yin no //",
    "T02TD3709E:53b-8": "de ltar yul gyi dbye ba yis //",
    "T02TD3709E:53b-9": "gang tshe las lam la gnas pa //",
    "T02TD3709E:53b-10": "mkhas pa gang du'ang 'gal ba ni //",
    "T02TD3709E:53b-11": "de tshe gang yang mi snang ngo //",
    "T02TD3709E:53b-12": "zhes bshad pa dang /",
    "T02TD3709E:53b-13": "de bzhin du chos mngon pa'i mdzod las kyang //",
    "T02TD3709E:53b-14": "gang phyir kun slong med thar pa //",
    "T02TD3709E:53b-15": "dam pa'i don du dge rtsa ba //",
    "T02TD3709E:53b-16": "ngo cha khrel yod bdag nyid kyis //",
    "T02TD3709E:53b-17": "de dag dang ldan mtshungs ldan gyis //",
    "T02TD3709E:53b-18": "zhes bshad pa ste /",
    "T02TD3709E:53b-19": "de las bzlog pa ni mi dge ba yin no //",
    "T02TD3709E:53b-20": "gzhan yang //",
    "T02TD3709E:53b-21": "gang phyir sgro btags kun las grol //",
    "T02TD3709E:53b-22": "phyag rgya chen po'i bdag nyid can //",
    "T02TD3709E:53b-23": "de phyir 'di 'dra ji skad gsungs //",
    "T02TD3709E:53b-24": "dam tshig spom pa'i bdag nyid yin //",
    "T02TD3709E:53b-25": "de yang bla na med pa yang dag par rdzogs pa'i sangs rgyas nas sems dpa' chen po'i mthar thug pa dang /",
    "T02TD3709E:53b-26": "sems can gyi khams rnams stong pa nyid kyis mi snang bar byed pas srog chags thams cad gsod pa yin par dgongs pas gsod par gsungs so //",
    "T02TD3709E:53b-27": "bdag nyid nye bar dmigs na gzhan dag yod pa ma yin pas gzhan gyi nor yang dmigs su med pa la dgongs nas gzhan gyi nor phrog par gsungs pa yin no //",
    "T02TD3709E:53b-28": "gzhan gyi sgra ni mchog la yang 'jug pas bud med kyi mchog ni bcom ldan 'das yum shes rab de bzhin gshegs pa thams cad kyi yul du gyur ba mtshan gyi rnam pa gzhan yang phyag rgya chen po zhes bya ba yin te /",
    "T02TD3709E:53b-29": "de dang gcig tu 'dres par gyur pa la dgongs nas gzhan gyi bud med bsten par gsungs pa yin no //",
    "T02TD3709E:53b-30": "de yang /",
    "T02TD3709E:53b-31": "sangs rgyas gtso bo'i yum dag la //",
    "T02TD3709E:53b-32": "rnam par mi rtog blo can gyis //",
    "T02TD3709E:53b-33": "mnyes par byas kyang mi dgos te //",
    "T02TD3709E:53b-34": "des ni sangs rgyas 'grub par 'gyur //",
    "T02TD3709E:53b-35": "zhes kyang gsungs pa yin no //",
    "T02TD3709E:54a-0": "dngos po thams cad dmigs su med pa yin pas de ston par byed pa'i tshig brdzun nyid yin pa'i don 'di las dgongs nas kyang brdzun gyi tshig kyang @54a * //",
    "T02TD3709E:54a-1": "smra bar bya'o zhes gsungs pa yin no //",
    "T02TD3709E:54a-2": "de bas na sdom pa'i bdag nyid do //",
    "T02TD3709E:54a-3": "dngos po thams cad kyi ngo bo nyid kyis de kho na nyid kyi rnal 'byor ba'i rnam par snang mdzad la sogs pa'i rdzas rnams chos kyi sku'i bdag nyid can du /",
    "T02TD3709E:54a-4": "rang gi lus kyi nang du bsgom pas de byin gyis brlabs pa yang rigs pa yin no //",
    "T02TD3709E:54a-5": "gzhan yang //",
    "T02TD3709E:54a-6": "chos kun stong par ro gcig par //",
    "T02TD3709E:54a-7": "rdzogs pa'i sangs rgyas kyis gsungs pa //",
    "T02TD3709E:54a-8": "'di ni de yi ro myong tshul //",
    "T02TD3709E:54a-9": "de tshe rang nyid bzhugs pa yin //",
    "T02TD3709E:54a-10": "de bas na dam tshig gi bdag nyid kyang yin no //",
    "T02TD3709E:54a-11": "dngos po med la dbang thob pas //",
    "T02TD3709E:54a-12": "de phyir dngos po kun bdag nyid //",
    "T02TD3709E:54a-13": "gzugs la sogs pa thams cad kyis //",
    "T02TD3709E:54a-14": "rnal 'byor pa ni bdag nyid mchod //",
    "T02TD3709E:54a-15": "ces nges par bshad par bya'o //",
    "T02TD3709E:54a-16": "gzhan yang khas blangs 'di dag ni //",
    "T02TD3709E:54a-17": "smras kyi de nyid du ma yin //",
    "T02TD3709E:54a-18": "don dam rnam par dpyad pa la//",
    "T02TD3709E:54a-19": "'jug pa'am ldog pa yod ma yin //",
    "T02TD3709E:54a-20": "gcig tu don dam mthar thug pas //",
    "T02TD3709E:54a-21": "rnal 'byor pa ni gang du yang //",
    "T02TD3709E:54a-22": "'jug pa'am ldog par mi byed do //",
    "T02TD3709E:54a-23": "bya ba'i tshul gyis gang cung zad //",
    "T02TD3709E:54a-24": "dam tshig la sogs nges bstan dang //",
    "T02TD3709E:54a-25": "mtshams med lnga byed la sogs pa //",
    "T02TD3709E:54a-26": "snod du rung ba gang gsungs pa //",
    "T02TD3709E:54a-27": "de kun sems can kun gyi don //",
    "T02TD3709E:54a-28": "gcig tu mdzad dgyes rgyal ba yis //",
    "T02TD3709E:54a-29": "sdig de zad par gcig tu mkhas //",
    "T02TD3709E:54a-30": "de nyid 'jug par bya phyir gsungs //",
    "T02TD3709E:54a-31": "de yang /",
    "T02TD3709E:54a-32": "rigs ngan smyig ma mkhan la sogs //",
    "T02TD3709E:54a-33": "gsod don don gnyer sems can rnams //",
    "T02TD3709E:54a-34": "theg chen bla na med pa yi ;",
    "T02TD3709E:54a-35": "/ theg mchog 'di la 'grub par 'gyur //",
    "T02TD3709E:54a-36": "sems can mtshams med la sogs pa'i //",
    "T02TD3709E:54a-37": "sdig pa chen po byed pa yang //",
    "T02TD3709E:54a-38": "rdo rje theg pa rgya mtsho ste //",
    "T02TD3709E:54a-39": "theg pa mchog ni 'di la 'grub //",
    "T02TD3709E:54a-40": "srog gcod pa yi sems can gang //",
    "T02TD3709E:54a-41": "brdzun du smra la dga' ba dang //",
    "T02TD3709E:54a-42": "gzhan gyi nor la chags pa dang //",
    "T02TD3709E:54a-43": "rtag tu 'dod la spyod gang dang //",
    "T02TD3709E:54a-44": "bshad gcig zas su za ba ste //",
    "T02TD3709E:54a-45": "de dag bsgrub pa'i snod du 'gyur //",
    "T02TD3709E:54a-46": "ma dang sring mo bu mo de //",
    "T02TD3709E:54a-47": "'dod pa yis ni mnyes byas nas //",
    "T02TD3709E:54a-48": "theg chen mchog gi chos nyid kyi //",
    "T02TD3709E:54a-49": "dngos grub rgya chen nges thob bo //",
    "T02TD3709E:54a-50": "zhes gsungs pa yin no //",
    "T02TD3709E:54b-0": "de yang @54b srog gcod pa dang ma byin par len pa dang /",
    "T02TD3709E:54b-1": "bgrod par bya ba ma yin pa la zhugs pa la sogs pa la bdag nyid zhugs pa dang /",
    "T02TD3709E:54b-2": "dgag pa med par zhugs pa dag gis de lta bu thos pa dang ji ltar na 'dir bdag cag skal ba dang ldan par zhes rnam par bsams nas dkyil 'khor du 'jug pa la sogs pa'i rim gyis phyag rgya chen po gnyis su med pa'i rnal 'byor mngon sum du byas pa dang /",
    "T02TD3709E:54b-3": "de la bslab pas sdig pa thams cad spangs te rdo rje 'chang ba nyid du bya'o snyam mo //",
    "T02TD3709E:54b-4": "phyag rgya chen po'i gnyis su med pa'i rnal 'byor la 'jug pas kha na mtho ba thams cad rnam par dag par 'gyur bar the tshom med do //",
    "T02TD3709E:54b-5": "de yang de bzhin gshegs pa'i gsang ba'i mdzod kyi mdo las //",
    "T02TD3709E:54b-6": "'od srungs pha yang yin la rang sangs rgyas kyang yin pa'i srog gcad pa ni srog gcod pa'i nang na ma rungs pa yin no //",
    "T02TD3709E:54b-7": "'di lta ste /",
    "T02TD3709E:54b-8": "dkon mchog gsum gyi nor phrogs pa ni ma byin par len pa'i nang na ma rungs pa'o //",
    "T02TD3709E:54b-9": "'di lta ste /",
    "T02TD3709E:54b-10": "ma yang yin la dgra bcom ma yang yin pa la nyal po byas na de ni 'dod pas log par g-yem pa'i nang nam rungs pa yin no zhes bya ba nas /",
    "T02TD3709E:54b-11": "'od srungs mi dge ba'i las kyi lam bcu po 'di dag ni kho na ma tho ba dang bcas pa chen po ste /",
    "T02TD3709E:54b-12": "'od srungs gal te sems can la la zhig mi dge ba'i las kyi lam bcu po de ltar kha na ma tho ba dang bcas pa chen po dag dang ldan par gyur la /",
    "T02TD3709E:54b-13": "de de bzhin gshegs pa'i chos bstan pa thos nas /",
    "T02TD3709E:54b-14": "rgyu rkyen dang ldan pa la 'jug ste /",
    "T02TD3709E:54b-15": "'di na bdag gam sems can nam /",
    "T02TD3709E:54b-16": "srog gam gang zag gam /",
    "T02TD3709E:54b-17": "gang byed pa'am /",
    "T02TD3709E:54b-18": "gang myong ba gang yang med de /",
    "T02TD3709E:54b-19": "'di ltar chos thams cad ni ma byas pa /",
    "T02TD3709E:54b-20": "mngon du bya ba med pa /",
    "T02TD3709E:54b-21": "sgyu ma'i chos nyid kun nas nyon mongs pa can ma yin pa /",
    "T02TD3709E:54b-22": "rang bzhin gyis 'od gsal ba yin par rtogs la tshogs thams cad gzod ma nas rnam par dag par yid ches shing mos na sems can de ngan song du 'gro bar nga mi smra'o //",
    "T02TD3709E:54b-23": "de ci'i phyir zhe na /",
    "T02TD3709E:54b-24": "nyon mongs pa rnams la phung po'i dngos po med de /",
    "T02TD3709E:54b-25": "nyon mongs pa thams cad ni byung nas 'jig cing zhu'o //",
    "T02TD3709E:55a-0": "rgyu dang rkyen tshogs shing phrad pa @55a * //",
    "T02TD3709E:55a-1": "las byung ma thag tu 'gag pa'o zhes gsungs so //",
    "T02TD3709E:55a-2": "gzhan yang /",
    "T02TD3709E:55a-3": "gnod sbyin srin po sha za sogs //",
    "T02TD3709E:55a-4": "dam tshig nye bar bstan pa ni //",
    "T02TD3709E:55a-5": "yid rton la gus sems ldan pa //",
    "T02TD3709E:55a-6": "de rnams de ni bsgrub phyir yin //",
    "T02TD3709E:55a-7": "gang zhig de bsgrub par 'dod pa rnams la de'i thabs ni 'di yin no zhes thabs bstan pa yin gyis nges par bya dgos so zhes bstan pa ni ma yin no //",
    "T02TD3709E:55a-8": "de ltar de nyid mi shes par //",
    "T02TD3709E:55a-9": "thos pa tsam la 'jug byed cing //",
    "T02TD3709E:55a-10": "gang zhig bsod nams mi byed pa'i //",
    "T02TD3709E:55a-11": "skyes bu tha ma de brlag 'gyur //",
    "T02TD3709E:55a-12": "tshig tsam la ni brten nas su //",
    "T02TD3709E:55a-13": "chags sogs zhen pa'i sems kyis ni //",
    "T02TD3709E:55a-14": "bsod nams ma yin byed pa gang //",
    "T02TD3709E:55a-15": "de ni 'og nas 'og tu 'gro / gang yang ji skad du bshad pa'i dam pa'i chos kyi don mi shes par dam tshig dang sdom pa la sogs pa'i dgongs pa la brten te dge ba la lhod pa 'ba' zhig tu ma zad kyis sangs rgyas bcom ldan 'das rnams kyis de kho bo cag rnal 'byor pa rnams la rjes su gnang ba yin no zhes sgra mthon por sgrogs shing /",
    "T02TD3709E:55a-16": "chags pa la sogs pa'i dbang du gyur pa'i sems kyi rgyud kyis mi dge ba rnams kyang byed pa de rnams ni sangs rgyas bcon ldan 'das rnams la yang skur pa btab cing bslus pas shin tu dam tshig nyams pa'i phyir /",
    "T02TD3709E:55a-17": "mnar med pa nyid du ltung bas gnas par 'gyur ro //",
    "T02TD3709E:55a-18": "shes rab thabs ni mnyam sbyor ba //",
    "T02TD3709E:55a-19": "rnal 'byor pa ni gang zhig nges //",
    "T02TD3709E:55a-20": "de kun de med sdig sbyor byed //",
    "T02TD3709E:55a-21": "sangs rgyas kun gyis rab tu mchod //",
    "T02TD3709E:55a-22": "de bas na shes rab thabs kyi rang bzhin gnyis su med pa'i ye shes bsgom pa nyid sdig pa thams cad rnam par spyod par byed pa dang /",
    "T02TD3709E:55a-23": "nges par legs pa thams cad 'byung bar byed pa yin no //",
    "T02TD3709E:55a-24": "de yang //",
    "T02TD3709E:55a-25": "gang dag rnam par dben pa la //",
    "T02TD3709E:55a-26": "g-yo ba'i yid kyang mi g-yo ste //",
    "T02TD3709E:55a-27": "nyon mongs sbrul gyis dkrugs pa yis //",
    "T02TD3709E:55a-28": "mi bzad srid pa'i rgya mtsho rgal //",
    "T02TD3709E:55a-29": "zhes bshad pa yin no //",
    "T02TD3709E:55a-30": "'di ni rnal 'byor mchog de yin //",
    "T02TD3709E:55a-31": "de phyir de bzhin gshegs phyag bya //",
    "T02TD3709E:55a-32": "de la rnal 'byor mtha' yas pa //",
    "T02TD3709E:55a-33": "rab tu 'byung bar gsungs pa yin //",
    "T02TD3709E:55b-0": "de @55b nyid las ni rnal 'byor dag / mtha' yas pa ni yang dag 'gyur //",
    "T02TD3709E:55b-1": "sngags dang dkyil 'khor phyag rgya rnams //",
    "T02TD3709E:55b-2": "rnal 'byor de las dag par 'gyur //",
    "T02TD3709E:55b-3": "zhi dang rgyas pa'i lam rnams dang //",
    "T02TD3709E:55b-4": "gzhan yang gsang sngags byung ba gang //",
    "T02TD3709E:55b-5": "gang+g'a'i klung gi bye ma snyed //",
    "T02TD3709E:55b-6": "dngos grub phra mo ci snyed dang //",
    "T02TD3709E:55b-7": "gzhan yang dngos grub 'di nyid dang //",
    "T02TD3709E:55b-8": "sa steng grags pa ji snyed pa //",
    "T02TD3709E:55b-9": "rnal 'byor 'di las kun 'byung zhes //",
    "T02TD3709E:55b-10": "thugs kyi rdo rjes gsungs pa yin //",
    "T02TD3709E:55b-11": "gang yang nges par 'byed pa'i cha //",
    "T02TD3709E:55b-12": "bzhi dang sa ni bcu pa la //",
    "T02TD3709E:55b-13": "'bras bu'i gnas skabs de thams cad //",
    "T02TD3709E:55b-14": "rnal 'byor 'di las yang dag 'byung //",
    "T02TD3709E:55b-15": "byung dang 'byung ba 'gyur gang dang //",
    "T02TD3709E:55b-16": "byung gyur rgyal ba'i sras po gang //",
    "T02TD3709E:55b-17": "'jig rten dbang sogs sems dpa' che //",
    "T02TD3709E:55b-18": "de yang 'di ni rnam par gnas //",
    "T02TD3709E:55b-19": "'das dang ma byon sangs rgyas dang //",
    "T02TD3709E:55b-20": "da ltar byung ba'i rtogs gang dang //",
    "T02TD3709E:55b-21": "rang rgyal nyan thos dge 'dun rnams //",
    "T02TD3709E:55b-22": "de yang 'di las byung ba yin //",
    "T02TD3709E:55b-23": "rnal 'byor spyod bya'i dbye ba las //",
    "T02TD3709E:55b-24": "sprul pa ci snyed byung ba rnams //",
    "T02TD3709E:55b-25": "de snyed de dag thams cad ni //",
    "T02TD3709E:55b-26": "rnal 'byor 'di las nges par byung //",
    "T02TD3709E:55b-27": "bag chags stobs kyis yongs bsgom pa'i ;",
    "T02TD3709E:55b-28": "/ yongs su brtags pa'i rang bzhin can //",
    "T02TD3709E:55b-29": "brtan g-yo dngos po ji snyed pa //",
    "T02TD3709E:55b-30": "de snyed de la brten pa yin //",
    "T02TD3709E:55b-31": "zhes bya ba ni bsdus pa'o //",
    "T02TD3709E:55b-32": "de ltar de nyid rnal 'byor pa la de nyid ci bzhin bstan //",
    "T02TD3709E:55b-33": "de la mngon pa brtson 'gyur phyir yang dag 'di ni bshad pa yin //",
    "T02TD3709E:55b-34": "de la rnal 'byor pa gzhan de yi skal med gang de'i phyir //",
    "T02TD3709E:55b-35": "de la 'jug 'gyur ye shes phyag rgya chen por bstan pa yin //",
    "T02TD3709E:55b-36": "gsang sngags kyi sgo'i spyod pa spyad pa dbang por rab kyi man ngag bstan pa'o //",
    "T02TD3709E:55b-37": "phyag rgya chen po mnyam sbyor ba'i //",
    "T02TD3709E:55b-38": "skal ba nyid bral bdag nyid la //",
    "T02TD3709E:55b-39": "ye shes phyag rgya rnam sgom par ;",
    "T02TD3709E:55b-40": "/ thugs kyi rdo rje gsungs pa yin //",
    "T02TD3709E:56a-0": "gang yang sems kyi rgyud 'dod chags la sogs pa la shin tu zhen par 'jug pa rnams de las byung ba'i sems kyi rnams par g-yeng bas ji skad du bshad pa'i bcom ldan 'das yum shes rab mngon du bya bar mi nus pa de'i phyir ye @56a * //",
    "T02TD3709E:56a-1": "shes kyi phyag rgya dang mnyam par sbyor ba'i //",
    "T02TD3709E:56a-2": "thabs dang shes rab bsgom pa don dam pa'i shes rab dang thabs kyis rang bzhin gnyis su med pa'i ye shes bsgom pa la 'jug par bya ba'i don du //",
    "T02TD3709E:56a-3": "bcom ldan 'das thugs rdo rjes bstan par mdzad pa yin no //",
    "T02TD3709E:56a-4": "de yang /",
    "T02TD3709E:56a-5": "ye shes phyag rgya mnyam sbyor ba //",
    "T02TD3709E:56a-6": "zhe sdang rdo rje sogs tshul gyis //",
    "T02TD3709E:56a-7": "rigs kyi dbye ba la brten nas //",
    "T02TD3709E:56a-8": "rnal 'byor pa ni rnam ldar 'dod //",
    "T02TD3709E:56a-9": "de la sems can thams cad kyi sems kyi rgyud la khams gsum pa'i nyon mongs pas yongs su bsgos pa nyid yin mod kyi /",
    "T02TD3709E:56a-10": "'on kyang 'dod chags dang zhe sdang dang /",
    "T02TD3709E:56a-11": "gti mug dang /",
    "T02TD3709E:56a-12": "nga rgyal dang /",
    "T02TD3709E:56a-13": "phrag dog gi bag la nyal ni gzhan dag las shin tu shas che bar gyur pa yin pas nge rnams la de dang rjes su mthun pa'i bsgom pa ston par mdzad pa yin no //",
    "T02TD3709E:56a-14": "de yang //",
    "T02TD3709E:56a-15": "gang gi rang bzhin chags sdang rnam bral yang //",
    "T02TD3709E:56a-16": "'dod chags la sogs chags can ltar ston cing //",
    "T02TD3709E:56a-17": "gdul bya'i don du khro la khro ston phyir //",
    "T02TD3709E:56a-18": "byang chub mchog brnyes de la phyag 'tshal lo //",
    "T02TD3709E:56a-19": "zhes ji skad du gsungs pa yin no //",
    "T02TD3709E:56a-20": "de ji ltar 'dod chags la sogs pa gtso bor gyur pa de bzhin du //",
    "T02TD3709E:56a-21": "rigs rnams kyang lnga po nyid yin no //",
    "T02TD3709E:56a-22": "de yang //",
    "T02TD3709E:56a-23": "zhe sdang gti mug 'dod chags dang //",
    "T02TD3709E:56a-24": "yid bzhin nor bu dam tshig ste //",
    "T02TD3709E:56a-25": "rigs lngar gtogs pa 'di rnams kyis //",
    "T02TD3709E:56a-26": "'dod dang thar pa rab sgrub byed //",
    "T02TD3709E:56a-27": "ces ji skad du gsungs pa lta bu'o ;",
    "T02TD3709E:56a-28": "/ yid bzhin nor bu dang dam tshig gi rigs gnyis ni //",
    "T02TD3709E:56a-29": "nga rgyal dang /",
    "T02TD3709E:56a-30": "phrag dog gi rang bzhin nyid yin pa'i phyir //",
    "T02TD3709E:56a-31": "de la zhe sdang dang /",
    "T02TD3709E:56a-32": "gti mug dang /",
    "T02TD3709E:56a-33": "nga rgyal dang /",
    "T02TD3709E:56a-34": "'dod chags dang /",
    "T02TD3709E:56a-35": "phrag dog gi rang bzhin ni rim pa ji lta ba bzhin du mi bskyod pa la sogs pa'i de bzhin gshegs pa lnga yin no //",
    "T02TD3709E:56a-36": "yang de rnams kyi ye shes phyag rgya mdor bsdu na //",
    "T02TD3709E:56a-37": "rnam pa bzhi la yang dag brten //",
    "T02TD3709E:56a-38": "m'a ma k'i sogs dbye ba yis //",
    "T02TD3709E:56a-39": "rdo rje sems sogs rnal 'byor pa'i //",
    "T02TD3709E:56a-40": "mi bskyod rdo rje sems dpar bshad //",
    "T02TD3709E:56a-41": "rin chen 'byung ldan rnal 'byor pa'i //",
    "T02TD3709E:56b-0": "snyoms @56b 'jug m'a ma k'i nyid ces //",
    "T02TD3709E:56b-1": "bdag cag rnams kyi bla mas bshad //",
    "T02TD3709E:56b-2": "ye shes kyi phyag rgya ni rnam pa bzhi ste /",
    "T02TD3709E:56b-3": "bcom ldan 'das rnam par snang mdzad kyi rnal 'byor pa'i ni sangs rgyas spyan no //",
    "T02TD3709E:56b-4": "rdo rje sems dpa' dang mi bskyod pa dang /",
    "T02TD3709E:56b-5": "rin chen 'byung ldan gyi rnal 'byor pa'i ni m'a ma k'i'o //",
    "T02TD3709E:56b-6": "'od dpag tu med pa ni na bza' dkar mo'o //",
    "T02TD3709E:56b-7": "don yod par grub pa'i rnal 'byor pa'i ni dam tshig sgrol ma'o //",
    "T02TD3709E:56b-8": "gang 'di bcom ldan thog mtha' med pa rnam snang zhing //",
    "T02TD3709E:56b-9": "kun rtog brjod dang bral bas spros pa med gyur pa //",
    "T02TD3709E:56b-10": "chags sogs rgyal ba lnga yi sku yi rang bzhin gyur //",
    "T02TD3709E:56b-11": "sems can bsam las dgongs te de ni de ltar mdzad //",
    "T02TD3709E:56b-12": "bcom ldan 'das byang chub kyi sems rdo rje de bzhin gshegs pa thabs dang shes rab gnyis su med pa'i ye shes kyi rang bzhin can de nyid 'dod chags la sogs pa'i rang bzhin de bzhin gshegs pa lnga dang /",
    "T02TD3709E:56b-13": "rig pa'i lha mo la sogs pa'i rnam pa kun rdzob tu sku kun du 'dzin par mdzad nas nyon mongs pas kun du gang ba'i sems can gyi khams rnams kyi sems rgyud dri ma med par bya ba'i phyir dang /",
    "T02TD3709E:56b-14": "gdul bya de rnams nyid de lta bu'i lam la 'jug pa'i skal ba dang ldan pa rnams de kho na nyid la nges par sbyor bar mdzad cing /",
    "T02TD3709E:56b-15": "de ltar rnam par bzhugs so zhes bya ba ni man ngag yin no //",
    "T02TD3709E:56b-16": "yang ji ltar na tshul 'dis de kho na nyid la 'jug par 'gyur zhe na /",
    "T02TD3709E:56b-17": "de'i phyir smras pa /",
    "T02TD3709E:56b-18": "rgyal ba skyes mchog rnams kyi dri med skur gnas nas //",
    "T02TD3709E:56b-19": "cha gnyis bral bas char bcas phyi rol spong byed cing //",
    "T02TD3709E:56b-20": "sems rtogs pa yis sems tsam la ni nges brten te //",
    "T02TD3709E:56b-21": "de yang sna tshogs snang bas gcig tu'ang yod ma yin //",
    "T02TD3709E:56b-22": "sems ni du ma gcig tshul gyis kyang sna tshogs nyid //",
    "T02TD3709E:56b-23": "de bzhin kun kyang dngos po med pa nyid du shes //",
    "T02TD3709E:56b-24": "rim pa 'di yis dngos rnams de nyid bcas 'gyur la //",
    "T02TD3709E:56b-25": "de bsgom nyid kyis slar yang de ni de bzhin 'gyur //",
    "T02TD3709E:56b-26": "de ltar ye shes kyi phyag rgya dang mnyam par sbyor ba'i sems dpa' la sogs pa bsgom pa 'dis de kho na nyid bsgom pa la 'jug pa'i rim pa bstan pa yin no //",
    "T02TD3709E:57a-0": "de yang dang por re zhig @57a * //",
    "T02TD3709E:57a-1": "gsang sngags kyi sgo'i spyad pa spyod pa rnams kyis zla ba dang rdo rje la sogs pa bsgom pa'i bskyed pa'i rim pas rdo rje sems dpa' la sogs pa'i sku yongs su rdzogs par byas pa dang /",
    "T02TD3709E:57a-2": "bdag ni rdo rje sems dpa'o zhes bya ba la sogs par sgro btags par byas pa tsam du zad pas phyi dang nang gi bdag nyid can gyis bsgom par bya ba dang /",
    "T02TD3709E:57a-3": "sgom pa po dang bsgom pa nye bar mi dmigs pas /",
    "T02TD3709E:57a-4": "gzung ba dang 'dzin pa'i rnam pa las rab tu ldog pa'i phyir bla ma'i man ngag gis rnam par shes pa'i bdag nyid can gyi rang gi sems rnam par rtog pa'i spros pa'i tshogs gzhan yang nges par gsal ba sngon du 'gro ba'i rim gyis shin tu bstan pa nyid du bya'o //",
    "T02TD3709E:57a-5": "rnal 'byor pa yongs su rdzogs shing sems brtan par gyur pa ni mnyam par gzhag pa yin par shes par bya ste /",
    "T02TD3709E:57a-6": "nye bar brtags pa'i dngos po la sems rtse gcig pa ni ting nge 'dzin yin pa'i rigs pas so //",
    "T02TD3709E:57a-7": "de'i tshe 'di ni rdo rje sems dpa' la sogs pa'i ngo bo nyid rang gi sems kyi rnam pa tsam yin yang phyi rol la mngon par zhen pas rang gi sems kyi rnam pa mi shes par blta bar bya'o //",
    "T02TD3709E:57a-8": "yang gang gi tshe khyed kyi sems 'di nyid rdo rje sems dpa' la sogs pa'i rnam pa yin gyi phyi rol ni ma yin no zhes bla ma'i man ngag las rtogs pa dang /",
    "T02TD3709E:57a-9": "de'i tshe rdo rje sems dpa' la sogs pa'i sku la brten pa'i phyi rol yongs su 'dor bar 'gyur ro //",
    "T02TD3709E:57a-10": "yang gang gi tshe khyed kyi sems tsam 'di la bsgom par bya ba dang /",
    "T02TD3709E:57a-11": "sgom pa po dang /",
    "T02TD3709E:57a-12": "sgom par mngon pa'i nga rgyal mi bya'o zhes shes par byas pa de'i tshe sems tsam la brten pa'i gzung ba dang 'dzin pa gnyis dang bral bas rnam par rtog pa med par rdo rje sems dpa' la sogs pa'i skur rnam par gnas so //",
    "T02TD3709E:57a-13": "yang rdo rje sems dpa' la sogs pa la sku gcig pa nyid dang du ma nyid la sogs pa dang bral bas bla ma'i man ngag nyid kyis dngos po med pa nyid du rtogs par 'gyur ro //",
    "T02TD3709E:57a-14": "de nas bla ma'i man ngag nyid las chos thams cad kyang rdo rje sems dpa' la sogs pa'i sku dang 'dra bar dngos po med pa nyid du rtogs par 'gyur ro //",
    "T02TD3709E:57b-0": "de bas rim pa 'dis rdo rje @57b sems dpa' la sogs pa bsgoms pas kyang chos thams cad dngos po med par rtogs par 'gyur ro snyam du dgongs nas rdo rje sems dpa' la sogs pa'i bsgom pa de kho na nyid bsgom pa la 'jug par bya ba nyid kyi phyir bcom ldan 'das kyis gsungs pa yin no zhes de kho na nyid shes par 'dod do //",
    "T02TD3709E:57b-1": "'di nyid la dgongs nas gdul bya rnams kyi sems kyi 'jug pa dang rjes su mthun par mdzad pa'i mgon po thugs rje dang ldan pas don dang ldan par gsungs pa'i tshul gyis gcig nas gcig tu brgyud pa'i tshul gyis brgyud pa'am /",
    "T02TD3709E:57b-2": "rgyur gyur pa'i 'brel pas de dang der rnam pa du mar gsungs pa yin no //",
    "T02TD3709E:57b-3": "de yang 'di lta ste /",
    "T02TD3709E:57b-4": "lha mo bzhi dang yang dag 'dus //",
    "T02TD3709E:57b-5": "dga' ba'i sbyor la legs par gnas //",
    "T02TD3709E:57b-6": "rdo rje rol pa la sogs pas //",
    "T02TD3709E:57b-7": "bcom ldan 'dod pa can grub 'gyur //",
    "T02TD3709E:57b-8": "'di ni rnal 'byor gtso mchog ste //",
    "T02TD3709E:57b-9": "dam tshig chen po bsgrub pa dang //",
    "T02TD3709E:57b-10": "dam tshig chen po de nyid las //",
    "T02TD3709E:57b-11": "de nyid bskul bas bskul ba ni //",
    "T02TD3709E:57b-12": "kun gyis bdag nyid 'dir bzhugs nas //",
    "T02TD3709E:57b-13": "gsang ba'i snying po grong khyer cher //",
    "T02TD3709E:57b-14": "lha mo bzhi dang yang dag par //",
    "T02TD3709E:57b-15": "rol mo kun gyi gar mdzad do //",
    "T02TD3709E:57b-16": "zhes bya ba yin no //",
    "T02TD3709E:57b-17": "de nyid kyis na /",
    "T02TD3709E:57b-18": "lam la gnas pa'ang thabs kyis ni //",
    "T02TD3709E:57b-19": "gdul bya drang ba'i phyir yin gyi //",
    "T02TD3709E:57b-20": "nyon mongs dgra las 'jigs bye dpa //",
    "T02TD3709E:57b-21": "min na ci phyir 'bras gnas yin //",
    "T02TD3709E:57b-22": "zhes bshad pa yin no //",
    "T02TD3709E:57b-23": "de ltar na ye shes kyi phyag rgya bsgom pa de nyid kyi rim pas bla ma'i man ngag nyid las phyag rgya chen por 'gyur bar byas la /",
    "T02TD3709E:57b-24": "yang dus phyis sngar bshad pa'i rim pa nyid kyis phyag rgya chen po'i gnyis su med pa'i rnal 'byor bsgom pa nyid kyis 'bras bu mngon par rdzogs par 'gyur ro zhes bya ba ni man ngag yin no //",
    "T02TD3709E:57b-25": "de ltar lhag pa'i ting 'dzin la gnas pa'i //",
    "T02TD3709E:57b-26": "mi 'pho'i gnas mchog dag tu rab myur 'gro / de las gzhan pa'ang de dang 'dra bar bshad //",
    "T02TD3709E:57b-27": "de las gzhan pa'ang ci 'dra de bzhin 'gro / gsang sngags kyi sgo'i spyad pa spyod pa'i dbang po bar ma'i man ngag bstan pa'o //",
    "T02TD3709E:57b-28": "gang zhig gis ni sems kyi rgyud //",
    "T02TD3709E:58a-0": "'dod chags la sogs @58a * //",
    "T02TD3709E:58a-1": "dbang gyur pa //",
    "T02TD3709E:58a-2": "de phyir rgyal bas las kyi ni //",
    "T02TD3709E:58a-3": "phyag rgya sogs sgom yang dag gsungs //",
    "T02TD3709E:58a-4": "gang yang shin tu nyon mongs pa che ba las byung ba'i rnam par g-yeng bas ye shes kyi phyag rgya la yang sems mnyam par 'jog par mi nus pa de rnams kyi phyir bcom ldan 'das kyis ji skad du bshad pa'i dam tshig dang yon tan dang ldan pa'i dam tshig gi phyag rgya dang snyoms par 'jug pa'am /",
    "T02TD3709E:58a-5": "las kyi phyag rgya dang snyoms par 'jug pa'i shes rab dang thabs kyi rang bzhin can gyi bsgom pa nye bar bstan pa yin no //",
    "T02TD3709E:58a-6": "de yang /",
    "T02TD3709E:58a-7": "bud med gzugs ldan mdangs bzang ma //",
    "T02TD3709E:58a-8": "lo grangs bcu drug lon pa la //",
    "T02TD3709E:58a-9": "byin gyi rlabs kyis gnas gsum gyi //",
    "T02TD3709E:58a-10": "dben par mchod pa rab tu brtsam //",
    "T02TD3709E:58a-11": "de bzhin gshegs pa'i btsun mo mchog / spyan la sogs par bsgom par bya //",
    "T02TD3709E:58a-12": "dbang po gnyis ni mnyam sbyar bas //",
    "T02TD3709E:58a-13": "sangs rgyas dngos grub thob par 'gyur //",
    "T02TD3709E:58a-14": "zhes bya ba dang /",
    "T02TD3709E:58a-15": "de bzhin du /",
    "T02TD3709E:58a-16": "bha ga la ni ling+ga gzhug / sangs rgyas gzugs ni bsgom par bya //",
    "T02TD3709E:58a-17": "ba spu rnams kyi bu gnas //",
    "T02TD3709E:58a-18": "mkhas pas sangs rgyas sprin rnams spro //",
    "T02TD3709E:58a-19": "zhes bya ba la sogs pa gsungs pas /",
    "T02TD3709E:58a-20": "sangs rgyas la sogs pas rjes su dran pa bsgom par blta bar bya'o //",
    "T02TD3709E:58a-21": "'di dag dang de lta bu'i rnam pa gzhan rgyud las rgya cher gsungs pa de thams cad gcig nas gcig tu brgyud pa'i tshul gyis rgyur gyur pa las dgongs pa nyid shes par bya'o //",
    "T02TD3709E:58a-22": "de nyid kyis na 'phags pa klu sgrub kyi zhal snga nas kyis kyang //",
    "T02TD3709E:58a-23": "gang zhig gnod par mthong de yang //",
    "T02TD3709E:58a-24": "mkhas pas la lar phan par mthong //",
    "T02TD3709E:58a-25": "nad kyi dbang gis thams cad kyang //",
    "T02TD3709E:58a-26": "sman nyid du ni 'gyur ba yin //",
    "T02TD3709E:58a-27": "zhes bshad pa yin no //",
    "T02TD3709E:58a-28": "de nas rgyal bas du ma ru //",
    "T02TD3709E:58a-29": "shin tu gsal bar rnam par phye //",
    "T02TD3709E:58a-30": "de bzhin slob dpon du mas kyang //",
    "T02TD3709E:58a-31": "sgrub thabs chogs bshad pa yin //",
    "T02TD3709E:58a-32": "cho ga 'di ni de lta bur lhag par mos pa gtso bor gyur pa'i gdul bya'i skye bo rnams kyi ngor gyur pa gong ma la sogs pa de dang der bcom ldan 'das nyid kyis shin tu gsal bar gsungs pa dang /",
    "T02TD3709E:58a-33": "slob dpon rnams kyis kyang /",
    "T02TD3709E:58b-0": "@58b man ngag sna tshogs kyi dbang du mdzad nas /",
    "T02TD3709E:58b-1": "spros pa dang bcas par sgrub pa'i thabs la sogs pa'i bya ba'i sgo nas rnam par brtsams pa yod pas 'dir rgya cher ma spros so //",
    "T02TD3709E:58b-2": "'on kyang /",
    "T02TD3709E:58b-3": "nyon mongs pas gtses sems ldan la //",
    "T02TD3709E:58b-4": "de ni mnyam 'jog byed par 'dod //",
    "T02TD3709E:58b-5": "de bas 'dir bsdus nyid bya zhes //",
    "T02TD3709E:58b-6": "bdag cag rnams kyi bla mas bshad //",
    "T02TD3709E:58b-7": "'dod chags la sogs pa'i nyon mongs pa rnams kyis nye bar gtses pa'i sems mnyam par 'jog pa tsam gyis dgos pa yod pas kyang nyams su blang ba ni shin tu bsdus pa nyid 'dir mchog yin par bsngags so zhes kho bo cag gi bla mas bstan to //",
    "T02TD3709E:58b-8": "de nyid kyis na /",
    "T02TD3709E:58b-9": "las kyi phyag rgya sogs bsgom pa //",
    "T02TD3709E:58b-10": "gong nas gong du mchog yin te //",
    "T02TD3709E:58b-11": "cig shos gong don mi 'dor zhes //",
    "T02TD3709E:58b-12": "de ltar bdag gi bla mas bshad //",
    "T02TD3709E:58b-13": "ji srid sngags pa ye shes kyi phyag rgya bsgom pa la sems mnyam par 'jog pa dang ldan par gyur pa de srid kyi bar du las kyi phyag rgya dang snyoms par 'jug pa'am /",
    "T02TD3709E:58b-14": "dam tshig phyag rgya dang snyoms par 'jug pas shes rab dang thabs kyi rang bzhin bsgom pa la mngon par brtson pa dang ldan par byed par 'gyur la /",
    "T02TD3709E:58b-15": "ye shes kyi phyag rgya la snyoms par 'jug pa'i bsgom pa la mngon par brtson pa dang ldan pa yang ji srid bla ma'i man ngag gis bcom ldan 'das yum shes rab mtshan gyis rnam pa gzhan yang phyag rgya chen po zhes bya ba mngon du mi byed pa de srid kyi bar du byed par 'gyur ro //",
    "T02TD3709E:58b-16": "de mngon sum du gyur nas kyang phyag rgya chen po'i gnyis su med pa'i rnal 'byor bsgom pa nyid las bde bar gshegs pa'i yon tan gyi tshogs dpag tu med pa yongs su rdzogs pa sngon du 'gro bas kun du bzang po nyid du gyur cing skye ba 'di nyid dam skye ba gzhan du bsgom pa mchog dang rab tu mchog tu rdzogs ba'i dbang gis sangs rgyas nyid dang /",
    "T02TD3709E:58b-17": "rdo rje 'chang ba nyid mngon sum du byed par 'gyur ro zhes bya ba ni shin tu bsdus te bstan pa yin no //",
    "T02TD3709E:58b-18": "gang zhig ye shes phyag rgya sogs //",
    "T02TD3709E:58b-19": "bsgom la mngon dga' med gyur pa //",
    "T02TD3709E:58b-20": "shes rab nyam chung nyid yin phyir //",
    "T02TD3709E:59a-0": "phyag rgya chen po sgom pa @59a * //",
    "T02TD3709E:59a-1": "min ;",
    "T02TD3709E:59a-2": "/ de la kun mkhyen phan bzhed pas //",
    "T02TD3709E:59a-3": "phyag rgya chen po'i ming gis ni //",
    "T02TD3709E:59a-4": "rdo rje sems dpa' la sogs pa'i //",
    "T02TD3709E:59a-5": "gzugs de nyid ni nges par bstan //",
    "T02TD3709E:59a-6": "ye shes kyi phyag rgyal sogs pa bsgom par mngon par mi dga' ba dang /",
    "T02TD3709E:59a-7": "ji skad du bshad pa'i phyag rgya chen po bsgom pa'i phyir snod du ma gyur pa nyid kyis la la dag la rdo rje sems dpa' la sogs pa'i gzugs nyid phyag rgya chen po yin par bstan pa ni ci nas de bsgom pa nyid las kyang ji skad du bshad pa'i rim gyis phyag rgya chen po nyid mngon sum du byed par 'gyur ro //",
    "T02TD3709E:59a-8": "rnal 'byor spyod pa'i dbye ba las //",
    "T02TD3709E:59a-9": "ji snyed gzugs ni rnam bsgoms pa'i //",
    "T02TD3709E:59a-10": "de snyed de nyid 'jug don yin //",
    "T02TD3709E:59a-11": "de ltar de nyid shes rnams 'dod //",
    "T02TD3709E:59a-12": "dpal mchog dang po'i cho gar yang //",
    "T02TD3709E:59a-13": "tshangs dang drag po sogs bsgom pa //",
    "T02TD3709E:59a-14": "des 'dul ba la gsungs pa ni //",
    "T02TD3709E:59a-15": "de nyid la ni 'jug phyir yin//",
    "T02TD3709E:59a-16": "de ltar rdo rje sems sogs sku ni ma lus bsam mi khyab //",
    "T02TD3709E:59a-17": "las kyi phyag rgya sogs ldan cha bral min pa gang bshad dang //",
    "T02TD3709E:59a-18": "gang yang cha bral gzhan dag thams cad rnam par bsgom par bya //",
    "T02TD3709E:59a-19": "gang phyir de yang rnal 'byor pa rnams de nyid rig 'gyur phyir bstan to //",
    "T02TD3709E:59a-20": "gsang sngags kyi sgo'i spyad pa spyod pa'i dbang po tha ma'i man ngag bstan pa'o //",
    "T02TD3709E:59a-21": "gang zhig bsgom stobs yongs su rdzogs //",
    "T02TD3709E:59a-22": "tshogs gnyis kyi ni rgyur gyur pa //",
    "T02TD3709E:59a-23": "sangs rgyas nyid la yang dag bstan //",
    "T02TD3709E:59a-24": "bsgom pa'i skal dang mi ldan pa //",
    "T02TD3709E:59a-25": "de phyir 'gro ba'i mgon po yis //",
    "T02TD3709E:59a-26": "shes rab zhi gnas bsgom pa gsungs //",
    "T02TD3709E:59a-27": "de ni brtse chen rdzogs byang chub //",
    "T02TD3709E:59a-28": "'gro ba'i rgyud la skyed byed yin //",
    "T02TD3709E:59a-29": "gang yang bsgom pa'i stobs las nges par 'byung ba'i bsod nams dang ye shes kyi tshogs gnyis kyi rgyu kun du bzang po nyid la rgyun mi 'chad par mngon par brtson pa'i rnal 'byor pas dus yun ring por mi thogs par rdzogs pa mngon sum du byed la /",
    "T02TD3709E:59a-30": "de byed pa'i skal ba med pa de rnams kyi phyir thugs rje chen po dang ldan pa'i mgon pos zhi gnas lhag mthong zung du 'jug pa'i lam nye bar bstan par mdzad pa yin te /",
    "T02TD3709E:59a-31": "de ltar na de sgom pas /",
    "T02TD3709E:59b-0": "@59b bcom ldan 'das yum shes rab mngon sum du byas nas /",
    "T02TD3709E:59b-1": "de'i rang bzhin can gyi sbyin pa la sogs pa'i bya ba'i dngos po'i thabs la bslabs pa las sangs rgyas nyid du mngon par 'grub par 'gyur ro zhes dgongs pa yin no //",
    "T02TD3709E:59b-2": "de yang snying rje chen po skyes pas byang chub kyi sems bskyed la /",
    "T02TD3709E:59b-3": "de nyid gong nas gong du rnam par rtog pa spong bas yongs su dag pa bskyed par bya ba'i phyir brtson par byed de /",
    "T02TD3709E:59b-4": "snying rje chen po dang ldan pa ni gzhan gyi sdug bsngal gyis sdug bsngal ba nyid kyis 'jig rten 'di dag thams cad nyid sdug bsngal rnams las bton la sangs rgyas nyid la nges par sbyar bar bya'o zhes byang chub kyi sems skyed par byed cing //",
    "T02TD3709E:59b-5": "'di rnams kyang dam bcas pa'i gnyis su med pa'i ye shes kyi ngo bo dang /",
    "T02TD3709E:59b-6": "sbyin pa la sogs pa'i bya ba'i dngos po'i thabs la bslab pa med par de gong nas gong du yongs su dag pa med par rdzogs par mi 'gyur ro snyam du dgongs nas gnyis su med pa'i ye shes rdzogs par bya ba'i phyir zhi gnas dang lhag mthong zung du 'jug pa'i lam yang bsgom par mdzad do zhes bya ba ni mdor bsdus te bstan pa yin no //",
    "T02TD3709E:59b-7": "byang chub kyi sems de yang rnam pa du zhig ce na /",
    "T02TD3709E:59b-8": "smras pa /",
    "T02TD3709E:59b-9": "byang chub sems gang gzhan don du //",
    "T02TD3709E:59b-10": "yang dag byang chub 'dod pa yin //",
    "T02TD3709E:59b-11": "de ni dbye ba gnyis kyis gnyis //",
    "T02TD3709E:59b-12": "de dag nyi shu gnyis su'ang 'gyur //",
    "T02TD3709E:59b-13": "byang chub kyi sems ni smon pa'i sems dang 'jug pa'i sems so //",
    "T02TD3709E:59b-14": "de yang sdong po bkod pa las /",
    "T02TD3709E:59b-15": "rigs kyi bu sems can gyi tshogs na gang bla na med pa yang dag par rdzogs pa'i byang chub kyi sems ni rnyed par dka'o //",
    "T02TD3709E:59b-16": "de bas kyang sems can bla na med pa yang dag par rdzogs pa'i byang chub la mngon par zhugs pa de ni ches rnyed par dka'o zhes gsungs pa yin no //",
    "T02TD3709E:59b-17": "gnyis po de dag kyang rnam pa nyi shu rtsa gnyis su dbye bar bya ste /",
    "T02TD3709E:59b-18": "de yang 'phags pa byams pas /",
    "T02TD3709E:59b-19": "de yang sa gser zla ba me //",
    "T02TD3709E:59b-20": "gter dang rin chen 'byung gnas mtsho //",
    "T02TD3709E:59b-21": "rdo rje ri sman bshes gnyen dang //",
    "T02TD3709E:59b-22": "yid bzhin nor bu nyi ma glu //",
    "T02TD3709E:60a-0": "rgyal po mdzod dang lam po @60a * //",
    "T02TD3709E:60a-1": "che ;",
    "T02TD3709E:60a-2": "/ bzhon pa bkod ma'i chu dang ni //",
    "T02TD3709E:60a-3": "sgra snyan chu bo sprin rnams kyis //",
    "T02TD3709E:60a-4": "rnam pa nyi shu rtsa gnyis so //",
    "T02TD3709E:60a-5": "zhes ji skad bshad pa yin no //",
    "T02TD3709E:60a-6": "de la yang 'di ltar blta bar bya ste /",
    "T02TD3709E:60a-7": "'dun pa'i gnas skabs sogs dbye bas //",
    "T02TD3709E:60a-8": "smon pa'i sems kyi rnam pa gsum //",
    "T02TD3709E:60a-9": "'jug pa zhes ni bya ba'i sems //",
    "T02TD3709E:60a-10": "rnam pa bcu dgu dag tu 'dod //",
    "T02TD3709E:60a-11": "de la smon pa'i sems ni rnam pa gsum du dbye ba ste /",
    "T02TD3709E:60a-12": "'dun pa dang lhan cig 'dres pa'i chos thams cad mngon par byang chub par 'dod pa'i mtshan nyid can ni sa lta bu yin no //",
    "T02TD3709E:60a-13": "bsam pa dang lhan cig 'dres pa ni pha rol tu phyin pa drug gi spyod pa'i mtshan nyid de /",
    "T02TD3709E:60a-14": "phyis 'byung ba dang da ltar gyi 'gyur ba med pa'i phyir gser bzang po lta bu yin no //",
    "T02TD3709E:60a-15": "lhag pa'i sems dang 'dres pa ni byang chub kyi sems chos sum cu rtsa bdun sgom par 'dod pa'i mtshan nyid can ni dkar po'i phyogs thams cad 'phel bar 'dod pa'i tshul gyis zla ba tshes pa lta bu yin no //",
    "T02TD3709E:60a-16": "'jug pa'i sems kyi dbye ba ni rnam pa bcu dgu ste /",
    "T02TD3709E:60a-17": "sbyor ba dang 'dres pa gcig dang sbyin pa la sogs pa'i pha rol tu phyin pa bcu dang //",
    "T02TD3709E:60a-18": "mngon par shes pa lnga dang ldan pa dang /",
    "T02TD3709E:60a-19": "bsod nams dang ye shes dang ldan pa dang /",
    "T02TD3709E:60a-20": "byang chub kyi phyogs dang ldan pa dang /",
    "T02TD3709E:60a-21": "zhi gnas dang lhag mthong dang ldan pa dang /",
    "T02TD3709E:60a-22": "gzungs dang /",
    "T02TD3709E:60a-23": "spobs pa dang ldan pa dang /",
    "T02TD3709E:60a-24": "chos kyi skyed mos tshal dang lda pa dang /",
    "T02TD3709E:60a-25": "bgrod pa gcig pa'i lam dang ldan pa dang /",
    "T02TD3709E:60a-26": "chos kyi sku dang ldan pa'o //",
    "T02TD3709E:60a-27": "'di yis de dag ma lus khyab //",
    "T02TD3709E:60a-28": "de bas gnas skabs rnam bzhi ste //",
    "T02TD3709E:60a-29": "'bras bu rgyu dang sbyor sogs dang //",
    "T02TD3709E:60a-30": "las kyi gnas skabs dbye bas so //",
    "T02TD3709E:60a-31": "de la gsum ni las dang po pa'i gnas skabs so //",
    "T02TD3709E:60a-32": "bzhi pas ni de yang nges par 'byed pa'i cha'i gnas skabs so //",
    "T02TD3709E:60a-33": "sbyan pa la sogs pa'i pha rol tu phyin pa'i sems kyis ni rgyu'i gnas so //",
    "T02TD3709E:60a-34": "mngon par shes pa la sogs pa'i gnas skabs dang lhan cig gnas pa brgyad kyis ni 'bras bu'i gnas skabs khyab pa yin no //",
    "T02TD3709E:60a-35": "de la dang po mgon po yis //",
    "T02TD3709E:60a-36": "gsol ba'i rnam par yang dag bshad //",
    "T02TD3709E:60b-0": "gnyis pa sbyin sogs @60b la 'jug pa //",
    "T02TD3709E:60b-1": "'jug pa'i rnam par rab tu bsgrags //",
    "T02TD3709E:60b-2": "gsol ba'i rnam pa smon pa'i sems ni rnam pa gsum ste /",
    "T02TD3709E:60b-3": "de yang sngar bshad pa yin no //",
    "T02TD3709E:60b-4": "'jug pa'i rnam pa ni gang nas brtsams te sdom pa 'dzin pa sngon du 'gro bas sbyin pa la sogs pa'i tshogs la 'jug pa de ni 'jug pa'i sems so //",
    "T02TD3709E:60b-5": "sngom pa yang bla ma sdom pa la gnas shing mkhas pa nus pa dang ldan pa las blang bar bya'o //",
    "T02TD3709E:60b-6": "de med na sangs rgyas dang byang chub sems dpa' rnams mdun du bzhugs par yid la byas la blang bar bya'o //",
    "T02TD3709E:60b-7": "de yang /",
    "T02TD3709E:60b-8": "sbyin sogs shes rab dang bral ba //",
    "T02TD3709E:60b-9": "thabs ma yin zhing sa ma yin //",
    "T02TD3709E:60b-10": "de bas shes rab bskyed bya zhing //",
    "T02TD3709E:60b-11": "zhi gnas kyang ni bskyed par bya //",
    "T02TD3709E:60b-12": "shes rab med par ni sbyin pa la sogs pas pha rol tu phyin pa'i ming mi 'thob cing thabs kyang ma yin no //",
    "T02TD3709E:60b-13": "de bas na shes rab bskyed pa'i phyir dang /",
    "T02TD3709E:60b-14": "zhi gnas bskyed pa'i phyir 'bad par bya'o //",
    "T02TD3709E:60b-15": "de la /",
    "T02TD3709E:60b-16": "gang zhig khrims ldan sdug bsngal bzod nus dang //",
    "T02TD3709E:60b-17": "gang la brtson dang bag yod brtan pa 'chang //",
    "T02TD3709E:60b-18": "gang tshe yang dag dang yang ldan 'gyur te //",
    "T02TD3709E:60b-19": "de yi ting 'dzin shin tu myur rdzogs 'gyur //",
    "T02TD3709E:60b-20": "zhi gnas kyi tshogs tshul khrims la sogs pa gsum la rnam par gnas pas yid dang rjes su mthun pa'i phyogs su stan bde ba la 'dug ste /",
    "T02TD3709E:60b-21": "lus drang por bzhag la snying rje chen po mngon sum du bya ste //",
    "T02TD3709E:60b-22": "sems can ma lus pa gdon pa'i bsam pas sems rtse gcig pa'i mtshan nyid can gyi ting nge 'dzin bskyed par bya'o //",
    "T02TD3709E:60b-23": "de la man ngag ni 'di yin te /",
    "T02TD3709E:60b-24": "khams sogs dbye bas dngos po thams cad la //",
    "T02TD3709E:60b-25": "yang dag dmigs te ji srid mnyam gzhag thob //",
    "T02TD3709E:60b-26": "de srid yid ni skad cig re re gzhug / dang por re zhig rnal 'byor bas khams la sogs pa'i rnam par dbye bas dngos po ma lus pa la rgya cher rnam par dpyad la /",
    "T02TD3709E:60b-27": "chos thams cad ni 'di tsam du zad do zhes de ltar nges par bya ste /",
    "T02TD3709E:60b-28": "yang sems kyi rgyud kyi skad cig mas de nyid du gtad par bya'o //",
    "T02TD3709E:60b-29": "gal te yid ni chags sogs kyis g-yengs gyur //",
    "T02TD3709E:61a-0": "mi @61a * //",
    "T02TD3709E:61a-1": "gtsang la sogs gnyen po bsgom pa yis //",
    "T02TD3709E:61a-2": "ji srid de ni brtan ba ma thob ba //",
    "T02TD3709E:61a-3": "de srid blo dang ldan pas de zhi bya //",
    "T02TD3709E:61a-4": "yang gang gi tshe bar skabs su 'dod chags la sogs pas sems rnam par g-yengs par gyur pa de'i tshe mi gtsang ba bsgom pa la sogs pas rnam par g-yeng ba zhi bar byas la /",
    "T02TD3709E:61a-5": "sems yang nas yang du de la gong nas gong du gtad par bya'o //",
    "T02TD3709E:61a-6": "de la yang bcom ldan 'das kyis yum shes rab kyi pha rol tu phyin pa las 'dod chags rnam pa dgu ni chen po stong pa nyid du bstan te /",
    "T02TD3709E:61a-7": "'di lta ste /",
    "T02TD3709E:61a-8": "dbyibs la chags pa dang /",
    "T02TD3709E:61a-9": "reg pa la chags pa dang /",
    "T02TD3709E:61a-10": "tsandan la sogs pa bskus pa las byung ba'i lus kyi dri la chags pa dang /",
    "T02TD3709E:61a-11": "rgyan gyis brgyan pa las byung ba'i lus mdzes pa la chags pa dang /",
    "T02TD3709E:61a-12": "lus kyi kha dog la chags pa dang /",
    "T02TD3709E:61a-13": "sha rgyas pa la chags pa dang /",
    "T02TD3709E:61a-14": "lus dang yan lag gi rtse 'jo la chags pa dang /",
    "T02TD3709E:61a-15": "so mdzes pa las byung ba'i chags pa dang /",
    "T02TD3709E:61a-16": "kha dog dang dbyibs la chags pa'o //",
    "T02TD3709E:61a-17": "de'i gnyen por gyur pa'i mi gtsang ba yang rnam pa dgu ste /",
    "T02TD3709E:61a-18": "de ni 'di lta ste /",
    "T02TD3709E:61a-19": "dbyibs la chags pa rnams kyi gnyen po ni rnam par bam pa'i 'du shes so //",
    "T02TD3709E:61a-20": "lus kyi reg pa la chags pa'i ni 'bus gzhigs pa'i 'du shes so //",
    "T02TD3709E:61a-21": "lus kyi dri la chags ba'i ni rnam par rul ba'i 'du shes so //",
    "T02TD3709E:61a-22": "lus mdzes pa la chags pa'i ni rnam par dmar ba'i 'du shes so //",
    "T02TD3709E:61a-23": "lus kyi kha dog la chags pa'i ni rnam par bsngos pa'i 'du shes so //",
    "T02TD3709E:61a-24": "sha rgyas pa la chags pa'i ni rnam par zos pa'i 'du shes so //",
    "T02TD3709E:61a-25": "lus dang yan lag gi rtse 'jo la chags pa'i ni rnam par 'thor ba'i 'du shes so //",
    "T02TD3709E:61a-26": "so'i mdzes pa la chags pa'i ni rus gong gi 'du shes so //",
    "T02TD3709E:61a-27": "kha dog dang dbyibs la chags pa'i gnyen po ni rnam par tshig pa'i 'du shes so //",
    "T02TD3709E:61a-28": "zhe sdang las byung ba'i rnam par g-yeng ba'i gnyen po ni byams pa bsgom pa'o //",
    "T02TD3709E:61a-29": "gti mug las byung ba'i rnam par g-yeng ba'i gnyen po ni rten cing 'brel par 'byung ba bsgom pa'o //",
    "T02TD3709E:61b-0": "gang gi tshe sems der mngon par mi dga' bar mthong ba de'i tshe ting nge @61b 'dzin gyi yon tan la bsam pa dang /",
    "T02TD3709E:61b-1": "mi dga' ba'i skyon la bsam pas de yang zhi bar bya'o //",
    "T02TD3709E:61b-2": "gang gi tshe gnyid dang rmugs pa las sems zhum par mthong ba de'i tshe snang ba'i 'du shes bsgom pa dang /",
    "T02TD3709E:61b-3": "rab tu dga' ba yid la byed pa sangs rgyas la sogs pa'i yon tan yid la byed pas zhum pa de yang zhi bar bya'o //",
    "T02TD3709E:61b-4": "yang gang gi tshe sngon dgod pa dang /",
    "T02TD3709E:61b-5": "rtse zhing dga' ba rjes su dran pas sems bar skabs su rgod par mthong ba de'i tshe mi rtag pa yid la byed pas de yang zhi bar bya'o //",
    "T02TD3709E:61b-6": "yang gang gi tshe zhum pa dang /",
    "T02TD3709E:61b-7": "rgod pa dag dang bral ba nyid kyis cha mnyam par 'jug cing sems rang gi mtshan nyid kyis gnas par mthong ba de'i tshe bsgrim pa dang glod pas btang snyoms su byas te /",
    "T02TD3709E:61b-8": "gal te sems mnyam par 'jug tu zin kyang bsgrim pa byas na /",
    "T02TD3709E:61b-9": "de'i tshe sems rnam par g-yeng bar 'gyur ro //",
    "T02TD3709E:61b-10": "le lo dang ni dmigs pa brjed pa dang //",
    "T02TD3709E:61b-11": "de bzhin zhum rgod mi rtsol ba dang rtsol //",
    "T02TD3709E:61b-12": "ting nge 'dzin la thams cad nyes par 'gyur //",
    "T02TD3709E:61b-13": "dad sogs sems nyid de yi gnyen po yin //",
    "T02TD3709E:61b-14": "mdor na ting nge 'dzin thams cad kyi nyes pa nyid ni rnam pa drug yod de /",
    "T02TD3709E:61b-15": "'di lta ste le lo dang /",
    "T02TD3709E:61b-16": "dmigs pa brjed pa dang /",
    "T02TD3709E:61b-17": "zhum pa dang /",
    "T02TD3709E:61b-18": "rgod pa dang /",
    "T02TD3709E:61b-19": "bsgrims pa dang /",
    "T02TD3709E:61b-20": "ma bsgrims pa'o //",
    "T02TD3709E:61b-21": "de rnams kyi gnyen por spong ba'i 'du byed brgyad bsgom par bya'o zhes bcom ldan 'das kyis gsungs te /",
    "T02TD3709E:61b-22": "'di lta ste /",
    "T02TD3709E:61b-23": "dad pa dang /",
    "T02TD3709E:61b-24": "'dun pa dang /",
    "T02TD3709E:61b-25": "rtsol ba dang /",
    "T02TD3709E:61b-26": "shin tu spyangs pa dang dran pa dang /",
    "T02TD3709E:61b-27": "shes bzhin dang /",
    "T02TD3709E:61b-28": "btang snyoms dang /",
    "T02TD3709E:61b-29": "sems pa'o //",
    "T02TD3709E:61b-30": "de la dang po bzhi ni le lo'i gnyen po yin te /",
    "T02TD3709E:61b-31": "de yang ting nge 'dzin gyi yon tan rnams la mngon par yid ches pa'i mtshan nyid can gyi dad pas rnal 'byor pa rnams de la mngon par 'dod pa'i sems skye bar 'gyur la /",
    "T02TD3709E:61b-32": "mngon par 'dod pa de las rtsol ba rtsom par 'gyur ro //",
    "T02TD3709E:61b-33": "de las kyang lus dang sems las su rung ba nyid thob par 'gyur la /",
    "T02TD3709E:61b-34": "shin tu sbyangs pa de las lus dang sems le lo las ldog par 'gyur ro //",
    "T02TD3709E:62a-0": "de bas na dad pa la sogs pa ni le lo spang ba'i phyir @62a * //",
    "T02TD3709E:62a-1": "bsgom par bya'o //",
    "T02TD3709E:62a-2": "dran pa ni dmigs pa brjed pa'i gnyen po'o //",
    "T02TD3709E:62a-3": "shes bzhin ni zhum pa dang /",
    "T02TD3709E:62a-4": "rgod pa'i gnyen po yin te /",
    "T02TD3709E:62a-5": "des zhum pa dang /",
    "T02TD3709E:62a-6": "rgod pa dag nye bar shes pa yin pa'i phyir ro //",
    "T02TD3709E:62a-7": "zhum pa dang rgod pa ma zhi ba'i dus su ni mi rtsol ba nyes pa yin te /",
    "T02TD3709E:62a-8": "de'i gnyen por ni sems pa bsgom par bya'o //",
    "T02TD3709E:62a-9": "zhum pa dang /",
    "T02TD3709E:62a-10": "rgod pa dang /",
    "T02TD3709E:62a-11": "nye bar zhi bar gyur nas gang gi tshe sems rang gi rgyun gyis 'jug pa de'i tshe ni rtsol ba nyes pa yin pas de'i gnyen por btang snyoms bsgom par bya'o //",
    "T02TD3709E:62a-12": "spong ba'i 'du byed brgyad po de dang yang dag par ldan pa'i ting nge 'dzin gang gis rdzu 'phrul la sogs pa'i yon tan rdzogs par byed par mchog tu las su rung bar 'gyur ro //",
    "T02TD3709E:62a-13": "de bas na mdo las spong ba'i 'du byed brgyad dang ldan pa'i rdzu 'phrul gyi rkang ba sgom par byed do zhes gsungs pa yin no //",
    "T02TD3709E:62a-14": "bsgom pa'i rim pa 'di nyid las dgongs nas /",
    "T02TD3709E:62a-15": "bcom ldan 'das yum las /",
    "T02TD3709E:62a-16": "de la sems mnyam par gzhag par bya /",
    "T02TD3709E:62a-17": "yang dag par 'jog par byed /",
    "T02TD3709E:62a-18": "rnam par 'jog par byed /",
    "T02TD3709E:62a-19": "nye bar 'jog par byed /",
    "T02TD3709E:62a-20": "dul bar byed /",
    "T02TD3709E:62a-21": "zhi bar byed /",
    "T02TD3709E:62a-22": "nye bar zhi bar byed /",
    "T02TD3709E:62a-23": "gcig pa nyid du byed /",
    "T02TD3709E:62a-24": "ting nge 'dzin du byed do zhes gsungs pa yin no //",
    "T02TD3709E:62a-25": "yang dag par 'jog pa ni dmigs pa de nyid la rgyun gyis 'jug par byed pa'o //",
    "T02TD3709E:62a-26": "rnam par 'jog pa ni rnam par g-yeng ba shes par byas te de nye bar zhi bar byed pa'o //",
    "T02TD3709E:62a-27": "nye bar 'jog par byed pa ni rnam par g-yeng ba nye bar zhi bar byas nas /",
    "T02TD3709E:62a-28": "de nyid la gong nas gong du gtong bar byed pa'o //",
    "T02TD3709E:62a-29": "dul bar byed pa ni dga' ba skyed par byed pa'o //",
    "T02TD3709E:62a-30": "zhi bar byed pa ni mi dga' ba nye bar zhi bar byed pa'o //",
    "T02TD3709E:62a-31": "nye bar zhi bar byed pa na gnyid dang rmugs pa la sogs pa byung ba sel bar byed pa'o //",
    "T02TD3709E:62a-32": "gcig pa nyid du byed pa ni dmigs pa la mngon par 'du byed pa med par 'jug par 'bad par byed pa'o //",
    "T02TD3709E:62a-33": "ting nge 'dzin du mnyam par 'jog pa ni sems mnyam pa nyid thob pa la btang snyoms su byed pas yang dag par 'dzin par byed do zhes bya ba'i don to //",
    "T02TD3709E:62a-34": "tshig dgu po 'di dag gi bshad pa ni /",
    "T02TD3709E:62b-0": "slob dpon thogs @62b med kyis mdzad pa las bris pa yin no //",
    "T02TD3709E:62b-1": "yang rim pa 'dis ting nge 'dzin rdzogs pa gang gi tshe 'gyur zhe na /",
    "T02TD3709E:62b-2": "de'i phyir smras pa /",
    "T02TD3709E:62b-3": "gang tshe sems ni rtsol ba med pas ni //",
    "T02TD3709E:62b-4": "rang gi ngang gis 'jug par gyur pa nas //",
    "T02TD3709E:62b-5": "de tshe sangs rgyas mnyam 'jog la brten te //",
    "T02TD3709E:62b-6": "'di ni ting 'dzin kun gyi tshul yin no //",
    "T02TD3709E:62b-7": "gang gi tshe dmigs pa de mngon par 'du byed pa med par 'jug pa ji srid 'dod pas sems gnas par gyur pa de'i tshe zhi gnas rdzogs pa yin par shes par bya'o //",
    "T02TD3709E:62b-8": "de ltar mnyam 'jog shes nas ni //",
    "T02TD3709E:62b-9": "de nas shes rab bskyed bya ste //",
    "T02TD3709E:62b-10": "gzugs dang gzugs med dbye ba yin //",
    "T02TD3709E:62b-11": "don de nyid ni rnam dpyad bya //",
    "T02TD3709E:62b-12": "de la re zhig gzugs can nyid rnam par dpyad par bya ste /",
    "T02TD3709E:62b-13": "ci sngon po la sogs pa'i rnam pa 'di dag rnam par shes pa las tha mi dad pa yin nam /",
    "T02TD3709E:62b-14": "tha dad pa yin de la shes pa las tha mi dad pa nyid yin na /",
    "T02TD3709E:62b-15": "khams gsum de'i rang bzhin du 'gyur te /",
    "T02TD3709E:62b-16": "thams cad sems kyi dngos po nyid du ni rang na gang gi phyir sngon po la sogs pa'i rnam pa gcig pa nyid du mthong ba de yang shes pa yin te /",
    "T02TD3709E:62b-17": "de las gzhan nye bar mi dmigs so //",
    "T02TD3709E:62b-18": "der ni 'di ltar 'gyur te /",
    "T02TD3709E:62b-19": "gang yang mdun na gnas pa'i sngon po la sogs pa ni rnam par shes pa'i rang bzhin yin mod kyi /",
    "T02TD3709E:62b-20": "'on kyang de ni yul dang dus la sogs pa'i nges pa gzhan du mi 'thad pas phyi'i don du brtags pa yin no zhe na /",
    "T02TD3709E:62b-21": "de ni ma yin te /",
    "T02TD3709E:62b-22": "dam pa blo yi nges pa yang //",
    "T02TD3709E:62b-23": "nang gi rgyu las grub par 'dod //",
    "T02TD3709E:62b-24": "nang gi shes par byed pa nyid yul dang dus kyi nges bar rigs kyi don gyi dbang gis med pas phyi rol du rtog pa ni legs pa ma yin no //",
    "T02TD3709E:62b-25": "ci'i phyi rol la sa ma yin no zhes gal te zer na /",
    "T02TD3709E:62b-26": "byed pa las gzhan du mi 'thad par de nyid brtag par byas la /",
    "T02TD3709E:62b-27": "de yang phyi rol pa nyid du brtag bar bya ba ma yin nam zhe na /",
    "T02TD3709E:62b-28": "de ni ma yin te thams cad ma dmigs pa nyid kyis te /",
    "T02TD3709E:62b-29": "gal te cung zad cig mthong ba ni brtag tu zad na ma mthong ba brtag pa yin na rta'i rva la sogs pa yang shes par byed pa nyid du zhes pas thal ches pa nyid du 'gyur ro //",
    "T02TD3709E:63a-0": "rta'i rva la sogs pa ni med pas @63a * //",
    "T02TD3709E:63a-1": "zhen pa med do zhe na /",
    "T02TD3709E:63a-2": "phyi rol ci ltar yod /",
    "T02TD3709E:63a-3": "nges pa gzhan du mi dmigs so zhe na /",
    "T02TD3709E:63a-4": "rta'i rva la sogs pa dang mnyam pa dang gcig la gcig bsten pa nyid kyis so //",
    "T02TD3709E:63a-5": "gzhan du mi 'thad pa las mthong ba nyid yin na gzhan nyid du gyur pa na 'gro ba rnams ni 'o na long gyur ;",
    "T02TD3709E:63a-6": "mi snang ba'i rang bzhin can yin pa'i phyir /",
    "T02TD3709E:63a-7": "'gro rnams long bar thal bar 'gyur ro //",
    "T02TD3709E:63a-8": "snang bar byed pa de sems kyi rang bzhin can gzhan zhig par gyur pa nyid ma yin nam zhe na /",
    "T02TD3709E:63a-9": "de ni ma yin te gang gi phyir sems kyi rang bzhin ngag yod pa ma yin na /",
    "T02TD3709E:63a-10": "'di gang na yod /",
    "T02TD3709E:63a-11": "gang mngon sum du yang med la rjes su dpag par yang med de /",
    "T02TD3709E:63a-12": "sngon po la sogs pa dang tha dad pa dang sems kyi ngo bo gzhan dag 'di ni mngon sum du mi snang la /",
    "T02TD3709E:63a-13": "de rjes su dpag par yang med de /",
    "T02TD3709E:63a-14": "de mngon sum 'gro ba can yin pa'i phyir ro //",
    "T02TD3709E:63a-15": "yang na bde ba la sogs pa'i tshul du gzugs la sogs pa nye bar dmigs so zhe na /",
    "T02TD3709E:63a-16": "de ni ma yin /",
    "T02TD3709E:63a-17": "gang gi phyir gzung bar bya ba las bye brag med pa nyid kyis bde ba la sogs pa'i tshul ma yin te /",
    "T02TD3709E:63a-18": "'khrul pa la sogs pa nang gi reg bya'i tshul nyid kyis gzung bya yin pa'i phyir de'i khyad par gyis kyang gzung bar bya ba'i khyad par du mi 'grub pa dang /",
    "T02TD3709E:63a-19": "'on te mngon sum du dmigs su med kyang don gyi dbang gis nye bar dmigs te /",
    "T02TD3709E:63a-20": "de yang don mi shes pa la gang yang blo'i dmigs pa mi skye ba'i shes pa la rjes su dpag pa nye bar dmigs par 'gyur ro zhes bshad do zhe na /",
    "T02TD3709E:63a-21": "de ni ma yin te /",
    "T02TD3709E:63a-22": "gang gi phyir gzhan du 'thad pa ma yin pa sems kyi tshul du zad par 'gyur /",
    "T02TD3709E:63a-23": "sems kyi tshul ma yin pa nyid kyis bems po yin pas na so sor snang ba dang ldan pa yin no //",
    "T02TD3709E:63a-24": "gzhan du mi 'thad pas 'dzin pa po'i char yongs su gdags par gyur pa ni srid kyi tshul nyid du de mi 'thad do //",
    "T02TD3709E:63a-25": "bems po nyid kyi dbang du byas nas gzhan du mi 'thad pa yin no zhe na /",
    "T02TD3709E:63a-26": "de ni ma yin te gang gi phyir /",
    "T02TD3709E:63a-27": "phan tshun bsten pa'i nyes pa ni //",
    "T02TD3709E:63a-28": "tshangs pas kyang ni bzlog mi nus //",
    "T02TD3709E:63a-29": "gzhan du mi rigs pa ni 'dzin pa po'i char yongs su brtags pas /",
    "T02TD3709E:63b-0": "bems po dang bems po ma yin pa gzhan @63b pa nyid du rigs pa ma yin no //",
    "T02TD3709E:63b-1": "de bas na sngon po la sogs pa'i rnam pa gcig pu nyid du mthong gi de las tha dad pa'i bems po'am sems kyi tshul bzhin ni yod pa ma yin no zhes bye brag gnas so //",
    "T02TD3709E:63b-2": "de'i phyir nye bar brtag pa 'di ni /",
    "T02TD3709E:63b-3": "sems tsam la ni brten nas su //",
    "T02TD3709E:63b-4": "phyi rol don la mi rtag go //",
    "T02TD3709E:63b-5": "zhes pa ste /",
    "T02TD3709E:63b-6": "phyi rol med pas gzung bar bya ba med pa'i phyir 'dzin pa po'i rnam par shes pa yang yod pa ma yin la /",
    "T02TD3709E:63b-7": "gzung ba dang 'dzin pa'i rnam pa dang bral ba gnyis su med pa'i tshul gyis de bzhin nyid la gnas nas gzung ba dang 'dzin pa'i tshul gyis sems tsam spang bar bya'o //",
    "T02TD3709E:63b-8": "de yang ji skad du /",
    "T02TD3709E:63b-9": "de bzhin nyid du dmigs nas su //",
    "T02TD3709E:63b-10": "sems tsam nyid kyang bzla bar bya //",
    "T02TD3709E:63b-11": "zhes gsungs pa yin no //",
    "T02TD3709E:63b-12": "de'i phyir /",
    "T02TD3709E:63b-13": "rnam par shes la brten nas su //",
    "T02TD3709E:63b-14": "phyi yi don ni yongs su spang //",
    "T02TD3709E:63b-15": "stong nyid dmigs pa la gnas nas //",
    "T02TD3709E:63b-16": "'dzin byed cha yang spang bar bya //",
    "T02TD3709E:63b-17": "de ltar na tshul rnam pa gnyi ga dang bral bas stong pa nyid kyi rang bzhin can gyi sems kyi tshul ni 'gro ba yin no zhes nges par byas nas /",
    "T02TD3709E:63b-18": "yang de nyid rnam par dpyad par bya ste /",
    "T02TD3709E:63b-19": "ci ste gcig pa'am du ma'am gnyi ga'i tshul can nam /",
    "T02TD3709E:63b-20": "skyes pa'am ma skyes pa yin /",
    "T02TD3709E:63b-21": "skyes na bdag las sam gzhan las sam gnyi ga las sam /",
    "T02TD3709E:63b-22": "rgyu med pa las skye /",
    "T02TD3709E:63b-23": "de bzhin du dngos po'i tshul can nam /",
    "T02TD3709E:63b-24": "dngos po med pa'i tshul can yin //",
    "T02TD3709E:63b-25": "zhes bya ba la sogs pas dpyad par bya'o //",
    "T02TD3709E:63b-26": "de la re zhig /'gro ba sna tshogs nyid yin phyir //",
    "T02TD3709E:63b-27": "gcig nyid ma yin du ma'ang min //",
    "T02TD3709E:63b-28": "sems kyi tshul yang mi shes pas //",
    "T02TD3709E:63b-29": "de phyir gnyi ga'i tshul nyid min //",
    "T02TD3709E:63b-30": "skye ba min na 'gag pa min //",
    "T02TD3709E:63b-31": "'gro ba dngos dang dngos med min //",
    "T02TD3709E:63b-32": "rang nyid chos sku'i bdag nyid can //",
    "T02TD3709E:63b-33": "de la re zhig gcig pa nyid ni ma yin te /",
    "T02TD3709E:63b-34": "gal te gcig tu 'gyur na /",
    "T02TD3709E:63b-35": "sngon po ser po la sogs pa'i tshul gyis sna tshogs par snang ba'i shes par mi 'gyur ro //",
    "T02TD3709E:63b-36": "ser po la sogs pa ma lus pa sngon po'i nang du shes par thal bar 'gyur ro //",
    "T02TD3709E:63b-37": "sngon po yang sngon dang /",
    "T02TD3709E:63b-38": "phyi ma dang dbus kyi dbye ba dang rigs par snang bas shes par mi 'gyur te /",
    "T02TD3709E:64a-0": "gang la phyogs kyi cha yod pa de la ni gcig @64a * //",
    "T02TD3709E:64a-1": "pa nyid du mi 'thad par bya ba'i rigs pa nyid kyis so //",
    "T02TD3709E:64a-2": "de'i phyir rdul phra rab tsam nyid du so sor snang bar 'gyur ro //",
    "T02TD3709E:64a-3": "du ma nyid du yang ma yin te /",
    "T02TD3709E:64a-4": "du ma nyid yin na gzung ba dang 'dzin pa dang bral ba'i stong ba nyid kyi ngo bo nyid kyi de kho na nyid la rdul phra rab dbye ba med pa dang de las gzhan pa'i yang dag pa med pas rdul phra rab re re zhing rang rig pa'i tshul gyis de nyid rdul phra rab tha dad par snang bar thal bar 'gyur ro //",
    "T02TD3709E:64a-5": "gnyi ga'i tshul du yang mi rigs te de lta bu'i shes pa med pa'i phyir ro //",
    "T02TD3709E:64a-6": "thams cad du kho bo cag gi tshad ma ni mngon sum pa yin na rjes su 'jug pa'am /",
    "T02TD3709E:64a-7": "ldog pa'i tshul du lhan cig gam tha dad par mngon sum du shes pa nye bar ma dmigs so //",
    "T02TD3709E:64a-8": "de las gzhan pa yang de sngon du 'gro ba yin pas ma la de ltar ma dmigs na rjes su 'jug pa dang /",
    "T02TD3709E:64a-9": "ldog pa tshad med par ji ltar yongs su brtag par bya ;",
    "T02TD3709E:64a-10": "'on te sna tshogs pa nyid kyi rigs pa'i rnam par rang gi shes pa'i tshul gyis smyon tol bya bar rigs pa ma yin no //",
    "T02TD3709E:64a-11": "re zhig gzhan dgag pa'i tshul gyis yod pa de yang rjes su 'jug pa dang ldog pa med pa ma yin no //",
    "T02TD3709E:64a-12": "de ni de'i ngo bo nyid las gzhan du mi 'thad par yongs su brtag par bya'o zhe na ma yin te /",
    "T02TD3709E:64a-13": "nyams su myong ba'i tshul nyid kyis spros pa med pas de shin tu gsal bar 'thad pas don gyis shes par bya ba med pa'i phyir ro //",
    "T02TD3709E:64a-14": "de nyid kyis na skye ba'ang mi rigs te /",
    "T02TD3709E:64a-15": "rgyu dang 'bras bu'i tshul gyis tshad ma med pas so //",
    "T02TD3709E:64a-16": "sngon dang phyi ma'i tshul gyis tshad ma la 'jug na rgyu dang 'bras bu'i tshul du gzhag pa'i rnam pa gnyis po las rnam par dben pa gnyis su med pa'i shes pa la ni sngon dang phyi ma'i 'jug pa dang ldan pa ma yin la /",
    "T02TD3709E:64a-17": "de las gzhan pa'i shes pa yod pa ma yin pas tshad ma med par bshad pa yin la /",
    "T02TD3709E:64a-18": "de ltar gang gi tshe rgyu dang 'bras bu'i tshul gyis tshad ma med pas skye ba nyid kyang med pa de'i tshe bdag dang gzhan las sam /",
    "T02TD3709E:64a-19": "gnyi ga las sam /",
    "T02TD3709E:64a-20": "rgyu med pa las ga las skye /",
    "T02TD3709E:64b-0": "de bas na yang dag pa'i shes pa ni rnam par dpyad pa 'di nyid kyis chos thams cad skye ba mthong bas slob dpon @64b klu sgrub kyi zhal snga nas kyis /",
    "T02TD3709E:64b-1": "ma rig rkyen las byung ba yi //",
    "T02TD3709E:64b-2": "yang dag shes pa la lta bas //",
    "T02TD3709E:64b-3": "skye ba'am yang na 'gag pa ni //",
    "T02TD3709E:64b-4": "'ga' yang nye bar ma dmigs so //",
    "T02TD3709E:64b-5": "zhes bshad pa yin no //",
    "T02TD3709E:64b-6": "de ltar de kho na nyid la skye ba med pas dngos po'i tshul nyid du yang yod pa ma yin te /",
    "T02TD3709E:64b-7": "'byung pas na dngos po ste yod pa sngon du 'gro ba can gyi 'byung ba nyid la rnam par 'jog pa yin no //",
    "T02TD3709E:64b-8": "de ltar de 'jig pa'i tshul gyi rang bzhin can dngos po med pa'i tshul nyid kyang med do //",
    "T02TD3709E:64b-9": "dngos po dang dngos po med pa'i ngo bo nyid med pas sgros pa thams cad kyang med pa yin te /",
    "T02TD3709E:64b-10": "de rnams ni dngos po dang dngos po med pa dag la gnas pa nyid kyis de gnyis khyab pa yin pa'i phyir te /",
    "T02TD3709E:64b-11": "de ltar khyab pa po med pas khyab par bya ba yang med pa'i phyir ro //",
    "T02TD3709E:64b-12": "de bas na rnam par dpyad pa 'dis spros pa med pa nyid yin pa'i phyir 'gro ba rnams chos kyi sku'i bdag nyid du shes par byas la sems tsam las yongs su bzlas la gcig dang du ma nyid la sogs pa'i tshul gyis de kho na nyid kyang snang ba med pa'i tshul du bzla bar bya'o //",
    "T02TD3709E:64b-13": "de bas na /",
    "T02TD3709E:64b-14": "sems tsam las ni bzlas nas su //",
    "T02TD3709E:64b-15": "snang ba med las bzla bar bya //",
    "T02TD3709E:64b-16": "zhes gsungs pa yin no //",
    "T02TD3709E:64b-17": "spros pa med pa'i tshul yang snang ba med pa la rnam par gnas pa ni de kho na nyid de /",
    "T02TD3709E:64b-18": "theg pa chen po zhes bya ba la /",
    "T02TD3709E:64b-19": "mtshan gyi rnam pa gzhan du na phyag rgya chen po zhes bya ste /",
    "T02TD3709E:64b-20": "de mthong bar 'gyur ro zhes gsungs pa ni //",
    "T02TD3709E:64b-21": "snang med gnas pa'i rnal 'byor pa //",
    "T02TD3709E:64b-22": "de yis theg pa chen po mthong //",
    "T02TD3709E:64b-23": "zhes bya ba dang 'gro dang ldang dang 'dug pa dang //",
    "T02TD3709E:64b-24": "nyal na'ang mnyam par gzhag pa yin //",
    "T02TD3709E:64b-25": "mthong dang thos dang de bzhin bsgom //",
    "T02TD3709E:64b-26": "myong dang reg par de bsgom yang //",
    "T02TD3709E:64b-27": "shes rab mig ni dag pa'i bdag / rnam par dpyod la gcig tu brtson //",
    "T02TD3709E:64b-28": "chos rnams thams cad mi shes pas //",
    "T02TD3709E:64b-29": "mthong na'ang mthong ba ma yin no //",
    "T02TD3709E:64b-30": "de kho na nyid mthong ba 'di nyid ni gang shes rab kyis rnam par brtags na yang dag pa'i ye shes mthong bas chos thams cad mi mthong ba yin no //",
    "T02TD3709E:64b-31": "de yang bcom ldan 'das yum las /",
    "T02TD3709E:64b-32": "sangs rgyas bcom ldan 'das kyi ye shes kyi spyan gang zhe na /",
    "T02TD3709E:65a-0": "gang gis ci yang ma gzigs @65a * //",
    "T02TD3709E:65a-1": "pa'o zhes bya ba dang /",
    "T02TD3709E:65a-2": "de bzhin du don dam pa mthong ba gang zhe na /",
    "T02TD3709E:65a-3": "gang chos thams cad mthong ba med pa'o zhes ji skad gsungs pa yin no //",
    "T02TD3709E:65a-4": "de bas na de kho na nyid kyi rnal 'byor pa rnams kyang spyod lam thams cad la gnas pa na chos thams cad mthong du zin kyang ma mthong ba yin no //",
    "T02TD3709E:65a-5": "de lta bu nyid la mthong ba med pa zhes bya bar mngon par 'dod kyi gnyid log pa'am /",
    "T02TD3709E:65a-6": "mig btsums pa dang 'dra bar gang yid la mi byed pa ni ma yin no //",
    "T02TD3709E:65a-7": "de lta na ni bag chags ma spangs pas 'du shes med pa'i snyoms par 'jug pa la sogs pa las ldang ba bzhin du slar yang gzugs la sogs pa la mngon par zhen pa'i bag chags kyi rtsa ba can gyi 'dod chags la sogs pa skye ba nyid kyis rnal 'byor par mi 'gyur te /",
    "T02TD3709E:65a-8": "thog ma med pa'i dus can gyi gzugs la sogs pa'i mngon par zhen pa yid la mi byed pa tsam gyis yongs su spangs par mi 'gyur te /",
    "T02TD3709E:65a-9": "'du shes med pa'i snyoms par 'jug pa la sogs pas kyang de spangs par 'gyur ro //",
    "T02TD3709E:65a-10": "gzugs la sogs pa'i yul rnams kyi the tshom ma spangs par de yid la byed pa yongs su spang par yang nus pa ma yin te /",
    "T02TD3709E:65a-11": "me yongs su ma spangs par tsha ba spong mi nus pa dang 'dra'o //",
    "T02TD3709E:65a-12": "de bas na the tshom gyi sa bon dang bral ba nyid kyis gzugs la sogs pa la mngon par zhen pa bsal bar bya'i //",
    "T02TD3709E:65a-13": "cher ma byin la lta bur bya ba ma yin no zhes bya bar nges so //",
    "T02TD3709E:65a-14": "the tshom gyi sa bon dang bral ba yang zhi gnas dang lhag mthong phan tshun rjes su mthun par 'jug par bya'o //",
    "T02TD3709E:65a-15": "de yang sems rtse gcig pa'i mtshan nyid can gyi zhi gnas kyi snang ba skyes par gyur na shes rab kyi mig gis rnam par dpyod pa'i rnal 'byor pa'i the tshom dang bul bar 'gyur ro //",
    "T02TD3709E:65a-16": "de dang bral bas gzugs la sogs pa la mngon par zhen pa dang bral ba'o //",
    "T02TD3709E:65a-17": "de dang bral nas kyang chos thams cad dngos po med par rtogs te /",
    "T02TD3709E:65a-18": "de nyid ni shes rab kyi pha rol tu phyin pa'o //",
    "T02TD3709E:65a-19": "yang de'i tshe zhi gnas dang lhag mthong dag de'i bdag nyid can yin te /",
    "T02TD3709E:65a-20": "de nyid ni mchog tu rnam par mi rtog pa'i rnal 'byor ro //",
    "T02TD3709E:65a-21": "de yang /",
    "T02TD3709E:65a-22": "kun rtog thams cad spangs pa des //",
    "T02TD3709E:65b-0": "'di ni @65b rnal 'byor dam pa yin //",
    "T02TD3709E:65b-1": "rnal 'byor pa gang mngon sum du //",
    "T02TD3709E:65b-2": "gnas pa kun mkhyen bcom ldan 'gyur //",
    "T02TD3709E:65b-3": "de ltar rim pa 'dis zhi gnas dang lhag mthong dag gis sam /",
    "T02TD3709E:65b-4": "bla ma'i man ngag gis bcom ldan 'das yum shes rab bskyed la /",
    "T02TD3709E:65b-5": "byang chub sems dpa' dbang po rab dang ldan pa yin pa'i phyir de nges pa'i rgyu nyid kyis phyir mi ldog pa nyid rtogs par byas la /",
    "T02TD3709E:65b-6": "shes rab kyi pha rol tu phyin pa'i ngo bo nyid dang /",
    "T02TD3709E:65b-7": "sbyin pa la sogs pa'i thabs la rab tu 'jug go //",
    "T02TD3709E:65b-8": "de yang 'phags pa ga ya mgo'i ri las /",
    "T02TD3709E:65b-9": "gnyis po 'di dag ni byang chub sems dpa' lam mdor bsdus pa ste /",
    "T02TD3709E:65b-10": "'di lta ste thabs dang shes rab bo zhes gsungs pa yin te /",
    "T02TD3709E:65b-11": "thabs ni sbyin ba la sogs pa'i pha rol tu phyin pa dang /",
    "T02TD3709E:65b-12": "tshad med pa dang bsdu ba'i dngos po la sogs pa'i dbye bas phye ba ste /",
    "T02TD3709E:65b-13": "da nyid kyang 'phags pa blo gros mi zad pa dang /",
    "T02TD3709E:65b-14": "dkon mchog sprin la sogs pa'i mdo las gsungs pa'o //",
    "T02TD3709E:65b-15": "shes rab ni thabs de nyid phyin ci ma log par yongs su gcod pa'i rgyu'o //",
    "T02TD3709E:65b-16": "des kyang thabs yang dag par brtags nas phyin ci ma log pas bdag dang gzhan gyi don ji lta ba bzhin nyams su len pas sngags kyis zin pa'i dug spyod pa dang 'dra bar kun nas nyon mongs par mi 'gyur ro //",
    "T02TD3709E:65b-17": "de yang mdo de nyid las thabs ni bsdu ba shes pa'o //",
    "T02TD3709E:65b-18": "shes rab ni yongs su gcod pa'o zhes gsungs pa dang /",
    "T02TD3709E:65b-19": "'phags pa dad pa'i stobs bskyed pa las /",
    "T02TD3709E:65b-20": "thabs la mkhas pa gang zhe na /",
    "T02TD3709E:65b-21": "gang chos thams cad kyi bsdu ba shes pa la mkhas pa'o //",
    "T02TD3709E:65b-22": "shes rab gang zhe na /",
    "T02TD3709E:65b-23": "gang chos thams cad dbyer med par shes pa mkhas pa'o zhes gsungs pa yin no //",
    "T02TD3709E:65b-24": "'di dag ni sa la gnas pas kyang brten par bya'i //",
    "T02TD3709E:65b-25": "shes rab tsam 'ba' zhig gi ma yin no //",
    "T02TD3709E:65b-26": "gang gi phyir sa bcu pa la sogs pa'i mdo las /",
    "T02TD3709E:65b-27": "pha rol tu phyin pa lhag ma rnams la yang i spyod pa ma yin no zhes gsungs pas /",
    "T02TD3709E:65b-28": "byang chub sems adpa' sa bcu po thams cad du yang pha rol tu phyin pa thams cad la kun du spyod par bya'o zhes bshad do //",
    "T02TD3709E:66a-0": "de yang shes rab kyi qpha rol tu phyin pa la gcig @66a * //",
    "T02TD3709E:66a-1": "tu dga' ba'i byang chub sems dpa' rnams kyi dbang du mdzad nas yongs su rgyas pa'i mdo chos thams cad bsdus pa las byams pa gang yang byang chub sems dpa' rnams kyis byang chub kyi phyir pha rol tu phyin pa drug yang dag par gzung bar bya ba de la skyes bu blun po rnams 'di ltar byang chub sems dpas shes rab kyi pha rol tu phyin pa 'ba' zhig la bslab par bya'i pha rol tu phyin pa lhag ma rnams kyis ci zhig dgos zhes zer zhing /",
    "T02TD3709E:66a-2": "des pha rol tu phyin pa gzhan dag la smod pa nyid du sems par 'gyur ro zhes bya ba la sogs pa rgya cher gsungs pa dang /",
    "T02TD3709E:66a-3": "'phags pa rnam par snang mdzad mngon par rdzogs par byang chub pa'i rgyud las kyang /",
    "T02TD3709E:66a-4": "thams cad mkhyen pa'i ye shes 'di ni snying rje chen po'i rtsa ba can byang chub kyi sems kyi rgyud dang ldan pa /",
    "T02TD3709E:66a-5": "thabs kyis mthar phyin pa'o zhes gsungs pa yin no //",
    "T02TD3709E:66a-6": "de bas na gnyi ga yang dus thams cad du bsten par bya'o //",
    "T02TD3709E:66a-7": "de ltar na bcom ldan 'das mi gnas pa'i mya ngan las 'das par grub pa yin no //",
    "T02TD3709E:66a-8": "de yang sbyin pa la sogs pa'i thabs kyis gzugs kyi sku dang zhing dang 'khor la sogs pa'i longs spyod chen po 'bras bu phun sum tshogs pa yongs su 'dzin par mdzad pas /",
    "T02TD3709E:66a-9": "bcom ldan 'das mya ngan las 'das pa la gnas par mi mdzad do //",
    "T02TD3709E:66a-10": "shes rab kyis phyin ci log ma lus par spangs pas 'khor bar gnas par mi mdzad de /",
    "T02TD3709E:66a-11": "'khor ba ni phyin ci log gi bdag nyid can yin pa'i phyir ro //",
    "T02TD3709E:66a-12": "de yang chos kyi rnam grangs gzings lta bur shes pa rnams kyis ni chos rnams kyang spang bar bya na chos ma yin pa lta ci smos zhes ji skad du gsungs pa lta bu yin te /",
    "T02TD3709E:66a-13": "de la phyin ci log tu mngon par zhen pa nyid spang bar bya'o zhes gsungs kyi dgos pa'i don rdzogs par bya ba'i don du yang gnas par mi bya'o zhes gsungs pa ma yin no //",
    "T02TD3709E:66a-14": "de yang /",
    "T02TD3709E:66a-15": "chos yongs su gzung bar bya'i mi gzung bar ni mi bya'o zhes gsungs te /",
    "T02TD3709E:66a-16": "lam log par gzung bar mi bya'o zhes bya ba'i don to //",
    "T02TD3709E:66a-17": "de bas na dngos po thams cad de ltar gzigs te gsungs pa ni /",
    "T02TD3709E:66b-0": "dus kun du ni thabs @66b dang ni //",
    "T02TD3709E:66b-1": "shes rab pha rol phyin bdag can //",
    "T02TD3709E:66b-2": "bsten bya gang phyir de bas ni //",
    "T02TD3709E:66b-3": "mi gnas mya ngan 'das par 'gyur //",
    "T02TD3709E:66b-4": "zhes bya ba yin no //",
    "T02TD3709E:66b-5": "de nyid kyis na sbyor zhes bya'i //",
    "T02TD3709E:66b-6": "sems bskyed yin te de yang ni //",
    "T02TD3709E:66b-7": "drod sogs dbye ba la brten nas //",
    "T02TD3709E:66b-8": "rnam pa bzhir ni gnas ma yin //",
    "T02TD3709E:66b-9": "de nyid kyi phyir shes rab dang thabs kyi rang bzhin la bslabs pa las sbyor ba zhes bya ba'i nges par 'byed pa'i cha'i sems skye bar 'gyur ro //",
    "T02TD3709E:66b-10": "de yang rnam pa bzhi ste /",
    "T02TD3709E:66b-11": "'di lta ste /",
    "T02TD3709E:66b-12": "drod dang rtse mo dang bzod pa dang /",
    "T02TD3709E:66b-13": "chos kyi mchog ces bya ste /",
    "T02TD3709E:66b-14": "'di dag ni mnyam par gzhag pa'i bye brag nyid las gyur to //",
    "T02TD3709E:66b-15": "de la dang po'i sems ni snang ba thob pa zhes bya ba'i ting nge 'dzin yin no //",
    "T02TD3709E:66b-16": "gnyis pa ni snang ba mched pa'o //",
    "T02TD3709E:66b-17": "gsum pa ni de kho na nyid kyi don la phyogs gcig pa yin no //",
    "T02TD3709E:66b-18": "bzhi pa ni bar chad med pa'i ting nge 'dzin to //",
    "T02TD3709E:66b-19": "'di ni rnam rtog dgu po dag /",
    "T02TD3709E:66b-20": "re re yongs su spong byed de //",
    "T02TD3709E:66b-21": "gzung ngang 'dzin pa'i kun rtog gi / dbye bas dmigs pa'i dbye ba nyid //",
    "T02TD3709E:66b-22": "byang chub sems dpa' rnams kyi nyon mongs pa ni rnam par rtog pa nyid yin te /",
    "T02TD3709E:66b-23": "rnam par rtog pa de yang rnam pa du ma ste /",
    "T02TD3709E:66b-24": "'og nas bshad pa'i lam gyis spang bar bya'o //",
    "T02TD3709E:66b-25": "de la re zhig nges par 'byed pa'i cha dang po skye ba na kun nas nyon mongs pa dang /",
    "T02TD3709E:66b-26": "rnam par byang ba gnyis la dmigs pa na dang por gzung ba'i rnam par rtog pa dgu spong ba 'di lta ste /",
    "T02TD3709E:66b-27": "ma rig pa'i rnam par rtog pa ni bum pa la sogs pa'i dngos por mi rtog pas so //",
    "T02TD3709E:66b-28": "phung por rtog pa dang /",
    "T02TD3709E:66b-29": "ming dang gzugs su rtog pa dang mtha' gnyis su rnam par rtog pa dang /",
    "T02TD3709E:66b-30": "kun nas nyon mongs pa dang rnam par byang ba mi shes pa'i rnam par rtog pa dang /",
    "T02TD3709E:66b-31": "'phags pa'i lam la mi gnas pa'i rnam par rtog pa dang /",
    "T02TD3709E:66b-32": "nye bar dmigs pa'i rnam par rtog pa dang /",
    "T02TD3709E:66b-33": "bdag la sogs pa'i rnam par rtog pa dang /",
    "T02TD3709E:66b-34": "ma skyes pa la sogs pa'i rnam par rtog pa'o //",
    "T02TD3709E:66b-35": "gnyis pa ni gzung ba'i rnam par rtog pa dgu po rnam par byang ba la dmigs pa spong ste /",
    "T02TD3709E:66b-36": "de la rnam par byang ba'i yan lag can phung po dang khams dang skye mched de rtog pa gsum dang /",
    "T02TD3709E:67a-0": "de rnams nyid skye ba'i @67a * //",
    "T02TD3709E:67a-1": "rnam par rtog pa dang /",
    "T02TD3709E:67a-2": "nang stong pa nyid la sogs pa'i rnam par rtog pa dang /",
    "T02TD3709E:67a-3": "pha rol tu phyin pa la sogs pa'i rnam par rtog pa dang /",
    "T02TD3709E:67a-4": "mthong ba'i lam gyi rnam par rtog pa dang /",
    "T02TD3709E:67a-5": "bsgom pa'i lam gyi rnam par rtog pa dang /",
    "T02TD3709E:67a-6": "mi slob pa'i lam gyi rnam par rtog pa'o //",
    "T02TD3709E:67a-7": "gsum par ni gang zag la dmigs pa'i 'dzin pa po'i rnam par rtog pa rnam pa dgu spong ste /",
    "T02TD3709E:67a-8": "'di lta ste /",
    "T02TD3709E:67a-9": "rang gi rgyud kyi bdag tu 'dzin pa zhes bya ba'i rnam par rtog pa dang /",
    "T02TD3709E:67a-10": "bdag gcig pu nyid dang /",
    "T02TD3709E:67a-11": "rgyu'i bdag dang /",
    "T02TD3709E:67a-12": "lta ba po yang bdag yin pa dang /",
    "T02TD3709E:67a-13": "de bzhin du kun nas nyon mongs pa 'dzin pa dang /",
    "T02TD3709E:67a-14": "'dod chags dang bral ba 'dzin pa dang /",
    "T02TD3709E:67a-15": "mthong ba 'dzin pa dang /",
    "T02TD3709E:67a-16": "bsgom pa 'dzin pa dang /",
    "T02TD3709E:67a-17": "don byas pa nyid 'dzin pa'i rnam par rtog pa'o //",
    "T02TD3709E:67a-18": "bzhi par ni brtags pa'i skyes bu la gnas pa'i 'dzin pa po'i rnam par rtog pa gnyis pa rnam pa dgu spong ste /",
    "T02TD3709E:67a-19": "de la phung po dang /",
    "T02TD3709E:67a-20": "skye mched dang /",
    "T02TD3709E:67a-21": "khams nyid la 'dzin pa po nyid du rnam par rtog pa nyid dang /",
    "T02TD3709E:67a-22": "rten cing 'brel bar 'byung bar brtags pa'i rnam par rtog pa dang /",
    "T02TD3709E:67a-23": "rnam par byang bar brtags pa'i rnam par rtog pa dang /",
    "T02TD3709E:67a-24": "mthong ba dang bsgom pa dang /",
    "T02TD3709E:67a-25": "khyad par dang mi slob pa'i lam du brtags pa'i rnam par rtog pa bzhi pa'o //",
    "T02TD3709E:67a-26": "de dag ni sbyor ba lhan cig thob pa'i ye shes kyi me'i khyad par du rtogs pas me dang 'dra ba'i sems bskyed pa bzhi pa'o //",
    "T02TD3709E:67a-27": "gnas skabs 'dir ni rnal 'byor pa'i mos pa gtsor gyur pa nyid dang /",
    "T02TD3709E:67a-28": "ji skad du bshad pa'i yon tan gyi gzhir gyur pa nyid kyis 'di ni zag pa dang bcas pa'i mos pas spyod ba'i sa zhes bya bar gnas so //",
    "T02TD3709E:67a-29": "de ltar gong nas gong du yon tan gyi gzhir gyur pa nyid kyis zag pa med pa'i sa bcu gcig yin par shes par bya'o //",
    "T02TD3709E:67a-30": "de las kyang ni rgyu'i gnas skabs //",
    "T02TD3709E:67a-31": "pha rol phyin bcu'i bdag nyid can //",
    "T02TD3709E:67a-32": "de las gzhan pa bsgom bdag can //",
    "T02TD3709E:67a-33": "sems bskyed pa dang po ni mthong ba'i lam gyi rang bzhin can yin pas de skyes pa na rnal 'byor ba nyon mongs pa brgya rtsa bcu gnyis spong bar 'gyur ro //",
    "T02TD3709E:67a-34": "de ni 'di lta ste /",
    "T02TD3709E:67a-35": "'dod pa'i khams kyi sdug bsngal dang /",
    "T02TD3709E:67b-0": "kun 'byung ba dang 'gog pa @67b dang ;",
    "T02TD3709E:67b-1": "lam re re zhing spang bar bya ba bcu bcu yod pas na bzhi bcu'o //",
    "T02TD3709E:67b-2": "de bzhin du gzugs dang gzugs med pa'i khams kyi khong khro ba bzhi bton na bdun cu rtsa gnyis so //",
    "T02TD3709E:67b-3": "de las gzhan pa'i sa dgu po ni bsgom pa'i bdag nyid can yin te /",
    "T02TD3709E:67b-4": "de rnams su bsgoms pas spang bar bya ba nyid bcu drug spong ba ni /",
    "T02TD3709E:67b-5": "'di lta ste /",
    "T02TD3709E:67b-6": "rnam par mi rtog pa la 'jig tshogs la lta ba dang log par lta ba ni lhan cig skyes pa dang /",
    "T02TD3709E:67b-7": "'dod chags dang khong khro ba dang nga rgyal dang ma rig pa ste gong ma'i khong khro ba ni ma gtogs so //",
    "T02TD3709E:67b-8": "de yang nyon mongs pa brgya rtsa bcu gnyis spangs pa dang /",
    "T02TD3709E:67b-9": "'dzam bu'i gling gi dbang phyug tu gyur kyang ji srid ltung ba phra mo rnams la shes bzhin du gnas par gyur par mi nus pa de srid sa dang po'i sems bskyed pa yin no //",
    "T02TD3709E:67b-10": "sems can tshad med pa'i sems kyi rgyud tshim par mdzad pas kun du 'dzin par spyod pas gter chen po dang 'dra ba yin no //",
    "T02TD3709E:67b-11": "ltung ba phra mo'i dri ma spong bar nus pa nyid kyis na sa gnyis pa dri ma med pa'o //",
    "T02TD3709E:67b-12": "de yang gling bzhi pa'i dbang phyug tu gyur kyang ji srid 'jig rten pa thams cad kyi ting nge 'dzin la snyoms par 'jug par mi nus pa de srid du ni sa gnyis pa ste /",
    "T02TD3709E:67b-13": "de ni thams cad rin thang med pa'i rin po che rnams de las 'byung bar byed pa yin pas rin po che'i 'byung gnas dang 'dra'o //",
    "T02TD3709E:67b-14": "de nus na ni ting nge 'dzin gyi mthu thob pas gsum po 'od byed pa'i sa'o //",
    "T02TD3709E:67b-15": "de sum cu rtsa gsum pa'i bdag por gyur kyang ji srid byang chub kyi phyogs bsgom par mi nus pa na /",
    "T02TD3709E:67b-16": "mi sdug pa'i nye bar 'tshe ba thams cad kyis mi bskyod pas rgya mtsho chen po dang 'dra'o //",
    "T02TD3709E:67b-17": "nub par gyur nas ni de'i mthus sa bzhi pa 'od 'phro ba yin no //",
    "T02TD3709E:67b-18": "de 'thab bral gyi bdag por gyur kyang ji srid bden pa bsgom par mi nus pa na de yang dag pa'i shes pa la brtan pas mi phyed pa'i phyir rdo rje dang 'dra'o //",
    "T02TD3709E:67b-19": "nus par gyur nas bdud thams cad kyis zil gyis mi non pas na sa lnga pa sbyang dka' ba'o //",
    "T02TD3709E:68a-0": "de dga' ldan gyi bdag por gyur kyang ji srid mtshan ma med pa bsgom pa lhun gyis grub par 'jug mi nus pa de srid dmigs pa thams cad rnam par @68a * //",
    "T02TD3709E:68a-1": "g-yeng bas bsgrub par mi nus pas ni ri bo dang 'dra'o //",
    "T02TD3709E:68a-2": "nub par gyur nas sangs rgyas kyi chos thams cad mngon du gyur pas na drug pa mngon du gyur pa'i sa'o //",
    "T02TD3709E:68a-3": "de 'phrul dga'i lha'i rgyal por gyur kyang de srid glags skabs med par bsgom mi nus pa de srid de sgrib pa gnyis kyis nad rab tu zhi bar byed pas na sman dang 'dra'o //",
    "T02TD3709E:68a-4": "de yan chad kyis pha rol tu phyin pa bzhi ni 'di ltar shes rab kyi bdag nyid can yin pas shes rab nyid khyad par can gyi rnam par 'jug pa na thabs dang smon lam stobs dang ye shes so //",
    "T02TD3709E:68a-5": "mtshan ma med pa'i bsgom pa dang /",
    "T02TD3709E:68a-6": "bar skabs med par bsgom par nus par gyur pa na lam la 'bad pa med pa'i thabs dang 'byor pas ring du song ba'i phyir sa bdun pa ring du song ba'o //",
    "T02TD3709E:68a-7": "de gzhan 'phrul dbang byed kyi bdag por gyur kyang ji srid lhun gyis grub par 'jug par mi nus pa de srid de gnas skabs thams cad du sems can gyi don yongs su mi spong bas mdza' bo dang mtshungs so //",
    "T02TD3709E:68a-8": "de nus par gyur nas mtshan ma med pa lhun gyis grub pas mi g-yo ba nyid kyis na sa brgyad pa mi g-yo ba'o //",
    "T02TD3709E:68a-9": "de ni stong chung ngu'i bdag por gyur kyang ji srid nges pa'i tshig la sogs pa'i tshig gis rnam pa thams cad du chos thams cad ston par mi nus pa de srid de smon lam ji lta ba'i 'bras bu yid bzhin gyi nor bu dang 'dra'o //",
    "T02TD3709E:68a-10": "nus par gyur nas chos ston pa la mkhas pa nyid kyis na sa dgu pa legs pa'i blo gros so //",
    "T02TD3709E:68a-11": "stong gnyis pa'i bdag po tshangs par gyur kyang ji srid chos kyi longs spyod yongs su rdzogs pas sems can rnams yongs su smin par mi nus pa de srid gdul bya'i skye bo yongs su smin par byed pas na nyi ma dang 'dra'o //",
    "T02TD3709E:68a-12": "nus par gyur nas chos kyi chu'i char 'bebs pas sa bcu pa chos kyi sprin no //",
    "T02TD3709E:68a-13": "de gnas gtsang ma pa rnams kyi bdag por gyur kyang ji srid rnam pa thams cad mkhyen pa nyid kyi ye shes bskyed par nus pa de srid de gdul bya'i skye bo rnams kyi yid dga' bar byed pa'i chos ston par byed pas na /",
    "T02TD3709E:68a-14": "dbyangs snyan pa glu dang mtshungs so //",
    "T02TD3709E:68a-15": "de la 'di ltar rnam par dpyad par bya ste /",
    "T02TD3709E:68b-0": "dri ma @68b med pa la sogs pa'i sa dgu ni /",
    "T02TD3709E:68b-1": "bsgom pa'i lam gyi bdag nyid can de'i spang bar bya ba ni /",
    "T02TD3709E:68b-2": "bag la nyal ba bcu drug yin no zhes bshad na /",
    "T02TD3709E:68b-3": "de ltar gal te sa dgus spang bar bya na /",
    "T02TD3709E:68b-4": "de'i tshe sa bcu pa'i mdo dang 'gal bar 'gyur te /",
    "T02TD3709E:68b-5": "de las sa brgyad par rnam par mi rtog pa'i ye shes kyi nyi ma shar bas nyon mongs pa thams cad mun pa dang 'dra bar spong bar 'gyur ro zhes gsungs la /",
    "T02TD3709E:68b-6": "de ni khams gsum pa'i chags pa dang bral ba'i dbang du mdzad nas gsungs pas /",
    "T02TD3709E:68b-7": "de nyid 'di'i mya ngan las 'das par 'gyur ro //",
    "T02TD3709E:68b-8": "'dod chags dang ma bral ba'i mya ngan las 'das par brtag pa ni med pa yin pa'i phyir ro //",
    "T02TD3709E:68b-9": "'on te spangs pa yin na nyon mongs pa rnams ji ltar nges par ma bsregs zhes bya ba la sogs pa dang /",
    "T02TD3709E:68b-10": "yang 'khor ba 'gag par gyur na /",
    "T02TD3709E:68b-11": "ji ltar sangs rgyas kyi chos rnams yongs su rdzogs par ma gyur zhe na /",
    "T02TD3709E:68b-12": "'di la ni brjod par bya ste /",
    "T02TD3709E:68b-13": "'gags su zin kyang dbang bcu thob pas de yid kyi rang bzhin gyi lus kyis sangs rgyas kyi chos rnams yongs su rdzogs par byed pa la 'gal ba med do //",
    "T02TD3709E:68b-14": "nges par ma bsregs pa zhes bya ba la sogs pa gang bag chags kyi dbang du mdzad nas gsungs pa yin na 'khor ba dang mya ngan las 'das pa nyan thos ji lta ba bzhin ga la 'gyur te /",
    "T02TD3709E:68b-15": "'di dag ni snying po med pa'i tshig tu zad do //",
    "T02TD3709E:68b-16": "de yang /",
    "T02TD3709E:68b-17": "nyes pa bag chags bcas pa ni //",
    "T02TD3709E:68b-18": "skyob pa gcig pu la mi mnga' //",
    "T02TD3709E:68b-19": "zhes bshad pa yin no //",
    "T02TD3709E:68b-20": "de nas kun bzang zhes bya ba //",
    "T02TD3709E:68b-21": "ye shes lnga yi rang bzhin can //",
    "T02TD3709E:68b-22": "sku gsum gyi ni ngo bo nyid //",
    "T02TD3709E:68b-23": "rnam pa thams cad mkhyen rang bzhin //",
    "T02TD3709E:68b-24": "yang gang gi tshe shes rab dang thabs kyi rang bzhin can gyi de kho na nyid la bslab pas rnam pa thams cad mkhyen pa nyid skyed par nus pa de'i tshe ye shes lnga'i bdag nyid can sku gsum gyi ngo bo nyid kun du bzang po zhes bya ba'i sangs rgyas kyi sar rnam par gzhag go //",
    "T02TD3709E:68b-25": "de la chos kyi dbyings kyi ye shes dang /",
    "T02TD3709E:68b-26": "gang yang kun gzhi rnam par shes pa rnam pa thams cad du rnam par dag pas me long lta bu'i ye shes nyid du yongs su gyur pa ste /",
    "T02TD3709E:68b-27": "gnyis po dag ni chos kyi sku'o //",
    "T02TD3709E:69a-0": "@69a * // de yang /",
    "T02TD3709E:69a-1": "gang yang kun gzhi rnam shes ni //",
    "T02TD3709E:69a-2": "me long lta bu'i ye shes gyur //",
    "T02TD3709E:69a-3": "de yang chos dbyings ngo bo ru //",
    "T02TD3709E:69a-4": "de yang chos kyi dbyings kyi ni //",
    "T02TD3709E:69a-5": "ngo bor la la 'dod pa yin //",
    "T02TD3709E:69a-6": "zhes bshad pa yin no //",
    "T02TD3709E:69a-7": "de nyid kyis ni de gnyis kyi ngo bo ni bcom ldan 'das rnam par snang mdzad dang mi bskyod pa nyid der bdag po nyid yin no //",
    "T02TD3709E:69a-8": "sprul pa'i 'khor lo ma lus pa ni chos kyi dbyings kyi ye shes nyid la rab tu 'jug pa yin no //",
    "T02TD3709E:69a-9": "mnyam pa nyid dang so sor rtog pa'i ye shes kyi bdag nyid ni de yang /",
    "T02TD3709E:69a-10": "nyon mongs can nyid gnas gyur pa //",
    "T02TD3709E:69a-11": "mnyam nyid ye shes yin par bshad //",
    "T02TD3709E:69a-12": "yid kyi rnam shes nyid gang yin //",
    "T02TD3709E:69a-13": "so sor rtog byed ye shes so //",
    "T02TD3709E:69a-14": "chos kyi longs spyod ston pa dang //",
    "T02TD3709E:69a-15": "byang chub sems dpa' chen po yang //",
    "T02TD3709E:69a-16": "chos kyi longs spyod rdzogs nyid kyis //",
    "T02TD3709E:69a-17": "de gnyis longs spyod rdzogs sku nyid //",
    "T02TD3709E:69a-18": "ces bshad pa yin no //",
    "T02TD3709E:69a-19": "de nyid kyis na de dag gi ngo bo nyid bcom ldan 'das rin chen 'byung ldan dang /",
    "T02TD3709E:69a-20": "'od dpag tu med pa gnyis kyi longs spyod rdzogs pa'i ngo bo nyid do //",
    "T02TD3709E:69a-21": "bya ba grub pa'i ye shes kyi bdag nyid can ni sprul pa'i sku ste /",
    "T02TD3709E:69a-22": "de yang /",
    "T02TD3709E:69a-23": "gang zhig dbang po lnga rnams shes //",
    "T02TD3709E:69a-24": "de ni don kun yongs 'dzin pas //",
    "T02TD3709E:69a-25": "sems can kun gyi don thob pa //",
    "T02TD3709E:69a-26": "bya sgrub ye shes snod nyid do //",
    "T02TD3709E:69a-27": "de yang kun du dus kun du //",
    "T02TD3709E:69a-28": "ji bzhin dus su bsam pa bzhin //",
    "T02TD3709E:69a-29": "sprul pa kun gyi rgyur gyur pas //",
    "T02TD3709E:69a-30": "sangs rgyas rnams kyi sprul sku yin //",
    "T02TD3709E:69a-31": "zhes bshad pa yin no //",
    "T02TD3709E:69a-32": "de bas na de'i ngo bo bcom ldan 'das don yod par grub pa ni mngon par mtho ba dang /",
    "T02TD3709E:69a-33": "nges par legs par grub pa'i sprul pa'i las can yin no //",
    "T02TD3709E:69a-34": "der ni sems bskyed rnam pa brgyad //",
    "T02TD3709E:69a-35": "gzhan don gcig pu la dgongs yin //",
    "T02TD3709E:69a-36": "rtog mi mnga' yang 'phen shugs kyis //",
    "T02TD3709E:69a-37": "thub pa'i 'jug pa'i chos nyid yin //",
    "T02TD3709E:69a-38": "de yang mngon par shes pa dang lhan cig par gtogs pa ni mthu thogs pa med pa mnga' ba nyid kyis gzhan gyi don lhur mdzad pas rgyal po chen po dang 'dra'o //",
    "T02TD3709E:69b-0": "bsod nams dang ye shes dang lhan cig par gtogs pa ni mdzod dang 'dra bas @69b mdzod kyi khang pa dang 'dra'o //",
    "T02TD3709E:69b-1": "byang chub kyi phyogs kyi chos dang lhan cig par gtogs pa ni 'phags pa thams cad bzhud cing rjes su 'gro ba yin pas lam chen po dang 'dra'o //",
    "T02TD3709E:69b-2": "zhi gnas dang lhag mthong dang lhan cig par gtogs pa ni 'khor ba dang mya ngan las 'das par mi ltung bar bde bar 'degs pas bzhon pa dang 'dra'o //",
    "T02TD3709E:69b-3": "gzungs dang spobs pa dang lhan cig par gtogs pa ni bstan pa mtha' yas pa nye bar 'byed pas bkong ma dang 'dra'o //",
    "T02TD3709E:69b-4": "chos kyi sbyin pa dang lhan cig par gtogs pa ni thar pa 'dod pa rnams kyis thos na dga' ba yin pas kun du dga' ba'i sgra dang mtshungs so //",
    "T02TD3709E:69b-5": "bgrod pa gcig pa'i lam dang lhan cig par gtogs pa ni thams cad kyi rgyu gcig pu yin pa'i phyir dang /",
    "T02TD3709E:69b-6": "rang gi ngang gis 'jug pa nyid kyis na chu bo'i rgyun dang 'dra'o //",
    "T02TD3709E:69b-7": "chos kyi sku dang lhan cig par gtogs pa ni don gyi bya ba thams cad la rag las pa'i phyir sprin dang 'dra'o //",
    "T02TD3709E:69b-8": "gzhan dag na re sems bskyed pa brgyad po 'di dag ni ma nges pa'i tshul can yin no zhes zer ro //",
    "T02TD3709E:69b-9": "de ltar zhi gnas rnams bsgom shes rab rnam par dpyod pa dang //",
    "T02TD3709E:69b-10": "de dang rjes mthun de gnyis kyi ni ye shes bskyed nas su //",
    "T02TD3709E:69b-11": "mtshang med pa thabs de bsten la nges pa'i bdag nyid can //",
    "T02TD3709E:69b-12": "gang yin rnal 'byor pa de kun kyang dbang po mchog tu 'gyur //",
    "T02TD3709E:69b-13": "de bas de ni mos spyod las //",
    "T02TD3709E:69b-14": "snga ma nyid du mi ldog par //",
    "T02TD3709E:69b-15": "shes rab pha rol phyin sogs su //",
    "T02TD3709E:69b-16": "rdzogs pa'i sangs rgyas kun gyis brtsis //",
    "T02TD3709E:69b-17": "pha rol tu phyin pa mchog gi man ngag bstan pa'o //",
    "T02TD3709E:69b-18": "'di dag thams cad yongs rdzogs par //",
    "T02TD3709E:69b-19": "dbang 'bring gis kyang bsgom par bya //",
    "T02TD3709E:69b-20": "shes rab bskyed nas de nas ni //",
    "T02TD3709E:69b-21": "de dang tshul mthun sbyin sogs yin //",
    "T02TD3709E:69b-22": "dpang po 'bring po rnams kyis kyang //",
    "T02TD3709E:69b-23": "'di skad du bshad pa'i zhi gnas rnam par bsgoms la shes rab kyis kyang don rnam par dpyad de de nyid kyis shes rab bskyed pa dang rjes su mthun pa'i thabs la bslab par bya'o //",
    "T02TD3709E:69b-24": "de rnams skye mched rnam pa yis //",
    "T02TD3709E:69b-25": "don kun dmigs par rgyal ba rnams //",
    "T02TD3709E:69b-26": "bzhed kyi zhi gnas bskyed pa la //",
    "T02TD3709E:70a-0": "khams @70a * //",
    "T02TD3709E:70a-1": "sogs dbye bas ma yin no //",
    "T02TD3709E:70a-2": "yang de rnams skye mched kyi rnam pa gnyis kyis don thams cad la yang dag par dmigs te zhi gnas skyed par byed pa yin no //",
    "T02TD3709E:70a-3": "rgyal ba'i sras de ji srid du //",
    "T02TD3709E:70a-4": "rab dga'i sar ni ma zhugs la //",
    "T02TD3709E:70a-5": "de nyid nges gyur de srid du //",
    "T02TD3709E:70a-6": "mi ldog nyid kyang ma yin no //",
    "T02TD3709E:70a-7": "gang gi phyir de rnams kyis zhi gnas dang lhag mthong gi de kho na nyid bskyed du zin kyang ji srid rab tu dga' ba'i sa ma thob pa de srid rdo rje lta bu'i de kho na nyid yid la byed pa med pas phyir mi ldog pa ma yin zhing rang gi lam la mngon par brtson par gyur pa'ang ma yin no //",
    "T02TD3709E:70a-8": "pha rol tu phyin pa la spyod pa dbang po bar ma'i man ngag bstan pa'o //",
    "T02TD3709E:70a-9": "dbang po tha ma zhi gnas bskyed //",
    "T02TD3709E:70a-10": "gzugs dang gzugs med dbye bas sam //",
    "T02TD3709E:70a-11": "phung po yi ni dbye ba yis //",
    "T02TD3709E:70a-12": "don kun dmigs pa gsal bar 'dod //",
    "T02TD3709E:70a-13": "dbang po thams cad kyang de bzhin du thams cad bsgom zhing bsten par bya mod kyi 'on kyang de rnams khams dang skye mched kyi dbye ba rnam par spangs nas gzugs can dang gzugs can ma yin pa'i dbye ba nyid kyis don thams cad la dmigs par bshad do //",
    "T02TD3709E:70a-14": "de nyid la ni nges rgyu can //",
    "T02TD3709E:70a-15": "ji srid ring du song ma zhugs //",
    "T02TD3709E:70a-16": "de srid der ni phyir mi ldog / ma yin zhes ni rgyal bas gsungs //",
    "T02TD3709E:70a-17": "dris pa so so'i skye bor gyur kyang zhi gnas dang lhag mthong dag gis yang dag pa'i ye shes bskyed pa de ji ltar ma nges pa yin no //",
    "T02TD3709E:70a-18": "yang bla na med pa'i de kho na nyid mngon sum du byas su zin kyang ji ltar na nges pa tsam med pas phyir mi ldog par rtog 'dod chags dang bral ba'i lam gyi 'bras bu thob kyang 'bras bu de las nyams pas de nyid skyed par byed pa yin no //",
    "T02TD3709E:70a-19": "de yang shi nas 'bras bu mi nyams so zhes bshad pa yin /",
    "T02TD3709E:70a-20": "'dir brjod par bya ste /",
    "T02TD3709E:70a-21": "de kho na nyid mngon du ma byas pa ni /",
    "T02TD3709E:70a-22": "gang la yang yod pa ma yin gyi /",
    "T02TD3709E:70a-23": "de las go bzlog pa ma nges pa tsam nyid ni 'khor ba pa zhes bya'o //",
    "T02TD3709E:70a-24": "de bas na zhi gnas dang lhag mthong gnyis yang dag pa'i ye shes bskyed pa la de dang rjes su mthun par spyod pa yin no //",
    "T02TD3709E:70b-0": "dris pa gal te thams cad thams cad du de kho na nyid mngon sum du byed pa @70b yin na yang dag pa'i ye shes bskyed pa 'di gang zhig yin /",
    "T02TD3709E:70b-1": "de ni gang 'di de dang rjes su mthun pa'i spyod pa byed pa rnams yin no //",
    "T02TD3709E:70b-2": "de de lta yin na nges pa yin mod /",
    "T02TD3709E:70b-3": "de lta ma yin te brtan par gyur pas rdo rje lta bu'i ting nge 'dzin nyid yin par nges pa yin no //",
    "T02TD3709E:70b-4": "de lta na nges par 'byed pa'i cha las 'byung ba ji ltar 'byung zhe na /",
    "T02TD3709E:70b-5": "de tsam nyid nas de kho na nyid la mos shing mos pa las 'byung ngo zhes de kho na nyid smra ba rnams 'dod do //",
    "T02TD3709E:70b-6": "yang phyir ldog par rtog par ji ltar 'gyur zhes gang smra ba de ni rdo rje lta bu'i sems med pa nyid yin no zhes kho bo cag smra'o //",
    "T02TD3709E:70b-7": "don 'di nyid la dgongs nas shes rab kyi pha rol tu phyin pa'i phyir mi ldog pa'i rtags kyi le'u las so so'i skye bo'i gnas skabs dang /",
    "T02TD3709E:70b-8": "sa dang po la sogs pa'i gnas su byang chub sems dpa' rnams phyir mi ldog pa'i rtags nyid dang ldan par gsungs pa yin no zhes kho bo cag gi bla mas bshad pa yin no //",
    "T02TD3709E:70b-9": "shes rab kyi pha rol tu phyin pa la spyod pa'i dbang po tha ma'i spyod pa bstan pa'o //",
    "T02TD3709E:70b-10": "'pho med byang chub la brten shin tu gsal bar bshad 'di la //",
    "T02TD3709E:70b-11": "gang zhig de nyid rab myur yang dag min brten //",
    "T02TD3709E:70b-12": "de la che 'bring tha ma'i lam gzhan dag kyang gang yin pa ;",
    "T02TD3709E:70b-13": "/ de las gzhan par gang gis myur 'gyur bdag gis bshad par bya //",
    "T02TD3709E:70b-14": "mngon sum ma yin ye shes dang //",
    "T02TD3709E:70b-15": "las kyi phyag rgya sogs rim gyis //",
    "T02TD3709E:70b-16": "sgro btags kun dang rnam bral ba'i //",
    "T02TD3709E:70b-17": "de nyid bsgom par mi nus pa //",
    "T02TD3709E:70b-18": "de phyir[?] dang por rgyal bas ni //",
    "T02TD3709E:70b-19": "de nyid rab tu mgsal ba dang //",
    "T02TD3709E:70b-20": "nyon mongs med pa'i rgyu dang ni //",
    "T02TD3709E:70b-21": "sgro btags rnams ni spangs pa gsungs //",
    "T02TD3709E:70b-22": "gang zhig ji skad du bshad pa'i rnam pa drug gis de kho na nyid skyed par mi nus pa de rnams kyi phyir de kho na nyid de nyid 'dod chags la sogs pa bskyed pa'i rgyu'i sgro btags pa cung zad las ldog pa bsgom par bya ba'i phyir /",
    "T02TD3709E:70b-23": "sangs rgyas bcom ldan 'das kyis chos mngon par gsungs pa yin no //",
    "T02TD3709E:70b-24": "de yang /",
    "T02TD3709E:70b-25": "bde sogs sgro btags las grol ba //",
    "T02TD3709E:70b-26": "sdug bsngal bden sogs ming nyid du //",
    "T02TD3709E:70b-27": "rdzogs pa'i sangs rgyas kyis bstan cing //",
    "T02TD3709E:70b-28": "de nyid kho nas lhag par brtags //",
    "T02TD3709E:71a-0": "de la rtag @71a * //",
    "T02TD3709E:71a-1": "pa dang bde ba dang bdag dang bdag gir sgro[?] btags pa las bzlog par bya ba'i phyir /",
    "T02TD3709E:71a-2": "mi rtag pa dang /",
    "T02TD3709E:71a-3": "sdug bsngal ba dang /",
    "T02TD3709E:71a-4": "stong ba dang /",
    "T02TD3709E:71a-5": "bdag med pa'i rnam par bsgom pa na de kho na nyid de nyid sdug bsngal gyi bden pa zhes bya bar btags pa'o //",
    "T02TD3709E:71a-6": "de nas 'dod pa'i dbang phyug la sogs pa'i rgyu med pas na chos thams cad ni rgyu med pa'o //",
    "T02TD3709E:71a-7": "dus la sogs pa ni sems med cing rtag pa'i dngos po'i don gyi rgyu can yin pa'i phyir rgyu gcig pa dang /",
    "T02TD3709E:71a-8": "gtso bo tshangs pa la sogs pa'i rgyu can yin pas na /",
    "T02TD3709E:71a-9": "dngos po 'gyur ba'i rgyu can no //",
    "T02TD3709E:71a-10": "dbang phyug la sogs pa'i rgyu can yin pas na blo dang ldan pa'i rgyu can no zhes bya ba de'i gnyen por rgyu dang kun 'byung ba dang /",
    "T02TD3709E:71a-11": "rab tu skye ba dang rkyen zhes bya ba ldog pa bzhi bstan te /",
    "T02TD3709E:71a-12": "de bsgom pa na kun 'byung gi bden pa zhes bya bar btags so //",
    "T02TD3709E:71a-13": "thar pa med do zhes bya ba dang thar pa ni sdug bsngal ba zhes bya ba dang /",
    "T02TD3709E:71a-14": "bsam gtan gyi bde ba nyid gya nom pa yin zhes bya ba dang /",
    "T02TD3709E:71a-15": "grol ba rnams kyang slar 'khor bar ltung bar 'gyur ro zhes bya ba'i gnyen por 'gog pa nyid dang /",
    "T02TD3709E:71a-16": "zhi ba nyid dang /",
    "T02TD3709E:71a-17": "gya nom pa nyid dang /",
    "T02TD3709E:71a-18": "nges par 'byung ba nyid ces bya ba ldog pa rnam pa bzhi bstan te /",
    "T02TD3709E:71a-19": "de rnams bsgoms pa na 'gog pa'i bden pa zhes bya bar btags so //",
    "T02TD3709E:71a-20": "mya ngan las 'das pa ma thob pas sngon po la sogs pa las tha dad pa dang /",
    "T02TD3709E:71a-21": "de bzhin du bdag yod bas mtshan nyid can gyi lam med pa dang /",
    "T02TD3709E:71a-22": "'di ni lam ngan pa ste lam med pa dang /",
    "T02TD3709E:71a-23": "slar mi ldog pa'i lam yin no zhes bya ba'i gnyen por lam dang /",
    "T02TD3709E:71a-24": "rigs pa nyid dang /",
    "T02TD3709E:71a-25": "sgrub pa nyid dang /",
    "T02TD3709E:71a-26": "nges par 'byin pa nyid ces bya ba ldog pa bzhi bstan te /",
    "T02TD3709E:71a-27": "de rnams bsgoms pa na lam gyi bden pa zhes bya bar btags so //",
    "T02TD3709E:71a-28": "sngon po la sogs pa las tha dad par mya ngan las 'das pa ma mthong ba'i phyir ro //",
    "T02TD3709E:71a-29": "de ltar na de kho na nyid dbyer med pa'i rang bzhin can yin na yang ldog pa tsam nyid kyi dbye bas byis pa rnams la sdug bsngal la sogs pa'i bden pa'i dbye bas bstan pa yin no //",
    "T02TD3709E:71b-0": "yang mi rtag pa la sogs pa'i rnam @71b par dbye ba rnam pa bcu drug tu yang bstan to //",
    "T02TD3709E:71b-1": "de bsgom pa ni gang yin pa //",
    "T02TD3709E:71b-2": "mngon par rgyal ba mchog gis bstan //",
    "T02TD3709E:71b-3": "mdor bsdus mdzod du slob dpon ni //",
    "T02TD3709E:71b-4": "dbyig gnyen gyis kyang de bshad do //",
    "T02TD3709E:71b-5": "de bas de ni bsgom 'dod pas //",
    "T02TD3709E:71b-6": "de dag las de shes par bya //",
    "T02TD3709E:71b-7": "sbyor ba mthong ba la slob lam //",
    "T02TD3709E:71b-8": "slob pa'i rnam dbye rnam pa bzhi //",
    "T02TD3709E:71b-9": "gal te de lta yin du zin kyang chos mngon pa'i mdzod las bshad pa dbang po tha ma dang /",
    "T02TD3709E:71b-10": "bar ma dang /",
    "T02TD3709E:71b-11": "rab kyi dbye bas phye ba gsum char gyis yang cung zad cig 'dir bshad par bya'o //",
    "T02TD3709E:71b-12": "de la re zhig dang por rnal 'byor pas so sor thar pa'i sdom pa blangs pas /",
    "T02TD3709E:71b-13": "chul khrims la gnas par bya ste /",
    "T02TD3709E:71b-14": "tshul khrims sa ltar yon tan ni //",
    "T02TD3709E:71b-15": "ma lus sa bon brten 'gyur gyis //",
    "T02TD3709E:71b-16": "zhes shes par byas la /",
    "T02TD3709E:71b-17": "de rnam par dag par bsrung ba la 'bad par bya'o //",
    "T02TD3709E:71b-18": "de nas 'phags pa'i bden pa bzhi dang rjes su mthun pa'i bstan bcos mnyan pa dang /",
    "T02TD3709E:71b-19": "dpyad pa bdag gis thos pa dang bsam pa'i rang bzhin can gyis shes rab bskyed la /",
    "T02TD3709E:71b-20": "bsgom pa la rab tu sbyar bar bya'o //",
    "T02TD3709E:71b-21": "de yang /",
    "T02TD3709E:71b-22": "chul gnas thos dang bsam ldan pas //",
    "T02TD3709E:71b-23": "bsgom pa la ni rab sbyar bya //",
    "T02TD3709E:71b-24": "zhes bshad pa yin no //",
    "T02TD3709E:71b-25": "de nas bsgom pa la sbyar ba'i dus su dam pa ma yin pa dang 'dres pa dang /",
    "T02TD3709E:71b-26": "rnam par rtog pa yongs su spangs pas lus dang sems nye bar sdud par 'gyur ro //",
    "T02TD3709E:71b-27": "de ltar lus dang sems nye bar sdud pa yang chog shes pa dang /",
    "T02TD3709E:71b-28": "'dod pa chung bar 'gyur gyi 'dod pa che ba dang chog mi shes pa rnams ni ma yin no //",
    "T02TD3709E:71b-29": "de yang 'dod pa che ba dang /",
    "T02TD3709E:71b-30": "chog mi shes pa las nye bar sdud pa gnyis dang ldan par mi 'gyur ro //",
    "T02TD3709E:71b-31": "de yang 'dod chags la spyod pa dang /",
    "T02TD3709E:71b-32": "rnam par rtog pa la spyod pa rnam pa gnyis yod do //",
    "T02TD3709E:71b-33": "de la 'dod chags la spyod pas ni dang por sems mnyam par gzhag par bya ba'i phyir mi gtsang ba bsgam par bya'o //",
    "T02TD3709E:71b-34": "rnam par rtog pa la spyod pas ni dbugs rdub pa dang 'byung ba rjes su dran pa bsgom par bya'o //",
    "T02TD3709E:71b-35": "de yang /",
    "T02TD3709E:71b-36": "de la 'jug pa mi gtsang ba 'am /",
    "T02TD3709E:72a-0": "dbugs 'byung ba dang rdub pa dran pas so zhes bshad pa @72a * //",
    "T02TD3709E:72a-1": "yin no //",
    "T02TD3709E:72a-2": "de nas zhi gnas thob par gyur nas ni //",
    "T02TD3709E:72a-3": "lus dang tshor ba dang sems dang /",
    "T02TD3709E:72a-4": "chos rjes su dran pa ste /",
    "T02TD3709E:72a-5": "rjes dran bzhi bsgom par bya'o //",
    "T02TD3709E:72a-6": "de rnams kyi bsgom pa ni rang dang spyi'i mtshan nyid la yongs su brtag pa'o //",
    "T02TD3709E:72a-7": "de la rang gi mtshan nyid ni /",
    "T02TD3709E:72a-8": "gzugs su rung ba zhes bya ba la sogs pa'o //",
    "T02TD3709E:72a-9": "spyi'i mtshan nyid ni stong pa dang bdag med pa zhes bya ba la sogs pa'o //",
    "T02TD3709E:72a-10": "de yang /",
    "T02TD3709E:72a-11": "zhig nas thob par gyur nas ni //",
    "T02TD3709E:72a-12": "lus dang tshor ba sems chos kyis //",
    "T02TD3709E:72a-13": "mtshan nyid gnyis ni yongs brtags pas //",
    "T02TD3709E:72a-14": "dran pa nyer gzhag bsgom par bya ;",
    "T02TD3709E:72a-15": "/ zhes bshad pa yin no //",
    "T02TD3709E:72a-16": "de ltar mi gtsang ba dang /",
    "T02TD3709E:72a-17": "dbugs 'byung ba dang rdub pa rjes su dran pa'i sbyor ba la bslabs pas rang gi mtshan nyid kyi rigs dang ldan pa dag 'di rjes su dran pa na 'jug par 'gyur te /",
    "T02TD3709E:72a-18": "de yang mi gtsang bar 'du shes pa'i phyin ci log pa'i gnyen po yin no //",
    "T02TD3709E:72a-19": "de nas tshor ba rjes su dran pa la ste de yang sdug bsngal bde bar phyin ci log pa'i gnyen po yin no //",
    "T02TD3709E:72a-20": "de nas yang sems rjes su dran pa la ste /",
    "T02TD3709E:72a-21": "de yang mi rtag pa la rtag par phyin ci log pa'i gnyen po yin no //",
    "T02TD3709E:72a-22": "de nas de'i 'og tu chos rjes su dran pa ste /",
    "T02TD3709E:72a-23": "de yang dad pa la sogs pa'i chos tsam du dmigs pas bdag med pa la bdag tu phyin ci log pa'i gnyen po yin pa de bas na phyin ci log bzhi'i gnyen po yin no zhes gsungs pa yin no //",
    "T02TD3709E:72a-24": "gang gi tshe rang gi mtshan nyid 'dzin pas na chos zhes bya bas phung po lnga la dmigs pa nyid chos rjes su dran pa ste /",
    "T02TD3709E:72a-25": "de'i tshe chos thams cad la dmigs pa'i chos rjes su dran pa la mi rtag pa dang /",
    "T02TD3709E:72a-26": "sdug bsngal ba dang /",
    "T02TD3709E:72a-27": "stong pa dang /",
    "T02TD3709E:72a-28": "bdag med pa'i rnam par chos thams cad bsgom pa yin no //",
    "T02TD3709E:72a-29": "de bas na /",
    "T02TD3709E:72a-30": "chos kun dran pa nyer gzhag par //",
    "T02TD3709E:72a-31": "ma lus dmigs pa la gnas pa'i//",
    "T02TD3709E:72a-32": "mi rtag sdug bsngal stong pa dang //",
    "T02TD3709E:72a-33": "bdag med de ni rnam thar mthong //",
    "T02TD3709E:72a-34": "zhes gsungs pa yin no //",
    "T02TD3709E:72a-35": "de nas phyis 'byung bar 'gyur ba'i 'phags pa'i lam gyis me'i snga rtags gtsub shing gi me'i sngon du dro ba 'byung ba dang 'dra ba'i drod du gtogs pa'i nges par 'byed pa'i cha skyed par byed do //",
    "T02TD3709E:72b-0": "@72b de bden pa bzhi'i yul la rnam pa bcu drug tu dmigs la /",
    "T02TD3709E:72b-1": "de nas yang rtse mor gtogs pa ste /",
    "T02TD3709E:72b-2": "de dang 'dra ba nyid do //",
    "T02TD3709E:72b-3": "de nas kyang bzod pa'o //",
    "T02TD3709E:72b-4": "de nas bzod pa las chos kyi mchog go //",
    "T02TD3709E:72b-5": "'di dag ni nges par 'byed pa'i cha bzhi bsgom pa'i rang bzhin can nyid kyi dge ba'i rtsa ba yin no //",
    "T02TD3709E:72b-6": "de yang /",
    "T02TD3709E:72b-7": "de ltar nges 'byed cha bzhi po //",
    "T02TD3709E:72b-8": "bsgom pa rang bzhin can zhes bshad pa yin te /",
    "T02TD3709E:72b-9": "'di tsam ni sbyor ba'i lam yin no //",
    "T02TD3709E:72b-10": "de yan chad 'phags pa'i bden pa rnam pa bzhi'i yul la skad cig ma bcu drug can gyi bden pa mngon par rtogs pas zag pa med pa mngon par rtogs pa skye bar zad do //",
    "T02TD3709E:72b-11": "de yang 'di lta ste /",
    "T02TD3709E:72b-12": "sdug bsngal la chos shes pa'i bzod pa dang /",
    "T02TD3709E:72b-13": "sdug bsngal la chos shes pa dang /",
    "T02TD3709E:72b-14": "sdug bsngal la rjes su shes pa'i bzod pa dang /",
    "T02TD3709E:72b-15": "sdug bsngal la rjes su chos shes pa ste /",
    "T02TD3709E:72b-16": "sdug bsngal gyi bden pa la dmigs pa'i skad cig ma bzhi'o //",
    "T02TD3709E:72b-17": "de bzhin du kun 'byung ba dang 'gog pa dang /",
    "T02TD3709E:72b-18": "lam gyi bden pa la yang sbyar bar bya'o //",
    "T02TD3709E:72b-19": "de la chos shes pa'i bzod pa dang /",
    "T02TD3709E:72b-20": "chos shes pa'i skad cig ma brgyad ni 'dod pa na spyod pa'i nyon mongs pa rnams kyi gnyen po yin no //",
    "T02TD3709E:72b-21": "rjes su rtogs pa'i bzod pa dang /",
    "T02TD3709E:72b-22": "rjes su rtogs pa'i chos shes pa'i skad cig ma brgyad ni /",
    "T02TD3709E:72b-23": "gzugs dang gzugs med pa na spyod pa'i nyon mongs pa rnams kyi gnyen po yin no //",
    "T02TD3709E:72b-24": "de yang /",
    "T02TD3709E:72b-25": "'jig rten pa yi chos mchog las //",
    "T02TD3709E:72b-26": "chos shes bzod pa zag pa med //",
    "T02TD3709E:72b-27": "ces bshad pa yin no //",
    "T02TD3709E:72b-28": "de la lam la rjes su rtogs pa'i shes pa'i skad cig ma yongs su spangs nas /",
    "T02TD3709E:72b-29": "de yan chad ni mthong ba'i lam yin te rjes su rtogs pa shes pa nyid ni mthong ba'i lam yongs su rdzogs pa yin pa'i phyir ro //",
    "T02TD3709E:72b-30": "sems skad cig ma bcu drug pa la ni shes par bya ba sngon med pa yod par 'dod kyi mthong bar bya ba ni med de bzod pa nyid mthong ba'i ngo bo nyid yin pa'i phyir ro //",
    "T02TD3709E:72b-31": "bsgom pa'i lam yang dag par bsdus pa'i lam gyi rjes su shes pa zhes bya ba ni chos mngon pa las gsal bar bya ste /",
    "T02TD3709E:72b-32": "de yang /",
    "T02TD3709E:72b-33": "ma mthong mthong phyir mthong ba'i lam //",
    "T02TD3709E:73a-0": "der ni skad cig @73a * //",
    "T02TD3709E:73a-1": "bco lnga'o //",
    "T02TD3709E:73a-2": "zhes bshad pa yin no //",
    "T02TD3709E:73a-3": "de la bzod pa'i skad cig ma de nyid nyon mongs pa spong bar byed pas bar chad med pa'i lam gyi ngo bo nyid do //",
    "T02TD3709E:73a-4": "shes pa'i skad cig ma ni rnam par grol ba'i lam gyi ngo bo nyid do //",
    "T02TD3709E:73a-5": "nyon mongs pa yang mdor bsdu na /",
    "T02TD3709E:73a-6": "sdug bsngal dang kun 'byung dang /",
    "T02TD3709E:73a-7": "'gog pa dang /",
    "T02TD3709E:73a-8": "lam dang /",
    "T02TD3709E:73a-9": "bsgom pas spang bar bya ba'i dbye bas rnam pa lngar 'gyur ro //",
    "T02TD3709E:73a-10": "de la sdug bsngal mthong bas spang bar bya ba bcu ste /",
    "T02TD3709E:73a-11": "'dod chags dang /",
    "T02TD3709E:73a-12": "khong khro ba dang /",
    "T02TD3709E:73a-13": "nga rgyal dang /",
    "T02TD3709E:73a-14": "ma rig pa dang /",
    "T02TD3709E:73a-15": "the tshom ste lnga dang /",
    "T02TD3709E:73a-16": "'jig tshogs la lta ba dang /",
    "T02TD3709E:73a-17": "mthar 'dzin par lta ba dang /",
    "T02TD3709E:73a-18": "log par lta ba dang /",
    "T02TD3709E:73a-19": "lta ba mchog tu 'dzin pa dang /",
    "T02TD3709E:73a-20": "tshul khrims dang /",
    "T02TD3709E:73a-21": "brtul zhugs mchog tu 'dzin pa dang lnga ste bcu'o //",
    "T02TD3709E:73a-22": "kun 'byung dang 'gog pa mthong bas spang bar bya ba ni bdun te /",
    "T02TD3709E:73a-23": "de dag nyid las 'jig tshogs dang /",
    "T02TD3709E:73a-24": "mthar 'dzin pa dang /",
    "T02TD3709E:73a-25": "tshul khrims dang /",
    "T02TD3709E:73a-26": "brtul zhugs mchog tu 'dzin pa ma gtogs pa gong ma rnams so //",
    "T02TD3709E:73a-27": "lam mthong bas spang bar bya ba ni brgyad de /",
    "T02TD3709E:73a-28": "bdun po de dag nyid dang tshul khrims dang /",
    "T02TD3709E:73a-29": "brtul zhugs mchog tu 'dzin par blta'o //",
    "T02TD3709E:73a-30": "bsgom pas spang bar bya ba ni bzhi ste /",
    "T02TD3709E:73a-31": "'dod chags dang /",
    "T02TD3709E:73a-32": "khong khro ba dang /",
    "T02TD3709E:73a-33": "nga rgyal dang /",
    "T02TD3709E:73a-34": "ma rig pa ste 'di dag ni 'dod pa'i khams kyi yin no //",
    "T02TD3709E:73a-35": "gzugs dang gzugs med pa'i khams dag la yang de dag nyid las thams cad du khong khro ba bton pa lhag ma gsum mo //",
    "T02TD3709E:73a-36": "de nyid kyis na nyon mongs pa dgu bcu rtsa brgyad du 'gyur ro //",
    "T02TD3709E:73a-37": "de yang /",
    "T02TD3709E:73a-38": "de dag bcu dang bdun bdun brgyad //",
    "T02TD3709E:73a-39": "lta ba gsum gnyis ma gtogs pa //",
    "T02TD3709E:73a-40": "'dod na sdug bsngal la sogs pa //",
    "T02TD3709E:73a-41": "mthong bas rim bzhin spong bar byed //",
    "T02TD3709E:73a-42": "bzhi ni bsgom pas spang bya yin //",
    "T02TD3709E:73a-43": "khong khrom gtogs de dag nyid //",
    "T02TD3709E:73a-44": "gzugs khams gzugs med de dang 'dra //",
    "T02TD3709E:73a-45": "de ltar dgu bcu rtsa brgyad 'dod //",
    "T02TD3709E:73a-46": "ces bshad pa yin no //",
    "T02TD3709E:73b-0": "de la 'jig rten chos kyi mchog gi rjes thogs la sdug bsngal la chos shes pa'i bzod pa skye ba na 'dod pa'i khams na spyod pa'i sdug bsngal @73b bcu'i thob ba spong ste /",
    "T02TD3709E:73b-1": "de yang shes rab kyi bdag nyid can yin pa nyid kyis sdug bsngal mthong ba'i ngo bo nyid yin pa'i phyir ro //",
    "T02TD3709E:73b-2": "sdug bsngal la chos shes pa spang ba bzod pas yongs su mthong ba'i sdug bsngal la nges pa'i bdag nyid yin te /",
    "T02TD3709E:73b-3": "de yang mtshungs par ldan pa rnams dang thob pa lhan cig skye ba yin no //",
    "T02TD3709E:73b-4": "de ltar na bzod pa thams cad ni sdug bsngal la sogs pa mthong ba'i bdag nyid yin la /",
    "T02TD3709E:73b-5": "shes pa rnams ni nges pa'i bdag nyid can yin te /",
    "T02TD3709E:73b-6": "'di gnyis kyis rkun po 'byin pa dang sgo gtan 'dzud pa'i tshul du nyon mongs pa thams cad spong bar byed do //",
    "T02TD3709E:73b-7": "de bzhin sdug bsngal la rjes su chos shes pa'i bzod pa skye ba na gzugs dang gzugs med pa'i khams na spyod pa'i sdug bsngal mthong bas spang bar bya ba bco brgyad kyi thob pa spong bar byed la /",
    "T02TD3709E:73b-8": "sdug bsngal la chos shes pa yang de dang mtshungs par ldan pa'i thob pa lhan cig skye bar 'gyur ro //",
    "T02TD3709E:73b-9": "kun 'byung la chos shes pa'i bzod pa skye ba na de'i spang bar bya ba'i nyon mongs pa 'dod pa'i khams na spyod pa'i nyon mongs pa bdun gyi thob pa spong bar 'gyur ro //",
    "T02TD3709E:73b-10": "chos shes pa yang de dang mtshungs par ldan pa'i thob pa dang lhan cig skye bar 'gyur ro //",
    "T02TD3709E:73b-11": "kun 'byung ba rjes su chos shes pa'i bzod pa skye ba na de'i spang bar bya ba'i nyon mongs pas gong ma pa yin pa'i phyir ro //",
    "T02TD3709E:73b-12": "nyon mongs pa'i thob pa bcu gnyis spong bar 'gyur la /",
    "T02TD3709E:73b-13": "rjes su shes pa yang de dang mtshungs par ldan pa'i thob pa dang lhan cig skye bar 'gyur ro //",
    "T02TD3709E:73b-14": "'gog pa la chos shes pa'i bzod pa skye bar 'gyur ba de'i spang bar bya ba'i nyon mongs pa 'dod pa'i khams na spyod pa'i bdun gyi thob pa spong bar 'gyur la /",
    "T02TD3709E:73b-15": "chos shes pa yang de dang mtshungs par ldan pa'i thob pa dang lhan cig skye bar 'gyur ro //",
    "T02TD3709E:73b-16": "'gog pa la rjes su chos shes pa'i bzod pa skye ba na /",
    "T02TD3709E:73b-17": "de'i spang bar bya ba'i nyon mongs pa gong ma bcu gnyis kyi thob pa spong bar 'gyur la /",
    "T02TD3709E:73b-18": "rjes su chos shes pa yang de dang mtshungs par ldan pa'i thob pa dang lhan cig skye bar 'gyur ro //",
    "T02TD3709E:74a-0": "lam la chos shes pa'i bzod pa skye ba de'i spang bar bya @74a * //",
    "T02TD3709E:74a-1": "ba'i nyon mongs pa 'dod pa'i khams na spyod pa brgyad spong bar 'gyur la /",
    "T02TD3709E:74a-2": "chos shes pa yang de dang mtshungs par ldan pa'i thob pa dang lhan cig skye par 'gyur ro //",
    "T02TD3709E:74a-3": "lam la rjes su shes pa'i bzod pa skye ba na de'i spang bar bya ba'i nyon mongs pas gong ma pa bcu bzhi'i thob pa spong bar 'gyur ro //",
    "T02TD3709E:74a-4": "'di tsam gyis lam la gnas pa'i rnal 'byor pa ni rgyun du zhugs pa'i rgyu la zhugs pa zhes bya'o //",
    "T02TD3709E:74a-5": "rjes su chos shes pa de dang mtshungs par ldan pa thob pa lhan cig byung ba'i skad cig ma der ni rgyun du zhugs pa'i 'bras bu la gnas pa nyid yin no //",
    "T02TD3709E:74a-6": "de ltar re zhig mthong ba'i lam gyis de'i spang bar bya ba spangs pa yin no //",
    "T02TD3709E:74a-7": "de'i 'og tu ni bsgom pa'i lam skye bar 'gyur te /",
    "T02TD3709E:74a-8": "des kyang de spang bar bya ba spong bar 'gyur ro //",
    "T02TD3709E:74a-9": "de yang 'dod pa dang gzugs dang gzugs med pa'i dbye bas bcur 'gyur la /",
    "T02TD3709E:74a-10": "bcu po de dag re re zhing yang rnam pa dgu dgur byas te /",
    "T02TD3709E:74a-11": "'khor ba ni 'dod pa'i khams dang /",
    "T02TD3709E:74a-12": "gzugs kyi khams bsam gtan bzhi dang /",
    "T02TD3709E:74a-13": "gzugs med pa'i khams bzhi ste /",
    "T02TD3709E:74a-14": "sa dgu yin no //",
    "T02TD3709E:74a-15": "de la 'dod pa'i khams na 'dod chags dang /",
    "T02TD3709E:74a-16": "khong khro ba dang /",
    "T02TD3709E:74a-17": "nga rgyal dang /",
    "T02TD3709E:74a-18": "ma rig pa dgur dbye ba dang /",
    "T02TD3709E:74a-19": "gzugs dang gzugs med pa'i sa rnams kyi 'dod chags dang nga rgyal dang /",
    "T02TD3709E:74a-20": "ma rig pa yang re re zhing dgu dgur dbye ste /",
    "T02TD3709E:74a-21": "de ltar byas na sa'i rnam pa'i dbye bas brgyad cu rtsa gcig tu 'gyur te /",
    "T02TD3709E:74a-22": "rnam pa 'di nyid kyis bsgom pa'i lam yang brgyad cu rtsa gcig nyid yin no //",
    "T02TD3709E:74a-23": "de yang /",
    "T02TD3709E:74a-24": "sa dang sa la nyes rnam dgu //",
    "T02TD3709E:74a-25": "de bzhin du ni yon tan rnams //",
    "T02TD3709E:74a-26": "chung dang 'bring dang che rnams kyi //",
    "T02TD3709E:74a-27": "chung ngu la sogs tha dad phyir //",
    "T02TD3709E:74a-28": "zhes bshad pa yin no //",
    "T02TD3709E:74a-29": "bye brag ni 'di yin te /",
    "T02TD3709E:74a-30": "sa re re zhing nyon mongs pa'i rnam pa dang po chen po chen po'i nas tha ma chung du chung du'i bar nyid la lam gyi rnam pa yang /",
    "T02TD3709E:74a-31": "dang po ni chung ngu'i chung du yin la /",
    "T02TD3709E:74a-32": "tha ma ni chen po'i chen po yin no //",
    "T02TD3709E:74a-33": "de yang gang gi phyir de ni sdug bsngal gyi bden pa la sogs pa mthong ba rnams la yang dang yang du rtsol bas bsgom pa yin la /",
    "T02TD3709E:74b-0": "rtsol ba yang dang po ma @74b goms pa'i gnas skabs su ni chung ngu'i chung ngu nyid skye bar 'gyur la /",
    "T02TD3709E:74b-1": "de las kyang chung ngu'i bar ma nyid skye bar 'gyur ba nas mthar chen po'i chen po'i bar du skye bar 'gyur ro //",
    "T02TD3709E:74b-2": "de nyid kyis na nyon mongs pa'i rnam pa chen po'i chen po lam gyi rnam pa chung ngu'i chung ngus spong bar 'gyur la /",
    "T02TD3709E:74b-3": "chung ngu'i chung ngu ni chen po'i chen bos spong bar 'gyur te /",
    "T02TD3709E:74b-4": "de ni khrus mkhan gyi gos kyi tshul du shes par bya'o //",
    "T02TD3709E:74b-5": "de la gang lam gyi rnam pa brgyad cu rtsa gcig po 'di dag gis nyon mongs pa'i rnam pa de las re re spong bar byed pa na re re zhing par chad med pa dang /",
    "T02TD3709E:74b-6": "rnam par grol ba'i lam gyi ngo bo nyid yin par shes par bya'o //",
    "T02TD3709E:74b-7": "de la gang 'dod par gtogs pa'i nyon mongs pa rnam pa lnga spang ba'i bar ni lan cig phyir 'ong ba'i rgyu la zhugs pa yin la /",
    "T02TD3709E:74b-8": "drug pa spangs pa ni phyir 'ong ba nyid do //",
    "T02TD3709E:74b-9": "nyon mongs pa'i rnam pa bdun pa dang brgyad pa spangs pa ni phyir mi 'ong ba'i 'bras bu la zhugs pa'o //",
    "T02TD3709E:74b-10": "'dod par gtogs pa'i nyon mongs pa dgu pa spangs pa ni phyir mi 'ong ba nyid do //",
    "T02TD3709E:74b-11": "srid pa'i rtse mo'i cha brgyad spangs pa'i bar ni dgra bcom pa'i rgyu la zhugs pa'o //",
    "T02TD3709E:74b-12": "dgu pa spong ba bar chad med pa'i lam ni rdo rje lta bu zhes bya la rnam par grol ba'i lam ni zad pa shes pa zhes bya ba'o //",
    "T02TD3709E:74b-13": "zad pa shes pa skye bar gyur pa chung ngu dang bar ma dang chen po'i dbye ba'i khams gsum pa'i nyon mongs pa de dag thams cad spangs pa ni dgra bcom par 'gyur ro //",
    "T02TD3709E:74b-14": "de dag ni bsgom pa'i lam yin no //",
    "T02TD3709E:74b-15": "de yang g-yo ba dang mi g-yo ba'i bar gyi dbye bas rnam pa mang du 'gyur te /",
    "T02TD3709E:74b-16": "de la gang mi g-yo ba'i chos can gcig pu la ni de'i tshe zad pa shes pa skye bar 'gyur ro //",
    "T02TD3709E:74b-17": "gal te zad pa shes pa ma yin na mi slob pa'i shes rab skye bar 'gyur la /",
    "T02TD3709E:74b-18": "de dag thams cad kyang dgra bcom pa yin par bye brag med do //",
    "T02TD3709E:74b-19": "de yang /",
    "T02TD3709E:74b-20": "gal te mi spong zad shes las//",
    "T02TD3709E:74b-21": "mi skye'i blo gros yod min na //",
    "T02TD3709E:74b-22": "zad shes sam ni mi slob ltar //",
    "T02TD3709E:74b-23": "de yi dgra bcom thams cad la //",
    "T02TD3709E:74b-24": "zhes bshad pa yin no //",
    "T02TD3709E:74b-25": "de nyid kyis na zad pa shes pa'i rjes thogs la mi slob pa'i lam du rnam par gzhag pa yin no //",
    "T02TD3709E:75a-0": "der yang lus kyi mngon sum du byed pa la sogs pa'i dbye bas @75a * //",
    "T02TD3709E:75a-1": "gang zag mang po yod mod kyi skabs 'dir dgos pa med pa'i phyir dang /",
    "T02TD3709E:75a-2": "gzhung mangs kyis dogs pas ma bshad pa yin no //",
    "T02TD3709E:75a-3": "khams gsum pa yi nyon mongs zad //",
    "T02TD3709E:75a-4": "kun mkhyen ye shes kyis bskul nas //",
    "T02TD3709E:75a-5": "phyag rgya che dang mnyam sbyor ba //",
    "T02TD3709E:75a-6": "thob nas rgyal ba dam par 'gyur //",
    "T02TD3709E:75a-7": "de la re zhig dbang po rab ni khams gsum pa'i nyon mongs pa rnams spangs pa yin du zin kyang thams cad mkhyen pa'i ye shes dang /",
    "T02TD3709E:75a-8": "bsod nams kyi tshogs las nges par 'byung ba'i gzugs kyi sku med par sems can ma lus pa'i dgos pa byed nus par ma mthong ba dang ;",
    "T02TD3709E:75a-9": "snying rje chen po'i bdag nyid can nyid kyis sems can ma lus pa gdon pa'i bsam bas /",
    "T02TD3709E:75a-10": "bcom ldan 'das kyis dbang du byas pa nyid kyis de'i dus phyi zhig na /",
    "T02TD3709E:75a-11": "bcom ldan 'das yum shes rab kyi mtshan rnam pa gzhan yang phyag rgya chen po zhes bya ba bskyed de /",
    "T02TD3709E:75a-12": "de bslab pa nyid kyis bsod nams dang ye shes kyi tshogs bsags te /",
    "T02TD3709E:75a-13": "bla na med pa yang dag par rdzogs par byang chub nas /",
    "T02TD3709E:75a-14": "sangs rgyas bcom ldan 'das su 'gyur ro zhes bya ba ni man ngag go //",
    "T02TD3709E:75a-15": "de bas na de'i phyag rgya chen po'i sbyor ba bsgoms pa nyid las 'tshang rgya ba nyid ces bya'i /",
    "T02TD3709E:75a-16": "sangs rgyas nyid thob pa'i lam de las gzhan dag yod pa ma yin no zhes shes par bya'o //",
    "T02TD3709E:75a-17": "phyag rgya chen po la 'jug pa'i don du 'dod chags bral ba'i lam bsgom pa ni 'gal ba med de /",
    "T02TD3709E:75a-18": "stong nyid bsgoms pas grol 'gyur te //",
    "T02TD3709E:75a-19": "bsgom pa lhag ma de don yin //",
    "T02TD3709E:75a-20": "zhes bshad pa yin no //",
    "T02TD3709E:75a-21": "gang yang 'dod chags dang bral ba'i lam skyed du zin kyang 'dod chags dang bral ba'i lam mngon sum du ma byas pa nyid du dus byas pa de rnams ni lus kyis ston par mngon par 'dod pa'i dbang dang lam yongs su smin par dam pa'i chos nub par 'gyur ba na /",
    "T02TD3709E:75a-22": "rang sangs rgyas kyi byang chub mngon sum du byas nas zag pa med pa'i dbyings nyid du 'khod par 'gyur ro //",
    "T02TD3709E:75a-23": "de yang bstan bcos las /",
    "T02TD3709E:75a-24": "rdzogs sangs rgyas rnams ma byung zhing //",
    "T02TD3709E:75a-25": "nyan thos rnams ni zad pa na //",
    "T02TD3709E:75a-26": "rang sangs rgyas kyi ye shes ni //",
    "T02TD3709E:75a-27": "rten pa med las rab tu skye //",
    "T02TD3709E:75a-28": "zhes ji skad bshad pa yin no //",
    "T02TD3709E:75b-0": "@75b gang yang dang po nas bdag nyid dul ba dang zhi bar gcig tu mngon par 'dod pa nyid kyis 'dod chags dang bral ba mngon sum du byed pa de rnams kyang mya ngan las 'das pa thob pa zhes bya ste /",
    "T02TD3709E:75b-1": "zag pa med pa'i dbyings nyid la gnas la /",
    "T02TD3709E:75b-2": "phyis thams cad mkhyen pa'i ye shes kyi 'od zer gyis yang dag par bskul ba nyid kyis phyag rgya chen po la 'jug pa'i rim gyis sangs rgyas nyid thob par 'gyur ba yin zhes bya ba ni mdor bsdus pa'o //",
    "T02TD3709E:75b-3": "de yang bstan bcos las /",
    "T02TD3709E:75b-4": "thugs rje chen po dang bral bas //",
    "T02TD3709E:75b-5": "'di dag rang gi don la gzhol //",
    "T02TD3709E:75b-6": "rang byung sgra las skyes pa ste //",
    "T02TD3709E:75b-7": "theg pa chen por mi bsngags so //",
    "T02TD3709E:75b-8": "theg pa che las bstan pa yin //",
    "T02TD3709E:75b-9": "rgyal ba'i yon tan mtha' yas dang //",
    "T02TD3709E:75b-10": "byang chub sems dpa'i mthu thos pas //",
    "T02TD3709E:75b-11": "de dag snod nyid 'gyur ba yin //",
    "T02TD3709E:75b-12": "rang gi lam gyis theg chen nor //",
    "T02TD3709E:75b-13": "ma lus bsregs par gyur pa ste //",
    "T02TD3709E:75b-14": "byang chub sems dpa' rnams nang na //",
    "T02TD3709E:75b-15": "skyes bu dbul po lta bur gnas //",
    "T02TD3709E:75b-16": "byang chub gnyis po thob pa de //",
    "T02TD3709E:75b-17": "srid pas shin tu skrag pas na //",
    "T02TD3709E:75b-18": "tshe zad pa ni dga' gyur pa //",
    "T02TD3709E:75b-19": "mya ngan 'das thob ming can yin //",
    "T02TD3709E:75b-20": "'di nyid mya ngan 'das min gyi //",
    "T02TD3709E:75b-21": "'on kyang srid gsum skye ba ni //",
    "T02TD3709E:75b-22": "de la yod pa ma yin bas //",
    "T02TD3709E:75b-23": "de rnams zag med dbyings na 'khod //",
    "T02TD3709E:75b-24": "mi shes nyon mongs min yang phyir //",
    "T02TD3709E:75b-25": "phyi nas sangs rgyas kyis rab bskul //",
    "T02TD3709E:75b-26": "bsod nams tshogs ni bsags pa las //",
    "T02TD3709E:75b-27": "de yang 'jig rten 'dren par 'gyur //",
    "T02TD3709E:75b-28": "zhes ji skad du rgya cher bshad pa'o //",
    "T02TD3709E:75b-29": "de bas phyag rgya che mnyam sbyor//",
    "T02TD3709E:75b-30": "rnal 'byor dang ni bral ba nyid //",
    "T02TD3709E:75b-31": "rdzogs pa'i byang chub mi thob cing //",
    "T02TD3709E:75b-32": "mngon mtho'i 'bras bu nyid ma yin //",
    "T02TD3709E:75b-33": "de nyid la ni 'jug pa'i phyir //",
    "T02TD3709E:75b-34": "bden pa bzhi ni rnam bsgom pa //",
    "T02TD3709E:75b-35": "rdo rje sems sogs bsgom pa yi //",
    "T02TD3709E:75b-36": "rnal 'byor pa la 'gal ba med //",
    "T02TD3709E:75b-37": "'on kyang gtam du bya ba gzhan yang yod de /",
    "T02TD3709E:75b-38": "bdag gzhan lta la chags pa dang //",
    "T02TD3709E:75b-39": "sngang bas nyes bcom yid spangs te //",
    "T02TD3709E:75b-40": "rnam par dpyad las gzhan pa'i rgyu //",
    "T02TD3709E:75b-41": "de nyid nges par ma mthong ngo //",
    "T02TD3709E:75b-42": "de bas der gus rnal 'byor bas //",
    "T02TD3709E:75b-43": "rjes chags khong khro spangs nas ni //",
    "T02TD3709E:75b-44": "rnam pa kun la mkhas bya zhes //",
    "T02TD3709E:76a-0": "de ltar @76a * //",
    "T02TD3709E:76a-1": "rgyal ba dam pas gsungs //",
    "T02TD3709E:76a-2": "zhes bya ba yin no //",
    "T02TD3709E:76a-3": "de ltar kun mkhyen gyis gsungs bka' //",
    "T02TD3709E:76a-4": "kun phan ma lus brtags nas ni //",
    "T02TD3709E:76a-5": "mdor bsdus nas ni bstan pa 'di //",
    "T02TD3709E:76a-6": "de nyid shes rnams mgu phyir byas //",
    "T02TD3709E:76a-7": "de ltar lam la rnam zhugs sems ni nges par mi g-yo gang //",
    "T02TD3709E:76a-8": "g-yo bar gyur na'ang de tshe yang dag bka' ni rnams bsgoms la //",
    "T02TD3709E:76a-9": "rgyal ba'i gsung gi tshogs ni thog ma bar dang mtha' dag la //",
    "T02TD3709E:76a-10": "brten cing mi phyed tshul rnams kun gyis rnam par brtags pas brten par 'gyur //",
    "T02TD3709E:76a-11": "de ltar ma lus bde gshegs bka' //",
    "T02TD3709E:76a-12": "bdag gis yang dag bshad pa yi //",
    "T02TD3709E:76a-13": "bsod nams gang yin de 'gro kun //",
    "T02TD3709E:76a-14": "de yi gzhung la ci dgar shog / de kho na nyid la 'jug pa zhes bya ba bde bar gshegs pa'i bka' ma lus pa mdor bsdus te bshad pa'i rab tu byed pa /",
    "T02TD3709E:76a-15": "slob dpon dpal ye shes grags pas mdzad pa rdzogs so /",
    "T02TD3709E:76a-18": "// / rgya gar gyi mkhan po padm'a ka ra warma dang /",
    "T02TD3709E:76a-19": "zhu chen gyi lo ts'a ba dge slong rin chen bzang pos bsgyur cing zhus te gtan la phab pa'o//"
}