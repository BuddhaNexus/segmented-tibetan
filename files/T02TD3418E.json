{
    "T02TD3418E:82b-0": "@82b # // rgya gar skad du /",
    "T02TD3418E:82b-1": "a'arya sim ha n'a da s'a dha nam /",
    "T02TD3418E:82b-2": "bod skad du /",
    "T02TD3418E:82b-3": "'phags pa seng ge sgra'i sgrub thabs /",
    "T02TD3418E:82b-4": "rje btsun seng ge sgra la phyag 'tshal lo //",
    "T02TD3418E:83a-0": "dang po re zhig sngags pas kha bsang ba la sogs pa byas nas stan bde ba la 'dug @83a * //",
    "T02TD3418E:83a-1": "te /",
    "T02TD3418E:83a-2": "rang gi snying gar zla ba'i dkyil 'khor la hr'i: yig dkar po bltas nas /",
    "T02TD3418E:83a-3": "de'i 'od zer gyis mdun du bla ma dang /",
    "T02TD3418E:83a-4": "sangs rgyas dang /",
    "T02TD3418E:83a-5": "byang chub sems dpa' rnams gdan drangs par bsgoms nas /",
    "T02TD3418E:83a-6": "de nas mchod pa dang /",
    "T02TD3418E:83a-7": "sdig pa bshags pa la sogs pa byas nas /",
    "T02TD3418E:83a-8": "stong pa nyid bsgom par bya'o //",
    "T02TD3418E:83a-9": "aom sh'u n+ya t'a dzny'a na badzra sva bh'a wa a'atma ko&amp; ham zhes pa 'dis byin gyis brlab par bya'o //",
    "T02TD3418E:83a-10": "de nas skad cig gis pam yig yongs su gyur pa las padma dmar po /",
    "T02TD3418E:83a-11": "de'i steng du sim yig yongs su gyur pa las seng ge dkar po'o //",
    "T02TD3418E:83a-12": "de'i steng du zla ba la hr'i:yig las byung ba'i 'jig rten dbang phyug seng ge sgra'i skur bdag nyid bsgom par bya'o //",
    "T02TD3418E:83a-13": "sku mdog dkar po ral pa'i cod pan can /",
    "T02TD3418E:83a-14": "'od dpag tu med pas dbu brgyan pa /",
    "T02TD3418E:83a-15": "spyan gsum pa /",
    "T02TD3418E:83a-16": "phyag gnyis pa /",
    "T02TD3418E:83a-17": "dka' thub kyi tshul 'dzin pa'o //",
    "T02TD3418E:83a-18": "rgyal po chen po rol pas bzhugs pa /",
    "T02TD3418E:83a-19": "phyag g-yon padma langs pa'i steng du ral gri 'bar ba /",
    "T02TD3418E:83a-20": "g-yas na sprul dkar pos dkris pa'i rtse gsum dkar po /",
    "T02TD3418E:83a-21": "g-yon na dri zhim po'i me tog sna tshogs pas bkang ba'i thod pa dkar po'o //",
    "T02TD3418E:83a-22": "de bzhin gshegs pa lnga 'phro zhing sprul pa chen po skur bsgom par bya'o //",
    "T02TD3418E:83a-23": "bzlas pa'i sngags ni /",
    "T02TD3418E:83a-24": "aom a'a:hr'i:sim ha n'a da h'um phat /",
    "T02TD3418E:83a-25": "de nas gzungs bzlas te /",
    "T02TD3418E:83a-26": "na mo ratna tra y'a ya /",
    "T02TD3418E:83a-27": "na ma a'ary'a ba lo ki te shva r'a ya /",
    "T02TD3418E:83a-28": "bo dhi satv'a ya /",
    "T02TD3418E:83a-29": "ma h'a sa tv'a ya /",
    "T02TD3418E:83a-30": "mah'a k'a ru ni k'a ya /",
    "T02TD3418E:83a-31": "tadya th'a /",
    "T02TD3418E:83a-32": "aom aa ka te /",
    "T02TD3418E:83a-33": "bi ka te /",
    "T02TD3418E:83a-34": "ni ka te /",
    "T02TD3418E:83a-35": "ka tam ka te /",
    "T02TD3418E:83a-36": "ka ro te /",
    "T02TD3418E:83a-37": "ka ro tam /",
    "T02TD3418E:83a-38": "b'i dya sv'a h'a /",
    "T02TD3418E:83a-39": "sngags 'di brjod nas bcom ldan 'das kyi mdun du nam langs pa dang /",
    "T02TD3418E:83a-40": "sa la ma lhung ba'i ba'i lci ba la mandal brgyad byas nas mandal so so la lan bcu gsum bzlas par bya'o //",
    "T02TD3418E:83a-41": "lci ba lhag ma la lan bdun mngon par bsngags nas nad pa la byug par bya'o //",
    "T02TD3418E:83a-42": "des nad thams cad nye bar zhi bar 'gyur ro //",
    "T02TD3418E:83a-43": "nyi ma bdun nam /",
    "T02TD3418E:83a-44": "nyi ma bcu gsum mam /",
    "T02TD3418E:83a-45": "nyi shu rtsa gcig de bzhin du byas pas mtshams med pa lnga byed pas kyang 'grub par 'gyur ro //",
    "T02TD3418E:83a-46": "gal te de'i tshe ma grub na ngas mtshams med pa lnga byas par 'gyur ro //",
    "T02TD3418E:83a-47": "seng ge sgra'i sgrub thabs rdzogs so /"
}