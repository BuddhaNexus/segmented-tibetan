{
    "T10TD4161E:166b-0": "@166b # // rgya gar skad du /",
    "T10TD4161E:166b-1": "d'a na pa ri ka th'a /",
    "T10TD4161E:166b-2": "bod skad du ;",
    "T10TD4161E:166b-3": "sbyin pa'i gtam /",
    "T10TD4161E:166b-4": "dkon mchog gsum la phyag 'tshal lo //",
    "T10TD4161E:166b-5": "sbyin pa gter chen phyi bzhin 'brangs pa yin te chom rkun la sogs dbrog mi nus //",
    "T10TD4161E:166b-6": "sbyin pa sems kyi ser sna dang ni chags pa'i skyon gyi rdul rnams 'khru bar byed //",
    "T10TD4161E:166b-7": "sbyin pa 'khor ba'i lam dang ngal bsel ba yin te bzhon pa bde blag can //",
    "T10TD4161E:166b-8": "sbyin pa bde dgur sbyor ba du ma dag gi sgo bzang gtan gyi mdza' bo mchog /'byor cing dag pa phun sum tshogs dang kun du bka' nyan yon tan rnams dang ni //",
    "T10TD4161E:166b-9": "sum cu rtsa gsum lha yul grong khyer la gnas byad gzugs mdzes pa'i yon tan rnams //",
    "T10TD4161E:167a-0": "ci dang @167a * //",
    "T10TD4161E:167a-1": "ci 'dod de dag thams cad sbyin pa dag gis nges par thob 'gyur te //",
    "T10TD4161E:167a-2": "de ltar don ni yongs su brtags par gyur nas su dag sbyin pa sbyin mi byed //",
    "T10TD4161E:167a-3": "sbyin pa me dang chu dang chom rkun 'jigs pa'i 'khrug pa rnams kyis bskyod mi nus //",
    "T10TD4161E:167a-4": "sbyin pa sgrib pa zad byed srid pa'i 'gro ba phyi bzhin 'brang ba'i mdza' chen yin //",
    "T10TD4161E:167a-5": "sbyin pa 'gro ba'i rgyun gyi yul rnams kun du srog chags rnams kyi 'jug pa yin //",
    "T10TD4161E:167a-6": "sbyin pa tshe rabs bgrang ba dag tu phyi bzhin 'brangs te ba phyir be'u 'brang ba bzhin //",
    "T10TD4161E:167a-7": "nor rnams kun gyi snying po blang ba dbang phyug rnams kyi gzhi ni sbyin pa yin zhe'o //",
    "T10TD4161E:167a-8": "blo can legs par 'dod pa yis //",
    "T10TD4161E:167a-9": "legs par bsgrims te sbyin pa sbyin //",
    "T10TD4161E:167a-10": "'khor par yongs su 'khyam pa na //",
    "T10TD4161E:167a-11": "sbyin pa ma gtogs gnyen med do //",
    "T10TD4161E:167a-12": "sbyin pa 'jig rten rgyan yin te //",
    "T10TD4161E:167a-13": "sbyin pa ngan 'gro zlog pa yin //",
    "T10TD4161E:167a-14": "sbyin pa mtho ris skas yin te //",
    "T10TD4161E:167a-15": "sbyin pa zhi byed shis pa yin //",
    "T10TD4161E:167a-16": "'jig rten dag na rgyal po'i mchog / dpa' brtul dregs shing mthu che la //",
    "T10TD4161E:167a-17": "rgyal srid rgyas la dbang byed pa //",
    "T10TD4161E:167a-18": "bde 'gyung sbyin pa byin las byung //",
    "T10TD4161E:167a-19": "sum cu rtsa gsum gnas rnams na //",
    "T10TD4161E:167a-20": "brgya byin lha yi dbang byed pa //",
    "T10TD4161E:167a-21": "de yang phyin pa'i 'bras bu mchog / dam pa yin zhes mkhas rnams smra //",
    "T10TD4161E:167a-22": "mtshan mchog sum cu gnyis mda' ba //",
    "T10TD4161E:167a-23": "dri med gzi brjid mtshungs med pa //",
    "T10TD4161E:167a-24": "'khor ba'i rgya mtsho rgal ba yang //",
    "T10TD4161E:167a-25": "sbyin pa la ni brten te 'byung //",
    "T10TD4161E:167a-26": "lha yi 'jig rten skas kyang yin //",
    "T10TD4161E:167a-27": "thar pa'i mthar gyi sgo yang yin //",
    "T10TD4161E:167a-28": "ngan song rnams las bzlog pa yin //",
    "T10TD4161E:167a-29": "phun sum tshogs kun rgyu yang yin //",
    "T10TD4161E:167a-30": "de yi phyir na mi rnams kyis //",
    "T10TD4161E:167a-31": "legs par bsgrims te sbyin pa sbyin //",
    "T10TD4161E:167a-32": "chags dang phrag dog la sogs pa //",
    "T10TD4161E:167a-33": "med par bsod nams bsags par gyis //",
    "T10TD4161E:167a-34": "sangs rgyas 'dra ba'i ston pa med //",
    "T10TD4161E:167a-35": "chos dang 'dra ba'i skyob pa med //",
    "T10TD4161E:167a-36": "dge 'dun 'dra ba'i zhing med de //",
    "T10TD4161E:167a-37": "de'i phyir gsum la dbul bar gyis //",
    "T10TD4161E:167a-38": "phrad par gyur pa'i mtha' ni 'bral bar 'gyur //",
    "T10TD4161E:167a-39": "phun sum tshogs pa'i mtha' ni ngan cing rgud //",
    "T10TD4161E:167a-40": "tshe 'di glog ltar 'gyur zhing 'jig la g-yo //",
    "T10TD4161E:167a-41": "de yi phyir na bag yod brtan por gyis //",
    "T10TD4161E:167b-0": "@167b 'jig rten 'di kun bde ba mngon par 'dod //",
    "T10TD4161E:167b-1": "skyes bu bde la longs spyod med par min //",
    "T10TD4161E:167b-2": "longs spyod sbyin las byung bar mkhyen nas ni //",
    "T10TD4161E:167b-3": "thub pas dang por sbyin pa'i gtam dag mdzad //",
    "T10TD4161E:167b-4": "slob dpon klu sgrub kyis mdzad pa sbyin pa'i gtam rdzogs so /"
}