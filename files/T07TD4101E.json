{
    "T07TD4101E:222b-0": "@222b # // rgya gar skad du /",
    "T07TD4101E:222b-1": "a'arya dharma dh'a tu garbha bi ba ra na /",
    "T07TD4101E:222b-2": "bod skad du /",
    "T07TD4101E:222b-3": "'phags pa chos kyi dbyings kyi snying po'i rnam par 'grel pa /",
    "T07TD4101E:222b-4": "dkon mchog gsum la phyag 'tshal lo //",
    "T07TD4101E:222b-5": "chos rnams gang dag rgyus byung de dag ni //",
    "T07TD4101E:222b-6": "rgyu dang de la 'gog pa gang yin pa //",
    "T07TD4101E:222b-7": "de bzhin gshegs pa nyid kyis bka' stsal pa //",
    "T07TD4101E:222b-8": "de skad gsungs pa'i tshul can dge sbyong che //",
    "T07TD4101E:222b-9": "zhes bya ba smos te /",
    "T07TD4101E:222b-10": "de la chos gang dag ces bya ba ni rnam pa bdun du shes par bya ste /",
    "T07TD4101E:222b-11": "rnam par shes pa dang /",
    "T07TD4101E:222b-12": "ming dang /",
    "T07TD4101E:222b-13": "gzugs dang /",
    "T07TD4101E:222b-14": "skye mched drug dang /",
    "T07TD4101E:222b-15": "reg pa dang /",
    "T07TD4101E:222b-16": "tshor ba dang /",
    "T07TD4101E:222b-17": "skye ba dang /",
    "T07TD4101E:222b-18": "rga shi rnams so ;",
    "T07TD4101E:222b-19": "/ chos de dag kyang rnam pa lnga las byung ba yin pas rgyus byung ngo //",
    "T07TD4101E:222b-20": "rgyu lnga po de dag kyang gang zhe na /",
    "T07TD4101E:222b-21": "ma rig pa dang /",
    "T07TD4101E:222b-22": "sred pa dang /",
    "T07TD4101E:222b-23": "len pa dang /",
    "T07TD4101E:222b-24": "'du byed dang srid pa dang lnga'o //",
    "T07TD4101E:222b-25": "chos rnam pa bdun dang /",
    "T07TD4101E:222b-26": "de'i rgyu lnga po de dag 'gog pa ni rgyu dang de la 'gog pa ste /",
    "T07TD4101E:222b-27": "de yang nye bar zhi ba dang /",
    "T07TD4101E:222b-28": "thar pa dang /",
    "T07TD4101E:222b-29": "mya ngan las 'das pa zhes bya ba nyid do //",
    "T07TD4101E:222b-30": "de yang su zhig gis bshad ce na /",
    "T07TD4101E:222b-31": "de bzhin gshegs pa nyid kyis bka' stsal te zhes bya ba smos te /",
    "T07TD4101E:222b-32": "des bshad ces bya ba'i don to //",
    "T07TD4101E:222b-33": "don ji ltar gnas pa de bzhin du rtogs pas na de bzhin gshegs pa'o //",
    "T07TD4101E:222b-34": "yang na dngos po ji lta ba bzhin du ma nor bar gzhan la ston par mdzad pas na de bzhin gshegs pa'o //",
    "T07TD4101E:222b-35": "de lta bu'i lam ston cing rang nyid kyis rtogs pa ste /",
    "T07TD4101E:222b-36": "thos pa'i dang tshul gang la yod pa de ni de skad gsung ba'i dang tshul can zhes bya'o //",
    "T07TD4101E:222b-37": "chen po ni gtso bo dang /",
    "T07TD4101E:222b-38": "phul dang /",
    "T07TD4101E:222b-39": "dam pa dang /",
    "T07TD4101E:222b-40": "rab mchog gi don te /",
    "T07TD4101E:222b-41": "de yang gsungs pa /",
    "T07TD4101E:222b-42": "mkhas pa dang /",
    "T07TD4101E:222b-43": "dpa' ba dang /",
    "T07TD4101E:222b-44": "dka' thub can dang /",
    "T07TD4101E:222b-45": "spro ba che ba dang /",
    "T07TD4101E:222b-46": "brtson 'grus drag po dang /",
    "T07TD4101E:222b-47": "rmad du byung ba'i phrin las mdzad pa gang yin pa de ni chen po'o //",
    "T07TD4101E:222b-48": "de la shes par bya ba ma lus pa mkhyen pas na mkhas pa'o //",
    "T07TD4101E:222b-49": "nyon mongs pa thams cad bcom pas dpa' ba'o /",
    "T07TD4101E:222b-50": "tshul khrims yang dag par bsgoms pas dka' thub pa'o //",
    "T07TD4101E:222b-51": "yon tan la sogs pa la mi skyo bas na spro ba che ba'o //",
    "T07TD4101E:222b-52": "mgo 'am thod la me 'bar ba bzhin du brtson 'grus drag po'o //",
    "T07TD4101E:222b-53": "rmad du byung ba'i chos mngon sum du mdzad pas na rmad du byung ba'i phrin las can te /",
    "T07TD4101E:222b-54": "de lta bu la chen po zhes bya'o //",
    "T07TD4101E:223a-0": "dge sbyong zhes bya ba ni sdig pa dang nyon mongs pa nye bar @223a * //",
    "T07TD4101E:223a-1": "zhi bas dge sbyong ngo //",
    "T07TD4101E:223a-2": "sdig pa thams cad spangs pas bram ze'o //",
    "T07TD4101E:223a-3": "nyon mongs pas ngal ba sel bas dge sbyong ngo //",
    "T07TD4101E:223a-4": "bdag nyid kyi dri ma 'byin pas na rab tu byung ba zhes bya ba ste /",
    "T07TD4101E:223a-5": "de lta bu'i yon tan dang ldan pa'i bcom ldan 'das kyis de skad gsungs zhes sbyar ro //",
    "T07TD4101E:223a-6": "de bzhin du sdug bsngal dang /",
    "T07TD4101E:223a-7": "kun 'byung dang /",
    "T07TD4101E:223a-8": "'gog pa dang /",
    "T07TD4101E:223a-9": "lam gyi bden pa la yang sbyar bar bya'o //",
    "T07TD4101E:223a-10": "de la rgyu ma rig pa las 'du byed la sogs pa rga shi'i bar du byed pa po med par 'byung ba ni /",
    "T07TD4101E:223a-11": "lugs las 'byung ba yin la /",
    "T07TD4101E:223a-12": "rgyu ma rig pa la sogs pa de dag 'gog pa shes pa lugs las bzlog pa zhes bya ba ste /",
    "T07TD4101E:223a-13": "ma rig pa log pas 'du byed la sogs pa mi 'byung ste /",
    "T07TD4101E:223a-14": "de ltar gsung ba ni dge sbyong chen po yin no //",
    "T07TD4101E:223a-15": "'phags pa chos kyi dbyings kyi snying po'i rnam par 'grel pa slob dpon klu sgrub kyi zhal snga nas kyis mdzad pa rdzogs so /",
    "T07TD4101E:223a-17": "// / rgya gar gyi mkhan po ye shes snying po dang /",
    "T07TD4101E:223a-18": "zhu chen gyi lo ts'a ba ban de dpal brtsegs kyis bsgyur cing zhus te gtan la phab pa'o//"
}