{
    "T04D3857:329b-0": "@329b # // rgya gar skad du /",
    "T04D3857:329b-1": "ma dhya m'arthasam gra had /",
    "T04D3857:329b-2": "bod skad du /",
    "T04D3857:329b-3": "dbu ma'i don bsdus pa /",
    "T04D3857:329b-4": "bcom ldan 'das dpal kun du bzang po la phyag 'tshal lo //",
    "T04D3857:329b-5": "gang dag skye med rtogs pa nyid yin yang //",
    "T04D3857:329b-6": "tha snyad do gang snying rjes 'khor ba ma stongs par //",
    "T04D3857:329b-7": "rgyal ba rnams ni 'jig rten bde bar bskyab pa'i phyir //",
    "T04D3857:329b-8": "'di ru bzhugs kyang dri med blo dang ldan //",
    "T04D3857:329b-9": "de dag rnams la rtag tu bdag phyag 'tshal //",
    "T04D3857:329b-10": "bden pa gnyis ni ji lta bu'i //",
    "T04D3857:329b-11": "don ni rtogs par bya ba'i phyir //",
    "T04D3857:329b-12": "bdag gis 'di ni rab brtsams te //",
    "T04D3857:329b-13": "sangs rgyas rnams kyis chos bstan pa //",
    "T04D3857:329b-14": "bden pa gnyis su 'dus pa ste //",
    "T04D3857:329b-15": "don dam dang ni kun rdzob po //",
    "T04D3857:329b-16": "dam pa'i don ni spros bral te //",
    "T04D3857:329b-17": "de yang rnam pa gnyis su bya //",
    "T04D3857:329b-18": "rnam grangs kyi ni don dam dang //",
    "T04D3857:329b-19": "rnam grangs ma yin don dam mo //",
    "T04D3857:329b-20": "dang po de yang gnyis yin te //",
    "T04D3857:329b-21": "rigs pa rnam grangs don dam dang //",
    "T04D3857:329b-22": "skye ba bkag pa'i don dam mo //",
    "T04D3857:329b-23": "mu pa ni [*bzhi?] skye 'gog la sogs pa'i //",
    "T04D3857:329b-24": "gtan tshigs bzhi yi rigs pa bde //",
    "T04D3857:329b-25": "snang ba'i dngos po thams cad kyang //",
    "T04D3857:329b-26": "skye ba bkag pa'i don dam mo //",
    "T04D3857:329b-27": "spros pa thams cad kyis stong pa //",
    "T04D3857:329b-28": "de ni rnam grangs ma yin pa'i //",
    "T04D3857:329b-29": "dam pa'i don du shes par bya //",
    "T04D3857:329b-30": "yod pa'i mtha' dang med pa'i mtha' //",
    "T04D3857:329b-31": "gnyis po thams cad spangs pa ste //",
    "T04D3857:329b-32": "de lta bu ni don dam mo //",
    "T04D3857:330a-0": "kun @330a * //",
    "T04D3857:330a-1": "rdzob ji ltar snang ba yin //",
    "T04D3857:330a-2": "de yang gnyis su shes bya ste //",
    "T04D3857:330a-3": "log pa yi ni kun rdzob dang //",
    "T04D3857:330a-4": "yang dag pa yi kun rdzob po //",
    "T04D3857:330a-5": "don byed nus pa'i dngos po ni //",
    "T04D3857:330a-6": "yang dag kun rdzob ces bya ste //",
    "T04D3857:330a-7": "snang yang don byed mi nus pa //",
    "T04D3857:330a-8": "log pa yi ni kun rdzob po //",
    "T04D3857:330a-9": "de yang gnyis su shes bya ste //",
    "T04D3857:330a-10": "rtog bcas dang ni rtog med gnyis //",
    "T04D3857:330a-11": "rtog bcas thag pa la sprul 'dzin //",
    "T04D3857:330a-12": "rtog med zla ba gnyis 'dzin pa'o //",
    "T04D3857:330a-13": "des na thams cad bden gnyis su //",
    "T04D3857:330a-14": "'dus pa nyid du bstan par bya //",
    "T04D3857:330a-15": "de don nyams su blangs nas ni //",
    "T04D3857:330a-16": "phun sum tshogs pa thams cad 'thob //",
    "T04D3857:330a-17": "dbu ma yi ni don bsdus pa //",
    "T04D3857:330a-18": "de ltar bdag gis bshad pa yi //",
    "T04D3857:330a-19": "dge ba bdag gis bsags pa yi //",
    "T04D3857:330a-20": "dge ba gang des sems can gyi //",
    "T04D3857:330a-21": "bsam pa myur du 'grub gyur cig / dbu ma",
    "T04D3857:330a-22": "don bsdus pa slob dpon legs ldan byed kyis mdzad",
    "T04D3857:330a-23": "pa rdzogs so / //"
}