{
    "T04D3850:24a-0": "@24a # // rgya gar skad du /",
    "T04D3850:24a-1": "bha ma gha t'a ma dhy'a n'a ma /",
    "T04D3850:24a-2": "bod skad du /",
    "T04D3850:24a-3": "dbu ma 'khrul pa 'joms pa zhes bya ba /",
    "T04D3850:24b-0": "slob dpon 'phags @24b pa klu sgrub la phyag 'tshal lo //",
    "T04D3850:24b-1": "gang gis de nyid rab brtag min //",
    "T04D3850:24b-2": "rnam shes bya min gzhi ma yin //",
    "T04D3850:24b-3": "mtshon min brtag min rig bya min //",
    "T04D3850:24b-4": "skye 'jig med cing bde ba dang //",
    "T04D3850:24b-5": "rnam brtag ma yin snang ba med //",
    "T04D3850:24b-6": "mtshan ma med cing gsal byed med //",
    "T04D3850:24b-7": "gnyis min gnyis med ma yin dang //",
    "T04D3850:24b-8": "zhi dang blo 'jug rnam spangs pa //",
    "T04D3850:24b-9": "yi ge med pa yi ge yis //",
    "T04D3850:24b-10": "thugs rje nyid kyis ston mdzad pa'i //",
    "T04D3850:24b-11": "ston pa ma nor nyid gsung ba //",
    "T04D3850:24b-12": "de la gus par phyag 'tshal lo //",
    "T04D3850:24b-13": "gang gis bden gnyis mkhyen gyur cing //",
    "T04D3850:24b-14": "rmi lam lta bu'i kun rdzob la //",
    "T04D3850:24b-15": "thugs rjes chags pa mi mnga' ba'i //",
    "T04D3850:24b-16": "klu sgrub la yang phyag 'tshal lo //",
    "T04D3850:24b-17": "bcom ldan 'das kyis theg pa chen po las /",
    "T04D3850:24b-18": "gang ma mthong ba nyid de kho na nyid mthong",
    "T04D3850:24b-19": "ba'o zhes gsungs pa de'i don bshad par bya ste",
    "T04D3850:24b-20": "/ 'di lta ste dper na /",
    "T04D3850:24b-21": "rlung dang /",
    "T04D3850:24b-22": "mkhris pa dang /",
    "T04D3850:24b-23": "bad kan dang /",
    "T04D3850:24b-24": "'dus pa la sogs pa'i skyon mi mnyam pa shas chen pos /",
    "T04D3850:24b-25": "rab rib mthug por gyur pa la skra shad dang /",
    "T04D3850:24b-26": "sbrang ma dang /",
    "T04D3850:24b-27": "sbrang bu la sogs pa yang dag pa ma yin pa dag rgyun du snang ngo //",
    "T04D3850:24b-28": "de sman pa mkhas pas rab rib sel ba'i mig",
    "T04D3850:24b-29": "sman reng bur legs par sbyar ba yang dag par",
    "T04D3850:24b-30": "bsten pas ; skyon gyi mthu nyams shing /",
    "T04D3850:24b-31": "rab rib dang bral te mig rnams par dag cing dri ma med pa la /",
    "T04D3850:24b-32": "sngar mthong ba'i skra shad la sogs pa dag mi snang ba de bzhin du /",
    "T04D3850:24b-33": "rnal 'byor pa mkhas pa yang sngon thog ma med",
    "T04D3850:24b-34": "pa'i dus nas bsags pa'i skyon nyon mongs pa dang",
    "T04D3850:24b-35": "/ shes bya'i sgrib pas blo gros kyi mig bsgribs pa'i tshe na /",
    "T04D3850:24b-36": "rang gi rnam par rtog pas sgro btags pa gzugs la sogs pa'i dngos po'i ngo bo nyid dang /",
    "T04D3850:24b-37": "mtshan nyid dang mtshan nyid kyi gzhi dang /",
    "T04D3850:24b-38": "rgyu dang /",
    "T04D3850:24b-39": "'bras bu dang /",
    "T04D3850:24b-40": "gcig pa nyid dang /",
    "T04D3850:24b-41": "tha dad pa nyid dang /",
    "T04D3850:24b-42": "gnyi ga nyid dang /",
    "T04D3850:24b-43": "yod pa dang /",
    "T04D3850:24b-44": "med pa dang /",
    "T04D3850:24b-45": "rtag pa dang /",
    "T04D3850:24b-46": "chad pa dang /",
    "T04D3850:24b-47": "kun nas nyon mongs pa dang /",
    "T04D3850:24b-48": "rnam par byang ba dang /",
    "T04D3850:24b-49": "'khor ba dang /",
    "T04D3850:24b-50": "mya ngan las 'das pa la sogs pa rtog pa'i",
    "T04D3850:24b-51": "rnam pa dpag tu med pa'i bye brag tha dad",
    "T04D3850:24b-52": "pas / tha dad par gyur pa'i dngos po rnams rnam pa du mar snang ngo //",
    "T04D3850:25a-0": "des chos thams cad kyi ngo bo @25a * //",
    "T04D3850:25a-1": "nyid dmigs su med pa'i bdag nyid stong pa nyid",
    "T04D3850:25a-2": "mthong ba'i mig sna na yongs su bsten pas 'dod",
    "T04D3850:25a-3": "chags la sogs pa'i skyon shas chen po'i rab rab",
    "T04D3850:25a-4": "kyi ling thog zhi bar gyur cing /",
    "T04D3850:25a-5": "rnam pa thams cad mkhyen pa nyid kyi ye shes",
    "T04D3850:25a-6": "rnam par mi rtog pa skad cig gcig gis chos",
    "T04D3850:25a-7": "thams cad mkhyen pa skyes pa'i dus na ci yang",
    "T04D3850:25a-8": "mi gzigs te / sangs rgyas kyi spyan bsgribs pa",
    "T04D3850:25a-9": "med cing thogs pa med pas shes bya thams cad",
    "T04D3850:25a-10": "lag mthil du skyu ru ra'i 'bras bu bzhag pa",
    "T04D3850:25a-11": "mi gzigs te / bzhin du / skad cig gcig la gzigs te /",
    "T04D3850:25a-12": "skad cig ma gcig gis mngon par rdzogs par 'tshang rgya ba'i phyir ro //",
    "T04D3850:25a-13": "mngon sum du gzigs pa rnam par rtog pa dang /",
    "T04D3850:25a-14": "phyin ci log mi mnga' ba brnyes pa'i phyir ro //",
    "T04D3850:25a-15": "gzhan yang dper na gnyid log pa'i rmi lam na",
    "T04D3850:25a-16": "med bzhin du yang gnyid kyi dbang gis bu mchog",
    "T04D3850:25a-17": "tu yid du 'ong ba /",
    "T04D3850:25a-18": "zur phud mdzes pas mgo brgyan pa gzhon zhing skad snyan pa des pa smra ba dag dang /",
    "T04D3850:25a-19": "gzhan yang bud med skra mdog sngo zhing snum bag can gyis mgo brgyan pa /",
    "T04D3850:25a-20": "mig autpala'i 'dab ma lta bu yid 'phrog pa dang ldan pa /",
    "T04D3850:25a-21": "so'i 'od zer gsal bas bzhin mdangs dri ma med pa bzang po gsal bar snang ba /",
    "T04D3850:25a-22": "nu ma zlum la 'bur ba zung gis brang gi nu 'jing legs par brgyan pa /",
    "T04D3850:25a-23": "lus dang yan lag 'jam zhing mdzes la gzhon sha chags pa dag dang /",
    "T04D3850:25a-24": "gzhal med khang pu shu nyams dga' ba yang thog mdzes pa /",
    "T04D3850:25a-25": "gzhal med khang khyer sdug pa gdung phyam pa snol mar btang ba /",
    "T04D3850:25a-26": "ka ba'i phreng bas khyams la sogs pa mdzes par byas pa /",
    "T04D3850:25a-27": "gnas dang khang bzangs rgyud mo dang /",
    "T04D3850:25a-28": "phyir stug por 'brel pa /",
    "T04D3850:25a-29": "yang thog dang grong khyer du ldan pa dag dang /",
    "T04D3850:25a-30": "de lta bu la sogs pa skyed mos tshal dang /",
    "T04D3850:25a-31": "'bras bu dang /",
    "T04D3850:25a-32": "me tog gi shing ljon pa'i tshogs sbrengs pa dag dang /",
    "T04D3850:25a-33": "ri bo dag la ri dvags kyi rigs sna tshogs pa rnam par rgyu ba /",
    "T04D3850:25a-34": "bya'i tshigs mtha' yas pa sgra skad snyan pa 'byin pa /",
    "T04D3850:25a-35": "nags tshal gyi phreng ba mdzes pa stug po sbrengs pa /",
    "T04D3850:25a-36": "spo mthon po dang ldan pa dang /",
    "T04D3850:25a-37": "rgyal po la sogs pa dpung gi tshogs shing rta mang po dang /",
    "T04D3850:25b-0": "@25b glang po che dregs pa dang /",
    "T04D3850:25b-1": "rta bzang po dang /",
    "T04D3850:25b-2": "dmag mi rung ba bkrabs pa rgyal mtshan can mang",
    "T04D3850:25b-3": "po dkrigs pa dang ldan pa dang de lta bu",
    "T04D3850:25b-4": "la sogs pa'i dngos po dag rmi lam du mthong",
    "T04D3850:25b-5": "bar gyur pa na /",
    "T04D3850:25b-6": "thams cad la yang dag pa'i 'du shes 'byung bar 'gyur ro //",
    "T04D3850:25b-7": "de nas gnyid sad tsam na des ci yang mi mthong ste /",
    "T04D3850:25b-8": "rmi lam na snang ba'i dngos po rnams ni yang dag pa ma yin pa'i phyir ro //",
    "T04D3850:25b-9": "de bzhin du rnal 'byor pa yang sngon mi shes",
    "T04D3850:25b-10": "pa'i gnyid kyis blo gros rnam par rmongs pa'i tshe",
    "T04D3850:25b-11": "na kun rdzob kyi dngos po kha dog dang /",
    "T04D3850:25b-12": "dbyibs dang /",
    "T04D3850:25b-13": "kha gdong dang /",
    "T04D3850:25b-14": "rkang pa dang /",
    "T04D3850:25b-15": "lag pa dang /",
    "T04D3850:25b-16": "spyod tshul dang /",
    "T04D3850:25b-17": "cha lugs dpag tu med pa dang /",
    "T04D3850:25b-18": "khams dang /",
    "T04D3850:25b-19": "'gro ba dang /",
    "T04D3850:25b-20": "skye gnas rnam pa sna tshogs tha dad pas tha dad par gyur pa /",
    "T04D3850:25b-21": "sems can dang /",
    "T04D3850:25b-22": "yul dang /",
    "T04D3850:25b-23": "lha dang /",
    "T04D3850:25b-24": "mi la sogs pa dag mthong ba dang /",
    "T04D3850:25b-25": "thos pa dang /",
    "T04D3850:25b-26": "bsnams pa dang /",
    "T04D3850:25b-27": "myangs pa dang /",
    "T04D3850:25b-28": "reg pa dang /",
    "T04D3850:25b-29": "bsams pa rgyun mi 'chad par nye bar bsten cing",
    "T04D3850:25b-30": "shes par byas pa dag gang gi tshe blo gros",
    "T04D3850:25b-31": "kyi mig bye bar gyur cing ma rig pa'i bag",
    "T04D3850:25b-32": "chags kyi gnyid dang bral bar gyur nas sad pa",
    "T04D3850:25b-33": "dang 'dra bar bde bar gshegs pa'i ye shes dri",
    "T04D3850:25b-34": "ma med pa shar bar gyur pa de'i tshe na",
    "T04D3850:25b-35": "ci yang mi gzigs te /",
    "T04D3850:25b-36": "dngos po'i ngo bo nyid ma dmigs pa'i phyir ro //",
    "T04D3850:25b-37": "yang dper na 'ga' zhig mtshan mo sprin stug po",
    "T04D3850:25b-38": "skar ma'i tshogs kyi snang ba'i cha yang bsgribs pa'i",
    "T04D3850:25b-39": "mun khrod na 'jigs pas kun nas bslang zhing /",
    "T04D3850:25b-40": "mi bden pa'i rnam par rtog pa'i blos bsgrubs pa'i",
    "T04D3850:25b-41": "'byung po yang dag pa ma yin pa ral pa",
    "T04D3850:25b-42": "can mig dmar ser bgrad pa lta bu dang ldan",
    "T04D3850:25b-43": "pa / lag sor gyi sen mo ring zhing rtsub",
    "T04D3850:25b-44": "pa'i lag pa brkyang zhing rdeg par gzo ba 'jigs",
    "T04D3850:25b-45": "su rung ba dag mthong ba las /",
    "T04D3850:25b-46": "des nyi ma'i dkyil 'khor shar ba na mun pa ma lus par bsal te /",
    "T04D3850:25b-47": "phyogs dang phyogs mtshams gsal bar snang ba'i tshe na",
    "T04D3850:25b-48": "'jigs shing skrag pa dang bral te yang dag pa",
    "T04D3850:25b-49": "ma yin pa'i 'byung po ci yang mi mthong ba",
    "T04D3850:25b-50": "de bzhin du / 'dir yang sems can srid pa'i",
    "T04D3850:25b-51": "mtshan mo ma rig pa'i mun pas shes pa'i snang",
    "T04D3850:25b-52": "ba bsgribs pa'i mun khrod na yang dag pa ma",
    "T04D3850:26a-0": "yin pa'i rnam par rtog pas blo gros @26a *",
    "T04D3850:26a-1": "de bzhin du / // dkrugs pa dag gis nang dang /",
    "T04D3850:26a-2": "phyi rol gyi dngos po don dam pa ma yin pa yul dang /",
    "T04D3850:26a-3": "yul can gyi ngo bo nyid du nges par gnas pa 'jigs su rung ba dag mthong ngo //",
    "T04D3850:26a-4": "de nyid kyis stong pa nyid dang /",
    "T04D3850:26a-5": "mtshan ma med pa dang /",
    "T04D3850:26a-6": "smon pa med pa shes pa'i yang dag pa'i ye shes kyi nyi ma shar nas /",
    "T04D3850:26a-7": "mi shes pa'i bag chags dang mtshams sbyor ba'i nyon",
    "T04D3850:26a-8": "mongs pa thams cad bsal ba'i tshe na sems dang",
    "T04D3850:26a-9": "sems las byung ba'i spyod yul dang bcas pa rnams",
    "T04D3850:26a-10": "dngos po dang ngo bo nyid du mi gzigs shing",
    "T04D3850:26a-11": "mi dmigs te / bla na med pa'i ye shes shar ba na /",
    "T04D3850:26a-12": "dbugs phyin pa chen po thob pa'i phyir ro //",
    "T04D3850:26a-13": "de ltar rigs pas kun rdzob tu chos thams cad rmi lam dang /",
    "T04D3850:26a-14": "skra shad 'dzings pa dang /",
    "T04D3850:26a-15": "mi 'phrul lta bur bstan la /",
    "T04D3850:26a-16": "don dam par de dag dngos po med pa dang /",
    "T04D3850:26a-17": "'od gsal ba dang /",
    "T04D3850:26a-18": "snang ba med pa dang /",
    "T04D3850:26a-19": "spros pa dang bral bar bstan nas /",
    "T04D3850:26a-20": "da ni lung gis kyang de lta bu ston te /",
    "T04D3850:26a-21": "slob dpon gyi zhal nas /",
    "T04D3850:26a-22": "rab rib bral bar gyur pa'i mig / rnam dag dri ma med pa la //",
    "T04D3850:26a-23": "skra dang sbrang bu zla gnyis dang //",
    "T04D3850:26a-24": "rma bya'i mdongs dag mi snang ltar //",
    "T04D3850:26a-25": "mkhas pa nyon mongs shes bya yi ;",
    "T04D3850:26a-26": "/ sgrib mun rab rib bral gyur cing //",
    "T04D3850:26a-27": "yang dag mkhyen spyan dri med la'ang //",
    "T04D3850:26a-28": "de bzhin ci yang snang ba med //",
    "T04D3850:26a-29": "dper na gnyid log gnyid dbang gis //",
    "T04D3850:26a-30": "bu dang bud med gzhal med khang //",
    "T04D3850:26a-31": "gnas la sogs pa mthong gyur pa //",
    "T04D3850:26a-32": "sad nas de yis mi mthong ltar //",
    "T04D3850:26a-33": "de bzhin kun rdzob shes pa dag / blo gros mig ni bye gyur cing //",
    "T04D3850:26a-34": "mi shes gnyid dang bral gyur nas //",
    "T04D3850:26a-35": "sad pa'i tshe na mi gzigs so //",
    "T04D3850:26a-36": "dper na mtshan mo mun khrod na //",
    "T04D3850:26a-37": "'byung po yang dag min mthong ba //",
    "T04D3850:26a-38": "nyi ma shar zhing mig bye'i tshe //",
    "T04D3850:26a-39": "snang bar gyur pa ma yin ltar //",
    "T04D3850:26a-40": "de bzhin mkhas pas yang dag gi / shes pa'i nyi mas mi shes pa'i //",
    "T04D3850:26a-41": "bag chags ma lus bcom pa'i tshe //",
    "T04D3850:26a-42": "sems dang sems byung yul mi gzigs //",
    "T04D3850:26a-43": "zhes gsal por gsungs so //",
    "T04D3850:26a-44": "de bas na mdo sde du ma nas lung bstan",
    "T04D3850:26a-45": "pa'i 'phags pa klu sgrub kyi rjes su 'brang bar",
    "T04D3850:26b-0": "bya'o // dngos 'dzin @26b gdon gyis zin gyur cing //",
    "T04D3850:26b-1": "ma rig gnyid kyis ldongs pa yi //",
    "T04D3850:26b-2": "sems can rnams la 'phags pa lhas //",
    "T04D3850:26b-3": "bden pa gnyis po gsal bar bshad //",
    "T04D3850:26b-4": "dbu ma 'khrul pa 'joms pa zhes bya ba /",
    "T04D3850:26b-5": "slob dpon chen po a'arya de bas mdzad pa rdzogs so /",
    "T04D3850:26b-7": "// / rgya gar gyi mkhan po d'i pam ka ra shr'i dzny'a na dang /",
    "T04D3850:26b-8": "lo ts'a ba dge slong tshul khrims rgyal bas bsgyur cing zhus pa /",
    "T04D3850:26b-9": "'dzam bu'i gling gi rgyal po su kha tsar+yas n'a",
    "T04D3850:26b-10": "len tra'i gtsug lag khang chen por gsol ba btab"
}