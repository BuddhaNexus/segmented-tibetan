{
    "T02D1583:44a-0": "@44a # // rgya gar skad du /",
    "T02D1583:44a-1": "badzra yo gi n'i su kha ta re wa sam",
    "T02D1583:44a-2": "ba ra mandala nir ma ya s'a dha ka n'a",
    "T02D1583:44a-3": "ma / bod skad du /",
    "T02D1583:44a-4": "rdo rje rnal 'byor ma'i bde ba mchog gi sdom",
    "T02D1583:44a-5": "pa 'jug pa nges pa don gyi dkyil 'khor gyi",
    "T02D1583:44a-6": "sgrub thabs zhes bya ba /",
    "T02D1583:44a-7": "dpal 'khor lo sdom pa la phyag 'tshal lo //",
    "T02D1583:44a-8": "dang por dpal 'khor lo sdom pa'i dam tshig dang dbang thob pa'i rnal 'byor pas /",
    "T02D1583:44a-9": "bdag dang gzhan gyi don phun sum tshogs pa thob par 'dod pas /",
    "T02D1583:44a-10": "rnam par mi rtog pa'i rang bzhin gyis 'od gsal ba la dmigs te /",
    "T02D1583:44a-11": "dur khrod kyi gnas su rdo rje rnal 'byor ma bsgrub par bya'o //",
    "T02D1583:44a-12": "de yang /",
    "T02D1583:44a-13": "skye ldan 'dod mthong bla ma mgon po'i zhabs la btud //",
    "T02D1583:44a-14": "de yi brtse bas rdul bral zhabs kyi pad mo las //",
    "T02D1583:44a-15": "bdud rtsi kun 'byung bde rnyed pa ni bum pa bzhin //",
    "T02D1583:44a-16": "rtag tu dran pas rnal 'byor ma ni bdag 'gyur",
    "T02D1583:44a-17": "shog / de la sngon du rdo rje rnal 'byor",
    "T02D1583:44a-18": "ma'i 'khor lo rab tu gnas pa byas pa'am /",
    "T02D1583:44a-19": "dkyil 'khor la ci 'byor pas mchod de /",
    "T02D1583:44a-20": "mngon par rtogs pa rtag par bsgrubs la /",
    "T02D1583:44a-21": "phyi dang nang gi mchod pa dang rkang pa brgyad kyis bstod nas dngos grub kyi rdzas bsgrubs te /",
    "T02D1583:44b-0": "ri lu khar @44b bcug la blo bde bas gnas par bya'o //",
    "T02D1583:44b-1": "de nas rnal 'byor pa'i bum pa lnga sbyar ba'i chus dag par bya ste /",
    "T02D1583:44b-2": "grub pa'i rdzas kyis g-yung drung 'khyil pa bri bar bya'o //",
    "T02D1583:44b-3": "dbus su ni btsun mo'i bha ga hr'i:dang bcas pa'o //",
    "T02D1583:44b-4": "de nas phag mo lnga bsams te /",
    "T02D1583:44b-5": "cho ga'i rim pa yongs su byas nas me tog gi phreng ba rnam pa lnga yis mchod de /",
    "T02D1583:44b-6": "de nas de nyid kyi sras bu la btu ba shes pas sngags bzlas par bya'o //",
    "T02D1583:44b-7": "de nas dam tshig gi rdzas dang /",
    "T02D1583:44b-8": "bzang po gsum gyi ma das bkang la /",
    "T02D1583:44b-9": "phyi nang gi mchod pas mchod de /",
    "T02D1583:44b-10": "'khyil ba la bab pa 'di ni sngon du bsnyen pa'i cho ga'o //",
    "T02D1583:44b-11": "de yang /",
    "T02D1583:44b-12": "gsang ba mchog gi dgyes pa na //",
    "T02D1583:44b-13": "thams cad bdag nyid rtag tu bzhugs //",
    "T02D1583:44b-14": "sangs rgyas kun dngos sems dpa' ni //",
    "T02D1583:44b-15": "rdo rje sems dpa' bde ba'i mchog / ces bya ste /",
    "T02D1583:44b-16": "gsang ba ni 'khor lo sdom pa'i dam tshig go //",
    "T02D1583:44b-17": "mchog ni sems can gyi don dang bdag gi don gyi dam tshig go //",
    "T02D1583:44b-18": "dgyes pa ni 'khor lo mchod pa'i dam tshig go //",
    "T02D1583:44b-19": "thams cad ni rnal 'byor bcu gsum mo //",
    "T02D1583:44b-20": "bdag nyid ni rtag pa bsgrub pa'o //",
    "T02D1583:44b-21": "rtag tu bzhugs pa ni de'i rnam dag go //",
    "T02D1583:44b-22": "sangs rgyas kun ni rnal 'byor ma lnga'o //",
    "T02D1583:44b-23": "dngos ni dngos kyi sbyor ba ste /",
    "T02D1583:44b-24": "rnal 'byor gyi snod byin gyis brlab pa'i cho ga'o //",
    "T02D1583:44b-25": "sems dpa' ni rnal 'byor pa yongs su shes pa'i sbyor ba'o //",
    "T02D1583:44b-26": "rdo rje ni rdo rje'i mchog ste bsngags so //",
    "T02D1583:44b-27": "sems dpa' ni 'gro 'ong gi phreng ba'o //",
    "T02D1583:44b-28": "bde ba'i mchog ni 'khyil pa la bab pa'i tshogs so //",
    "T02D1583:44b-29": "'dis ni bsnyen pa nges pa'i don du shes par bya'o //",
    "T02D1583:44b-30": "de nas dur khrod la sogs pa dben pa'i gnas su /",
    "T02D1583:44b-31": "dam tshig gi khyad par byugs pa'i nang du /",
    "T02D1583:44b-32": "rgyus pa mchog sgril ba'i thig / thal ba mchog dang 'o mas sbags la gdab par bya'o //",
    "T02D1583:44b-33": "de nas cha brgyad pa'i dkyil 'khor la /",
    "T02D1583:44b-34": "'byi ba byas nas gcig dang cha gcig bcom ldan 'das ma'i gnas so //",
    "T02D1583:44b-35": "cha drug dang cha gcig ni mkha' 'gro ma la sogs pa'i'o //",
    "T02D1583:44b-36": "cha gcig ni gshin rje 'joms ma la sogs pa'i'o //",
    "T02D1583:45a-0": "sgor ni khva gdong ma la sogs @45a * //",
    "T02D1583:45a-1": "pa'i'o //",
    "T02D1583:45a-2": "gru bzhi pa la sgo bzhi pa //",
    "T02D1583:45a-3": "rta babs bzhis ni mdzos pa dang //",
    "T02D1583:45a-4": "kha khyer dra ba phyed pas spras //",
    "T02D1583:45a-5": "'gram rgyas ba rin chen pha gu ste //",
    "T02D1583:45a-6": "ka ba brgyad sogs 'khor yug mdzes //",
    "T02D1583:45a-7": "sreg byed rdo rje'i nang logs su //",
    "T02D1583:45a-8": "dur khrod brgyad kyis brgyan pa'o//",
    "T02D1583:45a-9": "de yang shar dang byang dang nub dang lho ni /",
    "T02D1583:45a-10": "sngo ba dang ljang ba dang dmar ba dang ser ba'o //",
    "T02D1583:45a-11": "dkyil 'khor phyogs dang po'i mdog go //",
    "T02D1583:45a-12": "dkar po ni dur khrod kyi rkang rnyed pa'i thal bas bya'o //",
    "T02D1583:45a-13": "nag po ni rus pa snum can gyi thal bas so //",
    "T02D1583:45a-14": "dmar po ni bha gar skyes pa'i gur kum gyis so ;",
    "T02D1583:45a-15": "/ ljang gu ni nim pa'i lo ma chur btsos shing bskams pas so //",
    "T02D1583:45a-16": "ser po ni tsa dur sa mas so //",
    "T02D1583:45a-17": "gal te bri bar ma nus na /",
    "T02D1583:45a-18": "thig dbye ba la thig le dang bcas pa'am /",
    "T02D1583:45a-19": "me tog gi tshom bus kyang bya'o //",
    "T02D1583:45a-20": "bcom ldan 'das ma'i ni hr'i:dmar po gzi brjid dang",
    "T02D1583:45a-21": "ldan pa la 'khyil pa drug gis bskor ba'i mtshan",
    "T02D1583:45a-22": "ma me dang padma dang ro dang nyi ma dang",
    "T02D1583:45a-23": "zla ba'i steng du'o //",
    "T02D1583:45a-24": "gzhan ni 'khyil par ro //",
    "T02D1583:45a-25": "sku mdog phyogs dang mthun par ro //",
    "T02D1583:45a-26": "phyogs ma ni g-yon du bskor ba'o //",
    "T02D1583:45a-27": "mtshams ma ni g-yas su bskor ba ste /",
    "T02D1583:45a-28": "phyogs gnyis pa'i gzugs can no //",
    "T02D1583:45a-29": "bri bar ni slob dpon bdag nyid kho nas bya ste /",
    "T02D1583:45a-30": "dam tshig dang ldan pa'i shes rab dang bus kyang rung ngo //",
    "T02D1583:45a-31": "sbyor ba 'di dag thams cad la mi rtog pa'i go cha bgo bar bya ste /",
    "T02D1583:45a-32": "'di ni rang 'byung bcom ldan 'das //",
    "T02D1583:45a-33": "gcig bu kho na lhag pa'i lha //",
    "T02D1583:45a-34": "zhes bya bas bstan to //",
    "T02D1583:45a-35": "'di ni zhes bya ba ni bha ga'i dkyil 'khor ro //",
    "T02D1583:45a-36": "rang 'gyung ni rdo rje rnal 'byor ma'i bde ba mchog gi sdom pa ste /",
    "T02D1583:45a-37": "de nyid ro gcig pa'i snang ba'o //",
    "T02D1583:45a-38": "ci zhe na /",
    "T02D1583:45a-39": "bcom ldan 'das te /",
    "T02D1583:45a-40": "mya ngan las 'das pa'i grong khyer gyi bdag po /",
    "T02D1583:45a-41": "longs spyod rdzogs pa'i 'khor lo /",
    "T02D1583:45a-42": "gcig pu ni sems te ;",
    "T02D1583:45a-43": "kho nas ni lhag pa med par ston to //",
    "T02D1583:45a-44": "de nyid kyi snang ba rdo rje rnal 'byor ma ni lhag pa'i lha'o //",
    "T02D1583:45a-45": "de dag gis ni bri ba'i sbyor ba mi rtog pa'i go cha dang bcas pa ston to //",
    "T02D1583:45a-46": "de yang shes rab kyi pha rol tu phyin pa'i srung ba ni /",
    "T02D1583:45a-47": "mtshan ma'i bdud thams cad gcod pa'i phyir /",
    "T02D1583:45b-0": "dkyil 'khor gyi @45b mtshan ma'i nus pa bskyed par mi nus so zhe na /",
    "T02D1583:45b-1": "slob dpon mtshan nyid bzang dang ldan //",
    "T02D1583:45b-2": "yang dag ye shes de nyid shes //",
    "T02D1583:45b-3": "zhes pa'i phyir tshogs gnyis kyi 'bras bur 'gyur ro //",
    "T02D1583:45b-4": "de nas sbyor ba bzhi dang dag pa sngon du 'gro bas /",
    "T02D1583:45b-5": "bsang zhing bsrung la /",
    "T02D1583:45b-6": "gnas drug byin gyis brlabs te /",
    "T02D1583:45b-7": "sa bon gyi 'khor lo spyan drangs te /",
    "T02D1583:45b-8": "tshogs bsag par bya'o //",
    "T02D1583:45b-9": "de nas dag pa gsum gyi sngags kyis sbyangs la /",
    "T02D1583:45b-10": "stong pa'i bar do'i rgyun gyi shes pa sgyu ma",
    "T02D1583:45b-11": "lta bu'i ting nge 'dzin srung ba'i 'khor lo dha",
    "T02D1583:45b-12": "gar 'byung ba bzhi yongs su gyur pa las /",
    "T02D1583:45b-13": "sngar bshad pa'i dkyil 'khor lta bu dur khrod brgyad",
    "T02D1583:45b-14": "kyis mdzes pa'i dkyil 'khor du byang chub pa lnga",
    "T02D1583:45b-15": "las gyur pa'i rdo rje 'chang ma ye shes kyi",
    "T02D1583:45b-16": "bdud rtsi zhu bas /",
    "T02D1583:45b-17": "me 'bar ba ro dang padma dang nyi zla mnan pa'i steng du /",
    "T02D1583:45b-18": "hri: dmar po'i 'od zer byin brlab sa bsdus pa dang /",
    "T02D1583:45b-19": "drod bsdu ba byas te /",
    "T02D1583:45b-20": "mtshan gnyis yongs su gyur pa las bzhengs pa'i sku",
    "T02D1583:45b-21": "lang tshol bab pa phun sum tshogs pa'i gzugs can",
    "T02D1583:45b-22": "skyil grung phyed pa'i gar gyis gnas pa bden pa",
    "T02D1583:45b-23": "gnyis kyi zhal can /",
    "T02D1583:45b-24": "sna tshogs rdo rje dang sangs rgyas lnga yis mdzes pa /",
    "T02D1583:45b-25": "rdo rje dang zangs gri dang /",
    "T02D1583:45b-26": "dril bu dang padma 'dzin pa gcer bu skra grol zhing phyag rgya lnga yis mdzes pa /",
    "T02D1583:45b-27": "sgeg pa'i nyams kha tv'am ga dang ldan pa /",
    "T02D1583:45b-28": "khrag 'dzag pa'i phreng ba dang /",
    "T02D1583:45b-29": "bde ba'i ros rgyas pas bzhugs pa'o //",
    "T02D1583:45b-30": "de la sngon gyi bcom ldan 'das ma'i byin gyis brlabs pa dang /",
    "T02D1583:45b-31": "gsum byin gyis brlabs pa dang /",
    "T02D1583:45b-32": "drug gi go cha dgod pa dang /",
    "T02D1583:45b-33": "dbang blang ba dang /",
    "T02D1583:45b-34": "gsang ba'i mchod pa dang /",
    "T02D1583:45b-35": "bstod pa dang /",
    "T02D1583:45b-36": "brtan par byas nas phyogs ma dang mtshams ma skad cig gis sprul pa'i tshogs kyis bkod de /",
    "T02D1583:45b-37": "gong ltar bsgrub par bya'o //",
    "T02D1583:45b-38": "de nas bdud rtsi myang bar byas nas /",
    "T02D1583:45b-39": "ji snyed pa'i sngags kyis bum pa bsgrub par ro //",
    "T02D1583:45b-40": "de nas grub pa'i rdzas kyi sbyor ba phyi'i mchod pa lnga dang /",
    "T02D1583:45b-41": "chang dang lag pa dang mad dang /",
    "T02D1583:45b-42": "sindhu ra'i mchod pas dmigs par bya'o //",
    "T02D1583:45b-43": "de nas nges pa'i 'jug pas bdag nyid zhugs la",
    "T02D1583:45b-44": "mchog gi mtshan nyid can gyi slob ma gsang ba'i",
    "T02D1583:45b-45": "khang par bcug ste /",
    "T02D1583:46a-0": "me tog ldan zhing gcer bur gnas @46a * //",
    "T02D1583:46a-1": "pa'i cha byad kyis /",
    "T02D1583:46a-2": "bla ma'i zhabs la 'jus la 'di skad ces brjod do //",
    "T02D1583:46a-3": "bla ma rdo rje 'chang sku gsung thugs kyi 'khor lo //",
    "T02D1583:46a-4": "bde ba mchog gi sngom pa dang ldan pas /",
    "T02D1583:46a-5": "bcom ldan 'das ma rdo rje rnal 'byor ma thams cad kyi 'jug pa stsal du gsol /",
    "T02D1583:46a-6": "bdag byin gyis brlab tu gsol /",
    "T02D1583:46a-7": "bde ba chen po'i ye shes mdzad du gsol zhes so //",
    "T02D1583:46a-8": "de nas lus brkyang pa'i spyi bo'i gtsug zhabs kyi pad mo la btud pa'i /",
    "T02D1583:46a-9": "zhabs g-yas pa'i mthe bong 'od zer gyi rgyun gyis /",
    "T02D1583:46a-10": "bde ba'i ye shes 'khor lo'i gnas khyab par bsgom pas /",
    "T02D1583:46a-11": "byin gyi rlabs kyis rlung 'khrug cing byin gyis rlob par 'gyur ro //",
    "T02D1583:46a-12": "de bas na /",
    "T02D1583:46a-13": "rnal 'byor pa nyid bsod nams mchog / dag byed sdig pa 'jig byed pa //",
    "T02D1583:46a-14": "gsang sngags kyi ni bzlas brjod dang //",
    "T02D1583:46a-15": "bsam gtan gyis ni 'grub par 'gyur //",
    "T02D1583:46a-16": "zhes pa'i don te /",
    "T02D1583:46a-17": "rnal 'byor ni zung du 'jug pa'o //",
    "T02D1583:46a-18": "pa ni ldan pa'i don te /",
    "T02D1583:46a-19": "nyid ni dkyil 'khor nyid sbyor ba'o //",
    "T02D1583:46a-20": "bsod nams mchog ni grub pa rdzas kyi mchod pa'o //",
    "T02D1583:46a-21": "dag byed ni bdag nyid nges par 'jug pa'o //",
    "T02D1583:46a-22": "sdig pa ni slob ma'i bag chags te /",
    "T02D1583:46a-23": "'dir zhugs pas 'jig pa'o //",
    "T02D1583:46a-24": "gsang sngags ni rnal 'byor ma thams cad de /",
    "T02D1583:46a-25": "kyi ni grub pa'i sngags so //",
    "T02D1583:46a-26": "bzlas brjod ni bsnyen pa dang 'pho ba'o //",
    "T02D1583:46a-27": "de gcig pus sam zhe na ma yin te /",
    "T02D1583:46a-28": "bsam gtan gyis so //",
    "T02D1583:46a-29": "de kho nas kyang ma yin te /",
    "T02D1583:46a-30": "kyang zhes pas sngags dang ldan pas 'grub par 'gyur ro //",
    "T02D1583:46a-31": "de nas bha ga sar pa me tog gcal bkram pa'i steng du slob ma bzhag ste /",
    "T02D1583:46a-32": "dkyil 'khor ting nge 'dzin gyis bltas nas /",
    "T02D1583:46a-33": "ji snyed pa'i mchod pa bya'o //",
    "T02D1583:46a-34": "gal te dngos grub mchog 'dod na //",
    "T02D1583:46a-35": "spos dang dri la sogs pa dang //",
    "T02D1583:46a-36": "mar me brgya yang dbul bar bya //",
    "T02D1583:46a-37": "zhes bya ba dang /",
    "T02D1583:46a-38": "dbugs 'byin pa ra ni mchog dag dang //",
    "T02D1583:46a-39": "dri yi chu dang bcas pas kyang //",
    "T02D1583:46a-40": "rtag tu dus kyi khyad par gyis //",
    "T02D1583:46a-41": "rigs ldan rnams ni mchod par bya //",
    "T02D1583:46a-42": "de nas sindhu ra'i 'khor lo slob ma la blos bcug ste /",
    "T02D1583:46a-43": "ba spu'i bu gar de bzhin gshegs pa thams cad bsdu bar bya ste /",
    "T02D1583:46a-44": "bzang po gsum gyi khu bas byin gyis brlabs pa 'thungs pa dang /",
    "T02D1583:46b-0": "@46b cod pan gyi thig le bla mas byin gyis brlab pa'i sbyor ba dang /",
    "T02D1583:46b-1": "dam tshig snying po nas snying por bcug pa dang /",
    "T02D1583:46b-2": "sgra dang bcas pa'i rol mo'i ched du brjod pas",
    "T02D1583:46b-3": "chos thams cad la sgra brnyan lta bur yid 'jug",
    "T02D1583:46b-4": "pa dang / rdo rje rnal 'byor mas ni nam mkha' dang mnyam par khyab ste ;",
    "T02D1583:46b-5": "de ltar yid la byos shig / badzra b'a r'a",
    "T02D1583:46b-6": "h'i'i rtog pa thams cad dang bral bar khyod kyi",
    "T02D1583:46b-7": "snying la zhugs so //",
    "T02D1583:46b-8": "zhes pa dang /",
    "T02D1583:46b-9": "kye rdo rje rnal 'byor ma'i 'khor lo 'dir brag",
    "T02D1583:46b-10": "ca lta bu'i gsung gis 'gro ba thams cad thugs",
    "T02D1583:46b-11": "bskyed cing / skal ba bzang po dang ldan pa",
    "T02D1583:46b-12": "nye bar zungs shig / rdo rje rnal 'byor sgyu",
    "T02D1583:46b-13": "bskyed cing / ma'i gzugs ni / 'dod pa'i yon",
    "T02D1583:46b-14": "tan lngas mchod na grub pa'i rgyur 'gyur ro zhes",
    "T02D1583:46b-15": "pa dang gnas lnga dang /",
    "T02D1583:46b-16": "yan lag gi rtsa ba bzhi pa dang /",
    "T02D1583:46b-17": "lo ma bzhir ni thig le bcas te /",
    "T02D1583:46b-18": "rten du byin gyis brlabs pa dang /",
    "T02D1583:46b-19": "thams cad kyi mtha' la ho: dang h'um dang phat kyis mdzes pas mchod pa dang /",
    "T02D1583:46b-20": "bstod pa dang /",
    "T02D1583:46b-21": "bsdu ba bya ba dang /",
    "T02D1583:46b-22": "dag pa rnam gsum brjod pa dang /",
    "T02D1583:46b-23": "rdo rje rnal 'byor ma'i dkyil 'khor dus kyi khyad par la mchod cig ces pa dang /",
    "T02D1583:46b-24": "dam tshig gi bsngags pa brjod la brtan pa dang /",
    "T02D1583:46b-25": "kye rdo rje khyod nyid ni rdo rje rnal 'byor ma'i 'khor lo ste /",
    "T02D1583:46b-26": "bde ba chen po'i sems kyis rigs thams cad la kun tu spyod cig ces pa dang /",
    "T02D1583:46b-27": "de bzhin gshegs pa thams cad kyi sku gsung thugs",
    "T02D1583:46b-28": "btsun mo'i bha ga la bzhugs pa ni rdo rje",
    "T02D1583:46b-29": "khyod nyid do // 'khor ba dang mya ngan las",
    "T02D1583:46b-30": "'das pa gnyis kyis shigs pa med pa'i ye shes",
    "T02D1583:46b-31": "brtul zhugs kyi dam tshig gis mchod cig ces pa",
    "T02D1583:46b-32": "khyod nyid do // dang / 'dod chags bral ba",
    "T02D1583:46b-33": "lta bu'i sdig / khams gsum na ni sdig med",
    "T02D1583:46b-34": "khyod nyid do // dang / de // de bas 'dod la chags bral bar //",
    "T02D1583:46b-35": "khyod kyis nam yang mi bya'o //",
    "T02D1583:46b-36": "zhes bya bas tshogs thams cad kyi rol pa la 'jug par bya ba dang /",
    "T02D1583:46b-37": "kye rdo rjes dang chu dang me dang rlung dang nam mkha'i rang bzhin du gyur pa dang /",
    "T02D1583:46b-38": "sangs rgyas dang byang chub sems dpa' dang /",
    "T02D1583:46b-39": "rdo rje rnal 'byor ma thams cad dang /",
    "T02D1583:46b-40": "ngas kyang lung bstan to //",
    "T02D1583:46b-41": "bu rdo rje ye shes kyi dbang thob khyod kyi",
    "T02D1583:46b-42": "drung du mchog tu gyur pa rnams lhags nas ba",
    "T02D1583:47a-0": "spu'i @47a * // bu ga re re zhing sangs rgyas grangs med pa bzhugs nas /",
    "T02D1583:47a-1": "de nyid nas byung ste /",
    "T02D1583:47a-2": "sems can thams cad kyi don mdzad pa yin no //",
    "T02D1583:47a-3": "rdo rje rnal 'byor ma nyid kyi //",
    "T02D1583:47a-4": "gsang ba mchog gi dkyil 'khor 'di //",
    "T02D1583:47a-5": "mthong ba dang ni reg pa dang //",
    "T02D1583:47a-6": "thos pa dang ni dran pas kyang //",
    "T02D1583:47a-7": "sdig pa kun las grol bar 'gyur //",
    "T02D1583:47a-8": "de ltar 'di la the tshom med //",
    "T02D1583:47a-9": "sbyor ba phun sum tshogs pa de lta bus ni /",
    "T02D1583:47a-10": "nges pa'i don gyi 'jug pa'i rim pa yongs su rdzogs par 'gyur ro //",
    "T02D1583:47a-11": "des ni de'i rab tu 'byed pa bshad par bya ste /",
    "T02D1583:47a-12": "de yang /",
    "T02D1583:47a-13": "'byung gnas sgra tshul nges 'byung rnams //",
    "T02D1583:47a-14": "dam tshig spyod pa'i spyod yul min ;",
    "T02D1583:47a-15": "/ thog ma dbus mthar yang dag gnas //",
    "T02D1583:47a-16": "'jig rten gsum du rnyed dka' bas //",
    "T02D1583:47a-17": "zhes pas bstan de 'byung gnas ni //",
    "T02D1583:47a-18": "bha ga sar bar me tog gis gcal bkram pa'o //",
    "T02D1583:47a-19": "sgra'i tshul ni sgra brnyan te /",
    "T02D1583:47a-20": "de lta bu'i mchod pa'i tshogs kyis rab tu mchod pa'o //",
    "T02D1583:47a-21": "nges pa ni nir na ste mi slu ba'i 'khor lo'o //",
    "T02D1583:47a-22": "chu byin gyis brlabs pa'i khu bas rnam par rtog pa 'khru ba dang /",
    "T02D1583:47a-23": "dbang chen bla ma'i sbyor ba'i cod pan dang /",
    "T02D1583:47a-24": "me'i snying por bcug pa'i dbyer mi phyed pa brda dang /",
    "T02D1583:47a-25": "rlung yul rnams la 'jug pa'i sgra brnyan dang /",
    "T02D1583:47a-26": "nam mkha' badzra b'a r'a h'i khyod la bzhugs pas khyod nyid ces bya ba'i ming ngo //",
    "T02D1583:47a-27": "dam tshig ni gzhan gyi don gtso bor gyur pa ste /",
    "T02D1583:47a-28": "rdo rje slob dpon no //",
    "T02D1583:47a-29": "spyod pa ni sku gsung thugs kyi dam tshig ste /",
    "T02D1583:47a-30": "de yang nges pa don gyi rigs dbang sngon du song ba'i spyod yul yin pa'o //",
    "T02D1583:47a-31": "thog ma ni slob dpon gyi las te /",
    "T02D1583:47a-32": "de yang 'jug pa'i dang /",
    "T02D1583:47a-33": "bsten pa'i ngang /",
    "T02D1583:47a-34": "rnal 'byor gyi dang /",
    "T02D1583:47a-35": "las kyi dang /",
    "T02D1583:47a-36": "zas mchog gi thog ma yin pas so //",
    "T02D1583:47a-37": "dbus ni rjes su srung ba ste /",
    "T02D1583:47a-38": "snying po la spyod pas so //",
    "T02D1583:47a-39": "mtha' ni brtul zhugs te las dang bsags pa mthar",
    "T02D1583:47a-40": "byed cing mngon par 'du ma byas pa'i mtshan nyid",
    "T02D1583:47a-41": "do // yang dag ni bde ba chen po mdog 'gyur ba'i 'dod pa'i yon tan lnga ste /",
    "T02D1583:47a-42": "de gnyug ma'i sems gnas par byed do //",
    "T02D1583:47a-43": "'jig rten gsum ni 'dod pa la sogs pa ste /",
    "T02D1583:47a-44": "du zhes ba de dag thams cad kyi rang bzhin du lung bstan pa'o //",
    "T02D1583:47a-45": "rnyed par dka' ba ste /",
    "T02D1583:47a-46": "de thob pa'i phan yon ni dbugs dbyung ba dang gzengs bstod pa'o //",
    "T02D1583:47b-0": "de ltar rim pa thams cad la mchod pas @47b mnyes par bya ste /",
    "T02D1583:47b-1": "aom aom aom sarba buddha d'a ki n'i ye badzra",
    "T02D1583:47b-2": "warnna n'i ye badzra bee ro tsa ni ye h'um",
    "T02D1583:47b-3": "h'um h'um phat phat sv'a h'a /",
    "T02D1583:47b-4": "mkha' 'gro ma la sogs pa ni rang rang gi",
    "T02D1583:47b-5": "ming brjod pa'i mthar yi ge gsum gyis spel ba'o",
    "T02D1583:47b-6": "// de'i rjes la rkang ba brgyad pa'i sngags kyis bstod pa dang /",
    "T02D1583:47b-7": "de'i mthu brtan par byed pas kyang ngo //",
    "T02D1583:47b-8": "de yang /",
    "T02D1583:47b-9": "'khor lo kun ni sngags pa yin te / sngags kyi las kun byed pas na //",
    "T02D1583:47b-10": "mchod dang bstod dang bsgrub pa yang //",
    "T02D1583:47b-11": "sngags nyid kyis ni dbye bar 'gyur //",
    "T02D1583:47b-12": "zhes pas shas par bya'o //",
    "T02D1583:47b-13": "de las gzhan pa'i sbyor ba brjod pa ni //",
    "T02D1583:47b-14": "dpal dang ldan pa'i bcom ldan 'das ma khyod //",
    "T02D1583:47b-15": "mkha' mnyam bde rol 'gro ba kun bdag mo //",
    "T02D1583:47b-16": "longs spyod sgyu ma'i gzugs dang chags pa'i mdangs //",
    "T02D1583:47b-17": "mkha' 'gro dra ba'i sngom la phyag 'tshal lo //",
    "T02D1583:47b-18": "rnam dag mi g-yo bskyod med chos kyi dbyings //",
    "T02D1583:47b-19": "lhan cig skyes pa'i bden pa ston pa'i zhal //",
    "T02D1583:47b-20": "rgyu med rdo rje sprul pa'i gzugs 'dzin ma //",
    "T02D1583:47b-21": "badzra b'a d'a h'i zhabs rdul la 'dud //",
    "T02D1583:47b-22": "rgyal ba'i bdag mo lnga yi phyag rgya can //",
    "T02D1583:47b-23": "rnam dag sku la mi bskyod rtags kyis mdzes //",
    "T02D1583:47b-24": "rigs drug 'khor los sgyur ba'i go char ldan //",
    "T02D1583:47b-25": "'khor lo kun gyi yum la phyag 'tshal lo //",
    "T02D1583:47b-26": "khyod nyid rnam dag phung po lnga ston cing //",
    "T02D1583:47b-27": "'byung ba rnam dag tshangs pa'i gnas bzhir gnas //",
    "T02D1583:47b-28": "bdud mthar mdzad pas sprul pa'i zhabs 'chang ma //",
    "T02D1583:47b-29": "'khor lo sdom pa'i zhabs la rtag tu 'dud //",
    "T02D1583:47b-30": "thog ma nas bsags bag chags sdig pa'i mthus //",
    "T02D1583:47b-31": "rnam smin gsar du bskyod cing brtas gyur pa'i //",
    "T02D1583:47b-32": "sdig dang nyon mongs ji snyed mchis pa rnams //",
    "T02D1583:47b-33": "bcom ldan 'das ma'i 'khor lo khyed la bshags //",
    "T02D1583:47b-34": "'das dang ma 'ongs da ltar dus rnams la //",
    "T02D1583:47b-35": "nyan thos rang rgyal byang chub sems dpa' dang //",
    "T02D1583:47b-36": "'bras bu rgyud bzhi 'khor lo sngom pa yi //",
    "T02D1583:47b-37": "dge 'dun kun la bdag ni rjes yi rang //",
    "T02D1583:47b-38": "khyod ni 'das dang ma 'ongs thams cad du //",
    "T02D1583:47b-39": "mi 'gyur nam mkha' lta bur bzhugs na yang //",
    "T02D1583:47b-40": "dogs pa'i sa las sems can ba sgral ba'i phyir //",
    "T02D1583:47b-41": "mya ngan mi 'da' brtse bas bzhugs su gsol //",
    "T02D1583:48a-0": "'kho rang ji srid bar du bzhugs nas @48a * //",
    "T02D1583:48a-1": "kyang ;",
    "T02D1583:48a-2": "/ sems can dman dang bar ma mchog rnams la //",
    "T02D1583:48a-3": "thugs rjes chags pa'i spyan gyis gzigs nas kyang //",
    "T02D1583:48a-4": "bde ba mchog gi 'khor lo bshad du gsol //",
    "T02D1583:48a-5": "rnam par rtog pa kun las 'das pa yi //",
    "T02D1583:48a-6": "bde chen 'khor lo zag pa med pa'i dbyings //",
    "T02D1583:48a-7": "a'a li k'a li snyoms 'jug rtog med ma //",
    "T02D1583:48a-8": "bsngags pa'i chos rnams thams cad bsngo bar bgyi //",
    "T02D1583:48a-9": "zhing dang nye ba'i zhing sogs bcu gnyis su //",
    "T02D1583:48a-10": "dam tshig brda dang bde spyod rol pa yis //",
    "T02D1583:48a-11": "bu bzhin dgongs pas bdag sgrib dag 'gyur te //",
    "T02D1583:48a-12": "bde ba mchog gi sa la gnas par shog ;",
    "T02D1583:48a-13": "/ bla ma'i zhabs la rtag tu 'dud byed cing //",
    "T02D1583:48a-14": "rdo rje rnal 'byor ma ni dran 'gyur nas //",
    "T02D1583:48a-15": "btsun mo'i shu kra'i tshogs la bdag spyod cing //",
    "T02D1583:48a-16": "zhabs kyi padmo mchod cing mchod byed shog / dpa' mo bcom ldan 'das ma nyi shu bzhi //",
    "T02D1583:48a-17": "zhal mthong de yi ngo bor bdag gyur te //",
    "T02D1583:48a-18": "'gro ba bde bas phongs pa thams cad la //",
    "T02D1583:48a-19": "nyer 'tsho rin chen lta bur bdag gyur cig /",
    "T02D1583:48a-20": "de ltar rnal 'byor ma'i 'khor lo'i nges par spyong",
    "T02D1583:48a-21": "ba la ni zhugs na ni /",
    "T02D1583:48a-22": "bcom ldan 'das ma 'khor lo sdom pa'i dngos grub myur du thob par 'gyur ro //",
    "T02D1583:48a-23": "des ni slob dpon rab mnyam gzhag / rab tu 'dud pa byas nas ni //",
    "T02D1583:48a-24": "g-yon nas brtsams pa'i rim pa 'dis //",
    "T02D1583:48a-25": "de nas bskor ba rab tu bya //",
    "T02D1583:48a-26": "dkyil 'khor dang ni bla ma la //",
    "T02D1583:48a-27": "ji bzhin cho gas phyag bya'o //",
    "T02D1583:48a-28": "de nas bla ma dag la yon //",
    "T02D1583:48a-29": "de bzhin gshegs las gsungs pa dbul //",
    "T02D1583:48a-30": "gser ni brgya stong dbul ba dang //",
    "T02D1583:48a-31": "rin chen rnam pa sna tshogs dang //",
    "T02D1583:48a-32": "ras ni zung 'gyur brgya nyid dang //",
    "T02D1583:48a-33": "glang po rta dang yul 'khor ram //",
    "T02D1583:48a-34": "rna rgyan dang ni gdu bu dang //",
    "T02D1583:48a-35": "mgul gdub sor gdub dam pa dang //",
    "T02D1583:48a-36": "gser las byas pa mchod phyir thogs //",
    "T02D1583:48a-37": "chung ma bzang dang bu mo nyid //",
    "T02D1583:48a-38": "bran pho bran mo sring mo dang ;",
    "T02D1583:48a-39": "/ deng nas brtsams te bran du ni //",
    "T02D1583:48a-40": "khyod la bdag ni 'bul lags shes //",
    "T02D1583:48a-41": "blo ldan kun nas dang ba yis //",
    "T02D1583:48a-42": "bdag nyid kyang ni dbul bar bya //",
    "T02D1583:48a-43": "de ltar nges par bya ba ni //",
    "T02D1583:48a-44": "sgrub pa po yis rab nges bya //",
    "T02D1583:48a-45": "de nas de la mkha' 'gro mas //",
    "T02D1583:48a-46": "rnal 'byor ma rnams mnyes par 'gyur//",
    "T02D1583:48b-0": "@48b mkha' 'gro ma dang l'a ma dang //",
    "T02D1583:48b-1": "khanda ra he gzugs can ma //",
    "T02D1583:48b-2": "sgrub po mkha' 'gro ma lhan cig / de dang rnam spyod 'gro ba kun //",
    "T02D1583:48b-3": "sgrub pa po ni de dag gis //",
    "T02D1583:48b-4": "ci bde byed par the tshom med //",
    "T02D1583:48b-5": "rnal 'byor de ni grub gyur na //",
    "T02D1583:48b-6": "'jig rten gsum du mi bzlogs shing //",
    "T02D1583:48b-7": "mi snang phug dang nam mkhar rgyu //",
    "T02D1583:48b-8": "rkang mgyogs de bzhin bcud kyis len //",
    "T02D1583:48b-9": "sgrub pa po ni 'dod tsam gyis //",
    "T02D1583:48b-10": "rtag par rgyun du skyed par 'gyur //",
    "T02D1583:48b-11": "gzugs ni du ma byed pa dang //",
    "T02D1583:48b-12": "nam mkha' la ni 'gro bar 'gyur //",
    "T02D1583:48b-13": "mkha' 'gro rnams kyang khyad par du //",
    "T02D1583:48b-14": "des gnon 'gro ba thams cad kyang //",
    "T02D1583:48b-15": "lhan cig bltas pa'i sbyor ba yis //",
    "T02D1583:48b-16": "skad cig gis ni sbyor nyid bskyed //",
    "T02D1583:48b-17": "sngags pa dkyil 'khor ma mthong bar //",
    "T02D1583:48b-18": "gang zhig rnal 'byor pa nyid 'dod //",
    "T02D1583:48b-19": "mkha' la khu tshur gyis brdeg dang //",
    "T02D1583:48b-20": "smig rgyu'i chu ni 'thung dang mtshungs //",
    "T02D1583:48b-21": "rnal 'byor 'di ni mchog rab dang //",
    "T02D1583:48b-22": "sbyor ba kun gyi dam pa yin //",
    "T02D1583:48b-23": "gang zhig rtag tu 'dod 'gyur ba //",
    "T02D1583:48b-24": "'dis ni lha min zil gnon 'gro //",
    "T02D1583:48b-25": "dkyil 'khor 'di ni dbang bskur ba //",
    "T02D1583:48b-26": "rgyud rnams kun gyi sgrub par gsungs //",
    "T02D1583:48b-27": "dgod pa blta dang lag bcangs dang //",
    "T02D1583:48b-28": "gnyis gnyis 'khyud pa la sogs dag / rgyud rnams kun gyi dam pa yin //",
    "T02D1583:48b-29": "de la dbang bskur byas pa yin //",
    "T02D1583:48b-30": "zhes rgyud dang mthun pa'i bsnyen bkur bya'o //",
    "T02D1583:48b-31": "ji ltar nges pa'i don de ltar byin gyis brlabs",
    "T02D1583:48b-32": "pa dang ldan pa ni zhes pa bstan par bya'o",
    "T02D1583:48b-33": "/ rdo rje rnal 'byor ma'i bde ba mchog gi sdom pa /",
    "T02D1583:48b-34": "'jug pa nges pa don gyi dkyil 'khor zhes bya ba rdzogs so /",
    "T02D1583:48b-37": "// / rgya gar gyi mkhan po aa ba dh'u t'i pa dpal gnyis med rdo rjes mdzad pa'o /"
}