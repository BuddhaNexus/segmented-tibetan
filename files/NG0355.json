{
    "NG0355:1": "@#// rgya gar skad du /",
    "NG0355:2": "ma ha sarba d+harma sarba hr-i da ya /",
    "NG0355:3": "bud+d+ha na ma ma ha ka la tan+t+ra na ma /",
    "NG0355:4": "bod skad du /",
    "NG0355:5": "bstan pa thams cad kyi snying po sems can thams",
    "NG0355:6": "cad la sangs rgyas rang chas chen por bzhugs pa'i",
    "NG0355:7": "rgyud ces bya ba /",
    "NG0355:8": "sangs rgyas 'od mi 'gyur ba la phyag 'tshal lo //",
    "NG0355:9": "'di skad bdag gis thos pa'i dus gcig na /",
    "NG0355:10": "chos kyi dbyings spros pa dang bral ba'i ngang na /",
    "NG0355:11": "rang byung rig pa'i rgyal po sangs rgyas 'od kyi phung po chen po /",
    "NG0355:12": "rgyal ba rigs lnga dang 'du 'bral med par bzhugs so //",
    "NG0355:13": "'di skad bdag gis thos pa'i dus gcig na /",
    "NG0355:14": "mtshan rdzogs rdo rje 'chang gi zhing khams na /",
    "NG0355:15": "'od mtha' med kyi yul can na /",
    "NG0355:16": "rnam par grol ba'i sangs rgyas 'od kyi phung po",
    "NG0355:17": "brgyan ma bkod par snang ba zhes bya ba bzhugs",
    "NG0355:18": "so // de'i tshe gsang ba'i bdag pos 'di skad ces zhus so //",
    "NG0355:19": "kye kye sangs rgyas 'od kyi phung po chen po /",
    "NG0355:20": "sangs rgyas kyi gnas gsum gsung du gsol /",
    "NG0355:21": "zhes zhugs so //",
    "NG0355:22": "de nas rnam par grol ba'i sangs rgyas 'od kyi phung pos bka' stsal pa /",
    "NG0355:23": "kye gsang ba'i bdag po khyod nyon cig / sangs",
    "NG0355:24": "rgyas chos kyi sku rang gi snying ga'i dkyil na",
    "NG0355:25": "bzhugs so // ye shes @#//",
    "NG0355:26": "zang thal rang gi mig gi dkyil na bzhugs so //",
    "NG0355:27": "sangs rgyas khro bo'i sku rang gi klad pa'i dkyil na bzhugs so //",
    "NG0355:28": "zhes gsungs so //",
    "NG0355:29": "de nas sangs rgyas 'od kyi phung pos 'di skad ces gsungs so //",
    "NG0355:30": "kye gsang ba'i bdag po rang gi snying gi dkyil",
    "NG0355:31": "na sangs rgyas 'od kyi phung po chen por bzhugs",
    "NG0355:32": "so // sangs rgyas brten pa rang gi lus la brten no //",
    "NG0355:33": "bzhugs pa rang gi snying gi dkyil na bzhugs so //",
    "NG0355:34": "gsal ba rang gi mig na phar gsal lo //",
    "NG0355:35": "rang gi klad pa'i dkyil na sangs rgyas khro bo'i lha thams cad bzhugs so //",
    "NG0355:36": "de nas yang gsang ba'i bdag pos 'di skad ces zhus so //",
    "NG0355:37": "kye sangs rgyas 'od kyi phung po chen po /",
    "NG0355:38": "sangs rgyas kyi rang lus gsung du gsol /",
    "NG0355:39": "zhes zhus so //",
    "NG0355:40": "de nas 'od kyi phung po chen pos bka' stsal pa /",
    "NG0355:41": "kye gsang ba'i bdag po sangs rgyas kyi lus 'od lnga'i phung por yod do //",
    "NG0355:42": "'od kha dog lnga phra la dngas pa gsal la 'tsher ba rang bzhin bkrag la nyam nga ba /",
    "NG0355:43": "me re re yod do //",
    "NG0355:44": "rang gi rig pa 'od kyi phung por bzhugs pa 'di sangs rgyas yin no //",
    "NG0355:45": "sangs rgyas kyi lus 'od kyi phung por shes par bya'o //",
    "NG0355:46": "sangs rgyas kyi lus 'od kyi phung por med na /",
    "NG0355:47": "snang gsal gyi mtha' 'gags /",
    "NG0355:48": "mu stegs chod pa'i lta ba dang khyad med /",
    "NG0355:49": "de nas gsang ba'i bdag pos 'di skad ces zhus so //",
    "NG0355:50": "kye sangs rgyas 'od kyi phung po chen po /",
    "NG0355:51": "sangs rgyas kyi lta ba gsung du gsol /",
    "NG0355:52": "zhes zhus so //",
    "NG0355:53": "de nas sangs rgyas 'od kyi phung pos bka' stsal pa /",
    "NG0355:54": "sangs rgyas kyi lta ba ni 'od kyi phung po la blta'o //",
    "NG0355:55": "sangs rgyas lta ba rnam gsum ni /",
    "NG0355:56": "chos sku la lta ba'i lta ba dang */",
    "NG0355:57": "ye shes la lta ba'i lta ba dang */",
    "NG0355:58": "dag snang la blta ba'i lta ba dang gsum mo //",
    "NG0355:59": "chos sku la blta ba'i lta ba ni /",
    "NG0355:60": "rang gi shes pa rang so la gnas pa'i dus na chos sku yin no //",
    "NG0355:61": "rdo rje sems dpa'i me long la rang gi mig 'jug nas bltas pas /",
    "NG0355:62": "sangs rgyas kyi zhing khams 'od kha dog phra la dwangs pa gsal la 'tsher ba /",
    "NG0355:63": "rang bzhin bkrag pa /",
    "NG0355:64": "nyam nga ba med par 'tshe bar mdog gsum du 'char ba de /",
    "NG0355:65": "sangs rgyas kyi zhing khams la blta ba'i lta ba yin no //",
    "NG0355:66": "zhes gsungs so //",
    "NG0355:67": "de nas yang gsang ba'i bdag pos 'di skad ces zhus so //",
    "NG0355:68": "kye sangs rgyas 'od kyi phung po /",
    "NG0355:69": "sangs rgyas kyi yon tan gsum gsung du gsol /",
    "NG0355:70": "ces zhus so //",
    "NG0355:71": "de nas sangs rgyas 'od kyi phung po chen pos bka' stsal pa /",
    "NG0355:72": "sangs rgyas mig nas 'thon nas /",
    "NG0355:73": "'khor ba ru log nas yul ye shes su 'char ba de /",
    "NG0355:74": "rang gi rig pa 'od kyi phung por bzhugs pa'i yon tan yin no //",
    "NG0355:75": "rang 'od ngo shes na sgom sgrub mi dgos par sangs rgya ba de /",
    "NG0355:76": "sangs rgyas kyi chos sku 'dus ma byas su bzhugs pa'i yon tan yin no //",
    "NG0355:77": "rang gi rig pa rang ngo shes na las dge sdig gis mi sgrib @#//",
    "NG0355:78": "par sangs rgya ba de /",
    "NG0355:79": "rang byung gi ye shes rgyu dang rkyen gyis ma bskyed pa'i yon tan yin no //",
    "NG0355:80": "zhes gsungs so //",
    "NG0355:81": "de nas sangs rgyas 'od kyi phung pos 'di skad ces bka' stsal pa /",
    "NG0355:82": "kye gsang ba'i bdag po /",
    "NG0355:83": "rang gi rig pa chos kyi sku la skye 'chi med pa yin no //",
    "NG0355:84": "sangs rgyas kyi dgongs pa la sgom du med pa yin no //",
    "NG0355:85": "sangs rgyas kyi dgongs pa ngo shes na las dge",
    "NG0355:86": "sdig thams cad dag nas sangs rgya ba yin no",
    "NG0355:87": "// zhes gsungs so //",
    "NG0355:88": "de nas yang gsang ba'i bdag pos zhus pa /",
    "NG0355:89": "kye sangs rgyas 'od kyi phung po chen po /",
    "NG0355:90": "sangs rgyas kyi gnas lugs gsum gsung du gsol zhes zhus so //",
    "NG0355:91": "de nas sangs rgyas 'od kyi phung pos bka' stsal pa /",
    "NG0355:92": "kye gsang ba'i bdag po khyod nyon cig / sems",
    "NG0355:93": "can thams cad la rang gi snying gi dkyil nas",
    "NG0355:94": "stong pa rig pa snying po can du gnas so",
    "NG0355:95": "// rig pa 'od kyi khang pa na 'od mtha' med pa'i yul can du gnas so //",
    "NG0355:96": "zhes gsungs so //",
    "NG0355:97": "de nas yang gsungs pa gsang ba'i bdag po sangs",
    "NG0355:98": "rgyas kyi 'char lugs gsum nyon cig / sangs rgyas",
    "NG0355:99": "kyi me long la bltas pas /",
    "NG0355:100": "sangs rgyas kyi zhing khams 'char ro //",
    "NG0355:101": "rang gi rig pa la bltas pas /",
    "NG0355:102": "rtags 'phral la 'char ro //",
    "NG0355:103": "rang gi rig pa lam yangs pa rang lus 'od lnga las /",
    "NG0355:104": "nyams su blangs pas dag snang lhug par 'char ro //",
    "NG0355:105": "zhes bka' stsal to //",
    "NG0355:106": "de nas yang gsang ba'i bdag pos 'di skad ces zhus so //",
    "NG0355:107": "kye sangs rgyas 'od kyi phung po sangs rgyas kyi grol ba gsum du gsung du gsol /",
    "NG0355:108": "ces zhus so //",
    "NG0355:109": "sangs rgyas 'od kyi phung pos bka' stsal pa /",
    "NG0355:110": "rang 'chi ba'i dus su dag snang ngo shes pas 'khrul snang dag snang du grol te /",
    "NG0355:111": "sha khrag gi lus rin po che 'od 'bar ba'i skur grol lo //",
    "NG0355:112": "sems rtogs bcas ye shes mi rtog par grol lo //",
    "NG0355:113": "de nas yang gsang ba'i bdag pos 'di skad ces zhus so //",
    "NG0355:114": "kye sangs rgyas 'od kyi phung po sangs rgyas kyi dgongs pa gsum gsung du gsol /",
    "NG0355:115": "zhes zhus so //",
    "NG0355:116": "de nas sangs rgyas 'od kyi phung pos bka' stsal pa /",
    "NG0355:117": "kye gsang ba'i bdag po khyod nyon cig / snang",
    "NG0355:118": "ba rang log 'ong bas bag chags sbyang mi dgos",
    "NG0355:119": "/ ye shes tshang khab tu 'ong bas ched du bsgom mi dgos so //",
    "NG0355:120": "rang gi rig pa la skye shi med pas 'khor ba'i sdug bsngal mi dgos /",
    "NG0355:121": "zhes bka' stsal to //",
    "NG0355:122": "ma sangs rgyas rang chas kyi rgyud las /",
    "NG0355:123": "sangs rgyas dngos su bstan pa'i le'u ste dang po'o ///",
    "NG0355:124": "/ de nas yang gsang ba'i bdag pos 'di skad ces zhus so //",
    "NG0355:125": "kye sangs rgyas 'od kyi phung po /",
    "NG0355:126": "chos kyi phung po brgyad khri bzhi stong gsungs kyang */",
    "NG0355:127": "chos thams cad kyi rtsa ba gdams ngag la 'dus /",
    "NG0355:128": "gdams ngag thams cad kyi dmar thag gcad ces zhus so //",
    "NG0355:129": "de nas yang sangs rgyas 'od kyi phung pos bka' stsal pa /",
    "NG0355:130": "rang 'chi ba'i tshe / @#//",
    "NG0355:131": "drod rkang pa'i mthil nas yal /",
    "NG0355:132": "spyi bo tshangs pa'i bu ga nas yar 'thon /",
    "NG0355:133": "sems glo ba'i nang nas 'thon nas dbugs sna sgor chad /",
    "NG0355:134": "sangs rgyas snying gi nang nas byon nas mig nas phar la don pa'i dus su /",
    "NG0355:135": "snang ba thams cad 'od du 'char te /",
    "NG0355:136": "shar ba de rang gis sangs rgyas su ngo shes",
    "NG0355:137": "pas rang 'od dang sku la thim nas sangs rgya",
    "NG0355:138": "bas / gdams ngag thams cad dmar thag snang srid",
    "NG0355:139": "thams cad sku dang 'od du shar ba'i dus bcad",
    "NG0355:140": "bas / do // zhes gsungs so //",
    "NG0355:141": "de nas gsang ba'i bdag pos 'di skad ces zhus so //",
    "NG0355:142": "e ma sangs rgyas 'od kyi phung po chen po /",
    "NG0355:143": "gdams ngag de nam dgos na zhes zhus pas /",
    "NG0355:144": "gdams ngag 'chi ba'i dus su dgos /",
    "NG0355:145": "'chi ba'i dus kyi dmar thag gar bcad ces zhus pas /",
    "NG0355:146": "sangs rgyas 'od kyi phung pos bka' stsal pa /",
    "NG0355:147": "gsang ba'i bdag po rang 'chi ba'i dus su /",
    "NG0355:148": "'chi lugs gnyis yin te /",
    "NG0355:149": "kun tu bzang po'i ngang du 'chi ba dang */",
    "NG0355:150": "kun tu bzang mo'i ngang du 'chi ba'o //",
    "NG0355:151": "kun tu bzang mo'i ngang du 'chi na nad thams cad sreg pa rtsa la zhugs nas /",
    "NG0355:152": "'chi bas na tsha zug gzer chung bar nyal der 'chi bas so //",
    "NG0355:153": "kun tu bzang po'i nang du 'chi na /",
    "NG0355:154": "nad snying la 'dus nas /",
    "NG0355:155": "na tsha zug gzer shin tu che bar 'chi ba yin te /",
    "NG0355:156": "na tsha zug gzer lhag pa re la /",
    "NG0355:157": "rtogs pa'i shes rab lhag pa re skye bas /",
    "NG0355:158": "bdag 'chi ba'i dus kyi dmar thag kun tu bzang po'i ngang du 'chi ba la bcad do //",
    "NG0355:159": "de nas yang gsang ba'i bdag pos 'di skad ces zhus so //",
    "NG0355:160": "kye sangs rgyas 'od kyi phung po /",
    "NG0355:161": "gdams ngag byas pa gcig sangs rgyas pas /",
    "NG0355:162": "sangs rgyas pa'i dus kyis dmar thag gar gcad ces zhus so //",
    "NG0355:163": "de nas sangs rgyas 'od kyi phung pos bka' stsal pa /",
    "NG0355:164": "kye gsang ba'i bdag po /",
    "NG0355:165": "sangs rgya ba la gnyis yin no //",
    "NG0355:166": "chos nyid ma dang phrad pa dang */",
    "NG0355:167": "ye shes rang sa zin pa'o //",
    "NG0355:168": "chos nyid ma dang 'phrad pa ni /",
    "NG0355:169": "'phrul snang 'gags nas dag snang 'char ba yin no //",
    "NG0355:170": "ye shes rang sa zin pa ni /",
    "NG0355:171": "'od lnga ngo shes pas rang gi snang ba la thim nas sangs rgya bas /",
    "NG0355:172": "bdag sangs rgya ba'i dus kyis dmar thag chos nyid ma dang 'phrad pa'i dus su bcad do //",
    "NG0355:173": "zhes gsungs so //",
    "NG0355:174": "ma sangs rgyas rang chas kyi rgyud las /",
    "NG0355:175": "dmar thag gsum bstan pa'i le'u ste gnyis pa'o //",
    "NG0355:176": "// de nas yang gsang ba'i bdag pos 'di skad",
    "NG0355:177": "ces zhus so // kye sangs rgyas 'od kyi phung po chen pos /",
    "NG0355:178": "sangs rgyas kyi mtshan lnga gsung du gsol /",
    "NG0355:179": "ces zhus so /",
    "NG0355:180": "de nas sangs rgyas 'od kyi phung pos bka' stsal pa /",
    "NG0355:181": "kye gsang ba'i bdag po khyod nyon cig / sangs rgyas kyi mtshan rnam pa lnga ni /",
    "NG0355:182": "yang dag par rdzogs pa'i sangs rgyas nyag gcig dang */",
    "NG0355:183": "thog ma'i sangs rgyas 'od mi 'gyur ba dang */",
    "NG0355:184": "rig pa kun tu bzang po dang */",
    "NG0355:185": "sangs rgyas gzhon nu bum pa'i @#//",
    "NG0355:186": "sku dang */",
    "NG0355:187": "rang bzhin lhun grub kyi sangs rgyas dang lnga yin no //",
    "NG0355:188": "kye nyon cig / rang gi rig pa ngo bo stong pa kun tu bzang mo'o //",
    "NG0355:189": "rig pa gsal ba kun tu bzang po'o //",
    "NG0355:190": "kun tu bzang po dang */",
    "NG0355:191": "bzang mo dbyer med pas sangs rgyas nyag gcig yin pas /",
    "NG0355:192": "rang gi snying gi dkyil nas /",
    "NG0355:193": "sangs rgyas 'od kyi phung po la skye 'chi med pas gzhon nu bum pa'i sku'o //",
    "NG0355:194": "rig pa rang gi ngo bo ma 'gags par gsal ba kun tu bzang po'o //",
    "NG0355:195": "sems can thams cad rang gi snying gi dkyil na",
    "NG0355:196": "sangs rgyas bzhugs pas rang bzhin lhun gyi grub pa'i",
    "NG0355:197": "sangs rgyas yin no //",
    "NG0355:198": "sangs rgyas chos kyi sku rten pa rang gi lus la bstan no //",
    "NG0355:199": "bzhugs pa rang gi snying gi dkyil na bzhugs so //",
    "NG0355:200": "gsal ba rang gi mig na phar gsal lo //",
    "NG0355:201": "sangs rgyas rang chas kyi rgyud las /",
    "NG0355:202": "sangs rgyas kyi mtshan bstan pa'i le'u ste gsum pa'o ///",
    "NG0355:203": "/ de nas yang gsang ba'i bdag pos 'di skad ces zhus so //",
    "NG0355:204": "de nas yang rnam par grol ba'i sangs rgyas 'od kyi phung pos bka' stsal pa /",
    "NG0355:205": "kye gsang ba'i bdag po rang gi ye shes rang ngo shes pa de sangs rgyas la gsum mo //",
    "NG0355:206": "'jug pa dang grol ba dang mthar phyin pa'o //",
    "NG0355:207": "'jug pa gnyis yin no //",
    "NG0355:208": "dag snang rang la tshur 'jug pa ni /",
    "NG0355:209": "rang 'chi ba'i tshe rang gi sangs rgyas rang la 'char ba de yin no //",
    "NG0355:210": "rang phar la 'jug pa ni /",
    "NG0355:211": "rang gi sangs rgyas 'char ba'i tshe rang ngo shes pas sangs rgya ba'o //",
    "NG0355:212": "rang gi rang bzhin gyis 'od gsal la dus rtag tu blta ba'o //",
    "NG0355:213": "grol ba la gsum yin no //",
    "NG0355:214": "rig pa sbubs nas 'thon pas phyi nang gi chos thams cad grol lo //",
    "NG0355:215": "rig pa sems dang dral bas gzung 'dzin gyi rnam par rtog pa las grol lo //",
    "NG0355:216": "rig pa rang lus thob nas /",
    "NG0355:217": "rang gi ye shes rang sa 'dzin nas /",
    "NG0355:218": "ma rig pa rig pa'i ye shes su grol lo //",
    "NG0355:219": "mthar phyin pa sangs rgyas nas sems can du mi ldog pa'o //",
    "NG0355:220": "sangs rgyas rang chas kyi rgyud las grol tshul bstan",
    "NG0355:221": "pa'i le'u ste bzhi pa'o // // de nas yang",
    "NG0355:222": "gsang ba'i bdag pos 'di skad ces zhus pa /",
    "NG0355:223": "e ma ho //",
    "NG0355:224": "bde gshegs 'od kyi phung po chen po /",
    "NG0355:225": "sangs rgyas kyi min pa gsum gsung du gsol /",
    "NG0355:226": "ces zhus so /",
    "NG0355:227": "de nas sangs rgyas 'od kyi phung pos bka' stsal pa /",
    "NG0355:228": "gsang ba'i bdag po byas pa'i chos kyi ma byas pa'i sangs rgyas thob pa min no //",
    "NG0355:229": "sangs rgyas 'dus ma byas pa yin pas byas pa'i chos kyi sangs rgyas thob pa min no //",
    "NG0355:230": "de nas gsang ba'i bdag pos zhus pa /",
    "NG0355:231": "rnam par grol ba'i sangs rgyas 'od kyi phung po /",
    "NG0355:232": "sangs rgyas kyi yin pa gsum gsung du gsol /",
    "NG0355:233": "ces zhus so //",
    "NG0355:234": "rang gi rig pa 'od phung chen por bzhugs pa 'di sangs rgyas kyi brda'o //",
    "NG0355:235": "sangs rgyas kyi sku la sku dang ye shes rgyun chad med pa bzhugs pa yin no //",
    "NG0355:236": "rang gi rig pa la skye 'chi @#//",
    "NG0355:237": "med par dus gsum mnyam pa nyid du gsal bar bzhugs pa yin no //",
    "NG0355:238": "rig pa ngos bzung dang bral bas chos kyi sku'o //",
    "NG0355:239": "rig pa shes rab kyi mkhyen pa ma 'gags pas longs sku'o //",
    "NG0355:240": "rig pa cir yang 'char bas sprul pa'i sku'o //",
    "NG0355:241": "rig pa mig nas 'thon pas longs sku kha mig",
    "NG0355:242": "rna ba can gyis snang srid thams cad khongs nas",
    "NG0355:243": "'char ro // sangs rgyas longs sku dpangs su khru",
    "NG0355:244": "bcu drug pa zheng du khru brgyad pa 'char ro",
    "NG0355:245": "'char ro // // de ngo shes pas sangs rgya'o //",
    "NG0355:246": "ma sangs rgyas rang chas kyi rgyud las /",
    "NG0355:247": "sku dang ye shes kyi le'u ste lnga pa'o ///",
    "NG0355:248": "/ de nas yang gsang ba'i bdag pos zhus pa /",
    "NG0355:249": "e ma ho /",
    "NG0355:250": "rnam par grol ba'i sangs rgyas 'od kyi phung po /",
    "NG0355:251": "sangs rgyas kyi chog pa gsum gsung du gsol /",
    "NG0355:252": "ces zhus so //",
    "NG0355:253": "sangs rgyas 'od kyi phung po chen pos bka' stsal pa /",
    "NG0355:254": "kye kye gsang ba'i bdag po /",
    "NG0355:255": "sangs rgyas kyi chos thams cad 'das pa yin pas",
    "NG0355:256": "sgom pa dang bzlas pa dang 'bad rtsol thams cad",
    "NG0355:257": "dang bral nas rang ngo shes pas chog go /",
    "NG0355:258": "sangs rgyas kyi sku rdul dang bral bas ci dga'",
    "NG0355:259": "byas pas chog go / rig pa 'od kyi phung",
    "NG0355:260": "por bzhugs pas ye shes su 'char te chog go",
    "NG0355:261": "/ de nas gsang ba'i bdag pos zhus pa /",
    "NG0355:262": "sangs rgyas kyi 'ong ba gsum gsung du gsol /",
    "NG0355:263": "ces zhus so //",
    "NG0355:264": "sangs rgyas kyis bka' stsal pa /",
    "NG0355:265": "rang 'chi ba'i dus su sangs rgyas kyi sun ma",
    "NG0355:266": "gsum 'ong bas de ngo shes par gyis shig /",
    "NG0355:267": "sangs rgyas pa dang mngon par shes pa drug rang",
    "NG0355:268": "byung du 'ong ngo *//",
    "NG0355:269": "mngon par shes pa shar ba dang */",
    "NG0355:270": "thugs rje rang byung du 'ong ngo *//",
    "NG0355:271": "sangs rgyas rang chas kyi rgyud las /",
    "NG0355:272": "ngo shes pas sangs rgya ba'i le'u ste drug pa'o ///",
    "NG0355:273": "/ de nas yang gsang ba'i bdag pos zhus pa /",
    "NG0355:274": "kye sangs rgyas 'od kyi phung po chen po /",
    "NG0355:275": "'chi khar sangs rgya ba'i gdams ngag mngon sum du gsung du gsol /",
    "NG0355:276": "ces zhus pas /",
    "NG0355:277": "sangs rgyas kyis bka' stsal pa /",
    "NG0355:278": "gsang ba'i bdag po mdzod spu'i bu ga nas ye shes kyi 'od zer /",
    "NG0355:279": "tho rangs kyi skar chen tsam shar ba bzhin 'char ro //",
    "NG0355:280": "de ngo shes pas chog go / de la ltos",
    "NG0355:281": "shig / lha'i phyag sor la sangs rgyas kyi zhing",
    "NG0355:282": "khams 'char ro // de la ltos shig / de",
    "NG0355:283": "ngo shes par gyis shig / rang gi lus la",
    "NG0355:284": "sangs rgyas kyi sku 'char ba'i gnas sum cu so",
    "NG0355:285": "khams 'char ro // drug yod do // sku de",
    "NG0355:286": "rnams la ltos shig / rang 'chi ba'i tshe rang",
    "NG0355:287": "gi ye shes 'char ba de /",
    "NG0355:288": "de rang gis ngo shes pas chog go / ma sangs rgyas rang chas kyi rgyud las /",
    "NG0355:289": "gdams ngag can gnad kyi sgo nas sangs rgyas pa'i le'u ste bdun pa'o ///",
    "NG0355:290": "/ sngags kyi srung mas srungs shig / sangs rgyas rang chas kyi rgyud chen mo las /",
    "NG0355:291": "ltas pas sangs rgya ba rdzogs so //  //[新建文件夹]am pawa dwa bud+d+ha tsit+ta ro ma ha /"
}