{
    "T02D1447:292b-0": "@292b # // rgya gar skad du /",
    "T02D1447:292b-1": "shr'i tsakra samba ra ho ma bi dhi:/",
    "T02D1447:292b-2": "bod skad du /",
    "T02D1447:293a-0": "dpal bde mchog @293a * //",
    "T02D1447:293a-1": "'khor lo'i sbyin sreg gi cho ga / bcom ldan",
    "T02D1447:293a-2": "'das dpal rdo rje mkha' 'gro la phyag 'tshal lo",
    "T02D1447:293a-3": "// sngo ser dmar po ma rka ta ljang gu'i sku 'chang spyan gsum can //",
    "T02D1447:293a-4": "dbang chen la sogs phyogs bzhi'i zhal mnga' shes rab dmar spyan gsum /",
    "T02D1447:293a-5": "phyag gnyis bgegs kyi lpags 'dzin rdo rje dril bu gnyis na 'chang //",
    "T02D1447:293a-6": "phyag gzhan phyag mtshan brgyad po 'dzin pa bde ba mchog gis srungs //",
    "T02D1447:293a-7": "thog mar bde mchog 'khor lo yi //",
    "T02D1447:293a-8": "rnal 'byor ma yi rgyud las ni //",
    "T02D1447:293a-9": "sems can rnams la phan gdags phyir //",
    "T02D1447:293a-10": "sbyin sreg rim pa bdag gis bshad //",
    "T02D1447:293a-11": "dkyil 'khor dag ni sgrub dus su //",
    "T02D1447:293a-12": "sbyin sreg gis ni tshim par byas //",
    "T02D1447:293a-13": "gsang sngags ma bzlas mi 'grub la //",
    "T02D1447:293a-14": "sbyin sreg ma byas 'bras mi 'byung //",
    "T02D1447:293a-15": "las rnams thams cad rab bsgrub phyir //",
    "T02D1447:293a-16": "sbyin sreg las rnams brtsam par bya //",
    "T02D1447:293a-17": "sbyin sreg las rnams med pa las //",
    "T02D1447:293a-18": "dngos grub 'byung bar mi 'gyur ro //",
    "T02D1447:293a-19": "de bas 'dir ni sngags pa yis //",
    "T02D1447:293a-20": "brtson pas sbyin sreg las rnams bya //",
    "T02D1447:293a-21": "bla med nang dang phyi yi ste //",
    "T02D1447:293a-22": "sbyin sreg dag ni gsum du 'dod //",
    "T02D1447:293a-23": "gzhan dag zhi ba la sogs la //",
    "T02D1447:293a-24": "sbyin sreg dag ni bzhi ru 'dod //",
    "T02D1447:293a-25": "de la bla na med pa dang por brjod bar bya ste ;",
    "T02D1447:293a-26": "/ rnam rtog med pa'i sems nyid ni //",
    "T02D1447:293a-27": "thab khung sgra yi mtshan ma dag / rnam dben me yi dbus su ni //",
    "T02D1447:293a-28": "gzugs la sogs pa'i phung po lnga //",
    "T02D1447:293a-29": "sems las byung ba ma lus pa'i //",
    "T02D1447:293a-30": "yam shing dag gi sreg blugs bya //",
    "T02D1447:293a-31": "gzugs la sogs pa'i 'byung ba rnams //",
    "T02D1447:293a-32": "yam shing du ni rab grags yin //",
    "T02D1447:293a-33": "padma thab khung yin par bshad //",
    "T02D1447:293a-34": "rdo rje blugs gzar yin par grags //",
    "T02D1447:293a-35": "rtag tu sa bon sreg blugs kyis //",
    "T02D1447:293a-36": "bla med gnas ni thob par 'gyur //",
    "T02D1447:293a-37": "bla med rjes su sbyor ba yis //",
    "T02D1447:293a-38": "phung po la sogs bud shing bsregs //",
    "T02D1447:293a-39": "ye shes me ni skyes gyur pas //",
    "T02D1447:293a-40": "phyi rol bsreg pa bdag med yin //",
    "T02D1447:293a-41": "dzny'a na b'a da bas bshad pa //",
    "T02D1447:293a-42": "sbyin sreg cho ga phyi rim pa //",
    "T02D1447:293a-43": "sems dang sems byung dag yin te //",
    "T02D1447:293a-44": "phung po la sogs bud shing bsregs //",
    "T02D1447:293a-45": "ye shes 'bar ba bla med 'dod //",
    "T02D1447:293a-46": "sems kyis ji tsam bsams pa dag /",
    "T02D1447:293b-0": "@293b phyi rol sbyin sreg yin par 'dod //",
    "T02D1447:293b-1": "ye shes me la phung po yi //",
    "T02D1447:293b-2": "yam shing sreg pa bla med yin //",
    "T02D1447:293b-3": "de nas yang nang gi brjod par bya ste /",
    "T02D1447:293b-4": "nyon mongs sel ba zhi byed yin //",
    "T02D1447:293b-5": "ting nge 'dzin ni rgyas byed phyir //",
    "T02D1447:293b-6": "rang gi lha yi sbyor bas bdag / ji lta bar ni sems kyis bya //",
    "T02D1447:293b-7": "skye ba'i las las rnam grol zhing //",
    "T02D1447:293b-8": "tshe ni yang dag 'phel ba'i phyir //",
    "T02D1447:293b-9": "ci 'dod sreg blugs las bya ba //",
    "T02D1447:293b-10": "nang gi sbyin sreg dag tu bshad //",
    "T02D1447:293b-11": "ji ltar dus bzhi'i rim pa yis //",
    "T02D1447:293b-12": "sbyin sreg bzhi yang rab tu bshad //",
    "T02D1447:293b-13": "zhi ba dang ni rgyas pa dang //",
    "T02D1447:293b-14": "dbang dang mngon spyod shes par bya //",
    "T02D1447:293b-15": "sdig pa 'jig phyir zhi ba ste ;",
    "T02D1447:293b-16": "/ bsod nams yongs 'dzin rgyas pa yin //",
    "T02D1447:293b-17": "chags pa bsgom phyir dbang 'gyur te //",
    "T02D1447:293b-18": "rtog bzad phyir gsod pa yin //",
    "T02D1447:293b-19": "de nas yang phyi'i bshad pa bya ste /",
    "T02D1447:293b-20": "rgyud so so las slob dpon tha dad pas sbyin sreg gi cho ga ji skad bshad par bya /",
    "T02D1447:293b-21": "'di ni rnal 'byor ma'i rgyud las bstan te ;",
    "T02D1447:293b-22": "bdag gis 'khor lo sdom pa'i man ngag cung zad tsam brjod par bya'o //",
    "T02D1447:293b-23": "de la thab khung ni /",
    "T02D1447:293b-24": "sems can dbye bas mtha' yas te //",
    "T02D1447:293b-25": "rigs kyi dbye bas lnga ru 'gyur //",
    "T02D1447:293b-26": "las kyi dbye bas bzhi ru 'gyur //",
    "T02D1447:293b-27": "thab khung rnams ni de ltar bshad //",
    "T02D1447:293b-28": "zhi ba la ni zlum la dkar //",
    "T02D1447:293b-29": "rgyas la ser po dbang chen te //",
    "T02D1447:293b-30": "dbang la dmar po gru gsum pa //",
    "T02D1447:293b-31": "mngon spyod zla ba phyed pa yin //",
    "T02D1447:293b-32": "khru gang tshad nas brtsams nas ni //",
    "T02D1447:293b-33": "khru ni bcu drug pa yi bar //",
    "T02D1447:293b-34": "de yi tshad du brkos nas ni //",
    "T02D1447:293b-35": "rang gi tshad du bya ba yin //",
    "T02D1447:293b-36": "khru gang tshad kyi thab khung la //",
    "T02D1447:293b-37": "sor bzhi dor bar kha khyer sor bzhis bstod //",
    "T02D1447:293b-38": "khru phyed brkos la de bzhin du //",
    "T02D1447:293b-39": "thams cad la yang blta bya ste //",
    "T02D1447:293b-40": "kun kyang rang gi kha khyer du bya'o //",
    "T02D1447:293b-41": "thab khung gi dbus su rdo rje dang zangs gri bri'o //",
    "T02D1447:293b-42": "thab khung gi nang du phyogs bzhir kha tv'am ga dang de bzhin gshegs pa'i phyag mtshan rnams bri'o //",
    "T02D1447:293b-43": "kha khyer la padma'i steng du zangs gri'i phreng ba ;",
    "T02D1447:293b-44": "thab kyi phyi rol du gru bzhi pa sgo bzhi par dkyil 'khor gyi thig btab ste /",
    "T02D1447:293b-45": "'khor lo gsum byin gyis brlabs la /",
    "T02D1447:293b-46": "sgo bzhi dang ldan pa /",
    "T02D1447:293b-47": "dur khrod brgyad dang bcas pa /",
    "T02D1447:293b-48": "ji ltar 'khor lo gsum gyi dkyil 'khor gyi phyag mtshan bzhin du 'dir yang de ltar blta'o //",
    "T02D1447:294a-0": "shar gyi sgo @294a * //",
    "T02D1447:294a-1": "la sogs par lcags kyu la sogs mtshan par bya'o //",
    "T02D1447:294a-2": "phyi'i dkyil 'khor la //",
    "T02D1447:294a-3": "padma nags kyi lcug ma dang //",
    "T02D1447:294a-4": "phreng ba dang ni spyi blugs dang //",
    "T02D1447:294a-5": "ri dags pags pa mdung rtse gsum //",
    "T02D1447:294a-6": "zla ba phyed pa rgyal mtshan dang //",
    "T02D1447:294a-7": "ral ba'i tshogs dang mig dang ni //",
    "T02D1447:294a-8": "'khor lo dung dang dbyug pa dang //",
    "T02D1447:294a-9": "ral gri phub dang mdung dang ni //",
    "T02D1447:294a-10": "dril bu ba dan rma bya dang //",
    "T02D1447:294a-11": "ra skyes lnga lnga byas nas ni //",
    "T02D1447:294a-12": "shar phyogs snam bu dag la bri //",
    "T02D1447:294a-13": "de ltar thab thams cad byas nas //",
    "T02D1447:294a-14": "las dang rjes su mthun pa'i kha khyer bya'o //",
    "T02D1447:294a-15": "zhi ba la ni rdo rjes mtshan pa'am /",
    "T02D1447:294a-16": "'khor los mtshan pa'o //",
    "T02D1447:294a-17": "rgyas pa la ni rin po ches mtshan pa /",
    "T02D1447:294a-18": "dbang la ni padmas mtshan pa /",
    "T02D1447:294a-19": "drag po la ni rtse gsum pas mtshan pa ste /",
    "T02D1447:294a-20": "'di ltar las dang rjes su mthun par rang rang gi mtshan mas mtshan pa'i kha khyer bya'o //",
    "T02D1447:294a-21": "shar du zhi ba bya bar bshad //",
    "T02D1447:294a-22": "lho phyogs su ni rgyas pa ste //",
    "T02D1447:294a-23": "dbang gi las ni nub tu bshad //",
    "T02D1447:294a-24": "gsad pa byang du bya ba yin //",
    "T02D1447:294a-25": "ji ltar las dang rjes mthun par //",
    "T02D1447:294a-26": "rdul tshon gyis ni rdzogs par bri //",
    "T02D1447:294a-27": "yang na me tog dag kyang rung //",
    "T02D1447:294a-28": "thab khung dag ni de ltar bya //",
    "T02D1447:294a-29": "yam shing bud shing rdzas la sogs //",
    "T02D1447:294a-30": "mtshan nyid me yi rtags rnams ni //",
    "T02D1447:294a-31": "gzhan du rgya cher bshad pas na ;",
    "T02D1447:294a-32": "/'dir ni bdag gis ma bsgrags so //",
    "T02D1447:294a-33": "man ngag gcig pu'i rim pa dag / rnal 'byor rgyud las grags pa rnams //",
    "T02D1447:294a-34": "mdor bsdus nas ni nges par yang //",
    "T02D1447:294a-35": "ji tsam nus pa bshad par bya //",
    "T02D1447:294a-36": "de nas rdo rje slob dpon gyi lus khrus byas te //",
    "T02D1447:294a-37": "dri zhim pos bdugs la /",
    "T02D1447:294a-38": "gur gum dang /",
    "T02D1447:294a-39": "tsandan dang /",
    "T02D1447:294a-40": "thal ba bsres pas lus byugs te /",
    "T02D1447:294a-41": "ji skad bshad pa'i rgyan bgo bar bya ste /",
    "T02D1447:294a-42": "stag gi pags pa bgos shing //",
    "T02D1447:294a-43": "phyag rgya lngas brgyan te /",
    "T02D1447:294a-44": "na ra'i rus pa'i rgyan dang ldan pas sems can gyi don rtag tu bya'o //",
    "T02D1447:294a-45": "phyi rol bzlog tshul 'chang ba ni //",
    "T02D1447:294a-46": "de ni zhi sogs las rnams la //",
    "T02D1447:294a-47": "thugs ni zhi bar shes par bya //",
    "T02D1447:294a-48": "nyi mas gdungs pa'i rgya mtsho cha //",
    "T02D1447:294a-49": "gangs ltar nang grang phyi rol tsha //",
    "T02D1447:294a-50": "thugs rje chen po'i khro bo yis //",
    "T02D1447:294a-51": "de bzhin 'gro ba tshul 'di gsungs //",
    "T02D1447:294b-0": "de ltar bu'i las dang rjes su mthun par gos kyi bye brag bgo bar @294b bya'o //",
    "T02D1447:294b-1": "de ni sgrub pa po'i las so //",
    "T02D1447:294b-2": "de nas rang gi lha'i nga rgyal bskyed de /",
    "T02D1447:294b-3": "ji ltar bshad pa'i las dang rjes su mthun pa'i gzugs su byas la /",
    "T02D1447:294b-4": "zhal bzhi pa dang sku gsung thugs kyi phur bu'i sngags dang /",
    "T02D1447:294b-5": "de bzhin du gsal byed ni ra ksha raksha dang /",
    "T02D1447:294b-6": "h'um gsum dang phat ni brjod par bya'o //",
    "T02D1447:294b-7": "gsang sngags de las khro bo la sogs pa spros te /",
    "T02D1447:294b-8": "bgegs kyi tshogs thams cad bsreg par byas nas /",
    "T02D1447:294b-9": "thal ba dang bgegs rnams bsregs te /",
    "T02D1447:294b-10": "phyogs bcur byer bar bsam mo //",
    "T02D1447:294b-11": "de bzhin du g-yas brkyang ba la sogs pa'i stang stabs kyang bya'o //",
    "T02D1447:294b-12": "'di ltar bgegs kyi tshogs rnams phur bu dang /",
    "T02D1447:294b-13": "rdo rje dra ba dang /",
    "T02D1447:294b-14": "ra ba la sogs pas thab khung gi thon khor bgegs med par bya ste /",
    "T02D1447:294b-15": "thab khung byin gyis brlabs par shes par bya'o //",
    "T02D1447:294b-16": "yi ge h'um ngam rang gi lha'i tshogs kyi yi",
    "T02D1447:294b-17": "ge gang yang rung pa las dang rjes su mthun",
    "T02D1447:294b-18": "pa las thab khung bskyed la /",
    "T02D1447:294b-19": "de'i dbus lte ba la yi ge re pha 'bar",
    "T02D1447:294b-20": "ba yongs su gyur pa las gru gsum par byas",
    "T02D1447:294b-21": "shing bsgoms la / de'i grva gsum la aom a'a: h'um yi ge gsum gyis 'dod pa dang /",
    "T02D1447:294b-22": "gzugs dang /",
    "T02D1447:294b-23": "gzugs med pa'i khams gsum sa 'og dang sa bla",
    "T02D1447:294b-24": "mtho ris kyi gzugs padma dang 'khor lo dang rdo",
    "T02D1447:294b-25": "rje gsum bskyed de /",
    "T02D1447:294b-26": "dbus su re pha 'bar ba yongs su gyur pa mthong ba dang /",
    "T02D1447:294b-27": "mtshan ma'i yi ge gsum dang /",
    "T02D1447:294b-28": "re pha yongs su gyur pa las 'bar ba'i dbus",
    "T02D1447:294b-29": "su chu'i dkyil 'khor gnas pa la khams gsum gyi",
    "T02D1447:294b-30": "bdag po dpal khrag 'thung bar spros te /",
    "T02D1447:294b-31": "zhi ba'i don du p'a pa ka'i me bsgoms la zhi ba'i gzugs can dkar po zhal gcig pa /",
    "T02D1447:294b-32": "phyag bzhi pa /",
    "T02D1447:294b-33": "spyan gsum pa /",
    "T02D1447:294b-34": "ral ba'i cod pan can phyag g-yas pa gnyis na dbyug tho dang /",
    "T02D1447:294b-35": "mi 'jigs pa /",
    "T02D1447:294b-36": "g-yon pa na bgrang phreng dang /",
    "T02D1447:294b-37": "spyi blugs 'dzin pa /",
    "T02D1447:294b-38": "rgyan dang gos dkar po bsnams pa //",
    "T02D1447:294b-39": "mchod phyir thogs 'chang ba /",
    "T02D1447:294b-40": "lus thams cad la bdud rtsi dkar po'i rgyun 'bab pa /",
    "T02D1447:294b-41": "ral pa la mkha' 'gro ma gnas par bsgom mo //",
    "T02D1447:294b-42": "de bzhin du rgyas pa la ni khyad par du mdog ser po /",
    "T02D1447:294b-43": "gos ser po'i rgyan can /",
    "T02D1447:294b-44": "dbang chen gyi dkyil 'khor la gnas pa /",
    "T02D1447:295a-0": "ye shes @295a * //",
    "T02D1447:295a-1": "kyi mes sems can thams cad la mchog stsol ba /",
    "T02D1447:295a-2": "stobs dang mdog dang dpal rdzogs par mdzad pa cod pan du bsgom mo //",
    "T02D1447:295a-3": "rim pa gzhan yang dbang dang dgug pa la 'dod",
    "T02D1447:295a-4": "pa'i med mar po me'i dkyil 'khor la gnas pa",
    "T02D1447:295a-5": "/ gos dmar pos brgyan pa /",
    "T02D1447:295a-6": "khanda ro ha cod pan la gnas pa /",
    "T02D1447:295a-7": "khyad par du g-yas g-yon na lcags kyu dang zhags pa 'dzin pa /",
    "T02D1447:295a-8": "gzhan ni snga ma bzhin no //",
    "T02D1447:295a-9": "gsad pa la rlung gi dkyil 'khor la gnas pa",
    "T02D1447:295a-10": "mdog nag po 'jigs pa spyan zlum po h'um gi",
    "T02D1447:295a-11": "sa bon las skyes pa gos dang rgyan nag po",
    "T02D1447:295a-12": "mi rus kyi phreng bas brgyan pa /",
    "T02D1447:295a-13": "zla phyed lta bur 'bar ba'i dbu skra gyen du brdzes pa /",
    "T02D1447:295a-14": "gzugs can ma'i cod pan can //",
    "T02D1447:295a-15": "g-yas na ral gri 'dzin pa /",
    "T02D1447:295a-16": "'jigs byed chen po nag po 'bar ba las bya rgod dang khra la sogs pas /",
    "T02D1447:295a-17": "nam mkha' khyab par bkug ste /",
    "T02D1447:295a-18": "gang dang gang byas pa de zos par bsgom mo ;",
    "T02D1447:295a-19": "/ rlung gi mes ni gsad pa la sogs pa'i las bya'o //",
    "T02D1447:295a-20": "me lha'i mtshan nyid do //",
    "T02D1447:295a-21": "de la zhi ba la ni 'o ma can gyi shing las byung ba'i me'am /",
    "T02D1447:295a-22": "rgyun bzhag gi me'am /",
    "T02D1447:295a-23": "bram ze tha ma'i mes bya'o //",
    "T02D1447:295a-24": "rgyas pa la ni rgyal po dang /",
    "T02D1447:295a-25": "blon po dang /",
    "T02D1447:295a-26": "dgon pa dang /",
    "T02D1447:295a-27": "rgyal rigs kyi khyim nas byung ba'i mes bya'o //",
    "T02D1447:295a-28": "dbang la ni smad 'tshong ma dang /",
    "T02D1447:295a-29": "rje'u rigs kyi khyim nas byung ba'i mes bya'o //",
    "T02D1447:295a-30": "dgug pa la ni gar mkhan dang /",
    "T02D1447:295a-31": "rol mo pa dang /",
    "T02D1447:295a-32": "lam du bus pa'i mes bya'o //",
    "T02D1447:295a-33": "gsod pa la ni rdo las byung ba'i me'am /",
    "T02D1447:295a-34": "gdol ba'i khyim nas byung ba'i mes bya'o //",
    "T02D1447:295a-35": "thams cad kyang dur khrod kyi me dang /",
    "T02D1447:295a-36": "dur khrod kyi sol bar ldan par bya'o //",
    "T02D1447:295a-37": "me'i mtshan nyid do //",
    "T02D1447:295a-38": "de nas mchod yon snod gnyis ni //",
    "T02D1447:295a-39": "ma chag sdug cing mdzes pa la /",
    "T02D1447:295a-40": "chang ngam yang na sbyar ba'i chang //",
    "T02D1447:295a-41": "me tog ldan pas dgang bar bya //",
    "T02D1447:295a-42": "de la bdud rtsi lnga po yis //",
    "T02D1447:295a-43": "gnyis ka yang ni blug par bya //",
    "T02D1447:295a-44": "ye ge bdun pa gcig bu dang //",
    "T02D1447:295a-45": "gnyis pa gnod mdzes rgyal po dag / gcig ni brgya rtsa brgyad pa ste //",
    "T02D1447:295a-46": "gnyis pa dag ni bzhi cha yin //",
    "T02D1447:295a-47": "gnas la legs par bzhag nas su //",
    "T02D1447:295a-48": "gos kyis bkab ste mchod par bya //",
    "T02D1447:295a-49": "mchod yon gyi snod kyi cho ga'o //",
    "T02D1447:295b-0": "sbyin @295b sreg yo byad thams cad kun //",
    "T02D1447:295b-1": "bdag gi g-yas su dgod par bya //",
    "T02D1447:295b-2": "rdo rje de bzhin dril bu dang //",
    "T02D1447:295b-3": "mchod yon snod ni g-yon du gzhag / dgang gzar dang ni blugs gzar dang //",
    "T02D1447:295b-4": "mar ni mdun du gzhag par bya //",
    "T02D1447:295b-5": "thams cad kyang ni bsangs nas gzhag /'di ni rdzas gzhag pa'o //",
    "T02D1447:295b-6": "de nas phyi rol gyi me blangs la /",
    "T02D1447:295b-7": "gnod mdzes kyi rgyal po'i gsang sngags kyis ku sha blangs te //",
    "T02D1447:295b-8": "de'i chus lan gsum bsangs la /",
    "T02D1447:295b-9": "rtsva skam po gtsang ma dang bcas pas dag par byas te /",
    "T02D1447:295b-10": "bdud rtsi lngas bsres te thab khung du bzhag ste /",
    "T02D1447:295b-11": "aom shr'i he ru ka ma h'a badzra dzva la h'um h'um /",
    "T02D1447:295b-12": "gsang sngags 'di dang bcas par rlung g-yab kyis g-yab ste thab tu me sbar ro //",
    "T02D1447:295b-13": "de'i dbus su dam tshig sems dpa'i me sngar bshad pa'i rnam par bsams te /",
    "T02D1447:295b-14": "ye shes sems dpa'i me sngags dang bcas pa'i phyag rgya 'dis spyan drangs te /",
    "T02D1447:295b-15": "lag pa g-yas pa mi 'jigs par byas la /",
    "T02D1447:295b-16": "mthe bong srin lag gi tshigs la bkug pa'i thabs kyis spyan drang ngo //",
    "T02D1447:295b-17": "ae hye hi ma h'a bh'u ta de ba ri",
    "T02D1447:295b-18": "shi dvi dza satva ma gri hi tva yu dham",
    "T02D1447:295b-19": "ma h'a rasmi aa sminsanni hi to bha ba /",
    "T02D1447:295b-20": "aom he ru ka ma h'a badzra p'a ba ka",
    "T02D1447:295b-21": "/ aagna ye ma ma sh'antim ku ru sv'a h'a",
    "T02D1447:295b-22": "/ zhi ba'i'o //",
    "T02D1447:295b-23": "aom he ru ka ma h'a badzra ma hendra /",
    "T02D1447:295b-24": "aagna ye ma ma pushtim ku ru boo sha taa rgyas pa'i'o //",
    "T02D1447:295b-25": "aom he ru ka ma h'a badzra k'a ma aagna",
    "T02D1447:295b-26": "ye ma ma a'a mu kam ba shim ku ru",
    "T02D1447:295b-27": "ho // dbang gi'o //",
    "T02D1447:295b-28": "aom he ru ka ma h'a badzra kro dha aagna",
    "T02D1447:295b-29": "ye dza hi kro dha ya h'um aa mu kam",
    "T02D1447:295b-30": "m'a ra ya h'um phat /",
    "T02D1447:295b-31": "mngon spyod kyi'o //",
    "T02D1447:295b-32": "me lha 'ongs pa dang mther 'thung dang nye reg",
    "T02D1447:295b-33": "byas te bkug la dam tshig gi me lha la",
    "T02D1447:295b-34": "gzhug go // de nas mchod yon gyi snong blangs",
    "T02D1447:295b-35": "la bdud rtsi lnga dang bsres te thugs ka nas",
    "T02D1447:295b-36": "zhabs bsil dbul lo //",
    "T02D1447:295b-37": "aom shr'i he ru ka ma h'a badzra pra w'a ra satk'a ram pra t'itstsha sv'a h'a /",
    "T02D1447:295b-38": "de nas lag pa gnyis kyis lan gsum aargha 'di dbul te /",
    "T02D1447:295b-39": "aom ma h'a ma ma ya tad ma grihna siddhimme pra yatstsha sv'a h'a /",
    "T02D1447:295b-40": "spyan drang ba'i cho ga'o //",
    "T02D1447:295b-41": "de nas 'khor lo gsum byin gyis brlab par bya ste /",
    "T02D1447:295b-42": "aom a'a: h'um mgo bo dang mgrin pa dang snying ga rnams su'o //",
    "T02D1447:295b-43": "de nas yan lag drug tu dgod par bya'o //",
    "T02D1447:296a-0": "de nas rdo rje sems ma la sogs pas yid kyis dbang @296a * //",
    "T02D1447:296a-1": "bskur ro //",
    "T02D1447:296a-2": "l'a sya la sogs pa brgyud kyis yang dag par mchod de /",
    "T02D1447:296a-3": "dar dpyangs dang phreng ba la sogs pa bcings te go bskon no //",
    "T02D1447:296a-4": "de nas me long dang sman la sogs pa khrus kyi yo byad dang /",
    "T02D1447:296a-5": "dril bu dkrol zhing spos dang rdzas snga ma dang",
    "T02D1447:296a-6": "bcas pa la yi ge brgya pa bzlas te khrus",
    "T02D1447:296a-7": "bya'o // yi ge brgya pa 'di dag ste /",
    "T02D1447:296a-8": "aom he ru ka badzra sa ma ya ma nu p'a la ya zhes bya ba la sogs pa'o //",
    "T02D1447:296a-9": "de nas mkha' 'gro ma la sogs pa bzhi'i gsang sngags dang /",
    "T02D1447:296a-10": "yi ge nyi shu rtsa gnyis kyi gsang sngags kyis btab pa'i bum pa lngas dbang bskur ro //",
    "T02D1447:296a-11": "zhi ba la ni mkha' 'gro ma'i gzugs can rnam par snang mdzad dbu rgyan du bsam mo //",
    "T02D1447:296a-12": "rgyas pa la ni l'a ma'i tshul can rin chen 'byung ldan dbu rgyan du bsam mo //",
    "T02D1447:296a-13": "dbang la ni dum skyes ma'i tshul can snang ba mtha' yas dbu rgyan du bsam mo //",
    "T02D1447:296a-14": "gsang pa la ni gzugs can ma'i tshul can don yod grub pa dbu rgyan du bsam mo //",
    "T02D1447:296a-15": "me lha'i zhal dang dgang gzar gyi kha la rang",
    "T02D1447:296a-16": "gi bdag po'i sa bon gyi yi ge dgod do",
    "T02D1447:296a-17": "// de nas aom d'a ki n'i dzi ni dzi ka sv'a h'a /",
    "T02D1447:296a-18": "'dis mar la mngon bar bsngags te /",
    "T02D1447:296a-19": "de bzhin du rgyas pa la yang l'a ma dang",
    "T02D1447:296a-20": "rin chen 'byung ldan la sogs pa'i sngags kyis gdab",
    "T02D1447:296a-21": "bo // de ltar me 'bar bar shes nas thog mar blugs gzar gyis dgang blugs gsum /",
    "T02D1447:296a-22": "aom shr'i he ru ka dzva la dzva la h'um sngags 'di dang bcas par dbul lo //",
    "T02D1447:296a-23": "de nas me 'bar ba dang mdog dang sgra la sogs pa las bgegs med par shes nas /",
    "T02D1447:296a-24": "bgegs thams cad bcing bar bya ba'i phyir phyogs bzhi nas ku sha dgram mo //",
    "T02D1447:296a-25": "aom ai me ku sha shu bha dib bya su ra brahma pa bi ta /",
    "T02D1447:296a-26": "tri na ratna tra ya ra ta hi dhi pri thi bi dza garbha /",
    "T02D1447:296a-27": "aa bighnam ma ma sh'antim ku ru bantu sv'a h'a /",
    "T02D1447:296a-28": "'di lta bu'i rim pas rtsa ba dang bcas par phyung ste /",
    "T02D1447:296a-29": "mdog ljang gu'i mtshan nyid dang ldan pa zhi ba dang rgyas pa la sbyor ro //",
    "T02D1447:296a-30": "gzhan rnams la ni mnyam par gcad par bya'o //",
    "T02D1447:296a-31": "me'i rim pa ni shar ni shar gyi mdun nas te /",
    "T02D1447:296a-32": "lho ni lho'i mdun nas so //",
    "T02D1447:296a-33": "nub ni nub kyi mdun nas so //",
    "T02D1447:296a-34": "byang ni byang gi mdun nas so //",
    "T02D1447:296b-0": "me thab kyi sa phyogs kun du @296b zhal bzhi",
    "T02D1447:296b-1": "pa'i sngags kyis mchod yon gyi snod la bsngags te",
    "T02D1447:296b-2": "bsang ngo // de nas zhal bzhi pa'i sngags sam //",
    "T02D1447:296b-3": "khanda ro ha'i gsang sngags gang yang rung bas mda' dang tshon skud la btab ste /",
    "T02D1447:296b-4": "mda' bzhi phyogs mtshams su btsugs la sna lnga'i skud",
    "T02D1447:296b-5": "pas yongs su bskor na rdo rje'i bcing ba byas",
    "T02D1447:296b-6": "par 'gyur ro // ku sha la sogs pa dgram pa'i cho ga'o //",
    "T02D1447:296b-7": "de nas me'i las dang rjes su mthun par dngul gyi snod dam /",
    "T02D1447:296b-8": "padma'i snod gang yang rung ba mdun du bsams te /",
    "T02D1447:296b-9": "yang mchod yon dang zhabs bsil dang /",
    "T02D1447:296b-10": "'thor 'thung byin la dgad blugs dbul lo //",
    "T02D1447:296b-11": "de la rim pa ni 'di yin te /",
    "T02D1447:296b-12": "pus mo gnyis kyi nang du lag pa bzhag ste /",
    "T02D1447:296b-13": "lag pa g-yas pa rdo rje khu tshur gyis dgang gzar blangs la /",
    "T02D1447:296b-14": "mthe bong dang mthe'u chung brtan par bzung ste /",
    "T02D1447:296b-15": "sor mo lhag ma rnams yu ba'i steng du bzhag",
    "T02D1447:296b-16": "la mar gyis yangs su bkang ba'i dgang blugs bdun",
    "T02D1447:296b-17": "nam gsum mam gcig me lha'i sngags kyis me lha'i",
    "T02D1447:296b-18": "zhal du dbul lo //",
    "T02D1447:296b-19": "aom he ru ka aagna ye aa mu ka sya sh'antim ku ru sv'a h'a /",
    "T02D1447:296b-20": "de bzhin du thams cad la yang sbyar ro //",
    "T02D1447:296b-21": "de nas bsreg pa'i rim pa blta bar bya ste /",
    "T02D1447:296b-22": "dang por dgang blugs dbul /",
    "T02D1447:296b-23": "de nas yam shing ni 'od kyi dkyil 'khor du'o //",
    "T02D1447:296b-24": "mar ni zhal du'o //",
    "T02D1447:296b-25": "de nas til dang 'bras chan dang /",
    "T02D1447:296b-26": "zho ni phyag tu'o //",
    "T02D1447:296b-27": "de nas ku sha dang d'ur ba'i myu gu ni spyi gtsug la'o //",
    "T02D1447:296b-28": "de nas nas dang gro dang 'bras dang mon sran gre'u rnams ni zhal la'o //",
    "T02D1447:296b-29": "de bzhin du zhi ba'i rdzas la sogs pa rnams kyang de bzhin no //",
    "T02D1447:296b-30": "dri ni thugs kar ro //",
    "T02D1447:296b-31": "me tog ni dbu la'o //",
    "T02D1447:296b-32": "bdug spos ni 'od 'bar ba la'o //",
    "T02D1447:296b-33": "zhabs bsil ni zhabs la'o //",
    "T02D1447:296b-34": "mchod yon dang 'thor 'thung ni phyag la'o //",
    "T02D1447:296b-35": "mar me ni mdun du ste /",
    "T02D1447:296b-36": "de dag ni rim pa'o //",
    "T02D1447:296b-37": "de nas sdig pa bsreg pa'i phyir dang por til gyi sbyin sreg bya ste /",
    "T02D1447:296b-38": "aom sarba p'a pam da ha na badzr'a ya sv'a h'a /",
    "T02D1447:296b-39": "de nas rdzas thams cad gsang sngags gcig gis bya'o //",
    "T02D1447:296b-40": "aom badzra aa na la ma h'a bh'u ta dzva",
    "T02D1447:296b-41": "la ya sarbba bhismam ku ru sarbba bighn'am h'um phat",
    "T02D1447:296b-42": "/ aa mo ka sya sh'antim ku ru sv'a h'a /",
    "T02D1447:296b-43": "yang na aom he ru k'a ya bid ma he",
    "T02D1447:296b-44": "bidy'a r'a dz'a ya dhi ma he tan no b'i",
    "T02D1447:296b-45": "ra pa ra dzo ta ya ya h'um /",
    "T02D1447:297a-0": "aa mo ka sya sh'antim ku ru sv'a @297a * //",
    "T02D1447:297a-1": "h'a /",
    "T02D1447:297a-2": "yang na rgyud gzhan las bshad pa so so'i spyi'i gsang sngags kyang rung ngo //",
    "T02D1447:297a-3": "aom badzra aadzny'a ya sv'a h'a /",
    "T02D1447:297a-4": "yam shing gi'o //",
    "T02D1447:297a-5": "aom aa gna ye sv'a h'a /",
    "T02D1447:297a-6": "mar gyi'o //",
    "T02D1447:297a-7": "aom sarba p'a pam da ha na badzr'a ya sv'a h'a /",
    "T02D1447:297a-8": "zhes bya ba dang /",
    "T02D1447:297a-9": "p'a pam da ha na sv'a h'a /",
    "T02D1447:297a-10": "til dang yungs kar rnams kyi'o //",
    "T02D1447:297a-11": "aom sarbba sam pa de sv'a h'a /",
    "T02D1447:297a-12": "zho dang zan gyi'o //",
    "T02D1447:297a-13": "aom aa pra ti ha ta badzr'a ya sv'a h'a /",
    "T02D1447:297a-14": "ku sha'i'o //",
    "T02D1447:297a-15": "aom badzra a'a yu: she sv'a h'a /",
    "T02D1447:297a-16": "d'ur ba'i myu gu'i'o //",
    "T02D1447:297a-17": "aom ma h'a be g'a ya sv'a h'a /",
    "T02D1447:297a-18": "nas kyi'o //",
    "T02D1447:297a-19": "aom badzra ghasma re sv'a h'a /",
    "T02D1447:297a-20": "gro'i'o //",
    "T02D1447:297a-21": "aom badzra bi dza y'a ya sv'a h'a /",
    "T02D1447:297a-22": "'bru'i'o //",
    "T02D1447:297a-23": "aom ma h'a ba l'a ya sv'a h'a /",
    "T02D1447:297a-24": "ma sha'i'o //",
    "T02D1447:297a-25": "aom badzra pushta ye sv'a h'a /",
    "T02D1447:297a-26": "'bras ma grugs pa'i'o //",
    "T02D1447:297a-27": "aom ma h'a shr'i bha ya bha ye sv'a h'a /",
    "T02D1447:297a-28": "star ka dang /",
    "T02D1447:297a-29": "bla gor zho sha dang /",
    "T02D1447:297a-30": "dz'a ti pha la rnams kyi'o //",
    "T02D1447:297a-31": "zhu ba'i rdzas lhag ma rnams kyi ni me'i rang gi gsang sngags rnams kyis sbyin sreg bya'o //",
    "T02D1447:297a-32": "au dumw'a ra'i shing gi yal ga la sogs pa lhag ma rnams la ni /",
    "T02D1447:297a-33": "aom la sogs pa nas rang gi ming dang mthar sv'a h'a bcas pa'i rim pas sbyin sreg bya'o //",
    "T02D1447:297a-34": "rdzas thams cad la bdud rtsi lnga dang bsres te /",
    "T02D1447:297a-35": "sbyin sreg bya'o //",
    "T02D1447:297a-36": "de nas me la 'thor 'thung dang /",
    "T02D1447:297a-37": "bsang gtor la sogs pa bya ste /",
    "T02D1447:297a-38": "ye shes kyi me lha spyan drangs la /",
    "T02D1447:297a-39": "snying ga nas yi ge h'um gi 'od zer gyis bskul nas nam mkha' las bkug ste /",
    "T02D1447:297a-40": "las ma lus pa'i gzhi 'jig rten las 'das pa'i",
    "T02D1447:297a-41": "ye shes kyi me lha ji skad bshad pa'i las",
    "T02D1447:297a-42": "kyi rgyan dang / na bza' dang /",
    "T02D1447:297a-43": "ji skad bshad pa'i mdog dang /",
    "T02D1447:297a-44": "phyag ji ltar gnas pa'i dpal khrag 'thung gi gzugs byon pa dang /",
    "T02D1447:297a-45": "de'i thugs kar ye shes sems dpa'i sa bon gyi 'od zer rnams dang /",
    "T02D1447:297a-46": "rang gi dam tshig gi phyag rgyas ye shes sems dpa' spyan drang ngo //",
    "T02D1447:297a-47": "'khyud pa'i phyag rgya bcings la /",
    "T02D1447:297a-48": "aom shr'i badzra he ru ka ae hye hi bha ga b'an /",
    "T02D1447:297a-49": "ai ha b'akya sa ma ye ma tsa panydza ai",
    "T02D1447:297a-50": "mri ta aargham sam pra t'itstsha sva bu tsam bi",
    "T02D1447:297a-51": "tra si ta me /",
    "T02D1447:297a-52": "'dis thab khung g-yas kyi drung du bltas te /",
    "T02D1447:297a-53": "aom shr'i badzra he he ru ru kam h'um h'um",
    "T02D1447:297a-54": "phat d'a ki n'i dz'a la sam ba ra sv'a",
    "T02D1447:297a-55": "h'a / zhabs bsil dang mchod yon dang /",
    "T02D1447:297a-56": "'thor 'thung dang /",
    "T02D1447:297a-57": "lha bshos dang /",
    "T02D1447:297a-58": "l'a sye la sogs pas yang dag par mchod de /",
    "T02D1447:297b-0": "rtsa @297b ba'i sngags brgyad kyis bstod do //",
    "T02D1447:297b-1": "rdo rje bcings la lcags kyu dang zhags pa dang /",
    "T02D1447:297b-2": "lcags sgrog dang /",
    "T02D1447:297b-3": "dril bu rnams kyis dgug pa dang /",
    "T02D1447:297b-4": "gzhug pa dang bcing ba dang /",
    "T02D1447:297b-5": "dbang du bya'o //",
    "T02D1447:297b-6": "dri shya dza: h'um bam ho: sa ma ya stvam",
    "T02D1447:297b-7": "sa ma ya ho 'dis me lha'i dam tshig sems",
    "T02D1447:297b-8": "dpa'i zhal du thams cad kyi bdag nyid rab tu",
    "T02D1447:297b-9": "gzhug go // de ltar snga ma bzhin du me",
    "T02D1447:297b-10": "long gi thog tu khrus byas la dbang lnga gsol",
    "T02D1447:297b-11": "gzhug go // te / dar dpyangs dang /",
    "T02D1447:297b-12": "phreng ba bcings te /",
    "T02D1447:297b-13": "ye shes sems dpa' rang gi thugs kar mtshan ma'i",
    "T02D1447:297b-14": "dbus su rang gi zla tshes kyi yi ge la",
    "T02D1447:297b-15": "dkyil 'khor ma lus pa drug cu rtsa gnyis kyi",
    "T02D1447:297b-16": "lha'i rang bzhin mthong ba la yang mchod yon phul",
    "T02D1447:297b-17": "te / snga ma bzhin du sbyin sreg gi yo byad thams cad bsangs te /",
    "T02D1447:297b-18": "de nas dgang gzar blangs la ji tsam nus pa'i dgang blugs me lha'i zhal du dbul lo //",
    "T02D1447:297b-19": "de bzhin du blugs gzar gyis stong ngam /",
    "T02D1447:297b-20": "brgya rtsa brgyad dam /",
    "T02D1447:297b-21": "phyed dam /",
    "T02D1447:297b-22": "bzhi cha yang rung bsreg go //",
    "T02D1447:297b-23": "de nas yang dgang blugs gsum dbul te /",
    "T02D1447:297b-24": "'di ltar dkyil 'khor ma lus pa kun la bcu cha'i sbyin sreg bya'o //",
    "T02D1447:297b-25": "thams cad la dgang blugs dang spos dang /",
    "T02D1447:297b-26": "dril bu'i sgra dang yi ge brgya pa gsum mam gcig bzlas te /",
    "T02D1447:297b-27": "me tog la sogs pa dag pa dbul lo //",
    "T02D1447:297b-28": "sbyin sreg gi yo byad thams cad kyis snga ma bzhin du sbyin sreg bya'o //",
    "T02D1447:297b-29": "dbyangs skyong gi gsang sngags sam yi ge bdun pa'am /",
    "T02D1447:297b-30": "rdo rje phag mo'i nye ba'i snying po'i gsang sngags",
    "T02D1447:297b-31": "gang yang rung ba las 'di zhes bya ba sh'antim",
    "T02D1447:297b-32": "ku ru sv'a h'a /",
    "T02D1447:297b-33": "zhes bya ba mthar gdags so //",
    "T02D1447:297b-34": "rgyas pa'i mthar ni pushti bku ru /",
    "T02D1447:297b-35": "boo sha ta dbang gi mthar ro //",
    "T02D1447:297b-36": "gsad pa'i mthar phat /",
    "T02D1447:297b-37": "yang dri zhim po las byung ba ci yang rung ste /",
    "T02D1447:297b-38": "thams cad bdag gis kha zas la sogs pa 'byor pa'i don du sbyin sreg bya'o //",
    "T02D1447:297b-39": "de ltar mngon par 'dod pa'i sbyin sreg byas la dngos grub kyi phyir /",
    "T02D1447:297b-40": "rgyud las bshad pa'i rdzas rnams kyis sbyin sreg bya'o //",
    "T02D1447:297b-41": "ba lang sha dang rta sha dang /",
    "T02D1447:297b-42": "shva na'i sha dang khyim bya dag / dkyil 'khor gru gsum byas nas ni //",
    "T02D1447:297b-43": "sangs rgyas nyid kyang nges par 'jig / phyir bzlog phreng ba'i gsang sngags kyis //",
    "T02D1447:297b-44": "zhi ba la sogs las rnams bya //",
    "T02D1447:298a-0": "rdo rje phag mo'i sngags gnyis @298a * //",
    "T02D1447:298a-1": "kyis //",
    "T02D1447:298a-2": "dgug pa la sogs bya ba yin //",
    "T02D1447:298a-3": "de nas ji ltar 'dod pa'i sbyin sreg byas pa'i mthar aom hr'i: ha ha h'um h'um phat /",
    "T02D1447:298a-4": "nye ba'i snying po 'di gsum mam /",
    "T02D1447:298a-5": "bdun nam nyi shu rtsa gcig mar gyi sreg blugs kyis sbar la /",
    "T02D1447:298a-6": "mchod yon dang zhabs bsil dang /",
    "T02D1447:298a-7": "'thor 'thung dang /",
    "T02D1447:298a-8": "dril bu'i rol mo snga ma bzhin du dbul lo //",
    "T02D1447:298a-9": "dgang blugs kyi mthar bde legs dang rol mo dang /",
    "T02D1447:298a-10": "bkra shis pa'i tshigs su bcad pa dbul lo //",
    "T02D1447:298a-11": "de nas bstod pa bya ste /",
    "T02D1447:298a-12": "mngon par 'dod pa'i dngos grub gsol la /",
    "T02D1447:298a-13": "bzod par gsol lo //",
    "T02D1447:298a-14": "rdo rje bcing ba'i phyag rgya bcings la /",
    "T02D1447:298a-15": "aom he ru ka mu: 'dis steng du dgrol te /",
    "T02D1447:298a-16": "aom khyed kyis sems can don kun mdzad //",
    "T02D1447:298a-17": "ces pa la sogs pa brjod do //",
    "T02D1447:298a-18": "de nas aom kha kha kh'a hi zhes bya ba'i gsang sngags kyis nya dang sha dang /",
    "T02D1447:298a-19": "chang dang /",
    "T02D1447:298a-20": "zan dron la sogs pas yongs su gang ba'i gtor ma byin no //",
    "T02D1447:298a-21": "me'i dbus nas ye shes sems dpa' chos kyi dbyings su gyur te gshegs su gsol lo //",
    "T02D1447:298a-22": "de nas me la mchod yon la sogs pa phul te /",
    "T02D1447:298a-23": "sbyin sreg gi yo byad lhag ma rnams kyang sbyin sreg bya'o //",
    "T02D1447:298a-24": "sreg blugs kyi mthar bsgrub bya bzung la dgang blugs dbul lo //",
    "T02D1447:298a-25": "mchod yon zhabs bsil dang bsang gtor yang bya /",
    "T02D1447:298a-26": "sgrub pa po mngon par 'dod pa'i dngos grub kyang gsol te /",
    "T02D1447:298a-27": "aom aagna ye ya hi ya hi /",
    "T02D1447:298a-28": "sarbbam rtse khe pa ra aa tham tsas ti dha ma ga tsa ha phyag byug ces bya'o //",
    "T02D1447:298a-29": "spyan drang ba'i phyag rgya las mthe bong phyir bskyed",
    "T02D1447:298a-30": "pa'i tshul gyis sprul pa'i me 'bar ba'i gzugs can",
    "T02D1447:298a-31": "du blta ba de gshegs su gsol te /",
    "T02D1447:298a-32": "rang gi lha'i nga rgyal dang ldan pas phyogs skyong rnams la gtor ma sbyin no //",
    "T02D1447:298a-33": "rje btsun gyi yi ge brgya ba yang lan bdun gyi bar du bzlas brjod bya'o //",
    "T02D1447:298a-34": "aom badzra k'i li k'i l'a ya /",
    "T02D1447:298a-35": "zhes bya bas phyogs kyi phur bu dang /",
    "T02D1447:298a-36": "mda' rnams phyung la /",
    "T02D1447:298a-37": "las thams cad pa'i chu 'o ma dang bcas pa khanda ro ha'i rigs sngags kyis btab ste /",
    "T02D1447:298a-38": "khrus byas la gzhag go //",
    "T02D1447:298a-39": "de nas lan gsum bskor ba byas te /",
    "T02D1447:298a-40": "glu dang gar la sogs pa mdun du bya zhing ji ltar bde bar gnas par bya'o /",
    "T02D1447:298a-42": "// / dpal sdom rnal 'byor ma rgyud las //",
    "T02D1447:298b-0": "@298b sbyin sreg rim pa phyung ba 'dis //",
    "T02D1447:298b-1": "rnal 'byor ba ni rtag dga' ba'i //",
    "T02D1447:298b-2": "dngos grub myur du grub par shog / dpal he ru ka'i ming gi rgyud las /",
    "T02D1447:298b-3": "dpal bde mchog 'khor lo'i sbyin sreg gi cho ga",
    "T02D1447:298b-4": "grub pa'i slob dpon chen po nag po zhabs kyis",
    "T02D1447:298b-5": "mdzad pa rdzogs so /",
    "T02D1447:298b-7": "// / rgya gar gyi mkhan po dharmma bha dra dang /",
    "T02D1447:298b-8": "zhu chen gyi lo ts'a ba dge slong rig pa"
}