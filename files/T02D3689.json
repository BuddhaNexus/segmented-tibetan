{
    "T02D3689:323b-0": "@323b # // rgya gar skad du /",
    "T02D3689:323b-1": "a'arya t'a r'a s'a dha nam /",
    "T02D3689:323b-2": "bod skad du /",
    "T02D3689:323b-3": "'phags ma sgrol ma'i sgrub thabs /",
    "T02D3689:323b-4": "'phags ma sgrol ma la phyag 'tshal lo //",
    "T02D3689:323b-5": "'jig rten gsum mgon yum gyur spyan yangs ma //",
    "T02D3689:323b-6": "sgrol ma'i zhabs kyi padmor rab btud nas //",
    "T02D3689:323b-7": "yun rings bla ma bsten las gang 'ongs pa'i //",
    "T02D3689:323b-8": "sgrub thabs cho ga bsdus pa bshad par bya //",
    "T02D3689:323b-9": "yid 'ong gnas ni gang yang rung //",
    "T02D3689:323b-10": "me tog dri zhim gcal bkram ste //",
    "T02D3689:323b-11": "spos kyis nyams dgar byas nas ni //",
    "T02D3689:323b-12": "de dbus stan bzang bde ba la //",
    "T02D3689:323b-13": "srid pa'i bde ba yongs spangs pa'i //",
    "T02D3689:323b-14": "rnal 'byor can gyis nyer 'dug nas //",
    "T02D3689:323b-15": "snying ga'i sa bon las byung ba'i //",
    "T02D3689:323b-16": "'od zer tshogs kyis bla ma dang //",
    "T02D3689:323b-17": "sangs rgyas byang chub sems dpa' rnams //",
    "T02D3689:323b-18": "spyan drangs de bdag mdun nyid du //",
    "T02D3689:323b-19": "mchod pas yang dag rab mchod nas //",
    "T02D3689:323b-20": "dkon mchog gsum sogs rjes dran bya //",
    "T02D3689:323b-21": "aom sva bh'a ba shuddha:sarba dharm':sva bh'a ba shuddho&amp; ham /",
    "T02D3689:323b-22": "aom sh'u n+ya t'a dzny'a na badzra sva bh'a ba a'atma ko&amp; ham /",
    "T02D3689:323b-23": "de nas brtan pa dang g-yo ba thams cad stong pa nyid du rnam par bsam mo //",
    "T02D3689:323b-24": "de nas pam las byung ba'i padma tshad chen po'i",
    "T02D3689:323b-25": "dbus su rab tu rdzogs pa'i zla ba'i dkyil 'khor",
    "T02D3689:323b-26": "la yi ge t'am ljang gu bsams te /",
    "T02D3689:323b-27": "de yongs su gyur pa las bdag nyid yid ma",
    "T02D3689:323b-28": "sgrol ma sku mdog ljang gu zhal gcig phyag gnyis",
    "T02D3689:323b-29": "pa / g-yas pa mchog sbyin pa /",
    "T02D3689:323b-30": "g-yon pa autpal 'dzin pa /",
    "T02D3689:323b-31": "rgyan thams cad kyis brgyan pa /",
    "T02D3689:323b-32": "lo bcu drug lon pa lta bu /",
    "T02D3689:323b-33": "gzi brjid bzod par dka' ba dang ldan pa /",
    "T02D3689:323b-34": "zhal cung zad 'dzum pa dang ldan pa /",
    "T02D3689:323b-35": "skra'i tshogs lcag par bcings shing zla ba'i 'od can /",
    "T02D3689:323b-36": "rdo rje skyil mo krung gis zla ba'i dkyil 'khor mnan pa /",
    "T02D3689:323b-37": "spyan padma gzhon nu'i 'dab ma lta bu /",
    "T02D3689:324a-0": "cung zad 'dzum pa mdun nyid du gzigs pa'i 'phags @324a * //",
    "T02D3689:324a-1": "ma sgrol ma nu ma'i dkyil 'khor mkhregs pa dang ldan pa rnam par bsam mo //",
    "T02D3689:324a-2": "de nas rang gi snying ga'i t'am las 'od zer",
    "T02D3689:324a-3": "byung ba rnams kyis rje btsun ma yang dag par",
    "T02D3689:324a-4": "bskul la / sa bon las byung ba'i mchod pa",
    "T02D3689:324a-5": "rnams kyis yang dag par mchod nas autpa la'i phyag",
    "T02D3689:324a-6": "rgyas rang gi lus la bstim par bya'o //",
    "T02D3689:324a-7": "de nas gnas ji lta ba rnams su rnam par snang mdzad la sogs pa rnams bsam zhing /",
    "T02D3689:324a-8": "de bzhin gshegs pa rnams dbang bskur ba don du gnyer te /",
    "T02D3689:324a-9": "bdag gi dbu rgyan la gsung rdo rjes rgyas gdab par bya'o //",
    "T02D3689:324a-10": "de'i 'og tu rang gi snying gar zla ba'i dkyil",
    "T02D3689:324a-11": "'khor la yi ge t'am la sogs pa rnam par",
    "T02D3689:324a-12": "bkod par bya / spro ba dang bsdu pa'i rim pas bsgom par bya'o //",
    "T02D3689:324a-13": "gang gi tshe skyo ba na /",
    "T02D3689:324a-14": "aom t'a re tutt'a re tu re sv'a h'a /",
    "T02D3689:324a-15": "zhes bya ba'i sngags bzlas so //",
    "T02D3689:324a-16": "de nas gang gi tshe ldang bar 'dod pa na",
    "T02D3689:324a-17": "rang gi snying gar gnas pa'i sa bon las 'od",
    "T02D3689:324a-18": "zer 'phros te / des sems can thams cad la",
    "T02D3689:324a-19": "phog slar yang 'od zer spros pas de dag gi",
    "T02D3689:324a-20": "snying gar zhugs par blta zhing /",
    "T02D3689:324a-21": "de nyid kyis de dag thams cad lha mo'i skur gyur par lhag par mos par bya'o //",
    "T02D3689:324a-22": "de nas slar yang sa bon las byung ba'i 'od",
    "T02D3689:324a-23": "zer bdud rtsi'i rang bzhin rnams kyi gtor ma'i snod",
    "T02D3689:324a-24": "yongs su bkang la /",
    "T02D3689:324a-25": "aom aa k'a ro mu kham sarba dharm'a n'am a'adya nutpanan tv'ata aom a'a:h'um phat sv'a h'a /",
    "T02D3689:324a-26": "zhes bya bas byin gyis brlabs la phul la /",
    "T02D3689:324a-27": "de nas ye shes sems dpa' mdun du bzhugs pa",
    "T02D3689:324a-28": "la dmigs pas yi ge brgya pa yongs su bzlas",
    "T02D3689:324a-29": "nas / legs par mchod de /",
    "T02D3689:324a-30": "mngon par 'dod pa'i dngos grub gsol ba btab la /",
    "T02D3689:324a-31": "aom t'a re tutt'a re tu re mu:zhes pas gshegs su gsol lo //",
    "T02D3689:324a-32": "rim pa 'dis thun mtshams bzhir bsgoms na myur bar dngos grub thob par 'gyur ro //",
    "T02D3689:324a-33": "da ni bsrung ba'i sbyor ba cung zad bshad par bya ste /",
    "T02D3689:324a-34": "sngar bshad pa'i tshul gyis rtsa ba'i sngags 'bum phrag",
    "T02D3689:324a-35": "bcu bzlas shing sgrol ma'i ting nge 'dzin la gnas",
    "T02D3689:324a-36": "pa'i rnal 'byor pas bzlas pa'i cho ga snga ma",
    "T02D3689:324a-37": "lta bu nyid las khyad par du bsgrub bya'i ming",
    "T02D3689:324b-0": "sngags kyi dbu sna gnas par bsam @324b la bzlas",
    "T02D3689:324b-1": "pa ji srid 'dod kyi bar du bya'o //",
    "T02D3689:324b-2": "de nas sa bon gyi yi ge las 'od zer",
    "T02D3689:324b-3": "byung bas bsgrub ya'i lus thams cad khyab par bltas",
    "T02D3689:324b-4": "te / des lus rab tu tshim par gyur cing",
    "T02D3689:324b-5": "nye bar 'tshe ba thams cad dang bral bar mos",
    "T02D3689:324b-6": "te / par bya'o // 'di ni zhi ba'i srung ba'o //",
    "T02D3689:324b-7": "de nas phyir bzlog pa'i srung ba bshad pa /",
    "T02D3689:324b-8": "cho ga snga ma dang ldan pa'i rnal 'byor pas",
    "T02D3689:324b-9": "rang gi snying gar t'am ljang gu 'od zer gyi",
    "T02D3689:324b-10": "phreng ba 'khrugs par bsams la /",
    "T02D3689:324b-11": "de las byung ba'i 'od zer gyi tshogs 'bar bas",
    "T02D3689:324b-12": "gdug pa'i lus gcer bu skra grol ba 'dra zhing",
    "T02D3689:324b-13": "skyabs dang bral ba'i snying gar zhugs pas de rengs",
    "T02D3689:324b-14": "pa dang mnan pa dang /",
    "T02D3689:324b-15": "rmongs pa dang /",
    "T02D3689:324b-16": "bcings par rnam par bsam mo //",
    "T02D3689:324b-17": "gang gi tshe de lta bu'i ting nge 'dzin gyis",
    "T02D3689:324b-18": "skyo ba na sa bon gyi yi ge la dmigs",
    "T02D3689:324b-19": "pas gsang sngags bzlas pa bya ste /",
    "T02D3689:324b-20": "na ma:a'ary'a ba lo ki te shva r'a ya /",
    "T02D3689:324b-21": "bodhi sa tv'a ya /",
    "T02D3689:324b-22": "ma h'a sa tv'a ya /",
    "T02D3689:324b-23": "ma h'a k'a ru ni k'a ya /",
    "T02D3689:324b-24": "tadya th'a /",
    "T02D3689:324b-25": "aom t'a re tutt'a re tu re sarba dusht'an /",
    "T02D3689:324b-26": "pradusht'a na /",
    "T02D3689:324b-27": "ma ma kri te dzam bha ya /",
    "T02D3689:324b-28": "stam bha ya /",
    "T02D3689:324b-29": "mo ha ya /",
    "T02D3689:324b-30": "bandha ya /",
    "T02D3689:324b-31": "h'um h'um h'um /",
    "T02D3689:324b-32": "phat phat phat /",
    "T02D3689:324b-33": "sarbba dusht'an stam bha ni t'a re sv'a h'a /",
    "T02D3689:324b-34": "srung ba 'di dag kyang thun mtshams bzhir bsgom par bya'o //",
    "T02D3689:324b-35": "de bzhin du lam du 'gro bas ting nge 'dzin",
    "T02D3689:324b-36": "dang bcas pas mdud pa dor nas sngags dran pa",
    "T02D3689:324b-37": "dang ldan par phyin na chom rkun dang /",
    "T02D3689:324b-38": "stag dang /",
    "T02D3689:324b-39": "dom dang /",
    "T02D3689:324b-40": "dred dang /",
    "T02D3689:324b-41": "sbrul dang /",
    "T02D3689:324b-42": "nags kyi ba men dang /",
    "T02D3689:324b-43": "chu la spyod pa rnams kyis brdzi bar mi nus te /",
    "T02D3689:324b-44": "gang gi tshe 'jigs pa dang bral ba na mdud pa slar dgrol bar bya'o //",
    "T02D3689:324b-45": "de ltar yun ring bla ma bsten las gang thob pa'i //",
    "T02D3689:324b-46": "sgrub thabs cho ga 'di ni legs bkod pas //",
    "T02D3689:324b-47": "sgrol ma zhes grags sras bcas bzhugs pa'i gnas //",
    "T02D3689:324b-48": "gru 'dzin dpal du 'gro rnams myur 'gro shog /'phags",
    "T02D3689:324b-49": "ma sgrol ma'i sgrub thabs dpal mar me mdzad ye",
    "T02D3689:324b-50": "shes kyis mdzad pa rdzogs so /",
    "T02D3689:324b-52": "// / rgya gar gyi mkhan po buddha k'a ra barma dang /"
}