{
    "NK006(cha)002:0": "'phags pa 'jam dpal gyi mtshan yang dag par brjod",
    "NK006(cha)002:1": "pa'i rgyud kyi bklags thabs ye shes grub ster zhes",
    "NK006(cha)002:2": "bya ba bzhugs so //",
    "NK006(cha)002:3": "na mo gu ru dz+ny+aa na k+aa y+aa ya /",
    "NK006(cha)002:4": "'dir 'phags pa 'jam dpal gyi mtshan yang dag par",
    "NK006(cha)002:5": "brjod pa gdon pa'i gdams ngag la rnam pa bzhir",
    "NK006(cha)002:6": "gsungs pa la / zab mo'i rnal 'byor la gzhol bar mi nus pa'i las dang po pa'am /",
    "NK006(cha)002:7": "rnal 'byor zab mo la 'jug pas kyang thun mtshams",
    "NK006(cha)002:8": "rnams su che ba'i yon tan basngagasa pa'i tshul gyis",
    "NK006(cha)002:9": "gdon par 'dod pas dad pa dang /",
    "NK006(cha)002:10": "nges 'byung dang /",
    "NK006(cha)002:11": "byang chub kyi sems gnyis yid la byas te /",
    "NK006(cha)002:12": "bla ma sangs rgyas chos tshogs la //",
    "NK006(cha)002:13": "byang chub bar du skyabs su mchi //",
    "NK006(cha)002:14": "gzhan don rdzogs byang thob bya'i phyir //",
    "NK006(cha)002:15": "zab mo'i rgyud sde bklag par bgyi //",
    "NK006(cha)002:16": "lan gsum gyis skyabs sems bya /",
    "NK006(cha)002:17": "rang mdun nam mkhar yid 'phrog pa'i //",
    "NK006(cha)002:18": "mchod sprin rgya mtsho 'khrigs pa'i dbus //",
    "NK006(cha)002:19": "pad zla'i gdan la skad cig gis //",
    "NK006(cha)002:20": "rje btsun 'phags pa 'jam pa'i dbyangs //",
    "NK006(cha)002:21": "sku mdog gser gyi lhun po ni //",
    "NK006(cha)002:22": "mtshams sprin gsar pas 'khyud bzhin mdzes //",
    "NK006(cha)002:23": "zhi 'dzum brgyad gnyis lang tsho'i dpal //",
    "NK006(cha)002:24": "ngo mtshar mtshan dpe'i phung por 'bar //",
    "NK006(cha)002:25": "zhal gcig phyag bzhi'i dang po gnyis //",
    "NK006(cha)002:26": "shes rab ral gri glegs bam dang //",
    "NK006(cha)002:27": "'og mas thabs shes mda' gzhu bsnams //",
    "NK006(cha)002:28": "zla ba'i rgyab yol la brten nas //",
    "NK006(cha)002:29": "zhabs gnyis rdo rje'i skyil krung bzhugs //",
    "NK006(cha)002:30": "sna tshogs dar gyi sham thabs dang //",
    "NK006(cha)002:31": "rin chen rgyan gyis rnam par brgyan //",
    "NK006(cha)002:32": "zur phud ut+pa lar gnas pa'i //",
    "NK006(cha)002:33": "mi bskyod rigs kyi bdag por bcas //",
    "NK006(cha)002:34": "mkha' lam dbang po'i gzhu lta bu //",
    "NK006(cha)002:35": "snang stong zung 'jug ye shes sku //",
    "NK006(cha)002:36": "mngon sum bzhin du gsal bar gyur //",
    "NK006(cha)002:37": "e ma sangs rgyas byang sems dang //",
    "NK006(cha)002:38": "nyan thos rang rgyal tshangs dbang sogs //",
    "NK006(cha)002:39": "srid zhi'i nyams 'gyur ji snyed kun //",
    "NK006(cha)002:40": "'jam pa'i dpal las gzhan min phyir //",
    "NK006(cha)002:41": "mtha' yas shes bya'i rjes song ba'i //",
    "NK006(cha)002:42": "mtshan dang sku yi bkod pa dang //",
    "NK006(cha)002:43": "yon tan mkha' dang snyoms 'jug par //",
    "NK006(cha)002:44": "mi phyed mchog tu gus pa'i blos //",
    "NK006(cha)002:45": "ngag gi nor bu'i tam+bu ra //",
    "NK006(cha)002:46": "ye shes lus can 'jam dpal gyi //",
    "NK006(cha)002:47": "rdo rje'i mtshan don yang dag par //",
    "NK006(cha)002:48": "brjod pa'i gdangs su 'phos pa yis //",
    "NK006(cha)002:49": "mkhyen brtse nus pa'i rgyud bskul bas //",
    "NK006(cha)002:50": "thugs rje'i 'od zer dpag yas pa //",
    "NK006(cha)002:51": "sa gsum khyab par rab tu 'phros //",
    "NK006(cha)002:52": "bdag dang yid can thams cad kyis //",
    "NK006(cha)002:53": "thog med nas bsags sdig ltung dang //",
    "NK006(cha)002:54": "sgrib gnyis mun pa kun bsal nas //",
    "NK006(cha)002:55": "ji lta ji snyed shes bya la //",
    "NK006(cha)002:56": "blo mchog pad+mo rgyas par gyur //",
    "NK006(cha)002:57": "ces brjod cing bsam la /",
    "NK006(cha)002:58": "rgya gar skad du /",
    "NK006(cha)002:59": "+aar+ya many+dzu sh+r+ai n+aa ma sang+g+ai ti /",
    "NK006(cha)002:60": "sogs nas /",
    "NK006(cha)002:61": "bcom ldan 'das de bzhin gshegs pa sh+aakya thub pas gsungs pa rdzogs so //",
    "NK006(cha)002:62": "zhes pa'i bar mos gus rtse gcig pas rgyud kyi",
    "NK006(cha)002:63": "rgyal po chen po lan gsum sogs ci nus su",
    "NK006(cha)002:64": "gdon / spro na /",
    "NK006(cha)002:65": "sarba d+har+m+aa b+h+aa wa sogs kyi sngags ci rigs par bzla zhing phan yon kyang gdon par gsungs /",
    "NK006(cha)002:66": "gang ltar yang mthar /",
    "NK006(cha)002:67": "dngos dang yid las byung ba yi //",
    "NK006(cha)002:68": "kun bzang mchod pa'i sprin rgya mtshos //",
    "NK006(cha)002:69": "srid pa mthar byas de srid du //",
    "NK006(cha)002:70": "'jam dpal gzhon nu mnyes gyur cig /",
    "NK006(cha)002:71": "+aar+ya many+dzu sh+r+ai ar+g+ham nas /",
    "NK006(cha)002:72": "shap+da pra t+aits+tsha s+w+aa h+aa'i bar gyis mchod /",
    "NK006(cha)002:73": "sras bcas rgyal ba thams cad kyi //",
    "NK006(cha)002:74": "ye shes phung po gcig bsdus pa //",
    "NK006(cha)002:75": "srid zhi kun gyi dpal gyur pa'i //",
    "NK006(cha)002:76": "'jam pa'i dbyangs la phyag 'tshal lo //",
    "NK006(cha)002:77": "mgon po khyod kyi rdo rje'i mtshan //",
    "NK006(cha)002:78": "yang dag brjod pas rab basngagasa bdag /",
    "NK006(cha)002:79": "deng nas byang chub snying po'i bar //",
    "NK006(cha)002:80": "dgyes bzhin rjes su gzung bar mdzod //",
    "NK006(cha)002:81": "gnas skabs tshul gnas thos bsam dang //",
    "NK006(cha)002:82": "sgom pa'i blo gros rab rgyas shing //",
    "NK006(cha)002:83": "'chad rtsod rtsom la mtshungs med pa'i //",
    "NK006(cha)002:84": "smra ba'i nyi mar byin gyis rlobs //",
    "NK006(cha)002:85": "mthar thug shes dang shes bya kun //",
    "NK006(cha)002:86": "mi phyed ye shes sku thob nas //",
    "NK006(cha)002:87": "'gro rnams 'jam dpal gzhon nu yi //",
    "NK006(cha)002:88": "go 'phang mchog la 'god gyur cig /",
    "NK006(cha)002:89": "ces gsol ba gdab /",
    "NK006(cha)002:90": "gzod nas spros bral 'jam pa'i dpal //",
    "NK006(cha)002:91": "rten 'byung sgyu ma'i ngang tshul gyis //",
    "NK006(cha)002:92": "snang char shar ba'i ye shes pa //",
    "NK006(cha)002:93": "rang bzhin chos kyi dbyings su gshegs //",
    "NK006(cha)002:94": "'di bsgrubs pa las byung ba yi //",
    "NK006(cha)002:95": "dge ba bdag gis gang thob pa //",
    "NK006(cha)002:96": "des ni skye bo thams cad kyis //",
    "NK006(cha)002:97": "bde gshegs shes rab thob par shog /",
    "NK006(cha)002:98": "ces sogs bsngo smon ci rigs pas mtha' brgyan par bya'o //",
    "NK006(cha)002:99": "yang mtshan bcas kyi rnal 'byor la gtso bor gzhol bas 'jam dpal gyi rnal 'byor gyis gdon na /",
    "NK006(cha)002:100": "skyabs sems sngon du 'gro bas /",
    "NK006(cha)002:101": "swa b+h+aa wa shud+d+hahsarba d+har+m+aahswa b+h+aa wa shud+d+ho&a ham /",
    "NK006(cha)002:102": "stong pa'i ngang las rang nyid ni //",
    "NK006(cha)002:103": "pad zla'i gdan la skad cig gis //",
    "NK006(cha)002:104": "zhes pa nas /",
    "NK006(cha)002:105": "mngon sum bzhin du gsal bar gyur //",
    "NK006(cha)002:106": "ces pa'i bar gong bzhin la /",
    "NK006(cha)002:107": "thugs kar zla ba'i dkyil 'khor steng //",
    "NK006(cha)002:108": "skye med don mtshon a dkar po //",
    "NK006(cha)002:109": "de las rdo rje'i tshig gi rgyud //",
    "NK006(cha)002:110": "rten 'byung sgra brnyan lta bu'i tshul //",
    "NK006(cha)002:111": "skyes tsam nyid nas skye 'gags sogs //",
    "NK006(cha)002:112": "spros pa'i mtshan ma ma dmigs pa //",
    "NK006(cha)002:113": "zab gsal gnyis med ye shes sku //",
    "NK006(cha)002:114": "rjes su dran pa'i ngang nas bklag /",
    "NK006(cha)002:115": "ces gsal btab nas rgyud ci nus su bton mthar /",
    "NK006(cha)002:116": "'di bsgrubs pa las byung ba yi //",
    "NK006(cha)002:117": "zhes sogs bsngo smon gyis rgyas gdab ste thun mtshams kyi bya ba la 'jug go //",
    "NK006(cha)002:118": "yang na yi dam lha'i nga rgyal gyis gdon pa ni /",
    "NK006(cha)002:119": "rang gi rgyun gyi yi dam gang la'ang sbyar du rung bas /",
    "NK006(cha)002:120": "de'i bdag bskyed gsal btab pa'i rjes //",
    "NK006(cha)002:121": "khro bo yin na /",
    "NK006(cha)002:122": "thugs kar nyi ma'i dkyil 'khor steng //",
    "NK006(cha)002:123": "zhes bsgyur ba ma gtogs dmigs pa sogs sngar bzhin no //",
    "NK006(cha)002:124": "yang mtshan med kyi rnal 'byor la gtso bor gzhol bas bdag med pa'i ngang nas gdon pa ni /",
    "NK006(cha)002:125": "skyabs sems sngon du 'gro bas /",
    "NK006(cha)002:126": "chos thams cad rmi lam dang sgra brnyan dang brag",
    "NK006(cha)002:127": "ca lta bur shes par byas la ma yengs pa'i",
    "NK006(cha)002:128": "ngang nas gdon cing dge ba bsngo ba sogs bya'o",
    "NK006(cha)002:129": "// de thams cad kyi don mdor bsdus pa'i tshul gyis gdon na /",
    "NK006(cha)002:130": "skyabs 'gro sems bskyed sngon du 'gro bas /",
    "NK006(cha)002:131": "thog mar 'jam dpal gyi rnal 'byor gyis 'don pa'i skabs ltar bdag nyid lhar gsal gdab /",
    "NK006(cha)002:132": "de nas mdun du lha gsal gdab pa sogs che",
    "NK006(cha)002:133": "ba'i yon tan la basngagasa pa'i tshul gyis rgyud gdon",
    "NK006(cha)002:134": "pa la 'jug / de dag gi gnas skabs thams cad du lus 'ja' tshon /",
    "NK006(cha)002:135": "ngag brag ca /",
    "NK006(cha)002:136": "sems spros bral nam mkha' lta bur shes par bya /",
    "NK006(cha)002:137": "mthar mchod bstod gsol ba gdab pa sogs sbyar ro //",
    "NK006(cha)002:138": "'di rnams kyi khungs ni rje btsun rin po ches rgyud kyi lung sbyor mdzad pa ltar dang /",
    "NK006(cha)002:139": "der ma zad 'khor lo bzhi pa'i rjes su basngagasa pa las /",
    "NK006(cha)002:140": "mtshan gyi don phan tshun re re zhing yang 'jam dpal ye shes kyi sku mngon du byas te /",
    "NK006(cha)002:141": "rtse gcig pa'i yid kyis bdag nyid lhar sgom par byed pa dang /",
    "NK006(cha)002:142": "lhag par che ba'i yon tan mos pa dang /",
    "NK006(cha)002:143": "bdag med pa'i de kho na nyid yid la byed",
    "NK006(cha)002:144": "pa dag gis zhes gsungs pas kyang rim bzhin du",
    "NK006(cha)002:145": "bstan par bzhed do //",
    "NK006(cha)002:146": "de ltar dus gsum du brtson pas sangs rgyas dang",
    "NK006(cha)002:147": "byang chub sems dpa' thams cad kyis byin gyis rlob",
    "NK006(cha)002:148": "pa dang / spobs pa sgrub pa dang /",
    "NK006(cha)002:149": "nyan thos dang rang sangs rgyas thams cad kyiis dgongs par 'gyur ba dang /",
    "NK006(cha)002:150": "'jig rten dang 'jig rten las 'das pa'i lha rnams kyis bsrung zhing skyob pa dang /",
    "NK006(cha)002:151": "tshe rabs kun tu mi khom par mi skye zhing 'jigs pa thams cad mi 'byung ba dang /",
    "NK006(cha)002:152": "phun sum tshogs pa thams cad kyis 'byor par 'gyur ba dang /",
    "NK006(cha)002:153": "gzungs dang /",
    "NK006(cha)002:154": "blo gros dang /",
    "NK006(cha)002:155": "tshul khrims dang /",
    "NK006(cha)002:156": "ting nge 'dzin la sogs pa mtha' yas pa dang ldan zhing mi nyams pa dang /",
    "NK006(cha)002:157": "gong nas gong du 'phel ba la brten nas myur",
    "NK006(cha)002:158": "du rdzogs pa'i sangs rgyas kyi go 'phang rin po",
    "NK006(cha)002:159": "che thob par 'gyur bas mtshon phan yon bsam gyis",
    "NK006(cha)002:160": "mi khyab pa'i tshul rgya cher phan yon gyi rjes",
    "NK006(cha)002:161": "su basngagasa pa'i skabs rnams las 'byung ba ltar shes",
    "NK006(cha)002:162": "par byas nas blo ldan rnams kyis 'di kho na",
    "NK006(cha)002:163": "la rtse gcig tu brtson par bya'o //",
    "NK006(cha)002:164": "zhes pa'ang rang gzhan la nye bar mkho ba'i phyir",
    "NK006(cha)002:165": "mang du thos pa'i bya bral ba 'jam dbyangs mkhyen",
    "NK006(cha)002:166": "brtse'i dbang pos rje btsun rin po che grags pa",
    "NK006(cha)002:167": "rgyal mtshan gyi gsung rab la gzhi byas /",
    "NK006(cha)002:168": "'jam mgon sa skya pan+di ta'i gsung sgros zin bris",
    "NK006(cha)002:169": "sogs las kyang cung zad bsnan te shin tu gsal"
}