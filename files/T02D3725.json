{
    "T02D3725:44a-0": "@44a # // rgya gar skad du /",
    "T02D3725:44a-1": "sarba sa ma ya sam gra han'a ma /",
    "T02D3725:44a-2": "bod skad du /",
    "T02D3725:44a-3": "dam tshig thams cad bsdus pa zhes bya ba /",
    "T02D3725:44a-4": "bcom ldan 'das dpal rdo rje sems dpa' la phyag 'tshal lo ;",
    "T02D3725:44a-5": "/ aom a'a:h'um /",
    "T02D3725:44a-6": "rdo rje mi phyed gsum bdag nyid //",
    "T02D3725:44a-7": "dpal ldan bde chen rdo rje la //",
    "T02D3725:44a-8": "btud de gsang sngags theg pa'i gzhung //",
    "T02D3725:44a-9": "rgyud las gsungs pa bri bar bya //",
    "T02D3725:44a-10": "byang chub sems dpa' gsang sngags kyi sgor zhugs pas 'di ltar shes par bya'o //",
    "T02D3725:44a-11": "theg pa chen po'i yang chen po 'di 'og ma rnams las khyad par du 'phags te /",
    "T02D3725:44a-12": "ji ltar zhe na /",
    "T02D3725:44a-13": "'di skad du 'phags pa klu sgrub kyi zhal snga",
    "T02D3725:44a-14": "nas thams cad chos kyi skur rtogs pas kun du",
    "T02D3725:44a-15": "bzang po'i rgyas thebs pa dang 'jig rten gyi lha",
    "T02D3725:44a-16": "chen po dam tshig can 'khor dang bcas pas bkur",
    "T02D3725:44a-17": "gnas byed pas byin gyis brlabs dang ldan pa dang",
    "T02D3725:44a-18": "/ dus gsum gyi sangs rgyas sras dang bcas pas",
    "T02D3725:44a-19": "thugs la dgongs shing byin gyis brlabs pas dngos grub",
    "T02D3725:44a-20": "/ myur ba dang / bde bar gshegs pa rnams",
    "T02D3725:44a-21": "dang spyod yul gcig pas 'khor ba dang ngan song",
    "T02D3725:44a-22": "gi 'jigs pa dang bral zhing dbugs phyin pa dang",
    "T02D3725:44a-23": "/ myur ba dang / / rdo rje byang chub",
    "T02D3725:44a-24": "kyi sems dang ldan zhing sku dang gsung dang thugs",
    "T02D3725:44a-25": "mi phyed pas bar du gcod pa gang yang med",
    "T02D3725:44a-26": "/ myur ba dang / / pa dang / phyi",
    "T02D3725:44a-27": "nang thams cad rang bzhin gyis rnam par dag par",
    "T02D3725:44a-28": "yid ches pas dam tshig nyams par mi 'gyur ba",
    "T02D3725:44a-29": "/ myur ba dang / / pa dang / dang",
    "T02D3725:44a-30": "/ gal te nyams na yang rang bzhin gyis skod",
    "T02D3725:44a-31": "par 'gyur ba'i khyad par ro zhes gsungs so //",
    "T02D3725:44a-32": "yang slob dpon chen po aindra bh'u ti'i zhal snga",
    "T02D3725:44a-33": "nas bla ma'i khyad par dang snod kyi khyad par",
    "T02D3725:44a-34": "dang cho ga'i khyad par dang las kyi khyad par",
    "T02D3725:44a-35": "dang dam tshig gi khyad par dang /",
    "T02D3725:44a-36": "lta ba'i khyad par dang spyod pa'i khyad par te bdun gyis 'phags so zhes gsungs so //",
    "T02D3725:44a-37": "slob dpon chen po ye shes zhabs kyi zhal snga",
    "T02D3725:44a-38": "nas sngags kyi theg pa ni rnam pa gsum gyis",
    "T02D3725:44a-39": "thun mong ma yin te /",
    "T02D3725:44a-40": "'di ltar sgrub pa po dang lam dang 'bras bu gsum mo zhes gsungs so //",
    "T02D3725:44b-0": "slob dpon tri pi ta ka ma la'i @44b zhal snga nas ni /",
    "T02D3725:44b-1": "don gcig na yang ma rmongs dang //",
    "T02D3725:44b-2": "thabs mang dka' ba med pa dang //",
    "T02D3725:44b-3": "dbang po rnon po'i dbang byas pas //",
    "T02D3725:44b-4": "sngags kyi theg pa khyad par 'phags //",
    "T02D3725:44b-5": "zhes gsungs so //",
    "T02D3725:44b-6": "slob dpon dom bi he ru ka'i zhal nas kyang",
    "T02D3725:44b-7": "'di ni snod kyi khyad par dang snod du byed",
    "T02D3725:44b-8": "pa'i cho ga dang gzhung dang /",
    "T02D3725:44b-9": "lam gyi khyad par dang 'bras bu'i khyad par gyis",
    "T02D3725:44b-10": "sngags kyi theg pa khyad par 'phags zhes gsungs pa",
    "T02D3725:44b-11": "dang / gzhan yang rdo rje dril bu pa'i zhal",
    "T02D3725:44b-12": "nas kyang gsang sngags kyi theg pa ni theg pa",
    "T02D3725:44b-13": "chen po'i yang chen po yin te /",
    "T02D3725:44b-14": "'di ltar rten gyi gang zag gi khyad par dang /",
    "T02D3725:44b-15": "'jug pa lam gyi khyad par dang /",
    "T02D3725:44b-16": "mthar thug pa 'dras bu'i khyad par dang //",
    "T02D3725:44b-17": "mngon par 'byung ba'i khyad par ro zhes gsungs so //",
    "T02D3725:44b-18": "slob dpon ratna a'a ka ra sh'anti pa'i zhal snga nas 'dir /",
    "T02D3725:44b-19": "dmigs pa rnam par dag pa dang //",
    "T02D3725:44b-20": "grogs kyi mthu dang spyod pa yis //",
    "T02D3725:44b-21": "blo ldan rnams kyi theg pa 'di //",
    "T02D3725:44b-22": "chen po'i chen po nyid du bsgrags //",
    "T02D3725:44b-23": "zhes gsungs so //",
    "T02D3725:44b-24": "bdag gi bla ma rje btsun dam tshig rdo rje'i",
    "T02D3725:44b-25": "zhal nas ni pha rol phyin pa'i theg pa las",
    "T02D3725:44b-26": "theg pa 'di gong du gyur pa yin te bla",
    "T02D3725:44b-27": "ma dang dbang bskur ba dang dam tshig dang man",
    "T02D3725:44b-28": "ngag dang brtson 'grus kyis khyad par du 'phags so",
    "T02D3725:44b-29": "zhes gsungs so // de la 'dir dam tshig 'ba' zhig brjod par bya ste /",
    "T02D3725:44b-30": "dam tshig ni sngags pa rnams kyi gnas su gyur",
    "T02D3725:44b-31": "pa dang theg pa chen po'i chos kyi lo tog",
    "T02D3725:44b-32": "skye ba'i sa gzhir gyur pa yin pas de bri",
    "T02D3725:44b-33": "bar bya'o // dam tshig rnams kyang gang zhe na /",
    "T02D3725:44b-34": "rten dang rgyu dang rtsa ba dang ngo bo dang",
    "T02D3725:44b-35": "nges pa'i tshig dang dbye ba dang ming gi rnam",
    "T02D3725:44b-36": "grangs dang rkang grangs dang brda dang bdud dang dgra",
    "T02D3725:44b-37": "dang nyams pa'i tshad dang skong ba dang /",
    "T02D3725:44b-38": "ma nyams pa'i rtags dang bskang ba dang bsngo bgrang",
    "T02D3725:44b-39": "bya ba dang bskangs pa dang bsdus pa'i dam tshig",
    "T02D3725:44b-40": "dang nyams pa'i nyes dmigs dang ma nyams pa'i phan",
    "T02D3725:44b-41": "yon dang 'bras bu rnams so //",
    "T02D3725:44b-42": "des na rten ni theg pa chen po'i rigs can",
    "T02D3725:44b-43": "skyabs su 'gro ba gnyis sngon du song ba bla",
    "T02D3725:44b-44": "na med pa byang chub kyi sems bskyed pa dkyil",
    "T02D3725:44b-45": "'khor du zhugs shing dbang bskur ba thob pa'o //",
    "T02D3725:45a-0": "de la rgyu @45a * //",
    "T02D3725:45a-1": "ni byang chub kyi sems so //",
    "T02D3725:45a-2": "rtsa ba ni snying rje'o //",
    "T02D3725:45a-3": "ngo bo ni ngo tsha shes pa dang khrel yod pa dang /",
    "T02D3725:45a-4": "snying rje dang shes rab mtshungs par ldan pa shes pa'i rgyun no //",
    "T02D3725:45a-5": "nges tshig ni rtogs pa'i phyir ram /",
    "T02D3725:45a-6": "mnyam pa nyid du 'gro ba'i phyir ram /",
    "T02D3725:45a-7": "thob cing mi 'da' ba'i phyir ro //",
    "T02D3725:45a-8": "de la dbye ba ni rtsa ba dang sbom po",
    "T02D3725:45a-9": "dang yan lag gi sgo nas dbye ba dang bsrung",
    "T02D3725:45a-10": "ba dang bsgrub pa'i sgo nas dbye ba dang spyod",
    "T02D3725:45a-11": "pa dang lta ba'i sgo nas dbye ba dang spyi",
    "T02D3725:45a-12": "dang khyad par dang lhag pa'i sgo nas dbye ba",
    "T02D3725:45a-13": "dang thun mong dang thun mong ma yin pa'i sgo",
    "T02D3725:45a-14": "nas dbye ba dang /",
    "T02D3725:45a-15": "rags pa dang phra ba'i sgo nas dbye ba dang /",
    "T02D3725:45a-16": "bsrung bar bya ba dang nyams su blang ba dang",
    "T02D3725:45a-17": "spyad par bya ba dang spyod lam dang thun mong",
    "T02D3725:45a-18": "ma yin pa'i sgo nas dbye ba'o //",
    "T02D3725:45a-19": "de la ming gi rnam grangs ni dam tshig dang",
    "T02D3725:45a-20": "sdom pa dang brtul zhugs dang spyod yul dang dka'",
    "T02D3725:45a-21": "spyad dang spyod pa dang sh'i la la sogs pa'o",
    "T02D3725:45a-22": "// de la rkang grangs ni thun mong gi rtsa",
    "T02D3725:45a-23": "ba'i ltung ba bzhi dang pha rol tu phyin pa'i",
    "T02D3725:45a-24": "rtsa ba'i ltung ba bcu gnyis dang kri ya'i rgyud",
    "T02D3725:45a-25": "kyi rtsa ba'i ltung ba bcu gsum dang /",
    "T02D3725:45a-26": "spyod pa'i rgyud kyi rtsa ba'i ltung ba bcu bzhi",
    "T02D3725:45a-27": "dang rnal 'byor gyi rgyud kyi rtsa ba'i ltung ba",
    "T02D3725:45a-28": "bcu bzhi dang / rnal 'byor chen po'i rgyud kyi rtsa ba'i ltung ba bcu bzhi dang /",
    "T02D3725:45a-29": "yang lnga dang yang bzhi dang /",
    "T02D3725:45a-30": "rtsa ba'i ltung ba bdun cu tham pa'o //",
    "T02D3725:45a-31": "de la yan lag gi dam tshig rnams ni 'di rnams so zhes bgrang bar mi nus te /",
    "T02D3725:45a-32": "mdo sde dang mngon pa dang 'dul ba dang rgyud sde rnams su blta bar bya'o //",
    "T02D3725:45a-33": "de la dam tshig gi brda ni ji skad du /",
    "T02D3725:45a-34": "mi shigs pa ni seng ge ste //",
    "T02D3725:45a-35": "gcan gzan rgyal po yin pas so //",
    "T02D3725:45a-36": "za ma tog ni rgyal mo'i mdzod //",
    "T02D3725:45a-37": "dug spyod pa ni der mi rigs //",
    "T02D3725:45a-38": "ratna myu gu lcug phran dag / bregs te 'byung rgyun gcad mi bya //",
    "T02D3725:45a-39": "gangs kyi zhu chu phal ba yang //",
    "T02D3725:45a-40": "mkhas pas btung bar mi bya'o //",
    "T02D3725:45a-41": "padma'i ze'u 'bru kha ma bye //",
    "T02D3725:45a-42": "zla zer ma yin dbye mi bya //",
    "T02D3725:45a-43": "ma brtags bug rdol can snod du //",
    "T02D3725:45a-44": "bdud rtsi sman blugs zags par 'gyur //",
    "T02D3725:45a-45": "don med bcos pa'i tshul rtags can //",
    "T02D3725:45a-46": "bsrel zhing spyad par bya ba min //",
    "T02D3725:45a-47": "shel dkar ratna sgo nga dang //",
    "T02D3725:45a-48": "'dam rdzab khung du nub mi bya //",
    "T02D3725:45b-0": "seng @45b ge dkar mo'i 'o ma dag / gser snod ma yin blugs mi bya //",
    "T02D3725:45b-1": "yid bzhin nor bu rin po che //",
    "T02D3725:45b-2": "bsreg par bya ba yong ma yin //",
    "T02D3725:45b-3": "khyung chen gshog pa gar brkyang ba //",
    "T02D3725:45b-4": "de dag bcag par bya ba min //",
    "T02D3725:45b-5": "gnam lcags me yi dur mo dag / brdab par bya ba ma yin no //",
    "T02D3725:45b-6": "rdo rje drag chen gtams pa'i gzhi //",
    "T02D3725:45b-7": "gzhig par bya ba gal yin //",
    "T02D3725:45b-8": "bud shing bsregs pa'i sgron me de //",
    "T02D3725:45b-9": "'thor rlung drag pos bskyod mi bya //",
    "T02D3725:45b-10": "rdo rje tshig gi chu rgyun dag /'ol ka bkag par bya ba min //",
    "T02D3725:45b-11": "rgyal po bka' rtags phyag rgya dag / nam yang bshig par mi bya'o //",
    "T02D3725:45b-12": "gtsug gi yid bzhin nor bu de //",
    "T02D3725:45b-13": "rgyal mtshan rtse las dbrog mi bya //",
    "T02D3725:45b-14": "zhes gsungs pas //",
    "T02D3725:45b-15": "zla ba'i dam tshig kyang brdar gsungs te /",
    "T02D3725:45b-16": "dpal dgyes pa rdo rje las tsa'u sa ma ya /",
    "T02D3725:45b-17": "kaspur /",
    "T02D3725:45b-18": "sihla /",
    "T02D3725:45b-19": "kabpu ra /",
    "T02D3725:45b-20": "b'a la zhes pa dang /",
    "T02D3725:45b-21": "snyoms 'jug gi dam tshig kyang po la /",
    "T02D3725:45b-22": "ka kko la /",
    "T02D3725:45b-23": "kun du ru zhes gsungs so //",
    "T02D3725:45b-24": "rtsa ba'i ltung ba bcu bzhi yang brdar gsungs te /",
    "T02D3725:45b-25": "dpal dus kyi 'khor lo las /",
    "T02D3725:45b-26": "ri bong can dang mig dang yon tan rig byed dang //",
    "T02D3725:45b-27": "mda' dang dbang po ri dang bkra shis gza' dang phyogs //",
    "T02D3725:45b-28": "drag po nyi ma yan lag sa rnams yin //",
    "T02D3725:45b-29": "zhes gsungs pa lta bu'o //",
    "T02D3725:45b-30": "de la dam tshig gi bdud ni rnam rtog 'khrig pa'i bdud dang /",
    "T02D3725:45b-31": "btang snyoms le lo'i bdud dang /",
    "T02D3725:45b-32": "longs spyod g-yeng ba'i bdud dang /",
    "T02D3725:45b-33": "tshig rtsub mtshon cha'i bdud dang /",
    "T02D3725:45b-34": "khro gtum 'khrug pa'i bdud de //",
    "T02D3725:45b-35": "de la dam tshig dgra ni gsang ba 'phel bas",
    "T02D3725:45b-36": "bcos dkar song ba'i dgra dang chos log par spyad",
    "T02D3725:45b-37": "pas bar chad 'ong ba'i dgra dang rtsa ba byung",
    "T02D3725:45b-38": "bas chad pa chen po 'byung ba'i dgra dang /",
    "T02D3725:45b-39": "sgrub pa mi brtson pas dge ba 'phrog pa'i dgra'o //",
    "T02D3725:45b-40": "de la dam tshig gi nyams pa'i tshad ni nyams",
    "T02D3725:45b-41": "pa che chung gi tshad dang dus kyi tshad do",
    "T02D3725:45b-42": "// de la nyams pa che chung gi tshad ni",
    "T02D3725:45b-43": "kun du nyams pa chen po dang rtsa ba nyams",
    "T02D3725:45b-44": "// pa dang / yan lag nyams pa dang zlas nyams pa dang zhar la nyams pa'o //",
    "T02D3725:45b-45": "de la dang po bla ma'i dam tshig ni de",
    "T02D3725:45b-46": "bskrongs pa dang de la mtshon la sogs pas brgyab",
    "T02D3725:45b-47": "pa dang sku la smad pa dang 'khus pa dang",
    "T02D3725:46a-0": "brnyas pa dang 'khon pa dang @46a * //",
    "T02D3725:46a-1": "bka' bcag pa dang ngan sems dang 'phya ba la sogs pa'o //",
    "T02D3725:46a-2": "rdo rje spun pho mo'i dam tshig ni de bsad",
    "T02D3725:46a-3": "pa dang 'khus pa dang brdegs pa dang nor rdzas",
    "T02D3725:46a-4": "dang chung ma la sogs pa phrogs pa dang /",
    "T02D3725:46a-5": "lkog kha dang ngor kha dang man dur dang brnyas",
    "T02D3725:46a-6": "pa dang mtshang 'dru ba dang ngan sems dang 'khon",
    "T02D3725:46a-7": "pa dang brtse gdung med pa la sogs pa'o //",
    "T02D3725:46a-8": "gzhan yang byang chub kyi sems gtan spangs pa ni kun du nyes pa chen po'o //",
    "T02D3725:46a-9": "de la rtsa ba'i ltung ba bdun cu las bla",
    "T02D3725:46a-10": "ma dang rdo rje spun dang byang chub kyi sems",
    "T02D3725:46a-11": "ma gtogs pa drug cu rtsa gsum nyams pa dang",
    "T02D3725:46a-12": "/ gzhan yang rang gis dbang ma thob par gzhan",
    "T02D3725:46a-13": "la bskur ba dang mi shes par dkyil 'khor 'dri",
    "T02D3725:46a-14": "/ ba dang / rab gnas dang spyin sreg dang tshogs kyi 'khor lor zhugs pa dang /",
    "T02D3725:46a-15": "gsang sngags rang shes su bla ma med par spyod",
    "T02D3725:46a-16": "pa dang thun mtshams kyi rnal 'byor chags pa dang",
    "T02D3725:46a-17": "lha dang bla ma la mchod pa dus su chags",
    "T02D3725:46a-18": "pa dang mi dge ba bcu dang mtshams med pa",
    "T02D3725:46a-19": "lnga dang nye ba'i mtshams med pa lnga dang /",
    "T02D3725:46a-20": "dam pa'i chos spong ba dang 'phags pa la skur",
    "T02D3725:46a-21": "pa 'debs pa dang rang gi gsang ba bzhi po",
    "T02D3725:46a-22": "bag med par gzhan la smra ba dang ngo tsha",
    "T02D3725:46a-23": "med pa dang khrel med pas sdig pa ci la",
    "T02D3725:46a-24": "yang mi 'dzem pa rnams ni rtsa ba'i ltung ba",
    "T02D3725:46a-25": "zhig ral du 'gyur ro //",
    "T02D3725:46a-26": "de la rtsa ba'i yan lag tu gyur pa yang",
    "T02D3725:46a-27": "lag gi ltung ba bdun dang bco lnga la sogs",
    "T02D3725:46a-28": "pa spyir bzhi / bar skabs bzhi /",
    "T02D3725:46a-29": "gsang ba nye bar gtad pa bzhi /",
    "T02D3725:46a-30": "gsang bar 'os pa'o //",
    "T02D3725:46a-31": "sngags kyi rgyud la sogs pa nas gsungs pa ji snyed pa rnams dang /",
    "T02D3725:46a-32": "gzhan yang gzugs sku dang po ti dang rdo rje",
    "T02D3725:46a-33": "dril bu dang phur bu 'joms pa dang 'tshong ba",
    "T02D3725:46a-34": "dang 'gom pa dang mchog tu yi dam lha'i sku",
    "T02D3725:46a-35": "dang / glegs bam dang phyag rgya rnams spyin pa",
    "T02D3725:46a-36": "dang 'tshong ba la sogs pa rnams ni yan lag",
    "T02D3725:46a-37": "gi ltung ba zhig ral du 'gyur ro //",
    "T02D3725:46a-38": "de la byang chub kyi sems gtan spangs te rtsa",
    "T02D3725:46a-39": "ba mang du byung ba ni kun du nyon mongs",
    "T02D3725:46a-40": "pa chen po'o // de ma shor yang rtsa ba'i",
    "T02D3725:46a-41": "nyes pa gcig gam 'ga' byung ba ni rtsa ba",
    "T02D3725:46a-42": "pa chen po'o // nyams pa'o // rtsa ba ma",
    "T02D3725:46a-43": "shor ba yang nyes pa gzhan byung ba ni yan",
    "T02D3725:46a-44": "pa chen po'o // nyams pa'o // lag nyams pa'o",
    "T02D3725:46b-0": "// bla ma ngan pa dang grogs ngan @46b pas",
    "T02D3725:46b-1": "nyes pa byung na ni zlas nyams pa'o //",
    "T02D3725:46b-2": "mi shes pa dang ma gus pa dang bag med",
    "T02D3725:46b-3": "pa dang nyon mongs pa che bas nyes pa byung",
    "T02D3725:46b-4": "ba ni zhar la nyams pa'o //",
    "T02D3725:46b-5": "de la dus kyis nyams pa ni brtson pa rab",
    "T02D3725:46b-6": "kyi rab kyis ni nyes pa byung ba'i rjes nyid",
    "T02D3725:46b-7": "la ma bskangs na nyams so //",
    "T02D3725:46b-8": "rab kyi 'bring gis snga dro nyi ma phyed dang",
    "T02D3725:46b-9": "phyed kyi phyed dang dgongs ka dang de bzhin du",
    "T02D3725:46b-10": "dus su ma bskangs na nyams so //",
    "T02D3725:46b-11": "rab kyi tha mas ni nyin par nyes pa mtshan mo la /",
    "T02D3725:46b-12": "mtshan mo'i nyes pa nyin par ma bskangs na nyams so //",
    "T02D3725:46b-13": "'bring gi rab dang 'bring gi 'bring dang 'bring gi",
    "T02D3725:46b-14": "tha ma ni zhag bdun dang dus khyad par can",
    "T02D3725:46b-15": "dang zhag nyi shu rtsa gcig tshun chad du ma",
    "T02D3725:46b-16": "bskangs na nyams so //",
    "T02D3725:46b-17": "tha ma'i rab dang tha ma'i 'bring dang tha ma'i",
    "T02D3725:46b-18": "tha mas ni zla ba gcig dang zla ba bdun",
    "T02D3725:46b-19": "dang zla ba bcu gnyis tshun chad du ma bskangs",
    "T02D3725:46b-20": "na nyams so // shin tu dman pas kyang skye",
    "T02D3725:46b-21": "ba 'di la nyams pa lus pa las 'chi kar",
    "T02D3725:46b-22": "skong na de bskangs pa las de ma bskangs na",
    "T02D3725:46b-23": "na nyams so // nyams so // de la dam",
    "T02D3725:46b-24": "tshig ma nyams pa'i rtags ni gdung sha r'i ram",
    "T02D3725:46b-25": "dang khrel ma khrel dang rmi lam dang bar chad",
    "T02D3725:46b-26": "mang nyung las brtag par bya'o //",
    "T02D3725:46b-27": "de la dam tshig bskang ba ni so so dang thun mong gi'o //",
    "T02D3725:46b-28": "de la so sor bskang ba ni spyod pa rlabs",
    "T02D3725:46b-29": "po che tsha tsha dang spyin sreg dang gtor ma",
    "T02D3725:46b-30": "dang yan lag bdun pa dang chos spyod bcu dang",
    "T02D3725:46b-31": "tshogs kyi tsakra dang nye'u 'don pa dang dge 'dun",
    "T02D3725:46b-32": "la chos ston yon dang bcas pa dang /",
    "T02D3725:46b-33": "sgrub pa chen po'i gzhi bzung ba dang gzugs khyad",
    "T02D3725:46b-34": "par can dang rang gi lha'i snying po bzlas brjod",
    "T02D3725:46b-35": "bya ba ni 'bum phrag lnga dang khri phrag gsum",
    "T02D3725:46b-36": "dang khri phrag lnga dang stong phrag gsum dang stod",
    "T02D3725:46b-37": "phrag lnga dang brgya phrag gsum dang brgya phrag lnga",
    "T02D3725:46b-38": "dang bcu phrag gsum dang bcu phrag lnga dang nyi",
    "T02D3725:46b-39": "shu rtsa gcig ste nyams pa chen po la sogs",
    "T02D3725:46b-40": "pa lda dang rim pa bzhin du sbyar ro //",
    "T02D3725:46b-41": "gzhan yang rdo rje slob dpon gyi nyams na slar yang dkyil 'khor du 'jug par bya ba dang ;",
    "T02D3725:46b-42": "rdo rje spun gyi dam tshig nyams pa na tshogs",
    "T02D3725:46b-43": "kyi tsakra la sogs pa ste nyes pa so sor",
    "T02D3725:46b-44": "bskang ba'i thabs so sor ji ltar bshad pa bzhin",
    "T02D3725:46b-45": "du bskang bar bya'o //",
    "T02D3725:47a-0": "de la thun mong gi bskang ba ni bshags @47a * //",
    "T02D3725:47a-1": "pa dang sbyang ba dang slar blang ba'o //",
    "T02D3725:47a-2": "gzhan yang gong du bshad pa'i dge ba'i las kyis",
    "T02D3725:47a-3": "bskang ba dang rdzas kyis bskang ba dang don gyis",
    "T02D3725:47a-4": "bskang ba dang ting nge 'dzin gyis bskang ba dang",
    "T02D3725:47a-5": "gsang ba'i thabs kyis bskang ba'o //",
    "T02D3725:47a-6": "de la dang po gong du bshad do //",
    "T02D3725:47a-7": "gnyis pa ni bla ma spyan drangs nas rin po",
    "T02D3725:47a-8": "che dang rdzas khyad par can phul nas nyes pa",
    "T02D3725:47a-9": "bshags te / dkyil 'khor du zhugs nas rdzas de",
    "T02D3725:47a-10": "dag slar slu ba'i tshul du bla ma las dam",
    "T02D3725:47a-11": "tshig bslang bar bya'o //",
    "T02D3725:47a-12": "gsum pa ni chos thams cad nam mkha' ltar rnam",
    "T02D3725:47a-13": "par dag pas bsgom pa dang chos zab mo nyan",
    "T02D3725:47a-14": "pa dang bsam pa dang bklag pa dang /",
    "T02D3725:47a-15": "kha ton bya ba de la brtag pa dang bri ba dang gzhan la sbyin par bya'o //",
    "T02D3725:47a-16": "de la bzhi pa ni sdig pa bkru ba dang",
    "T02D3725:47a-17": "sdig pa sreg pa dang sdig pa gtor ba dang",
    "T02D3725:47a-18": "dam tshig rdo rje bsgoms nas de'i ting nge 'dzin",
    "T02D3725:47a-19": "gyis bskang ba'o // de la lnga pa ni bla",
    "T02D3725:47a-20": "ma la rdzas dang rang gi chung ma phul te",
    "T02D3725:47a-21": "gyis bskang ba'o // / gsang ba'i dbang dang shes",
    "T02D3725:47a-22": "rab ye shes kyi dbang dang bzhi pa'i dbang zhu",
    "T02D3725:47a-23": "gyis bskang ba'o // / bar bya'o // gzhan yang",
    "T02D3725:47a-24": "yi dam lha'i ting nge 'dzin dang bzlas pas shin",
    "T02D3725:47a-25": "tu yang bskang ngo //",
    "T02D3725:47a-26": "khyad par du rdo rje byang chub kyi sems bsgoms nas bskang du mi btub pa yang bskang ste /",
    "T02D3725:47a-27": "mdzod kyi mdo la sogs pa la blta bar bya'o //",
    "T02D3725:47a-28": "de la dam tshig rnams bsdo ba grang bya ba",
    "T02D3725:47a-29": "ni mdor bsdu na dran pa'i tshul gyis bsdo bgrang",
    "T02D3725:47a-30": "bya ba dang / kha thon dus gsum du bsdo bgrang bya ba dang /",
    "T02D3725:47a-31": "dus drug tu yi dam nar ma'i dus su bskang zhing bsdo bgrang bya ba dang /",
    "T02D3725:47a-32": "glegs bam bltas pas bsdo bgrang bya ba'o //",
    "T02D3725:47a-33": "de la dam tshig bskangs pa dang ma nyams pa'i rtags sngar bshad pa bzhin du shes par bya'o //",
    "T02D3725:47a-34": "de la dam tshig nyams pa'i nyes dmigs ni ji",
    "T02D3725:47a-35": "skad du dpal sangs rgyas mnyam sbyor gyi rgyud las",
    "T02D3725:47a-36": "/ dam tshig nyams pas dkyil 'khor du //",
    "T02D3725:47a-37": "dbang bskur dngos grub 'thob mi 'gyur //",
    "T02D3725:47a-38": "zhes gsungs pas dang po dkyil 'khor du zhugs shing",
    "T02D3725:47a-39": "dbang bskur ba thob nas dam tshig sdom pa mnos",
    "T02D3725:47a-40": "nas phyis ma bsrungs na 'jig rten dang 'jig rten",
    "T02D3725:47a-41": "las 'das pa'i dngos grub mi 'byung la /",
    "T02D3725:47b-0": "mi 'dod pa sna tshogs pa 'byung @47b bar 'gyur ro //",
    "T02D3725:47b-1": "yang /",
    "T02D3725:47b-2": "dam tshig med pa'i mi rnams la //",
    "T02D3725:47b-3": "sngags dang phyag rgya mi sbyin zhing //",
    "T02D3725:47b-4": "de dang 'grogs par mi bya ste //",
    "T02D3725:47b-5": "snying rje bskyed la spang bar bya //",
    "T02D3725:47b-6": "zhes pa dang /",
    "T02D3725:47b-7": "dang por bla ma rje btsun las //",
    "T02D3725:47b-8": "dam tshig thob nas mi bsrung ba //",
    "T02D3725:47b-9": "mkha' 'gro srin pos bsad nas su //",
    "T02D3725:47b-10": "ngu 'bod la sogs dmyal bar 'gro //",
    "T02D3725:47b-11": "shes rab snying rje mi ldan pa //",
    "T02D3725:47b-12": "gsang sngags la ni 'jug mi bya //",
    "T02D3725:47b-13": "yan lag dam tshig nyams gyur na //",
    "T02D3725:47b-14": "rdo rje dmyal bar skye bar 'gyur //",
    "T02D3725:47b-15": "de bas dam nyams sdig can de'i //",
    "T02D3725:47b-16": "nyams pas grib ma 'go bas na //",
    "T02D3725:47b-17": "lhan cig gnas par mi bya zhing //",
    "T02D3725:47b-18": "de la snying rje bskyed par bya //",
    "T02D3725:47b-19": "zhes gsungs pa dang /",
    "T02D3725:47b-20": "dpal sangs rgyas thod pa las kyang /",
    "T02D3725:47b-21": "re zhig dam tshig nyams pa las //",
    "T02D3725:47b-22": "dngos grub thob pa lta zhog gi //",
    "T02D3725:47b-23": "mi yi skye ba'ang rnyed par dka' //",
    "T02D3725:47b-24": "gang yang bla ma brgyud pa yi //",
    "T02D3725:47b-25": "rims 'ongs de nyid man ngag ni //",
    "T02D3725:47b-26": "de yis ji ltar 'grub mnyam dgongs //",
    "T02D3725:47b-27": "zhes gsungs pa dang /",
    "T02D3725:47b-28": "gzhan yang rtsa ba'i dam tshig nyams na dper na",
    "T02D3725:47b-29": "shing chen po rtsa ba tshig pa'am skams pa'am bregs",
    "T02D3725:47b-30": "pa dang 'dra ste /",
    "T02D3725:47b-31": "'jig rten dang de las 'das pa'i dngos grub thams cad med par 'gyur ro //",
    "T02D3725:47b-32": "spom pa'i nyes pa ni sngar bshad pa bzhin du shing chen po'i sdong po dang 'dra ste /",
    "T02D3725:47b-33": "'jig rten gyi dngos grub chen po brgyad mi 'byung ngo //",
    "T02D3725:47b-34": "yan lag gi ltung ba ni shing gi yal ga",
    "T02D3725:47b-35": "dang 'dra bar phrin las bzhi'i dngos grub kyi bar",
    "T02D3725:47b-36": "du gcod do // gzhan yang 'di la g-yel ba",
    "T02D3725:47b-37": "dang mchod pa dang gtor ma chags na byin rlabs",
    "T02D3725:47b-38": "chung ba dang rnal 'byor sdo skams so //",
    "T02D3725:47b-39": "bla ma'i thugs ma zin zhing bka' bcag na bgegs ldang ngo //",
    "T02D3725:47b-40": "spyod pa rtsing ba dang /",
    "T02D3725:47b-41": "bag med na 'byor pa brlag par 'gyur ro //",
    "T02D3725:47b-42": "gal te dam tshig ma bsrungs kyang bkra shis pa",
    "T02D3725:47b-43": "'dra na yang 'phral du tshe 'di la gnod pa",
    "T02D3725:47b-44": "med kyang de nyid chad pa chen po 'byung ba'i",
    "T02D3725:47b-45": "rtags yin te / dper na rgyal po'i bka' chad",
    "T02D3725:47b-46": "byung na de la zan dang chang mang po blud",
    "T02D3725:47b-47": "nas bzhi bar byas na phyis gsod do //",
    "T02D3725:47b-48": "dam tshig kha cig legs par bsrungs pa las sdug",
    "T02D3725:48a-0": "bsngal dang bar chad mang ba ltar 'dug @48a *",
    "T02D3725:48a-1": "// kyang de tshe rabs snga ma'i las kyi lhag",
    "T02D3725:48a-2": "ma lus pa yin pas des ni myur du phyag",
    "T02D3725:48a-3": "rgya chen po'i dngos grub thob par 'gyur ro //",
    "T02D3725:48a-4": "gzhan yang dam tshig nyams pa ni tshe 'dir yang bkra mi shis pa mang po 'byung la /",
    "T02D3725:48a-5": "dus ma yin par 'chi ba brgyad dang /",
    "T02D3725:48a-6": "gshis ngan du 'chi ba bcu gnyis kyis 'chi bar 'gyur ro //",
    "T02D3725:48a-7": "de nas shi nas kyang rdo rje dmyal bar skyes nas de nas thon pa'i dus med do //",
    "T02D3725:48a-8": "de la dam tshig ma nyams pa'i phan yon ni /",
    "T02D3725:48a-9": "tshe ring ba dang longs spyod che ba dang ci bsams pa 'grub pa dang /",
    "T02D3725:48a-10": "mthu dang byin rlabs che ba dang bkra shis par 'gyur ro //",
    "T02D3725:48a-11": "bsgom pa dang bzlas pa dang mchod pa la brtson",
    "T02D3725:48a-12": "pas rnal 'byor pa sngo ma skams par longs spyod",
    "T02D3725:48a-13": "che ba dang bla ma'i bka' ma bcag cing gus",
    "T02D3725:48a-14": "pas bar chad med pa dang rdo rje spun la",
    "T02D3725:48a-15": "brtse gdung byas pas mi ma yin rnams kyis bkur",
    "T02D3725:48a-16": "sti byed do // g-yo sgyu med pas mi dang mi ma yin pa rnams dga' bar 'gyur ro //",
    "T02D3725:48a-17": "gsang sngags 'chol bar ma spyad pas 'byor ba brtan pa dang bkra shis so //",
    "T02D3725:48a-18": "'chi ba'i dus su yang rdo rje mkha' 'gro ma",
    "T02D3725:48a-19": "rnams kyis bsu nas rig 'dzin gyi gnas su 'khrid",
    "T02D3725:48a-20": "do // gzhan yang des skye ba 'di dang phyi",
    "T02D3725:48a-21": "ma dang skye ba bdun dang skye ba bcu drug",
    "T02D3725:48a-22": "tshun chad kyis 'grub pa la the tshom med do",
    "T02D3725:48a-23": "do // // de la dam tshig thams cad bsdu na gnyis te /",
    "T02D3725:48a-24": "snying rje rus pa'i gting nas skye ba dang shes",
    "T02D3725:48a-25": "rab tshig tsam ma yin pa gting nas go ba'o",
    "T02D3725:48a-26": "// 'di gnyis rgyud la brten na dang po nyid",
    "T02D3725:48a-27": "nas nyes pa mi 'byung la gal te byung na",
    "T02D3725:48a-28": "yang myur du bskangs par 'gyur ro //",
    "T02D3725:48a-29": "gzhan yang dam tshig thams cad ni byang chub kyi sems su 'dus te de yang rnam pa bzhi'o //",
    "T02D3725:48a-30": "byang chub kyi sems dang bla na med pa byang",
    "T02D3725:48a-31": "chub kyi sems dang kun du bzang po'i sems dang",
    "T02D3725:48a-32": "rdo rje byang chub kyi sems so //",
    "T02D3725:48a-33": "de la so sor thar pa'i sdom pa ni las dge sdig gtsor ston to //",
    "T02D3725:48a-34": "mdo sde'i sdom pa ni snying rje gtsor ston to //",
    "T02D3725:48a-35": "gsang sngags kyi sdom pa ni sku gsung thugs kyi mi phyed pa gtsor ston to //",
    "T02D3725:48a-36": "de la so sor thar pa'i sdom pa ni mya",
    "T02D3725:48a-37": "ngan las 'das pa'i bsam pa brtan po las skye'o",
    "T02D3725:48b-0": "// byang chub sems dpa'i sdom pa ni lhag pa'i bsam @48b pa bzang po las skye'o //",
    "T02D3725:48b-1": "gsang sngags kyi sdom pa ni rdo rje byang chub kyi sems las skye'o //",
    "T02D3725:48b-2": "de la so sor thar pa'i sdom pa ni spong pa bdun no //",
    "T02D3725:48b-3": "byang chub sems dpa'i sdom pa ni spong ba bcu'o //",
    "T02D3725:48b-4": "sngags kyi sdom pa ni spong ba gcig go //",
    "T02D3725:48b-5": "so sor thar pa'i gzhung du ni kha na ma tho ba gnyi ga brjod do //",
    "T02D3725:48b-6": "byang chub sems dpa'i gzhung du ni rang bzhin 'ba' zhig brjod do //",
    "T02D3725:48b-7": "sngags kyi gzhung du ni de gnyi ga'i tha snyad ma brjod do //",
    "T02D3725:48b-8": "yang so sor thar pa'i sdom pa ni rdzas kyi bdag nyid du yod par 'dod do //",
    "T02D3725:48b-9": "byang chub sems dpa'i sdom pa ni brtag pa tsam du yod bar 'dod do //",
    "T02D3725:48b-10": "sngags su ni de gnyi ga'i tha snyad ma brjod do //",
    "T02D3725:48b-11": "yang nyan thos kyi sdom pa la par chad kyi chos mang du yod do //",
    "T02D3725:48b-12": "byang chub sems dpa'i sdom pa la bar chad kyi chos nyung zad cig go //",
    "T02D3725:48b-13": "sngags kyi sdom pa la ni bar chad kyi chos bshad pa med do //",
    "T02D3725:48b-14": "yang sdom pa dang po la ni pham ba byung na phyis blang ba'i skal pa med do //",
    "T02D3725:48b-15": "bar ma la ni pham pa byung na phyis blang ba'i skal ba yod do //",
    "T02D3725:48b-16": "tha ma ni rdo rje byang chub kyi sems dang ldan na nyams pa med do //",
    "T02D3725:48b-17": "de la sdom pa dang po la ni mkhan po dang slob dpon dgos so //",
    "T02D3725:48b-18": "bar ma'i sdom pa la ni bla ma gcig pu'am yang na med pa'o //",
    "T02D3725:48b-19": "tha ma de la ni bzhi ste /",
    "T02D3725:48b-20": "bla ma'i zhal nas byung ba'i dbang dang /",
    "T02D3725:48b-21": "ye shes lha'i phyin gyi rlabs kyi dbang dang /",
    "T02D3725:48b-22": "rdo rje mkha' 'gro mas lung bstan pa'i dbang dang /",
    "T02D3725:48b-23": "rang nyid kyi sems kyi rtsal gyis thob pa'i dbang dang ngo //",
    "T02D3725:48b-24": "yang snga ma ni gzhan la gnod pa byed pa las ldog go //",
    "T02D3725:48b-25": "bar ma ni de'i steng du gzhan la phan 'dogs pa'o //",
    "T02D3725:48b-26": "phyi ma ni de'i steng du sangs rgyas kyi mdzad spyod nyams su len pa'o //",
    "T02D3725:48b-27": "yang dang po'i sdom pa ni dgra bcom pa rnams kyi rjes su slob pa'o //",
    "T02D3725:48b-28": "bar ma'i sdom pa ni sngon gyi byang chub sems dpa' rnams kyi rjes su slob pa'o //",
    "T02D3725:48b-29": "sngags kyi sdom pa ni sangs rgyas rnams kyi rjes su slob pa'o //",
    "T02D3725:48b-30": "yang dang po'i sdom pa ni bdag 'ba' zhig gi don to //",
    "T02D3725:48b-31": "bar ma'i sdom pa ni gzhan 'ba' zhig gi don to //",
    "T02D3725:48b-32": "phyi ma'i sdom pa ni gnyi ga'i don to //",
    "T02D3725:49a-0": "yang dang po'i sdom pa ni ji srid @49a * //",
    "T02D3725:49a-1": "'tsho'i bar du mno sa so //",
    "T02D3725:49a-2": "bar ma'i sdom pa ni snying po byang chub kyi bar du'o //",
    "T02D3725:49a-3": "phyi ma'i sdom pa ni nam mkha' ji srid gnas kyi bar du'o //",
    "T02D3725:49a-4": "sdom pa dang po'i 'bras bu ni mya ngan las 'das pa gnyis so //",
    "T02D3725:49a-5": "bar ma'i 'bras bu ni sa bcu 'am sa bcu gcig pa'o //",
    "T02D3725:49a-6": "tha ma'i 'bras bu ni sa bcu gnyis pa'o //",
    "T02D3725:49a-7": "gzhan yang sgom sgrub dang chos spyod yi dam gyi lhas ma khrel ba dang /",
    "T02D3725:49a-8": "dad pa dang bsnyen bkur bla mas ma khrel ba dang /",
    "T02D3725:49a-9": "dam tshig dang sdom pa rdo rje mkha' 'gro ma rnams kyis ma khrel ba dang /",
    "T02D3725:49a-10": "brtse gdung phan gnod rdo rje spun pho mos ma khrel ba dang /",
    "T02D3725:49a-11": "bzlas brjod dang gtor ma dang cho ga'i nus pa",
    "T02D3725:49a-12": "dang byin rlabs mtshan mo rgyu ba'i 'byung po'i tshogs",
    "T02D3725:49a-13": "kyis ma khrel ba dang /",
    "T02D3725:49a-14": "rdo rje bla ma'i man ngag zab mi zab rang gi slob mas ma khrel ba dang /",
    "T02D3725:49a-15": "lta ba zab mi zab mkhas pa rnams kyis ma khrel ba dang /",
    "T02D3725:49a-16": "ji ltar dam bcas pa'i don rang gi sems kyis ma khrel ba dang /",
    "T02D3725:49a-17": "spyod pa bzang ngan grogs pos ma khrel ba dang /",
    "T02D3725:49a-18": "gtong phod dang /",
    "T02D3725:49a-19": "gsal gshog dang /",
    "T02D3725:49a-20": "ro tshod dang /",
    "T02D3725:49a-21": "zhi des dang /",
    "T02D3725:49a-22": "mthun 'jug 'jig rten gyi mi rnams kyis ma khrel pa'o //",
    "T02D3725:49a-23": "mnyam par gzhag pa'i rnal 'byor ni ;",
    "T02D3725:49a-24": "/ bskyed dang rdzogs pa'i ting 'dzin bsgom //",
    "T02D3725:49a-25": "spyod lam rnal 'byor dus su ni //",
    "T02D3725:49a-26": "phyi nang thams cad gzhan min te //",
    "T02D3725:49a-27": "sems nyid lha nyid sgyu ma nyid //",
    "T02D3725:49a-28": "'od gsal yin te mnyam nyid gzhi //",
    "T02D3725:49a-29": "dag pa bzhi yang de nyid yin //",
    "T02D3725:49a-30": "nyin dang mtshan mo rtag par ni //",
    "T02D3725:49a-31": "sems kyi skad cig re re la //",
    "T02D3725:49a-32": "de ltar mos pa yang yang bya //",
    "T02D3725:49a-33": "rdo rje shugs dang mi ldan yang //",
    "T02D3725:49a-34": "snang ba byin gyis brlabs pa yin //",
    "T02D3725:49a-35": "de lta bu yi sngags pa ni //",
    "T02D3725:49a-36": "dam tshig nyams pa'i dogs pa med //",
    "T02D3725:49a-37": "bham ga lar skyes dge slong ni //",
    "T02D3725:49a-38": "mar me mdzad dpal ye shes kyis //",
    "T02D3725:49a-39": "gzhung dang bla ma'i man ngag gis //",
    "T02D3725:49a-40": "dam tshig thams cad bsdus nas bris //",
    "T02D3725:49a-41": "dam tshig thams cad bsdus pa zhes bya ba mkhas",
    "T02D3725:49a-42": "pa chen po d'im pa ka ra shr'i dzny'a nas",
    "T02D3725:49a-43": "mdzad pa rdzogs so /",
    "T02D3725:49a-45": "// / rje btsun bla ma chen po de nyid kyi zhal snga nas dang /"
}