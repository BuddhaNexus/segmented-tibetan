{
    "T02TD3119E:219a-0": "@219a ` // so sor 'brang ma'i sgrub thabs bzhugs /",
    "T02TD3119E:219a-2": "# // so sor 'brang ma chen mo la phyag 'tshal lo //",
    "T02TD3119E:219a-3": "sngar bstan ba'i cho gas stong ba nyid bsgoms pa'i rdzas la /",
    "T02TD3119E:219a-4": "aa las skyes pa'i zla ba'i dkyil 'khor du yi ge pram ser po 'od zer sna tshogs las sems can gyi don byed pa ste /",
    "T02TD3119E:219a-5": "de yongs su gyur pa las skad cig gis bcom ldan 'das ma chen mo so sor 'brang mar bdag nyid bskyed bar bya'o ;",
    "T02TD3119E:219a-6": "/ mdog ser mo zhal bzhi pa spyan gsum pa /",
    "T02TD3119E:219a-7": "phyag brgyad pa ste /",
    "T02TD3119E:219a-8": "zhal dang po ser po dang /",
    "T02TD3119E:219a-9": "g-yas pa dkar pa /",
    "T02TD3119E:219a-10": "rgyab sngo ba /",
    "T02TD3119E:219a-11": "g-yon dmar po /",
    "T02TD3119E:219a-12": "g-yas kyi phyag rnams kyis ral gri dang /",
    "T02TD3119E:219a-13": "'khor lo dang /",
    "T02TD3119E:219a-14": "rtse gsum dang /",
    "T02TD3119E:219a-15": "mda' rnams dang /",
    "T02TD3119E:219a-16": "g-yon gyi phyag rnams kyis gzhu dang /",
    "T02TD3119E:219a-17": "zhags pa dang /",
    "T02TD3119E:219a-18": "dgra sta dang /",
    "T02TD3119E:219a-19": "rdo rje rnams 'dzin pa'o //",
    "T02TD3119E:219a-20": "sna tshogs padma zla ba'i dkyil 'khor gyi gdan la rol pas bzhugs pa /",
    "T02TD3119E:219a-21": "'od zer dmar po'i dkyil 'khor can /",
    "T02TD3119E:219a-22": "rgyan thams cad kyis brgyan pa /",
    "T02TD3119E:219a-23": "gos sna tshogs kyi na bza' bsnams pa /",
    "T02TD3119E:219a-24": "shing nga dpung chad dang /",
    "T02TD3119E:219a-25": "rin po che sna tshogs kyi dbu rgyan can /",
    "T02TD3119E:219a-26": "'di ltar bsams la /",
    "T02TD3119E:219a-27": "sku dang gsung dang thugs rnams kyi zla ba'i dkyil 'khor la /",
    "T02TD3119E:219a-28": "aom a'a: h'um dkar po dang /",
    "T02TD3119E:219a-29": "dmar po dang /",
    "T02TD3119E:219a-30": "sngon po'i yi ge gsum bsam par bya'o //",
    "T02TD3119E:219a-31": "de nas nu ma'i dbus su zla ba la gnas pa'i yi ge pram bsams nas /",
    "T02TD3119E:219a-32": "sna tshogs pa'i lha mo rnams kyis bdag nyid mchod par bsam sa te /",
    "T02TD3119E:219a-33": "ji srid du ngal bar ma gyur ba de srid du spro bas bsgom par bya'o //",
    "T02TD3119E:219a-34": "ngal bar gyur na rang gi snying ga'i zla ba la sngags mu tig gi phreng ba'i tshul du bzlas par bya'o //",
    "T02TD3119E:219b-0": "aom na ni dha ri @219b badzra ma h'a pra ti s'a re h'um h'um phat phat sv'a h'a /",
    "T02TD3119E:219b-1": "zhes ba ni sngags so //",
    "T02TD3119E:219b-2": "so sor 'brang ma'i sgrub thabs rdzogs so//"
}