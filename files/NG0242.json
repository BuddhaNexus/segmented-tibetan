{
    "NG0242:1": "ngo bo nyid las sems can don du bskul //",
    "NG0242:2": "brjod med sku mchog bdag la bstan du gsol //",
    "NG0242:3": "ye nas rnam dag nam mkha'i rang bzhin la //",
    "NG0242:4": "khyab pa'i thugs rje chen pos dgongs su gsol //",
    "NG0242:5": "ho zhes bskul bas gsang ba mchog gi bdag po des bskul bar mkhyen nas /",
    "NG0242:6": "'khor ba dang mya ngan las 'das pa'i chos thams cad /",
    "NG0242:7": "mtshan nyid dang bral ba'i ting nge 'dzin la snyoms par zhugs so //",
    "NG0242:8": "de'i tshe chos thams cad 'od zer ldan pa'i bdag nyid du gnas so //",
    "NG0242:9": "de nas yang yum gos dkar mos glu 'dis bskul lo //",
    "NG0242:10": "e ma ho //",
    "NG0242:11": "kun la khyab pa'i snying rje yongs la khyab //",
    "NG0242:12": "ma bcos dbyings nas g.yo ba smon lam dbang *//",
    "NG0242:13": "ji ltar gnas pa sku yi bye brag tu //",
    "NG0242:14": "bde chen khyad par bdag la bstan du gsol /",
    "NG0242:15": "ho //",
    "NG0242:16": "zhes bskul bar mkhyen nas /",
    "NG0242:17": "bde ba chen po'i ngang las smon lam gyi dbang gis /",
    "NG0242:18": "rtag pa'i cho 'phrul rnam par ston te /",
    "NG0242:19": "zla ba nya gang ba lta bur mngon du phyung ngo *//",
    "NG0242:20": "de tshe chos thams cad brjod pa dang bral ba'i ngang du gsal bar snang ngo *//",
    "NG0242:21": "de nas yang yum ma ma kis glu 'dis bskul lo //",
    "NG0242:22": "e ma ho //",
    "NG0242:23": "cir yang gsal ba'i sku mchog ma bsgribs gsal //",
    "NG0242:24": "ye nas dag la rtog pa'i yul dang bral //",
    "NG0242:25": "de rtags gsal zhing rnam par dag pa'i sku //",
    "NG0242:26": "yongs su rdzogs pa'i sku mchog bstan du gsol //",
    "NG0242:27": "hoh bskul bar mkhyen nas /",
    "NG0242:28": "so so'i sku'i bye brag tu rnam par gsal bar gyur to //",
    "NG0242:29": "de'i tshe chos thams cad dri ma dang bral ba'i ngang du gsal lo //",
    "NG0242:30": "de nas yang yum dam tshig sgrol mas glu 'dis bskul lo //",
    "NG0242:31": "e ma ho //",
    "NG0242:32": "ma bsgribs gsal zhing dri ma rnams dang bral //",
    "NG0242:33": "yongs su rdzogs pa'i sku ni sna tshogs 'byin //",
    "NG0242:34": "sems kyi de nyid ma 'gags gsal ba'i 'od //",
    "NG0242:35": "so so'i lam rnams bdag la bstan du gsol //",
    "NG0242:36": "hoh bskul bar mkhyen nas /",
    "NG0242:37": "so so'i sku'i bye brag tu gsal bar mdzad do //",
    "NG0242:38": "de nas yum sangs rgyas spyan gyis rnam par mdzes pa'i spyan gyis mi g.yo bar gzigs te /",
    "NG0242:39": "rmad du byung ba'i mchod pa sna tshogs pas mchod de /",
    "NG0242:40": "glu 'dis bskul lo /",
    "NG0242:41": "a ho ham i mang gu a ra ga mi hum tha ha tha /",
    "NG0242:42": "zhes rnam par bskul bas /",
    "NG0242:43": "rol pa'i sku tshul rnam pa bzhi dang ldan zhing",
    "NG0242:44": "ye shes kyi rang bzhin sangs rgyas yab yum sras",
    "NG0242:45": "dang bcas pa gzigs pas gzigs par gyur to //",
    "NG0242:46": "de nas yang om ahhum zhes brjod pas /",
    "NG0242:47": "'khor ji snyed pa thams cad nyid kyi sku la bsdu bar mdzad do //",
    "NG0242:48": "de nas yang yum kun tu bzang mos glu 'dis bskul lo //",
    "NG0242:49": "e ma ho //",
    "NG0242:50": "ye nas rnam par dag pa'i dbyings //",
    "NG0242:51": "ye shes chen po'i ngang nyid can //",
    "NG0242:52": "'od dang bcas pa'i gzhal yas su //",
    "NG0242:53": "bdud rtsi ga pur gnas par mdzod /",
    "NG0242:54": "hoh bskul bar mkhyen nas /",
    "NG0242:55": "rol pa chen po'i ting nge 'dzin la gnas par gyur to //",
    "NG0242:56": "de'i @#//",
    "NG0242:57": "tshe chos thams cad rol pa chen po'i ting nge 'dzin la gnas par gyur to //",
    "NG0242:58": "de nas rol pa'i bdag nyid mas glu 'dis bskul lo //",
    "NG0242:59": "e ma ho //",
    "NG0242:60": "skyon gyis ma gos pad+ma ra ga'i mdog / thams cad rgyan gyis ma lus yongs su brgyan //",
    "NG0242:61": "bsrung med bde ba chen po'i byang chub sems //",
    "NG0242:62": "ye nas rnam dag chu bo'i rgyun bzhin 'bab /",
    "NG0242:63": "hoh thams cad dri ma dang bral ba'i ting nge 'dzin la gnas par gyur to //",
    "NG0242:64": "de'i tshe chos thams cad dri ma med pa'i rang bzhin du gsal bar gyur to //",
    "NG0242:65": "de nas yang rab tu mdzes mas glu 'dis bskul lo //",
    "NG0242:66": "e ma ho //",
    "NG0242:67": "rab tu gsang ba'i byang chub sems //",
    "NG0242:68": "kun gyi bdag nyid kun gyi dngos //",
    "NG0242:69": "rab tu brtag dka' kun gyi rgyu //",
    "NG0242:70": "kun gyi 'byung gnas chen po yin //",
    "NG0242:71": "hoh byang chub sems kyi ting nge 'dzin la gnas par gyur to //",
    "NG0242:72": "de'i tshe chos thams cad byang chub sems kyi rol pa chen por gyur to //",
    "NG0242:73": "de nas yang yum gyis byang chub sems kyi glu 'dis bskul lo //",
    "NG0242:74": "e ma ho //",
    "NG0242:75": "gsang ba rol pa dur khrod gnas //",
    "NG0242:76": "rol par mkha' 'gro thams cad bzhugs pa'i gnas //",
    "NG0242:77": "ma bcos lhun gyis grub pa'i gzhal yas khang *//",
    "NG0242:78": "de 'dra bcom ldan bde chen chags pa'i gnas /",
    "NG0242:79": "hoh bde ba chen po rol pa la chags pa'i rang bzhin can du gyur to //",
    "NG0242:80": "thabs dang shes rab gnyis su med pa las gsang ba 'di gsungs so //",
    "NG0242:81": "e ma ho gsang ba'i bdag nyid can //",
    "NG0242:82": "e ma sngags kyi bdag po can //",
    "NG0242:83": "e ma rig pa'i bdag nyid can //",
    "NG0242:84": "e ma ho gzung ba'i bdag nyid can //",
    "NG0242:85": "brtag par bya ba'i phyag rgya can //",
    "NG0242:86": "dus gsum sangs rgyas kun gyi thugs //",
    "NG0242:87": "snod bcud kun gyi bdag po yin //",
    "NG0242:88": "'od zer sna tshogs 'byung ba'i gzhi //",
    "NG0242:89": "thig le spros med byang chub sems //",
    "NG0242:90": "dus gsum sangs rgyas gshegs pa'i sa //",
    "NG0242:91": "sems can nyon mongs sel ba'i sman //",
    "NG0242:92": "dug lnga sel ba'i rtsi mchog yin //",
    "NG0242:93": "ma rig mun sel sgron me'i mchog / de nyid bde ba chen po ste /",
    "NG0242:94": "rang rig lta ba shes bya mchog / spros med byang chub sems nyid de //",
    "NG0242:95": "yongs rdzogs bde ba chen po 'grub //",
    "NG0242:96": "ces gsungs so //",
    "NG0242:97": "rten gyi dkyil 'khor 'di byung ngo *//",
    "NG0242:98": "e skyong ba med pa'i ting nge 'dzin 'di byung ngo *//",
    "NG0242:99": "yam smin par byed pa'i ting nge 'dzin 'di byung ngo *//",
    "NG0242:100": "ram sdud par byed pa'i ting nge 'dzin 'di byung ngo *//",
    "NG0242:101": "bam gnas par byed pa'i ting nge 'dzin 'di byung ngo *//",
    "NG0242:102": "sum dag par byed pa'i ting nge 'dzin 'di byung ngo *//",
    "NG0242:103": "ham spro bar byed pa'i ting nge 'dzin 'di phyung ngo *//",
    "NG0242:104": "phat shin tu spros pa'i glu 'di gsungs so //",
    "NG0242:105": "e ma ho sangs rgyas thams cad kyi //",
    "NG0242:106": "gsang ba gsum gyi don las byung *//",
    "NG0242:107": "bde mchog gsang ba gsum gyi gnas //",
    "NG0242:108": "rdo rje 'khor lo rin chen rgyan //",
    "NG0242:109": "pad+ma ral gri zla ba'i rgyan //",
    "NG0242:110": "nyi ma'i 'od zer kha dog mdzes //",
    "NG0242:111": "mchog gi gnas la mchog gi rgyan //",
    "NG0242:112": "bla re 'od @#//",
    "NG0242:113": "zer lnga yis 'khrigs //",
    "NG0242:114": "rgyal mtshan bzhi yis rab tu mdzes //",
    "NG0242:115": "'bar ba'i 'phan gyis phyogs bcur 'khrigs //",
    "NG0242:116": "rab tu zlum pa'i dkyil 'khor la //",
    "NG0242:117": "sgo drug dag gis rab tu brgyan //",
    "NG0242:118": "gdod nas dag pa'i 'khor los 'khrigs //",
    "NG0242:119": "rnam dag rgyan ni mdzes pas brgyan //",
    "NG0242:120": "'byung 'jug gnas pa kun gyi zhal //",
    "NG0242:121": "dus gsum bde gshegs sras bcas gnas //",
    "NG0242:122": "zhes gsungs so //",
    "NG0242:0": "[(]18[)]@#// gsol //",
    "NG0242:123": "chos thams cad 'od rnam par gsal ba zhes bya ba la gnas par gyur to //",
    "NG0242:124": "ched du brjod pa'i glu 'di gsungs so //",
    "NG0242:125": "hum nga ni bcom ldan ye shes mchog / dus gsum sangs rgyas kun gyi yab //",
    "NG0242:126": "khams gsum kun gyi 'byung gnas gtso //",
    "NG0242:127": "bde bar gshegs pa'i gshegs shul gnas //",
    "NG0242:128": "shin tu gnas pa'i ting 'dzin can //",
    "NG0242:129": "brjod bral brjod med de nyid gsungs //",
    "NG0242:130": "thabs dang shes rab las byung 'od //",
    "NG0242:131": "gnyis med byang chub sems kyis bzhugs //",
    "NG0242:132": "hum a ham /",
    "NG0242:133": "zhes brjod de pho brang chen po'i dbus su bzhugs so //",
    "NG0242:134": "'jig rten gsum gyi shes pa bsgral ba'i rgyud las /",
    "NG0242:135": "mi rgya chen po'i gleng gzhi'i le'u ste dang po'o ///",
    "NG0242:136": "/ de nas bcom ldan 'das dpal rdo rje sems",
    "NG0242:137": "dpas dpal kun tu bzang po la 'di skad ces",
    "NG0242:138": "gsol to // e ma ho //",
    "NG0242:139": "bcom ldan gsang ba'i bdag nyid che //",
    "NG0242:140": "khams gsum kun gyi gnyen gcig po //",
    "NG0242:141": "nyon mongs dra ba lnga gcod bdag / ye shes lnga yi ngang tshul can //",
    "NG0242:142": "'od zer lnga yis rab tu 'khrigs //",
    "NG0242:143": "'khor ba dang ni mya ngan 'das //",
    "NG0242:144": "thams cad kun la khyab chen po //",
    "NG0242:145": "nyon mongs lha rnams sbyong ba dang *//",
    "NG0242:146": "bgrod pa'i lam la brten pa'i phyir //",
    "NG0242:147": "rgyud chen drug dang dkyil 'khor drug / nyon mongs gcod pa'i ral gri ste //",
    "NG0242:148": "dngos grub thams cad 'byung ba dang *//",
    "NG0242:149": "'di lta'i dkyil 'khor dam par gnas //",
    "NG0242:150": "bde gshegs bcom ldan thugs la gnas //",
    "NG0242:151": "khyod kyi ngo mtshar rdzu 'phrul can //",
    "NG0242:152": "gsang ba sbas pa'i thabs rnams 'chang *//",
    "NG0242:153": "ji ltar ji ltar phan pa'i sems //",
    "NG0242:154": "rab tu gdung ba'i sems 'chang zhing *//",
    "NG0242:155": "rnal 'byor rnams la thugs brtse'i phyir //",
    "NG0242:156": "bdag cag 'khor bcas zhu bar 'tshal //",
    "NG0242:157": "zhes gsol pas /",
    "NG0242:158": "bcom ldan 'das dpal kun tu bzang pos bka' stsal pa /",
    "NG0242:159": "thabs dang bcas pa'i dngos grub mchog / bde gshegs rjes 'brang slob dpon rnams //",
    "NG0242:160": "de yi mtshan nyid bshad par bya //",
    "NG0242:161": "phyi nang rnam rtog mi skye zhing *//",
    "NG0242:162": "rgyud dang mdo sde dag la mkhas //",
    "NG0242:163": "thabs mkhas ting 'dzin drod tshad brtson //",
    "NG0242:164": "sde snod gsum la ma rmongs dang *//",
    "NG0242:165": "rtog bcas the tshom thams cad sel //",
    "NG0242:166": "gsang ba sbas pa'i thabs rnams mkhyen //",
    "NG0242:167": "dad pa rnams la skyo dub med //",
    "NG0242:168": "gsang ba'i sde snod drug rnams kun //",
    "NG0242:169": "rtog bcas snod ngan rnams mi ster //",
    "NG0242:170": "gsang ba'i chos rnams sems la 'chang *//",
    "NG0242:171": "'bad pa stobs kyis man ngag @#//",
    "NG0242:172": "tshol //",
    "NG0242:173": "rtsa bar bcas pa srung byed pa //",
    "NG0242:174": "khrag 'thung rgyal po'i slob dpon yin //",
    "NG0242:175": "sku gsung thugs kyi dam tshig rnams //",
    "NG0242:176": "shin tu 'dul ba chen po ste //",
    "NG0242:177": "'di las 'da' bar mi byed dang *//",
    "NG0242:178": "yan lag dam tshig dang du len //",
    "NG0242:179": "spyod pa'i bye brag thabs yin pas //",
    "NG0242:180": "mi spang mi 'dor 'bang bsrung la //",
    "NG0242:181": "mdog dkar gzugs rags stobs dang ldan //",
    "NG0242:182": "ga pur dri 'chang ri mo 'chang *//",
    "NG0242:183": "rtag par sems can don la dga' //",
    "NG0242:184": "sems can sgrol ba'i thabs la mkhas //",
    "NG0242:185": "skad gdangs dung sgra yod pa ni //",
    "NG0242:186": "bcom ldan khrag 'thung he ru ka'i //",
    "NG0242:187": "slob dpon bya bar shis pa'o //",
    "NG0242:188": "phyi nang chos la ma rmongs mkhyen //",
    "NG0242:189": "khyad par shes pa phun sum tshogs //",
    "NG0242:190": "rig pa'i gnas mchog ma 'gags shes //",
    "NG0242:191": "chos spyod bcu rnams ma 'gags spyod //",
    "NG0242:192": "slob dpon 'khur zhing mched la gdung *//",
    "NG0242:193": "sems can ci dga' spyod pa byed //",
    "NG0242:194": "thabs kyi bye brag rnams la mkhas //",
    "NG0242:195": "gcig gam thams cad mtshan nyid kyi //",
    "NG0242:196": "don mthong dge ba tha dag yod //",
    "NG0242:197": "gshin rje'i gshed po'i slob dpon yin //",
    "NG0242:198": "thabs kyi thabs rnams khyad par ston //",
    "NG0242:199": "rtag par zlos shing phreng du dga' //",
    "NG0242:200": "snying po sngags la dad mos che //",
    "NG0242:201": "blo gsal rig pa khyad par yod //",
    "NG0242:202": "spyod lam rnam bzhi seng ger spyod //",
    "NG0242:203": "glu gar rol mo rnams la dga' //",
    "NG0242:204": "mchod pa'i bye brag thabs mchog mkhas //",
    "NG0242:205": "lung bstan bka' bzhin byed cing gso //",
    "NG0242:206": "spun la dung zhing sems can sdud //",
    "NG0242:207": "pad+ma dbang chen slob dpon yin //",
    "NG0242:208": "phyi nang gsang ba'i dbang thob cing *//",
    "NG0242:209": "sngags rnams ma 'dres so sor mkhyen //",
    "NG0242:210": "shes rab gsal zhing brtson 'grus che //",
    "NG0242:211": "phyi nang rgyud shes cho ga skong *//",
    "NG0242:212": "thabs kyi spyod pa sna tshogs la //",
    "NG0242:213": "gang dang gang la ma rmongs shes //",
    "NG0242:214": "las kyi bye brag thams cad la //",
    "NG0242:215": "lhag chad med par thabs mkhas shes //",
    "NG0242:216": "gsang ba mchog gi thabs rnams sbed //",
    "NG0242:217": "che mchog he ru ka yi slob dpon yin //",
    "NG0242:218": "thos brtson yon tan kun gyis brgyan //",
    "NG0242:219": "mdo sde 'dul ba mngon pa gsum //",
    "NG0242:220": "de yi thabs kyis thams cad 'dul //",
    "NG0242:221": "de yi spyod pa ma 'gags med //",
    "NG0242:222": "byams dang snying rjes gang 'dul ba //",
    "NG0242:223": "rjes su mthun pa'i thabs mchog gis //",
    "NG0242:224": "ji lta ji ltar 'dul mdzad cing *//",
    "NG0242:225": "thabs mkhas dang ldan ting 'dzin gsal //",
    "NG0242:226": "gnyis med blo ldan brtul zhugs che //",
    "NG0242:227": "mngon rdzogs rgyal po'i slob dpon yin //",
    "NG0242:228": "de nas slob ma'i mtshan nyid bstan //",
    "NG0242:229": "lus mdzes rtag tu ngag snyan smra //",
    "NG0242:230": "mgrin bde dad ldan slob dpon 'khur //",
    "NG0242:231": "'khor lo'i las mkhas spun la gdung *//",
    "NG0242:232": "bden pa'i tshig smra sgyur mi btub //",
    "NG0242:233": "mang po thos brtson ston mi nus //",
    "NG0242:234": "pad dkar zhes bya'i gang zag de //",
    "NG0242:235": "he ru ka yi slob mar bzung *//",
    "NG0242:236": "thabs dang stobs kyi rtsal 'chang zhing *//",
    "NG0242:237": "rin chen sna tshogs sbyin par gtong *//",
    "NG0242:238": "spyod yangs lhun sdug ngag snyan bde //",
    "NG0242:239": "ji ltar ji @#//",
    "NG0242:240": "lta'i spyod pa yis //",
    "NG0242:241": "de lta de ltar slob dpon 'khur //",
    "NG0242:242": "bla ma shes rab dgos 'dod skong *//",
    "NG0242:243": "nga bdag skyon spangs dad brtson che //",
    "NG0242:244": "dam tshig dag cing shes rab ldan //",
    "NG0242:245": "rgyud thos legs par ston pa ni //",
    "NG0242:246": "gshin rje'i gshed po'i slob ma yin //",
    "NG0242:247": "dge bcu rtag spyod mi dge spang *//",
    "NG0242:248": "bde 'jam khro ba'i sems mi 'byung *//",
    "NG0242:249": "glu gar rol mo sna tshogs ston //",
    "NG0242:250": "mdog mdzes tsan dan dri ngad ldan //",
    "NG0242:251": "stod smad phyed cing rkang pa phra //",
    "NG0242:252": "yan lag bde 'jam 'bar 'bur med //",
    "NG0242:253": "skra mtho sen mo zangs 'dra dmar //",
    "NG0242:254": "sbyor ba'i yan lag thabs la mkhas //",
    "NG0242:255": "dad ldan thos brtson snying rje che //",
    "NG0242:256": "pad+ma zhes bya'i gang zag ste //",
    "NG0242:257": "pad+ma dbang chen slob mar bzung *//",
    "NG0242:258": "dpa' zhing snying stobs shin tu che //",
    "NG0242:259": "phyi nang 'dul ba'i chos la mkhas //",
    "NG0242:260": "lhun sdug phrin las dag la mkhas //",
    "NG0242:261": "dgongs pa nyams len mu stegs bzlog / lta log sun 'byin yang dag 'god //",
    "NG0242:262": "bde ba'i lam ston thabs la mkhas //",
    "NG0242:263": "bzo mkhas rig gsal bla ma skong *//",
    "NG0242:264": "'dzin la mkhas shing brjed 'gyur pa //",
    "NG0242:265": "ut+pal zhes bya'i gang zag de //",
    "NG0242:266": "che mchog he ru'i slob ma yin //",
    "NG0242:267": "rtsa ba dang ni yan lag gi / dam tshig ma nyams das thub bsrung *//",
    "NG0242:268": "shes rab che zhing dad pa dpa' //",
    "NG0242:269": "ston pa'i bka' lung dag la mos //",
    "NG0242:270": "slob dpon 'khur zhing spun la gdung *//",
    "NG0242:271": "nyon mongs snying rje snying rje che //",
    "NG0242:272": "spyod bzo lus la ga pur dri //",
    "NG0242:273": "thos med nga rgyal mang du smra //",
    "NG0242:274": "rjes su bzung ba'i don med pa //",
    "NG0242:275": "tsan+dan zhes bya'i gang zag de //",
    "NG0242:276": "khrag 'thung rol pa'i slob mar bzung *//",
    "NG0242:277": "gong gi yan lag kun tshang zhing *//",
    "NG0242:278": "rgyal po sde bcas kun gyis bstod //",
    "NG0242:279": "mu stegs sde bas bsngags pa brjod //",
    "NG0242:280": "sde ba bzhi yis spyi bor 'khur //",
    "NG0242:281": "dkyil 'khor tha dag las la mkhas //",
    "NG0242:282": "gsang drug sbas gab man ngag thub //",
    "NG0242:283": "slob dpon 'khur zhing spyod pa yangs //",
    "NG0242:284": "mngon rdzogs rgyal po'i slob mar gzung *//",
    "NG0242:285": "gnas kyi mtshan nyid bstan pa ni //",
    "NG0242:286": "spang blang gnyis su shes par bya //",
    "NG0242:287": "rgyud gzhan dag dang mthun pa rung *//",
    "NG0242:288": "dang du blang ba'i gnas rnams su //",
    "NG0242:289": "bsgrub na dngos grub ya mtshan thob //",
    "NG0242:290": "slob dpon slob bu'i mtshan nyid dang gnas kyi mtshan",
    "NG0242:291": "nyid bstan pa'i le'u ste gnyis pa'o // // de",
    "NG0242:292": "nas dpal rdo rje sems dpas /",
    "NG0242:293": "bcom ldan 'das dpal kun tu bzang po la bskor ba byas nas /",
    "NG0242:294": "mchod pa sna tshogs pa phul te /",
    "NG0242:295": "kye ma gsang bdag kun tu bzang *//",
    "NG0242:296": "rnal 'byor gdug pa 'dul ba la //",
    "NG0242:297": "'di yi las dang don ched du //",
    "NG0242:298": "dkyil 'khor dam pa mi 'tshal lam //",
    "NG0242:299": "'jigs byed chen pos lung bstan gsol //",
    "NG0242:300": "bcom ldan 'das kyis bka' stsal pa //",
    "NG0242:301": "rnal 'byor las dang don ched du //",
    "NG0242:302": "rdo rje sems dpas zhus pa legs //",
    "NG0242:303": "don rnams bde bar ngas bshad kyi //",
    "NG0242:304": "ma yengs dag pa'i sems kyis @#//",
    "NG0242:305": "nyon //",
    "NG0242:306": "ye shes rang snang dkyil 'khor la //",
    "NG0242:307": "nam mkha'i dbyings kyi dbus gnas par //",
    "NG0242:308": "rang snang dkyil 'khor gsal bar bsgom //",
    "NG0242:309": "ye shes rol pa'i tshogs chen kun //",
    "NG0242:310": "thugs dam dbang gis rang bzhin byon pa rnams //",
    "NG0242:311": "rnam dag ngang gi bde ba dam par bzhengs //",
    "NG0242:312": "gsang ba'i rang bzhin thabs dang shes rab ste //",
    "NG0242:313": "ngo bo nyid dag ngang gis rang bzhin med //",
    "NG0242:314": "bdag dang tshogs bcas ma lus de bzhin te //",
    "NG0242:315": "ye shes tshogs chen rdzogs pa'i rang bzhin te //",
    "NG0242:316": "de thob 'bras bu mthar phyin sa la gnas pa'o //",
    "NG0242:317": "nyi ma'i dkyil 'khor dbus su bsam //",
    "NG0242:318": "bdag nyid ye shes bde bas gang ba dang *//",
    "NG0242:319": "gzas pa gshed ma'i tshogs kyis gang ba gnyis //",
    "NG0242:320": "sngags kyi dug mda' khong du 'phang ba dang *//",
    "NG0242:321": "rang gi gshed mas srog la dbab pa dang *//",
    "NG0242:322": "rang gi sngags bcad dmod pa'i yi ge ste //",
    "NG0242:323": "drag po'i dus su gsal ba'i yi ger bcas //",
    "NG0242:324": "mkhas pas spyi dang man ngag gzhug par bya ba yin //",
    "NG0242:325": "tha mar bskul dang bcas pa'i snying po ste //",
    "NG0242:326": "gtan bcas bsgrub par bya ba'i phyir na ni //",
    "NG0242:327": "brgya rtsa brgyad dang stong bzlas par bya'o //",
    "NG0242:328": "'bum mam khri ru bzlas par bya'o //",
    "NG0242:329": "gnas yul gnyis dang srin mo dbang phyug tshogs //",
    "NG0242:330": "kun gyi gsod pa'i drag sngags 'di yin te //",
    "NG0242:331": "shwa na bzhi dang bse mo re ma ti //",
    "NG0242:332": "'khor lo chen mo bzhi ru gnas pa la //",
    "NG0242:333": "dkyil du ma bkod g.yas su ya //",
    "NG0242:334": "g.yon du ra bkod dbus su phat //",
    "NG0242:335": "'og tu nr-i bkod g.yas su dza //",
    "NG0242:336": "g.yon du b+h+yo bkod steng 'og rbad kyang dgod //",
    "NG0242:337": "de yis las rnams 'grub par ngas lung bstan //",
    "NG0242:338": "dang por ki la ya ste 'bru dgu ni //",
    "NG0242:339": "'bum phrag drug tu bzlas par bya'o //",
    "NG0242:340": "nyi khri gsum ste drug yin no //",
    "NG0242:341": "a+om badzra ki li ki la ya hum phat /",
    "NG0242:342": "don dam snying po yongs su grub pa'i tshe //",
    "NG0242:343": "bzlas dang ma bzlas tshig gi tha snyad yin //",
    "NG0242:344": "de nas rang byung bzlas pa chen po ni //",
    "NG0242:345": "ngo bo nyid kyi sngags kyi rang bzhin no //",
    "NG0242:346": "de 'dra'i bzlas pa don gyi snying po ni //",
    "NG0242:347": "ma bcos rang byung snying po'i sngags yin te //",
    "NG0242:348": "zab mo'i bzlas pa yin zhes rgya ru bstan //",
    "NG0242:349": "rang bzhin lhan cig skyes pa'i rang bzhin las //",
    "NG0242:350": "ma ra ya yi bzlas pa bya ba ste //",
    "NG0242:351": "bzlas pa mthar phyin bya //",
    "NG0242:352": "'di 'dra'i bzlas pa ye shes mchog tu 'phags //",
    "NG0242:353": "gsang ba'i bzlas pa zhes ni rgya ru bstan //",
    "NG0242:354": "dngas ma 'dus pa'i ngo bo las //",
    "NG0242:355": "'od 'bar ye shes rab bskul bas //",
    "NG0242:356": "khrag gi dmig bu mgo dgu dag tu gsal //",
    "NG0242:357": "dbus ni mgo ni dbus kyi srog rtsa 'dzin //",
    "NG0242:358": "rtsa brgyad nang nas mgo brgyad zhugs nas ni //",
    "NG0242:359": "yul brgyad gnas brgyad dag la stob par byed //",
    "NG0242:360": "nyi ma'i snying po bzhin du 'tsher zhing gsal //",
    "NG0242:361": "brjod pa kun las 'das pa'i snying po yin //",
    "NG0242:362": "steng sgor 'bar bas dmig bu bcu drug 'gyur //",
    "NG0242:363": "de steng dmig bu sum cu rtsa @#//",
    "NG0242:364": "gnyis so //",
    "NG0242:365": "'og tu 'dzag pas drug cu rtsa bzhi ste //",
    "NG0242:366": "de yi 'og tu dmig bu lnga ru 'gyur //",
    "NG0242:367": "dang po gnas pa'i sa bon las //",
    "NG0242:368": "phreng ba om dang phat la gtug / spro ba",
    "NG0242:369": "ma nas phat la gtug / bskul ba ma nas",
    "NG0242:370": "b+h+yo la gtug / mtshon cha ma nas rbad la",
    "NG0242:371": "gtug / 'gugs pa ma nas dza la gtug /",
    "NG0242:372": "mnan pa ma nas nan la gtug / rbad nan",
    "NG0242:373": "zhes ni gzir bar bya //",
    "NG0242:374": "dril ba ma nas phrol la gtug / dbab pa",
    "NG0242:375": "ma nas hril dang shar dang phab la gtug /",
    "NG0242:376": "tsha ba ma nas ram la gtug / hril dang",
    "NG0242:377": "shar dang phab kyi mtha' ru las rnams dbye bzhi",
    "NG0242:378": "// de yi rten byas dam pa'i byang chub sems //",
    "NG0242:379": "ye shes lnga gsal don dam dbyings nas bskyod //",
    "NG0242:380": "rten 'brel gnas lugs gsang ba'i gnas byin rlobs //",
    "NG0242:381": "sa dbus dmigs dang bcas pas snying po len //",
    "NG0242:382": "phra ba'i mtshan ma lnga yang shugs kyis 'byung *//",
    "NG0242:383": "bzlas pa mthar phyin 'bras bu chen po yin //",
    "NG0242:384": "rang gi bzlas pa yin zhes rgya ru bstan //",
    "NG0242:385": "rnal 'byor dam pa rnams kyis bzlas 'di bya //",
    "NG0242:386": "gang la btab kyang snying po len par nges //",
    "NG0242:387": "gal te bzlas pa 'di dang bral ba ni //",
    "NG0242:388": "dus min tshe la bar chad byas nas ni //",
    "NG0242:389": "'bras bu ngan song gsum du lhung bar nges //",
    "NG0242:390": "bzlas pa 'di la gnas pa'i rnal 'byor dam pa ni //",
    "NG0242:391": "tshe ring nad med phun sum tshogs pa dang *//",
    "NG0242:392": "lus ma bor ba nyid nas byang chub sems dpa'i sa //",
    "NG0242:393": "sangs rgyas nyid kyi sa la gnas pa yin //",
    "NG0242:394": "dgyes pa chen po'i mchod pa rtag tu 'bul //",
    "NG0242:395": "thams cad bdud rtsi lnga las rab tu grub //",
    "NG0242:396": "rdo rje gzhon nu 'khor lo rgyas 'debs gnyis //",
    "NG0242:397": "ye shes chu zla'i dkyil 'khor dam pa bsgom //",
    "NG0242:398": "rtsa ba'i lha yab yum dang */",
    "NG0242:399": "ke'u srid yan chad kyi phrin las so //",
    "NG0242:400": "rtsa ba'i rang bzhin yang dag gsungs //",
    "NG0242:401": "rtsa ba'i lha yi bye brag rnams //",
    "NG0242:402": "ji ltar sngags kyi mtshan nyid gsungs //",
    "NG0242:403": "srung ma rnam gsum las rnams kun //",
    "NG0242:404": "'di las bsad pa ji ltar lags //",
    "NG0242:405": "bcom ldan bdag la bka' drin gsungs //",
    "NG0242:406": "bcom ldan 'das kyis bka' stsal pa //",
    "NG0242:407": "rdo rje nges pa khyed kyis ni //",
    "NG0242:408": "dregs pa can dag bsgral don du //",
    "NG0242:409": "zhu ba'i rnam pa legs so legs //",
    "NG0242:410": "nga yi bstan pa bsrung don du //",
    "NG0242:411": "rnam gsum 'khor lo bshad bya ba //",
    "NG0242:412": "ma yeng yid la brten par gyis //",
    "NG0242:413": "dngas ma 'dus pa'i ngo bo las //",
    "NG0242:414": "'od 'bar ye shes rab bskul bas //",
    "NG0242:415": "khrag gi dmig pa mgo dgu dag tu gsal //",
    "NG0242:416": "spro bsdu'i dmigs pa gong bzhin shes par bya'o //",
    "NG0242:417": "dbus su ma dang g.yas par ya //",
    "NG0242:418": "g.yon par ta te dbus su phat //",
    "NG0242:419": "gong bzhin kun la bsgom par bya //",
    "NG0242:420": "ye nas gnang dang mi gnang med //",
    "NG0242:421": "shwa na bzhi dang lha mo bzhi //",
    "NG0242:422": "sa bdag mched bzhi la sogs kun //",
    "NG0242:423": "rtag dang chad pa yod med dang *//",
    "NG0242:424": "brjod dang bral bsam yul las 'das //",
    "NG0242:425": "rang bzhin gnas pa'i snying po de //",
    "NG0242:426": "len pa phyi na @#//",
    "NG0242:427": "ma rags dang *//",
    "NG0242:428": "de 'dra'i don chen ma mthong ste //",
    "NG0242:429": "nyon mongs lnga yi dri mar gso //",
    "NG0242:430": "de lan phyir na 'khor lo sgyur //",
    "NG0242:431": "deng gdeng na phyir ye shes kyi //",
    "NG0242:432": "bye brag rnam gsum gsungs pa yin //",
    "NG0242:433": "de la dbang bsgyur khyad par du //",
    "NG0242:434": "thabs mchog dam pa'i rang bzhin gyis //",
    "NG0242:435": "gnas nas dbang byas de mthong tshe //",
    "NG0242:436": "rang gi ye shes len zhes bya //",
    "NG0242:437": "sku gsung thugs kyi rgya ru bstan //",
    "NG0242:438": "phyi nang gsang ba de shes bya //",
    "NG0242:439": "gsang chen dang ni yang gsang gter //",
    "NG0242:440": "de dag rim par shes par bya //",
    "NG0242:441": "ye shes mchog gyur dam pa la //",
    "NG0242:442": "rang gi rang bzhin de bzhin te //",
    "NG0242:443": "bden pa'i snying po rang bzhin las //",
    "NG0242:444": "yang dag don du mkhas pas brtag / gsung ba'i rgya ru 'di lung bstan //",
    "NG0242:445": "rdo rje phur pa'i le'u ste gsum pa'o //    // de nas ston pa kun bzang la //",
    "NG0242:446": "rjo rje chos kyis 'di skad zhus //",
    "NG0242:447": "e ma ho //",
    "NG0242:448": "thams cad dag mchog khyad par can //",
    "NG0242:449": "don rnams ma lus gsungs lags na //",
    "NG0242:450": "'di don 'jug 'tshal rnal 'byor te //",
    "NG0242:451": "dug lnga dug gsum dbang gis na //",
    "NG0242:452": "zhe sdang don rnams bstan lags na //",
    "NG0242:453": "nga rgyal bsgral ba ji ltar lags //",
    "NG0242:454": "bcom ldan bdag la bka' drin gsungs //",
    "NG0242:455": "'jam dpal gshed po khyod kyis ni //",
    "NG0242:456": "dug lnga bsgral don zhu ba legs //",
    "NG0242:457": "so so'i bye brag khyod la bstan //",
    "NG0242:458": "nga rgyal dug gis khengs pa rnams //",
    "NG0242:459": "spangs nas bsgral don rnyed pa min //",
    "NG0242:460": "rab tu bcings na gnas ngan len //",
    "NG0242:461": "skyon rnams rnam par 'phel bar 'gyur //",
    "NG0242:462": "yongs su khengs pa'i nga rgyal de //",
    "NG0242:463": "nga'o snyam pa'i sems 'chang zhing *//",
    "NG0242:464": "gzhan las lhag pa'i stobs 'chang zhing *//",
    "NG0242:465": "de yis log pa'i lam gnas te //",
    "NG0242:466": "spangs pa'i bden pa'i tshig mi rnyed //",
    "NG0242:467": "spyad pas gsang ba'i sngags don dang *//",
    "NG0242:468": "sbas pa'i don nyid ma bcings pas //",
    "NG0242:469": "gab pa'i mchog de rnyed 'gyur ro //",
    "NG0242:470": "gzhan la nga rgyal dbang bsgyur pas //",
    "NG0242:471": "zhen pa'i tshig gis gzhan don 'gegs //",
    "NG0242:472": "de yi 'bras bu log par rnyed //",
    "NG0242:473": "de yi bden pa'i tshig mi 'byung *//",
    "NG0242:474": "spang pas mu stegs lam du 'gro //",
    "NG0242:475": "spyad pas nga rgyal chen po yi //",
    "NG0242:476": "don la ma lus de gnas tshe //",
    "NG0242:477": "rtog med bde ba'i lam gnas shing *//",
    "NG0242:478": "ye shes chen po de gnas 'gyur //",
    "NG0242:479": "dag pa'i snod chen zab mo'i nang *//",
    "NG0242:480": "zla ba'i dkyil 'khor mtha' ru ni //",
    "NG0242:481": "mthar byed lnga dang khro bo bcu //",
    "NG0242:482": "yab yum gnyis med bde bas gsal //",
    "NG0242:483": "nam gru nag mo'i tshogs bcas kun //",
    "NG0242:484": "rang rang rgyud ltar gsal bsgom ste //",
    "NG0242:485": "ma ra ya phat yi ge ni //",
    "NG0242:486": "dbus su ma dang g.yas su ya //",
    "NG0242:487": "g.yon par ra ste g.yas su phat //",
    "NG0242:488": "'og ma nr-i bkod g.yas su dza //",
    "NG0242:489": "g.yon du b+h+yo bkod steng du rbad kyang bkod //",
    "NG0242:490": "de yis las rnams 'grub par ngas lung bstan //",
    "NG0242:491": "dang por a kro 'bru bdun ni //",
    "NG0242:492": "'bum phrag bdun du bzlas par bya //",
    "NG0242:493": "nyi khri gsum ste drug yin no //",
    "NG0242:494": "a+om a kro @#//",
    "NG0242:495": "te ka hum phat //",
    "NG0242:496": "bsreg pa'i sa bon mthar bzhag la //",
    "NG0242:497": "byang chub sems chung dam par 'gyur //",
    "NG0242:498": "stong dang len pa'i ting 'dzin gyis //",
    "NG0242:499": "mnyam pa nyid kyi ye shes gsal //",
    "NG0242:500": "ma las gyur pa'i bdag po de //",
    "NG0242:501": "pad+ma ra ga'i mdog 'dra bar //",
    "NG0242:502": "de bzhin gshegs pa'i dam tshig gis //",
    "NG0242:503": "'od 'bar ye shes rab bskul bas //",
    "NG0242:504": "lcags kyi sdig pa mgo dgur gyur //",
    "NG0242:505": "rtsa brgyad nang nas mgur du zhugs //",
    "NG0242:506": "rnam shes brgyad kyi bcud rnams len //",
    "NG0242:507": "dbus kyi mgo ni dbus kyi srog rtsa 'dzin //",
    "NG0242:508": "steng du 'phros pas bcu bdun te //",
    "NG0242:509": "de steng sum cu rtsa gsum mo //",
    "NG0242:510": "'og tu 'phros pas drug cu rtsa bzhi ste //",
    "NG0242:511": "dbus ma dang ni drug cu lnga //",
    "NG0242:512": "gsang bar 'phros pas lnga ru gyur //",
    "NG0242:513": "bcud kyi dngas ma dri ma med //",
    "NG0242:514": "rin chen rigs kyi dam tshig ste //",
    "NG0242:515": "mnyam nyid ye shes ngo bo nyid //",
    "NG0242:516": "grub pas de yi ngo bo 'od du gnas //",
    "NG0242:517": "zos pas de nyid las byung ste //",
    "NG0242:518": "me tog dang bcas yi ge rbad //",
    "NG0242:519": "log rtog can gyi shes pa len //",
    "NG0242:520": "'jam dpal rtsa ba'i rgya ru bstan //",
    "NG0242:521": "de nas yang 'jam dpal gshed pos 'di skad gsol lo //",
    "NG0242:522": "rgyu 'bras ngo bor zhugs pa ni //",
    "NG0242:523": "gsang sngags bdag po khyod lags na //",
    "NG0242:524": "dkyil 'khor nyams su len byed pa'i //",
    "NG0242:525": "rnal 'byor dam pa gang dag gis //",
    "NG0242:526": "ting 'dzin ngang la mi gnas tshe //",
    "NG0242:527": "de tshe bzlas pa mi gnas sam //",
    "NG0242:528": "rdul tshon dkyil 'khor brnyan ma ste //",
    "NG0242:529": "gsang ba'i dkyil 'khor de ma lags //",
    "NG0242:530": "rdzas kyi 'khor lo ma lags te //",
    "NG0242:531": "'khor lo chen po bsgrub pa las //",
    "NG0242:532": "gsang rgyud ji snyed 'byung gyur pa'i //",
    "NG0242:533": "bzlas pa'i gsang sngags ji ltar lags //",
    "NG0242:534": "bzlas pa'i thabs rnams ji ltar lags //",
    "NG0242:535": "de yi 'bras bu ji ltar 'byung *//",
    "NG0242:536": "yang dag rdzogs kyis bka' stsol cig / 'jam dpal gshed po khyod kyis ni //",
    "NG0242:537": "rnal 'byor las dang don ched du //",
    "NG0242:538": "sngags don zhu ba rab tu legs //",
    "NG0242:539": "sngags dang bzlas thabs 'bras bu kun //",
    "NG0242:540": "gsang bar bshad kyis gus pas nyon //",
    "NG0242:541": "dang po a kro 'bru bdun ni //",
    "NG0242:542": "sku gsung thugs kyi bzlas pa ste //",
    "NG0242:543": "'byung dang sdud dang gnas pa nyid //",
    "NG0242:544": "gsang ba gsum po len pa yin //",
    "NG0242:545": "ma ni rang dbang byed pa ste //",
    "NG0242:546": "ru lu srog gi snying por gsung *//",
    "NG0242:547": "rbad ni bsad pa'i sngags yin te //",
    "NG0242:548": "thum ril gzir ba'i sngags su bstan //",
    "NG0242:549": "ma ra ya zhes bya ba ni //",
    "NG0242:550": "gong bzhin kun la shes par bya //",
    "NG0242:551": "dbang snying kun la gsal byas la //",
    "NG0242:552": "thugs kyi snying po gnas la zhugs //",
    "NG0242:553": "gnas pa'i ngo bo gsal la 'tsher //",
    "NG0242:554": "'bras bu ma ra ya yi len //",
    "NG0242:555": "yang dag rig 'dzin 'bras bu 'bar ba ste //",
    "NG0242:556": "yon tan snying po dam pa len //",
    "NG0242:557": "gsang ba thugs kyi bzlas pa ste //",
    "NG0242:558": "'phro 'du 'byung ba'i gnas mchog gis //",
    "NG0242:559": "thugs kyi 'bras bu len par byed //",
    "NG0242:560": "gshin rje gshed po'i rgya ru bstan //",
    "NG0242:561": "'jam dpal gshin rje'i le'u ste bzhi @#//",
    "NG0242:562": "pa'o //  // de nas pad+ma sems dpa' yis //",
    "NG0242:563": "bcom ldan 'das la 'di skad zhus //",
    "NG0242:564": "kye ma gsang ba'i sngags kyi bdag / phyogs bcu dus bzhi rdzogs pa yi //",
    "NG0242:565": "ye shes gsang ba'i rang bzhin las //",
    "NG0242:566": "ngo bo nyid las 'bras bur 'byung *//",
    "NG0242:567": "dbang chen gsang sngags gang lags pa //",
    "NG0242:568": "bcom ldan 'das kyis lung bstan gsol //",
    "NG0242:569": "de nas kun tu bzang pos bka' stsal pa //",
    "NG0242:570": "om las byung ba'i snying po de //",
    "NG0242:571": "ma 'ongs don du zhu ba legs //",
    "NG0242:572": "nga yis khyod la bshad par bya //",
    "NG0242:573": "lus ngag yid gsum gus par nyon //",
    "NG0242:574": "'dod la chags pa'i rang bzhin gyis //",
    "NG0242:575": "mtshan ma'i dbang la 'chel nas ni //",
    "NG0242:576": "de yis 'bras bu rlag par byed //",
    "NG0242:577": "spangs pas don rnams rnyed pa min //",
    "NG0242:578": "rab tu bcings nas gnas ngan len //",
    "NG0242:579": "skyon rnams rnam par 'phel bar 'gyur //",
    "NG0242:580": "yongs su dag pa'i 'dod chags te //",
    "NG0242:581": "spyad pas 'bras bu chen po thob //",
    "NG0242:582": "spangs pas bden pa'i tshig mi 'gyur //",
    "NG0242:583": "spangs pas mu stegs lam du 'gro //",
    "NG0242:584": "me tog dang bcas yi ge om //",
    "NG0242:585": "ha ya gri ba hum drug / yi ge bdun pa rtsa ba yin //",
    "NG0242:586": "grub pa de yi 'od du gnas //",
    "NG0242:587": "tha ska ni dang tha to la //",
    "NG0242:588": "dam pa'i chos las 'byung ba yi //",
    "NG0242:589": "so sor rtog pa'i ye shes te //",
    "NG0242:590": "pad+ma rigs kyi dam tshig go / yongs rdzogs ngo bo las byung ba //",
    "NG0242:591": "de tshe rgyu nyid 'bras bu yin //",
    "NG0242:592": "zla ba'i dkyil 'khor dang bcas pas //",
    "NG0242:593": "'phro 'dur gyur pa'i dngas ma dang *//",
    "NG0242:594": "le brgan lta bur gyur pa ste //",
    "NG0242:595": "ma ra ya yi ting 'dzin gyis //",
    "NG0242:596": "khrag gi sbal pa mgo dgur gyur //",
    "NG0242:597": "rtsa brgyad nang nas mgo brgyad zhugs //",
    "NG0242:598": "dbus kyi mgo ni dbus kyi srog rtsa 'dzin //",
    "NG0242:599": "gnas yul bcu drug spyang mo bcu drug ste //",
    "NG0242:600": "steng du 'phros pas spyang mo bcu bdun te //",
    "NG0242:601": "de steng 'phros pas sum cu gsum //",
    "NG0242:602": "'og tu 'phros pas drug cu rtsa lnga ste //",
    "NG0242:603": "gsang ba la ni lnga yin no //",
    "NG0242:604": "ye shes tshogs kyis gang ba dang *//",
    "NG0242:605": "sbal pa'i tshogs kyis gang ba gnyis //",
    "NG0242:606": "sreg srung las 'grub mchog gi las //",
    "NG0242:607": "bsam ldan gnyis kyis de 'grub bo //",
    "NG0242:608": "'khor ba'i bag chags rtog bcas thun //",
    "NG0242:609": "gnas ngan len pa thams cad kun //",
    "NG0242:610": "gdod nas sangs rgyas nyid gnas pas //",
    "NG0242:611": "dag dang ma dag gnyis med de //",
    "NG0242:612": "rang bzhin rmongs la gsang bas na //",
    "NG0242:613": "skal ba can dag gsang ba nyid gsal ba //",
    "NG0242:614": "nyon mongs lnga dag gnas ngan len //",
    "NG0242:615": "pad+ma'i gsang rgyud thams cad du //",
    "NG0242:616": "ma ra ya yi de nyid 'di //",
    "NG0242:617": "thams cad kun la 'di bzhin brtag / bden pa'i snying po rang bzhin pas //",
    "NG0242:618": "khyab pa'i ye shes chen po des //",
    "NG0242:619": "lha yi gnas su bsgom par bya //",
    "NG0242:620": "pad+ma'i rgya ru ngas lung bstan //",
    "NG0242:621": "pad+ma dbang chen gyi le'u ste lnga pa'o ///",
    "NG0242:622": "/ de nas karma he ru kas /",
    "NG0242:623": "bcom ldan 'das la 'di skad zhus //",
    "NG0242:624": "kye bde gshegs bcom ldan 'das //",
    "NG0242:625": "dug lngas shin tu gzir ba rnams //",
    "NG0242:626": "so so'i @#//",
    "NG0242:627": "bye brag bstan lags na //",
    "NG0242:628": "phrag dog dbang gyur sems can rnams //",
    "NG0242:629": "'di la nan tan ji ltar sgrol //",
    "NG0242:630": "bcom ldan 'das kyis lung bstan gsol //",
    "NG0242:631": "phrag dog sems can don phyir du //",
    "NG0242:632": "khyod kyis zhus pa rab tu legs //",
    "NG0242:633": "nga yis bshad kyis gus par nyon //",
    "NG0242:634": "dngos la gnas shing tshor med pas //",
    "NG0242:635": "de yi 'bras bu len pa med //",
    "NG0242:636": "log pa'i sems can phrag dog de //",
    "NG0242:637": "spangs pas 'bras bu 'byung mi 'gyur //",
    "NG0242:638": "spyad pas chos nyid don gsal 'gyur //",
    "NG0242:639": "phrag dog can gyi sems can de //",
    "NG0242:640": "nga'o snyam pa'i sems 'chang zhing *//",
    "NG0242:641": "gzhan pas lhag pa'i stobs snyems pa //",
    "NG0242:642": "de yis log pa'i lam bstan te //",
    "NG0242:643": "spangs pas bden pa'i tshig mi rnyed //",
    "NG0242:644": "spyad pas gsang ba'i gsang don dang *//",
    "NG0242:645": "sbas pa'i don nyid ma bcings pas //",
    "NG0242:646": "gab pa'i mchog nyid des rnyed 'gyur //",
    "NG0242:647": "gzhan la phrag dog dbang bsgyur nas //",
    "NG0242:648": "zhen pa'i tshig gis gzhan don 'gegs //",
    "NG0242:649": "de yi 'bras bu log snyed kyi //",
    "NG0242:650": "de las bden pa'i tshig mi 'byung *//",
    "NG0242:651": "spangs pas mu stegs lam du 'gro //",
    "NG0242:652": "spyad pas phrag dog chen po yis //",
    "NG0242:653": "don la ma lus de gnas te //",
    "NG0242:654": "rtog med bde ba'i lam la gnas //",
    "NG0242:655": "ye shes chen por de gnas 'gyur //",
    "NG0242:656": "de yi don nyid bshad bya ba //",
    "NG0242:657": "rtsa ba brgyad ni snying po'i mchog / om ru lu ru lu hum b+h+yo hum //",
    "NG0242:658": "'khor ba rnam grol byang chub sems //",
    "NG0242:659": "'di ltar snang ba'i chos nyid ni //",
    "NG0242:660": "ye nas rang gi rang bzhin dag / ngo bo nyid kyis ma skyes pas //",
    "NG0242:661": "gzugs dang sgra la sogs pa la //",
    "NG0242:662": "rab tu brtag gsal dngos med bsgom //",
    "NG0242:663": "dang po nyid bsgrub byang chub sems //",
    "NG0242:664": "de rtags don rab gnyis su gsal //",
    "NG0242:665": "mtshan dang dpe yi rnam grol shes //",
    "NG0242:666": "nyon mongs mi gnas ngo bo nyid //",
    "NG0242:667": "de rgyu yul dmigs ye shes min //",
    "NG0242:668": "rnam par dag pa'i sems de la //",
    "NG0242:669": "bdag gi kun gzhi'i rnam shes ni //",
    "NG0242:670": "'bru brgyad dag tu yang dag gnas //",
    "NG0242:671": "ji ltar brtags pa'i sing po la //",
    "NG0242:672": "ma ra ya yi phreng ba ni //",
    "NG0242:673": "rab tu g.yo ba'i byang chub sems //",
    "NG0242:674": "dngas ma 'dus pa'i ngo bo ni //",
    "NG0242:675": "le brgan 'bar ba'i mdog tu snang *//",
    "NG0242:676": "de las shel gyi mdog tu snang *//",
    "NG0242:677": "de las shel gyi sdig par gyur //",
    "NG0242:678": "rtsa brgyad nang nas mgo brgyad zhugs //",
    "NG0242:679": "dbus kyi mgo ni srog rtsa 'dzin //",
    "NG0242:680": "steng du 'phros pas bcu bdun te //",
    "NG0242:681": "de steng sum cu rtsa gsum mo //",
    "NG0242:682": "'og tu 'phros pas drug cu lnga //",
    "NG0242:683": "de 'og gsang ba lnga ru brtag par bya //",
    "NG0242:684": "de ltar rab tu rtags gsal na //",
    "NG0242:685": "bdag gi lus 'di sgyu mar snang *//",
    "NG0242:686": "gzas pa gshed ma'i tshogs kyis gang *//",
    "NG0242:687": "de yi don rab gnyis su 'gyur //",
    "NG0242:688": "lus des sems kyi ngo bor len //",
    "NG0242:689": "bsod nams mthu las grub pa ste //",
    "NG0242:690": "snang ba yongs su dag par mdzad //",
    "NG0242:691": "bde gshegs gzhal yas bsod nams rdzogs //",
    "NG0242:692": "de yi rjes 'gro snang ba dang *//",
    "NG0242:693": "snang ba dag pa'i ye shes te //",
    "NG0242:694": "ru lu'i 'phro @#//",
    "NG0242:695": "'du sbyor ba ste //",
    "NG0242:696": "dkyil du ma bkod g.yas su ya //",
    "NG0242:697": "g.yon du ra bkod g.yon du phat //",
    "NG0242:698": "'og mar nr-i bkod g.yas su dza //",
    "NG0242:699": "g.yon du b+h+yo bkod de steng rbad kyang bkod //",
    "NG0242:700": "de yi las rnams grub par ngas lung bstan //",
    "NG0242:701": "bstan pa las grol byang chub sems //",
    "NG0242:702": "de brtag ma nyid mi gnas gyur //",
    "NG0242:703": "rtag tu rgyu las byang chub sems //",
    "NG0242:704": "chos dbyings dag pa'i gzhal yas te //",
    "NG0242:705": "de la sems brtan gsal gyur na //",
    "NG0242:706": "don nyid mi snang rten 'brel shes //",
    "NG0242:707": "ye shes lnga yi gzugs brnyan gyis //",
    "NG0242:708": "ltar snang ye shes len zhes bya //",
    "NG0242:709": "bye brag mang po'i byang chub sems //",
    "NG0242:710": "'bras bu shes pa len zhes bya //",
    "NG0242:711": "sgyu ma'i gsang rgyud ji snyed du //",
    "NG0242:712": "gsungs pa'i sngags rnams thams cad la //",
    "NG0242:713": "'di bzhin kun la shes par bya //",
    "NG0242:714": "karma he ru ka'i le'u ste drug pa'o ///",
    "NG0242:715": "/ de nas badzra he ru kas //",
    "NG0242:716": "bcom ldan 'das gsang bdag dgyes chen la //",
    "NG0242:717": "bskor ba byas nas brkyang phyag 'tshal //",
    "NG0242:718": "phyi nang gsang ba'i mchod pas mchod //",
    "NG0242:719": "de rjes bstod pa dag kyang byas //",
    "NG0242:720": "e ma ho gsang ba dgyes pa che //",
    "NG0242:721": "dus gsum 'du 'bral med pa'i dbyings //",
    "NG0242:722": "dregs pas myos pa'i sems can rnams //",
    "NG0242:723": "'dul lam tshar bcad ji ltar bgyi //",
    "NG0242:724": "yang dag dpa' bos lung bstan gsol //",
    "NG0242:725": "bcom ldan dgyes chen dbang po yis //",
    "NG0242:726": "de skad zhus pa'i tshig gsan nas //",
    "NG0242:727": "'khor gyi dkyil 'khor thams cad kun //",
    "NG0242:728": "hum zhes brjod nas rang la bsdus //",
    "NG0242:729": "'jig rten khams kun mi dmigs te //",
    "NG0242:730": "yi ge gsum gyi rang bzhin du //",
    "NG0242:731": "thams cad ma lus gsal bar byas //",
    "NG0242:732": "de nas bcom ldan mngon rdzogs sku //",
    "NG0242:733": "ye shes lnga las rab 'bar ba'i //",
    "NG0242:734": "me dpung nang na rab 'jigs bzhugs //",
    "NG0242:735": "snang las sngags kyis rab bskul bas //",
    "NG0242:736": "phyag rgya'i dkyil 'khor gsal bar gyur //",
    "NG0242:737": "rten dang rten can de bzhin te //",
    "NG0242:738": "sngags bzlas pa yis de nyid gsal //",
    "NG0242:739": "om hum ha ma phat b+h+yo dza //",
    "NG0242:740": "sngags 'dis bde ba'i las gsal nas //",
    "NG0242:741": "rgyan dang rol mo thams cad kyis //",
    "NG0242:742": "bde ba'i gnas mchog khyad par 'phags //",
    "NG0242:743": "tsakra 'khor lo las byung ba //",
    "NG0242:744": "gser las byas pa'i 'khor lo bcu //",
    "NG0242:745": "gsang chen rdzogs pa'i bdag nyid ni //",
    "NG0242:746": "thugs kyi sa bon las byung ba //",
    "NG0242:747": "stobs dang bcas pa'i dbang byed pa'i //",
    "NG0242:748": "gzhi la 'dus pa'i dngas ma rnams //",
    "NG0242:749": "gser gyi dmig pa mgo dgur 'gyur //",
    "NG0242:750": "rtsa brgyad nang nas mgo brgyad zhugs //",
    "NG0242:751": "dbus kyi mgo ni srog rtsa 'dzin //",
    "NG0242:752": "steng du 'phros pas bcu bdun te //",
    "NG0242:753": "de steng sum cu rtsa gsum ste //",
    "NG0242:754": "'og tu 'phros pas drug cu rtsa lnga ste //",
    "NG0242:755": "de bas 'og rnams lnga yin no //",
    "NG0242:756": "'phro 'du 'di dag thams cad kyang *//",
    "NG0242:757": "mgo lus sna tshogs pa ru brtag / dregs pa thams cad bsgral nas ni //",
    "NG0242:758": "kun rdzob don dam gnyis la 'god //",
    "NG0242:759": "bden gnyis las rnams 'grub par @#//",
    "NG0242:760": "'gyur //",
    "NG0242:761": "gsal ba'i dkyil 'khor rdzogs pa la //",
    "NG0242:762": "rang bzhin grub pa'i byin dbab phyir //",
    "NG0242:763": "gsang sngags zab mo rab bskyod pas //",
    "NG0242:764": "dbyings nas dkyil 'khor spyan 'dren mchod //",
    "NG0242:765": "rang rang gnas su bde bzhugs pas //",
    "NG0242:766": "dbang bskur byin dbab thams cad rdzogs //",
    "NG0242:767": "yang dag dpa' bo sku lhun grub //",
    "NG0242:768": "ye shes lnga ldan sangs rgyas sku //",
    "NG0242:769": "sku gsung thugs kyi bdag nyid can //",
    "NG0242:770": "bde bar gshegs pa'i rang bzhin te //",
    "NG0242:771": "sangs rgyas lnga yis rab tu 'khrigs //",
    "NG0242:772": "de yis bsam pa thams cad rdzogs //",
    "NG0242:773": "mngon rdzogs rgyal po'i rgyud chen ji snyed gsung ba rnams //",
    "NG0242:774": "ma ra ya ni 'di bzhin kun la shes par bya //",
    "NG0242:775": "bdud mos bsad pa'i yi ge 'di nyid ni //",
    "NG0242:776": "bsnyen par gnas te 'du ya ling *//",
    "NG0242:777": "ma ra ya ni rnam pa gsum du shes par bya //",
    "NG0242:778": "ma yi 'khor lo lnga ru sdig pa'i tshogs su gyur //",
    "NG0242:779": "ma lus bung ba'i tshogs su de bzhin gyur //",
    "NG0242:780": "ma lus sprul gyi tshogs su gyur pa des //",
    "NG0242:781": "mgo bo dbu dgu kun la shes par bya'o //",
    "NG0242:782": "rtsa brgyad nang du mgo brgyad zhugs //",
    "NG0242:783": "dbus kyi 'og ma srog rtsa 'dzin //",
    "NG0242:784": "steng du 'phros pas bcu bdun 'gyur //",
    "NG0242:785": "de steng sum cu rtsa gsum ste //",
    "NG0242:786": "'og tu 'phros pas drug cu rtsa lngar 'gyur //",
    "NG0242:787": "de 'og rnam pa lnga yin te //",
    "NG0242:788": "spyi ru sgrub na sdig pa kho nar nges //",
    "NG0242:789": "so so'i 'khor lo chen po ni //",
    "NG0242:790": "sdig pa bung ba sbrul du brtag par bya //",
    "NG0242:791": "ma ra ya yi yi ge ni //",
    "NG0242:792": "dbus su ma dang g.yas par ya //",
    "NG0242:793": "g.yor ra lte ba'i dbus su phat //",
    "NG0242:794": "'og mar nr-i bkod g.yas su dza //",
    "NG0242:795": "g.yon par b+h+yo bkod steng du rbad kyang bkod //",
    "NG0242:796": "g.yas par ling rbad tsit+ta dbus su shes par bya //",
    "NG0242:797": "mngon rdzogs rgyal po'i rgyud chen ji snyed du //",
    "NG0242:798": "'di bzhin thams cad kun la shes par bya'o //",
    "NG0242:799": "mngon rdzogs rgyal po'i le'u ste bdun pa'o // //",
    "NG0242:800": "de nas 'khor rnams kyis bcom ldan 'das kun tu",
    "NG0242:801": "bzang po la 'di skad ces zhus so //",
    "NG0242:802": "log pa'i shes pa dang bcas pa //",
    "NG0242:803": "gang zhig bden pas mi 'dul ba //",
    "NG0242:804": "lnga brgya dus kyi tha ma la //",
    "NG0242:805": "de sgrol gsang sngags ji ltar lags //",
    "NG0242:806": "rang dbang med par ji ltar 'gyur //",
    "NG0242:807": "de yi man ngag ji ltar lags //",
    "NG0242:808": "mngon rdzogs yab kyis lung bstan gsol //",
    "NG0242:809": "zhes gsol pas //",
    "NG0242:810": "dpal kun tu bzang pos bka' stsal pa /",
    "NG0242:811": "lnga brgya dus kyi tha ma la la //",
    "NG0242:812": "skal med dad dang mi ldan la //",
    "NG0242:813": "gang zhig dregs pas bsgral don du //",
    "NG0242:814": "khyod kyis zhus pa rab tu legs //",
    "NG0242:815": "bden don rab tu rtogs par byed //",
    "NG0242:816": "gdug pa 'dul ba'i don slad du //",
    "NG0242:817": "nga yis khyod la bstan par bya //",
    "NG0242:818": "pad+ma'i steng du hum bsams la //",
    "NG0242:819": "phyogs bcu'i rgyal ba rnams bskul te //",
    "NG0242:820": "hum las khro bo'i skur bzhengs te //",
    "NG0242:821": "'jig rten dregs pa sum cu bkug / de yis rnal 'byor las rnams byed //",
    "NG0242:822": "ming ni bse dung lcags dang gsum //",
    "NG0242:823": "dang po bse yi mtshan nyid ni //",
    "NG0242:824": "bse dang thun gyi @#//",
    "NG0242:825": "nad yams gtong *//",
    "NG0242:826": "de nas dung gi mtshan nyid ni //",
    "NG0242:827": "smyo 'bog mdze shu zha grum gtong *//",
    "NG0242:828": "de nas lcags kyi mtshan nyid ni //",
    "NG0242:829": "spaus gri chu 'gag nad rnams gtong *//",
    "NG0242:830": "ma ra ya yis kun tu gsod //",
    "NG0242:831": "'dis ni las rnams grub pa ste //",
    "NG0242:832": "mkha' dbyings dag pa'i rang bzhin ni //",
    "NG0242:833": "bstan pa'i don rnams dag pa ste //",
    "NG0242:834": "dag pa nyid na dag pa med //",
    "NG0242:835": "mi shigs pa yi ngo bo las //",
    "NG0242:836": "dngas ma'i sa bon las byung ba //",
    "NG0242:837": "dbus su ma bkod g.yas su ya //",
    "NG0242:838": "g.yon du+u ra bkod dbus su phat //",
    "NG0242:839": "'og mar nr-i bkod g.yas su dza //",
    "NG0242:840": "g.yon du b+h+yo bkod steng 'og rbad kyang dgod //",
    "NG0242:841": "de yis las grub rgya ru bstan //",
    "NG0242:842": "rtsol dang bral ba'i rang bzhin no //",
    "NG0242:843": "dngas ma lnga 'dus ngo bo ni //",
    "NG0242:844": "shel gyi bung ba mgo dgu dag tu gyur //",
    "NG0242:845": "rtsa brgyad nang nas mgo brgyad zhugs //",
    "NG0242:846": "dbus kyi mgo ni srog rtsa 'dzin //",
    "NG0242:847": "steng du 'phros pas bcu bdun te //",
    "NG0242:848": "de steng sum cu rtsa gsum mo //",
    "NG0242:849": "'og tu 'phros pas drug cu lnga //",
    "NG0242:850": "de 'og 'phros pas lnga ru 'gyur //",
    "NG0242:851": "dang po g.yo bar gyur pa ni //",
    "NG0242:852": "sngags kyi dug mda' khong du 'phen zhes bya //",
    "NG0242:853": "bung ba'i tshogs kyis gang ba ni //",
    "NG0242:854": "gshed ma srog la 'bebs zhes bya //",
    "NG0242:855": "khams gsum sems can la gnod tshe //",
    "NG0242:856": "'di yis gdug pa 'joms pa ste //",
    "NG0242:857": "'joms pa nyid na 'joms pa med //",
    "NG0242:858": "bstan pa'i rang bzhin 'od 'bar bcas //",
    "NG0242:859": "gsal ba'i 'od dang bcas pa ste //",
    "NG0242:860": "yang dag don chen zab mo'i mchog / gsal ba nyid na gsal ba med //",
    "NG0242:861": "rdzogs pa'i sangs rgyas thams cad kyis //",
    "NG0242:862": "ma ra ya yi rgya ru bstan //",
    "NG0242:863": "dkyil du ma bkod g.yas su ya //",
    "NG0242:864": "g.yon du+u ra bkod dbus su phat //",
    "NG0242:865": "'og mar nr-i bkod g.yas su dza //",
    "NG0242:866": "g.yon du b+h+yo bkod steng 'og rbad kyang dgod //",
    "NG0242:867": "'di yis las rnams 'grub pa'i rgya ru bstan //",
    "NG0242:868": "zangs kyi dmig pa mgo dgur gyur pa de //",
    "NG0242:869": "rtsa brgyad nang nas mgo brgyad zhugs //",
    "NG0242:870": "dbus kyi mgo ni srog rtsa 'dzin //",
    "NG0242:871": "spro bsdu'i rim pa gong bzhin shes par bya'o //",
    "NG0242:872": "ma ra ya zhes bse yi rgya ru bstan //",
    "NG0242:873": "dbus su ma bkod g.yas su ma //",
    "NG0242:874": "g.yon du ra bkod dbus su phat //",
    "NG0242:875": "'og mar nr-i bkod g.yas su dza //",
    "NG0242:876": "g.yon par b+h+yo bkod steng 'og rbad kyang bkod //",
    "NG0242:877": "spro bsdu sngags kyi rim pa g.yos pa'i tshe //",
    "NG0242:878": "rnam dag ngang gi ngo bo de nyid len //",
    "NG0242:879": "ngo bo nyid dag rang bzhin med //",
    "NG0242:880": "bdag dang tshogs bcas ma lus de bzhin te //",
    "NG0242:881": "ye shes tshogs chen rdzogs pa'i rang bzhin te //",
    "NG0242:882": "de thob 'bras bu mthar phyin bde ba gang *//",
    "NG0242:883": "gshed mas srog la 'bebs pa'i gshed bdag ni //",
    "NG0242:884": "nyi ma'i dkyil 'khor dbus su gsal //",
    "NG0242:885": "rang gi sngags bcas dmod pa'i yi ge ste //",
    "NG0242:886": "lcags kyi dmig pa mgo dgu dag tu gyur //",
    "NG0242:887": "mgo brgyad rtsa brgyad nang du 'jug / dbus kyi mgo ni srog rtsa 'dzin //",
    "NG0242:888": "steng du 'phros pas bcu bdun dag tu @#//",
    "NG0242:889": "'gyur //",
    "NG0242:890": "de 'og rnam pa lnga ru 'gyur //",
    "NG0242:891": "gzas pa gshed ma'i tshogs kyis gang ba ni //",
    "NG0242:892": "'byung ba lnga 'khrug sdug bsngal nyams su myong *//",
    "NG0242:893": "ma bcos rang byung snying po len par sems //",
    "NG0242:894": "gsang ba bzlog med the'u rang rgya ru bstan /"
}