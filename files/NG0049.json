{
    "NG0049:1": "@#// rgya gar skad du /",
    "NG0049:2": "a dza nu shud+d+ha sam skr-i ta tan+t+ra /",
    "NG0049:3": "bod skad du /",
    "NG0049:4": "skye med ka dag zang ka'i rgyud /",
    "NG0049:5": "skye med ka dag zang ka la phyag 'tshal lo //",
    "NG0049:6": "'di skad bdag gis ci yang ma thos gang du yang ma mtshon pa'i dus med pa na /",
    "NG0049:7": "skye med gnas lugs ka dag chos sku yis //",
    "NG0049:8": "dngos med ston pas zang ka'i 'khor la bshad //",
    "NG0049:9": "snga phyi dus med 'pho 'gyur med pa'i dus //",
    "NG0049:10": "gleng gzhi phun sum tshogs pa'o //",
    "NG0049:11": "de nas dngos med zang ka yis //",
    "NG0049:12": "skye med ka dag ston pa la //",
    "NG0049:13": "phun sum tshogs pa'i don ni de ltar na //",
    "NG0049:14": "skye med don ni ji ltar lags /",
    "NG0049:15": "ka dag don ni ji ltar lags //",
    "NG0049:16": "zang ka'i don ni ji ltar yin //",
    "NG0049:17": "dngos med blo 'das ji ltar bshad //",
    "NG0049:18": "yang rab ka dag ji ltar rtogs //",
    "NG0049:19": "rtogs thabs gdams ngag ji ltar lags //",
    "NG0049:20": "skye med ka dag ji ltar thob //",
    "NG0049:21": "ces zhus so //",
    "NG0049:22": "skye med ka dag gi rgyud las /",
    "NG0049:23": "gleng slong phun sum tshogs pa'i le'u ste dang po'o //    // de nas dngos med zang ka yis //",
    "NG0049:24": "skye med ka dag chos sku la //",
    "NG0049:25": "skye med chos sku ji ltar gnas //",
    "NG0049:26": "zhes zhus pa dang */",
    "NG0049:27": "ston pas 'khor la bka' stsal pa //",
    "NG0049:28": "skye med chos sku'i gnas lugs ni //",
    "NG0049:29": "skye ba med par gnas pa yin //",
    "NG0049:30": "'gag pa med par gnas pa yin //",
    "NG0049:31": "gnyis su @#//",
    "NG0049:32": "med par gnas pa yin //",
    "NG0049:33": "blo ngo bo nyid las grol ba yin //",
    "NG0049:34": "rgyu rkyen 'pho 'gyur med pa yin //",
    "NG0049:35": "rtsol bsgrub bya btsal med pa yin //",
    "NG0049:36": "g.yo 'gul rtsis gdab med pa yin //",
    "NG0049:37": "tshul gyi ldan la rnam pa gang yang med pa yin //",
    "NG0049:38": "dpe med zla med do med yin //",
    "NG0049:39": "dngos med gtad med byar med bsam brlag pa'o //",
    "NG0049:40": "ye med ka dag zang ka do med pa //",
    "NG0049:41": "cang med cir snang 'dzin med min phyung po //",
    "NG0049:42": "mtshon med tshig med smrar med brjod med pa'o //",
    "NG0049:43": "skye med rang gnas rtog pa med pa'i don //",
    "NG0049:44": "gsal byed gzhan la ltos pa cir yang med //",
    "NG0049:45": "nam mkha' 'di ni cir 'dug ltos //",
    "NG0049:46": "zhes gsungs so //",
    "NG0049:47": "skye med ka dag gi rgyud las /",
    "NG0049:48": "skye med chos sku'i gnas lugs bstan pa'i le'u ste",
    "NG0049:49": "gnyis pa'o // // de nas dngos med zang ka",
    "NG0049:50": "yis // ka dag don gyi gang rnams dag / ces ston pa la zhus pa dang */",
    "NG0049:51": "ston pas 'khor la bka' stsal ba //",
    "NG0049:52": "ka dag nyid la dag dang ma dag med //",
    "NG0049:53": "de ma rtogs kyi blo can la //",
    "NG0049:54": "nyi ma'i dpes mtshon shel gong ka dag bstan //",
    "NG0049:55": "dngos med zang ka ka dag tshur la nyon //",
    "NG0049:56": "nyi ma'i dpe la mun pa ka nas dag /",
    "NG0049:57": "shel gong la ni gzhan skyon ka nas dag /",
    "NG0049:58": "de bzhin ka dag rang bzhin yang *//",
    "NG0049:59": "'khrul gzhi ma grub ka nas dag / 'khrul rgyu",
    "NG0049:60": "ma grub ka nas dag / 'khrul rkyen ma grub",
    "NG0049:61": "ka nas dag / 'khrul 'bras ma grub ka nas",
    "NG0049:62": "dag / 'khrul tshul ma grub ka nas dag /",
    "NG0049:63": "'khrul dpe ma grub ka nas dag / dug gsum",
    "NG0049:64": "ma grub ka nas dag / dug lnga ma grub",
    "NG0049:65": "ka nas dag / yid 'khor gsum med ka nas",
    "NG0049:66": "dag / 'gyu ba'i rlung med ka nas dag /",
    "NG0049:67": "gsal ba'i 'od med ka nas dag / 'char ba'i",
    "NG0049:68": "zer med ka nas dag / skye ba'i rig med",
    "NG0049:69": "ka nas dag / shes rab mnyam med ka nas",
    "NG0049:70": "dag / ma rig 'khrul med 'khrul sgo dag /",
    "NG0049:71": "'khrul tshul rnams gsum ka nas dag / 'khrul min",
    "NG0049:72": "gzugs lnga ka nas dag / khams gsum 'gro drug",
    "NG0049:73": "ka nas dag / yid gnyis gzung 'dzin ka nas",
    "NG0049:74": "dag / 'gong po nga bdag ka nas dag /",
    "NG0049:75": "yul sems dbye bsal ka nas dag / phyi nang",
    "NG0049:76": "dgag bsgrub spang len ka nas dag / snang srid",
    "NG0049:77": "'khor 'das ka nas dag / yod med rtag chad",
    "NG0049:78": "ka nas dag / gzugs snang rig brtags ji snyed",
    "NG0049:79": "ma lus ka nas dag / snang srid 'khor 'das",
    "NG0049:80": "ka nas dag / ces gsungs so //",
    "NG0049:81": "yang ston pas bka' stsal pa //",
    "NG0049:82": "kun gyi gzhi med ka nas dag / g.yo 'gul",
    "NG0049:83": "rtsal med ka nas dag / klung 'gyu 'od zer",
    "NG0049:84": "ka nas dag / ma rig ye shes ka nas",
    "NG0049:85": "dag / shes dang ma shes ka nas dag /",
    "NG0049:86": "'phrad dang ma 'phrad ka nas dag / zin dang",
    "NG0049:87": "ma zin ka nas dag / 'gyur dang ma 'gyur",
    "NG0049:88": "ka nas dag / mnyam dang mi mnyam ka nas",
    "NG0049:89": "dag / rig dang ma rig ka nas dag /",
    "NG0049:90": "yid 'khor rnam gsum ka nas @#//",
    "NG0049:91": "dag / rang bzhin ngo bo ka nas dag /",
    "NG0049:92": "'char sgo 'khrul sgo ka nas dag / ma rig",
    "NG0049:93": "gnyis 'dzin yul sems ka nas dag / sems can",
    "NG0049:94": "sangs rgyas ka nas dag / 'khor ba myang 'das",
    "NG0049:95": "ka nas dag / sgo lnga yul lnga ka nas",
    "NG0049:96": "dag / rnam shes tshogs brgyad ka nas dag /",
    "NG0049:97": "gzugs med la sogs yul med ka nas dag /",
    "NG0049:98": "yid rig mi 'jug mi rtog ka nas dag /",
    "NG0049:99": "sgrib g.yogs ye med ka nas dag / nyon mongs",
    "NG0049:100": "bag chags gtan med ka nas dag / yul sems",
    "NG0049:101": "gnyis 'dzin rtogs tshogs ka nas dag / ces gsungs",
    "NG0049:102": "so // skye med ka dag gi rgyud las //",
    "NG0049:103": "ka dag gi dag lugs bstan pa'i le'u ste gsum",
    "NG0049:104": "pa'o // // de nas dngos med zang ka yis",
    "NG0049:105": "// skye med ka dag chos sku la //",
    "NG0049:106": "zang ka'i don ni ji ltar yin //",
    "NG0049:107": "zhes zhus pa dang */",
    "NG0049:108": "ston pas 'khor la bka' stsal pa //",
    "NG0049:109": "'khor ba gzhi med zang ka yin //",
    "NG0049:110": "'khor ba'i rgyu med zang ka yin //",
    "NG0049:111": "'khor ba'i rkyen med zang ka yin //",
    "NG0049:112": "'khor ba'i gzugs med zang ka yin //",
    "NG0049:113": "'khor ba'i yul med zang ka yin //",
    "NG0049:114": "gti mug ye med zang ka yin //",
    "NG0049:115": "zhe sdang ye med zang ka yin //",
    "NG0049:116": "'dod chags ye med zang ka yin //",
    "NG0049:117": "nga rgyal ye med zang ka yin //",
    "NG0049:118": "phrag dog ye med zang ka yin //",
    "NG0049:119": "ma rig sgrib med zang ka yin //",
    "NG0049:120": "sgrib nyid dngos med zang ka yin //",
    "NG0049:121": "yul med phyogs ris dbye bsal med //",
    "NG0049:122": "gang la rig sems 'dzin med zang ka yin //",
    "NG0049:123": "dran rtog blo mi skye na zang ka yin //",
    "NG0049:124": "rang byung rang dngas rang sangs zang ka yin //",
    "NG0049:125": "'od gsal sgrib med gsal dngas zang ka yin //",
    "NG0049:126": "ka dag dngos med zang ka de //",
    "NG0049:127": "cang med cir snang dngos gzhi med //",
    "NG0049:128": "dngos med kun gzhi rang byung ste //",
    "NG0049:129": "thol byung ngang dngas dngas sangs nge *//",
    "NG0049:130": "stong gsal dngos po ci yang med sangs nge *//",
    "NG0049:131": "sal le lhan ne phyad de bun ne'o //",
    "NG0049:132": "tha snyad tsam yin mtshon du ci yang med //",
    "NG0049:133": "ming med mtshon 'das gang gi dngos gzhi med //",
    "NG0049:134": "de ltar sus rtogs zang ka yin //",
    "NG0049:135": "zhes gsungs so //",
    "NG0049:136": "skye med ka dag gi rgyud las //",
    "NG0049:137": "zang ka ma'i don bstan pa'i le'u ste bzhi pa'o //    // de nas dngos med zang ka yis //",
    "NG0049:138": "skye med ka dag ston pa chos sku la //",
    "NG0049:139": "dngos med blo 'das ji ltar bshad //",
    "NG0049:140": "ces zhus pa dang *//",
    "NG0049:141": "ston pas 'khor la bka' stsal pa //",
    "NG0049:142": "dngos med blo 'das bshad du med na yang *//",
    "NG0049:143": "yang dag tshig gi sgron mas skal ldan 'khor la bshad //",
    "NG0049:144": "bya btsal blo 'das chos shig bshad //",
    "NG0049:145": "yul sems dngos med chos shig bshad //",
    "NG0049:146": "zhe 'dod med pa'i chos shig bshad //",
    "NG0049:147": "rtsol bsgrub med pa'i chos shig bshad //",
    "NG0049:148": "ma 'dres yongs rdzogs chos shig bshad //",
    "NG0049:149": "'ub chub chen po'i chos shig bshad //",
    "NG0049:150": "gsal dag rang grol chos shig bshad //",
    "NG0049:151": "rang byung rang rig chos shig bshad //",
    "NG0049:152": "thol byung ngang dngas yul med chos shig bshad //",
    "NG0049:153": "skye @#//",
    "NG0049:154": "med ka dag chos shig bshad //",
    "NG0049:155": "dngos med zang ka'i chos shig bshad //",
    "NG0049:156": "sngon thog sa non chos shig bshad //",
    "NG0049:157": "bya bral ye bzhag chos shig bshad //",
    "NG0049:158": "chos zad blo zad chos shig bshad //",
    "NG0049:159": "sems med dngos med chos shig bshad //",
    "NG0049:160": "rig med sku med chos shig bshad //",
    "NG0049:161": "snang med rtag med chos shig bshad //",
    "NG0049:162": "spros pa'i mtha' rnams yongs bral chos shig bshad //",
    "NG0049:163": "sna tshogs gcig 'dus chos shig bshad //",
    "NG0049:164": "gcig med zad par zad pa'i chos shig bshad //",
    "NG0049:165": "thug sar thug pas skyol sar skyol ba'i chos shig bshad //",
    "NG0049:166": "dngos med kun 'byung sna tshogs chos shig bshad //",
    "NG0049:167": "gcig med mtshon med ma bshad kun rtogs bshad //",
    "NG0049:168": "sangs rgyas sku dang ye shes rigs lnga byang chub lnga //",
    "NG0049:169": "theg chos grub mtha' tha snyad ming 'dogs rnams //",
    "NG0049:170": "bla dgas yin te don la brjod du med //",
    "NG0049:171": "chos bor sangs rgyas rig med ka dag rtogs //",
    "NG0049:172": "sems med sangs rgyas yid med snang ba dang *//",
    "NG0049:173": "mtshon med dpe med bshad med dngos gzhi med //",
    "NG0049:174": "snang srid 'khor 'das yod med ji snyed ma lus kun //",
    "NG0049:175": "skye med ka dag blo 'das dngos med snying po'i chos shig bshad //",
    "NG0049:176": "tha snyad kun bral brjod med de nyid kho na bshad //",
    "NG0049:177": "bshad pa ma yin mtshon du tshig las 'das //",
    "NG0049:178": "chos gcig ma bshad chos gcig dngos po med //",
    "NG0049:179": "med pa ma yin stong gsal mtha' rnams grol //",
    "NG0049:180": "zhes zhus so //",
    "NG0049:181": "dngos med bshad thabs kyi le'u ste lnga pa'o //    // de nas dngos med zang ka yis //",
    "NG0049:182": "skye med ka dag chos sku la //",
    "NG0049:183": "yang rab ka dag ji ltar rtogs //",
    "NG0049:184": "zhes zhus pas /",
    "NG0049:185": "ston pas 'khor la bka' stsal pa //",
    "NG0049:186": "yang rab skal ldan rnal 'byor gyis //",
    "NG0049:187": "gong ltar don las ma g.yos par //",
    "NG0049:188": "skye med ka dag dngos med zang ka rtogs //",
    "NG0049:189": "gong bshad don rnams sems dang 'dres //",
    "NG0049:190": "rang byung ris med rang sar thim //",
    "NG0049:191": "gsal stong snang med yul sems med //",
    "NG0049:192": "'khrul chod 'dzin med snang ba dag / phyi rol nang dag yid gnyis med //",
    "NG0049:193": "thol byung ngang dngas klong du thim //",
    "NG0049:194": "gnyis snang zhe 'dod bya rtsol yongs mi rtog / zhes gsungs so //",
    "NG0049:195": "ka dag gi rgyud las /",
    "NG0049:196": "yang rab bstan pa'i le'u ste drug pa'o //     // de nas dngos med zang ka yis //",
    "NG0049:197": "skye med ka dag chos sku la //",
    "NG0049:198": "rtogs thabs gdams ngag ji ltar lags //",
    "NG0049:199": "zhes zhus pa dang */",
    "NG0049:200": "ston pas 'khor la bka' stsal pa //",
    "NG0049:201": "rtogs thabs thugs kyi bcud phyung bshad //",
    "NG0049:202": "dngos med zang ka'i thugs la chongs //",
    "NG0049:203": "skye ba med par gtan la dbab //",
    "NG0049:204": "lam ka nas dag par gtan la dbab //",
    "NG0049:205": "'bras bu dngos med zang ka la yang bzla //",
    "NG0049:206": "gzhi ni skye med brjod 'das tha snyad med //",
    "NG0049:207": "rnam pa gang gis ming ma thogs //",
    "NG0049:208": "theg pa chen po yi ge med //",
    "NG0049:209": "rnam pa kun ldan rnam med dpe yang @#//",
    "NG0049:210": "med //",
    "NG0049:211": "sna tshogs chos rnams mtha' yas grol //",
    "NG0049:212": "skye med rang dngas shes med rtog pa med //",
    "NG0049:213": "ces gsungs so //",
    "NG0049:214": "ka dag lam du khyer ba ni //",
    "NG0049:215": "sgrib gnyis 'khor 'das chos rnams ka nas dag / yul rnams ka dag phyogs ris med //",
    "NG0049:216": "rig yid sems dag 'dzin rtog med //",
    "NG0049:217": "sna tshogs chos rnams yul snang la //",
    "NG0049:218": "rig sems dran blo gang la yid mi 'jug / rtogs dpyod gzung 'dzin dbye bsal med //",
    "NG0049:219": "rang byung rtsal dngas 'dzin med zang thal lo //",
    "NG0049:220": "snying po yan lag gnyis med shes pa ma bu 'phrad //",
    "NG0049:221": "gsal stong dbyer med nam mkha' 'dra //",
    "NG0049:222": "shugs 'byung ngang dngas nam mkha' 'dra //",
    "NG0049:223": "shes med gsal dngas dngas sangs nge *//",
    "NG0049:224": "rang byung ngang dngas stong sangs nge *//",
    "NG0049:225": "gsal dag rang grol bde phyod de //",
    "NG0049:226": "rang sangs rang rlag go skabs med //",
    "NG0049:227": "med las kun 'byung snying po 'od gsal klong *//",
    "NG0049:228": "cang med cir snang dngos med sna tshogs gcig tu 'dus //",
    "NG0049:229": "gcig dang med shes med kun shes //",
    "NG0049:230": "kun 'phye sler la ga pa'o //",
    "NG0049:231": "snang stong rig stong yul sems gnyis med stong *//",
    "NG0049:232": "kun 'byung kun gsal kun snang kun brtags kun gzhi med //",
    "NG0049:233": "mkha' dbyings chos nyid kun gzhi'i pho brang nas //",
    "NG0049:234": "sna tshogs rtsal zer mkha' dbyings chos nyid klong du thim //",
    "NG0049:235": "stong la gsal dngas ngang la dngos gzhi ci yang med //",
    "NG0049:236": "mtshon pa'i tshig med tha snyad kun dang bral //",
    "NG0049:237": "brjod du ye med chos rnams zad sar bskyal //",
    "NG0049:238": "zhes gsungs so //",
    "NG0049:239": "'bras bu dngos med zang ka la bzla ni //",
    "NG0049:240": "chos rnams ka dag ngang la ye nas gnas //",
    "NG0049:241": "gong bstan klong du gyur cing de las ma 'das chos //",
    "NG0049:242": "thog ma med nas skye med ka nas dag /",
    "NG0049:243": "re dogs yid smon byar med la bzlar rang la",
    "NG0049:244": "grub // ces 'bras su bstan pa'o //",
    "NG0049:245": "skye med ka dag gi rgyud las //",
    "NG0049:246": "rtogs thabs thugs kyi bcud phyung gi le'u ste bdun",
    "NG0049:247": "pa'o // // de nas dngos med zang ka yis",
    "NG0049:248": "// skye med ka dag ston pa la //",
    "NG0049:249": "skye med ka dag ji ltar thob //",
    "NG0049:250": "ces zhus pa dang */",
    "NG0049:251": "ston pas 'khor la bka' stsal pa //",
    "NG0049:252": "skye med ka dag ngang la thob dang ma thob med //",
    "NG0049:253": "'khor rnams brod pa bskyed phyir thob ces bshad //",
    "NG0049:254": "mi skye mi 'gag skye med de //",
    "NG0049:255": "shes med rang gsal nyid la gnas //",
    "NG0049:256": "gsal dngas ma g.yos skye med klong du gyur //",
    "NG0049:257": "de ka nyid la thob ces bshad //",
    "NG0049:258": "nyon mongs khams rnams ka nas dag / sgrib g.yogs ma rig mun pa med //",
    "NG0049:259": "bag chags chags sdang ka nas dag / rang dag rang gdangs rang sangs skyon sgrib gang yang med //",
    "NG0049:260": "gsal dag 'od gsal ka dag dri ma med //",
    "NG0049:261": "gting gsal kha gsal gsal dag gzung 'dzin dag /",
    "NG0049:262": "de bzhin nyid dag yang dag rnam par dag /",
    "NG0049:263": "de ltar sus rtogs ka dag thob ces bshad //",
    "NG0049:264": "ces @#//",
    "NG0049:265": "gsungs so //",
    "NG0049:266": "skye med ka dag gi rgyud las /",
    "NG0049:267": "skye med ka dag dri med dngos med ka dag thob pa'i le'u ste brgyad pa'o ///",
    "NG0049:268": "/ de nas dngos med zang ka yis //",
    "NG0049:269": "skye med ka dag chos sku la //",
    "NG0049:270": "rgyud 'di'i mtshan ni ji ltar gzung *//",
    "NG0049:271": "zhes zhus pa dang */",
    "NG0049:272": "ston pas 'khor la bka' stsal pa //",
    "NG0049:273": "gang yang ma skyes mtshan med phyir //",
    "NG0049:274": "skye ba med pa'i rgyud du zung *//",
    "NG0049:275": "ma rig bag chags ka dag phyir //",
    "NG0049:276": "ka dag dri med rgyud du zung *//",
    "NG0049:277": "shes med 'od gsal dngas sangs nge *//",
    "NG0049:278": "ye shes mig gcig dri ma dag / ye dag shel sgong nyi zla bzhin //",
    "NG0049:279": "rtog tshogs sgrib g.yogs nyon mongs dag / ngang dngas gsal gdangs rgyud du zung *//",
    "NG0049:280": "skye med ka dag chos sku zang kar gnas //",
    "NG0049:281": "ka dag zang ka'i rgyud du zung *//",
    "NG0049:282": "zhes gsungs so //",
    "NG0049:283": "ka dag zang ka'i rgyud las /",
    "NG0049:284": "mtshan bstan pa'i le'u ste dgu pa'o ///",
    "NG0049:285": "/ de nas dngos med zang ka yis //",
    "NG0049:286": "skye med ka dag ston pa la //",
    "NG0049:287": "rgyud 'di gtad pa gang la gtad //",
    "NG0049:288": "ces zhus pas //",
    "NG0049:289": "ston pas 'khor la bka' stsal pa //",
    "NG0049:290": "rgyud 'di gtad pa'i slob ma ni //",
    "NG0049:291": "smras pa mi 'gyur ri rab 'dra //",
    "NG0049:292": "dam tshig shel sgong pad+ma 'dra //",
    "NG0049:293": "rang rgyud gla breng dar dkar 'dra //",
    "NG0049:294": "shes rab rig pa spu gri ral gri 'dra //",
    "NG0049:295": "bla ma la gus dge sems dam tshig ldan //",
    "NG0049:296": "man ngag gter 'chang 'dod don khar mi gtang *//",
    "NG0049:297": "de lta bu yi slob ma la //",
    "NG0049:298": "skye med ka dag rgyud 'di gtad //",
    "NG0049:299": "snod med dam med nga rgyal dregs pa can la ma sbyin cig / ces gsungs so //",
    "NG0049:300": "skye med ka dag zang ka'i rgyud las /"
}