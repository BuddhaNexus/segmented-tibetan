{
    "T02D1494:208a-0": "@208a # // rgya gar skad du /",
    "T02D1494:208a-1": "badzra a'a sa na badzra g'i ti /",
    "T02D1494:208a-2": "bod skad du /",
    "T02D1494:208a-3": "rdo rje gdan gyi rdo rje'i glu /",
    "T02D1494:208a-4": "'jam dpal gzhon nur gyur pa la phyag 'tshal lo //",
    "T02D1494:208a-5": "dpal ldan rdo rje gdan spor sangs rgyas dang //",
    "T02D1494:208a-6": "bla ma rdo rje 'dzin dngos bdag nyid can //",
    "T02D1494:208a-7": "zab pa'i don ldan glu 'di ston gyur pa ;",
    "T02D1494:208a-8": "/ yon tan kun rdzogs de la phyag 'tshal lo //",
    "T02D1494:208a-9": "lus 'di rnams skams sems ni nyon mongs pa'i //",
    "T02D1494:208a-10": "de 'dra'i byed pa ma lus yongs spangs nas //",
    "T02D1494:208a-11": "des ni 'gro kun rang bzhin rnam dag par //",
    "T02D1494:208a-12": "dpal ldan rdo rje'i gdan la sangs rgyas gyur //",
    "T02D1494:208a-13": "mdzes ma mchog ldan khyer nas rab tu myur bsgrubs pas //",
    "T02D1494:208a-14": "nee ranydza na'i 'gram du bde bar 'jug pas 'dus //",
    "T02D1494:208a-15": "byang chub shing rtsar rdo rje gdan bzhugs nas //",
    "T02D1494:208a-16": "rdo rje dper byas ting nge 'dzin la gnas //",
    "T02D1494:208a-17": "ting 'dzin bla na med pa'i lam 'dis kye //",
    "T02D1494:208a-18": "bdud bzhi'i 'jigs ba chen po gang de bcom //",
    "T02D1494:208a-19": "gzugs ni ma spangs lhan cig rnam rol pas //",
    "T02D1494:208a-20": "rang bzhin bdag med ma dang 'dus gyur nas //",
    "T02D1494:208a-21": "dngos med yid 'ong bdag gi btsun mo de //",
    "T02D1494:208a-22": "chags med zhi bas nyon mongs med gang gis //",
    "T02D1494:208a-23": "skye dang 'chi ba srid pa'i 'khrul pa spong //",
    "T02D1494:208a-24": "'khrul med bde ba chen por len cing ster //",
    "T02D1494:208a-25": "de la kha dog dbyibs dang tshad kyang med //",
    "T02D1494:208a-26": "byed med 'dod med skye med nga rgyal med //",
    "T02D1494:208a-27": "bdag med gang la sems ni zhugs gyur na //",
    "T02D1494:208a-28": "bdag gzhan dbye ba ma lus mi mthong ngo //",
    "T02D1494:208a-29": "'gro dang 'od dang gar yang gnas pa med //",
    "T02D1494:208a-30": "nam mkha'i ngo bo yang dag ji lta bar //",
    "T02D1494:208b-0": "rnal 'byor thub mchog ma @208b lus rnam par rol //",
    "T02D1494:208b-1": "de ni bdag med btsun mo zhes nga smra //",
    "T02D1494:208b-2": "chags med byams dang snying rje las byung ba'i //",
    "T02D1494:208b-3": "byang chub smon pa'i sems ni legs brtan byed //",
    "T02D1494:208b-4": "rang bzhin goms pa'i yid ni gar mi gnas //",
    "T02D1494:208b-5": "'di de nyid ni bla med byang chub lam //",
    "T02D1494:208b-6": "rab rib can ni mkha' la skra mthong smra //",
    "T02D1494:208b-7": "rab rib can dang 'gro kun khyad med kyi //",
    "T02D1494:208b-8": "skye med gnas med 'gro kun yang dag par //",
    "T02D1494:208b-9": "mig 'phrul ji bzhin nges par yongs su snang //",
    "T02D1494:208b-10": "brtag pa'i spros pas bskyed la ma chags shig / byang chub bla med lam du de mi 'gyur //",
    "T02D1494:208b-11": "sna tshogs rnam rtog las gzhan 'ching ba med ;",
    "T02D1494:208b-12": "/ de las skye 'chi 'khor ba gzhan ma yin //",
    "T02D1494:208b-13": "rnal 'byor 'gro la bdag gis snying po smras //",
    "T02D1494:208b-14": "rnam rtog rgyu bas gar yang ma blta zhig / rnam rtog gzhan min gti mug gzhan ma yin //",
    "T02D1494:208b-15": "chags dang 'jigs dang khro las de gzhan min //",
    "T02D1494:208b-16": "gang gang rnam brtags de brdzun phyin ci log /",
    "T02D1494:208b-17": "nges par rnam brtags bde ba chen por 'dod //",
    "T02D1494:208b-18": "'di lta'i ting nge 'dzin bde ba chen por smra //",
    "T02D1494:208b-19": "skye dang 'chi ba'i 'jigs pas gar yang gnod pa med //",
    "T02D1494:208b-20": "ri dags smig rgyu chur mthong yongs rgyug kyang //",
    "T02D1494:208b-21": "dub pas 'chi 'gyur gang yang bde rnyed med //",
    "T02D1494:208b-22": "kye lags yid kyi ri dags bde ba'i chu 'dod ba ;",
    "T02D1494:208b-23": "/ yul gyi smig rgyu la ni ma rgyug dang //",
    "T02D1494:208b-24": "yul gyi smig rgyu gang la'ang bde chu med //",
    "T02D1494:208b-25": "bden dngos mi shes ci zhig 'dod pas rgyug /",
    "T02D1494:208b-26": "grong du longs spyod bde ba tshol ba'i byol song",
    "T02D1494:208b-27": "gang // byol song de ni skra yi zhags pa dam pos bcings //",
    "T02D1494:208b-28": "gang gi ngo bo shes pas gar yang 'gro med pa'i //",
    "T02D1494:208b-29": "ting 'dzin rol pas bsam mi khyab par spro //",
    "T02D1494:208b-30": "gang la yid kyi bya rgod rten pa'i shing //",
    "T02D1494:208b-31": "de la bde ba'i me tog lo ma skye ba med //",
    "T02D1494:208b-32": "nges par yid kyi bya rgod bcings bsad na //",
    "T02D1494:208b-33": "g-yo zhing 'gyur bas ma legs byed par gang zhig 'gyur //",
    "T02D1494:208b-34": "gang tshe yid kyi bya rgod bcings las grol bas na //",
    "T02D1494:208b-35": "sha thag mang po 'thung zhing za bas bkres pa med //",
    "T02D1494:208b-36": "gnyis su mthong ba'i phyogs ni bcom pas khyod //",
    "T02D1494:208b-37": "gang gis gar yang 'bad pa byed pa med //",
    "T02D1494:208b-38": "stong nyid brtan gyis 'khrul pa spang du med //",
    "T02D1494:209a-0": "'khrul pas 'ching spang sems par ma byed cig / gang gang las byung de ni nges @209a * //",
    "T02D1494:209a-1": "ltos la ;",
    "T02D1494:209a-2": "/ mi rtog ting nge 'dzin gyis de bsal gyis //",
    "T02D1494:209a-3": "rnam rtog dri ma chen po ma lus khrus //",
    "T02D1494:209a-4": "nam mkha'i me tog dang 'dra dngos po mnyam par",
    "T02D1494:209a-5": "rtog / des sbyangs bag chags bral bas rnal 'byor",
    "T02D1494:209a-6": "ma mthong ba // nam mkha'i me tog bung bas 'jib pa mthong ba 'dra //",
    "T02D1494:209a-7": "nges sbyangs dam tshig spyod pa rnam dag pa //",
    "T02D1494:209a-8": "'jig rten spros pa gnas pa dang ni 'gal ba yin //",
    "T02D1494:209a-9": "nam mkha'i me tog bung pas 'jib pa 'dra ba yi //",
    "T02D1494:209a-10": "bdag dang gzhan du lta ba'i 'khrul pa chom //",
    "T02D1494:209a-11": "'jig rten spros pa rdo rje phab nas ni //",
    "T02D1494:209a-12": "'jig 'dzin ngo tsha aa wa dh'u t'is spongs //",
    "T02D1494:209a-13": "byang chub smon pa snying rjer bcas gnyis kyis //",
    "T02D1494:209a-14": "nges par sbyangs 'dir thams cad 'dus par 'gyur //",
    "T02D1494:209a-15": "bla ma'i bka' lung gang yin rin po cher snang",
    "T02D1494:209a-16": "gi / gzhan pa'i rin chen de las bde ba",
    "T02D1494:209a-17": "ci zhig 'byung // bla ma'i man ngag med pa de las 'bras mi 'byung //",
    "T02D1494:209a-18": "dri ma can gyi ras la gur gum tshon bzhin no //",
    "T02D1494:209a-19": "rnal 'byor ma nyams myong na rnal 'byor par 'gyur bas //",
    "T02D1494:209a-20": "gzhon nu ma gzhan 'dus pas bde bskyed pa //",
    "T02D1494:209a-21": "gang gis srid pa'i mtsho las sgrol 'gyur ba'i //",
    "T02D1494:209a-22": "bla ma'i lung las gces pa gzhan ci yod //",
    "T02D1494:209a-23": "snying rjes gzhan phan slob mas 'jug pa yi //",
    "T02D1494:209a-24": "dur smig 'dzin pa'i slongs mos rnyed dka' min //",
    "T02D1494:209a-25": "yi ge shr'i ni gnyis med ye shes te //",
    "T02D1494:209a-26": "'gro ba dbyer med rnam par ston pa yin //",
    "T02D1494:209a-27": "sems rmongs byed pa'i bstan bcos yongs spongs dang //",
    "T02D1494:209a-28": "don dam shr'i he ru kar 'gyur pa yin //",
    "T02D1494:209a-29": "rgyu med sogs las skye ba rmongs ba ni //",
    "T02D1494:209a-30": "'gog cing stong par yi ge he 'dis bstan //",
    "T02D1494:209a-31": "rtog dpyod bral ba'i don dam gang yin pas //",
    "T02D1494:209a-32": "'chi ba spong bar yi ge ru 'dis bstan //",
    "T02D1494:209a-33": "dngos dang dngos med gang la'ang mi gnas pa //",
    "T02D1494:209a-34": "srid dang mya ngan 'das med yi ge ka 'dis bstan//",
    "T02D1494:209a-35": "'di ltar bzhi yis bstan pa'i don gang yin //",
    "T02D1494:209a-36": "de ni don dam shr'i he ru ka / mkhas",
    "T02D1494:209a-37": "pa chen po dpal mar me mdzad ye shes kyi",
    "T02D1494:209a-38": "dngos po'i don nyid kyis ji ltar gzigs pa de",
    "T02D1494:209a-39": "ltar gzhan la bstan pa'i phyir rdo rje 'chang gi",
    "T02D1494:209a-40": "gnas su gshags pa'i tshe skyi shod snye thang bkra"
}