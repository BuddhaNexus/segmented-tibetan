{
    "T02TD3209E:215a-0": "@215a # // rgya gar skad du /",
    "T02TD3209E:215a-1": "ku ru kull'a s'a dha nam /",
    "T02TD3209E:215a-2": "bod skad du /",
    "T02TD3209E:215a-3": "ku ru kulla'i sgrub thabs /",
    "T02TD3209E:215a-4": "sgrol ma las nges par 'byung ba'i ku ru kulle la phyag 'tshal lo //",
    "T02TD3209E:215a-5": "gang zhig dran pa tsam gyis kyang //",
    "T02TD3209E:215a-6": "lhar bcas lha min mi rnams kyang //",
    "T02TD3209E:215a-7": "rtag tu ci bgyi bar 'gyur ba'i //",
    "T02TD3209E:215a-8": "sgrol ma de la bdag phyag 'tshal //",
    "T02TD3209E:215b-0": "dang por re zhig sngags pas bud med @215b kyi 'gro ba pa'i 'drul 'jug la sogs pa dang bal zhing yid kyis rjes su mthun pa'i gnas 'ga' zhig tu bde ba'i stan la gnas la /",
    "T02TD3209E:215b-1": "rang gi snying gar dbyangs yig dang po yongs su gyur pa las zla ba'i dkyil 'khor gyi steng du 'od zer dang bcas pa'i sa bon gyi yi ge hr'i:rnam par spros pa'i 'od zer dmar po'i tshogs rnams kyis 'jig rten kun du snang bar byed pa sngon du 'gro bas /",
    "T02TD3209E:215b-2": "ku ru kulle'i ri la gnas pa'i ku ru kulle'i bcom ldan 'das ma legs par bskul zhing spyan drangs pa mdun gyi nam mkha'i yul phyogs su legs par bsams la /",
    "T02TD3209E:215b-3": "snying ga'i sa bon gyi 'od zer gyis nges par sprul pa'i rnam pa sna tshogs pa'i me tog dang bdug pa la sogs pa'i mchod pa rnams kyis mchod par bya ba'o //",
    "T02TD3209E:215b-4": "de'i rjes la phyag 'tshal ba dang /",
    "T02TD3209E:215b-5": "sdig pa bshags pa dang /",
    "T02TD3209E:215b-6": "bsod nams la rjes su yi rang ba dang /",
    "T02TD3209E:215b-7": "yongs su bsngo ba dang /",
    "T02TD3209E:215b-8": "gsum la skyabs su 'gro ba dang /",
    "T02TD3209E:215b-9": "byang chub tu sems bskyed pa rnams sngon du 'gro bas /",
    "T02TD3209E:215b-10": "bdag ni dkon mchog gsum la skyabs //",
    "T02TD3209E:215b-11": "bdag sdig thams cad so sor bshags //",
    "T02TD3209E:215b-12": "skye dgu'i bsong nams la rjes rang //",
    "T02TD3209E:215b-13": "sangs rgyas byang chub yid kyis gzung //",
    "T02TD3209E:215b-14": "zhes bya ba 'di lan gsum du gdon no //",
    "T02TD3209E:215b-15": "de nas tshangs pa'i gnas bzhi bsgom pa sngon du 'gro bas chos thams cad stong pa nyid du rnam par bsgoms la /",
    "T02TD3209E:215b-16": "de byin gyis rlob pa'i sngags brjod par bya ste /",
    "T02TD3209E:215b-17": "aom stong pa nyid kyi ye shes kyi rdo rje'i rang bzhin gyi bdag nyid ni nga yin no ;",
    "T02TD3209E:215b-18": "/ de'i rjes la 'jig rten thams cad sdug bsngal bar snying rjes dmigs la /",
    "T02TD3209E:215b-19": "rang gi sems nyid sa bon gyi gzugs su rnam par blta bar bya'o //",
    "T02TD3209E:215b-20": "de yongs su gyur pa las autpala dmar po'i steng du dbyangs yig dang po yongs su gyur pa las zla ba la gnas pa'i sa bon gyi 'od zer gyis sngar bzhin du 'jig rten kun du snang bar byas shing /",
    "T02TD3209E:215b-21": "de bzhin gshegs pa bye ba mtha' yas pa rnams yang dag par bskul nas spyan drangs la nang du gzhug par bya'o //",
    "T02TD3209E:216a-0": "autpala la sogs pa rnams yongs su gyur pa las sku mdog dmar po @216a * //",
    "T02TD3209E:216a-1": "stod shag shin tu dmar ba 'od zer dmar po sa khor yug tu gyur pa rna gdub dang dbu rgyan dmar po dang ldan pa /",
    "T02TD3209E:216a-2": "phyag bzhi la g-yas pas mi 'jigs pa rab tu sbyin pa /",
    "T02TD3209E:216a-3": "gnyis pas yang dag bkang ba'i mda'/",
    "T02TD3209E:216a-4": "g-yon pas rin po che'i gzhu bsnams pa /",
    "T02TD3209E:216a-5": "gnyis pas autpala dmar po bsnams pa /",
    "T02TD3209E:216a-6": "de bzhin gshegs pa snang ba mtha' yas dbu rgyan la ste /",
    "T02TD3209E:216a-7": "ku ru kulle'i ri'i phug na bzhugs shing skra can gyi mgo la gnas pa'i chung ma dang bcas pa'i 'dod pa'i lha'i steng na padma dang zla ba dmar po'i gdan la bzhugs pa'o ;",
    "T02TD3209E:216a-8": "/ sgeg pa'i nyams kyis 'gyur mdog cing thog ma'i lang tsho dang ldan pa'i ku ru kulle bsgom par bya ba'o //",
    "T02TD3209E:216a-9": "de ltar dam tshig sems dpa' rdzogs par byas la /",
    "T02TD3209E:216a-10": "skad cig gis ye shes pa mdun du legs par spyan drang zhing legs par mchod de /",
    "T02TD3209E:216a-11": "dam tshig gi phyag rgyas kha'i lam nas nang du gzhug par bya ba'o //",
    "T02TD3209E:216a-12": "de la dam tshig gi phyag rgya ni 'di yin te /",
    "T02TD3209E:216a-13": "thal mo kha sbyar la gung mo gnyis rtse sprad nas bslang ba'i nang du srin lag gnyis bcug la /",
    "T02TD3209E:216a-14": "gung mo dag gi rgyab tu mdzub mo gnyis legs par bya zhing mthe bong gnyis nang du bkug pa ni de'i rnam pa yin pas na autpala'i phyag rgya'o //",
    "T02TD3209E:216a-15": "de'i rjes la ni /",
    "T02TD3209E:216a-16": "byang chub rdo rje sangs rgyas rnams //",
    "T02TD3209E:216a-17": "ji ltar byin pa chen po'i che //",
    "T02TD3209E:216a-18": "bdag kyang bskyab par bgyi don du //",
    "T02TD3209E:216a-19": "bdag la mkha' rdor la sogs stsol //",
    "T02TD3209E:216a-20": "zhes bya ba ni don du gnyer ba'o //",
    "T02TD3209E:216a-21": "khams gsum pa yis phyag byas pa'i ;",
    "T02TD3209E:216a-22": "/ dbang bskur rdo rje chen po ni //",
    "T02TD3209E:216a-23": "bdag gis sbyin bya sangs rgyas kun //",
    "T02TD3209E:216a-24": "gsang gsum gnas las legs byung yin //",
    "T02TD3209E:216a-25": "zhes bya ba 'di brjod nas sangs rgyas kyi bkas spyan ma la sogs pa rnams kyis dbang bskur sbyin par byed par bsgom par bya ste /",
    "T02TD3209E:216a-26": "dbu rgyan la snang ba mtha' yas rnam par gnas pa yin no //",
    "T02TD3209E:216a-27": "de ltar bsgom pa byas la bzlas pa bya ste /",
    "T02TD3209E:216a-28": "myur ba ma yin bul bar ma yin mi gsal ba ma yin yan lag dang bral bar ma yin pa dang /",
    "T02TD3209E:216a-29": "yan lag ma yin pa'i rtog pa yang spangs la /",
    "T02TD3209E:216a-30": "aom ku ru kulle hr'i: sv'a h'a /",
    "T02TD3209E:216b-0": "de ltar @216b thun tshod gsum du rim pa bzhin du skya khur dang sha kha ra la sogs pa'i gtor ma btang ba sngon du btang bas gus pa dang bcas shing rgyun mi 'chad par bsam pa brtan pos zla ba drug tu bsgom par bya ste /",
    "T02TD3209E:216b-1": "grub pa'i rtags 'byung bar 'gyur ro //",
    "T02TD3209E:216b-2": "de nas ni zla ba dang po la nang dang nye bar 'tshe ba zhi bar 'gyur ro //",
    "T02TD3209E:216b-3": "zla ba gnyis pa la ni zas bsod par gyur ba 'byung bar 'gyur ro //",
    "T02TD3209E:216b-4": "gsum pa la ni gos sna tshogs rnyed par 'gyur ro /",
    "T02TD3209E:216b-5": "bzhi pa la ni tambu la rnam pa sna tshogs pa rgyun mi 'chang par rnyed do //",
    "T02TD3209E:216b-6": "lnga pa la ni ngo mtshar che ba'i gzugs la sogs pa'i yon tan dang ldan pa'i bud med 'du bar 'gyur ro //",
    "T02TD3209E:216b-7": "zla ba drug pa la ni lha dang klu dang gnod sbyin dang dri za dang mi'am ci la sogs pa'i bu mo legs par 'du bar 'gyur ro //",
    "T02TD3209E:216b-8": "bcom ldan 'das ma bsgom pa la ni phal cher bud med rnams rnyed kyi nye bar 'byung bar 'gyur ro //",
    "T02TD3209E:216b-9": "des bdud kyi las de dag rnams yongs su spangs la bcom ldan 'das ma bsgom par bya ste /",
    "T02TD3209E:216b-10": "rmi lam mam dngos su yang rung ste /",
    "T02TD3209E:216b-11": "gsal bar bka' bsgo bar 'gyur ro //",
    "T02TD3209E:216b-12": "ral gri dang mig rtsi dang rkang pa'i byug pa dang mi snang bar 'gyur ba dang /",
    "T02TD3209E:216b-13": "bcud kyis len dang mkha' spyod dang zhing skyong dang sa 'og grub pa la sogs pa'i dngos grub rnams bsgrub par bya'o //",
    "T02TD3209E:216b-14": "gal te bka' bsgo ba med par gyur na de'i tshe sngar bshad pa'i phyag rgya bcings la mchod pa dang gtor ma btang ba la sogs pa sngon du 'gro bas zla ba drug pa gzhan gyi zla ba la mtshan rangs pa bzlas par bya ba'o //",
    "T02TD3209E:216b-15": "de nas ni 'bar bar 'gyur zhing dngos grub kyang 'byung ste /",
    "T02TD3209E:216b-16": "phyag rgya des tshangs pa dang /",
    "T02TD3209E:216b-17": "dbang po dang /",
    "T02TD3209E:216b-18": "nye dbang dang /",
    "T02TD3209E:216b-19": "drag po dang /",
    "T02TD3209E:216b-20": "sred med kyi bu la sogs pa rnams yang dag par drangs shing legs par 'dus nas ci bgyi nyid du bsnyen te /",
    "T02TD3209E:216b-21": "sgrub pa po mngon par 'dod pa rnams phun sum tshogs par byed do //",
    "T02TD3209E:216b-22": "deng nas bzung nas skye ba dang /",
    "T02TD3209E:216b-23": "rga dang /",
    "T02TD3209E:216b-24": "'chi ba dang bral bar gyur pa grub nas 'jig rten gyi khams gzhan du phyin cing de bzhin gshegs pa rnams mthong bar 'gyur ba dang sa dang gzungs la sogs pa nas thob par 'gyur ro //",
    "T02TD3209E:217a-0": "@217a * // sgrol ma las 'byung ba'i ku ru kulle'i tshig lhug pa'i sgrub thabs rdzogs so /",
    "T02TD3209E:217a-2": "// / pandi ta chen po aa bha ya'i zhal snga nas dge slong tshul khrims rgyal mtshan gyis bsgyur ba'o//"
}