{
    "T16D4375:291b-0": "@291b // dngos dang dngos med rab mkhyen te /",
    "T16D4375:291b-1": "sku mchog mkha' 'dra brnyes gyur kyang //",
    "T16D4375:291b-2": "thugs rje'i dbang gis ji srid par //",
    "T16D4375:291b-3": "'gro drug sems can mun 'thoms la //",
    "T16D4375:291b-4": "chos kyi sgron ma spor mdzad pa //",
    "T16D4375:291b-5": "de la gus par phyag 'tshal te //",
    "T16D4375:291b-6": "tha dad las las byung bas na //",
    "T16D4375:291b-7": "'di la mos pa'i skye bo 'ga' //",
    "T16D4375:291b-8": "yod srid de don bdag gis ni //",
    "T16D4375:291b-9": "bsam gtan la 'jug ci nus bsdu //",
    "T16D4375:291b-10": "sdom ni /",
    "T16D4375:291b-11": "tshogs dang dmigs dang nyes pa dang //",
    "T16D4375:291b-12": "spang bya go rims brtags 'bras bu //",
    "T16D4375:291b-13": "de la tshogs ni rnam pa gnyis te /",
    "T16D4375:291b-14": "phyi dang nang gi 'o //",
    "T16D4375:291b-15": "de la phyi'i mdor bsdu na yid du 'ong ba'i sa phyogs so //",
    "T16D4375:291b-16": "nang gi yang mdor bsdu na gnyis te //",
    "T16D4375:291b-17": "ma chags pa dang /",
    "T16D4375:291b-18": "tshul khrims rnam par dag pa'o //",
    "T16D4375:291b-19": "'jig rten chags pa med la mngon dgas 'grub //",
    "T16D4375:291b-20": "ces kyang gsungs la /",
    "T16D4375:291b-21": "sdom pa'i tshul khrims kyi sems gnas pa'i bya ba byed ces kyang gsungs so //",
    "T16D4375:291b-22": "de la dmigs pa gang zhe na /",
    "T16D4375:291b-23": "'dir skye ba med pa'o //",
    "T16D4375:291b-24": "de yang mdo sde las chos 'di dag thams cad ni sems la gnas pa /",
    "T16D4375:291b-25": "sems las byung ba /",
    "T16D4375:291b-26": "sems sngon du 'gro ba ste /",
    "T16D4375:291b-27": "sems shin tu bcil /",
    "T16D4375:291b-28": "sems shin tu brtul /",
    "T16D4375:291b-29": "shin tu khong du chud par byas nas chos de dag thams cad kyang /",
    "T16D4375:291b-30": "shin tu bcil ba dang /",
    "T16D4375:291b-31": "shin tu brtul ba dang /",
    "T16D4375:291b-32": "shin tu khong du chud par 'gyur te /",
    "T16D4375:292a-0": "des chos rnams de ltar mthong bas @292a * //",
    "T16D4375:292a-1": "rgyu de dang /",
    "T16D4375:292a-2": "rkyen de dang /",
    "T16D4375:292a-3": "gzhi des sems zhi bar bya ba'i phyir nan tan byed de /",
    "T16D4375:292a-4": "sems nyid la sems nyid 'dogs so //",
    "T16D4375:292a-5": "sems nyid kyis sems zhi bar byed do //",
    "T16D4375:292a-6": "sems nyid la sems rab tu gzhog go //",
    "T16D4375:292a-7": "de ltar zhi ba la brtson pas sems rtse gcig tu 'gyur te /",
    "T16D4375:292a-8": "rtse gcig tu gyur nas mnyam par 'jog go //",
    "T16D4375:292a-9": "sems mnyam par bzhag pa la dben pa las skyes",
    "T16D4375:292a-10": "pa'i dga' bar gyur nas 'dod pa dag las dben",
    "T16D4375:292a-11": "pa sdig pa mi dge ba'i chos rnams las dben",
    "T16D4375:292a-12": "pa / rnam par rtog pa dang /",
    "T16D4375:292a-13": "bcas pa /",
    "T16D4375:292a-14": "dpyod pa dang bcas pa /",
    "T16D4375:292a-15": "dben pa las skyes pa'i dga' ba dang /",
    "T16D4375:292a-16": "bde ba can bsam gtan dang por rdzogs par bya",
    "T16D4375:292a-17": "ste gnas so zhes bya ba la sogs pa gsungs",
    "T16D4375:292a-18": "so // de la sems ni skad cig ma'i mtshan",
    "T16D4375:292a-19": "nyid yin la de yang blos gzhigs na mi gnas",
    "T16D4375:292a-20": "so // te / 'das pa dang ma 'ongs pa ni 'gags pa dang /",
    "T16D4375:292a-21": "ma skyes pa'i phyir ma grub na /",
    "T16D4375:292a-22": "da ltar gyi yang skye ba'i cha dang /",
    "T16D4375:292a-23": "gnas pa'i cha dang /",
    "T16D4375:292a-24": "'gag pa'i cha gcig tu mi 'grub po //",
    "T16D4375:292a-25": "gang gi ngo bo gcig tu ma grub pa des du ma yang spangs te /",
    "T16D4375:292a-26": "de bas na sems ni gcig dang du ma dang bral ba /",
    "T16D4375:292a-27": "gzung du med pa dang /",
    "T16D4375:292a-28": "bstan du med pa dang /",
    "T16D4375:292a-29": "gzugs can ma yin pa ste /",
    "T16D4375:292a-30": "skad cig thog ma mtha' yod pas //",
    "T16D4375:292a-31": "'jig rten skad cig la mi gnas //",
    "T16D4375:292a-32": "zhes kyang gsungs so //",
    "T16D4375:292a-33": "de ltar sems ma skyes par rtogs pa de nyid kho na la goms par bya'o //",
    "T16D4375:292a-34": "nyes pa ni lnga ste /",
    "T16D4375:292a-35": "de sbyang ba'i ched du 'du byed brgyad bsgom par gsungs so //",
    "T16D4375:292a-36": "mdor na dmigs pa brjed pa'i gnyen po dran pa ma shor na shes bzhin gnas te /",
    "T16D4375:292a-37": "de'i skabs su mi brtsal bar lus dang sems la mi gnod tsam du bsgom zhing 'dug par bya'o //",
    "T16D4375:292a-38": "spang par bya ba ni 'dod pa'i sred pa dang /",
    "T16D4375:292a-39": "sdig pa mi dge ba'i chos rnams te /",
    "T16D4375:292a-40": "de yang ji skad du 'dod pa ni nyon mongs pa'i 'dod pa dang dngos po'i 'dod pa ste /",
    "T16D4375:292a-41": "mtshungs par ldan pa las dben pa dang /",
    "T16D4375:292a-42": "dmigs pa las dben pa'o //",
    "T16D4375:292a-43": "sdig pa mi dge ba'i chos ni gang dag nyon mongs pa'i rgyu las byung ba lus dang /",
    "T16D4375:292a-44": "ngag dang /",
    "T16D4375:292a-45": "yid kyi nyes pa sbyong bar rtogs pa chad pas gcod pa dang /",
    "T16D4375:292b-0": "mtshon chas 'debs @292b pa dang /",
    "T16D4375:292b-1": "'thab pa dang /",
    "T16D4375:292b-2": "rtsod pa dang /",
    "T16D4375:292b-3": "'gyed pa dang /",
    "T16D4375:292b-4": "g-yo ba'i tshig dang /",
    "T16D4375:292b-5": "gnod pa dang /",
    "T16D4375:292b-6": "brdzun zer ba la sogs pa las dben pa'o zhes gsungs so //",
    "T16D4375:292b-7": "go rims ni rnam pa bdun du gsungs te /",
    "T16D4375:292b-8": "de la mtshan nyid rab tu rig pas ni spang bar bya ba dang /",
    "T16D4375:292b-9": "thob par bya ba legs par yongs su shes nas spang ba dang /",
    "T16D4375:292b-10": "thob par bya ba'i phyir sems 'jog go //",
    "T16D4375:292b-11": "de ni thos pa dang sems pa dang /",
    "T16D4375:292b-12": "'dres par rig par bya'o //",
    "T16D4375:292b-13": "de'i 'og tu thos pa dang sems pa las 'das",
    "T16D4375:292b-14": "nas gcig tu bsgom pa'i rnam pas de'i rigs pa",
    "T16D4375:292b-15": "zhi ba'i mtshan nyid kyis mtshan ma la dmigs pa'i",
    "T16D4375:292b-16": "zhi gnas dang lhag mthong bsgom zhing yang ji ltar",
    "T16D4375:292b-17": "yongs su brtsal bar rags pa zhi ba nyid du",
    "T16D4375:292b-18": "mos te / de ni mos pa yid la byed pa zhes bya'o //",
    "T16D4375:292b-19": "de goms pas thog ma kho nar spong ba'i lam",
    "T16D4375:292b-20": "dang ldan pa'i yid la byed pa ni rab tu",
    "T16D4375:292b-21": "dben pa'i yid la byed pa zhes bya'o //",
    "T16D4375:292b-22": "des kun nas nyon mongs pa chen po rnams rab tu spang ngo //",
    "T16D4375:292b-23": "de dag kyang gang zhe na /",
    "T16D4375:292b-24": "ye shes sgron ma'i mdo las /",
    "T16D4375:292b-25": "de la 'dod chags chen po gang zhe na /",
    "T16D4375:292b-26": "gang lus thams cad du khyab ste /",
    "T16D4375:292b-27": "sems kun nas gzung zhing gnas pa dang ;",
    "T16D4375:292b-28": "gang gis de la gzhol zhing 'dod chags dang bral ba'i sems mi 'thob pa ste /",
    "T16D4375:292b-29": "de la gzhol ba de la ngo tsha ba dang /",
    "T16D4375:292b-30": "'dzem pa thams cad kyi thams cad du med par 'gyur te /",
    "T16D4375:292b-31": "ji ltar na ngo tsha ba dang 'dzem pa thams",
    "T16D4375:292b-32": "cad kyi thams cad du med pa yin zhe na",
    "T16D4375:292b-33": "; de gcig pu lkog tu song ste /",
    "T16D4375:292b-34": "de nyid rjes su rnam par rtog cing de nyid legs par shin tu smon pa dang /",
    "T16D4375:292b-35": "de nyid la yang yon tan du lta ba yin te /",
    "T16D4375:292b-36": "de ltar na de la ngo tsha ba med pa yin no //",
    "T16D4375:292b-37": "ji ltar na 'dzem pa med pa yin zhe na /",
    "T16D4375:292b-38": "de rgyu de dang rkyen de dang ;",
    "T16D4375:292b-39": "gzhi des pha ma 'am /",
    "T16D4375:292b-40": "bla ma lta bu gzhan dag dang rtsod cing phyir bzlog pa dang /",
    "T16D4375:292b-41": "rgol bar byed cing des ngo mi tsha la /",
    "T16D4375:292b-42": "de la yon tan du lta ba yin te /",
    "T16D4375:292b-43": "de ltar na 'dzem pa med pa yin te /",
    "T16D4375:293a-0": "de rgyu de dang rkyen de dang gzhi des na ngan song rnams su skye bar @293a * //",
    "T16D4375:293a-1": "'gyur te /",
    "T16D4375:293a-2": "de ni 'dod chags chen po zhes bya'o //",
    "T16D4375:293a-3": "zhe sdang chen po gang zhe na /",
    "T16D4375:293a-4": "zhe sdang gi rnam pa gang gis zhe sdang zhing rngam 'khrugs gtum par gyur nas //",
    "T16D4375:293a-5": "mtshams med pa lnga las gang yang rung ba byed pa 'am /",
    "T16D4375:293a-6": "dam pa'i chos spang pa gang byas pa la mtshams",
    "T16D4375:293a-7": "med pa lnga bsdoms kyang grangs su yang nye bar",
    "T16D4375:293a-8": "mi 'gro // cha dang /",
    "T16D4375:293a-9": "bgrang ba dang /",
    "T16D4375:293a-10": "dpe dang rgyur yang nye bar mi 'gro ba de lta bur byed de /",
    "T16D4375:293a-11": "de rgyu de dang rkyen de dang /",
    "T16D4375:293a-12": "gzhi des lus zhig nas sems can dmyal ba chen po dag tu skye zhing ;",
    "T16D4375:293a-13": "gal te brgya la mir skyes na yang gnag cing",
    "T16D4375:293a-14": "mig dmar la gtum zhing gnod sems mang bar 'gyur",
    "T16D4375:293a-15": "te / de rgyu de dang rkyen de dang gzhi",
    "T16D4375:293a-16": "des yang sems can dmyal ba dag tu skye bar",
    "T16D4375:293a-17": "te / 'gyur te / de ni zhe sdang chen po zhes bya'o //",
    "T16D4375:293a-18": "gti mug chen po gang zhe na /",
    "T16D4375:293a-19": "gang ji skad du smos pa'i gnas de dag la nyes kyang dga' zhing mya ngan du mi byed /",
    "T16D4375:293a-20": "smre sngags mi 'don /",
    "T16D4375:293a-21": "'gyod pa med pa yin te /",
    "T16D4375:293a-22": "de ni gti mug chen po zhes bya'o //",
    "T16D4375:293a-23": "zhes gsungs so //",
    "T16D4375:293a-24": "rnal 'byor ba de de'i 'og tu spong ba la",
    "T16D4375:293a-25": "dga' bar 'gyur zhing spong ba la phan yon du",
    "T16D4375:293a-26": "lta ste / rab tu dben pa'i dga' ba dang",
    "T16D4375:293a-27": "bde ba chung ngus reg nas dus dus su dad",
    "T16D4375:293a-28": "par gyur ba'i yid la byed pas ji tsam du",
    "T16D4375:293a-29": "lta ste / rmugs pa dang / gnyid dang /",
    "T16D4375:293a-30": "rgod pa dang bral bar bya ba'i phyir rab tu",
    "T16D4375:293a-31": "dga' bar byed pa 'di ni dga' ba sdud pa",
    "T16D4375:293a-32": "zhes bya'o // des nyon mongs pa'i rnam pa 'bring rab tu spong ngo //",
    "T16D4375:293a-33": "de yang gang zhe na /",
    "T16D4375:293a-34": "de nyid las 'dod chags 'bring po gang zhe na /",
    "T16D4375:293a-35": "gang gis 'dod pa rnams la brten par gyur na",
    "T16D4375:293a-36": "bya ba grub kyi bar du rten cing bya ba",
    "T16D4375:293a-37": "grub nas 'dod chags dang bral ba'i sems 'thob pa",
    "T16D4375:293a-38": "dang / 'gyod pa 'thob pa dang /",
    "T16D4375:293a-39": "sems la mi cha ba 'thob pa ste /",
    "T16D4375:293a-40": "de ni 'dod chags 'bring po zhes bya'o //",
    "T16D4375:293a-41": "zhe sdang 'bring po gang zhe na /",
    "T16D4375:293a-42": "gang gis zhe sdang bar 'gyur te /",
    "T16D4375:293a-43": "sdig pa mi dge ba'i las byas na myur ba",
    "T16D4375:293a-44": "myur bar skyen pa skyen par la gor la gor",
    "T16D4375:293a-45": "du 'gyod cing de'i gnyen po la yang brten pa",
    "T16D4375:293b-0": "ste / de @293b ni zhe sdang 'bring po zhes bya'o //",
    "T16D4375:293b-1": "gti mug 'bring po gang zhe na /",
    "T16D4375:293b-2": "gang gis mi dge ba'i las ka bas kyang la",
    "T16D4375:293b-3": "gor la gor du 'gyod cing tshangs pa mtshungs par",
    "T16D4375:293b-4": "spyod pa rnams kyi drung ru 'chags shing mi 'chab",
    "T16D4375:293b-5": "la de yon tan du yang mi lta ba yin",
    "T16D4375:293b-6": "te de ni gti mug 'bring po zhes bya'o //",
    "T16D4375:293b-7": "de ltar legs par zhus pa de dge ba'i phyogs",
    "T16D4375:293b-8": "la sbyor bas brten pa'i phyir 'dod pa na spyod",
    "T16D4375:293b-9": "pa'i nyon mongs pa'i kun nas dkris pa kun tu",
    "T16D4375:293b-10": "mi 'byung bas de spangs sam ma spangs pa khong",
    "T16D4375:293b-11": "du chud par bya ba'i phyir de 'byung ba dang",
    "T16D4375:293b-12": "mthun pa sdug pa'i mtshan ma yid la byed pas",
    "T16D4375:293b-13": "so sor rtogs pa ni dpyod pa yid la byed",
    "T16D4375:293b-14": "pa'o // des thos pa mngon pa'i nga rgyal med pa la sems 'jog par byed do //",
    "T16D4375:293b-15": "des de ltar dpyad nas gnyen po bsgoms pas dus",
    "T16D4375:293b-16": "de ji srid cig pa'i tshul gyis 'dod pa spyod",
    "T16D4375:293b-17": "pa'i nyon mongs pa thams cad dang bral bar bya",
    "T16D4375:293b-18": "ba'i phyir bsam gtan dang po la sbyor ba'i mthar",
    "T16D4375:293b-19": "thug pa'i gnyen po yid la byed pa ni sbyor",
    "T16D4375:293b-20": "ba'i mtha'o // des nyon mongs pa'i rnam pa chung ngu rab tu spang ngo //",
    "T16D4375:293b-21": "de nyid la 'dod chags chung ngu gang zhe na /",
    "T16D4375:293b-22": "gang gis 'dod pa rnams brten par gyur kyang mnyam pa dang byug pa dang /",
    "T16D4375:293b-23": "lus kyi reg pa tsam mam /",
    "T16D4375:293b-24": "tshig tu smras pa tsam gyis tshim par 'gyur ba de ni 'dod chags chung ngu zhes bya'o //",
    "T16D4375:293b-25": "mdor na 'tsho ba'i yo byad thams cad la chags pa'i sems su gyur pa ste /",
    "T16D4375:293b-26": "de ni 'dod chags zhes bya'o //",
    "T16D4375:293b-27": "zhe sdang chung ngu gang zhe na /",
    "T16D4375:293b-28": "gang gis zhe sdang bar gyur nas /",
    "T16D4375:293b-29": "tshig tsam dang /",
    "T16D4375:293b-30": "mi snyan pa dang /",
    "T16D4375:293b-31": "ngan du brjod pa tsam gyis mi dge ba'i las sogs pa ste /",
    "T16D4375:293b-32": "byung na yang skad cig de nyid dang /",
    "T16D4375:293b-33": "yud tsam de nyid dang /",
    "T16D4375:293b-34": "thang cig de nyid la gnyen po bsten pa ste /",
    "T16D4375:293b-35": "de ni zhe sdang chung ngu zhes bya'o //",
    "T16D4375:293b-36": "gti mug chung ngu gang zhe na /",
    "T16D4375:293b-37": "gang gis rang bzhin gyi kha na ma tho ba",
    "T16D4375:293b-38": "ma yin par bcas pa'i kha na ma tho ba",
    "T16D4375:293b-39": "bslab pa kun la spyad pa'i lan gnyis gsum las",
    "T16D4375:293b-40": "'da' ba ste / de ni gti mug chung ngu zhes bya'o //",
    "T16D4375:293b-41": "zhes gsungs so //",
    "T16D4375:293b-42": "rtags ni lus g-yo ba snyam byed pa dang /",
    "T16D4375:293b-43": "lus phyar ba rtsub bos drud pa snyom byad pa dang /",
    "T16D4375:294a-0": "@294a * // lus thams cad la 'o mas gtor ba snyam byed pa dang /",
    "T16D4375:294a-1": "lus drod 'byung ba dang /",
    "T16D4375:294a-2": "snying ga nas mar me lta bu 'byung ba dang /",
    "T16D4375:294a-3": "smin mtshams nas nyi zer gyi 'od lta bu 'byung ba dang /",
    "T16D4375:294a-4": "spyi bo nas 'od zer sna lnga 'byung ba la sogs pa gsungs so //",
    "T16D4375:294a-5": "'bras bu yang de nyid de bsam gtan dang po zhes bya'o //",
    "T16D4375:294a-6": "dad pas 'di bsdebs bsod rnams kyis //",
    "T16D4375:294a-7": "'gro kun srid pa yongs spong zhing //",
    "T16D4375:294a-8": "bsam gtan bde la rten byed de //"
}