{
    "T02TD2305E:245b-0": "@245b # // rgya gar skad du /",
    "T02TD2305E:245b-1": "aa tsintya ma h'a mu dra n'a ma /",
    "T02TD2305E:245b-2": "bod skad du //",
    "T02TD2305E:245b-3": "phyag rgya chen po bsam gyis mi khyab pa zhes bya ba //",
    "T02TD2305E:245b-4": "dpal rdo rje sems dpa' la phyag 'tshal lo //",
    "T02TD2305E:245b-5": "skye 'gag med pa'i chos nyid 'od gsal ni /",
    "T02TD2305E:245b-6": "smra bas brjod med phyag rgya chen pa'i lam //",
    "T02TD2305E:245b-7": "ngos gzung dang bral yod la mi byed pa'o //",
    "T02TD2305E:245b-8": "zab zhi 'dus ma byas la phyag 'tshal lo //",
    "T02TD2305E:245b-9": "ae ma ho //",
    "T02TD2305E:245b-10": "rdo rje dbyer med kyis 'jig bral //",
    "T02TD2305E:245b-11": "drag pas khams gsum 'gro ba thams cad 'du //",
    "T02TD2305E:245b-12": "mun khung gter la sgron me ltar //",
    "T02TD2305E:245b-13": "ma rig sbubs nas rang rig gsal /",
    "T02TD2305E:245b-14": "chos kun rtsa ba byang chub sems //",
    "T02TD2305E:245b-15": "rang bzhin gnyis su med pa'i phyir //",
    "T02TD2305E:245b-16": "sems nyid rang byung ye shes te //",
    "T02TD2305E:245b-17": "ma 'dres yongs rdzogs rgyal ba'i thugs //",
    "T02TD2305E:245b-18": "de nyid ji bzhin rtogs gyur na //",
    "T02TD2305E:245b-19": "sangs rgyas zhes ni de la bya //",
    "T02TD2305E:245b-20": "gdod nas gnas pa'i dkyil 'khor la //",
    "T02TD2305E:245b-21": "grub med sprul pa'i dkyil 'khor shar //",
    "T02TD2305E:245b-22": "de ltar rtogs pa'i rnal 'byor pa //",
    "T02TD2305E:245b-23": "gdal khyab sa la 'bad pa med //",
    "T02TD2305E:245b-24": "zag med rnam grol ngang du gdab //",
    "T02TD2305E:245b-25": "rgyal ba'i dgongs pa 'di kho na //",
    "T02TD2305E:245b-26": "dkyil 'khor la sogs 'phro 'du rnams //",
    "T02TD2305E:245b-27": "ched du ma byas ngang nas shar //",
    "T02TD2305E:245b-28": "'od gsal chu bo'i dpa' rlabs kyi /",
    "T02TD2305E:245b-29": "ngo mtshar rnam sbrul bsam mi khyab //",
    "T02TD2305E:246a-0": "de phyir chos @246a * //",
    "T02TD2305E:246a-1": "rnams sna tshogs kun //",
    "T02TD2305E:246a-2": "ji bzhin ma yin ma bcos bzhin du snang //",
    "T02TD2305E:246a-3": "nyon mongs lnga sogs rang bzhin rnams //",
    "T02TD2305E:246a-4": "rnam grol ye shes chen por shar //",
    "T02TD2305E:246a-5": "de nyid mngon gyur brtan pa na //",
    "T02TD2305E:246a-6": "mi zad rgyan gyi 'khor lo snang //",
    "T02TD2305E:246a-7": "gnyis snang rnam pa mi mnga' bas //",
    "T02TD2305E:246a-8": "rang don rang bzhin lhun gyis grub //",
    "T02TD2305E:246a-9": "'di ltar snang ba'i chos rnams kun //",
    "T02TD2305E:246a-10": "dbyings dang ye shes gnyis su med //",
    "T02TD2305E:246a-11": "'khor ba'i rnam rtog sna tshogs las //",
    "T02TD2305E:246a-12": "rgyal ba'i sku dang ye shes 'byung //",
    "T02TD2305E:246a-13": "rang bzhin ma skyes yum gyi klong //",
    "T02TD2305E:246a-14": "ma 'gags shar ba yab kyi mkha' //",
    "T02TD2305E:246a-15": "de ltar gnyis med bde ba ni //",
    "T02TD2305E:246a-16": "rnal 'byor rig pa'i dgongs pa yin //",
    "T02TD2305E:246a-17": "bya byed rig pa'i rtsol ba rnams //",
    "T02TD2305E:246a-18": "thabs dang shes rab gnyis su med //",
    "T02TD2305E:246a-19": "'khor ba'i nyon mongs dug gsum 'di //",
    "T02TD2305E:246a-20": "lhun grub ma bcos sku gsung thugs //",
    "T02TD2305E:246a-21": "'dus byas phung po'i rang bzhin ni //",
    "T02TD2305E:246a-22": "zag med rnam par grol ba dang //",
    "T02TD2305E:246a-23": "sna tshogs snang ba'i 'khor lo 'di //",
    "T02TD2305E:246a-24": "rang bzhin spyod pa sgyu ma'i grogs //",
    "T02TD2305E:246a-25": "gsang chen bla med theg pa 'di //",
    "T02TD2305E:246a-26": "thabs dang shes rab phul du phyin //",
    "T02TD2305E:246a-27": "snang dang mi snang gnyis su med //",
    "T02TD2305E:246a-28": "'dzin pa bral ba de tsam mo //",
    "T02TD2305E:246a-29": "ji bzhin ma bcos sems nyid la //",
    "T02TD2305E:246a-30": "ma yengs bcos bslad med par gnas //",
    "T02TD2305E:246a-31": "des na gsang ba'i snying po ni //",
    "T02TD2305E:246a-32": "tshig gi brjod pa'i yul las 'das //",
    "T02TD2305E:246a-33": "rang lus dpen ba'i dgon pa der //",
    "T02TD2305E:246a-34": "phyi nang gsang ba'i yo byad 'dzin //",
    "T02TD2305E:246a-35": "sems nyid rin chen za ma tog / chags bral nam mkha' ltar du 'char //",
    "T02TD2305E:246a-36": "snang bsgyur byed rnal 'byor pa //",
    "T02TD2305E:246a-37": "rin chen mdzes pa sna tshogs la //",
    "T02TD2305E:246a-38": "'phrul dga' lta bur snang bas na //",
    "T02TD2305E:246a-39": "don du mi 'gyur yongs ma gsungs //",
    "T02TD2305E:246a-40": "bdag nyid chen po rgyal ba'i sems //",
    "T02TD2305E:246a-41": "rtogs par 'dod pa dgad bro aang //",
    "T02TD2305E:246a-42": "khams gsum ye nas rgyal ba'i sku //",
    "T02TD2305E:246a-43": "'khor ba myang 'das gnyis su med //",
    "T02TD2305E:246a-44": "dus gsum rgyal ba rang gi sems //",
    "T02TD2305E:246a-45": "'bad cing rtsol ba'i nang dang bral //",
    "T02TD2305E:246a-46": "bde dang sdug bsngal da byer med la //",
    "T02TD2305E:246a-47": "spong len mtshan ma 'dod pa ci //",
    "T02TD2305E:246a-48": "de nyid rang gsal 'dzin pa med //",
    "T02TD2305E:246a-49": "'dzin med grub mtha' lta ba bral //",
    "T02TD2305E:246a-50": "sems kyi me long de gsal ba //",
    "T02TD2305E:246a-51": "sngags 'chang dgongs pa mnyam pa nyid //",
    "T02TD2305E:246b-0": "rang la gnas @246b bas gzhan du min //",
    "T02TD2305E:246b-1": "rgyun du gnas kyang gting dpag dka' //",
    "T02TD2305E:246b-2": "rtsol sgrub bral bar yangs la khyab //",
    "T02TD2305E:246b-3": "dngos su mthong ba bla ma'i drin //",
    "T02TD2305E:246b-4": "ma skyes spros bral sems nyid ni //",
    "T02TD2305E:246b-5": "kha dog dbyibs dang gnas rig bral //",
    "T02TD2305E:246b-6": "zab cing rgya che gsal bar ldan //",
    "T02TD2305E:246b-7": "brtan g-yo ma lus de ltar byos //",
    "T02TD2305E:246b-8": "'gro ba 'de kun sangs rgyas te //",
    "T02TD2305E:246b-9": "gsal bar yod kyang rtogs pa med //",
    "T02TD2305E:246b-10": "sems nyid nor bu rin chen de //",
    "T02TD2305E:246b-11": "sbubs na mkha' lding phru gu 'dra //",
    "T02TD2305E:246b-12": "dam pa mnyes byed skyes bu yis //",
    "T02TD2305E:246b-13": "bde gshegs dgongs pa rdzogs pa'i don //",
    "T02TD2305E:246b-14": "dug gsum sku gsung thugs su dag /",
    "T02TD2305E:246b-15": "dpa' bo seng ge bzhin du rgyu //",
    "T02TD2305E:246b-16": "theg chen gsang ba'i rnal 'byor gyis //",
    "T02TD2305E:246b-17": "spyod pa'i khyad par ci spyad kyang //",
    "T02TD2305E:246b-18": "tshogs bsgyur len med 'dzin dang bral //",
    "T02TD2305E:246b-19": "dkyil 'khor chen po'i gsang bar zhugs //",
    "T02TD2305E:246b-20": "sku gsung yon tan phrin las la //",
    "T02TD2305E:246b-21": "'od gsal ye shes snyoms mdzad pa //",
    "T02TD2305E:246b-22": "bdag gzhan gnyis kyi 'dod pa sgrub //",
    "T02TD2305E:246b-23": "thugs rjes khams gsum sgrol la brtson //",
    "T02TD2305E:246b-24": "rol pa'i ye shes dgyes pa las //",
    "T02TD2305E:246b-25": "thabs chen zab mo'i theg pa spro //",
    "T02TD2305E:246b-26": "mi zad bsdu ba zung du 'jug / de ltar mnyam spyod rnal 'byor gyis //",
    "T02TD2305E:246b-27": "rnal 'byor gyi dbang phyug ti lli pas go ri shar ba'i rgyal po'i khab tu rnal 'byor pa la gdams pa /",
    "T02TD2305E:246b-28": "rang bzhin bsam gyis mi khyab pa zhes bya ba ai thi//"
}