{
    "T04D3913:16b-0": "@16b * // rgya gar skad du /",
    "T04D3913:16b-1": "bo dhi tsitta bh'a ba na /",
    "T04D3913:16b-2": "bod skad du /",
    "T04D3913:16b-3": "byang chub kyi sems bsgom pa /",
    "T04D3913:16b-4": "sangs rgyas la phyag 'tshal lo //",
    "T04D3913:16b-5": "byang chub kyi sems kyi rnam par 'grel pa bshad par bya ste /",
    "T04D3913:16b-6": "bcom ldan 'das kyis chos thams cad sems kyis bsgrubs pa'o /",
    "T04D3913:16b-7": "zhes gsungs pa de nyid kyi phyir re zhig sems kyi rang bzhin ci zhes brtag par bya'o //",
    "T04D3913:16b-8": "dngos po thams cad dang bral ba //",
    "T04D3913:16b-9": "phung po khams dang skye mched de //",
    "T04D3913:16b-10": "gzung dang 'dzin pa spangs gyur pa //",
    "T04D3913:16b-11": "chos bdag med pa mnyam nyid pas //",
    "T04D3913:16b-12": "rang sems gdod nas ma skyes pa //",
    "T04D3913:16b-13": "stong pa nyid kyi rang bzhin no //",
    "T04D3913:16b-14": "zhes gsungs pa'i tshig 'di'i don ci zhe na /",
    "T04D3913:16b-15": "dngos po thams cad ces pa'i dngos po'i sgras bdag la sogs pa brjod do //",
    "T04D3913:16b-16": "'di skad bshad pa yin te /",
    "T04D3913:16b-17": "bdag dang sems can dang srog dang gso ba dang",
    "T04D3913:16b-18": "skyes bu dang gang zag dang shed las skyes dang",
    "T04D3913:16b-19": "shed bu dang byed pa po dang tshor ba po",
    "T04D3913:16b-20": "la sogs pa'o // de ni sems kyi rang bzhin ma yin te /",
    "T04D3913:16b-21": "ci'i phyir na /",
    "T04D3913:16b-22": "de rnams nyid la bdag la sogs pa'i bya ba'i mtshan nyid yod pa ma yin pa'i phyir ro //",
    "T04D3913:16b-23": "de ltar re zhig bdag la sogs pa dngos por",
    "T04D3913:16b-24": "yod pa ma yin na de sems kyi rang bzhin",
    "T04D3913:16b-25": "yin pa lta ci smos /",
    "T04D3913:16b-26": "de'i phyir /",
    "T04D3913:16b-27": "dngos po thams cad dang bral ba //",
    "T04D3913:16b-28": "phung po khams dang skye mched de //",
    "T04D3913:16b-29": "sems kyi rang bzhin ma yin par 'gyur ro zhes gsungs pa /",
    "T04D3913:16b-30": "phung po khams dang skye mched de //",
    "T04D3913:16b-31": "gzung dang 'dzin pa spangs gyur pa'o //",
    "T04D3913:17a-0": "'di ltar phung po la sogs pa nyid dngos por @17a * //",
    "T04D3913:17a-1": "don dam par mi dmigs na de sems kyi rang bzhin yin pa lta ci smos /",
    "T04D3913:17a-2": "phung po ni rang bzhin ma yin te /",
    "T04D3913:17a-3": "ci ltar na re zhig gzugs la sogs pa ni",
    "T04D3913:17a-4": "phung po rnams kyi rang bzhin ma yin pa'i phyir",
    "T04D3913:17a-5": "ro // gzugs kyi phung po ni re zhig 'byung",
    "T04D3913:17a-6": "ba dang 'byung ba las gyur pa'i rang bzhin no",
    "T04D3913:17a-7": "ro // // 'byung ba rnams ni sa dang chu dang me dang rlung gi khams rnams so //",
    "T04D3913:17a-8": "'byung ba las gyur pa rnams ni gzugs dang sgra dang dri dang ro dang reg bya rnams so //",
    "T04D3913:17a-9": "sa la sogs pa'i 'byung ba 'di rnams dang 'byung",
    "T04D3913:17a-10": "ba las gyur pa 'di rnams re re'am so so'i",
    "T04D3913:17a-11": "dngos po mi dmigs so //",
    "T04D3913:17a-12": "gang na gcig yod pa de na cig shos kyang ngo zhes pa de'i phyir gzugs tsam mo //",
    "T04D3913:17a-13": "dge slong dag gzugs kyi phung po ni gzugs kyi",
    "T04D3913:17a-14": "phung pos stong ngo zhes bcom ldan 'das kyis gsungs",
    "T04D3913:17a-15": "pa'i phyir shing med na grib ma med pa bzhin",
    "T04D3913:17a-16": "no // de ltar na gzugs yongs su ma grub po //",
    "T04D3913:17a-17": "de bzhin du tshor ba'i phung po yang yongs su ma grub ste /",
    "T04D3913:17a-18": "ji ltar na tshor ba rnam pa gsum ste /",
    "T04D3913:17a-19": "bde ba dang sdug bsngal dang bde ba yang ma yin sdug bsngal yang ma yin pa'o //",
    "T04D3913:17a-20": "'di dag phan tshun ltos pa nyid kyi phyir te /",
    "T04D3913:17a-21": "sdug bsngal la ltos nas bde bar btags so //",
    "T04D3913:17a-22": "gang chos 'ba' zhig gi rang bzhin nyid kyang nye bar mi dmigs te /",
    "T04D3913:17a-23": "mo gsham gyi bu bzhin de ni rdzas su med pa nyid do //",
    "T04D3913:17a-24": "ring po dang thung ngu bzhin nyams su myong ngo //",
    "T04D3913:17a-25": "yang tshor ba rnam pa gnyis te /",
    "T04D3913:17a-26": "lus kyi ngang sems kyi'o //",
    "T04D3913:17a-27": "lus kyi ni re zhig gzugs kyi phung pos bsdus pa'i phyir nye bar mi dmigs so //",
    "T04D3913:17a-28": "des na lus med pa'i phyir lus kyi tshor ba mi 'grub po //",
    "T04D3913:17a-29": "sems kyang yul med pa bstan du med pa gnas",
    "T04D3913:17a-30": "med pa brtag tu med pa bltar med pa snang",
    "T04D3913:17a-31": "ba med pa rnam par rig pa med pa'o zhes",
    "T04D3913:17a-32": "bcom ldan 'das kyis gsungs na de la tshor ba",
    "T04D3913:17a-33": "ci 'dra ba zhig / des na sems med pa'i",
    "T04D3913:17a-34": "phyir sems las byung ba'i tshor ba mi 'grub bo",
    "T04D3913:17a-35": "// dge slong dag tshor ba'i phung po ni tshor",
    "T04D3913:17a-36": "ba'i phung pos stong ngo zhes gsungs pa'i phyir tshor",
    "T04D3913:17a-37": "ba'i phung po yang yongs su ma grub bo //",
    "T04D3913:17a-38": "'du shes kyi phung po ni ming tsam nyid kyi phyir med pa nyid do //",
    "T04D3913:17b-0": "mtshan @17b mar 'dzin pa'i bdag nyid ni 'du shes te /",
    "T04D3913:17b-1": "de la de bzhin du dngos po yod pa ma yin na gang la mtshan mar 'dzin par byed /",
    "T04D3913:17b-2": "de'i phyir rgyu mtshan med na rgyu mtshan can yang med do zhes dang /",
    "T04D3913:17b-3": "dge slong dag 'du shes kyi phung po ni 'du",
    "T04D3913:17b-4": "shes kyi phung pos stong ngo zhes gsungs pa'i phyir",
    "T04D3913:17b-5": "'du shes kyi phung po yang yongs su ma grub",
    "T04D3913:17b-6": "bo // 'du byed kyi phung po yang de bzhin du snying po med pa'i phyir te /",
    "T04D3913:17b-7": "ci ltar snying po med ce na /",
    "T04D3913:17b-8": "tshogs pa tsam nyid kyi phyir te /",
    "T04D3913:17b-9": "tshor ba dang 'du shes dang sems pa dang 'dun pa dang reg pa dang /",
    "T04D3913:17b-10": "blo gros dran pa dang yid la byed pa dang",
    "T04D3913:17b-11": "mos pa zhes bya ba sems las byung ba 'di",
    "T04D3913:17b-12": "rnams dang / skye ba la sogs pa mi ldan",
    "T04D3913:17b-13": "pa rnams kyang 'du byed kyi phung po nyid du",
    "T04D3913:17b-14": "rnams dang / bstan to // sems las byung ba'i",
    "T04D3913:17b-15": "chos de rnams re re ba'am so sor skye ba",
    "T04D3913:17b-16": "yod pa ma yin te /",
    "T04D3913:17b-17": "'du byed kyi las kyi mtshan nyid kyi phyir med pa nyid do //",
    "T04D3913:17b-18": "byed pa po med na bya ba yang med de /",
    "T04D3913:17b-19": "dge slong dag 'du byed kyi phung po ni 'du",
    "T04D3913:17b-20": "byed kyi phung po nyid kyis stong ngo zhes gsungs",
    "T04D3913:17b-21": "pa'i phyir 'du byed kyi phung po yang yongs su",
    "T04D3913:17b-22": "ma grub bo // mig dang rna ba dang sna",
    "T04D3913:17b-23": "dang lce dang lus dang yid ni rnam par shes",
    "T04D3913:17b-24": "pa'i phung po ste /",
    "T04D3913:17b-25": "mig gi rnam par shes pa la sogs pa de",
    "T04D3913:17b-26": "rnams re re'am so so ba rang bzhin mi dmigs",
    "T04D3913:17b-27": "so // de ltar mig la brten nas gzugs rnams",
    "T04D3913:17b-28": "la mig gi rnams par shes pa skye ba gzugs",
    "T04D3913:17b-29": "kyi phung po nyid yod na mig dang gzugs las",
    "T04D3913:17b-30": "so // skye na / mig dang gzugs med na ci ltar rnam par shes pa skye /",
    "T04D3913:17b-31": "de ltar re zhig mig gi rnam par shes pa skye ba'o //",
    "T04D3913:17b-32": "rna ba dang sna dang lce dang lus dang yid",
    "T04D3913:17b-33": "kyi rnam par shes pa rnams kyang rigs pa 'di",
    "T04D3913:17b-34": "nyid kyis shes par bya'o //",
    "T04D3913:17b-35": "yid kyi rnam par shes pa ni yid la brtan",
    "T04D3913:17b-36": "nas chos rnams la yid kyi rnam par shes pa",
    "T04D3913:17b-37": "skye ba de yang 'das par gyur pa ni rgyu",
    "T04D3913:17b-38": "med pa la ci ltar rnam par shes pa skye",
    "T04D3913:17b-39": "/ de ltar re zhig 'das pa'i rnam par shes pa ni 'gags pa'o //",
    "T04D3913:17b-40": "ma 'ongs pa ni ma thob pa dang //",
    "T04D3913:17b-41": "da ltar byung ba ni gnas pa med do //",
    "T04D3913:17b-42": "de'i phyir chos gang dus gsum du yang rang bzhin",
    "T04D3913:17b-43": "mi dmigs pa de'i yod pa ni ci lta bu",
    "T04D3913:18a-0": "zhig yin / dge slong dag rnam par shes pa'i phung po ni rnam par shes @18a * //",
    "T04D3913:18a-1": "pa'i phung po nyid kyis stong ngo zhes gsungs pa'i",
    "T04D3913:18a-2": "phyir rnam par shes pa'i phung po yang yongs su",
    "T04D3913:18a-3": "ma grub bo // de nyid kyis phung po dang",
    "T04D3913:18a-4": "khams dang skye mched nges par bstan pa so so",
    "T04D3913:18a-5": "ba bsal zin to //",
    "T04D3913:18a-6": "phung po med pa nyid kyis de rnams kyi rang bzhin med pa nyid grub bo //",
    "T04D3913:18a-7": "des na phung po dang khams dang skye mched rang",
    "T04D3913:18a-8": "bzhin dang bral ba'i phyir sems de gzung ba dang",
    "T04D3913:18a-9": "'dzin pa las rnam par grol ba ste /",
    "T04D3913:18a-10": "sems de'i gzung ba med na 'dzin pa yang med pa'i phyir ro //",
    "T04D3913:18a-11": "re zhig gzung ba med pa ji ltar zhe na /",
    "T04D3913:18a-12": "ji skad du /",
    "T04D3913:18a-13": "bcom ldan 'das kyis gsang ba pa'i bdag po sems",
    "T04D3913:18a-14": "ni de bzhin gshegs pa dgra bcom pa yang dag",
    "T04D3913:18a-15": "par rdzogs pa'i sangs rgyas rnams kyis ma gzigs mi",
    "T04D3913:18a-16": "gzigs gzigs par mi 'gyur ro //",
    "T04D3913:18a-17": "gsang ba pa'i bdag po sems ni sngon po ma",
    "T04D3913:18a-18": "yin ser po ma yin dkar po ma yin dmar",
    "T04D3913:18a-19": "po ma yin btsod ka ma yin shel gyi kha",
    "T04D3913:18a-20": "dog ma yin ring po ma yin thung du ma",
    "T04D3913:18a-21": "yin zlum po ma yin gru bzhi ma yin snang",
    "T04D3913:18a-22": "ba ma yin mun pa ma yin bud med ma",
    "T04D3913:18a-23": "yin skyes pa ma yin ma ning ma yin /",
    "T04D3913:18a-24": "gsang ba pa'i bdag po sems ni 'dod pa'i khams kyi rang bzhin ma yin /",
    "T04D3913:18a-25": "gzugs kyi khams kyi rang bzhin ma yin /",
    "T04D3913:18a-26": "gzugs med pa'i khams kyi rang bzhin ma yin /",
    "T04D3913:18a-27": "lha dang klu dang gnod sbyin dang dri za dang",
    "T04D3913:18a-28": "lha ma yin dang nam mkha' lding dang mi'am ci",
    "T04D3913:18a-29": "dang lto 'phye chen po'i rang bzhin ma yin /",
    "T04D3913:18a-30": "mi dang mi ma yin pa'i 'gro ba'i rang bzhin",
    "T04D3913:18a-31": "ma yin pa nas ji srid rnam pa thams cad",
    "T04D3913:18a-32": "du btsal na mi dmigs so zhes gsungs so //",
    "T04D3913:18a-33": "de ltar na re zhig gzung ba'i sems de med pa yin no //",
    "T04D3913:18a-34": "ci ltar 'dzin pa med pa yin zhe na /",
    "T04D3913:18a-35": "de ltar yang bcom ldan 'das kyis gsungs te /",
    "T04D3913:18a-36": "gsang ba pa'i bdag po sems ni nang na ma",
    "T04D3913:18a-37": "yin phyi rol na ma yin gnyis ka'i bar na",
    "T04D3913:18a-38": "yang mi dmigs na /",
    "T04D3913:18a-39": "de ci ltar 'dzin par 'gyur /",
    "T04D3913:18a-40": "de ltar na gzung ba dang 'dzin pa dang bral ba'o //",
    "T04D3913:18a-41": "de ci'i phyir zhe na /",
    "T04D3913:18a-42": "gsang ba pa'i bdag po sems de ni rang bzhin gyis yongs su dag pa'i phyir ro //",
    "T04D3913:18a-43": "de'i phyir chos gang rnam pa thams cad du yongs",
    "T04D3913:18a-44": "su btsal na rang bzhin mi dmigs pa de ci",
    "T04D3913:18a-45": "ltar 'dzin par 'gyur /",
    "T04D3913:18a-46": "de ltar sems ni gzung ba dang 'dzin pa las rnam par grol ba'o //",
    "T04D3913:18b-0": "chos bdag @18b med pa mnyam pa nyid pas zhes pa la /",
    "T04D3913:18b-1": "ji ltar chos thams cad bdag med pa de ltar sems kyang ste /",
    "T04D3913:18b-2": "de ltar yang bcom ldan 'das kyis gsungs pa /",
    "T04D3913:18b-3": "chos thams cad ni stong pa'o //",
    "T04D3913:18b-4": "sems de ni stong pa nyid kyi mtshan nyid do //",
    "T04D3913:18b-5": "chos thams cad ni dben pa'o //",
    "T04D3913:18b-6": "sems de yang dben pa'i mtshan nyid do //",
    "T04D3913:18b-7": "zhes so //",
    "T04D3913:18b-8": "de'i phyir /",
    "T04D3913:18b-9": "chos bdag med pa mnyam nyid pas //",
    "T04D3913:18b-10": "rang sems gdod nas ma skyes pa'o //",
    "T04D3913:18b-11": "gang yang gdod ma nyid nas ma skyes pa skye",
    "T04D3913:18b-12": "ba med pa de'i rang bzhin ci 'dra ba zhig",
    "T04D3913:18b-13": "ce na / stong pa nyid kyi rang bzhin no //",
    "T04D3913:18b-14": "zhes gsungs so //",
    "T04D3913:18b-15": "stong pa nyid kyi rang bzhin ci zhe na /",
    "T04D3913:18b-16": "'di lta ste nam mkha'i rang bzhin no //",
    "T04D3913:18b-17": "de ltar yang bcom ldan 'das kyis gsungs te /",
    "T04D3913:18b-18": "stong pa ni nam mkha'o //",
    "T04D3913:18b-19": "sems de yang nam mkha' dang mnyam pa'o //",
    "T04D3913:18b-20": "de'i rang bzhin ni byang chub bo //",
    "T04D3913:18b-21": "ji ltar nam mkha' rang bzhin med pa ming tsam",
    "T04D3913:18b-22": "du skyes pa de ltar sems de yang rang bzhin",
    "T04D3913:18b-23": "med pa ming tsam du skyes pa'o //",
    "T04D3913:18b-24": "de ltar sems ni skye ba dang 'gag pa med par rtogs par bya'o //",
    "T04D3913:18b-25": "de yang bla na med pa yang dag par rdzogs pa'i byang chub ces bya'o //",
    "T04D3913:18b-26": "de ltar yang bcom ldan 'das kyis gsungs te /",
    "T04D3913:18b-27": "byang chub gang zhe na /",
    "T04D3913:18b-28": "sems yang dag pa ji lta ba bzhin yongs su shes pa ste /",
    "T04D3913:18b-29": "de yang bla na med pa yang dag par rdzogs pa'i byang chub bo //",
    "T04D3913:18b-30": "de la gsang ba pa'i bdag po chos thams cad",
    "T04D3913:18b-31": "med cing mi dmigs pa des na bla na med",
    "T04D3913:18b-32": "pa yang dag par rdzogs pa'i byang chub ces brjod",
    "T04D3913:18b-33": "do // de ci'i phyir zhe na /",
    "T04D3913:18b-34": "nam mkha'i mtshan nyid de ni byang chub bo //",
    "T04D3913:18b-35": "de la ni rtogs pa dang rtogs par bya ba 'ga' yang med do //",
    "T04D3913:18b-36": "de ci'i phyir zhe na /",
    "T04D3913:18b-37": "byang chub ni nam mkha'i mtshan nyid kyi phyir ro //",
    "T04D3913:18b-38": "des na rang gi sems yang dag pa ji ltar",
    "T04D3913:18b-39": "ba bzhin mthong ba'i rjes su thabs kyis sems can",
    "T04D3913:18b-40": "thams cad kyi sems la dmigs pa 'byung ste /",
    "T04D3913:18b-41": "kye ma ma la sems can 'di dag ni sdug bsngal bar gyur te /",
    "T04D3913:18b-42": "gang 'di dag rang gi sems kyi rang bzhin ma rtogs pa /",
    "T04D3913:18b-43": "yang dag pa ma yin pa'i rnam par rtog pa'i gdon gyis zin pa /",
    "T04D3913:18b-44": "'khor bar sdug bsngal rnam pa sna tshogs so sor nyams su myong bar 'gyur ba ste /",
    "T04D3913:19a-0": "sems can 'di rnams kyis rang gi sems @19a * //",
    "T04D3913:19a-1": "kyi chos nyid kyi rang bzhin rtogs par bya ba'i phyir 'bad cing brtsal bar bya'o snyam mo /",
    "T04D3913:19a-2": "'di ni snying rje chen pos yongs su zin pa'i",
    "T04D3913:19a-3": "rang gi sems sems can thams cad la lhag par",
    "T04D3913:19a-4": "gnas pa skye ba ste /",
    "T04D3913:19a-5": "'di byang chub kyi sems su brjod par bya'o //",
    "T04D3913:19a-6": "ji skad du /",
    "T04D3913:19a-7": "gang tshe nam mkha' mnyam ye shes //",
    "T04D3913:19a-8": "byang chub 'byung ba skyes gyur pa //",
    "T04D3913:19a-9": "de tshe sems ni gzhan don la //",
    "T04D3913:19a-10": "gcig tu phyogs pa skye bar 'gyur //",
    "T04D3913:19a-11": "gang de ltar bsgom pa de byang chub kyi sems bsgom pa ste /",
    "T04D3913:19a-12": "de ltar yang bcom ldan 'das kyis /",
    "T04D3913:19a-13": "byang chub sems kyi bsod nams gang //",
    "T04D3913:19a-14": "gal te de la gzugs mchis na //",
    "T04D3913:19a-15": "nam mkha'i khams 'di kun gang ste //",
    "T04D3913:19a-16": "de ni de bas lhag par 'gyur //",
    "T04D3913:19a-17": "zhes gsungs so //",
    "T04D3913:19a-18": "de ltar byang chub mchog gi spyod pa 'di yang rtsa ba ste //",
    "T04D3913:19a-19": "gzungs dang so so yang dag par rig pa dang /",
    "T04D3913:19a-20": "mtshan dang dpe byad dang sangs rgyas kyi yon tan thams cad kyi 'byung gnas yin no //",
    "T04D3913:19a-21": "de ltar yang bcom ldan 'das kyis dge slong dag",
    "T04D3913:19a-22": "ngas byang chub sems kyi yon tan rjes su bsngags",
    "T04D3913:19a-23": "pa las brtsams te bstan na bskal par yang mthas",
    "T04D3913:19a-24": "gtugs par mi 'gyur ro zhes gsungs so //",
    "T04D3913:19a-25": "de'i phyir thams cad mkhyen pa nyid du sems bskyed",
    "T04D3913:19a-26": "pa 'di ni byang chub sems dpa'i spyod pa'i gzhir",
    "T04D3913:19a-27": "gyur pa yin no //",
    "T04D3913:19a-28": "de lta bas na 'di la rnal 'byor du bya'o //",
    "T04D3913:19a-29": "zhes pa slob dpon ka ma la sh'i la'i zhabs",
    "T04D3913:19a-30": "kyis mdzad pa byang chub kyi sems bsgom pa rdzogs",
    "T04D3913:19a-31": "so / //",
    "T04D3913:19a-32": "/ zha lu lo ts'a ba dge slong dharmma p'a",
    "T04D3913:19a-33": "pa bha dra zhes bgyi bas grva thang du bsgyur"
}