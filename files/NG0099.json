{
    "NG0099:1": "@#// rgya gar skad du /",
    "NG0099:2": "dz+nya na gu h+ya di pa rat+no pa de sha tan+t+ra na ma /",
    "NG0099:3": "bod skad du /",
    "NG0099:4": "ye shes gsang ba'i sgron ma rin po che man ngag gi rgyud ces bya ba /",
    "NG0099:5": "bcom ldan 'das rdo rje sems dpa' la phyag 'tshal lo //",
    "NG0099:6": "'di skad bdag gis thos pa'i dus gcig na /",
    "NG0099:7": "de bzhin gshegs pa thams cad kyi sku gsung thugs",
    "NG0099:8": "ye shes kyi snying po bcom ldan 'das rdo rje",
    "NG0099:9": "'chang gsang ba mchog gi bdag po des /",
    "NG0099:10": "mkha' spyod 'og min gyi gnas chos kyi dbyings kyi pho brang mkha' klong yangs pa'i gnas mchog na /",
    "NG0099:11": "gtang gzhag med pa'i ting nge 'dzin la snyoms par zhugs pa'i dus na //",
    "NG0099:12": "de'i tshe 'khor sangs rgyas dang */",
    "NG0099:13": "lha dang mi dang */",
    "NG0099:14": "lha ma yin dang */",
    "NG0099:15": "sha za dang */",
    "NG0099:16": "srin po dang */",
    "NG0099:17": "gnod sbyin la sogs pa rnams kyi nang nas /",
    "NG0099:18": "rdo rje sems dpas pus mo g.yas pa'i lha nga sa la btsugs nas /",
    "NG0099:19": "dngas pa'i sems gyis bcom ldan 'das kyi drung du /",
    "NG0099:20": "lus btud de 'di skad ces gsol to //",
    "NG0099:21": "kye ho bcom ldan rdo rje 'chang *//",
    "NG0099:22": "gsang ba'i bdag po mthu stobs can //",
    "NG0099:23": "chos nyid byang chub sems kyi don //",
    "NG0099:24": "bdag cag rnams la bshad du gsol //",
    "NG0099:25": "zhes gsol to //",
    "NG0099:26": "rdo rje 'chang gsang ba'i bdag po des gsungs pa /",
    "NG0099:27": "kye sems dpa' chen po nyon cig chos nyid don gyi rnal ma de //",
    "NG0099:28": "ma bcos ma bslad rang byung ba //",
    "NG0099:29": "tshig dang yi ge brjod las 'das //",
    "NG0099:30": "yid la ma byas mtshon dang @#//",
    "NG0099:31": "bral //",
    "NG0099:32": "brda' 'am thabs gyis bstan pa las //",
    "NG0099:33": "ngag tu brjod pa'i chos nyid min //",
    "NG0099:34": "don dam de la brjod med kyang *//",
    "NG0099:35": "bla ma'i thabs kyis ma mtshon na //",
    "NG0099:36": "gnas lugs de ni rtogs mi 'gyur //",
    "NG0099:37": "chos rnams thams cad brda' yis bstan //",
    "NG0099:38": "brda' la goms pa'i rnal 'byor pas //",
    "NG0099:39": "brda' yi don la skyol bar nus //",
    "NG0099:40": "ye shes gsang ba sgron ma rin po che man ngag gi rgyud las /",
    "NG0099:41": "gling gzhi'i le'u ste dang po'o ///",
    "NG0099:42": "/ de nas yang sems dpa' rdo rjes 'di skad ces gsol to //",
    "NG0099:43": "kye ho gsang ba'i bdag po lags //",
    "NG0099:44": "chos nyid mtshon pas rtogs 'dod pa'i //",
    "NG0099:45": "slob dpon slob ma'i mtshan nyid ni //",
    "NG0099:46": "gsang ba'i bdag pos bshad du gsol //",
    "NG0099:47": "zhes gsol to //",
    "NG0099:48": "gsang ba'i bdag pos bka' stsal pa //",
    "NG0099:49": "kye sems dpa' chen po nyon cig / slob dpon slob ma'i snod bcud de //",
    "NG0099:50": "legs par bshad kyis yid la zung *//",
    "NG0099:51": "dka' ba mang spyad skyo ngal chung *//",
    "NG0099:52": "rgyud la mkhas shing man ngag che //",
    "NG0099:53": "thugs rje che la 'dod pa chung *//",
    "NG0099:54": "brgyud pa ldan la mtshon pa mkhas //",
    "NG0099:55": "dbang rnams thob la ting 'dzin gsal //",
    "NG0099:56": "de rnams ldan pa'i bla ma la //",
    "NG0099:57": "bcud dang ldan par ngas bshad do //",
    "NG0099:58": "bla ma la gus gtong phod che //",
    "NG0099:59": "dad pa ldan la brtson 'grus che //",
    "NG0099:60": "bla ma mi gsang shes rab ldan //",
    "NG0099:61": "sems bzang go cha mthug pa dang *//",
    "NG0099:62": "rgyud 'jam zhe sdang chung ba dang *//",
    "NG0099:63": "'jig rten 'brel pa'i skyob chen min //",
    "NG0099:64": "bla ma 'khor ba'i gnyen gcig po //",
    "NG0099:65": "skye shi la sogs sdug bsngal gyis //",
    "NG0099:66": "mthong nas de las sgrol 'dod pa //",
    "NG0099:67": "de rnams ldan pa'i slob ma ni //",
    "NG0099:68": "snod dang ldan par shes par gyis //",
    "NG0099:69": "ye shes gsang ba sgron ma rin po che man ngag gi rgyud las /",
    "NG0099:70": "slob dpon slob ma'i mtshan nyid bstan pa'i le'u ste gnyis pa'o ///",
    "NG0099:71": "/ de nas yang sems dpa' rdo rjes 'di skad ces gsol to //",
    "NG0099:72": "kye ho gsang ba'i bdag po lags //",
    "NG0099:73": "snod ldan smin par bya ba'i phyir //",
    "NG0099:74": "dbang gi rim pa bshad du gsol //",
    "NG0099:75": "zhes gsol to //",
    "NG0099:76": "gsang ba'i bdag pos gsungs pa //",
    "NG0099:77": "kye sems dpa' chen po nyon cig / gsang sngags rgyud la mos 'dod na //",
    "NG0099:78": "smin par bya phyir dbang bskur bas //",
    "NG0099:79": "lha dbang lus la bskur ba ni //",
    "NG0099:80": "zag bcas lha yi dbang bskur na //",
    "NG0099:81": "thun mong dngos grub phra mo 'byung *//",
    "NG0099:82": "'jig rten chos la dbang bsgyur bas //",
    "NG0099:83": "rang lus lha ru phyag rgya shes //",
    "NG0099:84": "skye med rig pa'i dbang bskur na //",
    "NG0099:85": "rang lus ma skyes dngos gzhi med //",
    "NG0099:86": "sems kyi dkyil 'khor 'od gsal bas //",
    "NG0099:87": "rdul tshon rdzas la rag ma las //",
    "NG0099:88": "dbang thob byin brlabs rtags rnams 'byung *//",
    "NG0099:89": "rang sems mthong bas ting 'dzin gsal //",
    "NG0099:90": "byin brlab dgug gzhug bya mi dgos //",
    "NG0099:91": "thabs dang shes rab zung du 'brel //",
    "NG0099:92": "bde chen chos skur shes pas na //",
    "NG0099:93": "mtshan ma'i blo yang rang sar grol //",
    "NG0099:94": "gzung @#//",
    "NG0099:95": "'dzin thag pa de ru chad //",
    "NG0099:96": "rig pa stong gsal dbyer med la //",
    "NG0099:97": "gab pa mngon du phyung bas ni //",
    "NG0099:98": "rang byung ye shes ngo bo nyid //",
    "NG0099:99": "rig pa 'dzin med gtan la pheb //",
    "NG0099:100": "rig ma la sogs btsal mi dgos //",
    "NG0099:101": "bdag dang bdag gir 'dzin pa zad //",
    "NG0099:102": "'dzin med sems la bcos bslad med //",
    "NG0099:103": "ye shes gsang ba sgron ma rin po che man ngag gi rgyud las /",
    "NG0099:104": "rig pa rtsal gyi dbang bskur ba'i le'u ste gsum",
    "NG0099:105": "pa'o // // de nas yang sems dpa' chen po",
    "NG0099:106": "rdo rjes 'di skad ces gsol to //",
    "NG0099:107": "kye ho gsang ba'i bdag po lags //",
    "NG0099:108": "rang byung rig pa'i dbang bskur nas //",
    "NG0099:109": "bsgom pa'i rim pa bshad du gsol //",
    "NG0099:110": "zhes gsol to //",
    "NG0099:111": "gsang ba'i bdag pos bka' stsal pa //",
    "NG0099:112": "kye sems dpa' chen po nyon cig / nges pa'i don la mos pa yi //",
    "NG0099:113": "rnal 'byor pa yi don ched du //",
    "NG0099:114": "sems kyi gzhag thabs 'di ltar lags //",
    "NG0099:115": "dpe don rtags dang ting 'dzin nyams //",
    "NG0099:116": "gzhag thabs btsa' thabs bcos pa'i thabs //",
    "NG0099:117": "rnam pa brgyad du rig par bya //",
    "NG0099:118": "yon tan rnam pa gsum du bstan //",
    "NG0099:119": "dpe yis mtshon pa 'di ltar lags //",
    "NG0099:120": "bram ze gtsang mas khrus gsol te //",
    "NG0099:121": "rgyal srid kun la dbang bsgyur bzhin //",
    "NG0099:122": "ma las sems can thams cad la //",
    "NG0099:123": "byang chub gnyis med rang bzhin gnas //",
    "NG0099:124": "de don rtogs par bya ba ni //",
    "NG0099:125": "dmigs pa dag la brtan byas nas //",
    "NG0099:126": "mi dmigs pa ni rab tu skye //",
    "NG0099:127": "mi dmigs pa la goms byas nas //",
    "NG0099:128": "dmigs med ngo bo nyid du grub //",
    "NG0099:129": "ma zin zin phyir snang bzhi bsgom //",
    "NG0099:130": "zin pa brtan phyir goms par bya //",
    "NG0099:131": "'dzin med rang gsal rten mi 'cha' //",
    "NG0099:132": "zang thal rig pa rjen par bzhag / brtan pa bogs dbyung la bzla bas //",
    "NG0099:133": "rang sems dag pa chos sku yin //",
    "NG0099:134": "rang byung ye shes mtha' las 'das //",
    "NG0099:135": "zhi gnas lhag mthong zung du 'brel //",
    "NG0099:136": "rig pa yul gyis mi gnod pa //",
    "NG0099:137": "dper na dngul chu 'pho ba 'dra //",
    "NG0099:138": "rtags ni lus ngag yid gsum la //",
    "NG0099:139": "lus ni 'dar zhing sprug pa dang *//",
    "NG0099:140": "'phags dang rgyug pa'i las rnams byed //",
    "NG0099:141": "ngag ni rgod cing ngu ba dang */",
    "NG0099:142": "kha nas sgra skad sna tshogs 'don //",
    "NG0099:143": "sems ni 'dzin med btang dka' bas //",
    "NG0099:144": "phyi nang shes pa mi 'gyur zhing *//",
    "NG0099:145": "dper na spyin phor mdzub btsugs bzhin //",
    "NG0099:146": "ting 'dzin goms par bya ba ni //",
    "NG0099:147": "rgyud dang snod dang de bzhin nyid //",
    "NG0099:148": "nyams ni ming du mi thogs par //",
    "NG0099:149": "shes pa khong nas dag pa 'byung *//",
    "NG0099:150": "sngar ma thos pa'i chos skad 'byung *//",
    "NG0099:151": "de don rtog med yul la ma zhen na //",
    "NG0099:152": "'dzin med sems dang ma bral bas //",
    "NG0099:153": "spyod lam rnam bzhi gang byed kyang *//",
    "NG0099:154": "sems kyi rtsi yis zin pas na //",
    "NG0099:155": "'di ni gzhag thabs dam pa ste //",
    "NG0099:156": "dgongs pa bud+d+ha'i thugs dang mnyam //",
    "NG0099:157": "de don rgyud la btsa' ba ni //",
    "NG0099:158": "rtsis gdab 'dzin pa'i rtog pa med //",
    "NG0099:159": "dper na thi bya tshang @#//",
    "NG0099:160": "'jug bzhin //",
    "NG0099:161": "ma yengs lam du khyer dgos pas //",
    "NG0099:162": "dper na dmu rgod rta 'dul bzhin //",
    "NG0099:163": "ma yengs par ni gzhag par bya //",
    "NG0099:164": "de las sems ni 'phro 'gyur na //",
    "NG0099:165": "dper na nam mkha'i sprin bzhin du //",
    "NG0099:166": "'byung yang gzhi la gnod med ltar //",
    "NG0099:167": "rtog pas mi 'grib bcos mi dgos //",
    "NG0099:168": "gsal la mi rtog kye ma ho //",
    "NG0099:169": "mi bskyod rgya mtsho'i gting dang 'dra //",
    "NG0099:170": "byang chub sems kyi rig pa 'di //",
    "NG0099:171": "gnyug mar gnas pa chos kyi sku //",
    "NG0099:172": "snga phyi rjes 'brang 'khrul pa'i lam //",
    "NG0099:173": "shes pa mi 'gyur bkrir mi btub //",
    "NG0099:174": "shes pa bying bar gyur pa'i tshe //",
    "NG0099:175": "'phro 'du'i thabs kyis zhi bar 'gyur //",
    "NG0099:176": "shes pa rgod par gyur pa'i tshe //",
    "NG0099:177": "'gyu ba dal bus bda' ba ni //",
    "NG0099:178": "rjes nas bcug pas rang sar ldog / dper na",
    "NG0099:179": "rkun po tshor ma thag / ma bskrad rang bzhin",
    "NG0099:180": "dengs pa bzhin // sems kyi rang bzhin chos nyid la //",
    "NG0099:181": "rang bzhin gsal bar ngang gis zhog / de ltar rtogs pa'i rnal 'byor nyams //",
    "NG0099:182": "shing bal lta bu'i lus 'byung la //",
    "NG0099:183": "dbugs ni phyi nang 'gyu mi tshor //",
    "NG0099:184": "chos nyid bde gsal chen po'i nyams //",
    "NG0099:185": "yon tan 'char lugs 'di ltar lags //",
    "NG0099:186": "mtha' dbus med pas nam mkha' 'dra //",
    "NG0099:187": "'jig bral med pas rdo rje 'dra //",
    "NG0099:188": "chags zhen med pas bung ba 'dra //",
    "NG0099:189": "rang byung ye shes ngo bo yin //",
    "NG0099:190": "ye shes gsang ba sgron ma rin po che man ngag gi rgyud las //",
    "NG0099:191": "sems kyi gzhag thabs bstan pa'i le'u ste bzhi pa'o",
    "NG0099:192": "// // de nas yang sems dpa' rdo rjes zhus",
    "NG0099:193": "pa // kye ho gsang ba'i bdag po lags //",
    "NG0099:194": "skyon mi mnga' la yon tan rdzogs //",
    "NG0099:195": "bdud dang chos su dbye ba'i phyir //",
    "NG0099:196": "bdud kyi ngos bzung bstan du gsol //",
    "NG0099:197": "gsang ba'i bdag pos bka' stsal pa //",
    "NG0099:198": "kye sems dpa' chen po nyon cig / bdud dang chos su dbye ba la //",
    "NG0099:199": "rnam pa bco brgyad 'dir bshad do //",
    "NG0099:200": "gzugs ni phung po'i bdud du gnas //",
    "NG0099:201": "bu sogs lha yi bdud du sprul //",
    "NG0099:202": "de la 'dzin pa nyon mongs bdud //",
    "NG0099:203": "'khrul pa'i sem ni 'chi bdag bdud //",
    "NG0099:204": "dgos pa'i nor yang bdud yin pas //",
    "NG0099:205": "gnod sbyin lha yang de dang 'dra //",
    "NG0099:206": "stong pa phyal chad lta ba'i bdud //",
    "NG0099:207": "had po bogs med bsgoms pa'i bdud //",
    "NG0099:208": "rtog med rang ga spyod pa'i bdud //",
    "NG0099:209": "thug med 'dod pa 'bras bu'i bdud //",
    "NG0099:210": "phra mos chog shes thos pa'i bdud //",
    "NG0099:211": "rtsa rlung 'khrug pa rlung gi bdud //",
    "NG0099:212": "grub mtha' log pa chos kyi bdud //",
    "NG0099:213": "mi thub dam bca' sdom pa'i bdud //",
    "NG0099:214": "'du 'dzi longs spyod g.yeng ba'i bdud //",
    "NG0099:215": "las ngan 'brel ba grogs kyi bdud //",
    "NG0099:216": "the tshom skyes na nyams kyi bdud //",
    "NG0099:217": "thabs kyis ma zin shes rab bdud //",
    "NG0099:218": "bar chad bgegs rnams sems shes pas //",
    "NG0099:219": "bdud kyi gegs sel nyams la phan //",
    "NG0099:220": "ye shes gsang ba sgron ma rin po che man ngag gi rgyud las /",
    "NG0099:221": "bdud kyi ngos bzung bstan pa'i le'u ste lnga pa'o ///",
    "NG0099:222": "/ de nas yang rdo rje @#//",
    "NG0099:223": "sems dpas zhus pa //",
    "NG0099:224": "kye ho gsang ba'i bdag po lags //",
    "NG0099:225": "bdud kyi 'jigs pa sel ba'i phyir //",
    "NG0099:226": "'jigs med skyabs shig bstan du gsol //",
    "NG0099:227": "rdo rje 'chang gis bka' stsal pa //",
    "NG0099:228": "kye sems dpa' chen po nyon cig / rang sems ma rtogs bdud du shar //",
    "NG0099:229": "yod par ngo shes skyabs yin pas //",
    "NG0099:230": "nges mtshon ngo sprod 'di ltar bya //",
    "NG0099:231": "snang ba shes su shes par gyis //",
    "NG0099:232": "sems kyi rang bzhin stong pa yin //",
    "NG0099:233": "stong pa 'dzin med bsam du med //",
    "NG0099:234": "bsam med mtha' bral chos sku yin //",
    "NG0099:235": "zin pa rtsol ba'i nad dang bral //",
    "NG0099:236": "lhun gyis gnas par rtogs pa na //",
    "NG0099:237": "de dang ma bral rnal 'byor rgyan //",
    "NG0099:238": "gzhan btsal 'jigs pa'i skyabs mi rnyed //",
    "NG0099:239": "rang byung ye shes kha drag skyel ma 'dra //",
    "NG0099:240": "rang sems chos kyi skur rtogs pas //",
    "NG0099:241": "'jigs pa yi ni nad dang bral //",
    "NG0099:242": "ye shes gsang ba sgron ma rin po che man ngag gi rgyud las /",
    "NG0099:243": "bdud kyi 'jigs pa bsal ba'i le'u ste drug pa'o ///",
    "NG0099:244": "/ de nas yang sems dpa' rdo rjes zhus pa //",
    "NG0099:245": "kye gsang ba'i bdag po lags //",
    "NG0099:246": "ma rig pa yi ling thog sel ba la //",
    "NG0099:247": "nges don bdud rtsi lta bu'i sman /",
    "NG0099:248": "khyed kyis bdag la gsung du gsol //",
    "NG0099:249": "gsang ba'i bdag pos bka' stsal pa //",
    "NG0099:250": "kye kye sems dpa' chen po nyon cig / rgyud kyi rjes su mos pa la //",
    "NG0099:251": "dang por dbang bskur legs bya ste //",
    "NG0099:252": "de nas yang dag bshad par bya //",
    "NG0099:253": "ji bzhin pa yi chos nyid la //",
    "NG0099:254": "ma yengs gsal bar bsgom par bya //",
    "NG0099:255": "sems rtog med cing ye shes gsal //",
    "NG0099:256": "gnas lugs ngang las ma g.yos pas //",
    "NG0099:257": "dper na gser gling phyin pa 'dra //",
    "NG0099:258": "dgongs pa rdo rje 'chang dang mnyam //",
    "NG0099:259": "de nyid gsal la ma zhen na //",
    "NG0099:260": "yang dag don la gnas pa yin //",
    "NG0099:261": "chags sdang gti mug dbang gis ni //",
    "NG0099:262": "rgod cing bying ba byung ba'i tshe //",
    "NG0099:263": "phyi nang gsang ba gsum po la //",
    "NG0099:264": "sems gtad de ni zhi bar 'gyur /",
    "NG0099:265": "khams bde thun ni ring par bya //",
    "NG0099:266": "mi bde thun bzhir bsgom par bya //",
    "NG0099:267": "de nas blta bas thag bcad de //",
    "NG0099:268": "mtha' gnyis dmigs pa'i yul las grol //",
    "NG0099:269": "dmigs pa med pa byang chub sems //",
    "NG0099:270": "gzung 'dzin med pa'i ye shes la //",
    "NG0099:271": "chos kun byang chub sems su gcig / sems ni nam mkha'i mtshan nyid ltar //",
    "NG0099:272": "mtshan ma med par ro gcig bas //",
    "NG0099:273": "skye med rnam grol bdud rtsi'i zas //",
    "NG0099:274": "dngos por blta ba'i dug 'joms pa //",
    "NG0099:275": "byang chub sems kyi lam chen 'di //",
    "NG0099:276": "dngos po stong pa nyid las grol //",
    "NG0099:277": "gdags su med pa'i sems nyid la //",
    "NG0099:278": "mtshan mar btags na blo yin pas //",
    "NG0099:279": "chos nyid blo las 'das pa yin //",
    "NG0099:280": "blo yi blo gros ngo mtshar che //",
    "NG0099:281": "de ni blo gros dam pa'i rgyu //",
    "NG0099:282": "de phyir yod med gnyis med zhen //",
    "NG0099:283": "yang dag byang chub sems nyid la //",
    "NG0099:284": "yod par sgro mi 'dogs pa dang *//",
    "NG0099:285": "med par skur pa mi 'debs pas //",
    "NG0099:286": "rtag dang chad pa'i mtha' las 'das //",
    "NG0099:287": "'byung @#//",
    "NG0099:288": "bzhi rgyu ba'i rtsi dmigs can mig kyang //",
    "NG0099:289": "rlung sems rang khar ma yan na //",
    "NG0099:290": "phyi nang 'gyu ba med pa bzhin //",
    "NG0099:291": "mi snang bzhin du 'gyu bar zad //",
    "NG0099:292": "dper na nam mkha'i sprin bzhin du //",
    "NG0099:293": "sprin tshogs nam yang gnod mi nus //",
    "NG0099:294": "de bzhin byang chub sems nyid la //",
    "NG0099:295": "rtog pas 'grib par yongs mi nus //",
    "NG0099:296": "rang sems dag pa chos nyid la //",
    "NG0099:297": "ma btsal lhun kyis grub pa ste //",
    "NG0099:298": "gang ltar bsgoms kyang thig le'i ngang *//",
    "NG0099:299": "dper na til gyi mar me bzhin //",
    "NG0099:300": "phyi nang gsal ba'i rig pa'i mdangs //",
    "NG0099:301": "rang sems rtogs pas sangs rgyas pa //",
    "NG0099:302": "'og ma'i lam lnga sa mi bgrod //",
    "NG0099:303": "gsang sngags thabs lam skad cig gis //",
    "NG0099:304": "sgrib pa'i phung po bsal bar byed //",
    "NG0099:305": "dga' bde sdug bsngal byung tshe na //",
    "NG0099:306": "btang snyoms chen po'i ngang bzhag pas //",
    "NG0099:307": "nges don bdud rtsi'i sman chen 'dis //",
    "NG0099:308": "nyon mongs nad rnams zhi bar mdzad //",
    "NG0099:309": "ye shes gsang ba sgron ma rin po che man ngag gi rgyud las /",
    "NG0099:310": "ma rig pa'i nad rnams bsal ba'i le'u ste bdun",
    "NG0099:311": "pa'o // // de nas yang sems dpa' rdo rjes",
    "NG0099:312": "zhus pa // kye ho gsang ba'i bdag po lags //",
    "NG0099:313": "rnam par rtog pa gcod pa'i phyir //",
    "NG0099:314": "spu gri lta bu'i gdams ngag cig / bdag cag rnams la gsung du gsol //",
    "NG0099:315": "gsang ba'i bdag po kun tu bzang pos bka' stsal pa /",
    "NG0099:316": "kye sems dpa' chen po nyon cig / rnam dag kun grol lam chen 'di //",
    "NG0099:317": "rgyud kyi rjes su mos pa la //",
    "NG0099:318": "rang sems bud+d+har cer bstan pa //",
    "NG0099:319": "dngos grub tshe 'dir thogs med 'thob //",
    "NG0099:320": "ma btsal lhun gyis grub pa'o //",
    "NG0099:321": "de ltar ma shes sems can rnams //",
    "NG0099:322": "rang re'i blo yis bcings pa la //",
    "NG0099:323": "thabs ni du ma gsung 'gyur kyang *//",
    "NG0099:324": "yang dag gdams ngag rgyal po 'di //",
    "NG0099:325": "bka' brgyud spu gri lta bu ste //",
    "NG0099:326": "gang zag gsum las 'ga' yi don //",
    "NG0099:327": "'byung ba sems la gnas par bya //",
    "NG0099:328": "gang la mi ltos man ngag rgyud //",
    "NG0099:329": "zung du 'jug pa'i ye shes ni //",
    "NG0099:330": "rang lugs bzhin du shes par bya //",
    "NG0099:331": "rgyu dang rkyen la rag ma lus //",
    "NG0099:332": "thug phrad shugs kyi lhug pa'o //",
    "NG0099:333": "sku gsum 'bras bu rang chas pa //",
    "NG0099:334": "ye shes rang chas zang ka ma //",
    "NG0099:335": "'di ni rang la byin gyis brlabs //",
    "NG0099:336": "rnam shes 'du ba'i gnas dag tu //",
    "NG0099:337": "bag phab lus sems glod par bya //",
    "NG0099:338": "brtags pa blo yi zhen pa log / mi gnas pa yi mnyam pa nyid //",
    "NG0099:339": "dge ba 'phel ba'i gnas dag tu //",
    "NG0099:340": "phra rags yul la blo mi gzung *//",
    "NG0099:341": "rang sems thabs kyis mthong bya ste //",
    "NG0099:342": "dngos por lta ba'i yul las 'das //",
    "NG0099:343": "yang dag shes rab mig phye nas //",
    "NG0099:344": "rang sems dri med rjen pa mthong *//",
    "NG0099:345": "thang la phebs pa'i ting 'dzin yin //",
    "NG0099:346": "de ltar khong du chud pa na //",
    "NG0099:347": "skyes bu phun sum tshogs pa yin //",
    "NG0099:348": "mthong ba'i chos la blo mi gzhag / stong ba la yang de bzhin no //",
    "NG0099:349": "sems nyid drang por bzung du med //",
    "NG0099:350": "nges par ngang la zhen na 'chings //",
    "NG0099:351": "'di la chags pa 'ga' @#//",
    "NG0099:352": "yod na //",
    "NG0099:353": "rang gis bcings pa'i srin bu bzhin //",
    "NG0099:354": "'bras bu med par brlag par 'gyur //",
    "NG0099:355": "de bas sangs rgyas thob 'dod pas //",
    "NG0099:356": "rang gi sems kyi rtsad bcad de //",
    "NG0099:357": "bsam med ye shes sna rtse yin //",
    "NG0099:358": "des na chos kun rtsa ba 'di //",
    "NG0099:359": "sems nyid yin par shes par bya //",
    "NG0099:360": "ye shes gsang ba sgron ma rin po che man ngag gi rgyud las /",
    "NG0099:361": "spu gri lta bu'i le'u ste brgyad pa'o // //",
    "NG0099:362": "de nas sems dpa' rdo rjes 'di skad ces gsol",
    "NG0099:363": "to // kye ho gsang ba'i bdag po lags //",
    "NG0099:364": "'gro ba'i skyabs mdzad thugs rje can //",
    "NG0099:365": "bdag cag rmongs par gyur pa la //",
    "NG0099:366": "ye shes ngos gzung bshad du gsol //",
    "NG0099:367": "gsang ba'i bdag pos yang gsungs pa //",
    "NG0099:368": "kye sems dpa' chen po nyon cig / de nyid ngos gzung spyi blugs dang *//",
    "NG0099:369": "tshogs drug lhug dang thug phrad dang *//",
    "NG0099:370": "gnas pa'i thabs dang lnga ru bshad //",
    "NG0099:371": "dang po ye shes ngos gzung ni //",
    "NG0099:372": "sman pa mkhas pa lta bu ste //",
    "NG0099:373": "de yis nad dang nad pa'i nyams //",
    "NG0099:374": "rtsa dang chu yi sgo nas rtog / nad ngos zin na ming 'dogs bzhin //",
    "NG0099:375": "de bzhin bde bar gshegs pa'i rgyud //",
    "NG0099:376": "bla ma mkhas pa'i gdams ngag dang *//",
    "NG0099:377": "rang gi nyams kyi bye brag gis //",
    "NG0099:378": "tshad ma gsum la brten nas ni //",
    "NG0099:379": "ye shes mkha' ltar khyab pa la //",
    "NG0099:380": "ngo yis zin na bde dang 'phrad //",
    "NG0099:381": "ye shes spyi blugs dgongs pa ni //",
    "NG0099:382": "'phrul gyi me long sum phrug ltar //",
    "NG0099:383": "de bzhin gnas lugs rtogs pa'i ming *//",
    "NG0099:384": "'di dang phyi ma gnyis su med //",
    "NG0099:385": "de bzhin don la gnas pa'o //",
    "NG0099:386": "tshogs drug lhug pa'i man ngag ni //",
    "NG0099:387": "skyes bu nad kyis gzir ba la //",
    "NG0099:388": "ma sring ngo tsha'i rtog med bzhin //",
    "NG0099:389": "de bzhin sems nyid rtogs pa'i mi //",
    "NG0099:390": "bdag gzhan 'dzin pa'i rtog pa med //",
    "NG0099:391": "rtog med lam du khyer dgongs pa'o //",
    "NG0099:392": "ye shes thug phrad gdams ngag ni //",
    "NG0099:393": "dper na dar ya'i sman bzhin du //",
    "NG0099:394": "reg pas nad rnams zhi bar byed //",
    "NG0099:395": "de bzhin ye shes bdud rts-is zin //",
    "NG0099:396": "sems can lus la bud+d+ha'i thugs //",
    "NG0099:397": "sems gnas pa yi man ngag ni //",
    "NG0099:398": "rus sbal 'khar gzhong bzhag pa bzhin //",
    "NG0099:399": "yan lag 'khrums pas bzung mod ltar //",
    "NG0099:400": "de bzhin rnal 'byor rnam rtog chud //",
    "NG0099:401": "rnal 'byor sems la dbang bsgyur bas //",
    "NG0099:402": "'khrul pa'i shes pas 'khrul mi nus //",
    "NG0099:403": "ye shes gsang ba sgron ma rin po che man ngag gi rgyud las /",
    "NG0099:404": "ye shes ngos gzung ba'i le'u ste dgu pa'o //",
    "NG0099:405": "// de nas yang sems dpa' rdo rjes zhus pa",
    "NG0099:406": "/ kye ho gsang ba'i bdag po lags //",
    "NG0099:407": "rang byung ye shes ngo bo nyid //",
    "NG0099:408": "rang la 'char lugs ji ltar lags //",
    "NG0099:409": "bdag cag rnams la bstan du gsol //",
    "NG0099:410": "gsang ba'i bdag pos yang gsungs pa //",
    "NG0099:411": "kye sems dpa' chen po nyon cig / rang byung ye shes ngo bo de //",
    "NG0099:412": "'char ba'i thabs ni 'di lta ste //",
    "NG0099:413": "rang sems gnyug mar gnas pa ni //",
    "NG0099:414": "bla ma'i man @#//",
    "NG0099:415": "ngag thabs kyis ni //",
    "NG0099:416": "gnas pa'i don shes ye shes pas //",
    "NG0099:417": "de las 'das pa'i gong ma bcad //",
    "NG0099:418": "bla na yod pa chen po yin //",
    "NG0099:419": "de ltar ma shes blo chung bas //",
    "NG0099:420": "dang por dben par lus bsdad nas //",
    "NG0099:421": "bya rgod mkha' la 'phur ba bzhin //",
    "NG0099:422": "dmigs gtad bcas la rig pa gtad //",
    "NG0099:423": "rlung sems gcig tu 'dus byas te //",
    "NG0099:424": "bla mas gsungs pa ji bzhin du //",
    "NG0099:425": "rtsol ba drag pos thun du gzhag / mda' mkhan smyug ma srong ba bzhin //",
    "NG0099:426": "dmigs pa'i rtsol ba drag tu bsgrim //",
    "NG0099:427": "thun tshad rab 'bring gsum du bcad /",
    "NG0099:428": "khams bde thun la rtsol sgrub bskyed //",
    "NG0099:429": "zhen na rtsol ba klod la bzhag / nyams kyi 'char lugs rnam pa gsum //",
    "NG0099:430": "thod rgal cig char rim gyis dang *//",
    "NG0099:431": "bye brag mang po shes par bya //",
    "NG0099:432": "zin pa'i rtags ni phyi ru 'byung *//",
    "NG0099:433": "lus 'dar yan lag sprug pa dang *//",
    "NG0099:434": "mkha' la 'phur zhing rgyug pa dang *//",
    "NG0099:435": "bkrag dang ldan pas 'byung ba snyoms //",
    "NG0099:436": "brtan zhing 'gul du mi btub dang //",
    "NG0099:437": "gzung ba sla la gtang ba dka' //",
    "NG0099:438": "shes pa de dang 'grogs 'dod na /",
    "NG0099:439": "khams dang mthun pa'i spyod lam bya //",
    "NG0099:440": "thun chen goms pa'i rnal 'byor bya //",
    "NG0099:441": "slob ma'i ting 'dzin zhan gyur na //",
    "NG0099:442": "bar du bsgrims la tha mar klod //",
    "NG0099:443": "dang por klod la tha mar bsgrim //",
    "NG0099:444": "ting 'dzin rab tu gyur pa na //",
    "NG0099:445": "ma bcos so ma lhug par bzhag / rab 'dzin spyin phor mdzub btsugs 'dra //",
    "NG0099:446": "'bring 'dzin 'dag par rdo brgyab 'dra //",
    "NG0099:447": "tha ma rtsol ba drag na gnas //",
    "NG0099:448": "sgra yi tsher mas mi gnod pas //",
    "NG0099:449": "ting 'dzin nyin mtshan bsre bar nus //",
    "NG0099:450": "brtan pa yongs su rdzogs byed pa //",
    "NG0099:451": "lus sems khong klong gnyug ma'i ngang *//",
    "NG0099:452": "byang sems bde ba che dang phrad //",
    "NG0099:453": "mkha' ltar mtha' dbus sems la med //",
    "NG0099:454": "lus ni yod du mi tshor ba //",
    "NG0099:455": "shing bal 'dab ma ltar yang ba //",
    "NG0099:456": "dbugs ni phyi nang 'gyu mi tshor //",
    "NG0099:457": "sems ni mkha' ltar phyogs ris med //",
    "NG0099:458": "ye shes khong 'char bde chen 'bar //",
    "NG0099:459": "ye shes gsang ba sgron ma rin po che man ngag gi rgyud las /",
    "NG0099:460": "rang byung gi ye shes gtan la dbab pa'i le'u",
    "NG0099:461": "ste bcu pa'o // // de nas yang sems dpa'",
    "NG0099:462": "rdo rjes yang zhus pa //",
    "NG0099:463": "kye gsang ba'i bdag po lags //",
    "NG0099:464": "byang chub sems ni gzung dka' bas //",
    "NG0099:465": "sems kyi gzhag thabs bshad du gsol //",
    "NG0099:466": "gsang ba'i bdag pos bka' stsal pa //",
    "NG0099:467": "kye sems dpa' chen po nyon cig / gzhag thabs btsa' thabs bcos thabs tshad //",
    "NG0099:468": "drod rtags skye tshul 'bras bu bstan //",
    "NG0099:469": "gzhag thabs rnam pa gsum yin la //",
    "NG0099:470": "mkha' la khyung lding gzhag pa dang *//",
    "NG0099:471": "thi bya tshang du 'jug pa dang *//",
    "NG0099:472": "byang ba btang ba'i skyes bu bzhin //",
    "NG0099:473": "mkha' la khyung lding bzhag pa ni //",
    "NG0099:474": "gshog pa thad bcang lding ba dang *//",
    "NG0099:475": "rtsol bsgrub med par lding ba dang *//",
    "NG0099:476": "'og ma mthong bar lding ba dang *//",
    "NG0099:477": "yon tan rdzogs pas lding ba dang *//",
    "NG0099:478": "nang @#//",
    "NG0099:479": "du gshog ru rgyas pa ltar //",
    "NG0099:480": "rnal 'byor mi rtog bsgom pa'i tshe //",
    "NG0099:481": "shes par thang bcad mnyam par gzhag / rtsol bsgrub",
    "NG0099:482": "med par mnyam par gzhag / 'og ma'i don mthong",
    "NG0099:483": "mnyam par gzhag / yon tan yar la rdzogs par",
    "NG0099:484": "gzhag / rnal 'byor lus la sangs rgyas rdzogs //",
    "NG0099:485": "thi bya tshang du 'jug pa ltar //",
    "NG0099:486": "de bzhin the tshom med par gzhag / bya ba btang ba'i skyes bu ltar //",
    "NG0099:487": "ji ltar gnas pa sdug bsngal med //",
    "NG0099:488": "btsa' thabs rnam pa gsum du bstan //",
    "NG0099:489": "dmu rgod rta ltar btsa' ba dang *//",
    "NG0099:490": "rin chen gter ltar btsa' ba dang *//",
    "NG0099:491": "ra dza'i btsun mo ltar btsa' ba'o //",
    "NG0099:492": "dmu rgod btul ba ma yengs ltar //",
    "NG0099:493": "de bzhin bsgom pa'i sems ma yengs //",
    "NG0099:494": "rtogs pa'i don la gnas par gyis //",
    "NG0099:495": "rin chen gter ltar btsa' ba ni //",
    "NG0099:496": "them yig gzhan la ma shor bar //",
    "NG0099:497": "gzhan gyi chom rkun mi tshugs shing *//",
    "NG0099:498": "de bzhin rnal 'byor bsgom pa'i tshe //",
    "NG0099:499": "gdams ngag rtsi yis zin pa ni //",
    "NG0099:500": "rnam par rtog pas mi tshugs so //",
    "NG0099:501": "btsun mo lta bur btsa' ba ni //",
    "NG0099:502": "rgyal po mnga' dang btsun mo la //",
    "NG0099:503": "gzhan gyi gnod pas mi tshugs bzhin //",
    "NG0099:504": "de bzhin gdams ngag ldan pa'i mis //",
    "NG0099:505": "chos rnams sems su shes pa la //",
    "NG0099:506": "dngos po dug gis tshugs mi srid //",
    "NG0099:507": "bcos thabs rnam pa gsum du bstan //",
    "NG0099:508": "mkha' la sprin ltar bcos pa dang *//",
    "NG0099:509": "khang stong rkun ma lta bu dang *//",
    "NG0099:510": "dug la sngags kyis btab pa ltar //",
    "NG0099:511": "tshad la rnam pa gsum du bstan //",
    "NG0099:512": "gsal ba'i tshad ni mar me ltar //",
    "NG0099:513": "mi g.yo'i tshad ni rgya mtsho ltar //",
    "NG0099:514": "yang zhing 'jam pa shing bal ltar //",
    "NG0099:515": "drod rtags rnam pa gsum du brtan //",
    "NG0099:516": "phyi rtags lus po yod mi tshor //",
    "NG0099:517": "nang rtags dbugs ni 'gyu mi tshor //",
    "NG0099:518": "gsang rtags dngos po'i zhen pa chod //",
    "NG0099:519": "skye tshul rnam pa gsum yin te //",
    "NG0099:520": "rnam par rtog las ye shes skye //",
    "NG0099:521": "stong pa nyid las snying rje skye //",
    "NG0099:522": "zhi gnas bsgoms na lhag mthong skye //",
    "NG0099:523": "'bras bu sku dang gsum yang ye shes 'char //",
    "NG0099:524": "ye shes gsang ba sgron ma rin po che man ngag gi rgyud las /",
    "NG0099:525": "byang chub kyi sems gtan la dbab pa'i le'u ste",
    "NG0099:526": "bcu gcig pa'o // // de nas yang sems dpa'",
    "NG0099:527": "rdo rjes 'di skad ces gsol to //",
    "NG0099:528": "kye ho gsang ba'i bdag po lags //",
    "NG0099:529": "lta bsgom spyod pa ci ltar lags //",
    "NG0099:530": "'dus pa'i 'khor la bstan du gsol //",
    "NG0099:531": "gsang ba'i bdag pos bka' stsal pa //",
    "NG0099:532": "kye sems dpa' chen po nyon cig / dang po lta bas thag bcad la //",
    "NG0099:533": "bar du bsgom pas nyams su blang *//",
    "NG0099:534": "tha ma spyod pa la dor la //",
    "NG0099:535": "dang po lta bas thag bcad ni //",
    "NG0099:536": "rag pa rgyun chags thog mtha' med //",
    "NG0099:537": "sems nyid rgyu rkyen gnyis las 'das //",
    "NG0099:538": "mtshan ma'i rnam rtog skyon dang bral //",
    "NG0099:539": "blo dang ldan pa'i rgya bskyed de //",
    "NG0099:540": "mtha' las 'das dang lhun gyis grub //",
    "NG0099:541": "rgya che khyab gdal nyid du gnas //",
    "NG0099:542": "mtha' dang dbus su mi rtog na //",
    "NG0099:543": "lta @#//",
    "NG0099:544": "ba'i gol sar ltung mi 'gyur //",
    "NG0099:545": "yin pa gsum gyis thag bcad pa //",
    "NG0099:546": "sku gsung thugs la yid ches skye //",
    "NG0099:547": "rin po che yi gser gling du //",
    "NG0099:548": "phyin pas thams cad gser du snang *//",
    "NG0099:549": "'khor 'das bzang ngan med par shes //",
    "NG0099:550": "ce spyang e na ya yi mig bzhin du //",
    "NG0099:551": "gnyis su med par thag chod do //",
    "NG0099:552": "bsgom pas nyams su blang ba ni //",
    "NG0099:553": "'das pa'i shes pa rjes mi gcod //",
    "NG0099:554": "ma 'ongs shes pa sngon mi bsu //",
    "NG0099:555": "da lta'i shes pa ma bslad pa //",
    "NG0099:556": "dngos po'i rjes su ma 'brangs na //",
    "NG0099:557": "gnyug ma'i sems ni yin par nges //",
    "NG0099:558": "dbang po sgo lnga'i rjes 'brangs nas //",
    "NG0099:559": "sems can phal pa'i yul la chags //",
    "NG0099:560": "bung ba bcud la chags pa ltar //",
    "NG0099:561": "mi rtog pa la zhugs pa'i tshe //",
    "NG0099:562": "tshor bas ci yang mi tshor ba //",
    "NG0099:563": "chos can bor nas chos nyid pa //",
    "NG0099:564": "grangs can spyi yi bsgom par 'gyur //",
    "NG0099:565": "snang tshod nyams su myang bas na //",
    "NG0099:566": "rgyu 'bras khyad gsod chad par 'gyur //",
    "NG0099:567": "spang zhing 'geg par byed pa ni //",
    "NG0099:568": "nyan thos 'gog pa'i mi rtog par //",
    "NG0099:569": "thams cad ma lus chor bas na //",
    "NG0099:570": "yul dang yul chen gnyis su rtog / ci yang yid la ma byas na //",
    "NG0099:571": "rjes su mi 'brangs mi rtog pas //",
    "NG0099:572": "grol bar 'dod pa lam gyi mchog / ci yang ma skyes ma bcos pa //",
    "NG0099:573": "shes pa so ma nyid du 'dod //",
    "NG0099:574": "de bzhin gshegs pa'i dgongs pa yin //",
    "NG0099:575": "tha ma spyod pas la dor ni //",
    "NG0099:576": "nya mo chu las mi 'da' bzhin //",
    "NG0099:577": "dkar po'i chos dang bral thabs med //",
    "NG0099:578": "dngos po'i chos la zhen na 'khor //",
    "NG0099:579": "yang na ri dwags sgra nyan ltar //",
    "NG0099:580": "yang na glang po mtsho phrad ltar //",
    "NG0099:581": "nam mkha'i mdung bskor 'dra ba'o //",
    "NG0099:582": "gang la thogs pa med pa ni //",
    "NG0099:583": "ral gri so mang 'dra ba ste //",
    "NG0099:584": "gdong du ci byung thams cad gcod //",
    "NG0099:585": "ye shes gsang ba sgron ma rin po che man ngag gi rgyud las /",
    "NG0099:586": "lta sgom spyod pa ma 'dres rdzogs pa'i le'u ste",
    "NG0099:587": "bcu gnyis pa'o // // de nas yang sems dpa'",
    "NG0099:588": "rdo rjes 'di skad ces gsol to //",
    "NG0099:589": "kye ho gsang ba'i bdag po lags //",
    "NG0099:590": "thams cad mkhyen pa'i gsang sgo nas //",
    "NG0099:592": " kun gzhi ma skyes stong pa la //",
    "NG0099:593": "phyi nang chos rnams ji ltar rdzogs //",
    "NG0099:594": "mos pa'i 'khor la bstan du gsol //",
    "NG0099:595": "gsang ba'i bdag pos bka' stsal pa //",
    "NG0099:596": "kye sems dpa' chen po nyon cig / kun gzhi skye med ma bcos stong pa nyid //",
    "NG0099:597": "de rtogs rnal 'byor gang gis mi gnod pa //",
    "NG0099:598": "skyes bu goms pas gar rgyugs lhung med ltar //",
    "NG0099:599": "skye med rtogs shing 'dris pa'i rnal 'byor pas //",
    "NG0099:600": "gang ltar spyad kyang mi nyams thig le ngang *//",
    "NG0099:601": "ched du mi spang ngang la bzhag pas 'bral //",
    "NG0099:602": "ma spangs lhun grub byang chub chen por spyod //",
    "NG0099:603": "kun gzhi ma bcos brdal ba chen po nyid //",
    "NG0099:604": "chos kun ma 'dres byang chub sems su gcig / kun gzhi ma bcos ngang la gang spyod pa //",
    "NG0099:605": "chos rnams kun la mi spyod mi rtog na //",
    "NG0099:606": "spyod med gnas lugs rtogs pa'i spyod pa @#//",
    "NG0099:607": "yin //",
    "NG0099:608": "chos nyid spyod pa'i rtags ni ji ltar lags //",
    "NG0099:609": "gang la zhen pa med pas chags pa chung *//",
    "NG0099:610": "ma nor don la kun gzhi 'gyur med gsal //",
    "NG0099:611": "rtags chen de yod gzhan gyi khar mi lhung *//",
    "NG0099:612": "mngon shes stobs dang rdzu 'phrul lung ston 'byung *//",
    "NG0099:613": "de la rlom sems med par nga rgyal ri bo smad //",
    "NG0099:614": "de yis spang len mi byed mnyam pa nyid du gsal //",
    "NG0099:615": "thig le gcig tu rtogs pas tha dad 'dzin pa bral //",
    "NG0099:616": "gzhan nas ma btsal rang la yod pa ngo mtshar che //",
    "NG0099:617": "rang bzhin med par shes pas 'bras bu 'byin mi nus //",
    "NG0099:618": "ma nor pa yi thabs kyis zin pas na //",
    "NG0099:619": "nyon mongs lnga dang dug lnga'i rtsa ba bral //",
    "NG0099:620": "dper na rnga ma'i snying po gzung dang mtshungs //",
    "NG0099:621": "skyes bu de la bya btsal med pa ste //",
    "NG0099:622": "pa na sa yi 'bras bu smin pa ltar //",
    "NG0099:623": "smin par bya ba'i rtsol ba mi byed dang *//",
    "NG0099:624": "byed pa'i rtsol ba de ni smin pa'i gegs su 'gyur //",
    "NG0099:625": "kun gzhi mnyam pa'i ngang la gnas pa ni //",
    "NG0099:626": "'khor ba'i chos kun mi spang de la rdzogs //",
    "NG0099:627": "'phags pa'i bden bzhi'i lam yang de la rdzogs //",
    "NG0099:628": "rang rgyal rten 'brel lam yang de la rdzogs //",
    "NG0099:629": "byang sems smon 'jug lam yang de la rdzogs //",
    "NG0099:630": "byang chub sum cu rtsa bdun de la rdzogs //",
    "NG0099:631": "bcu yis bgrod pa'i sa yang de la rdzogs //",
    "NG0099:632": "dkyil 'khor rim pa'i dbang yang de la rdzogs //",
    "NG0099:633": "lha dang bzlas pa phrin las phyag rgya de la rdzogs //",
    "NG0099:634": "'phags pa mnyes byed mchod pa de la rdzogs //",
    "NG0099:635": "sdom pa gsum gyi bsrung bya de la rdzogs //",
    "NG0099:636": "gnong zhing 'gyod pa'i bshags pa de la rdzogs //",
    "NG0099:637": "legs pa'i bsngo ba smon lam de la rdzogs //",
    "NG0099:639": " rgyal ba'i sku gsum thob ka thus ka yin nam de la rdzogs //",
    "NG0099:640": "kun gzhi ma bcos thig le nyag gcig la //",
    "NG0099:641": "yon tan rdzogs pas zhing sa gshin pa 'dra //",
    "NG0099:642": "thig ni mi 'gyur rang sems skye med yin //",
    "NG0099:643": "le ni gdal ba mnyam pa nyid du gsal //",
    "NG0099:644": "bsdu ba'i don ni gcig pas gcig ces bya //",
    "NG0099:645": "mnyam pa'i tshul gyis gol sgrib ji ltar spongs //",
    "NG0099:646": "mi lta mi bsgom mi spyad dbyer med na //",
    "NG0099:647": "'og ma'i lta spyod gnas su gol mi 'gyur //",
    "NG0099:648": "gang yang mi 'gro 'dug pa'i mi dang mtshungs //",
    "NG0099:649": "mnyam pa'i tshul gyis bdud rnams ji ltar 'dul //",
    "NG0099:650": "mnyam pa'i gdeng la yid ches ma bral na //",
    "NG0099:651": "bdud kyi bar chod sprul pa ci byung yang *//",
    "NG0099:652": "thams cad sems su shes pas klan ka mi tshugs shing */",
    "NG0099:653": "khyim bdag dpa' bos bsrungs pa'i bud med 'dra //",
    "NG0099:654": "gza' gtad med pa'i lta ba'i mtha' dang bral /",
    "NG0099:655": "'dzin pa med pas bsgoms pa ngang la gsal //",
    "NG0099:656": "blang dor med pas spyod pa gang la bzang ngan med //",
    "NG0099:657": "'bras bu spangs thob med pas sku dang ye shes gsal //",
    "NG0099:658": "de ltar rtogs pa'i rnal 'byor pa la 'chi ba med //",
    "NG0099:659": "ye shes gsang ba sgron ma rin po che man ngag gi rgyud las /",
    "NG0099:660": "yon tan yar ldan gyi le'u ste bcu gsum @#//",
    "NG0099:661": "pa'o ///",
    "NG0099:662": "/ de nas yang sems dpa' rdo rjes zhus pa /",
    "NG0099:663": "kye ho gsang ba'i bdag po lags /",
    "NG0099:664": "khyod ni 'gro ba'i lam ston pa //",
    "NG0099:665": "mkha' spyod gnas su 'gro ba'i phyir //",
    "NG0099:666": "'phags pa'i lam gcig bstan du gsol //",
    "NG0099:667": "gsang ba'i bdag pos bka' stsal pa //",
    "NG0099:668": "kye sems dpa' chen po nyon cig / mkha' spyod gnas su 'ong 'dod na //",
    "NG0099:669": "dang po thos pa'i shes rab kyis //",
    "NG0099:670": "phyi nang chos la sgro 'dogs chod //",
    "NG0099:671": "bar du bsam pa'i shes rab kyi //",
    "NG0099:672": "de don rgyud la goms par bya //",
    "NG0099:673": "tha ma bsgom pa'i shes rab kyis /",
    "NG0099:674": "bdag tu 'dzin pa'i nyon mongs gzhom //",
    "NG0099:675": "tshogs lam bla ma tshad ldan la //",
    "NG0099:676": "mnyes pa gsum gyi mchod pa 'bul /",
    "NG0099:677": "sbyor lam bla ma'i gdams ngag gis //",
    "NG0099:678": "gzhi nas lhag mthong gzung du 'phel //",
    "NG0099:679": "mthong lam spyan lnga dag pa yis //",
    "NG0099:680": "rang sems skye med mthong bar bya //",
    "NG0099:681": "bsgom lam ting 'dzin rnam gsum gyis //",
    "NG0099:682": "gnyug ma'i yid la goms par bya //",
    "NG0099:683": "mthar phyin nyes pa gnyis zad pas //",
    "NG0099:684": "chos rnams zad sar bskyal bar bya //",
    "NG0099:685": "nga ni thabs kyi sa mkhan te //",
    "NG0099:686": "thar lam 'chol ba lam 'dir shog / mjal dang thos dang rtogs dang goms //",
    "NG0099:687": "chos dang mdo dang mdzod dang 'jigs //",
    "NG0099:688": "thabs kyis de yis ngang la 'jog / ye shes",
    "NG0099:689": "gsang ba sgron ma rin po che man ngag gi",
    "NG0099:690": "rgyud las // 'phags lam bstan pa'i le'u ste bcu",
    "NG0099:691": "bzhi pa'o // // de nas yang sems dpa' rdo",
    "NG0099:692": "rjes 'di skad ces gsol to //",
    "NG0099:693": "kye ho myong yang gsang ba'i bdag po lags /",
    "NG0099:694": "khyod ni ye shes spyan dang ldan //",
    "NG0099:695": "bdag cag mos pa'i 'khor rnams la //",
    "NG0099:696": "rgyud kyi yon tan bstan du gsol //",
    "NG0099:697": "gsang ba'i bdag pos bka' stsal pa //",
    "NG0099:698": "kye sems dpa' chen po nyon cig / rgyud rnams kun gyi bcud bsdus pa //",
    "NG0099:699": "ye shes gsang ba'i rgyud la 'dus //",
    "NG0099:700": "ci ste sgron mas don mthong ba //",
    "NG0099:701": "yon tan 'byung bas rin chen yin //",
    "NG0099:702": "yon tan bsam gyis mi khyab pas //",
    "NG0099:703": "ming tsam brjod pas stobs dang ldan //",
    "NG0099:704": "dag par byed cing skyon sel bas //",
    "NG0099:705": "dngos grub nges par 'byung ba'o //",
    "NG0099:706": "bdud kyi dpung rnams 'joms par byed //",
    "NG0099:707": "sha khrag lus las grol 'gyur na //",
    "NG0099:708": "'dod khams zhen pa med par 'char //",
    "NG0099:709": "srid pa'i gnas su mi 'jug pas //",
    "NG0099:710": "ye shes lus la the tshom med //",
    "NG0099:711": "mun pa sel byed sgron ma'i rgyud //",
    "NG0099:712": "de thos mya ngan rnams gsum bral //",
    "NG0099:713": "rgyud ni rgyun chags zhes bya ste //",
    "NG0099:714": "'khor ba yang ni rgyud du 'dod //",
    "NG0099:715": "'brel dang ma tshang med pa dang *//",
    "NG0099:716": "dgos pa tshang bas rgyud ces bya //",
    "NG0099:717": "ye shes gsang ba sgron ma rin po che man ngag gi rgyud las //",
    "NG0099:718": "rgyud kyi yon tan bstan pa'i le'u ste bco lnga pa'o ///",
    "NG0099:719": "/ de nas yang sems dpa' rdo rjes 'di skad ces gsol to //",
    "NG0099:720": "kye ho gsang ba'i bdag po lags //",
    "NG0099:721": "dus gsum mkhyen pa'i rdo @#//",
    "NG0099:722": "rje 'chang *//",
    "NG0099:723": "'khor rnams rmongs par gyur pa la //",
    "NG0099:724": "rgyud kyi gtad rgya gsung du gsol //",
    "NG0099:725": "zhes gsol to //",
    "NG0099:726": "rdo rje 'chang gis bka' stsal pa //",
    "NG0099:727": "kye sems dpa' chen po nyon cig / 'khor gyi nang nas gdams pa ste /",
    "NG0099:728": "khyod ni nus pa'i stobs dang ldan //",
    "NG0099:729": "nyid las mi gzhan 'khor yin pas //",
    "NG0099:730": "man ngag rgyab brten sgron ma'i rgyud //",
    "NG0099:731": "thugs la 'chong la gces par gyis //",
    "NG0099:732": "lan cig snyigs ma lnga'i dus na //",
    "NG0099:733": "nyi zla bzhin du dar zhing rgyas //",
    "NG0099:734": "byang chub srog dang brdol ba'i dad pa dang *//",
    "NG0099:735": "chos nyid gtan la phebs pa'i shes rab dang *//",
    "NG0099:736": "slob dpon mgo ltar khur ba'i mos pa dang *//",
    "NG0099:737": "rgyud la shin tu mos pa'i skal ldan la //",
    "NG0099:738": "mi thub gsum gyi dus su khyod kyi de la ston //",
    "NG0099:739": "mos dang nyan dang kha ton klog / chad dang bsgom par bya ba'i mi //",
    "NG0099:740": "bar gcod med par skye shi gnyis las grol //",
    "NG0099:741": "ye shes gsang ba sgron ma rin po che man ngag gi rgyud las /",
    "NG0099:742": "rgyud kyi gtad rgya bstan pa'i le'u ste bcu drug",
    "NG0099:743": "pa'o // // ye shes gsang ba sgron ma rin",
    "NG0099:744": "po che man ngag gi rgyud ces bya ba rdzogs",
    "NG0099:745": "so /// / pan+di ta shri sid+ha dang zhus chen",
    "NG0099:746": "gyi lo tsa ba bai ro tsa nas man ngag"
}