{
    "NG0029:1": "@#// rgya gar skad du /",
    "NG0029:2": "ma ha san+ti sa man+ta b+ha dra dz+nya na pra ka ta shastu stan+t+ra pash+tsi ma na ma /",
    "NG0029:3": "bod skad du /",
    "NG0029:4": "rdzogs pa chen po kun tu bzang po ye shes",
    "NG0029:5": "gsal bar ston pa'i rgyud phyi ma zhes bya ba",
    "NG0029:6": "/ bcom ldan 'das dpal kun tu bzang po rdo",
    "NG0029:7": "rje 'chang gi sangs rgyas chen po la phyag 'tshal",
    "NG0029:8": "/ lo // 'di skad bdag gis thos pa'i dus gcig na /",
    "NG0029:9": "bcom ldan 'das rdo rje 'chang gi sangs rgyas kun",
    "NG0029:10": "tu bzang po nyid chos kyi dbyings kyi pho brang",
    "NG0029:11": "nas / stong gsal chen po'i ting nge 'dzin la bzhugs so //",
    "NG0029:12": "de nas rdo rje 'dzin pas gsol pa //",
    "NG0029:13": "kye kye bcom ldan 'das bde chen kun tu bzang po nyid kyis //",
    "NG0029:14": "stong gsal bde chen bshad du gsol //",
    "NG0029:15": "de skad gsol ba gsan nas kyang *//",
    "NG0029:16": "kun tu bzang pos bka' stsal pa //",
    "NG0029:17": "stong gsal rig pa bshad kyis nyon //",
    "NG0029:18": "gzhi nyid stong pa gsal ba ste //",
    "NG0029:19": "de nyid ma rtogs 'khrul pa yin //",
    "NG0029:20": "des na stong gsal ngo yis bzung *//",
    "NG0029:21": "zhes gsungs so //",
    "NG0029:22": "gzhi gtan la dbab pa'i le'u ste dang pa'o //     // de nas gzhan yang bka' stsal pa //",
    "NG0029:23": "lam ni rnam pa gnyis yin te //",
    "NG0029:24": "thun mong spyi ru bstan pa dang *//",
    "NG0029:25": "khyad par lam du bkri ba'o //",
    "NG0029:26": "de la spyi ru bstan pa ni //",
    "NG0029:27": "lta ba dbyer med rang grol yin //",
    "NG0029:28": "bsgom pa 'dzin med rang gsal te //",
    "NG0029:29": "spyod pa rang byung lhug pa'o //",
    "NG0029:30": "khyad par lam du bkri ba ni //",
    "NG0029:31": "rang bzhin gnas pa'i bar do la //",
    "NG0029:32": "dwa phrug ma @#//",
    "NG0029:33": "dang phrad pa bzhin //",
    "NG0029:34": "thig le stong gsal ngo yis sprad //",
    "NG0029:35": "ting nge 'dzin gyi bar do la //",
    "NG0029:36": "sgeg mo me long lta ba ltar //",
    "NG0029:37": "rtogs pa'i don la gnas par bya //",
    "NG0029:38": "rmi lam dag gi bar do la //",
    "NG0029:39": "bag chags nying mtshams sbyor ba ni //",
    "NG0029:40": "chu bo'i gzhung ltar shes par bya //",
    "NG0029:41": "skye shi dag gi bar do la //",
    "NG0029:42": "ye shes ngo yis bzung ba ni //",
    "NG0029:43": "rkang chad pa la wa ni 'dzugs pa bzhin //",
    "NG0029:44": "lus dang sems ni gcun byas la //",
    "NG0029:45": "rab ni chos sku dag la 'pho //",
    "NG0029:46": "'bring ni gzugs sku dag par 'pho //",
    "NG0029:47": "tha ma zhing khams dag tu 'pho //",
    "NG0029:48": "de nas ye shes rgyun nyid de //",
    "NG0029:49": "srid pa dag gi bar do ru //",
    "NG0029:50": "mun par mar me bteg pa ltar //",
    "NG0029:51": "thams cad gsal bar mngon shes 'char //",
    "NG0029:52": "yar 'gro mar 'gro tha mal gsum //",
    "NG0029:53": "rig pa nyid las log na med //",
    "NG0029:54": "zhes gsungs so //",
    "NG0029:55": "lam gtan la dbab pa'i le'u ste gnyis pa'o //     // de nas gzhan yang bka' stsal pa //",
    "NG0029:56": "'bras bu'i rim pa 'di ltar 'byung *//",
    "NG0029:57": "'bras bu sangs rgyas nyid yin te //",
    "NG0029:58": "rig pa nyid ni sku dang ye shes dag tu snang ba ste //",
    "NG0029:59": "de yang rig pa sems nyid ni //",
    "NG0029:60": "bde ba chen por rab tu gnas pa'o //",
    "NG0029:61": "ma rtogs rig pa 'di nyid rang *//",
    "NG0029:62": "sdug bsngal dag tu 'gyur ba yin //",
    "NG0029:63": "gzhan nas thob pa'i gnas med do //",
    "NG0029:64": "zhes gsungs so //",
    "NG0029:65": "'bras bu gtan la dbab pa'i le'u ste gsum pa'o",
    "NG0029:66": "// // de nas yang dpal kun tu bzang po",
    "NG0029:67": "rdo rje 'chang la 'khor gyis bstod pa //",
    "NG0029:68": "kye kye bcom ldan rdo rje 'chang *//",
    "NG0029:69": "stong gsal ngang las chos nyid ston //",
    "NG0029:70": "sku dang ye shes bdag nyid can //",
    "NG0029:71": "bde chen kun bzang nyid la bstod //",
    "NG0029:72": "ces bstod nas /",
    "NG0029:73": "'khor thams cad kyang rdo rje 'chang gi ngang du sangs rgyas par gyur to //",
    "NG0029:74": "de nas yang kun tu bzang pos bka' stsal pa //",
    "NG0029:75": "rgyud 'di ston pa rdo rje 'chang *//",
    "NG0029:76": "'di thos sangs rgyas thams cad kyi //",
    "NG0029:77": "thugs kyi dngos grub dam pa yin //",
    "NG0029:78": "de phyir rgyud 'di gzung bar bya //",
    "NG0029:79": "zhes gsungs so //",
    "NG0029:80": "rdzogs pa chen po kun tu bzang po /",
    "NG0029:81": "ye shes gsal bar ston pa'i rgyud phyi ma las /",
    "NG0029:82": "rgyud gzung zhing gtad pa'i le'u ste bzhi pa'o //",
    "NG0029:83": "// dus gsum sangs rgyas thams cad kyis bka' bgros",
    "NG0029:84": "pa'i rgyud rdzogs pa chen po kun tu bzang po",
    "NG0029:85": "/ ye shes gsal bar ston pa'i rgyud phyi ma zhes bya ba rdzogs so //"
}