{
    "T02D3494:148b-0": "@148b # // rgya gar skad du /",
    "T02D3494:148b-1": "ma h'a ts'i na kra ma t'a r'a s'a dha nam /",
    "T02D3494:148b-2": "bod skad du /",
    "T02D3494:148b-3": "rgya nag chen po'i rim pa'i sgrol ma'i sgrub thabs /",
    "T02D3494:148b-4": "bcom ldan 'das ma sgrol ma la phyag 'tshal lo //",
    "T02D3494:148b-5": "g-yon brkyang zhabs kyis ro yi snying gar mnan cing mi bzad mchog gi gad rgyangs dgod //",
    "T02D3494:148b-6": "ral gri autpal gri gug thod pa phyag bsnams h'um yig sa bon las byung ma //",
    "T02D3494:148b-7": "thung zhing sngo la sbom pa ral pa'i thor tshugs ser po mchog gi klu dang ldan //",
    "T02D3494:148b-8": "'gro ba rnams kyi mi shes thod pa la bkod 'joms shing drag po'i sgrol ma nyid //",
    "T02D3494:148b-9": "sgrol ma srid pa gsum sgrol ma //",
    "T02D3494:148b-10": "rgya nag rim 'ongs la btud de //",
    "T02D3494:148b-11": "bla ma'i man ngag ji lta bar //",
    "T02D3494:148b-12": "de yi sgrub thabs bdag gis brjod //",
    "T02D3494:148b-13": "ling+ga gcig dang dur khrod dang //",
    "T02D3494:148b-14": "yang na khyim ni stong pa ru //",
    "T02D3494:148b-15": "thams cad du ni der gnas nas //",
    "T02D3494:148b-16": "srid pa gsum las sgrol ba yi //",
    "T02D3494:148b-17": "rig pa rnal 'byor ba yis bsgrub //",
    "T02D3494:149a-0": "stan 'jam @149a * //",
    "T02D3494:149a-1": "nang tshangs can la gnas //",
    "T02D3494:149a-2": "gzhan yang 'jam por gyur pa yi //",
    "T02D3494:149a-3": "shing stan la sogs mnyam gnas la //",
    "T02D3494:149a-4": "dngos grub mchog ni bsgrub par bya //",
    "T02D3494:149a-5": "skad cig rnam pa'i sbyor ba yis //",
    "T02D3494:149a-6": "rdo rje gsum las legs mnyam gzhag / gnas gsum du ni de bsam bya //",
    "T02D3494:149a-7": "de las 'od zer rnam 'phros nas //",
    "T02D3494:149a-8": "srid gsum spyod pa'i sems can rnams //",
    "T02D3494:149a-9": "gsal bar mdzad nas slar yang ni //",
    "T02D3494:149a-10": "bsdus nas khams gsum mtha' dag kyang //",
    "T02D3494:149a-11": "stong pa nyid du bsam par bya //",
    "T02D3494:149a-12": "de nas rgyal ba'i gsang sngags brjod //",
    "T02D3494:149a-13": "aom sh'u n+ya t'a sogs rang bzhin no //",
    "T02D3494:149a-14": "de nas nam mkha' a'a:yig las ;",
    "T02D3494:149a-15": "/ chu skyes dmar po bsam par bya //",
    "T02D3494:149a-16": "slar yang de steng bsam bya ba //",
    "T02D3494:149a-17": "t'am yig las ni padma'i snod //",
    "T02D3494:149a-18": "slar yang de dbus bsam par bya //",
    "T02D3494:149a-19": "h'um yig mthon mthing dang mtshungs pa //",
    "T02D3494:149a-20": "de las h'um yig las skyes pa'i //",
    "T02D3494:149a-21": "gri gug sa bon gyis brgyan blta //",
    "T02D3494:149a-22": "gri gug yongs su gyur pa las //",
    "T02D3494:149a-23": "bdag nyid sgrol ma dang mtshungs bsgom //",
    "T02D3494:149a-24": "zhabs ni g-yon brkyang mi bzad ma //",
    "T02D3494:149a-25": "mgo bo'i phreng ba rab tu 'phyang //",
    "T02D3494:149a-26": "thung zhing lto 'phyang 'jigs byed ma //",
    "T02D3494:149a-27": "chu skyes sngon pos rnam par brgyan //",
    "T02D3494:149a-28": "bzang mo zhal gcig spyan gsum ma //",
    "T02D3494:149a-29": "mi bzad gad rgyangs 'od dang ldan //",
    "T02D3494:149a-30": "rab tu dgyes shing ro la zhon ;",
    "T02D3494:149a-31": "/ klu brgyad kyis ni rnam par brgyan //",
    "T02D3494:149a-32": "spyan ni dmar zhing zlum pa ste //",
    "T02D3494:149a-33": "stag gi pags pa rked la mnabs //",
    "T02D3494:149a-34": "lang tsho gzhon zhing phun sum tshogs //",
    "T02D3494:149a-35": "phyag rgya lnga yis rnam par brgyan //",
    "T02D3494:149a-36": "ljags ni bsgril zhing mche ba gtsigs //",
    "T02D3494:149a-37": "'jigs chen 'jigs par byed pa mo //",
    "T02D3494:149a-38": "phyag g-yas ral gri gri gug ste //",
    "T02D3494:149a-39": "g-yon na autpal thod pa bsnams //",
    "T02D3494:149a-40": "dmar ser ral gcig gyen du brdzes //",
    "T02D3494:149a-41": "mi bskyod dbu brgyan bsam par bya //",
    "T02D3494:149a-42": "bsgoms pa'i stobs ni rdzogs pa yis //",
    "T02D3494:149a-43": "rnal 'byor snyan ngag chen por 'gyur //",
    "T02D3494:149a-44": "gal te blun zhing rmongs gyur kyang //",
    "T02D3494:149a-45": "bsgom pa'i ro la brtson phyed na //",
    "T02D3494:149a-46": "'jam pa'i dbyangs nyid thob par 'gyur //",
    "T02D3494:149a-47": "'bum phrag gcig ni bzlas par bya //",
    "T02D3494:149a-48": "ye ge gsum gyi sngags chen po //",
    "T02D3494:149a-49": "phat yig mtha' ru snying gar dgod //",
    "T02D3494:149a-50": "'od zer lnga dang yang dag ldan //",
    "T02D3494:149a-51": "ma shes bud shing bsreg pa po //",
    "T02D3494:149a-52": "rnal 'byor spyod pa'i rjes 'brangs nas //",
    "T02D3494:149b-0": "de yis btu ba'i cho ga @149b brjod ;",
    "T02D3494:149b-1": "/ dang po sa yi pha rol phyin //",
    "T02D3494:149b-2": "dbyangs yig bzhi pas rnam par brgyan //",
    "T02D3494:149b-3": "ra yig la zhon 'od zer 'phro //",
    "T02D3494:149b-4": "zla ba thig le yang dag ldan //",
    "T02D3494:149b-5": "de ni yig la yang sbyin //",
    "T02D3494:149b-6": "de bzhin bzhi pas rnam par brgyan //",
    "T02D3494:149b-7": "slar yang ha yig la sbyor te //",
    "T02D3494:149b-8": "au yig ring po yang dag ldan //",
    "T02D3494:149b-9": "phat kyi yi ge'ang de nas sbyin //",
    "T02D3494:149b-10": "yongs rdzogs grub pa'i sngags nyid do //",
    "T02D3494:149b-11": "mkhas pas ral gri'i gnas su ni //",
    "T02D3494:149b-12": "mi yi rus pa'i phreng ba bsam//",
    "T02D3494:149b-13": "spro dang bsdu ba'i sbyor ba yis //",
    "T02D3494:149b-14": "sngags mchog yang dag bzlas par bya //",
    "T02D3494:149b-15": "brtan pa'i sems kyis brtag byas na //",
    "T02D3494:149b-16": "bdag nyid mkhas shing snyan ngag che //",
    "T02D3494:149b-17": "rtag tu bsgom pa goms pa yis //",
    "T02D3494:149b-18": "de nyid the tshom med par 'gyur //",
    "T02D3494:149b-19": "sgrol ma'i sgrub thabs brtsams pa las //",
    "T02D3494:149b-20": "bdag gis dge ba gang bsags pa //",
    "T02D3494:149b-21": "de yis srog chags thams cad ni //",
    "T02D3494:149b-22": "rgyal ba'i bstan la mkhas par shog / de 'dir rtag pa'i rdo rje yis //",
    "T02D3494:149b-23": "blo 'phel sgrub thabs byas pa yis ;",
    "T02D3494:149b-24": "/ zab mo la ni mkhas pa rnams //",
    "T02D3494:149b-25": "'di la bzod pa mdzad par rigs //",
    "T02D3494:149b-26": "rgya nag chen po'i rim pa'i sgrol ma'i sgrub thabs"
}