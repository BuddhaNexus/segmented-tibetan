{
    "T02TD1311E:227a-0": "@227a # // rgya gar skad du /",
    "T02TD1311E:227a-1": "neer'atma s'a dha nam /",
    "T02TD1311E:227a-2": "bod skad du /",
    "T02TD1311E:227a-3": "bdag med ma'i sgrub pa'i thabs /",
    "T02TD1311E:227a-4": "rdo rje sems dpa' la phyag 'tshal lo //",
    "T02TD1311E:227a-5": "'khor min mya ngan 'das min gang //",
    "T02TD1311E:227a-6": "gzugs can ma yin gzugs med min //",
    "T02TD1311E:227a-7": "de yi rang dngos kun rdzob tu //",
    "T02TD1311E:227a-8": "byis pa rnams phyir da ltar bri //",
    "T02TD1311E:227a-9": "bsgom pa 'di la dbang bar gyur pa'i rnal 'byor pa tho rangs kyi cha la mal nas langs nas snying gar zla ba la bdag med ma'i sa bon bltas la /",
    "T02TD1311E:227a-10": "aom raksha raksha h'um h'um phat sv'a h'a zhes lan gsum brjod nas gnas dang bdag nyid dang rnal 'byor bsrung bar bya'o //",
    "T02TD1311E:227a-11": "h'um gis lci ba mngon par bsngags la /",
    "T02TD1311E:227a-12": "aom a'a: h'um sarba ta th'a ga ta bi sho dha na badzre sv'a h'a /",
    "T02TD1311E:227a-13": "zhes bya bas chu la bsngags la bzlas pa'i dkyil 'khor byas nas /",
    "T02TD1311E:227a-14": "aom me di n'i badzra bandha h'um zhes bya bas sa gzhi rdo rje'i rang bzhin du bltas la me tog dor bar bya'o //",
    "T02TD1311E:227a-15": "dkyil 'khor gzhal yas khang du yid kyis dmigs la /",
    "T02TD1311E:227a-16": "aom badzra pushpe a'a: h'um zhes bya ba me tog la bsngags la /",
    "T02TD1311E:227a-17": "dbus na gnas pa'i padma 'dab ma bzhi pa'i dbus kyi lte ba la /",
    "T02TD1311E:227a-18": "aom nee r'a teem badzra pushpe a'a: h'um sv'a h'a /",
    "T02TD1311E:227a-19": "zhes bya bas so //",
    "T02TD1311E:227a-20": "shar gyi 'dab ma la aa badzri zhes bya bas so //",
    "T02TD1311E:227a-21": "lho'i 'dab ma la ai goo r'i zhes bya bas so //",
    "T02TD1311E:227a-22": "nub kyi 'dab ma la a'i ba ri yo gi n'i zhes bya bas so //",
    "T02TD1311E:227a-23": "byang gi 'dab ma la ni au badzra t'a ki zhes bya bas so //",
    "T02TD1311E:227a-24": "dbang ldan mtshams su a'u pukka s'i zhes bya bas so //",
    "T02TD1311E:227b-0": "me'i mtshams su ri sha ba r'i zhes @227b bya bas so //",
    "T02TD1311E:227b-1": "bden bral mtshams su r'i tsandal'i zhes bya bas so //",
    "T02TD1311E:227b-2": "rlung gi mtshams su li dombi n'i zhes bya bas so //",
    "T02TD1311E:227b-3": "shar gyi sgor ni l'i goo r'i zhes bya bas so //",
    "T02TD1311E:227b-4": "lho'i sgor ni ae tsoo r'i zhes bya bas so //",
    "T02TD1311E:227b-5": "nub kyi sgor ni aee be t'a l'i zhes bya bas so //",
    "T02TD1311E:227b-6": "byang gi sgor ni ao ghasma r'i zhes bya bas so //",
    "T02TD1311E:227b-7": "'og tu ni aoo bah'u tsary'i zhes bya bas so //",
    "T02TD1311E:227b-8": "steng du ni a'a khe tsary'i zhes bya bas bzhag la yang dag par mchod pa bya ste /",
    "T02TD1311E:227b-9": "aom badzra dh'u pe a'a: h'um zhes bya bas mchod pa nye bar bkod pas mchod pa byas la /",
    "T02TD1311E:227b-10": "dkon mchog gsum la bdag skyabs mchi //",
    "T02TD1311E:227b-11": "sdig pa thams cad so sor bshags //",
    "T02TD1311E:227b-12": "'gro ba'i dge la rjes yi rang //",
    "T02TD1311E:227b-13": "sangs rgyas byang chub yid kyis gzung //",
    "T02TD1311E:227b-14": "zhes bya ba lan gsum brjod pas phyag byas nas /",
    "T02TD1311E:227b-15": "dkyil 'khor la lag pas bzhag la //",
    "T02TD1311E:227b-16": "'gro ba zhe sdang mnan mthong nas /",
    "T02TD1311E:227b-17": "'gro ba zhe sdang zhi bya'i phyir //",
    "T02TD1311E:227b-18": "mgon po bdag med ma gzugs ldan //",
    "T02TD1311E:227b-19": "de phyir bdag med ma phyag 'tshal //",
    "T02TD1311E:227b-20": "zhes pas bstod la /",
    "T02TD1311E:227b-21": "aom badzra mu: zhes bya bas gshegs su gsol lo //",
    "T02TD1311E:227b-22": "de'i rjes la sems can thams cad la lha'i bde ba sbyar bar 'dod pa'i byams pa dang /",
    "T02TD1311E:227b-23": "sdug bsngal thams cad bsal bar 'dod pa'i snying rje dang /",
    "T02TD1311E:227b-24": "lha'i bde ba rgyun mi 'chad par 'dod pa'i dga' ba dang /",
    "T02TD1311E:227b-25": "bla na med pa'i lam nye bar bsdu bar 'dod pa'i btang snyoms bsgom par bya'o //",
    "T02TD1311E:227b-26": "de'i rjes la yid kyis chos thams cad la dmigs la 'di dag sems nyid de phyi rol gyi bden pa ma yin na yang /",
    "T02TD1311E:227b-27": "don gyi rnam pa ltar 'khrul pa ma yin te /",
    "T02TD1311E:227b-28": "dper na rmi lam lta bu'o zhes nges par byas nas 'khrul pas sgro btags pa'i chos thams cad kyi rnam pa spangs la /",
    "T02TD1311E:227b-29": "ston ka'i nyi ma gung gi dri ma med pa'i nam mkha'i dkyil lta bu'i 'od gsal ba mngon sum du byas nas sngags 'dis byin gyis brlab par bya'o //",
    "T02TD1311E:227b-30": "aom sh'un+ya t'a dznya na badzra sva bh'a wa a'atma ko&amp; ham /",
    "T02TD1311E:227b-31": "yud tsam stong pa'i ye shes la ngal bsos la /",
    "T02TD1311E:227b-32": "dbyangs yig bco lnga'i phreng ba yongs su gyur pa las zla ba'i dkyil 'khor gsal por bsgoms la /",
    "T02TD1311E:228a-0": "sa bon aa'i 'od kyis dpag tu med cing mtha' med pa'i 'jig rten gyi khams gsal bar byas nas 'gro ba kun sangs rgyas kyi rang bzhin du @228a * //",
    "T02TD1311E:228a-1": "byas nas bkug la sa bon gyi yi ger zhugs par bltas nas /",
    "T02TD1311E:228a-2": "bdag med ma rdzogs par yud tsam gyis bsgom par bya'o //",
    "T02TD1311E:228a-3": "chos dbyings ro yi steng na gnas //",
    "T02TD1311E:228a-4": "mgo skyes ser po gyen du brdzes //",
    "T02TD1311E:228a-5": "lha mo phyag rgya lnga 'dzin ma //",
    "T02TD1311E:228a-6": "mgo bo'i phreng ba'i rgyan gyis brgyan //",
    "T02TD1311E:228a-7": "skyil krung phyed pa'i gar gyis gnas //",
    "T02TD1311E:228a-8": "stag gi pags pa'i na bza' man bas //",
    "T02TD1311E:228a-9": "zhal ni mtshe ba gtsigs pa can //",
    "T02TD1311E:228a-10": "drag po'i gzugs can spyan gsum pa //",
    "T02TD1311E:228a-11": "g-yon na thod pa kha tv'am ga / g-yas pa na ni gri gug go //",
    "T02TD1311E:228a-12": "mi yi rus pa'i rgyan gyis brgyan //",
    "T02TD1311E:228a-13": "ri bong can 'od zla ba'i gdan //",
    "T02TD1311E:228a-14": "de'i rjes la bcom ldan 'das ma'i thugs ka'i zla ba la gri gug de la yang yi ge aa'o //",
    "T02TD1311E:228a-15": "mgo bo la padma 'dab ma sum cu rtsa gnyis pa'i lte ba la ham ngo //",
    "T02TD1311E:228a-16": "mgrin par 'dab ma bcu drug pa la aom mo //",
    "T02TD1311E:228a-17": "snying gar padma 'dab ma brgyad pa la h'um ngo //",
    "T02TD1311E:228a-18": "lte bar 'dab ma drug cu rtsa bzhi pa la aem bsgom par bya'o //",
    "T02TD1311E:228a-19": "de'i rjes la snying ga'i sa bon gyi 'od kyis bkug pa'i sangs rgyas thams cad nam mkha'i dkyil du bltas la /",
    "T02TD1311E:228a-20": "de bzhin gshegs pa thams cad kyis bdag la dbang bskur du gsol ba gdab par bya'o //",
    "T02TD1311E:228a-21": "de nas de dag gis de bzhin gshegs pa lnga'i rang bzhin gyi bum pas dbang bskur bar bya'o //",
    "T02TD1311E:228a-22": "me tog gi char dang rnga sgra dang gur kum gyi char yang 'bab par 'gyur ro //",
    "T02TD1311E:228a-23": "spyi bor ni mi bskyod pa 'byung bar 'gyur ro //",
    "T02TD1311E:228a-24": "de'i rjes la mig la rdo rje ma'o //",
    "T02TD1311E:228a-25": "rna ba la ni bdag med ma'o //",
    "T02TD1311E:228a-26": "sna la ni gsang ba'i goo r'i ma'o //",
    "T02TD1311E:228a-27": "lce la ni chu'i rnal 'byor ma'o //",
    "T02TD1311E:228a-28": "lus la ni rdo rje mkha' 'gro ma'o //",
    "T02TD1311E:228a-29": "yid la 'ang bdag med ma ste de'i bdag nyid du bsam par bya'o //",
    "T02TD1311E:228a-30": "yang aom mgo bo la'o //",
    "T02TD1311E:228a-31": "mgrin par a'a: 'o //",
    "T02TD1311E:228a-32": "snying gar h'um bsam par bya'o //",
    "T02TD1311E:228a-33": "gal te bsgoms pas skyo bar gyur na sngags bzla bar bya'o //",
    "T02TD1311E:228a-34": "de'i rim pa ni 'di yin te /",
    "T02TD1311E:228a-35": "snying ga'i zla ba la sa bon gyi yi ge bco lnga mar me'i phreng ba bzhin du 'bar ba yid kyis bris la rim gyis klog pa ltar bsngags nas bzlas par bya'o //",
    "T02TD1311E:228a-36": "ldang bar 'dod na smon lam gdab par bya ste /",
    "T02TD1311E:228a-37": "sangs rgyas kun gyis thams cad kyi //",
    "T02TD1311E:228b-0": "rdo rje 'chang ba chen @228b po'i gnas //",
    "T02TD1311E:228b-1": "dge ba 'dis ni thob gyur nas //",
    "T02TD1311E:228b-2": "'gro rnams kyis kyang thob par shog / byang chub dag tu gang spyod dang //",
    "T02TD1311E:228b-3": "gang yang rdzogs pa'i byang chub spyod //",
    "T02TD1311E:228b-4": "byang chub rdo rjes gang bsngags pa //",
    "T02TD1311E:228b-5": "gnyis med spyod de bdag 'grub shog / ces bya bas so //",
    "T02TD1311E:228b-6": "de bzhin du thun gzhan la yang lha'i gzugs kyis gnas par bya'o //",
    "T02TD1311E:228b-7": "nyal ba'i dus su yang lhan cig skyes pa'i dga' ba mngon sum du byas la nyal bar bya'o //",
    "T02TD1311E:228b-8": "de ltar nyin te zhing ji srid 'grub pa'i mtshan ma mthong gi bar du bya'o //",
    "T02TD1311E:228b-9": "de nas rgyud nas ji skad bstan pa bzhin bsgrub par bya'o //",
    "T02TD1311E:228b-10": "bud med sogs kyis rgyas pa dag / phal cher gzung bar dka' bsams nas //",
    "T02TD1311E:228b-11": "zhi ba'i zhabs sogs kyis bstan pa'i //",
    "T02TD1311E:228b-12": "rnal 'byor bsdus pa bdag gis byas //",
    "T02TD1311E:228b-13": "bdag med ma'i sgrub pa'i thabs mdor bsdus pa slob dpon krishna panti tas mdzad pa rdzogs so /"
}