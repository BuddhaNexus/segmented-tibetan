{
    "T02TD2587E:151b-0": "@151b * // rgya gar skad du /",
    "T02TD2587E:151b-1": "a'arya manydzu shra'i s'a dha n'a ma /",
    "T02TD2587E:151b-2": "bod skad du /",
    "T02TD2587E:151b-3": "'phags pa 'jam dpal gyi sgrub thabs zhes bya ba /",
    "T02TD2587E:151b-4": "'jam dpal ye shes sems dpa' la phyag 'tshal lo //",
    "T02TD2587E:151b-5": "spros bral bde ba chen po'i dang //",
    "T02TD2587E:151b-6": "rtog pa'i rlabs dang bral ba las //",
    "T02TD2587E:151b-7": "sems can don du gzugs skur snang //",
    "T02TD2587E:151b-8": "cir yang snang la phyag 'tshal lo //",
    "T02TD2587E:151b-9": "thugs rje che zhing don mdzad pa //",
    "T02TD2587E:151b-10": "'gro ba kun la khyab pa'i mgon //",
    "T02TD2587E:151b-11": "de yi bsgrub la dga' ba la //",
    "T02TD2587E:151b-12": "gtso bo dad pas bshad par bya //",
    "T02TD2587E:151b-13": "dbang thob dam tshig gnas pa dang //",
    "T02TD2587E:151b-14": "gtong la dga' zhing 'dzin pa med //",
    "T02TD2587E:151b-15": "srog phyir rnal 'byor dang du byed //",
    "T02TD2587E:151b-16": "gsong por smra zhing rtse dang bral //",
    "T02TD2587E:151b-17": "'du 'dzi spangs shing gcig po dga' //",
    "T02TD2587E:151b-18": "zla bo med cing dang ldan pas //",
    "T02TD2587E:151b-19": "nyams dga' ba yi gnas dag tu //",
    "T02TD2587E:151b-20": "bde ba'i stan la gnas par bya //",
    "T02TD2587E:151b-21": "lha yi nga rgyal gnas pa yis //",
    "T02TD2587E:151b-22": "sa gzhi dra bar bar bslab /",
    "T02TD2587E:151b-23": "aom badzra yaksha h'um phat ces brjod pas /",
    "T02TD2587E:151b-24": "rgyang grags gcig tsam bgegs tshar gcad //",
    "T02TD2587E:151b-25": "de nas shin tu brtser ldan pas //",
    "T02TD2587E:151b-26": "sangs rgyal la sogs mdun bsams la //",
    "T02TD2587E:151b-27": "phyag 'tshal mchod pas sdig pa sbyang //",
    "T02TD2587E:151b-28": "yi rang skyabs 'gro sems bskyed bya //",
    "T02TD2587E:151b-29": "dge ba bsngo ba bstod pa gus par bya //",
    "T02TD2587E:152a-0": "mchog sbyin rdo rje mchog @152a * //",
    "T02TD2587E:152a-1": "khyod 'dud //",
    "T02TD2587E:152a-2": "yang dag mtha' gyur khyod la 'dud //",
    "T02TD2587E:152a-3": "stong nyid las byung khyod la 'dud //",
    "T02TD2587E:152a-4": "sangs rgyas byang chub khyod la 'dud //",
    "T02TD2587E:152a-5": "sangs rgyas chags pa khyod la 'dud //",
    "T02TD2587E:152a-6": "sangs rgyas 'dod la phyag 'tshal 'dud //",
    "T02TD2587E:152a-7": "sangs rgyas dgyes pa khyod la 'dud //",
    "T02TD2587E:152a-8": "sangs rgyas rol la phyag 'tshal 'dud //",
    "T02TD2587E:152a-9": "sangs rgyas 'dzum pa khyod la 'dud //",
    "T02TD2587E:152a-10": "nam mkha' las byung khyod la 'dud //",
    "T02TD2587E:152a-11": "sangs rgyas bzhad pa khyod la 'dud //",
    "T02TD2587E:152a-12": "sangs rgyas gsung nyid khyod la 'dud //",
    "T02TD2587E:152a-13": "sangs rgyas thugs la phyag 'tshal 'dud //",
    "T02TD2587E:152a-14": "med pa las byung khyod la 'dud //",
    "T02TD2587E:152a-15": "sangs rgyas 'byung ba khyod la 'dud //",
    "T02TD2587E:152a-16": "nam mkha' las byung khyod la 'dud //",
    "T02TD2587E:152a-17": "ye shes las byung khyod la 'dud //",
    "T02TD2587E:152a-18": "sgyu 'phrul dra ba khyod la 'dud //",
    "T02TD2587E:152a-19": "sangs rgyas rol ston khyod la 'dud //",
    "T02TD2587E:152a-20": "thams cad thams cad khyod la 'dud //",
    "T02TD2587E:152a-21": "ye shes sku nyid khyod la 'dud //",
    "T02TD2587E:152a-22": "sdom pa dag ni gzung bar bgyi //",
    "T02TD2587E:152a-23": "sangs rgyas byang chub sems dpa' rnams //",
    "T02TD2587E:152a-24": "ji tsam dus nas bzung nas ni //",
    "T02TD2587E:152a-25": "ma lus bdag la dgongs su gsol //",
    "T02TD2587E:152a-26": "nam zhig byang chub snying po la //",
    "T02TD2587E:152a-27": "yongs su gnas pa'i bar dag tu //",
    "T02TD2587E:152a-28": "bdag gis byang chub mchog gi sems //",
    "T02TD2587E:152a-29": "ma lus par ni bskyed par bgyi //",
    "T02TD2587E:152a-30": "de nas sangs rgyas la sogs rnams//",
    "T02TD2587E:152a-31": "ma lus bdag gi thugs la bsdu //",
    "T02TD2587E:152a-32": "thim zhu ye shes me 'bar bas //",
    "T02TD2587E:152a-33": "nyon mongs phung po bsreg par bsam //",
    "T02TD2587E:152a-34": "slar gsos ye shes lus su byas //",
    "T02TD2587E:152a-35": "byang chub lnga bdag bsgom pa ni //",
    "T02TD2587E:152a-36": "yongs dag me long gsal ba dkyil 'khor la //",
    "T02TD2587E:152a-37": "yul dngos rigs kun ma lus so sor snang //",
    "T02TD2587E:152a-38": "thams cad yongs dag me long ye shes la //",
    "T02TD2587E:152a-39": "'dris par de la yang dag blta bar bya //",
    "T02TD2587E:152a-40": "sems can rnams la snying rje bskyed //",
    "T02TD2587E:152a-41": "mgon skyabs dpung gnyen dang bral bas //",
    "T02TD2587E:152a-42": "sdug bsngal 'khor ba rgya mtshor bying //",
    "T02TD2587E:152a-43": "sems can don du sdug bsngal bral //",
    "T02TD2587E:152a-44": "stong pa mnyam pa nyid du sbyar //",
    "T02TD2587E:152a-45": "bdag stong sems can de 'dra yang //",
    "T02TD2587E:152a-46": "chos rnams kun kyang rab tu shes //",
    "T02TD2587E:152a-47": "chos la dmigs pa'i snying rje yang //",
    "T02TD2587E:152a-48": "bdag med rang bzhin rigs pa las //",
    "T02TD2587E:152a-49": "mnyam nyid ye shes bskyed par bya //",
    "T02TD2587E:152a-50": "de nas gsang sngags brjod pa ni //",
    "T02TD2587E:152a-51": "aa k'a ro mu kham sarba dha rmm'a n'am a'a dya nu tva nna tvat'a /",
    "T02TD2587E:152b-0": "sngags don @152b stong par bsgoms nas ni //",
    "T02TD2587E:152b-1": "lhan cig gnyis med chos rab gzung //",
    "T02TD2587E:152b-2": "de nyid yul du byas pa yis //",
    "T02TD2587E:152b-3": "chos bdag med par bsgom par bya //",
    "T02TD2587E:152b-4": "dmigs med snying rje so sor brtag / snying rje'i rjes 'gro gzung 'dzin yongs dang bral //",
    "T02TD2587E:152b-5": "ngo bo 'od gsal yan lag kun bral ba //",
    "T02TD2587E:152b-6": "rang bzhin yongs dag chos nyid rgyu mthun pas //",
    "T02TD2587E:152b-7": "dngos bral don stong ngang las de gnas pas //",
    "T02TD2587E:152b-8": "chos dbyings ye shes bsgom pa'o //",
    "T02TD2587E:152b-9": "de ltar sems can don byed ma bral ba'i //",
    "T02TD2587E:152b-10": "rnal 'byor sngon gyi smon lam dbang thob pas //",
    "T02TD2587E:152b-11": "sems can kun gyi dbang bsgyur bas //",
    "T02TD2587E:152b-12": "sems kyi don ni rab rdzogs phyir //",
    "T02TD2587E:152b-13": "khams gsum 'byung gnas khyab par gyis //",
    "T02TD2587E:152b-14": "don dam kun rdzob mya ngan 'das //",
    "T02TD2587E:152b-15": "de phyir nan tan ye shes bsgom //",
    "T02TD2587E:152b-16": "de nas dngos po gzugs su byung //",
    "T02TD2587E:152b-17": "sprul ba'i tshul gyis nam mkha' la //",
    "T02TD2587E:152b-18": "aa las zla ba'i gzugs bsam pa //",
    "T02TD2587E:152b-19": "de 'og bad dkar padma ste //",
    "T02TD2587E:152b-20": "sna tshogs 'dab brgyad mdzes pa'o//",
    "T02TD2587E:152b-21": "de steng dh'i: ser gur gum mdog / spro dang bsdu las mtshan ma bsam //",
    "T02TD2587E:152b-22": "de las dh'i: mtshan 'phro 'du las //",
    "T02TD2587E:152b-23": "sku gser mdog las ldem bag can //",
    "T02TD2587E:152b-24": "bde gshegs dbu rgyan zur phung ldan //",
    "T02TD2587E:152b-25": "rin chen rnam brgyan gzhon nu'i tshul //",
    "T02TD2587E:152b-26": "lo brgyad rdo rje skyil krung bzhugs //",
    "T02TD2587E:152b-27": "phyag g-yas ral gri pu ste g-yon //",
    "T02TD2587E:152b-28": "bzhin mdzes 'ja' tshon lta bur bsgom //",
    "T02TD2587E:152b-29": "gsal bas tha ma la phung po spong //",
    "T02TD2587E:152b-30": "thugs kar zla steng dh'i: dkar bsam //",
    "T02TD2587E:152b-31": "de las dang po'i sangs rgyas te //",
    "T02TD2587E:152b-32": "zhal lnga byis pa'i rgyan gyis brgyan //",
    "T02TD2587E:152b-33": "rin chen sna tshogs na bza' can //",
    "T02TD2587E:152b-34": "zla dkar mdog las skyil krung bzhugs //",
    "T02TD2587E:152b-35": "phyag g-yas shes rab ral gri bsnams //",
    "T02TD2587E:152b-36": "g-yon bzhi shes rab po ti bsnams //",
    "T02TD2587E:152b-37": "gsal ba dag tu shes par bya //",
    "T02TD2587E:152b-38": "de yi thugs la shes rab 'khor lo ste //",
    "T02TD2587E:152b-39": "gsal bar yi ge aa las bskyed //",
    "T02TD2587E:152b-40": "lte dbus rtsibs drug mu khyud bzhi //",
    "T02TD2587E:152b-41": "lte bar yi ge aa dkar bsam //",
    "T02TD2587E:152b-42": "rtsibs la yi ge sngags drug dgod //",
    "T02TD2587E:152b-43": "aom badzra t'i kashanha ya te na ma: aom dru: khatstshe ng'a ya te na ma: aom pra dzny'a dzny'a na m'u rt'a ya te na ma: aom dzny'a na k'a y'a ya te na ma: aom w'a g'i shva r'a ya te na ma: aom aa ra pa tsa n'a ya te na ma: dmar sngo dkar dang ljang gu dang //",
    "T02TD2587E:152b-44": "ser dang dkar te rim bzhin bsam //",
    "T02TD2587E:153a-0": "'khor lo @153a * //",
    "T02TD2587E:153a-1": "rtsibs kyi rim bzhin no //",
    "T02TD2587E:153a-2": "mu khyud dang po dag la ni //",
    "T02TD2587E:153a-3": "aom sarba dharmm'a bh'a ba sva bh'a ba bi shuddhe badzra //",
    "T02TD2587E:153a-4": "aa a'a aam aa: mu khyud gnyis po dag la ni //",
    "T02TD2587E:153a-5": "aa a'a ai a'i au a'u ae aee ao aoo aam aa: mu khyud gsum po dag ni //",
    "T02TD2587E:153a-6": "ye shes sems dpa' sku yi sngags//",
    "T02TD2587E:153a-7": "aa a'a sarba ta th'a ga ta hri da ya ha ra ha ra /",
    "T02TD2587E:153a-8": "aom h'um hr'i: bha ga w'an dzny'a na m'u rti p'a g'i shva ra ma h'a b'a tsa /",
    "T02TD2587E:153a-9": "sarba dharmma ga ga n'a ma la su pa ri shuddha dharmma dh'a tu dzny'a na garbha a'a: phyi rol mu khyud tha ma la //",
    "T02TD2587E:153a-10": "yi ge ka sogs ha yi mthar //",
    "T02TD2587E:153a-11": "thub pa'i yi ge rnam bkod pa //",
    "T02TD2587E:153a-12": "'khor lo sngags kyi rim pa'o //",
    "T02TD2587E:153a-13": "de nas 'khor lo'i lte dbus kyi //",
    "T02TD2587E:153a-14": "aa dkar yongs su gyur pa las //",
    "T02TD2587E:153a-15": "bcom ldan ye shes sems dpa' bsgom //",
    "T02TD2587E:153a-16": "zhal drug ston ka'i zla ltar dkar //",
    "T02TD2587E:153a-17": "aindra n'i la'i gtsug phud mdzas //",
    "T02TD2587E:153a-18": "nyi ma 'char ka'i 'od kyis mdzes //",
    "T02TD2587E:153a-19": "zhi ba'i tshul 'chad rin chen brgyan //",
    "T02TD2587E:153a-20": "rdo rje skyil krung bzhugs pa ste //",
    "T02TD2587E:153a-21": "g-yas g-yon autpala sngon po bsnams //",
    "T02TD2587E:153a-22": "steng na shes rab po ti bsnams //",
    "T02TD2587E:153a-23": "mdzes pa gsal bar dmigs pa'o //",
    "T02TD2587E:153a-24": "ye she sems dpa' thugs ka ru //",
    "T02TD2587E:153a-25": "zla mchog gsal bar bsam par bya //",
    "T02TD2587E:153a-26": "de yi thugs mchog ngo bo ste /",
    "T02TD2587E:153a-27": "de steng yi ge rnams ngo bo //",
    "T02TD2587E:153a-28": "aa mchog aa dkar bsam par bya ;",
    "T02TD2587E:153a-29": "; dus gsum sangs rgyas de las byung /",
    "T02TD2587E:153a-30": "sangs rgyas rnams kyi gsung yin no //",
    "T02TD2587E:153a-31": "de ltar 'khor lo drug brtsegs la //",
    "T02TD2587E:153a-32": "aom aa: h'um gi yi ge mchog //",
    "T02TD2587E:153a-33": "dza:h'um bam ho: dang ldan pas //",
    "T02TD2587E:153a-34": "spyan drang mdun du gsal bar dmigs //",
    "T02TD2587E:153a-35": "mchog pa la sogs dbyul bar bya //",
    "T02TD2587E:153a-36": "thams cad de nyid gsum ldan pas //",
    "T02TD2587E:153a-37": "ae h'a bi ra h'um pu shpe sv'a h'a /",
    "T02TD2587E:153a-38": "dh'u pe sva h'a /",
    "T02TD2587E:153a-39": "gandhe sv'a h'a /",
    "T02TD2587E:153a-40": "a'a lo ke sv'a h'a /",
    "T02TD2587E:153a-41": "nee bi da ye sv'a h'a /",
    "T02TD2587E:153a-42": "ba lim kha kha /",
    "T02TD2587E:153a-43": "kh'a hi kh'a hi sv'a h'a /",
    "T02TD2587E:153a-44": "spha ra na kham sv'a h'a /",
    "T02TD2587E:153a-45": "yon chab me tog bdug spos dang /",
    "T02TD2587E:153a-46": "dri chab lha bshos gtor ma dang //",
    "T02TD2587E:153a-47": "sgra la sogs par rim bzhin dbul //",
    "T02TD2587E:153a-48": "'dud la sogs pas bstod par bya //",
    "T02TD2587E:153a-49": "dza: h'um ba ho: sa bstim pa'o //",
    "T02TD2587E:153a-50": "yang na 'od kyis lha mo bkug la dbang bskur bar bya //",
    "T02TD2587E:153a-51": "de nas bzlas pa bya ba ste //",
    "T02TD2587E:153a-52": "yi ge sbrul mtha' ldan pas na //",
    "T02TD2587E:153a-53": "lnga po ya ste na ma por //",
    "T02TD2587E:153a-54": "yi ge tshe bcad sum cu la //",
    "T02TD2587E:153a-55": "ma yengs gtad la bzlas pa gsal //",
    "T02TD2587E:153b-0": "@153b ngag gi dngos grub dri ma bral //",
    "T02TD2587E:153b-1": "mkha' 'gro rnams kyang de la dgyes //",
    "T02TD2587E:153b-2": "grangs ni brgya pa dag par bya //",
    "T02TD2587E:153b-3": "shes rab 'khor lo goms pa'o //",
    "T02TD2587E:153b-4": "de nas mtshan ni brjod par bya //",
    "T02TD2587E:153b-5": "yi ge aa la sems gtad la //",
    "T02TD2587E:153b-6": "ngag gi mtshan ni gsal brjod pa'o //",
    "T02TD2587E:153b-7": "de yang rang bzhin med shes bya //",
    "T02TD2587E:153b-8": "shes nas rtog pa rnams dang bral //",
    "T02TD2587E:153b-9": "'jig rten pa yi lha rnams dang //",
    "T02TD2587E:153b-10": "'jig rten 'das pa'i lha rnams kun //",
    "T02TD2587E:153b-11": "ma lus thams cad dgyes nas su //",
    "T02TD2587E:153b-12": "yon tan thams cad mthong bar 'gyur //",
    "T02TD2587E:153b-13": "dus gsum dag tu brjod pa dang //",
    "T02TD2587E:153b-14": "yang na dus drug dag tu brjod //",
    "T02TD2587E:153b-15": "yang na dus kyi nges med bas ;",
    "T02TD2587E:153b-16": "; nus tshad dag tu brjod pa'o //",
    "T02TD2587E:153b-17": "mtshan ni brjod pas skyo ba na //",
    "T02TD2587E:153b-18": "shes rab 'khor lo sngags drug las //",
    "T02TD2587E:153b-19": "sngags dang mthun pa'i 'od byung nas //",
    "T02TD2587E:153b-20": "lus snang thams cad gsal bar byas //",
    "T02TD2587E:153b-21": "mi shes ri bo thams cad bcom //",
    "T02TD2587E:153b-22": "phyi rol dag tu 'phros pa las //",
    "T02TD2587E:153b-23": "nam mkha'i khams kun khyab par gnas //",
    "T02TD2587E:153b-24": "sangs rgyas zhing khams gsal gyur nas //",
    "T02TD2587E:153b-25": "chos sku ye shes thob pa'i don //",
    "T02TD2587E:153b-26": "byas nas slar ni bzlas pa las //",
    "T02TD2587E:153b-27": "snying gar zla stengs aa la thim //",
    "T02TD2587E:153b-28": "brtan pas yang dang yang du bsgom //",
    "T02TD2587E:153b-29": "de ltar spyod pa'i sems dpa' yis /",
    "T02TD2587E:153b-30": "ye shes bsgoms na sprul sku dang ;",
    "T02TD2587E:153b-31": "; zla ba'i sgo nas longs sku dang //",
    "T02TD2587E:153b-32": "aa yi sgo nas chos sku dang //",
    "T02TD2587E:153b-33": "ring po mi thogs par 'gyur ba //",
    "T02TD2587E:153b-34": "brtan pas yang dang yang du bsgom //",
    "T02TD2587E:153b-35": "de ltar spyod pa'i sems dpa' yis //",
    "T02TD2587E:153b-36": "'dul ba'i dbang gis sems can la //",
    "T02TD2587E:153b-37": "nye bar bzung bar mngon snang ba'o //",
    "T02TD2587E:153b-38": "de nas stong nyid la gnas bya //",
    "T02TD2587E:153b-39": "aa nyid thig le byang chub ste //",
    "T02TD2587E:153b-40": "byang sems thams cad de la 'dus //",
    "T02TD2587E:153b-41": "bde ba thams cad der gnas na //",
    "T02TD2587E:153b-42": "'ja' tshon lta bu'i thig le ste //",
    "T02TD2587E:153b-43": "shes pa bying rgod med pa yis //",
    "T02TD2587E:153b-44": "gsal ba 'bad pas dad par bya //",
    "T02TD2587E:153b-45": "sems nyid de rang yin zhe na //",
    "T02TD2587E:153b-46": "chos nyid ngang la gnas zhes bya //",
    "T02TD2587E:153b-47": "thig le je phra shes pa phra //",
    "T02TD2587E:153b-48": "rang bzhin med pas gnas pa'o //",
    "T02TD2587E:153b-49": "sems nyid btang snyoms gsal ba la //",
    "T02TD2587E:153b-50": "gsal ba mi rtog thob pa'o //",
    "T02TD2587E:153b-51": "de la brten nas gsal ba de //",
    "T02TD2587E:153b-52": "snang la rang bzhin med pa thob //",
    "T02TD2587E:153b-53": "'bras bu chos su thob pa'o //",
    "T02TD2587E:153b-54": "de nas skyo ba byung ba ni //",
    "T02TD2587E:154a-0": "@154a * // aom a'a: h'um mu: gshegs su gsol //",
    "T02TD2587E:154a-1": "thams cad bsdus nas lha nyid gnas //",
    "T02TD2587E:154a-2": "ngag tu bzlas pa nus tshad bzlas //",
    "T02TD2587E:154a-3": "zhi la gnas shing snying rje bskyed //",
    "T02TD2587E:154a-4": "sems can don la dga' sems bskyed //",
    "T02TD2587E:154a-5": "gtor ma rtag tu sbyin bar bya //",
    "T02TD2587E:154a-6": "stan la gcig pu 'dug nas su//",
    "T02TD2587E:154a-7": "lam lnga nyams su myang bar bya //",
    "T02TD2587E:154a-8": "tshogs lam bskyed pa'i rim pa'o //",
    "T02TD2587E:154a-9": "sbyor lam bzlas par byed pa na //",
    "T02TD2587E:154a-10": "mthong lam mtshan nyid brjod pa ste //",
    "T02TD2587E:154a-11": "bsgom lam 'phro 'du dag la gnas //",
    "T02TD2587E:154a-12": "mthar phyin stong nyid sems dba'o //",
    "T02TD2587E:154a-13": "dge mas brtsams pa'i sgrub thabs la //",
    "T02TD2587E:154a-14": "'gal 'khrul mchis na mkhas bzod mdzod //",
    "T02TD2587E:154a-15": "brtsams pa'i dge rtsa yod srid na //",
    "T02TD2587E:154a-16": "sems can mos dang phrad par shog / dge bsnyen ma snyan grags dge mas mdzad pa /",
    "T02TD2587E:154a-17": "'phags pa 'jam dpal gyi sgrub pa'i thabs rdzogs so//"
}