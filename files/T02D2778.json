{
    "T02D2778:148b-0": "@148b * // bcom ldan 'das spyan ras gzigs dbang phyug la phyag 'tshal lo //",
    "T02D2778:148b-1": "sngags pa gang zhig yul lam dbang po dang las",
    "T02D2778:148b-2": "kyi stobs kyis gal te phyi dang nang gi dam",
    "T02D2778:148b-3": "tshig nyams pa 'ga' zhig lta bu byung bar gyur",
    "T02D2778:148b-4": "na / des 'phags pa spyan ras gzigs dbang phyug",
    "T02D2778:148b-5": "thugs rje chen po dang ldan pa dran par byas",
    "T02D2778:148b-6": "na / la / lus dang longs spyod dang /",
    "T02D2778:148b-7": "gdams ngag la lhag par chags pa yang spangs te /",
    "T02D2778:148b-8": "cho ga rnams las ji snyed 'byung ba'i bshags pa dang /",
    "T02D2778:148b-9": "spyad pa rnams kyis shin tu gus par rab tu dag par bya'o //",
    "T02D2778:148b-10": "de'i yang cho ga rnams kyi gtso //",
    "T02D2778:148b-11": "dpal ldan 'jig rten gsum rgyal po //",
    "T02D2778:148b-12": "dri ma sbyong ba'i brtag pa las //",
    "T02D2778:148b-13": "gang bshad bdud rtsi'i chu rgyun 'di //",
    "T02D2778:148b-14": "padmo dkar rgyas 'dab stong rnam par bye ba yi //",
    "T02D2778:148b-15": "lte bar rang sems dri med h'um gi snying po can //",
    "T02D2778:148b-16": "sgrib tshogs chags nyams dub khug rna dngul gyi tshul //",
    "T02D2778:148b-17": "me long ngos la g-ya'a dag ji bzhin khebs par bsam //",
    "T02D2778:148b-18": "de yi gtsug tor nas brgyud pa //",
    "T02D2778:148b-19": "dh'u t'i rin chen spangs pa yi //",
    "T02D2778:148b-20": "sbu gu dkar po gyen 'greng ba //",
    "T02D2778:148b-21": "spyi gtsug bar du gsal bar bya //",
    "T02D2778:148b-22": "bdag nyid cod pan nyi zla'i gdan steng 'bar ba la //",
    "T02D2778:149a-0": "bla ma mgon @149a * //",
    "T02D2778:149a-1": "dang aa ham yab yum phyi nang rim //",
    "T02D2778:149a-2": "ji bzhin snyoms 'jug bde chen song nyid bsam gtan la //",
    "T02D2778:149a-3": "rtag tu dges bzhugs bdag gi nyams pa gso mdzad bsgom //",
    "T02D2778:149a-4": "phyi nang gsang gsum mchod pa dang //",
    "T02D2778:149a-5": "bstod sogs rgyas par byas nas ni //",
    "T02D2778:149a-6": "'gyod dang sdom dang dang bar bcas //",
    "T02D2778:149a-7": "rtse gcig blo yis gsol bar bya //",
    "T02D2778:149a-8": "thog ma kho nar bla ma snyoms zhugs byang chub sems kyi rgyu rab dmar //",
    "T02D2778:149a-9": "sbyor mtshams nas sam nyid kyi rdo rje rdo rje rnam dag rtse lnga las //",
    "T02D2778:149a-10": "byung ba'i me lces bdag lus kun khyab rlung gi shugs bcas dkrugs pa dang //",
    "T02D2778:149a-11": "dngar ba'i shugs kyis ji snyed chags nyams dri ma ma lus bsreg par bya //",
    "T02D2778:149a-12": "rdo rje lha yang snyoms par zhugs //",
    "T02D2778:149a-13": "thig le dkar h'um bkru ba dang //",
    "T02D2778:149a-14": "de bzhin thabs dang shes rab kyang //",
    "T02D2778:149a-15": "snyoms 'jug thig le sngon pos gso //",
    "T02D2778:149a-16": "cho ga dam pa 'di yis ni //",
    "T02D2778:149a-17": "mi gang shes dang mi shes dang //",
    "T02D2778:149a-18": "ma dad nga rgyal mang ba dang//",
    "T02D2778:149a-19": "bsnyen sogs rgyu yis lam nyams pa //",
    "T02D2778:149a-20": "de dag myur du gza' las thar ba'i zla ba bzhin //",
    "T02D2778:149a-21": "zla ba gcig gam yang na gnyis nyid de ste gsum //",
    "T02D2778:149a-22": "brtson dang gus drag the tshom yid gnyis bsal nas ni //",
    "T02D2778:149a-23": "rig ma mchog bcas snyoms par zhugs na nges par grol //"
}