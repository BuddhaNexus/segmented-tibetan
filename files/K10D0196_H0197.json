{
    "K10D0196_H0197:420a-0": "@420a / /rgya gar skad du /",
    "K10D0196_H0197:420a-1": "a'arya manydzu shr'i bi ha ra na ma ma h'a y'a na s'u tra /",
    "K10D0196_H0197:420a-2": "bod skad du /",
    "K10D0196_H0197:420b-0": "'phags pa 'jam dpal gnas pa zhes @420b bya ba theg pa chen po'i mdo /",
    "K10D0196_H0197:420b-1": "sangs rgyas dang /",
    "K10D0196_H0197:420b-2": "byang chub sems dpa' thams cad la phyag 'tshal lo //",
    "K10D0196_H0197:420b-3": "'di skad bdag gis thos pa dus gcig na /",
    "K10D0196_H0197:420b-4": "bcom ldan 'das rgyal po'i khab na bya rgod kyi",
    "K10D0196_H0197:420b-5": "phung po'i ri la dge slong lnga brgya tsam gyi",
    "K10D0196_H0197:420b-6": "dge slong gi dge 'dun chen po dang /",
    "K10D0196_H0197:420b-7": "byang chub sems dpa'i dge 'dun chen po dang yang thabs gcig tu bzhugs te /",
    "K10D0196_H0197:420b-8": "de nas bcom ldan 'das phye ma red kyi dus",
    "K10D0196_H0197:420b-9": "kyi tshe nang du yang dag 'jog las bzhengs nas",
    "K10D0196_H0197:420b-10": "'khor mang pos yongs su bskor cing mdun gyis bltas",
    "K10D0196_H0197:420b-11": "nas chos ston to //",
    "K10D0196_H0197:420b-12": "de nas 'jam dpal gzhon nur gyur pa 'chag cing",
    "K10D0196_H0197:420b-13": "dge slong lnga brgya po thams cad kyi gnas khang",
    "K10D0196_H0197:420b-14": "nas gnas khang du byung ste /",
    "K10D0196_H0197:420b-15": "gnas brtan sh'a ri'i bu'i gnas khang ga la ba",
    "K10D0196_H0197:420b-16": "der song ste phyin nas; 'jam dpal gzhon nur gyur",
    "K10D0196_H0197:420b-17": "pas gnas brtan sh'a ri'i bu gcig pu dben par",
    "K10D0196_H0197:420b-18": "'dug ste nang du yang dag bzhag nas bsam gtan",
    "K10D0196_H0197:420b-19": "byed par mthong ngo //",
    "K10D0196_H0197:420b-20": "mthong nas kyang gnas brtan sh'a ri'i bu la 'di skad ces smras so //",
    "K10D0196_H0197:420b-21": "btsun pa sh'a ri'i bu /",
    "K10D0196_H0197:420b-22": "khyod bsam gtan byed dam /",
    "K10D0196_H0197:420b-23": "smras pa /",
    "K10D0196_H0197:420b-24": "'jam dpal /",
    "K10D0196_H0197:420b-25": "de bzhin no //",
    "K10D0196_H0197:420b-26": "'jam dpal gyis smras pa /",
    "K10D0196_H0197:420b-27": "ci btsun pa sh'a ri'i bu /",
    "K10D0196_H0197:420b-28": "khyod nyon mongs pa spangs pa rnams spang ba'i phyir bsam gtan byed dam /",
    "K10D0196_H0197:420b-29": "'on te ma spangs pa rnams spang ba'i phyir bsam gtan byed /",
    "K10D0196_H0197:420b-30": "ci btsun pa sh'a ri'i bu /",
    "K10D0196_H0197:421a-0": "khyod 'das pa @421a *//",
    "K10D0196_H0197:421a-1": "la gnas te bsam gtan byed dam /",
    "K10D0196_H0197:421a-2": "'on te ma 'ongs pa la gnas te bsam gtan byed dam /",
    "K10D0196_H0197:421a-3": "'on te da ltar byung ba la gnas te bsam gtan byed; ci btsun pa sh'a ri'i bu /",
    "K10D0196_H0197:421a-4": "khyod gzugs la gnas te bsam gtan byed dam /",
    "K10D0196_H0197:421a-5": "'on te tshor ba dang /",
    "K10D0196_H0197:421a-6": "'du shes dang /",
    "K10D0196_H0197:421a-7": "'du byed rnams dang /",
    "K10D0196_H0197:421a-8": "rnam par shes pa la gnas te bsam gtan byed /",
    "K10D0196_H0197:421a-9": "ci btsun pa sh'a ri'i bu /",
    "K10D0196_H0197:421a-10": "khyod mig la gnas te bsam gtan byed dam /",
    "K10D0196_H0197:421a-11": "'on te rna ba dang /",
    "K10D0196_H0197:421a-12": "sna dang /",
    "K10D0196_H0197:421a-13": "lce dang /",
    "K10D0196_H0197:421a-14": "lus dang /",
    "K10D0196_H0197:421a-15": "yid la gnas te bsam gtan byed; ci btsun pa sh'a ri'i bu /",
    "K10D0196_H0197:421a-16": "khyod gzugs la gnas te bsam gtan byed dam /",
    "K10D0196_H0197:421a-17": "'on te sgra dang /",
    "K10D0196_H0197:421a-18": "dri dang /",
    "K10D0196_H0197:421a-19": "ro dang /",
    "K10D0196_H0197:421a-20": "reg bya dang /",
    "K10D0196_H0197:421a-21": "chos rnams la gnas te bsam gtan byed /",
    "K10D0196_H0197:421a-22": "ci btsun pa sh'a ri'i bu /",
    "K10D0196_H0197:421a-23": "khyod 'dod pa'i khams la gnas te bsam gtan byed dam /",
    "K10D0196_H0197:421a-24": "'on te gzugs kyi khams dang /",
    "K10D0196_H0197:421a-25": "gzugs med pa'i khams la gnas te bsam gtan byed; ci btsun pa sh'a ri'i bu /",
    "K10D0196_H0197:421a-26": "khyod nang la gnas te bsam gtan byed dam /",
    "K10D0196_H0197:421a-27": "'on te phyi rol la gnas te bsam gtan byed dam /",
    "K10D0196_H0197:421a-28": "'on te phyi nang la gnas te bsam gtan byed; ci btsun pa sh'a ri'i bu /",
    "K10D0196_H0197:421a-29": "khyod lus la gnas te bsam gtan byed dam /",
    "K10D0196_H0197:421a-30": "'on te sems la gnas te bsam gtan byed /",
    "K10D0196_H0197:421a-31": "sh'a ri'i bus smras pa /",
    "K10D0196_H0197:421a-32": "'jam dpal /",
    "K10D0196_H0197:421b-0": "@421b 'di ltar tshe 'di la bde bar gnas par bya ba dang /",
    "K10D0196_H0197:421b-1": "brjed pa med par gnas par bya ba'i phyir te de lta bu'i phyir bsam gtan byed do //",
    "K10D0196_H0197:421b-2": "'jam dpal gyis smras pa /",
    "K10D0196_H0197:421b-3": "btsun pa sh'a ri'i bu /",
    "K10D0196_H0197:421b-4": "chos gang dag tshe 'di la bde bar gnas pa'am /",
    "K10D0196_H0197:421b-5": "tshe 'di ma yin pa la bde bar gnas pa'am /",
    "K10D0196_H0197:421b-6": "brjed pa med pa'i chos de dag dmigs sam /",
    "K10D0196_H0197:421b-7": "sh'a ri'i bus smras pa /",
    "K10D0196_H0197:421b-8": "'jam dpal /",
    "K10D0196_H0197:421b-9": "bdag gis chos gang dag tshe 'di la bde bar gnas pa'am /",
    "K10D0196_H0197:421b-10": "tshe 'di ma yin pa la bde bar gnas pa'i",
    "K10D0196_H0197:421b-11": "chos de dag yang dag par rjes su mi mthong",
    "K10D0196_H0197:421b-12": "zhing mi dmigs mod kyi /",
    "K10D0196_H0197:421b-13": "'on kyang /",
    "K10D0196_H0197:421b-14": "'jam dpal /",
    "K10D0196_H0197:421b-15": "de bzhin gshegs pas nyan thos rnams la rab tu",
    "K10D0196_H0197:421b-16": "dben pa'i chos su gsungs pa gang yin pa de",
    "K10D0196_H0197:421b-17": "la bdag brten cing gnas so //",
    "K10D0196_H0197:421b-18": "'jam dpal gyis smras pa /",
    "K10D0196_H0197:421b-19": "btsun pa sh'a ri'i bu /",
    "K10D0196_H0197:421b-20": "gang de bzhin gshegs pas nyan thos rnams la rab tu dben pa'i chos su gsungs pa gang yin /",
    "K10D0196_H0197:421b-21": "btsun pa sh'a ri'i bu /",
    "K10D0196_H0197:421b-22": "gang la rten cing gnas /",
    "K10D0196_H0197:421b-23": "sh'a ri'i bus smras pa /",
    "K10D0196_H0197:421b-24": "'jam dpal /",
    "K10D0196_H0197:421b-25": "'di la dge slong ni 'das pa la rten cing gnas so //",
    "K10D0196_H0197:421b-26": "ma 'ongs pa la rten cing gnas so //",
    "K10D0196_H0197:421b-27": "da ltar byung ba la rten cing gnas so //",
    "K10D0196_H0197:421b-28": "de bzhin du sbyar te sems kyi bar la rten cing gnas par khong du chud par bya ste /",
    "K10D0196_H0197:421b-29": "'jam dpal /",
    "K10D0196_H0197:422a-0": "chos de dag ni de rbzhin gshegs pas nyan thos rnams la rab tu dben @422a *//",
    "K10D0196_H0197:422a-1": "par gsungs pa yin te /",
    "K10D0196_H0197:422a-2": "bdag chos de dag la rten cing gnas so //",
    "K10D0196_H0197:422a-3": "'jam dpal gyis smras pa /",
    "K10D0196_H0197:422a-4": "btsun pa sh'a ri'i bu /",
    "K10D0196_H0197:422a-5": "gang gi phyir /",
    "K10D0196_H0197:422a-6": "'di skad ces /",
    "K10D0196_H0197:422a-7": "'das pa la rten cing gnas /",
    "K10D0196_H0197:422a-8": "ma 'ongs pa la rten cing gnas /",
    "K10D0196_H0197:422a-9": "da ltar byung ba la rten cing rab tu dben",
    "K10D0196_H0197:422a-10": "pa la gnas pa nas de bzhin du sbyar te",
    "K10D0196_H0197:422a-11": "/ sems kyi bar la rten cing rab tu dben pa la gnas shing smra /",
    "K10D0196_H0197:422a-12": "btsun pa sh'a ri'i bu /",
    "K10D0196_H0197:422a-13": "'di lta ste /",
    "K10D0196_H0197:422a-14": "gang 'das pa'i de bzhin nyid de'ang yod pa ma yin /",
    "K10D0196_H0197:422a-15": "gang ma 'ongs pa'i de bzhin nyid de'ang yod pa ma yin /",
    "K10D0196_H0197:422a-16": "gang da ltar byung ba'i de bzhin nyid de'ang yod ma yin te /",
    "K10D0196_H0197:422a-17": "de ltar chos de dag ni yod pa ma yin na /",
    "K10D0196_H0197:422a-18": "ji ltar /",
    "K10D0196_H0197:422a-19": "gnas brten sh'a ri'i bu /",
    "K10D0196_H0197:422a-20": "de 'di skad ces /",
    "K10D0196_H0197:422a-21": "'das pa la rten cing gnas ma 'ongs pa la rten cing gnas /",
    "K10D0196_H0197:422a-22": "da ltar byung ba la rten cing gnas zhes smra /",
    "K10D0196_H0197:422a-23": "yod pa ma yin pa'i chos la ni gnas pa med do //",
    "K10D0196_H0197:422a-24": "yang btsun pa sh'a ri'i bu /",
    "K10D0196_H0197:422a-25": "'das pa'i de bzhin nyid dang; ma 'ongs pa dang /",
    "K10D0196_H0197:422a-26": "da ltar byung ba'i de bzhin nyid gang yin pa de ni tsa'ang ma yin /",
    "K10D0196_H0197:422a-27": "gang gis kyang ma yin /",
    "K10D0196_H0197:422a-28": "gang gi 'ang ma yin /",
    "K10D0196_H0197:422a-29": "gang la'ang mi gnas te /",
    "K10D0196_H0197:422a-30": "gang mi gnas pa de'i gnas dmigs su med do //",
    "K10D0196_H0197:422a-31": "yang btsun pa sh'a ri'i bu /",
    "K10D0196_H0197:422a-32": "gang 'das pa dang /",
    "K10D0196_H0197:422a-33": "ma 'ongs pa dang /",
    "K10D0196_H0197:422a-34": "da ltar byung ba'i de bzhin nyid ces brjod cing",
    "K10D0196_H0197:422b-0": "kun tu gnas @422b nas smra ba de dag ni",
    "K10D0196_H0197:422b-1": "de bzhin gshegs pa la skur pa 'debs pa'o //",
    "K10D0196_H0197:422b-2": "de ci phyir zhe na /",
    "K10D0196_H0197:422b-3": "'di ltar de bzhin nyid ni g-yo ba med pa rlom sems med pa'o //",
    "K10D0196_H0197:422b-4": "'di ltar de bzhin nyid ni nyams pa med pa'o //",
    "K10D0196_H0197:422b-5": "'di ltar de bzhin nyid ni stong pa'o //",
    "K10D0196_H0197:422b-6": "mtshan ma med pa'o //",
    "K10D0196_H0197:422b-7": "smon pa med pa'o //",
    "K10D0196_H0197:422b-8": "yang btsun pa sh'a ri'i bu /",
    "K10D0196_H0197:422b-9": "gang 'das pa'i de bzhin nyid de'ang dmigs su med /",
    "K10D0196_H0197:422b-10": "gang ma 'ongs pa'i de bzhin nyid de'ang dmigs su med /",
    "K10D0196_H0197:422b-11": "gang da ltar byung ba'i de bzhin nyid de'ang dmigs su med pa nas de bzhin du sbyar te /",
    "K10D0196_H0197:422b-12": "sems kyi bar gyi rang bzhin nyid de'ang dmigs su med do //",
    "K10D0196_H0197:422b-13": "'on kyang /",
    "K10D0196_H0197:422b-14": "btsun pa sh'a ri'i bu /",
    "K10D0196_H0197:422b-15": "de bzhin nyid ma gtogs par gang bstan pa'am /",
    "K10D0196_H0197:422b-16": "rab tu bshad par nus pa'i chos gzhan gang yang mi dmigs so //",
    "K10D0196_H0197:422b-17": "sh'a ri'i bus smras pa /",
    "K10D0196_H0197:422b-18": "'jam dpal /",
    "K10D0196_H0197:422b-19": "de bzhin gshegs pa de bzhin nyid la bzhugs nas chos ston tam /",
    "K10D0196_H0197:422b-20": "'jam dpal gyis smras pa /",
    "K10D0196_H0197:422b-21": "btsun pa sh'a ri'i bu /",
    "K10D0196_H0197:422b-22": "de bzhin nyid yod pa ma yin na /",
    "K10D0196_H0197:422b-23": "ji ltar de bzhin gshegs pa de bzhin nyid la bzhugs te chos ston /",
    "K10D0196_H0197:422b-24": "btsun pa sh'a ri'i bu /",
    "K10D0196_H0197:422b-25": "chos kyang yod pa ma yin na /",
    "K10D0196_H0197:422b-26": "ji ltar de bzhin gshegs pa de bzhin nyid la bzhugs te chos ston /",
    "K10D0196_H0197:422b-27": "de bzhin gshegs pa'ang yod pa ma yin na /",
    "K10D0196_H0197:422b-28": "ji ltar de bzhin gshegs pa de bzhin nyid la bzhugs te chos ston /",
    "K10D0196_H0197:423a-0": "chos thams cad kyang yod pa ma yin te @423a *//",
    "K10D0196_H0197:423a-1": "dmigs su med /",
    "K10D0196_H0197:423a-2": "de bzhin gshegs pa'ang yod pa ma yin te dmigs su med do //",
    "K10D0196_H0197:423a-3": "de'i chos bstan pa ni 'di 'dra ste /",
    "K10D0196_H0197:423a-4": "'di la dmigs pa'am /",
    "K10D0196_H0197:423a-5": "mi dmigs pa gnyis kyis rab tu phye ba med do //",
    "K10D0196_H0197:423a-6": "de bzhin gshegs pa ni brjod pa'am mi brjod pas rab tu phye ba ma yin no //",
    "K10D0196_H0197:423a-7": "de ci'i phyir zhe na /",
    "K10D0196_H0197:423a-8": "btsun pa sh'a ri'i bu /",
    "K10D0196_H0197:423a-9": "'di ltar de bzhin gshegs pa ni brjod pa yang dag par chad pa /",
    "K10D0196_H0197:423a-10": "btags pa med pa /",
    "K10D0196_H0197:423a-11": "gdags par bya ba ma yin pa'o //",
    "K10D0196_H0197:423a-12": "sh'a ri'i bus smras pa /",
    "K10D0196_H0197:423a-13": "'jam dpal /",
    "K10D0196_H0197:423a-14": "su zhig chos bstan pa 'di lta bu 'di'i snod du 'gyur /",
    "K10D0196_H0197:423a-15": "'jam dpal gyis smras pa /",
    "K10D0196_H0197:423a-16": "btsun pa sh'a ri'i bu /",
    "K10D0196_H0197:423a-17": "gang 'dus byas kyi khams rnam par 'khrugs par mi",
    "K10D0196_H0197:423a-18": "'gyur zhing yongs su mya ngan las 'da' bar 'dod",
    "K10D0196_H0197:423a-19": "par yang mi 'gyur ba de ni chos bstan pa",
    "K10D0196_H0197:423a-20": "'di lta bu 'di'i snod du 'gyur ro //",
    "K10D0196_H0197:423a-21": "gang 'das pa'i chos rnams mi dmigs shing 'das pa'i chos rnams kun shes par mi 'gyur ba dang /",
    "K10D0196_H0197:423a-22": "gang 'das pa dang /",
    "K10D0196_H0197:423a-23": "ma 'ongs pa dang /",
    "K10D0196_H0197:423a-24": "da ltar byung ba'i chos rnams mi dmigs shing 'das pa dang /",
    "K10D0196_H0197:423a-25": "ma 'ongs pa dang /",
    "K10D0196_H0197:423a-26": "da ltar byung ba'i chos rnams kun shes par mi",
    "K10D0196_H0197:423a-27": "'gyur ba de chos bstan pa 'di lta bu 'di'i",
    "K10D0196_H0197:423a-28": "snod du 'gyur ro //",
    "K10D0196_H0197:423a-29": "gang kun nas nyon mongs pa dang /",
    "K10D0196_H0197:423a-30": "rnam par byang ba mi mthong zhing de nye bar",
    "K10D0196_H0197:423a-31": "len par yang mi 'gyur ba de chos bstan pa",
    "K10D0196_H0197:423b-0": "'di lta bu @423b 'di'i snod du 'gyur ro //",
    "K10D0196_H0197:423b-1": "gang bdag dang /",
    "K10D0196_H0197:423b-2": "bdag med par yang spyod par mi 'gyur ba dang /",
    "K10D0196_H0197:423b-3": "gang len pa dang /",
    "K10D0196_H0197:423b-4": "'dor bar yang spyod par yang mi 'gyur ba de",
    "K10D0196_H0197:423b-5": "chos bstan pa 'di lta bu 'di'i snod du 'gyur",
    "K10D0196_H0197:423b-6": "te / de ni bshad pa 'di'i don kun shes par 'gyur ro //",
    "K10D0196_H0197:423b-7": "sh'a ri'i bus smras pa /",
    "K10D0196_H0197:423b-8": "'jam dpal /",
    "K10D0196_H0197:423b-9": "'di la ci zhig kun shes par 'gyur /",
    "K10D0196_H0197:423b-10": "'jam dpal gyis smras pa /",
    "K10D0196_H0197:423b-11": "btsun pa sh'a ri'i bu /",
    "K10D0196_H0197:423b-12": "bshad pa 'di'i don shes par 'gyur ba ci zhig yod na /",
    "K10D0196_H0197:423b-13": "'di la ci zhig kun shes par 'gyur zhes de skad 'dri /",
    "K10D0196_H0197:423b-14": "sh'a ri'i bus smras pa /",
    "K10D0196_H0197:423b-15": "'jam dpal /",
    "K10D0196_H0197:423b-16": "chos zab mo bstan pa 'di mngon sum du 'gyur ba nyung /",
    "K10D0196_H0197:423b-17": "'di ni yongs su 'dzin par 'gyur ba nyung ngo //",
    "K10D0196_H0197:423b-18": "'jam dpal /",
    "K10D0196_H0197:423b-19": "dgra bcom pa dang /",
    "K10D0196_H0197:423b-20": "slob pa dang /",
    "K10D0196_H0197:423b-21": "mi slob pa rnams kyang phyogs 'di la sgyid lug",
    "K10D0196_H0197:423b-22": "par 'gyur na byis pa so so'i skye bo rnams",
    "K10D0196_H0197:423b-23": "lta ci smos / 'jam dpal gyis smras pa /",
    "K10D0196_H0197:423b-24": "btsun pa sh'a ri'i bu /",
    "K10D0196_H0197:423b-25": "dgra bcom pa rnams la ni sa med do //",
    "K10D0196_H0197:423b-26": "de ci'i phyir zhe na /",
    "K10D0196_H0197:423b-27": "'di ltar dgra bcom pa'ang med na sa gang la dgra bcom pa gnas par 'gyur /",
    "K10D0196_H0197:423b-28": "dgra bcom pa dag ni gnas med pas rab tu",
    "K10D0196_H0197:423b-29": "phye pa'o; ;dgra bcom pa dag ni dmigs su med",
    "K10D0196_H0197:423b-30": "pas rab tu phye ba'o //",
    "K10D0196_H0197:423b-31": "dgra bcom pa dag ni brjod pa dang /",
    "K10D0196_H0197:423b-32": "mi brjod pa shin tu chad pas rab tu phye ba'o //",
    "K10D0196_H0197:423b-33": "de ci'i phyir zhe na /",
    "K10D0196_H0197:424a-0": "@424a *// 'di ltar dgra bcom pa dag ni brjod pa dang /",
    "K10D0196_H0197:424a-1": "mi brjod pa yang dag par chad pa ste btags pa med pa'o //",
    "K10D0196_H0197:424a-2": "dgra bcom pa dag ni sar dbye ba dang bral ba /",
    "K10D0196_H0197:424a-3": "'dus ma byas kyis rab tu phye ba /",
    "K10D0196_H0197:424a-4": "'jug pa med pa /",
    "K10D0196_H0197:424a-5": "'dus ma byas kyis rab tu phye ba ste /",
    "K10D0196_H0197:424a-6": "dgra bcom pa dag ni 'dus ma byas pa /",
    "K10D0196_H0197:424a-7": "gnas pa med pa yin na ci zhig dgra bcom pa dag gi sar 'gyur /",
    "K10D0196_H0197:424a-8": "dgra bcom pa dag ni ming dang /",
    "K10D0196_H0197:424a-9": "gzugs kyis rab tu phye ba ma yin no //",
    "K10D0196_H0197:424a-10": "byis pa so so'i skye bo rnams ni ming dang /",
    "K10D0196_H0197:424a-11": "gzugs la rnam par rtog go /",
    "K10D0196_H0197:424a-12": "ming dang /",
    "K10D0196_H0197:424a-13": "gzugs de'ang rtog pa med cing rnam par rtog pa med par dgra bcom pa rnams kyis shes te /",
    "K10D0196_H0197:424a-14": "de'i phyir dgra bcom pa dag ni ming dang /",
    "K10D0196_H0197:424a-15": "gzugs kyis rab tu phye ba ma yin no //",
    "K10D0196_H0197:424a-16": "byis pa rnams kyang mi dmigs /",
    "K10D0196_H0197:424a-17": "byis pa'i chos dang /",
    "K10D0196_H0197:424a-18": "dgra bcom pa dang /",
    "K10D0196_H0197:424a-19": "dgra bcom pa'i chos rnams kyang mi dmigs so //",
    "K10D0196_H0197:424a-20": "nam mi dmigs pa de'i tshe na mi rtog go /",
    "K10D0196_H0197:424a-21": "kun tu mi spyod do //",
    "K10D0196_H0197:424a-22": "de spyod pa med /",
    "K10D0196_H0197:424a-23": "spros pa med cing nye bar zhi ste /",
    "K10D0196_H0197:424a-24": "yod do zhes khas mi len /",
    "K10D0196_H0197:424a-25": "med do zhes khas mi len /",
    "K10D0196_H0197:424a-26": "yod kyang yod la med kyang med do zhes khas mi len /",
    "K10D0196_H0197:424a-27": "yod pa'ang ma yin /",
    "K10D0196_H0197:424a-28": "med pa'ang ma yin zhes de skad kyang khas mi len to //",
    "K10D0196_H0197:424b-0": "nam khas mi len pa de na dmigs @424b pa med do //",
    "K10D0196_H0197:424b-1": "de dmigs pa thams cad dang bral bas sems med",
    "K10D0196_H0197:424b-2": "cing sems dang bral te gnas med pa'i tshul gyis",
    "K10D0196_H0197:424b-3": "dge sbyong gi chos la gnas pa zhes bya'o //",
    "K10D0196_H0197:424b-4": "de nas 'jam dpal gzhon nur gyur pas bstan pa",
    "K10D0196_H0197:424b-5": "'di bshad pa na 'khor de'i dge slong lnga brgya",
    "K10D0196_H0197:424b-6": "po stan las langs nas /",
    "K10D0196_H0197:424b-7": "'di skad ces /",
    "K10D0196_H0197:424b-8": "'jam dpal gzhon nur gyur pa la mi blta'o //",
    "K10D0196_H0197:424b-9": "'jam dpal gzhon nur gyur pa la mi mnyan to //",
    "K10D0196_H0197:424b-10": "'jam dpal gzhon nur gyur pa phyogs gang na gnas pa'i phyogs de'ang spang bar bya'o //",
    "K10D0196_H0197:424b-11": "de ci'i phyir zhe na /",
    "K10D0196_H0197:424b-12": "'di ltar 'jam dpal gzhon nur gyur pa ni ston",
    "K10D0196_H0197:424b-13": "pa mngon sum du gyur bzhin du kun nas nyon",
    "K10D0196_H0197:424b-14": "mongs pa dang / rnam par byang ba mtshan nyid",
    "K10D0196_H0197:424b-15": "gcig tu ston pas chos ma yin pa smra'o zhes",
    "K10D0196_H0197:424b-16": "brjod nas de dag yang 'di snyam du sems te",
    "K10D0196_H0197:424b-17": "mongs pa dang / / bdag cag ji ltar bcom",
    "K10D0196_H0197:424b-18": "ldan 'das kyis legs par gsungs pa'i chos 'dul ba",
    "K10D0196_H0197:424b-19": "la tshangs par spyod pa spyad snyam nas dong ngo;",
    "K10D0196_H0197:424b-20": ";de nas gnas brtan sh'a ri'i bus 'jam dpal gzhon",
    "K10D0196_H0197:424b-21": "nur gyur pa la 'di skad ces smras so //",
    "K10D0196_H0197:424b-22": "'jam dpal /",
    "K10D0196_H0197:424b-23": "khyod 'di ltar sems can rnams kyis chos kun shes",
    "K10D0196_H0197:424b-24": "par gyur par bya ba'i phyir chos mi ston tam",
    "K10D0196_H0197:424b-25": "/ 'jam dpal gyis smras pa /",
    "K10D0196_H0197:424b-26": "btsun pa sh'a ri'i bu /",
    "K10D0196_H0197:424b-27": "de bzhin no //",
    "K10D0196_H0197:424b-28": "sh'a ri'i bus smras pa /",
    "K10D0196_H0197:425a-0": "dge slong lnga brgya po de dag stan @425a *//",
    "K10D0196_H0197:425a-1": "las langs nas 'phya smod /",
    "K10D0196_H0197:425a-2": "mi snyan par zer zhing dong ngo //",
    "K10D0196_H0197:425a-3": "'jam dpal gyis smras pa /",
    "K10D0196_H0197:425a-4": "btsun pa sh'a ri'i bu /",
    "K10D0196_H0197:425a-5": "gang gi phyir dge slong lnga brgya po de dag 'di skad ces /",
    "K10D0196_H0197:425a-6": "'jam dpal gzhon nur gyur pa la mi blta'o //",
    "K10D0196_H0197:425a-7": "'jam dpal gzhon nur gyur pa la mi mnyan to //",
    "K10D0196_H0197:425a-8": "'jam dpal gzhon nur gyur pa gang na gnas pa'i",
    "K10D0196_H0197:425a-9": "phyogs de'ang spang bar bya'o zhes zer ba de ni",
    "K10D0196_H0197:425a-10": "legs so // legs so //",
    "K10D0196_H0197:425a-11": "sh'a ri'i bu /",
    "K10D0196_H0197:425a-12": "dge slong de dag gi tshig de ni legs par smras pa'o //",
    "K10D0196_H0197:425a-13": "de ci'i phyir zhe na /",
    "K10D0196_H0197:425a-14": "'di ltar 'jam dpal gzhon nur gyur pa ni yod pa ma yin te dmigs su med do //",
    "K10D0196_H0197:425a-15": "gang yod pa ma yin te dmigs su med pa de la blta ba dang /",
    "K10D0196_H0197:425a-16": "mnyan par mi nus so //",
    "K10D0196_H0197:425a-17": "'jam dpal gzhon nur gyur pa phyogs gang na gnas pa'i phyogs de'ang spang bar bya'o //",
    "K10D0196_H0197:425a-18": "de ci'i phyir zhe na /",
    "K10D0196_H0197:425a-19": "'jam dpal gzhon nur gyur pa yod pa ma yin",
    "K10D0196_H0197:425a-20": "te dmigs su med pas gang de'i gnas kyang yod",
    "K10D0196_H0197:425a-21": "pa ma yin te dmigs su med do //",
    "K10D0196_H0197:425a-22": "gang yod pa ma yin te dmigs su med pa de ni bsten par bya ba ma yin no //",
    "K10D0196_H0197:425a-23": "de nas dge slong lnga brgya po de dag 'jam",
    "K10D0196_H0197:425a-24": "dpal gzhon nur gyur pas bstan pa 'di thos pa",
    "K10D0196_H0197:425a-25": "dang / slar sa phyogs der log nas 'jam dpal",
    "K10D0196_H0197:425a-26": "gzhon nur gyur pa la 'di skad ces smras so",
    "K10D0196_H0197:425a-27": "dang / // 'jam dpal /",
    "K10D0196_H0197:425b-0": "@425b bdag cag ni ji ltar khyod kyis bstan pa de ltar mi shes so //",
    "K10D0196_H0197:425b-1": "'jam dpal gyis smras pa /",
    "K10D0196_H0197:425b-2": "dge slong dag /",
    "K10D0196_H0197:425b-3": "legs so //",
    "K10D0196_H0197:425b-4": "legs so //",
    "K10D0196_H0197:425b-5": "de lta bu ni ston pa'i nyan thos rnams kyis bya ba ste /",
    "K10D0196_H0197:425b-6": "dge slong dag /",
    "K10D0196_H0197:425b-7": "'di la ni kun shes par bya ba med /",
    "K10D0196_H0197:425b-8": "rnam par shes par bya ba med do //",
    "K10D0196_H0197:425b-9": "de ci'i phyir zhe na /",
    "K10D0196_H0197:425b-10": "'di ltar chos kyi dbyings 'di ni gnas med pa'i tshul gyis gnas pa nyid do //",
    "K10D0196_H0197:425b-11": "chos kyi dbyings gang yin pa de dbyings ma yin no //",
    "K10D0196_H0197:425b-12": "de ni yod pa ma yin te dmigs su med cing g-yo ba med la 'chi 'pho med do //",
    "K10D0196_H0197:425b-13": "gang g-yo ba med cing 'chi 'pho med pa de kun shes par bya ba ma yin /",
    "K10D0196_H0197:425b-14": "rnam par shes par bya ba ma yin no //",
    "K10D0196_H0197:425b-15": "gang kun shes par bya ba dang /",
    "K10D0196_H0197:425b-16": "rnam par shes par bya ba'i rlom sems med pa de ni ston pa'i nyan thos zhes bya /",
    "K10D0196_H0197:425b-17": "mchog thob pa zhes bya /",
    "K10D0196_H0197:425b-18": "gtso bo zhes bya /",
    "K10D0196_H0197:425b-19": "sbyin gnas zhes bya'o //",
    "K10D0196_H0197:425b-20": "bstan pa 'di bshad pa na dge slong lnga brgya",
    "K10D0196_H0197:425b-21": "po de dag las dge slong bzhi brgya ni len",
    "K10D0196_H0197:425b-22": "pa med par zag pa rnams las sems rnam par",
    "K10D0196_H0197:425b-23": "grol lo // dge slong brgya ni sems cher 'khrugs",
    "K10D0196_H0197:425b-24": "nas lus de nyid dang sems can dmyal ba chen",
    "K10D0196_H0197:425b-25": "po du 'bod du lhung ngo //",
    "K10D0196_H0197:425b-26": "de nas tshe dang ldan pa sh'a ri'i bus 'jam",
    "K10D0196_H0197:425b-27": "dpal gzhon nur gyur pa la 'di skad ces smras",
    "K10D0196_H0197:425b-28": "so // 'jam dpal /",
    "K10D0196_H0197:426a-0": "khyod sems can rjes su bsrung ba'i chos mi ston @426a *//",
    "K10D0196_H0197:426a-1": "pas dge slong brgya po de dag chud zos te ngo mtshar byas so //",
    "K10D0196_H0197:426a-2": "de nas bcom ldan 'das kyis gnas brtan sh'a ri'i",
    "K10D0196_H0197:426a-3": "bu la 'di skad ces bka' stsal to; ;sh'a ri'i",
    "K10D0196_H0197:426a-4": "bu / khyod de skad ma zer cig /",
    "K10D0196_H0197:426a-5": "de ci'i phyir zhe na /",
    "K10D0196_H0197:426a-6": "sh'a ri'i bu /",
    "K10D0196_H0197:426a-7": "dge slong brgya po de dag sems can dmyal ba",
    "K10D0196_H0197:426a-8": "chen po du 'bod du reg pa thang cig reg",
    "K10D0196_H0197:426a-9": "nas dga' ldan gyi lha rnams dang skal ba mnyam",
    "K10D0196_H0197:426a-10": "par skya bar 'gyur ro //",
    "K10D0196_H0197:426a-11": "sh'a ri'i bu /",
    "K10D0196_H0197:426a-12": "gal te dge slong de dag gis chos kyi rnam",
    "K10D0196_H0197:426a-13": "grangs 'di ma thos su zin na de dag gdon",
    "K10D0196_H0197:426a-14": "mi za bar sems can dmyal bar 'gro bar 'gyur",
    "K10D0196_H0197:426a-15": "te / las de zad nas mir skye bar 'gyur",
    "K10D0196_H0197:426a-16": "ba zhig na de dag gis chos kyi rnam grangs",
    "K10D0196_H0197:426a-17": "'di la brten pas bskal par sems can dmyal ba",
    "K10D0196_H0197:426a-18": "myong bar 'gyur ba'i las de'ang cung zad cig myong",
    "K10D0196_H0197:426a-19": "te / bar byas so // sh'a ri'i bu /",
    "K10D0196_H0197:426a-20": "de'i phyir dge slong brgya po de dag de bzhin",
    "K10D0196_H0197:426a-21": "gshegs pa byams pa'i nyan thos thog ma 'dus par",
    "K10D0196_H0197:426a-22": "dgra bcom pa zag pa zad par 'gyur ro //",
    "K10D0196_H0197:426a-23": "sh'a ri'i bu /",
    "K10D0196_H0197:426a-24": "de lta bas na chos kyi rnam grangs 'di som",
    "K10D0196_H0197:426a-25": "nyi dang bcas pas thos na ni dam pa yin",
    "K10D0196_H0197:426a-26": "gyi / bsam gtan bzhi la snyoms par zhugs pas ni de lta ma yin /",
    "K10D0196_H0197:426a-27": "tshad med pa bzhis ni de lta ma yin /",
    "K10D0196_H0197:426a-28": "gzugs med pa'i snyoms par 'jug pa bzhi bsgoms pas ni de lta ma yin no //",
    "K10D0196_H0197:426a-29": "de ci'i phyir zhe na /",
    "K10D0196_H0197:426b-0": "@426b chos kyi rnam grangs 'di lta bu ma thos pas 'khor ba las yongs su ma grol /",
    "K10D0196_H0197:426b-1": "skye ba dang /",
    "K10D0196_H0197:426b-2": "rga ba dang /",
    "K10D0196_H0197:426b-3": "na dang /",
    "K10D0196_H0197:426b-4": "'che ba dang /",
    "K10D0196_H0197:426b-5": "mya ngan dang /",
    "K10D0196_H0197:426b-6": "smre sngags 'don pa dang /",
    "K10D0196_H0197:426b-7": "sdug bsngal ba dang /",
    "K10D0196_H0197:426b-8": "yid mi bde ba dang /",
    "K10D0196_H0197:426b-9": "'khrug pa rnams las yongs su ma grol zhes bshad do //",
    "K10D0196_H0197:426b-10": "de nas tshe dang ldan pa sh'a ri'i bus 'jam",
    "K10D0196_H0197:426b-11": "dpal gzhon nur gyur pa la 'di skad ces smras",
    "K10D0196_H0197:426b-12": "so // 'jam dpal /",
    "K10D0196_H0197:426b-13": "'di ltar sems can yongs su smin par bya ba'i",
    "K10D0196_H0197:426b-14": "phyir khyod kyis chos kyi rnam grangs 'di legs par",
    "K10D0196_H0197:426b-15": "bshad pa ngo mtshar to //",
    "K10D0196_H0197:426b-16": "'jam dpal gyis smras pa /",
    "K10D0196_H0197:426b-17": "btsun pa sh'a ri'i bu /",
    "K10D0196_H0197:426b-18": "de bzhin nyid ni 'bri ba ma yin /",
    "K10D0196_H0197:426b-19": "'phel ba ma yin /",
    "K10D0196_H0197:426b-20": "chos kyi dbyings kyang 'bri ba ma yin /",
    "K10D0196_H0197:426b-21": "'phel ba 'ang ma yin no //",
    "K10D0196_H0197:426b-22": "sems can gyi khams kyang 'bri ba ma yin /",
    "K10D0196_H0197:426b-23": "'phel ba ma yin /",
    "K10D0196_H0197:426b-24": "kun nas nyon mongs pa ma yin /",
    "K10D0196_H0197:426b-25": "rnam par byang ba ma yin no //",
    "K10D0196_H0197:426b-26": "de ci'i phyir zhe na /",
    "K10D0196_H0197:426b-27": "'di ltar de dag ni yod pa ma yin zhing",
    "K10D0196_H0197:426b-28": "dmigs su med de tha snyad tsam du zad pas",
    "K10D0196_H0197:426b-29": "ci'ang ma yin / gang gis kyang ma yin /",
    "K10D0196_H0197:426b-30": "gang gi'ang ma yin /",
    "K10D0196_H0197:426b-31": "gang la'ang mi gnas te gnas pa med do //",
    "K10D0196_H0197:426b-32": "btsun pa sh'a ri'i bu /",
    "K10D0196_H0197:426b-33": "gang 'di lta bu'i mi 'gag pa de ni byang chub bo //",
    "K10D0196_H0197:426b-34": "byang chub gang yin pa de ni thar pa'o //",
    "K10D0196_H0197:426b-35": "thar pa gang yin pa de ni rnam par mi rtog pa'o //",
    "K10D0196_H0197:426b-36": "gang rnam par mi rtog pa de ni mi byed cing 'gyur ba med do //",
    "K10D0196_H0197:427a-0": "gang mi byed @427a *//",
    "K10D0196_H0197:427a-1": "cing 'gyur ba med pa de ni yongs su mya ngan las 'das pa'o //",
    "K10D0196_H0197:427a-2": "de nas bcom ldan 'das kyis gnas brtan sh'a ri'i bu la 'di skad ces bka' stsal to //",
    "K10D0196_H0197:427a-3": "sh'a ri'i bu /",
    "K10D0196_H0197:427a-4": "'jam dpal gzhon nur gyur pas ji skad bstan pa de bzhin te /",
    "K10D0196_H0197:427a-5": "de bzhin nyid ni 'bri ba ma yin /",
    "K10D0196_H0197:427a-6": "'phel ba ma yin no //",
    "K10D0196_H0197:427a-7": "chos kyi dbyings kyang 'bri ba ma yin /",
    "K10D0196_H0197:427a-8": "'phel ba ma yin no //",
    "K10D0196_H0197:427a-9": "sems can gyi khams kyang 'bri ba ma yin /",
    "K10D0196_H0197:427a-10": "'phel ba ma yin /",
    "K10D0196_H0197:427a-11": "kun nas nyon mongs pa ma yin /",
    "K10D0196_H0197:427a-12": "rnam par byang ba ma yin no; ;de ci'i phyir zhe na /",
    "K10D0196_H0197:427a-13": "'di ltar de dag yod pa ma yin zhing dmigs",
    "K10D0196_H0197:427a-14": "su med de tha snyad tsam du zad pas ci'ang",
    "K10D0196_H0197:427a-15": "ma yin / gang gis kyang ma yin /",
    "K10D0196_H0197:427a-16": "gang gi yang ma yin /",
    "K10D0196_H0197:427a-17": "gang la'ang mi gnas te gnas pa med do //",
    "K10D0196_H0197:427a-18": "de nas bcom ldan 'das kyis de'i tshe tshigs su bcad pa 'di dag bka' stsal to //",
    "K10D0196_H0197:427a-19": "'das pa dag dang ma 'ongs dang //",
    "K10D0196_H0197:427a-20": "da ltar byung chos brjod pa ni //",
    "K10D0196_H0197:427a-21": "don gyis ma yin tha snyad tsam //",
    "K10D0196_H0197:427a-22": "gcig dang sna tshogs mtshan nyid min //",
    "K10D0196_H0197:427a-23": "mtshan nyid med par gang rtog pa //",
    "K10D0196_H0197:427a-24": "de dag nyid na mtshan nyid 'gyur //",
    "K10D0196_H0197:427a-25": "mtshan nyid med la rtog pa med //",
    "K10D0196_H0197:427a-26": "rtog pa nyid kyang mtshan nyid min //",
    "K10D0196_H0197:427a-27": "'dus ma byas la gang rtog dang //",
    "K10D0196_H0197:427a-28": "mya ngan 'das la gang rtog pa //",
    "K10D0196_H0197:427b-0": "gnyis ga @427b bdud kyi las yin zhes //",
    "K10D0196_H0197:427b-1": "de ni mkhas pa rnams kyis bshad //",
    "K10D0196_H0197:427b-2": "phung po skye mched khams kyi rnams //",
    "K10D0196_H0197:427b-3": "de dag ming gis brjod pa ste //",
    "K10D0196_H0197:427b-4": "ming dang skye med gang yin pa //",
    "K10D0196_H0197:427b-5": "de gnyis mtshan nyid gcig pa yin //",
    "K10D0196_H0197:427b-6": "tshul bzhin la ni gang rtog pa //",
    "K10D0196_H0197:427b-7": "de nyid tshul bzhin ma yin no //",
    "K10D0196_H0197:427b-8": "mkhas pa cung zad mi rtog ste //",
    "K10D0196_H0197:427b-9": "stong pa ji bzhin spyod yul lo //",
    "K10D0196_H0197:427b-10": "gang dag rtog pa de dag g-yo //",
    "K10D0196_H0197:427b-11": "rtog pa med pa g-yo ba med //",
    "K10D0196_H0197:427b-12": "rtog pa rnams ni g-yo bar 'gyur //",
    "K10D0196_H0197:427b-13": "rtog pa med pa mya ngan 'da'//",
    "K10D0196_H0197:427b-14": "gang gis rang bzhin 'di shes pa //",
    "K10D0196_H0197:427b-15": "de ni ye shes ldan zhes bya //",
    "K10D0196_H0197:427b-16": "de phyir zad pa rjes su thob //",
    "K10D0196_H0197:427b-17": "de ni rtog med ye shes so //",
    "K10D0196_H0197:427b-18": "ye shes kyis ni ye shes brjod //",
    "K10D0196_H0197:427b-19": "ye shes brjod pa rnams kyang gsog /",
    "K10D0196_H0197:427b-20": "ye shes 'di ltar gang bzod pa //",
    "K10D0196_H0197:427b-21": "de ni ye shes ldan zhes bya //",
    "K10D0196_H0197:427b-22": "gang gis stong gsum 'di dag rnams //",
    "K10D0196_H0197:427b-23": "rin chen bkang ste byin pa bas //",
    "K10D0196_H0197:427b-24": "gang gis dam chos 'di 'dra la //",
    "K10D0196_H0197:427b-25": "bzod pa de ni bzod pa mchog /",
    "K10D0196_H0197:427b-26": "bskal pa bye ba bsam yas su //",
    "K10D0196_H0197:427b-27": "sbyin dang tshul khrims bzod pa dang //",
    "K10D0196_H0197:427b-28": "brtson 'grus bsam gtan bsnyen pas ni //",
    "K10D0196_H0197:427b-29": "mdo sde 'di dang mtshungs ma yin //",
    "K10D0196_H0197:427b-30": "chos 'di dang ni theg pa 'di //",
    "K10D0196_H0197:427b-31": "yang dag rdzogs pa'i sangs rgyas gsungs //",
    "K10D0196_H0197:427b-32": "mdo sde 'di la bsten byas na //",
    "K10D0196_H0197:428a-0": "thams cad de bzhin gshegs @428a *//",
    "K10D0196_H0197:428a-1": "par 'gyur //",
    "K10D0196_H0197:428a-2": "chos kyi rnam grangs 'di bshad pa na srog chags",
    "K10D0196_H0197:428a-3": "'bu ma ni chos rnams la chos kyi mig rdul",
    "K10D0196_H0197:428a-4": "dang bral zhing dri ma med par rnam par dag",
    "K10D0196_H0197:428a-5": "go / dge slong lnga brgya ni len pa med",
    "K10D0196_H0197:428a-6": "par zag pa rnams las sems rnam par grol lo",
    "K10D0196_H0197:428a-7": "go / // gzugs na spyod pa'i lha'i bu brgyad",
    "K10D0196_H0197:428a-8": "khri ni bla na med pa yang dag par rdzogs",
    "K10D0196_H0197:428a-9": "pa'i byang chub tu sems bskyed nas de dag thams",
    "K10D0196_H0197:428a-10": "cad bskal pa skar ma lta bu zhes bya ba",
    "K10D0196_H0197:428a-11": "la bla na med pa yang dag par rdzogs pa'i",
    "K10D0196_H0197:428a-12": "byang chub mngon par rdzogs par 'tshang rgya bar 'gyur",
    "K10D0196_H0197:428a-13": "go / // te / de dag thams cad kyang",
    "K10D0196_H0197:428a-14": "'di ltar de bzhin gshegs pa dgra bcom pa yang",
    "K10D0196_H0197:428a-15": "dag par rdzogs pa'i sangs rgyas me tog ces bya",
    "K10D0196_H0197:428a-16": "bar ming mthun par 'gyur ro zhes bcom ldan 'das",
    "K10D0196_H0197:428a-17": "kyis lung bstan to //",
    "K10D0196_H0197:428a-18": "bcom ldan 'das kyis de skad ces bka' stsal nas /",
    "K10D0196_H0197:428a-19": "'jam dpal gzhon nur gyur pa dang /",
    "K10D0196_H0197:428a-20": "tshe dang ldan pa sh'a ri'i bu dang /",
    "K10D0196_H0197:428a-21": "lha dang /",
    "K10D0196_H0197:428a-22": "mi dang /",
    "K10D0196_H0197:428a-23": "lha ma yin dang /",
    "K10D0196_H0197:428a-24": "dri zar bcas pa'i 'jig rten yi rangs te /",
    "K10D0196_H0197:428a-25": "bcom ldan 'das kyis gsungs pa la mngon par bstod do //",
    "K10D0196_H0197:428a-26": "'phags pa 'jam dpal gnas pa zhes bya ba theg pa chen po'i mdo rdzogs so ////",
    "K10D0196_H0197:428a-27": "rgya gar gyi mkhan po su re ndra bo dhi dang /"
}