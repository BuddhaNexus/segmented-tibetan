{
    "T02TD2242E:120b-0": "@120b # // rgya gar skad du /",
    "T02TD2242E:120b-1": "ta th'a ga ta banytsa mu dr'a bi pa ra /",
    "T02TD2242E:120b-2": "bod skad du /",
    "T02TD2242E:120b-3": "de bzhin gshegs pa lnga'i phyag rgya rnam par bshad pa /",
    "T02TD2242E:120b-4": "rdo rje sems dpa' la phyag 'tshal lo //",
    "T02TD2242E:120b-5": "rkyen las skyes pa kun rtag stong pa ste //",
    "T02TD2242E:120b-6": "rang bzhin stong pas dngos po yod ma yin //",
    "T02TD2242E:120b-7": "chad min sna tshogs gcig pa'i sems rang bzhin //",
    "T02TD2242E:120b-8": "gzugs sogs rgyal ba lnga ru rgyal gyur cig / phung po lnga ni de bzhin gshegs pa lnga'o //",
    "T02TD2242E:120b-9": "de la gzhi ni rnam par shes pa tsam du rtogs par bya ba'i phyir //",
    "T02TD2242E:120b-10": "mi bskyod pas rgyas btab pa'o //",
    "T02TD2242E:120b-11": "de ltar na phyi rol gyi rnam pa ni sems tsam yin pas /",
    "T02TD2242E:120b-12": "gzung ba'i dngos po med la /",
    "T02TD2242E:120b-13": "'dzin pa yang stong pa ste /",
    "T02TD2242E:120b-14": "gzung ba dang ni 'dzin pa spangs pa'i don dam pa yod pa mchog tu nyams su myong ba tsam gyis rnam par rig par gnas so ;",
    "T02TD2242E:120b-15": "/ de nyid ston ka'i nam mkha' rnam par dag pa'i dkyil ltar rnam pa med par smra bas dngos gzhi rnam par shes par smra bar grub bo //",
    "T02TD2242E:120b-16": "de yang gsungs pa /",
    "T02TD2242E:120b-17": "rtag pas stong pa'i rang bzhin ni //",
    "T02TD2242E:120b-18": "snang ba med cing rnam pa med //",
    "T02TD2242E:120b-19": "bden pa rang rig bde ba tsam //",
    "T02TD2242E:120b-20": "rjes thob rnam pa'i tshogs 'khrul pa'o //",
    "T02TD2242E:120b-21": "zhes gsungs pa dang /",
    "T02TD2242E:120b-22": "de yang phyin sa gzugs kyi sku gnyis thob bo zhes gsungs pa dang /",
    "T02TD2242E:120b-23": "'di ltar /",
    "T02TD2242E:120b-24": "spros pa med cing snang ba med //",
    "T02TD2242E:120b-25": "thub pa chen po chos kyi sku //",
    "T02TD2242E:120b-26": "de las gzugs sku gnyis 'byung ba //",
    "T02TD2242E:120b-27": "rjes thob sgyu ma bzhin du gnas //",
    "T02TD2242E:120b-28": "zhes gsungs so //",
    "T02TD2242E:121a-0": "ci ste mi bskyod pa'i @121a * //",
    "T02TD2242E:121a-1": "phyag rgya nyid kyis grub pa yin na /",
    "T02TD2242E:121a-2": "'on ci'i phyir mi bskyod pa la rdo rje sems dpa'i phyag rgyas btab bo zhes gsungs pa'i lung ni ji srid du rtogs pa'i rnam pas stong par byed de zhe na /",
    "T02TD2242E:121a-3": "ma yin te dang po phyag rgya nyid kyis grub pa'i phyir ro //",
    "T02TD2242E:121a-4": "de bas na mi bskyod pa'i phyag rgya ye shes kyi dngos gzhi rang rig las rjes thob gzhan yin la /",
    "T02TD2242E:121a-5": "de bzhin du rdo rje sems dpa'i phyag rgya rnam par shes pa ni rjes thob ste /",
    "T02TD2242E:121a-6": "rdo rje ni dngos gzhir 'gyur ro //",
    "T02TD2242E:121a-7": "rdo rje rtse mo las kyang gsungs pa /",
    "T02TD2242E:121a-8": "snying po brtan zhing khong stong med //",
    "T02TD2242E:121a-9": "mi chod mi phyed mtshan nyid de //",
    "T02TD2242E:121a-10": "mi shigs pa dang mi nyams dang //",
    "T02TD2242E:121a-11": "stong nyid rdo rje zhes brjod do //",
    "T02TD2242E:121a-12": "zhes gsungs so //",
    "T02TD2242E:121a-13": "dngos gzhi ye shes mi bskyod rgyas //",
    "T02TD2242E:121a-14": "gzugs sogs rjes thob yin na ni //",
    "T02TD2242E:121a-15": "de ni rdo rje'i phyag rgya yis //",
    "T02TD2242E:121a-16": "rjes thob sems dpa' cis mi 'thob //",
    "T02TD2242E:121a-17": "'o na snying rje dngos med pa'i //",
    "T02TD2242E:121a-18": "chad par smra ba thal bar 'gyur //",
    "T02TD2242E:121a-19": "zhe na de yang 'dod de /",
    "T02TD2242E:121a-20": "rdo rje stong pa nyid du brjod //",
    "T02TD2242E:121a-21": "sems dpa' ye shes tsam nyid de //",
    "T02TD2242E:121a-22": "de dag bdag nyid grub pa 'dis //",
    "T02TD2242E:121a-23": "rdo rje sems dpa'i rang bzhin no //",
    "T02TD2242E:121a-24": "stong nyid snying rje dbye ba ni //",
    "T02TD2242E:121a-25": "mar me dang ni snang ba bzhin //",
    "T02TD2242E:121a-26": "stong nyid snying rje gcig pa yang /",
    "T02TD2242E:121a-27": "mar me snang ba ji bzhin no //",
    "T02TD2242E:121a-28": "dngos nyid stong nyid gzhan med de //",
    "T02TD2242E:121a-29": "de dang bral na dngos yod min //",
    "T02TD2242E:121a-30": "mi phyed dngos po nges pa ste //",
    "T02TD2242E:121a-31": "byas pa ni rtag pa bzhin no //",
    "T02TD2242E:121a-32": "med na mi 'byung nges phyir ro //",
    "T02TD2242E:121a-33": "ji ltar de nyid ston pa la //",
    "T02TD2242E:121a-34": "ma chad pa nyid kun rdzob ste //",
    "T02TD2242E:121a-35": "kun rdzob dang ni bral ba la //",
    "T02TD2242E:121a-36": "de kho na nyid dmigs med 'gyur /",
    "T02TD2242E:121a-37": "zhes bya ba la sogs pa rgyas par gsungs so//",
    "T02TD2242E:121a-38": "de ltar na mi bskyod pa dang //",
    "T02TD2242E:121a-39": "rdo rje sems dpa' gcig par 'gyur ro zhe na /",
    "T02TD2242E:121a-40": "'o na ni rnam par shes pas gzugs la sogs pa yongs su ma btang bas /",
    "T02TD2242E:121a-41": "sna tshogs gnyis su med pa'i mchog tu 'gyur ro //",
    "T02TD2242E:121a-42": "de gsungs pa /",
    "T02TD2242E:121a-43": "sna tshogs dang bcas sems tsam ma lus rtogs pa yis //",
    "T02TD2242E:121a-44": "stong pa'i dngos po rnam bcas pa yi gzhung gis 'dod //",
    "T02TD2242E:121a-45": "'gro tshe rtsva la reg pa bzhin du mnyam pa ste //",
    "T02TD2242E:121a-46": "dbu ma'i don du skyes bus rab tu smra pa'o //",
    "T02TD2242E:121a-47": "sna tshogs gnyis su med par smra ba yang //",
    "T02TD2242E:121a-48": "don dam pa yi bden pa zhes zer te //",
    "T02TD2242E:121a-49": "rnam par shes pa yod par 'dod pas mdzes pa ma yin no //",
    "T02TD2242E:121b-0": "gzung ba dang 'dzin @121b pas stong pa sna tshogs gnyis su med pa nyid mi bskyod pa'i rang bzhin gyi rang rig pa las /",
    "T02TD2242E:121b-1": "rdo rje sems dpas rgyas btab pas dngos po'i bden pa gsal to //",
    "T02TD2242E:121b-2": "de gsungs pa /",
    "T02TD2242E:121b-3": "gzugs sogs rtogs pas stong pa yi //",
    "T02TD2242E:121b-4": "ye shes mi bskyod phyag rgya la //",
    "T02TD2242E:121b-5": "der ni rdor sems rgyas btab pas //",
    "T02TD2242E:121b-6": "dngos po yod pa bkag pa yin //",
    "T02TD2242E:121b-7": "rnam par rig pa tsam gyis ni //",
    "T02TD2242E:121b-8": "rdo rje sems dpa' mi bya ste //",
    "T02TD2242E:121b-9": "dang po nyid nas mi gnas pas //",
    "T02TD2242E:121b-10": "rtag pa thams cad stong pa nyid //",
    "T02TD2242E:121b-11": "de ltar na don dam pa yod pa'i zug rngu spangs pa ste /",
    "T02TD2242E:121b-12": "thams cad du mi gnas pa'i rang bzhin /",
    "T02TD2242E:121b-13": "lhun gyis grub pa'i zung du 'jug pa gnyis su med pa'i rgyu rang rig par grub pa ni /",
    "T02TD2242E:121b-14": "dbu ma'i grub pa'i mtha' phul du phyung ba'o //",
    "T02TD2242E:121b-15": "'di yang bla ma dam pa'i zhal snga nas kyi bka' drin las rtogs par bya'o //",
    "T02TD2242E:121b-16": "ci ste zhes rang rig pas grub na ni sgyu ma lta bu gnyis su med par smra bar thal bar 'gyur te /",
    "T02TD2242E:121b-17": "thams cad du rab tu mi gnas pas ni ma yin no zhe na /",
    "T02TD2242E:121b-18": "'di ni ma yin te /",
    "T02TD2242E:121b-19": "ji ltar rten cing 'brel 'byung ba //",
    "T02TD2242E:121b-20": "de yi rang ma skyes pas //",
    "T02TD2242E:121b-21": "ngo bo nyid kyis ma skyes gang /",
    "T02TD2242E:121b-22": "de la skye zhes ji ltar bya //",
    "T02TD2242E:121b-23": "zhes pas so //",
    "T02TD2242E:121b-24": "nyam su myong ba yang /",
    "T02TD2242E:121b-25": "rkyen las skyes pa ste /",
    "T02TD2242E:121b-26": "de'i phyir /",
    "T02TD2242E:121b-27": "nyams su myong ba mi gnas pas //",
    "T02TD2242E:121b-28": "ma skyes pa yi go 'phang ngo//",
    "T02TD2242E:121b-29": "de ltar yang /",
    "T02TD2242E:121b-30": "nyams su myong ba ma skyes pa //",
    "T02TD2242E:121b-31": "dngos po yod pa 'ang de bzhin no //",
    "T02TD2242E:121b-32": "rdo rje sems dpa'i rang bzhin du //",
    "T02TD2242E:121b-33": "'gro ba nyid ni thub pas gsungs //",
    "T02TD2242E:121b-34": "yang 'di ltar 'jam dpal la de bzhin gshegs pas dris pa /",
    "T02TD2242E:121b-35": "'di bsam gyis mi khyab pa'i dbyings gang yin /",
    "T02TD2242E:121b-36": "'jam dpal gyis gsol pa ;",
    "T02TD2242E:121b-37": "khams gang bsam du med pa'i sems de brjod du med pa dang /",
    "T02TD2242E:121b-38": "sems kyi gzhal bya ba ma yin pa dang /",
    "T02TD2242E:121b-39": "sems kyi sems pa med pa /",
    "T02TD2242E:121b-40": "rab tu bsam par bya ste /",
    "T02TD2242E:121b-41": "'di ni bsam gyis mi khyab pa'i dbyings zhes bya'o //",
    "T02TD2242E:121b-42": "de ltar na bcom ldan 'das sems nyid bsam gyis ni khyab pa'i dbyings so ;",
    "T02TD2242E:121b-43": "/ ci'i phyir zhe na /",
    "T02TD2242E:121b-44": "bsam gyis mi khyab pa'i dbyings pa sems yod pa ma yin te /",
    "T02TD2242E:121b-45": "gang gi phyir sems ni bsam du med la /",
    "T02TD2242E:121b-46": "don ji lta ba bzhin du rtogs pa'i sems so //",
    "T02TD2242E:121b-47": "'on kyang bcom ldan 'das rnam pa thams cad bsam gyis mi khyab pa'i dbyings so //",
    "T02TD2242E:121b-48": "gzhan du yang gsungs pa /",
    "T02TD2242E:122a-0": "kun du rtog @122a * //",
    "T02TD2242E:122a-1": "pas ma brtags pa //",
    "T02TD2242E:122a-2": "rab tu mi gnas pa yi yid //",
    "T02TD2242E:122a-3": "dran pa med cing yid byed med //",
    "T02TD2242E:122a-4": "dmigs pa med la phyag 'tshal 'dud //",
    "T02TD2242E:122a-5": "ces so //",
    "T02TD2242E:122a-6": "zla ba sgron ma las kyang /",
    "T02TD2242E:122a-7": "gang zhig rkyen las skyes pa de ma skyas //",
    "T02TD2242E:122a-8": "de la skya ba'i rang bzhin yod ma yin //",
    "T02TD2242E:122a-9": "rkyen las rag las gang de stong pa yin //",
    "T02TD2242E:122a-10": "gang zhig stong nyid shes te bag yod min //",
    "T02TD2242E:122a-11": "zhes pa dang 'phags pa lang kar gshegs pa las kyang /",
    "T02TD2242E:122a-12": "gang phyir 'khrul pa kun spangs nas //",
    "T02TD2242E:122a-13": "gal te mtshan ma skyes na ni //",
    "T02TD2242E:122a-14": "de nyid 'khrul par 'gyur pa ste //",
    "T02TD2242E:122a-15": "rab rib ma dag pa bzhin no //",
    "T02TD2242E:122a-16": "zhes gsungs so ;",
    "T02TD2242E:122a-17": "/ de bzhin du yang /",
    "T02TD2242E:122a-18": "rnam rigs la gnas ma gyur cig / de phyir 'jigs las thub pa yis //",
    "T02TD2242E:122a-19": "chos rnams phye ste bstan pa ni //",
    "T02TD2242E:122a-20": "stong pa nyid du yang dag bstan //",
    "T02TD2242E:122a-21": "zhes pa dang /",
    "T02TD2242E:122a-22": "dgyes pa'i rdo rje las kyang //",
    "T02TD2242E:122a-23": "ngo bo nyid kyis ma skyes pa //",
    "T02TD2242E:122a-24": "bden pa ma yin brdzun pa min //",
    "T02TD2242E:122a-25": "zhes gsungs so //",
    "T02TD2242E:122a-26": "gang yang /",
    "T02TD2242E:122a-27": "thams cad mnyam pa nyid du bzhag nas su //",
    "T02TD2242E:122a-28": "blo ldan phra bas lta ba'i grub pa'i mtha' //",
    "T02TD2242E:122a-29": "sangs rgyas pa dang phyi rol dbye ba byas //",
    "T02TD2242E:122a-30": "gang tshe 'dir gcig stong pa nyid du brjod /",
    "T02TD2242E:122a-31": "'di dag gis ni stong pa nyid //",
    "T02TD2242E:122a-32": "chad pa bsal bar bya ba'i phyir //",
    "T02TD2242E:122a-33": "gang mthong de ni de bzhin nyid //",
    "T02TD2242E:122a-34": "dbu ma'i don gyi rjes 'brangs nas //",
    "T02TD2242E:122a-35": "de nyid rig pa de nor ldan //",
    "T02TD2242E:122a-36": "gang tshe mngon sum rtogs pa'o //",
    "T02TD2242E:122a-37": "mkha' 'gro ba dra ba'i sdom pa las kyang /",
    "T02TD2242E:122a-38": "stong nyid snying rje dbyer med pa //",
    "T02TD2242E:122a-39": "sems gang gis ni rtogs gyur na //",
    "T02TD2242E:122a-40": "gang phyir de sangs rgyas dang chos //",
    "T02TD2242E:122a-41": "dge 'dun du yang bstan pa'o //",
    "T02TD2242E:122a-42": "zhes gsungs so //",
    "T02TD2242E:122a-43": "de'i phyir ni phung po lnga ni rten cing 'brel par 'byung ba ste /",
    "T02TD2242E:122a-44": "de bzhin gshegs pa lnga'i rang bzhin yin pa'i phyir //",
    "T02TD2242E:122a-45": "ngo bo nyid kyis stong ba dang snying rje dbyer med pas 'gro ba rnams stong pa dang /",
    "T02TD2242E:122a-46": "snying rje dbyer med par gnas so //",
    "T02TD2242E:122a-47": "de dag nyid bla ma'i man ngag gis rgyun mi 'chad par bsam gtan bya ste /",
    "T02TD2242E:122a-48": "chu rlabs 'bab pa'i gzhung dang ni //",
    "T02TD2242E:122a-49": "mar me 'bar ba'i rgyun bzhin du //",
    "T02TD2242E:122a-50": "sngags kyi de nyid rjes 'brangs nas //",
    "T02TD2242E:122a-51": "rgyun mi 'chad pa'i bsam gtan thob //",
    "T02TD2242E:122a-52": "de bzhin du klu sgrub snying po'i zhal snga nas gsungs pa /",
    "T02TD2242E:122b-0": "'di ni @122b gzhal yas khang min yul min dbang po min te 'byung ba la sogs min //",
    "T02TD2242E:122b-1": "gzugs la sogs pa ma yin srog chags min zhing mi min 'di dag rgyal ba'o //",
    "T02TD2242E:122b-2": "'khor lo'i gtso bo 'di ni chos nyid yin te des na dkyil 'khor pa yin la //",
    "T02TD2242E:122b-3": "khams gsum 'di dag sna tshogs 'khor lor shes na sems ni ci ste 'khrul bar byed //",
    "T02TD2242E:122b-4": "ces so //",
    "T02TD2242E:122b-5": "rkyen las byung ba'i lha rnams ni dri za'i grong khyer lta bur gsal ba /",
    "T02TD2242E:122b-6": "spros pa sna tshogs rang bzhin gyis gnas pa med de //",
    "T02TD2242E:122b-7": "nam mkha'i me tog bzhin du gtan med pa ni ma yin no //",
    "T02TD2242E:122b-8": "de yang dgyes pa'i rdo rje las gsungs pa /",
    "T02TD2242E:122b-9": "chos 'di dag ni mya ngan 'das //",
    "T02TD2242E:122b-10": "gti mug las ni 'khor ba'i chos //",
    "T02TD2242E:122b-11": "zhes gsungs so //",
    "T02TD2242E:122b-12": "de bzhin gshegs pa lnga'i phyag rgya rnam par bshad pa /",
    "T02TD2242E:122b-13": "slob dpon gnyis med rdo rjes mdzad pa rdzogs so /",
    "T02TD2242E:122b-15": "// / rgya gar gyi mkhan po phyag na rdo rje dang /",
    "T02TD2242E:122b-16": "lo ts'a ba rma ban chos 'bar gyis bsgyur ba'o//"
}