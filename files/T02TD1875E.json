{
    "T02TD1875E:69b-0": "@69b * // rgya gar skad du /",
    "T02TD1875E:69b-1": "yong sa pa n'a ma tsa tu ra bhi she ka ra na /",
    "T02TD1875E:69b-2": "bod skad du /",
    "T02TD1875E:69b-3": "sbyor ba bdun pa zhes bya ba dbang bzhi'i rab tu byed pa /",
    "T02TD1875E:69b-4": "thams cad mkhyen pa la phyag 'tshal lo //",
    "T02TD1875E:69b-5": "gang zhig pa med tshul ldan pa //",
    "T02TD1875E:69b-6": "gnyis med bde chen rang bzhin med //",
    "T02TD1875E:69b-7": "thugs rjes rgyas shing bar chad med //",
    "T02TD1875E:69b-8": "'gog med sangs rgyas de la 'dud //",
    "T02TD1875E:69b-9": "rgyu dang mi rgyu kun khyab pa //",
    "T02TD1875E:69b-10": "gang gi snying gi pad dbus su //",
    "T02TD1875E:70a-0": "ma shigs @70a * //",
    "T02TD1875E:70a-1": "thig le dbus gnas pa //",
    "T02TD1875E:70a-2": "gzhom med chos la phyag 'tshal lo //",
    "T02TD1875E:70a-3": "de 'dra rab tu ston byed pa //",
    "T02TD1875E:70a-4": "sems ni de nyid la bzhag pa //",
    "T02TD1875E:70a-5": "g-yang sa'i lam sgrol dge 'dun che //",
    "T02TD1875E:70a-6": "bla ma dam pa'i zhabs la 'dud //",
    "T02TD1875E:70a-7": "lam gyi rim pa sngon 'gro ba //",
    "T02TD1875E:70a-8": "dkyil 'khor dam tshig dbang sogs te //",
    "T02TD1875E:70a-9": "bum pa la sogs rim pa yis //",
    "T02TD1875E:70a-10": "dbang gi dbye bcud zhad brjod //",
    "T02TD1875E:70a-11": "dkyil 'khor la sogs rim pa yis //",
    "T02TD1875E:70a-12": "thar chen yang dag slu ba ste //",
    "T02TD1875E:70a-13": "de nyid med bas mi 'grub pas //",
    "T02TD1875E:70a-14": "bzhi pa'i don ni yang dag bshad //",
    "T02TD1875E:70a-15": "thams cad mkhyen pas ji skad du ;",
    "T02TD1875E:70a-16": "/ rnal 'byor chen po'i rgyur bstan la //",
    "T02TD1875E:70a-17": "dbang ni rnam pa gsum dag tu //",
    "T02TD1875E:70a-18": "rgyud 'di las ni rab tu bshad //",
    "T02TD1875E:70a-19": "bum pa'i dbang ni dang po ste //",
    "T02TD1875E:70a-20": "gnyis pa la ni gsang ba'i dbang //",
    "T02TD1875E:70a-21": "gsum pa shes rab ye shes dbang //",
    "T02TD1875E:70a-22": "de ltar de bzhin bzhi pa yang //",
    "T02TD1875E:70a-23": "bla ma'i bka' las shes par bya //",
    "T02TD1875E:70a-24": "dbang ni dang po dbye ba yang //",
    "T02TD1875E:70a-25": "chung zhad kyang ni bshad bya ste //",
    "T02TD1875E:70a-26": "rgyu yi slob dpon chen po yis //",
    "T02TD1875E:70a-27": "de ni yang dag bskur bar 'dod //",
    "T02TD1875E:70a-28": "yul mkhar khyim dang glang po sogs //",
    "T02TD1875E:70a-29": "rjes mthun de la dbul bar bya //",
    "T02TD1875E:70a-30": "de yi thun mong gzhan pa yi //",
    "T02TD1875E:70a-31": "sdom pa snod du rung phyir sbyin //",
    "T02TD1875E:70a-32": "ri mo dang lus kyi ni //",
    "T02TD1875E:70a-33": "dkyil 'khor du ni de nyid thob //",
    "T02TD1875E:70a-34": "rig dang 'di rgyu slob dpon dbang //",
    "T02TD1875E:70a-35": "cho ga'i rim pa bzhin du bshad //",
    "T02TD1875E:70a-36": "de yi rang gi ngo bo ni //",
    "T02TD1875E:70a-37": "sku yi rdo rje'i rang bzhin no //",
    "T02TD1875E:70a-38": "srog gcod la sogs snga phyi yi //",
    "T02TD1875E:70a-39": "dag dang nyes par mi 'gyur ro //",
    "T02TD1875E:70a-40": "thabs kyis khyad par 'phags pa'i phyir //",
    "T02TD1875E:70a-41": "sa brgyad pa ru yang dag bshad //",
    "T02TD1875E:70a-42": "sbyor gsum yan lag bcas pa ru //",
    "T02TD1875E:70a-43": "de la yang dag bstan par bya //",
    "T02TD1875E:70a-44": "gzugs la sogs pa'i yul rnams kyi //",
    "T02TD1875E:70a-45": "snang srid dpen par rtogs pa'o //",
    "T02TD1875E:70a-46": "snod du rung phyir bu ma pa ste //",
    "T02TD1875E:70a-47": "blugs gtor dag par byed pas dbang //",
    "T02TD1875E:70a-48": "'di ni yang dag rgyu rim pa'i //",
    "T02TD1875E:70a-49": "lung gis nges par bshad pa'o //",
    "T02TD1875E:70a-50": "dang po'i dbye ba bstan nas ni //",
    "T02TD1875E:70a-51": "gnyis pa yang ni bshad bya ste //",
    "T02TD1875E:70a-52": "rgyu dang rkyen gyi slob dpon gyis //",
    "T02TD1875E:70a-53": "dbang bskur de ni yang dag thob //",
    "T02TD1875E:70b-0": "gser dang dngul la sogs pa @70b yi ;",
    "T02TD1875E:70b-1": "/ rjes mthun de la dbul bar bya //",
    "T02TD1875E:70b-2": "srog gcod la sogs thun mong pa'i //",
    "T02TD1875E:70b-3": "sdom pa snod du rung sbyin //",
    "T02TD1875E:70b-4": "lhag pa byang sems zhes bya ba'i //",
    "T02TD1875E:70b-5": "dkyil 'khor du ni de nyid thob //",
    "T02TD1875E:70b-6": "blo yi bye brag gis bskur ba'i //",
    "T02TD1875E:70b-7": "cho ga'i rim bzhin du bshad //",
    "T02TD1875E:70b-8": "de yi rang gi ngo bo ni //",
    "T02TD1875E:70b-9": "gsung gi rdo rje'i rang bzhin no //",
    "T02TD1875E:70b-10": "brdzun la sogs pa snga phyi yi //",
    "T02TD1875E:70b-11": "ngag dang nyen par mi 'gyur ro //",
    "T02TD1875E:70b-12": "thabs kyis rab tu phye ba'i phyir //",
    "T02TD1875E:70b-13": "dgu dang bcu la yang dag gnas //",
    "T02TD1875E:70b-14": "rdo rje bzlas pa'i ngo bo yis //",
    "T02TD1875E:70b-15": "sgyu 'dra'i ting 'dzin bstan par bya //",
    "T02TD1875E:70b-16": "mig sogs nang gi chos rnams kyi /",
    "T02TD1875E:70b-17": "snang srid dpen par rtogs pa'o //",
    "T02TD1875E:70b-18": "bsgrags min phyir na gsang ba ste //",
    "T02TD1875E:70b-19": "blugs gtor dag par byed pas dbang //",
    "T02TD1875E:70b-20": "'di yang brgyud pa'i rim pa yi //",
    "T02TD1875E:70b-21": "lung gis yang dag bshad pa'o //",
    "T02TD1875E:70b-22": "gnyis pa'i dbyi ba bstan nas su //",
    "T02TD1875E:70b-23": "gsum pa yang ni bstan par bya ;",
    "T02TD1875E:70b-24": "/ rgyu dang rkyen dang lhan cig byed //",
    "T02TD1875E:70b-25": "slob dpon gsum gyis thob pa'o //",
    "T02TD1875E:70b-26": "padma r'a ga pur sha sogs //",
    "T02TD1875E:70b-27": "rjes mthun de la dbul bar bya //",
    "T02TD1875E:70b-28": "dkyil 'khor bri ba la sogs 'gog / sdom pa mchog ni sbyin pa'o //",
    "T02TD1875E:70b-29": "bha ga rnam dag ces bya yi //",
    "T02TD1875E:70b-30": "dkyil 'khor du ni de nyid thob ;",
    "T02TD1875E:70b-31": "/ shes rab dbang dang ye shes dbang //",
    "T02TD1875E:70b-32": "chog rim pa gzhan du bshad //",
    "T02TD1875E:70b-33": "de yi rang gi ngo bo ni //",
    "T02TD1875E:70b-34": "thugs kyi rdo rje'i rang bzhin no //",
    "T02TD1875E:70b-35": "brnab sems la sogs snga phyi ye //",
    "T02TD1875E:70b-36": "dag dang nye bar mi 'gyur ro //",
    "T02TD1875E:70b-37": "thabs kyi khyad par phye ba'i phyir //",
    "T02TD1875E:70b-38": "rdo rje lta bur yang dag gnas //",
    "T02TD1875E:70b-39": "mchog gi dngos grub pa'i phyir //",
    "T02TD1875E:70b-40": "brtul zhugs chog de la bstan //",
    "T02TD1875E:70b-41": "gzhung dang 'dzin pa'i ngo bo yis //",
    "T02TD1875E:70b-42": "chos kun dben par rtogs pa'o //",
    "T02TD1875E:70b-43": "shes rab las kyi ye shes / ma rtogs rtogs phyir dbang yin no //",
    "T02TD1875E:70b-44": "'di yang brgyud pa'i rim pa yi //",
    "T02TD1875E:70b-45": "lung gis yang dag bshad pa'o //",
    "T02TD1875E:70b-46": "da ni yang dag bshad bya ba //",
    "T02TD1875E:70b-47": "bzhi pa mngon par byang chub pa //",
    "T02TD1875E:70b-48": "bla ma'i zhal nas nges thob pa //",
    "T02TD1875E:70b-49": "sbyor ba bdun gyi de nyid bshad //",
    "T02TD1875E:70b-50": "rang bzhin gnas phyir slob dpon med //",
    "T02TD1875E:70b-51": "rin thang med phyir yon med de //",
    "T02TD1875E:70b-52": "sdom pa pas ni sdom pa med //",
    "T02TD1875E:71a-0": "de nyid dkyil @71a * //",
    "T02TD1875E:71a-1": "'khor dkyil 'khor med //",
    "T02TD1875E:71a-2": "stobs kyis thob phyir dbang med de //",
    "T02TD1875E:71a-3": "spyi pas rang gi ngo bo med //",
    "T02TD1875E:71a-4": "chos kun gnyen po gnyen po med //",
    "T02TD1875E:71a-5": "rdo rje 'dzin gnas sa med de //",
    "T02TD1875E:71a-6": "rang bzhin med phyir cho ga dang //",
    "T02TD1875E:71a-7": "lta ba des tshig med pa ru //",
    "T02TD1875E:71a-8": "bla na yis ni yang dag bshad //",
    "T02TD1875E:71a-9": "shes rab las skyes ye shes ni //",
    "T02TD1875E:71a-10": "bzhi ba yin par shes par bya //",
    "T02TD1875E:71a-11": "mkha' gnyis rab tu sbyor ba yis //",
    "T02TD1875E:71a-12": "man ngag tu ni de nyid brtag //",
    "T02TD1875E:71a-13": "legs par goms pa'i phyag rgyal las //",
    "T02TD1875E:71a-14": "'bangs pa'i bya ba rtogs pa na //",
    "T02TD1875E:71a-15": "'dod chags chags bral bar ma ste ;",
    "T02TD1875E:71a-16": "/ sbyor ba bdun gyi mtshan nyid do //",
    "T02TD1875E:71a-17": "nam mkha'i khams ni rdo rje sbyor //",
    "T02TD1875E:71a-18": "yang dag spyan can bde chen 'byung //",
    "T02TD1875E:71a-19": "gang gang yang dag dga' byed chags //",
    "T02TD1875E:71a-20": "dga' gnyis rab ru bden nyid mthong //",
    "T02TD1875E:71a-21": "padma'i dkyil du rdo rje nor //",
    "T02TD1875E:71a-22": "pad snying la ni 'byor pa ste //",
    "T02TD1875E:71a-23": "rdo rje'i skyil mo klung nang sems //",
    "T02TD1875E:71a-24": "nor bu rab tu mthong byas pas //",
    "T02TD1875E:71a-25": "gang de nyid ni ye shes te //",
    "T02TD1875E:71a-26": "'di nyid rdzogs pa'i rim pa ru //",
    "T02TD1875E:71a-27": "bla ma'i zhal snga nas kyis bshad //",
    "T02TD1875E:71a-28": "de la sbyor ba bdun gyis ni //",
    "T02TD1875E:71a-29": "rim pa bzhin pa shes par byas //",
    "T02TD1875E:71a-30": "ci lta zhe na /",
    "T02TD1875E:71a-31": "legs par sgoms dang lhan cig tu //",
    "T02TD1875E:71a-32": "ji skad bshad pa'i cho ga yis //",
    "T02TD1875E:71a-33": "nang nas 'khor lo gsal bya ste //",
    "T02TD1875E:71a-34": "sor mo cung zad go byas te //",
    "T02TD1875E:71a-35": "snying 'dar pa nyams pa dang //",
    "T02TD1875E:71a-36": "spyi bor skra grol gos kyang 'dor //",
    "T02TD1875E:71a-37": "rdul chu rigs pas lus kun khyab //",
    "T02TD1875E:71a-38": "brtan pa'i dang tshul shor nas no //",
    "T02TD1875E:71a-39": "rang gi ba sprul kun kyang g-yo //",
    "T02TD1875E:71a-40": "mig dmar phra bas rab bltas pa'i //",
    "T02TD1875E:71a-41": "dga' pa'i ye shes yang dag 'byung //",
    "T02TD1875E:71a-42": "rtag pa'i mdog gis yang dag brgyan //",
    "T02TD1875E:71a-43": "de ni med rdzogs so //",
    "T02TD1875E:71a-44": "nam mkha' lta bu'i sku la ni //",
    "T02TD1875E:71a-45": "mtshan dang dpe byad kyis brgyan pa //",
    "T02TD1875E:71a-46": "'ja' tshon lta bur rab gsal ba //",
    "T02TD1875E:71a-47": "gsal ba nyid ni ma skyes pa'i //",
    "T02TD1875E:71a-48": "sku chen dang du blangs gyur na /",
    "T02TD1875E:71a-49": "chos kyis sku dang sprul sku yang //",
    "T02TD1875E:71a-50": "stobs kyis 'byung bar 'gyur ba'o //",
    "T02TD1875E:71a-51": "rdo rje 'dzin pa chen po yi //",
    "T02TD1875E:71a-52": "sku che blta bas mi ngoms pa'i //",
    "T02TD1875E:71a-53": "zhal gsum phyag drug ltar snang pa //",
    "T02TD1875E:71a-54": "mchog kun ldan pas rig mas 'khyud //",
    "T02TD1875E:71b-0": "@71b shes rab ye shes dbang dus su //",
    "T02TD1875E:71b-1": "mtshan nyid de yi tshul du gnas //",
    "T02TD1875E:71b-2": "ye shes dbang du gyur pa yis //",
    "T02TD1875E:71b-3": "brtul zhugs la sogs rim pa yis //",
    "T02TD1875E:71b-4": "gnas nas de yi don sgrub tshe //",
    "T02TD1875E:71b-5": "de yi dus su de 'thob pa'o //",
    "T02TD1875E:71b-6": "dpe med bde rdzogs kyi le'u ste dang po'o /",
    "T02TD1875E:71b-9": "// / da ni rab tu bshad bya ba //",
    "T02TD1875E:71b-10": "dpe med bde rdzogs sku de yang //",
    "T02TD1875E:71b-11": "pha rol phyin pa'i rdzogs sku las //",
    "T02TD1875E:71b-12": "khyad par mthong bar byas ba'i phyir //",
    "T02TD1875E:71b-13": "rang 'od rig ma dang ldan pas //",
    "T02TD1875E:71b-14": "sbyor ba gnyis pa bshad par bya //",
    "T02TD1875E:71b-15": "gnyis med dang bral sku de ni //",
    "T02TD1875E:71b-16": "longs spyod rdzogs pa tsam yin la //",
    "T02TD1875E:71b-17": "de dang mnyam pa dag pa'i phyir //",
    "T02TD1875E:71b-18": "rang gi rig mas 'khyud pa'o //",
    "T02TD1875E:71b-19": "de la gnyis kyi spros med pas //",
    "T02TD1875E:71b-20": "dngos po kun la ma zin pa'i //",
    "T02TD1875E:71b-21": "rgyu ni de la yod pa'o //",
    "T02TD1875E:71b-22": "de 'dra ma yin 'di la ni //",
    "T02TD1875E:71b-23": "gnyis su med pa dang ldan pa'o //",
    "T02TD1875E:71b-24": "'dod chags chen po'i bde ba yis //",
    "T02TD1875E:71b-25": "'dod pa'i 'bras chan rab sbyin pas //",
    "T02TD1875E:71b-26": "de bas rgyud chen 'di las ni //",
    "T02TD1875E:71b-27": "sbyor ba 'di ni bshad pa yin //",
    "T02TD1875E:71b-28": "ye shes dang ni chos nyid dang //",
    "T02TD1875E:71b-29": "don dam dang ni kun rdzob dang //",
    "T02TD1875E:71b-30": "thabs chen dang ni shes rab dang //",
    "T02TD1875E:71b-31": "de ba dang ni byang sems sogs //",
    "T02TD1875E:71b-32": "de ltar gnyis kyi rnam pa kun //",
    "T02TD1875E:71b-33": "dbyer med mtshon phyir gnyis med de //",
    "T02TD1875E:71b-34": "sgyu ma'i skyes bu bud med las //",
    "T02TD1875E:71b-35": "shes rab ye shes dbang dus su //",
    "T02TD1875E:71b-36": "dga' ba'i ye shes dus su ni //",
    "T02TD1875E:71b-37": "khyad par gnyis med rang 'byung ba //",
    "T02TD1875E:71b-38": "gnyis su med par de la bshad //",
    "T02TD1875E:71b-39": "rnal 'byor gsum pas brtul zhugs kyi //",
    "T02TD1875E:71b-40": "spyod pa'i tshe ni de bzhin du //",
    "T02TD1875E:71b-41": "gnyis med 'gyur bar 'gyur ba ru //",
    "T02TD1875E:71b-42": "des pa nyid du bshad pa yin //",
    "T02TD1875E:71b-43": "gnyis su med pa'i sbyor ba ste gnyis pa'o /",
    "T02TD1875E:71b-45": "// / da ni rab tu bshad bya ba //",
    "T02TD1875E:71b-46": "dga' ba bar ma'i ye shes mchog //",
    "T02TD1875E:71b-47": "chos skur yang dag des pa yi //",
    "T02TD1875E:71b-48": "lus sems gnyis med byed bshad pa //",
    "T02TD1875E:71b-49": "bde ba de ni ma lus kyis //",
    "T02TD1875E:71b-50": "sems can kun la gnas gyur kyang //",
    "T02TD1875E:71b-51": "de las 'di ni khyad mthong phyir //",
    "T02TD1875E:71b-52": "chen po run ni rab tu 'dod /",
    "T02TD1875E:71b-53": "rgyas pa dang ni sems pa dang //",
    "T02TD1875E:71b-54": "nyon mongs med dang bar chad med //",
    "T02TD1875E:71b-55": "khyab cing 'gog pa yod med pad //",
    "T02TD1875E:71b-56": "ji srid 'khor ba gnas kyi bar //",
    "T02TD1875E:72a-0": "rgyun mi 'chad pa'i @72a * //",
    "T02TD1875E:72a-1": "tshul gyis su //",
    "T02TD1875E:72a-2": "de nyid du ni rab 'jug /",
    "T02TD1875E:72a-3": "de 'dra'i bde chen khyad par ni //",
    "T02TD1875E:72a-4": "shes rab ye shes la yang med //",
    "T02TD1875E:72a-5": "legs goms phyag rgya rtogs pa dang //",
    "T02TD1875E:72a-6": "mi rtag zhing ni nyon mongs dang //",
    "T02TD1875E:72a-7": "rdo rje padma bskyod dus su //",
    "T02TD1875E:72a-8": "rdul ni tsha ba drag pa dang //",
    "T02TD1875E:72a-9": "kun lam khyab phyir dang ni /",
    "T02TD1875E:72a-10": "lus kun la ni ma rgyas dang //",
    "T02TD1875E:72a-11": "nor bu tsam la gnas pas dang //",
    "T02TD1875E:72a-12": "yud tsam gyis ni 'gog pa ste //",
    "T02TD1875E:72a-13": "de phyir chen po zhes mi bya //",
    "T02TD1875E:72a-14": "'on kyang shes rab ye shes la //",
    "T02TD1875E:72a-15": "bde chen mtshan nyid gzugs su gnas //",
    "T02TD1875E:72a-16": "de bas legs goms phyag rgyal //",
    "T02TD1875E:72a-17": "au dum w'a ra'i me tog ltar //",
    "T02TD1875E:72a-18": "rlung dang rang gi bya ba yis //",
    "T02TD1875E:72a-19": "skyes bu gang la thang cig tu //",
    "T02TD1875E:72a-20": "bde ba de nyid rdo rje ru //",
    "T02TD1875E:72a-21": "'dug byas 'dar ba'i dus su ni //",
    "T02TD1875E:72a-22": "skyes bu de yis rab tu brtag //",
    "T02TD1875E:72a-23": "mi gnas kyang ni mi slu'i phyir //",
    "T02TD1875E:72a-24": "bde ba chen po zhes su bshad //",
    "T02TD1875E:72a-25": "'di ni dngos po thams cad kyi //",
    "T02TD1875E:72a-26": "mtha' yi de bzhin nyid yin par //",
    "T02TD1875E:72a-27": "bla ma chog rnams kun gyis bshad //",
    "T02TD1875E:72a-28": "sbyor pa gzhan kun spyor ba 'di'i //",
    "T02TD1875E:72a-29": "yan lag tu ni shes par bya //",
    "T02TD1875E:72a-30": "rnal 'byor ye shes dbang gyur pas //",
    "T02TD1875E:72a-31": "brtul zhugs la sogs rig ma yis //",
    "T02TD1875E:72a-32": "gnas nas de yi don sgrub tshe //",
    "T02TD1875E:72a-33": "de yi dus su de thob pa'o //",
    "T02TD1875E:72a-34": "bde ba chen po'i sbyor ba ste gsum pa'o /",
    "T02TD1875E:72a-36": "// / da ni rab tu bshad bya ba //",
    "T02TD1875E:72a-37": "dngos po kun la rnal 'byor gyis //",
    "T02TD1875E:72a-38": "phyin log rab tu bzlog pa'i phyir //",
    "T02TD1875E:72a-39": "sbyor ba bzhi pa bshad par bya //",
    "T02TD1875E:72a-40": "rang bzhin med phyir rang bzhin med //",
    "T02TD1875E:72a-41": "gcig dang du ma'i rang bzhin dang //",
    "T02TD1875E:72a-42": "bral phyir stong pa nyid gsungs //",
    "T02TD1875E:72a-43": "dngos po kun la mu stegs dang //",
    "T02TD1875E:72a-44": "nyam thos gnyis dang rnam shes smra //",
    "T02TD1875E:72a-45": "dbu ma pa yi gzhang gis su //",
    "T02TD1875E:72a-46": "dad so sor rtog pa yang //",
    "T02TD1875E:72a-47": "'di nyid la ni yongs 'khrul te //",
    "T02TD1875E:72a-48": "so sor kun rtog pa'o //",
    "T02TD1875E:72a-49": "de dag kun kyang don dam pa //",
    "T02TD1875E:72a-50": "rtogs pa min pas bla dang bcas //",
    "T02TD1875E:72a-51": "de bas de yi rang bzhin kun //",
    "T02TD1875E:72a-52": "med pas 'di kun sgyu ma dang //",
    "T02TD1875E:72a-53": "smig rgyu sogs pa'i dkyil 'khor gyi //",
    "T02TD1875E:72a-54": "'khor lo ru ni yang dag bshad //",
    "T02TD1875E:72a-55": "de bas de la bdag po dang //",
    "T02TD1875E:72a-56": "gzung ba dang ni 'dzin pa'i chos //",
    "T02TD1875E:72a-57": "dngos po'i ngo bor 'dzin pa dang //",
    "T02TD1875E:72b-0": "'khor ba dang ni @72b mya ngan 'das //",
    "T02TD1875E:72b-1": "gnyis su 'dzin pa yod pa med //",
    "T02TD1875E:72b-2": "'di kun mya ngan 'das pa yi //",
    "T02TD1875E:72b-3": "'khor lo 'di ni des pa yin //",
    "T02TD1875E:72b-4": "de la rang bzhin med pa dang //",
    "T02TD1875E:72b-5": "bsres pa'i don ni mchog tu gsung //",
    "T02TD1875E:72b-6": "dngos po kun gyi nang nas kyang //",
    "T02TD1875E:72b-7": "rang bzhin mes gtso bor bshad //",
    "T02TD1875E:72b-8": "ci phyir rgyal ba'i sras rnams kyis //",
    "T02TD1875E:72b-9": "'di bsgoms pas ni sangs rgyas kyi / phun sum tshogs pa thams cad 'grub //",
    "T02TD1875E:72b-10": "kha cig gis ni gzhung dag gi //",
    "T02TD1875E:72b-11": "chad pa'i stong pa stong pa min //",
    "T02TD1875E:72b-12": "rang bzhin med pa ma yin no //",
    "T02TD1875E:72b-13": "de yi rang bzhin de yin no //",
    "T02TD1875E:72b-14": "de ni lung skal can yin pas //",
    "T02TD1875E:72b-15": "de ltar gang bsgom rnal 'byor pas //",
    "T02TD1875E:72b-16": "bzung sgrub ma legs sbrul sogs bzhin //",
    "T02TD1875E:72b-17": "de bas rang bzhin med pa 'di //",
    "T02TD1875E:72b-18": "bde ba chen po'i skad cig la //",
    "T02TD1875E:72b-19": "dngos po thams cad dang bral ba //",
    "T02TD1875E:72b-20": "gang min bsal ba bsal ni //",
    "T02TD1875E:72b-21": "rang bzhin med par bshad pa ste //",
    "T02TD1875E:72b-22": "rang bzhin med dang di bzhin nyid //",
    "T02TD1875E:72b-23": "chos nyid dang chos mnyam pa //",
    "T02TD1875E:72b-24": "don dam la sogs rnam grangs kyang //",
    "T02TD1875E:72b-25": "rang bzhin med pa 'di nyid las //",
    "T02TD1875E:72b-26": "der ni gzhan dag ma gsungs so //",
    "T02TD1875E:72b-27": "dngos po kun ni gzhig pa dang //",
    "T02TD1875E:72b-28": "gzhom pa yis ni stong pa min //",
    "T02TD1875E:72b-29": "de 'dra'i stong pa la sems kyis //",
    "T02TD1875E:72b-30": "dus gsum du ni gtad pa yi //",
    "T02TD1875E:72b-31": "stobs kyis rang bzhin med par gyur //",
    "T02TD1875E:72b-32": "med pa nyid ni rgyu sogs kyis //",
    "T02TD1875E:72b-33": "dkyil 'khor yang dag 'gog mi 'gyur //",
    "T02TD1875E:72b-34": "mi 'gog dus na rang bzhin med //",
    "T02TD1875E:72b-35": "rnal 'byor gsum pas brtul zhugs kyis //",
    "T02TD1875E:72b-36": "spyod pa de don sgrub pa ni //",
    "T02TD1875E:72b-37": "de yi dus su de thob pa'o //",
    "T02TD1875E:72b-38": "rang bzhin med pa'i sbyor ba ste bzhi pa'o /",
    "T02TD1875E:72b-40": "// / da ni rab tu bshad bya ba //",
    "T02TD1875E:72b-41": "rang bzhin med pa'i sbyor ba yis / bkra shis med pa dgag don du //",
    "T02TD1875E:72b-42": "sbyor ba lnga pa bshad par bya //",
    "T02TD1875E:72b-43": "thugs rjes rgyas pa 'di med par //",
    "T02TD1875E:72b-44": "rnam par kun gyi sems can don //",
    "T02TD1875E:72b-45": "byed par nus pa ma yin te //",
    "T02TD1875E:72b-46": "de bas thams cad mkhyen pa rnams //",
    "T02TD1875E:72b-47": "thugs rjes gang bas rgyas pa ste //",
    "T02TD1875E:72b-48": "khams gsum gyi ni sems can rnams //",
    "T02TD1875E:72b-49": "sdug bsngal rgyu dang bcad pa las //",
    "T02TD1875E:72b-50": "grol bar 'dod par thugs rje'o //",
    "T02TD1875E:72b-51": "thugs rje de yang rnam gsum ste //",
    "T02TD1875E:72b-52": "sems can ma lus thams cad kun //",
    "T02TD1875E:73a-0": "sdug bsngal de rgyu @73a * //",
    "T02TD1875E:73a-1": "las 'gog par //",
    "T02TD1875E:73a-2": "rtse gcig dmigs pa gtong ba ni //",
    "T02TD1875E:73a-3": "las dang po yis shes par bya //",
    "T02TD1875E:73a-4": "khams gsum 'di ni chos dbyings tsam /",
    "T02TD1875E:73a-5": "de la sems can ming yang med //",
    "T02TD1875E:73a-6": "don dam par yang ming yang med //",
    "T02TD1875E:73a-7": "don nam par yang mi dmigs la //",
    "T02TD1875E:73a-8": "sa gnas byang chub sems pa'o //",
    "T02TD1875E:73a-9": "dmigs pa thams cad dang bral ba //",
    "T02TD1875E:73a-10": "de ltar nam mkha'i khams su yang //",
    "T02TD1875E:73a-11": "sprin byung lta bur snang ba ni //",
    "T02TD1875E:73a-12": "sangs rgyas bcom ldan 'das rnams kyi //",
    "T02TD1875E:73a-13": "thugs rje chen po yin par gsungs //",
    "T02TD1875E:73a-14": "de 'dra'i snying rjes btsun che //",
    "T02TD1875E:73a-15": "rdo rje 'dzin pa rgyas pas na ;",
    "T02TD1875E:73a-16": "/ thugs rjes rgyas zhes bshas do //",
    "T02TD1875E:73a-17": "'khor ba ji srid yod kyi bar //",
    "T02TD1875E:73a-18": "dkyil 'khor lo'i rim pa dang //",
    "T02TD1875E:73a-19": "sh'a kyang thub pa la sogs pa'i //",
    "T02TD1875E:73a-20": "gzugs kyis gdul bya'i rgyud la ni //",
    "T02TD1875E:73a-21": "ji ltar 'dul ba der snang ste //",
    "T02TD1875E:73a-22": "kun don byed par byed par bya //",
    "T02TD1875E:73a-23": "sprul sku 'di ni dang po ru /",
    "T02TD1875E:73a-24": "dga' bral shes pa'i dus su ni //",
    "T02TD1875E:73a-25": "thig le 'gog bar gyur ba ste //",
    "T02TD1875E:73a-26": "nam mkha'i khams kun gang 'gyur ba'i //",
    "T02TD1875E:73a-27": "gzugs kyis rab tu gnas pa'o //",
    "T02TD1875E:73a-28": "ji ltar yid bzhin nor bu ni //",
    "T02TD1875E:73a-29": "mi rtog bzhin du skal ldan la //",
    "T02TD1875E:73a-30": "don rnams byed de de bzhin du //",
    "T02TD1875E:73a-31": "bde chen rang bzhin med pa las ;",
    "T02TD1875E:73a-32": "/ dmigs pa med kyang den 'byung ba'o //",
    "T02TD1875E:73a-33": "ye shes dbang du gyur pa yis //",
    "T02TD1875E:73a-34": "brtul zhugs la sogs rim pa yis //",
    "T02TD1875E:73a-35": "gang tshe de don bsgrub pa na //",
    "T02TD1875E:73a-36": "de yi dus su de thob pa'o //",
    "T02TD1875E:73a-37": "thugs rjes rgyas pa'i sbyor ba ste lnga ba'o /",
    "T02TD1875E:73a-39": "// / da ni rab ru bshad bya ba //",
    "T02TD1875E:73a-40": "dpe med bde rdzogs chos sku dang //",
    "T02TD1875E:73a-41": "thugs rje sku yi ngo bo ste //",
    "T02TD1875E:73a-42": "res 'ga' ba nyid dgag pa'i phyir //",
    "T02TD1875E:73a-43": "sbyor ba drug pa bshad par bya //",
    "T02TD1875E:73a-44": "dpe med bde rdzogs sku chen yang //",
    "T02TD1875E:73a-45": "mi gnas mya ngan 'da' tshul gyis //",
    "T02TD1875E:73a-46": "rgyun mi 'chad pa'i tshul gyis ni //",
    "T02TD1875E:73a-47": "rgyu dag rnams la rtag tu snang //",
    "T02TD1875E:73a-48": "de bzhin bde chen chos sku yang //",
    "T02TD1875E:73a-49": "khyab dang rgyas pa'i tshul gyis su //",
    "T02TD1875E:73a-50": "nam mkha' ji srid gnas kyi bar //",
    "T02TD1875E:73a-51": "rgyun mi 'chad pa'i tshul gyis 'jug //",
    "T02TD1875E:73a-52": "thugs rje'i rang bzhin sku de yang //",
    "T02TD1875E:73a-53": "gdul bya ji ltar mos pa ltar //",
    "T02TD1875E:73a-54": "srid pa srid du gnas nas ni //",
    "T02TD1875E:73b-0": "bar chad med par rgyun du 'jug @73b de 'dra'i rgyun mi 'chad pa'i sku //",
    "T02TD1875E:73b-1": "mi gnas mya ngan 'das pa ste //",
    "T02TD1875E:73b-2": "bsgrub par bya ba'i mtshan nyid do //",
    "T02TD1875E:73b-3": "shes rab ye shes dbang dus su //",
    "T02TD1875E:73b-4": "dga' ba gsum gyis gnas skabs su //",
    "T02TD1875E:73b-5": "skad cig gnyis sogs chu tshod dang //",
    "T02TD1875E:73b-6": "nyin gcig zla ba lo la sgos //",
    "T02TD1875E:73b-7": "gnas pa rgyun mi 'chad ces bya /",
    "T02TD1875E:73b-8": "phyis kyi 'bras bu mi slu phyir //",
    "T02TD1875E:73b-9": "de la yang ni de skad du //",
    "T02TD1875E:73b-10": "bla ma'i zhal nas bshad pa yin ye shes sbang du gyur pa yis //",
    "T02TD1875E:73b-11": "brtul zhugs cho ga de bsgrub tshe //",
    "T02TD1875E:73b-12": "de yi dus su de thob nas //",
    "T02TD1875E:73b-13": "de nas 'khor ba'i mtha' yi bar //",
    "T02TD1875E:73b-14": "rgyun gyi rtag tu gnas pa'o //",
    "T02TD1875E:73b-15": "rgyun mi 'chad pa'i sbyor ba ste drug pa'o /",
    "T02TD1875E:73b-17": "// / da ni rab tu bshad bya ba //",
    "T02TD1875E:73b-18": "dpe med bde rdzogs sku chen dang /",
    "T02TD1875E:73b-19": "bral ba dag par bya ba'i phyir //",
    "T02TD1875E:73b-20": "sbyor ba bdun pa bshad par bya //",
    "T02TD1875E:73b-21": "gong du yang dag gsungs pa yi //",
    "T02TD1875E:73b-22": "dga' ba'i ye shes dus byung ba'i //",
    "T02TD1875E:73b-23": "dpe med bde rdzogs rigs ldan sku //",
    "T02TD1875E:73b-24": "lan cig byung nas med pa ni //",
    "T02TD1875E:73b-25": "'gog pa zhes ni rab tu bya //",
    "T02TD1875E:73b-26": "'gog pa de las byung ba na //",
    "T02TD1875E:73b-27": "phyis kyi 'bras bu mchog gyur pa //",
    "T02TD1875E:73b-28": "'gog pa med par shes par / phyis kyi 'bras bu mchog gyur pa //",
    "T02TD1875E:73b-29": "'gog pa med par shes par du ni //",
    "T02TD1875E:73b-30": "dbang phyug brgyad kyi bcom ldan 'das //",
    "T02TD1875E:73b-31": "mi g-yo gzhug phyir 'gog med dang //",
    "T02TD1875E:73b-32": "gnas la yang ni de bzhin du //",
    "T02TD1875E:73b-33": "mkhas pa rnams kyis shes par bya /",
    "T02TD1875E:73b-34": "skal ldan rnams kyi sngon du yang //",
    "T02TD1875E:73b-35": "shes rab ye shes dbang su //",
    "T02TD1875E:73b-36": "bla ma'i zhal las nges thob pa //",
    "T02TD1875E:73b-37": "dga' dang dga' ba bar ma dang //",
    "T02TD1875E:73b-38": "dga' bral dga' ba 'gog las //",
    "T02TD1875E:73b-39": "de 'dra'i sems rgyun myong ba ste //",
    "T02TD1875E:73b-40": "'gog pa med pa zhes bshad do //",
    "T02TD1875E:73b-41": "ye shes dbang du gyur pa yis //",
    "T02TD1875E:73b-42": "brtul zhugs pa sogs spyod pa la //",
    "T02TD1875E:73b-43": "gnas nas de yi don bsgrub tshe //",
    "T02TD1875E:73b-44": "de yi dus su de thob pa'o //",
    "T02TD1875E:73b-45": "bya ba byas pa'i dbang phyug che //",
    "T02TD1875E:73b-46": "mtha' yi pha rol phyin pa'i mchog //",
    "T02TD1875E:73b-47": "mi gnas mya dan 'das pa ste //",
    "T02TD1875E:73b-48": "rdo rje 'dzin pa chen po'i //",
    "T02TD1875E:73b-49": "'gog pa med pa'i sbyor pa'i sbyor ba ste bdun pa'o /",
    "T02TD1875E:73b-51": "// / de ltar sbyor bdun ldan pa yu //",
    "T02TD1875E:73b-52": "bzhi pa mngon par byang chub pa //",
    "T02TD1875E:73b-53": "rnam pa kun gyi mchog ldan pa'i //",
    "T02TD1875E:74a-0": "thams @74a * //",
    "T02TD1875E:74a-1": "cad mkhyen par 'gyur ba'o //",
    "T02TD1875E:74a-2": "dpal ldan sangs rgyas kun gyi bdag //",
    "T02TD1875E:74a-3": "rdo rje 'chang ba kun gyi gnas //",
    "T02TD1875E:74a-4": "chos rnams kun gyi chos nyid ni //",
    "T02TD1875E:74a-5": "sangs rgyas kun gyis thabs bya'o //",
    "T02TD1875E:74a-6": "de ni 'khor ba ji srid kyi //",
    "T02TD1875E:74a-7": "bar du gnas pas rtag pa'o //",
    "T02TD1875E:74a-8": "sangs rgyas sems can thams cad kyi //",
    "T02TD1875E:74a-9": "ngo bor gyur pas gcig pa'o //",
    "T02TD1875E:74a-10": "de la sgrib pa bzhi yi ni //",
    "T02TD1875E:74a-11": "tsha ba med pas bsil ba'o //",
    "T02TD1875E:74a-12": "'khor dang mya ngan 'das pa ni //",
    "T02TD1875E:74a-13": "gcig tu gyur pas bde pa'o //",
    "T02TD1875E:74a-14": "gzugs la gos pa rtog pa yis //",
    "T02TD1875E:74a-15": "ma gos phyir ni mi gdung ba'o //",
    "T02TD1875E:74a-16": "phyin log khrul rtog dang bral bas //",
    "T02TD1875E:74a-17": "dag cing dri ma med pa'o //",
    "T02TD1875E:74a-18": "zab gsal byang chub las mi sdig //",
    "T02TD1875E:74a-19": "gzhan don mdzad pas dga' ba'o //",
    "T02TD1875E:74a-20": "chos nyid dang ni sems can la //",
    "T02TD1875E:74a-21": "sems mnyam gzhag pas yid dang ba //",
    "T02TD1875E:74a-22": "'di ni bde ba chen po yi //",
    "T02TD1875E:74a-23": "ro myang ba yi mtshan nyed brgyad //",
    "T02TD1875E:74a-24": "rdzogs pa'i rim pa'i rnal 'byor pa //",
    "T02TD1875E:74a-25": "bzhi pa'i don ni bla med pa'o //",
    "T02TD1875E:74a-26": "dngos po kun la che ra gnas dang //",
    "T02TD1875E:74a-27": "gang mi gsal ba'i dngos po ru //",
    "T02TD1875E:74a-28": "de nyid bla ma dam pa yi //",
    "T02TD1875E:74a-29": "zhal nas nges par thob pa la //",
    "T02TD1875E:74a-30": "so ma nyi yid gnyis mi bya'o //",
    "T02TD1875E:74a-31": "de yi ngo bo bshad nas ni //",
    "T02TD1875E:74a-32": "rnam grangs dag dang bshad par bya //",
    "T02TD1875E:74a-33": "'dod chags dang ni bar ma dang //",
    "T02TD1875E:74a-34": "chags bral du ni shes par bya //",
    "T02TD1875E:74a-35": "dga' dang dga' ba bar ma dang //",
    "T02TD1875E:74a-36": "dga' bral gyi ni dga' pa'o //",
    "T02TD1875E:74a-37": "bde rdzogs sku dang chos sku dang //",
    "T02TD1875E:74a-38": "sprul sku ru ni shes par bya //",
    "T02TD1875E:74a-39": "sku dang gsung dang thugs dang ni //",
    "T02TD1875E:74a-40": "stong dad mtshan med smon pa med //",
    "T02TD1875E:74a-41": "gsangs dang gsang chen shin tu gsang /",
    "T02TD1875E:74a-42": "rnal 'byor lhag pa'i rnal 'byor dang //",
    "T02TD1875E:74a-43": "rnal 'byor chen po zhes bya'o //",
    "T02TD1875E:74a-44": "bdag dang gzhan dan lhan cig byed //",
    "T02TD1875E:74a-45": "dpal gsum du ni shes par bya //",
    "T02TD1875E:74a-46": "dang po rnal 'byor las rgyal mchog //",
    "T02TD1875E:74a-47": "dkyil 'khor rgyal mchog shes par bya //",
    "T02TD1875E:74a-48": "thig le phra mo gsang sngags bzlas //",
    "T02TD1875E:74a-49": "rnam pa gsum su shes par bya //",
    "T02TD1875E:74a-50": "dam tshig gsum dang ting 'dzin dang //",
    "T02TD1875E:74a-51": "ye shes sems dpa' shes par bya //",
    "T02TD1875E:74a-52": "lus bha ga byas sems kyi //",
    "T02TD1875E:74a-53": "dkyil 'khor gsum su shes par bya //",
    "T02TD1875E:74a-54": "bum pa dang ni gsangs ba dang //",
    "T02TD1875E:74b-0": "shes rab ye shes shes par @74b bya ;",
    "T02TD1875E:74b-1": "de la sogs pa'i dam tshig gi / bzhi pa yi ni tshig gi ni //",
    "T02TD1875E:74b-2": "de 'dra'i rang bzhin mi shes la //",
    "T02TD1875E:74b-3": "de nyid sngags kyi sku ru bshad //",
    "T02TD1875E:74b-4": "dpe med bde rdzogs ye shes sku //",
    "T02TD1875E:74b-5": "h'um sogs bskyed pa'i lha yi gzugs //",
    "T02TD1875E:74b-6": "bzhis bsgrub sku ru rab tu gnas //",
    "T02TD1875E:74b-7": "gang gi bzhi la gnas byed phyir //",
    "T02TD1875E:74b-8": "bar chad med cing 'gog pa med //",
    "T02TD1875E:74b-9": "de ltar dpal ldan gsang 'dus su //",
    "T02TD1875E:74b-10": "rtog pa yi ni rnal 'byor pas //",
    "T02TD1875E:74b-11": "bskyed pa'i rim pa la brten te //",
    "T02TD1875E:74b-12": "bzhi pa'i don la spyod par 'gyur //",
    "T02TD1875E:74b-13": "de 'dra'i don rnams mi shes pas //",
    "T02TD1875E:74b-14": "phyi rol don la mngon zhen te //",
    "T02TD1875E:74b-15": "rin chen sems ni dri can bya / des na dge dang ma'i dge ba'i //",
    "T02TD1875E:74b-16": "las byas pas ni mtho ris dang //",
    "T02TD1875E:74b-17": "dmyal la sogs par tshod 'gyur ba //",
    "T02TD1875E:74b-18": "chos 'di rang bzhin gyis dag pas //",
    "T02TD1875E:74b-19": "rnams rtog dra blun byas la //",
    "T02TD1875E:74b-20": "sge sdig phung po gnyis su brtags //",
    "T02TD1875E:74b-21": "de spangs nas ni skye med pa'i //",
    "T02TD1875E:74b-22": "rang bzhin don ni rtogs par bya //",
    "T02TD1875E:74b-23": "yang dag don du dge spangs na //",
    "T02TD1875E:74b-24": "dge ba smin pas smos ci dgos //",
    "T02TD1875E:74b-25": "dper na mi gang chu klung gi //",
    "T02TD1875E:74b-26": "pha rol tu ni 'gro ba dag //",
    "T02TD1875E:74b-27": "rtsa shing la sogs bsdu la byas pas //",
    "T02TD1875E:74b-28": "chu la sgal ba'i gzings byas te /",
    "T02TD1875E:74b-29": "de la 'jug ster rab brgal nas //",
    "T02TD1875E:74b-30": "bor te bde bar 'gro ba ltar //",
    "T02TD1875E:74b-31": "de bzhin bzhi pa'i ngo bo yi //",
    "T02TD1875E:74b-32": "don rtogs pas na 'bad rtsol gyis //",
    "T02TD1875E:74b-33": "bya ba de la ci zhig bya //",
    "T02TD1875E:74b-34": "de phyir bla ma dam pa nyid //",
    "T02TD1875E:74b-35": "mnyes byas dbang gi don mchog gi //",
    "T02TD1875E:74b-36": "bdud rtsi chog 'di gang zag gang //",
    "T02TD1875E:74b-37": "bdag gzhan don du 'thung byed pa //",
    "T02TD1875E:74b-38": "gang de rgyal ba'i sras zhes bya ;",
    "T02TD1875E:74b-39": "/ de phyin chad ni gang cung zad //",
    "T02TD1875E:74b-40": "'dod chags la gos dngos po rnams //",
    "T02TD1875E:74b-41": "bdud rtsir zin phyir de la dbul //",
    "T02TD1875E:74b-42": "skyon gyis gos par mi 'gyur ro //",
    "T02TD1875E:74b-43": "bsgom par ldan pa smos ci dgos //",
    "T02TD1875E:74b-44": "de ni ma 'ongs rdzogs sangs rgyas //",
    "T02TD1875E:74b-45": "de ni yang dag rkang gnyis mchog //",
    "T02TD1875E:74b-46": "de ni 'khor ba'i pha rol son //",
    "T02TD1875E:74b-47": "de ni phyin log khur chen bor //",
    "T02TD1875E:74b-48": "de ni bya ba thams cad byas //",
    "T02TD1875E:74b-49": "de ni kun gzigs rnams kyis bzhag //",
    "T02TD1875E:74b-50": "de ni gang du gnas gyur kyang //",
    "T02TD1875E:74b-51": "sangs rgyas kyi gdung ma chad pas //",
    "T02TD1875E:74b-52": "bstan pa rin chen gnas pa yi //",
    "T02TD1875E:74b-53": "gtso bo ru ni de gnas so //",
    "T02TD1875E:74b-54": "de ni gang du 'dug kyang rung //",
    "T02TD1875E:75a-0": "@75a * // de dang de ru 'jig rten mgon //",
    "T02TD1875E:75a-1": "bzhugs dang bzhud par shes par bya //",
    "T02TD1875E:75a-2": "rnal 'byor de la thams cad kyis //",
    "T02TD1875E:75a-3": "dngos po kun gyis phyag byar 'os //",
    "T02TD1875E:75a-4": "srid gsum bdag po kun gyis kyang //",
    "T02TD1875E:75a-5": "dkyil 'khor mchod pa 'os pa yis //",
    "T02TD1875E:75a-6": "de bzhin gshegs pa kun gyis kyang //",
    "T02TD1875E:75a-7": "nyin re lan gsum byon nas ni //",
    "T02TD1875E:75a-8": "phyag byed cing ni bsngags brjod na //",
    "T02TD1875E:75a-9": "gzhan rnams ni smos ci dgos //",
    "T02TD1875E:75a-10": "de bas kun nas 'bad pa yis //",
    "T02TD1875E:75a-11": "bla ma yang mnyes byas te //",
    "T02TD1875E:75a-12": "bzhi pa'i don mchog blang byas nas //",
    "T02TD1875E:75a-13": "dgon pa'am yang na grong gi mthar //",
    "T02TD1875E:75a-14": "gang rung ci rung de lta rung //",
    "T02TD1875E:75a-15": "gnas nas bla ma'i zhal snga yi //",
    "T02TD1875E:75a-16": "bskyed pa'i rim pa bsnyen bya ste //",
    "T02TD1875E:75a-17": "rdzogs pa'i rim pa rtogs par bya //",
    "T02TD1875E:75a-18": "dngos po thams cad dngos med pas //",
    "T02TD1875E:75a-19": "rgyu sogs don ni rtogs pa dang //",
    "T02TD1875E:75a-20": "rdo rje padma spyad pa dang //",
    "T02TD1875E:75a-21": "bdud rtsi ldas ni rang dgar byed //",
    "T02TD1875E:75a-22": "'dod pa'i yon tan lnga la ni //",
    "T02TD1875E:75a-23": "rnal 'byor ci dgar spyod byed cing //",
    "T02TD1875E:75a-24": "gsang rtogs par bya //",
    "T02TD1875E:75a-25": "dngos po thams cad dngos med pas //",
    "T02TD1875E:75a-26": "rgyu sogs bya //",
    "T02TD1875E:75a-27": "longs spyod chen po dka' thub dang //",
    "T02TD1875E:75a-28": "bsam gtan smyon pa'i tshul gyis su //",
    "T02TD1875E:75a-29": "de 'dra'i ngo bo ma shes pas //",
    "T02TD1875E:75a-30": "lag pa dang ni rkang pa dang //",
    "T02TD1875E:75a-31": "mig sogs sbyin ba btang bas kyang //",
    "T02TD1875E:75a-32": "bskal pa chen po brgya ru yang //",
    "T02TD1875E:75a-33": "bdud rtse'i ro thob mi 'gyur ro //",
    "T02TD1875E:75a-34": "de bas dngos po 'di gcig gis //",
    "T02TD1875E:75a-35": "dam pa rtog pa thams cad spangs //",
    "T02TD1875E:75a-36": "zab cing legs par gsal ba'i slu //",
    "T02TD1875E:75a-37": "kun nas 'od zer 'phro ldan pa //",
    "T02TD1875E:75a-38": "kun du bzang por rang gi yid //",
    "T02TD1875E:75a-39": "rnal 'byor gang gis sgom mi byed //",
    "T02TD1875E:75a-40": "de bsgoms pas ni tsho 'di la //",
    "T02TD1875E:75a-41": "zla ba drug gis dngos grub mchog / the tshom med par 'grub pa ste /",
    "T02TD1875E:75a-42": "su yis dngos po de bzlog 'gyur //",
    "T02TD1875E:75a-43": "'khor lo gcig pa'i shing rta la //",
    "T02TD1875E:75a-44": "rta bdun sbrul gyi thag pas sbrel //",
    "T02TD1875E:75a-45": "kha khrid ro smad med pa yi //",
    "T02TD1875E:75a-46": "mkha' khrid nas mtha' ru phyin //",
    "T02TD1875E:75a-47": "rang dang gzhan don byed pa ltar //",
    "T02TD1875E:75a-48": "dngos po yi ni ches kun dang //",
    "T02TD1875E:75a-49": "mdzes gyur min ltar snang gyur kyang //",
    "T02TD1875E:75a-50": "rang dang gzhan gyi dngos grub pas //",
    "T02TD1875E:75a-51": "skyes bsu 'di ni blang pa 'os //",
    "T02TD1875E:75a-52": "dal 'byor 'di ni g-yo bas na //",
    "T02TD1875E:75b-0": "drag @75b po'i rlung gis mar me ltar //",
    "T02TD1875E:75b-1": "skad cig di ni mi snang 'gyur //",
    "T02TD1875E:75b-2": "de bas de nyid bsam par 'do /",
    "T02TD1875E:75b-3": "de 'dra'i rang bzhin ngo bo la //",
    "T02TD1875E:75b-4": "sgom pas rtag tu mnyam zhog la //",
    "T02TD1875E:75b-5": "khyab bdag rim bzhin rtogs gyur cing //",
    "T02TD1875E:75b-6": "bdag ni rtag tu gsol ba 'debs //",
    "T02TD1875E:75b-7": "dpal ldan 'dus pa'i rgya mtsho las //",
    "T02TD1875E:75b-8": "bla ma'i zhal sngas bsgrub pas na //",
    "T02TD1875E:75b-9": "sbyor ba bdun gyi sdud rtsi mchog //",
    "T02TD1875E:75b-10": "sman pa'i zhabs kyi thob pa'o //",
    "T02TD1875E:75b-11": "de 'dra'i bdud rtse de la ni //",
    "T02TD1875E:75b-12": "'thung byed de ni log pa yin //",
    "T02TD1875E:75b-13": "rtog pa yis yi rab 'ching ba'i //",
    "T02TD1875E:75b-14": "nad ni kun nas med gyur cig //",
    "T02TD1875E:75b-15": "de med pas na sems can kun //",
    "T02TD1875E:75b-16": "yang dag phung po rgyas 'gyur te //",
    "T02TD1875E:75b-17": "sbyor ba bdun gyi rang bzhin mchog //",
    "T02TD1875E:75b-18": "'bras bu de nyid rtogs par shog //",
    "T02TD1875E:75b-19": "sbyor ba bdun po zhes bya ba dbang bzhi'i rab byed pa slob dpon chen po bi ta p'a das mdzad pa rdzogs so /",
    "T02TD1875E:75b-21": "// / rgya gar gyi mkhan po ka ma la gu hya dang /",
    "T02TD1875E:75b-22": "bod kyi lo ts'a ba mnga' bdag lha ye shes rgyal mtshan gyis bsgyur ba'o//"
}