{
    "NG0402:0": "[(]2[)]@#// rdzogs pa chen po 'di la brtag mi dgos //",
    "NG0402:1": "kun nas nyon mongs pa dang lam la brtag mi dgos dang yon tan stobs kyang rdzogs //",
    "NG0402:2": "ye nas ci'ang mi dpyad gang la'ang dpyad du 'di la ga na sgom du yod de med //",
    "NG0402:3": "bsgom du med pa rgyal ba'i dgongs pa yin te sangs rgyas nyi dang mtshungs //",
    "NG0402:4": "sngon gyi drang srong sangs rgyas rnams ni don 'di bsgoms las rgyas //",
    "NG0402:5": "de phyir bsgom du med pa'i kun gyis nyams su blangs la'ang dpyad //",
    "NG0402:6": "bsgom pa dang ni chos dbyings med phyir som nyi med la dam par lta ba'ang med //",
    "NG0402:7": "de ltar dngos po'i mtha' rnams brtags dang rang bzhin sgyu la'ang med 'gyur phyir //",
    "NG0402:8": "kun gyis brtags nas dngos por grub pa'i mtha' spyod",
    "NG0402:9": "pa ni 'jig / yod las ltos pa'i med pa'ang",
    "NG0402:10": "med de med pa'i med pa'ang med //",
    "NG0402:11": "'khor ba rnams ni kun tu bzang po'i sku ste mtshan med nam mkha'i klong *//",
    "NG0402:12": "gang yang bsgom par bya ba rdzogs pa chen po 'di la med pa ci la'ang sgom du med //",
    "NG0402:13": "mi bsgom mi bsgom gang yang bsgom du rdul tsam med de ci zhig sgom //",
    "NG0402:14": "bsgom par 'dod pa rnams kyis 'di yi don mi rtogs te klung las nyams //",
    "NG0402:15": "drang srong bsgom 'dod pas ni phyi yi yul la dpyad mi bya //",
    "NG0402:16": "bsgom med yul la dmigs par byed pa smig sgyu snyeg pa 'dra //",
    "NG0402:17": "kun 'dus klong chen gyi rang bzhin 'di la nyams su ci zhig rung *//",
    "NG0402:18": "'di las nyams par byed pa chu yi lbu ba bzhin te med //",
    "NG0402:19": "spangs pa'i snying po 'di la ci zhig bsgom na drang srong ga la dmigs //",
    "NG0402:20": "dmigs pa'i yul ni rdul dang ri rab 'dra ste rtogs pa'i rlung chen mtsho //",
    "NG0402:21": "srang dang srang mda' bzhin te drang po'i lam la zhugs par bya'o //",
    "NG0402:22": "drang pos 'phags pa nyid ni yid kyi lam ste sangs rgyas nyid //",
    "NG0402:23": "de nyid gang yin zhe na sems nyid dag pa de nyid kho na yin //",
    "NG0402:24": "de bzhin kun la kun 'byams de bzhin 'byam yang klas //",
    "NG0402:25": "de nyid 'phags pa sangs rgyas byang chub med //",
    "NG0402:26": "rgyal la sogs pa cha 'phra sgrol la sogs //",
    "NG0402:27": "chos kyi sku 'di kun gyi sku ste kun la gang la snang zhing med //",
    "NG0402:28": "byang chub 'dod na sdig pa'i las rnams cher spyod",
    "NG0402:29": "dad dpon blo la bzhag / ci ste srog med",
    "NG0402:30": "srog gcad sdig tu 'gro na ye nas chad pa",
    "NG0402:31": "su la sdig / gang yang snying rjes mi bzung",
    "NG0402:32": "su yang rje ba gang na yod de med //",
    "NG0402:33": "snying rjes byang chub brlan du mi ster snying rjes su la bzung *//",
    "NG0402:34": "gang la 'dzin pa yod pa de la lhag pa'i",
    "NG0402:35": "bsam pa yod kyang rtog / rtog 'dzin mkhar 'gram",
    "NG0402:36": "gting nas tshugs pa med pa byang chub bde ba'i",
    "NG0402:37": "shul // rgyal ba mi mchod sangs rgyas mi sgrub thar pa'i lam mi 'dod pa de /",
    "NG0402:38": "khab len rdo la lcags 'du'i tshul du tshogs gnyis bsag mi dgos par 'du //",
    "NG0402:39": "de ltar don 'di tshig tu ne tsos mi skad slabs bzhin ma yin te //",
    "NG0402:40": "don 'di su'i blo'i steng du shar bar @#//",
    "NG0402:41": "gyur pa de yi ni //",
    "NG0402:42": "lus la sha ri ram 'byung sangs rgyas kun dang dgongs pa mnyam //",
    "NG0402:43": "gang yang dbyer med mnyam pa'i ngang la gnas pa de //",
    "NG0402:44": "dus gsum sangs rgyas ma lus dgrar langs kyang *//",
    "NG0402:45": "nam mkha' nyid la nam mkha' snang bar zad //",
    "NG0402:46": "byang chub kyi sems bsgom pa'i rgyud las /",
    "NG0402:47": "nyams su blang ba'i skabs bcu gcig pa'o ///",
    "NG0402:48": "/ de nas bcom ldan 'das la /",
    "NG0402:49": "gsang ba'i bdag po phyag na rdo rjes /",
    "NG0402:50": "bcom ldan 'das dpa' po thod rgal gyi ting nge 'dzin ji ltar lags /",
    "NG0402:51": "zhes gsol pas /",
    "NG0402:52": "bcom ldan 'das kyis bka' stsal pa /",
    "NG0402:53": "sems ni kun gyi gzhi ste thod rgal kun gyi snying po de nyid do //",
    "NG0402:54": "'khor ba nyid ni rnam par rtog pa nyid de rtog pa nyid las 'khor ba med pa yin //",
    "NG0402:55": "rnam rtog zad ba mya ngan 'das pa'i rang bzhin pas na thams cad sems //",
    "NG0402:56": "mi mthun phyogs bral bdag las ci 'byung gzhan zhig gdod nas med //",
    "NG0402:57": "de la gab 'gog snyoms 'jug mkhas pa rnams kyi ye nas gter //",
    "NG0402:58": "don dam ma nor thabs kyi lung 'di dam pa'i mchog chen yin //",
    "NG0402:59": "ci zhig 'di la dpyad nas gang la dmigs shing brtag tu yod //",
    "NG0402:60": "de 'dra dus gsum dus ma byas pa ye sangs rgyas pa'i snying po nyid //",
    "NG0402:61": "'di las gzhan nas sangs rgyas 'thob re 'khrul pa'i lam //",
    "NG0402:62": "'di la phyin ci log bzhis bslad du 'di la ye nas med cing tshad mas gzhig tu med //",
    "NG0402:63": "'khrul pas 'di bor 'dud rtsi rnyed na dug tu 'khrul pa gang yang tsha //",
    "NG0402:64": "'di kun rten cing 'brel 'byung tshul te skye dang 'gag par 'gyur zhes pa //",
    "NG0402:65": "tshig pa'i sa bon bzhin du med las med pa mi 'byung rgyu 'bras med //",
    "NG0402:66": "gang la'ang brtag par bya ba yod pa min te mi brtag pa'ang min //",
    "NG0402:67": "la lar ma brtags pa las rgyal ba 'byung zhing brtag pa 'khrul //",
    "NG0402:68": "la lar brtags pa dag las rgyal ba 'byung zhing ma brtags 'khrul //",
    "NG0402:69": "de phyir dngos por zhen cing rgyu dang 'bras bur rtogs pa'i sems nyid ni //",
    "NG0402:70": "rgyu dang rkyen du snang ste de gnyis med phyir skye dang 'jig pa med //",
    "NG0402:71": "skye 'jig med phyir bdag gzhan med de 'chi 'pho med phyir rtag chad med //",
    "NG0402:72": "de bas stsal mi dgos pa'i yang dag lam 'di 'bad rtsol med pas dpyad //",
    "NG0402:73": "dpyad pa rtogs pa'i rgyun de ci la'ang brtag par",
    "NG0402:74": "mi bya rang bzhin bzhag / des na 'khrul 'khor",
    "NG0402:75": "med cing mya ngan 'das pa med pa nyid du",
    "NG0402:76": "mngon // gnas kyi skad cig nam yang mi 'bral de tshe mnyam 'gyur de med med //",
    "NG0402:77": "snying po mchog gi lam 'di gzhi dang rtsa ba",
    "NG0402:78": "med de gzhi rtsa gzhi yi mchog / 'di la",
    "NG0402:79": "bstod dang skur dang bsngags par bya mi dgos te",
    "NG0402:80": "bsam du med // yang dag don gyi snying po theg pa mchog gi klong chen 'di //",
    "NG0402:81": "btsal ba med par las rnams rdzogs pas bsod nams sku //",
    "NG0402:82": "yongs la khyab pas khyab bdal chen po @#//",
    "NG0402:83": "nam mkha'i klong *//",
    "NG0402:84": "kun 'byung snying po theg pa'i mchog ste yid bzhin nor bu yin //",
    "NG0402:85": "yang dag ma yin rtogs pa bskyed phyir bag chags yod pa ma yin dang *//",
    "NG0402:86": "'gro dang 'ong ba btsal ba dmigs su kun 'byung 'di la ga na yod //",
    "NG0402:87": "ye shes klong yangs 'khyil ba'i dkyil 'khor de nyid snying po nyid //",
    "NG0402:88": "spyod yul med phyir kun gzhi med cing rnam rig de yang med pa yin //",
    "NG0402:89": "yang dag don dam med phyir bsod nams tshogs chen bsag mi dgos //",
    "NG0402:90": "shes rab mchog gi yul nyid dam pa'i dbyings chen nyid //",
    "NG0402:91": "'di zhes dpags tu med pas yul la dmigs su med //",
    "NG0402:92": "phyogs rnams med phyir dmigs dag gnas med rnam shes rig pa ji ltar skye //",
    "NG0402:93": "mnyam dang mi mnyam kun mnyam gzhung mnyam ye mnyam pa //",
    "NG0402:94": "mnyam pa chen por yum gyi mkha' nyid rnam par dag pa'i klong chen yin //",
    "NG0402:95": "lta ba'i lta ba dam pa'i klong chen 'di lta ba ni 'khyil ba ste //",
    "NG0402:96": "'di la drang srong phyogs par byed pa don la brtags pa yin //",
    "NG0402:97": "kun gyi rang bzhin zhi ba 'di la cis kyang bsgrub tu med pa yin //",
    "NG0402:98": "'di la phyogs par byed pa drang srong mchog chen gang zhig pa //",
    "NG0402:99": "sngon gyi shes rab mchog ldan mkhas pa rnams kyis 'di la bsngags //",
    "NG0402:100": "de phyir skal ldan rnams kyis 'di la rab tu dad par byos //",
    "NG0402:101": "de la sgrib pa gsal du med de mtshungs par gang yang spyod //",
    "NG0402:102": "mtshungs par spyod pa pa la gang yang dbyer med snying po ldan //",
    "NG0402:103": "ye shes snying po drang srong stobs ldan mchog gi lam la mkhas pa rnams kyis las bslabs pa //",
    "NG0402:104": "yon tan mchog tu khyad par bsngags shing don 'dod pa la rab tu bstan //",
    "NG0402:105": "sangs rgyas rnams ni chags pa chen po chos kyi dbyings la zhen la gnas //",
    "NG0402:106": "de phyir chos dbyings stong pa gzhi rtsa med pa'i rmad 'di bor //",
    "NG0402:107": "sngon gyi mig mkhan rgyal ba'i ling thog sel bas dmig rdul bsal //",
    "NG0402:108": "mig rib dag nas snad srid gsal mthong chags shing zhen pa rnams rigs bzhin //",
    "NG0402:109": "yangs shing rgya che blo gsal myur du mthong thos ji bzhin nyid //",
    "NG0402:110": "chos kyi snying po mchog gi mchog tu gyur pa ye shes snying po nyid //",
    "NG0402:111": "brtag par dka' zhing brtan par dka' la brjod pa'i tha snyad rnams dang bral //",
    "NG0402:112": "mchog gi mchog 'di kun gyi snying po yin te khyad par lam //",
    "NG0402:113": "tshig gis mi phebs gzhan dang byis pa kun gyi spyod yul ma yin yang *//",
    "NG0402:114": "bag chags rtas shing sad par byed pa'i rkyen yang rnam pa sna tshogs te //",
    "NG0402:115": "rkyen 'gag bag chags 'ga' zhig smin nas ma yi rgyud kyi lus snang la //",
    "NG0402:116": "rkyen gzhan dag gis bag chags gzhan sad byas tshe 'gyur ba'i mthu mthong nas //",
    "NG0402:117": "dbang phyug la sogs byed de lam de ma zhi grol mi 'gyur //",
    "NG0402:118": "rnal 'byor lam bslad the tshom rgyu'ang rgyun 'di phra ba ma rtogs skyes //",
    "NG0402:119": "'di las grol bar bya ba'i lam gyi zhe @#//",
    "NG0402:120": "phugs gang nas btsal du yod de ye nas med //",
    "NG0402:121": "rmongs shing gti mug blo 'chal ba ni yangs pa'i",
    "NG0402:122": "lam la rtog / phra ba'i sgo mor ming btags",
    "NG0402:123": "mod 'byung sgo la 'jug / de phyir bla med",
    "NG0402:124": "byang chub lam 'di sangs rgyas kun gyi rje btsan",
    "NG0402:125": "yin // 'di las khyad par gyur pa'i lam 'di bzhag tu 'tshol ba 'khrul pa yin //",
    "NG0402:126": "'di ni kun gzhi yin te sangs rgyas nyid kyang yin pas so //",
    "NG0402:127": "chos dang dge 'dun dkon mchog gsum med de yod rtogs pa'i mtshan //",
    "NG0402:128": "ming gis mtshon du 'di la rnam grangs med de lhun grub pa //",
    "NG0402:129": "sbyangs shing bsgrub tu med de lhun grub rgyal ba'i lam mchog nyid //",
    "NG0402:130": "bsam zhing bsgom du med de bya lam rjes med klung *//",
    "NG0402:131": "mnyan zhing bslab tu med de mchog gi mchog nyid yin //",
    "NG0402:132": "byang chub kyi sems bsgom pa'i rgyud las /",
    "NG0402:133": "'jig med thod rgal gyi skabs te bcu gnyis pa'o ///",
    "NG0402:134": "/ bcom ldan 'das pad+mo'i ting nge 'dzin sangs rgyas kyi sku+u lags sam /",
    "NG0402:135": "zhes zhus pas /",
    "NG0402:136": "bcom ldan 'das kyis bka' stsal pa /",
    "NG0402:137": "bdag tu brtags pas sgribs te 'phags pa'i rigs dang bral //",
    "NG0402:138": "gzung dang 'dzin pa ltung ba'i rgyud de yod pa'i snying po med //",
    "NG0402:139": "chos su brtags pas sdug bsngal sna tshogs 'byung zhing ngan por srid par 'gyur //",
    "NG0402:140": "rnam shes de yang 'du byed rgyun las mtshan ma tha dad 'dzin pas na //",
    "NG0402:141": "mchog gi snying po ye shes klung yangs rgyal po de ni 'dzin pas zin mi srid //",
    "NG0402:142": "de phyir lung 'di 'dzin pa med pas gzhi yi lung 'di zan //",
    "NG0402:143": "de ltar drang srong rnams kyis bsam med lung la de bzhin gnas par bya'o //",
    "NG0402:144": "de bzhin de ltar 'di la gnas pa de yis ta la'i mgo bo chod //",
    "NG0402:145": "snga phyi rgyal ba 'byung ba dag ni 'di la gnas par 'byung *//",
    "NG0402:146": "'du byed de yang 'di zhes 'du bar byed pas rtogs pa ste //",
    "NG0402:147": "rtog pas rtogs na rlung la zad pa'i dus med lam dang bral //",
    "NG0402:148": "de phyir lam 'di kun gyi lam ste 'du mched gang na yod de med //",
    "NG0402:149": "med pa de nyid kun lam yum gyi mkha' ste blang dor med pa yin //",
    "NG0402:150": "de nas bcom ldan 'das la /",
    "NG0402:151": "gsang ba'i bdag po phyag na rdo rjes bsgom par bya ba'i don bshad du gsol /",
    "NG0402:152": "zhes zhus pa las /",
    "NG0402:153": "bcom ldan 'das kyis bka' stsal pa /",
    "NG0402:154": "mtha' rnams med phyir dbus med dbus la'ang 'phags par mi byed do //",
    "NG0402:155": "gang la'ang gnas par mi byed pa la bdag blo de bzhin bzhag na bsgoms //",
    "NG0402:156": "chos kyi dbyings la mtha' dbus med pas ming gis mtshon du med //",
    "NG0402:157": "mtshon du med pa'i don de de bzhin nyid de bdag dang gzhan med bsgoms //",
    "NG0402:158": "gang la'ang dmigs par bya ba'i yul nyid yod na ye nas sangs rgyas btsal du med //",
    "NG0402:159": "btsal du med pa'i don de rang gi sems te de bzhin gnas pa bsgoms //",
    "NG0402:160": "gang la'ang 'jig rten dbang phyug par mo kun yang mi spong 'drar @#//",
    "NG0402:161": "mnyam gnas //",
    "NG0402:162": "kun dang dbyer med 'drar mnyam gnas pa bsgoms //",
    "NG0402:163": "de nyid sangs rgyas kun gyi lam mchog mchog gi mchog 'di ni //",
    "NG0402:164": "'dzin rtogs dmigs bral gang la'ang rten pa mi byed pa nyid bsgoms //",
    "NG0402:165": "chos la 'khrul par mthong ba de ni 'khrul pa",
    "NG0402:166": "yin par rab rtogs na / drug gi bstan pa",
    "NG0402:167": "bdud kyi las kyang ngan du mi 'dor mi rtog",
    "NG0402:168": "go / de phyir rgyal bas chos tshul 'di mthong",
    "NG0402:169": "don 'di 'jal bar bsgoms //",
    "NG0402:170": "gang yang dang du blangs la ci zhig bor du",
    "NG0402:171": "yod par shes pa lam gyi mchog / mi skye",
    "NG0402:172": "mi 'gag cir mi dgongs pa thams cad shes na",
    "NG0402:173": "bsgoms // gang la'ang mi rtog ci la'ang dmigs su med pa dbang phyug la sogs kun la med //",
    "NG0402:174": "rgyal la sogs pa rnams ni khyad par don 'di nyid las gzhan du mi 'gyur spyod //",
    "NG0402:175": "de ltar spyod pa de las gzhan du ma yengs de bzhin /",
    "NG0402:176": "gnas pa bsgoms //",
    "NG0402:177": "sems can kun bsad mo chag kun sbyar gtsang sme med par kun bza' rgyal ba'i las //",
    "NG0402:178": "bdud dang srin po la sogs rnams sems bza' phyor spyod pa de ltar min //",
    "NG0402:179": "gang yang gnas med gnas la spyod chags gnas pa sgom pa gol //",
    "NG0402:180": "de ni sgom chags nad kyis z-in te 'dod khams rim par skye //",
    "NG0402:181": "shes rab thabs kyi spyod la'ang mi gnas phyir na bdud kyi 'dra bar spyod //",
    "NG0402:182": "de phyir gang la'ang chags med gnas pa de la bsam gtan ma lus rdzogs //",
    "NG0402:183": "shes rab kyis ni pad+ma 'khor lo rdo rje mi bsam mi mnyam med par bsam //",
    "NG0402:184": "bsam pa'i yul las 'das pa'i snang ba med pa'i chos nyid la //",
    "NG0402:185": "mi dmigs mi stsal gyi nar de bzhin gnas pa bsgoms //",
    "NG0402:186": "blo mkhan blo la don rnams snang bas blong la",
    "NG0402:187": "don 'di bzhag / rang gi shes pa dam par",
    "NG0402:188": "byas shing kun las rgyal de de bsnyems na //",
    "NG0402:189": "chags dang zhe sdang skyes nas gti mug yin te don mi mthong *//",
    "NG0402:190": "lta ba'i mchog ni cir yang dmigs su med par lta ba lta ba yin //",
    "NG0402:191": "spyod pa'i mchog ni thar lam gang yang 'gog pa med par spyad kyang spyad du med pa spyod //",
    "NG0402:192": "gang la'ang tha snyad mi gnas gnas la'ang gnas med gnas //",
    "NG0402:193": "snang med dbu ma'i lam med byang chub sems zhes bder gshegs gsungs //",
    "NG0402:194": "ji ltar snang ba thams cad snang med dbyings su rdzogs te rdzogs //",
    "NG0402:195": "byang chub kyi sems bsgom pa'i rgyud las /",
    "NG0402:196": "nges pa'i don mdzub tshugs su bsgoms pa'i skabs bcu",
    "NG0402:197": "gsum pa'o // // de nas gsang ba'i bdag po",
    "NG0402:198": "phyag na rdo rjes /",
    "NG0402:199": "bcom ldan 'das la 'di skad ces gsol to //",
    "NG0402:200": "bcom ldan 'das tshad ma zhes bya ba gang lags /",
    "NG0402:201": "zhes gsol pas /",
    "NG0402:202": "bcom ldan 'das kyis bka' stsal pa /",
    "NG0402:203": "g.yo dang mi g.yo'i tha snyad mi gnas gnas la'ang gnas pa med //",
    "NG0402:204": "kun gyi tshad ma byang chub bde ba'i klung chen tshad mar 'brel ba gang yin @#//",
    "NG0402:205": "pa //",
    "NG0402:206": "bsad pa'i nyes med sbyar kyang gal med ci spyad skyon gyis bsgor med pa de tshad ma yin //",
    "NG0402:207": "nyon mongs ta la'i mgo bcad sa bon mes bsregs myu gu 'byung ba med pa tshad //",
    "NG0402:208": "snang ba thams cad 'khrul ba rnam rtog log 'khrul yin par blo yis rtogs na tshad //",
    "NG0402:209": "de yi don las nyams su blangs te de ltar",
    "NG0402:210": "de bzhin gnas pa de nyid bsgom pa tshad ma",
    "NG0402:211": "yin // de ltar blo yi steng du lhangs kyis",
    "NG0402:212": "go nas don de mthong ba sangs rgyas tshad ma",
    "NG0402:213": "yin // mthong *// thams cad kun tu ji ltar",
    "NG0402:214": "snang zhing ji ltar gnas kyang rang gi sems nyid",
    "NG0402:215": "yin // mthong *// las // gzhan min de la",
    "NG0402:216": "yod rgyu rdul tsam med par rtogs pa dam pa'i",
    "NG0402:217": "dam pa yin te tshad //",
    "NG0402:218": "tshad ma de las gzhan zhig gud na ci 'ang dmigs su med par shes pa shes pa'i tshad //",
    "NG0402:219": "gzugs dang mtshan ma smon par 'dzin pa rab tu spangs nas su //",
    "NG0402:220": "rnam thar gsum po bsgom pa bdud kyi las te gzugs nyid stong pa'o //",
    "NG0402:221": "stong pa'i stong pa nyid de stong pa'ang gdags pa med //",
    "NG0402:222": "de nyid tshad ma yin pas tshad ma'i las 'di",
    "NG0402:223": "khyad par tshad mar bzhag / don 'di tshad ma'i",
    "NG0402:224": "steng du nyams su blangs la don nyid mchog gi",
    "NG0402:225": "steng du mkhas pas de bzhin zhog / byang chub",
    "NG0402:226": "kyi sems bsgoms pa'i rgyud las /",
    "NG0402:227": "drang srong gi rig tshad ma'i steng du gzhag pa'i",
    "NG0402:228": "skabs bcu bzhi pa'o // // de nas bcom ldan",
    "NG0402:229": "'das la / gsang ba'i bdag po phyag na rdo",
    "NG0402:230": "rjes drang srong rnams rgyu ci las grub pa dris",
    "NG0402:231": "'das la / pas / bcom ldan 'das kyis bka' stsal pa /",
    "NG0402:232": "'khor gsum spong zhing mya ngan 'das lam bsgoms kyang bdun nyid de //",
    "NG0402:233": "bsgom zhes pa yi yul dang gnas dang sa dang",
    "NG0402:234": "don la gang zhig dmigs shing rtogs pa gdod nas",
    "NG0402:235": "med // de nyid rang bzhin ma zhi rang bzhin btsal spangs gar mi gnas //",
    "NG0402:236": "de lta'i don 'di lus ngag yid gsum ma 'phos de bzhin gnas las byung *//",
    "NG0402:237": "sprul pa sangs rgyas sku mthong 'phags pa'i rigs dang 'brel kyang mi chags shing *//",
    "NG0402:238": "dza la gar ba srin po la sogs dbugs can dmyal mthong yang *//",
    "NG0402:239": "zhe sdang mi skye de yi rang bzhin de ltar yin par shes shing rtogs las byung *//",
    "NG0402:240": "ting 'dzin ro la mi chags gang yang mi 'dzem blang dor med las byung *//",
    "NG0402:241": "'phags pa kun gyi yul dang gnas kyang 'das sogs lam nyid gzhan na med //",
    "NG0402:242": "lam dang sa la mi sbyong ci la dpyad kyang",
    "NG0402:243": "rang bzhin nyid las nyams pa rdul tsam med pa",
    "NG0402:244": "de bzhin gshegs // sangs rgyas sems can dbyer med 'khor 'das mi 'byed gang yang dbyer med na //",
    "NG0402:245": "rgyal sras yab yum ngang ngam shugs kyis de yi ngang las 'char //",
    "NG0402:246": "chags sdang gnas las ma 'phags dang po'i sa las ldang mi byed pa de las byung *//",
    "NG0402:247": "chad ma gang yin blo yi steng du lhangs kyis go nas de las gzhan du ma yin te //",
    "NG0402:248": "ro nye gzong gdabs bzhin du brtan @#//",
    "NG0402:249": "par byed pa de las drang srong ma lus 'byung *//",
    "NG0402:250": "de phyir drang srong tshul du drang srong lam 'di",
    "NG0402:251": "mkhas pas blo la bzhag / ldang dang mi ldang",
    "NG0402:252": "ched du mi spong mi sel ston pa drug gis",
    "NG0402:253": "bstan pa'ang snying por bsam //",
    "NG0402:254": "gang yang mi sgom gnas gsum mi g.yo rten 'cha' mi byed pa nyid drang srong lam //",
    "NG0402:255": "'di las sangs rgyas pa la'ang lam med rgyal ba kun gyi bde lam shul po che //",
    "NG0402:256": "byang chub kyi sems bsgom pa'i rgyud las /",
    "NG0402:257": "drang srong rnams kyi grub pa'i rgyu bstan pa'i skabs",
    "NG0402:258": "bco lnga pa'o // // de nas bcom ldan 'das",
    "NG0402:259": "la / gsang ba'i bdag po phyag na rdo rjes /",
    "NG0402:260": "bcom ldan 'das shin tu zab pa'i don ji ltar lags /",
    "NG0402:261": "zhes gsol pas /",
    "NG0402:262": "bcom ldan 'das kyis bka' stsal pa /",
    "NG0402:263": "'phags pa kun gyi yul dang gnas kyang 'das sogs lam nyid gzhan na med //",
    "NG0402:264": "kun gyis dmigs par bya phyir mchog gi snying po 'dis kyang kun la khyab //",
    "NG0402:265": "mchog tu gsang ba'i chos nyid zab mo gang yang snang med 'di //",
    "NG0402:266": "ci la'ang mi snang gang la'ang mi dmigs de bzhin nyid kyi ngang *//",
    "NG0402:267": "gsang ba'i dbang phyug de bzhin dbyings nyid dbang bsgyur thugs rje'i ngang *//",
    "NG0402:268": "'di la bla med myur ba'i go 'phang mchog chen gang brnyes pa //",
    "NG0402:269": "sems kyi ngang las gzhan min gang yang rgyal ba gzhan na lhag par med //",
    "NG0402:270": "srin bu me khyer nam mkha'i 'od du 'bar yang glog dang mtshungs pa yin //",
    "NG0402:271": "theg gzhan khyad par rab tu bsngags kyang theg mchog 'dir mi mtshungs //",
    "NG0402:272": "don gyi ngo bo gzhan min yang dag thar lam 'di ni rnam par mi rtog nyid las 'khrungs //",
    "NG0402:273": "bsam 'das brjod med rgyal ba'i sems de ye shes thugs rje'i ngang *//",
    "NG0402:274": "'di la bla med dmyur ba'i go 'phang mchog chen gang brnyes pa //",
    "NG0402:275": "mi bsgom ci 'ang 'di la gang na bsgom du yod de bzung ba'i yul dang bral /",
    "NG0402:276": "dmigs shing bsam du med pas rna ba nyan cing lce yis brjod du med //",
    "NG0402:277": "yul dgon sems dgon gnas dgon lus dgon 'brel bas bzung *//",
    "NG0402:278": "lung mchog rgyal po nor bu rin chen lta bu'i kun gzhi 'di //",
    "NG0402:279": "'di zhes dmigs su rdul tsam med phyir mchog gi snying po nyid //",
    "NG0402:280": "kun snyoms gsal ba'i thig le gsal ba'i sgron ma kun 'byung 'dzin pa'i sku //",
    "NG0402:281": "rnam thar sgo gsum 'byung ba'i klong chen 'di ni mchog gi sku //",
    "NG0402:282": "spyod yul sman pa'i rgyal po lta bu'i nad gso mdzad pa'i mkhan //",
    "NG0402:283": "theg pa'i mtshan nyid shin tu zab pa'i khyad par 'gyur ba'i lam chen 'di nyid ni //",
    "NG0402:284": "theg ba kun gyi nad gso mdzad pa'i sman pa'i mchog chen po //",
    "NG0402:285": "kun snyoms kun 'byung thig le 'bar ba'i sku mchog zab mo 'di //",
    "NG0402:286": "gang yang dmigs su med par yan lag gnas //",
    "NG0402:287": "'di las khyad par zab pa'i sangs rgyas byang chub gang nas btsal du yod //",
    "NG0402:288": "shin tu 'du shes gang yang snyoms 'jug 'di ni kun @#//",
    "NG0402:289": "gyi rmad byung yin /",
    "NG0402:290": "khyad par mchog tu gyur cing kun tu rab tu bsngags pa rdzogs mchog yin //",
    "NG0402:291": "rdzogs mchog bya bral yangs pa'i snying po 'di ni bsgom du med pa yin //",
    "NG0402:292": "gang yang 'di las snying po byang chub gzhan nas rnyed par 'dod pa gdod nas gol ba yin //",
    "NG0402:293": "rdzogs so rdzogs so rdzogs pa 'di la thams cad ma lus rdzogs //",
    "NG0402:294": "'di la shin tu zab pa'i chos ni gang yang med //",
    "NG0402:295": "byang chub kyi sems bsgom pa'i rgyud las /",
    "NG0402:296": "man ngag shin tu zab par bstan pa'i skabs bcu drug pa'o ///",
    "NG0402:297": "/ de nas bcom ldan 'das rab tu nges pa rnyed de gnas pa la /",
    "NG0402:298": "gsang ba'i bdag po phyag na rdo rjes 'di skad ces gsol to //",
    "NG0402:299": "bcom ldan 'das gang du 'gro zhing ci zhig spang du yod ces /",
    "NG0402:300": "bcom ldan 'das la zhus pas /",
    "NG0402:301": "bcom ldan 'das kyis bka' stsal pa /",
    "NG0402:302": "dmigs med dag pa'i mkha' dbyings klong yangs rab tu 'khyil ba las /",
    "NG0402:303": "ya mtshan 'khrul gyi shes rab 'od 'bar de ni kun la gsal //",
    "NG0402:304": "mchog tu rmad byung ngo mtshar khyad par yul 'di kun gyi rmad chen yin //",
    "NG0402:305": "rang sems rnam dag kun gyi yul te kun gyi 'gro khung yin //",
    "NG0402:306": "mi dmigs dbyings las dmigs med rig pa rang zhir",
    "NG0402:307": "'gro ru gzhug / kun snyoms sems la kun 'byung",
    "NG0402:308": "rig pa khungs pa'i steng du btang *//",
    "NG0402:309": "yum gyi mkha' dbyings khyab par gdal ba'i klong du",
    "NG0402:310": "sems kyi phur pa thebs par btab la bzhag /",
    "NG0402:311": "'gul ba'i tshe na dam por bcings shing 'byung du",
    "NG0402:312": "gzhug par yong mi bya //",
    "NG0402:313": "yong zhig 'byung na mkha' dbyings klong gi khung pa'i mtshan nyid brtag par bya //",
    "NG0402:314": "mtshan nyid brtags te mtshan nyid mthong nas khung pa'i",
    "NG0402:315": "gting yang dkrug / legs par 'khrugs nas slar la",
    "NG0402:316": "steng nas kha ru dbyang bar mi bya gting khar",
    "NG0402:317": "'dug / gting de mthong nas rgyal ba sangs rgyas",
    "NG0402:318": "rnams kyang bdud las rgyal //",
    "NG0402:319": "rgyal ba'ang de las sangs rgyas gang du'ang mi 'gro",
    "NG0402:320": "de kho na nyid na 'dug / drang srong rnal",
    "NG0402:321": "'byor rnams kyi 'gro sa de yin gyis //",
    "NG0402:322": "de ltar yum gyi mkha' dbyings dag pa'i gting mthong nas //",
    "NG0402:323": "'jig rten 'di na yod pa thams cad ci zhig spang du yod de kun tu bzang po'i ngang *//",
    "NG0402:324": "thams cad 'di ltar shes na bsgom pa'i mchog chen khyad par yin //",
    "NG0402:325": "'di las rgyal ba rnams la bsgom du rdul tsam med //",
    "NG0402:326": "byang chub kyi sems bsgom pa'i rgyud las /",
    "NG0402:327": "gang du'ang 'gror med cing ci'ang spang du med pa'i",
    "NG0402:328": "skabs bcu bdun pa'o // // de nas bcom ldan",
    "NG0402:329": "'das la / gsang ba'i bdag po phyag na rdo rje //",
    "NG0402:330": "bcom ldan 'das rgyud kyi mtshan nyid dang */",
    "NG0402:331": "sems kyi mtshan nyid ji ltar lags /",
    "NG0402:332": "zhes gsol pas /",
    "NG0402:333": "bcom ldan 'das kyis bka' stsal pa /",
    "NG0402:334": "byang chub sems ni rgyud kyi rang bzhin yin te sems kyi mtshan nyid ni //",
    "NG0402:335": "thams cad kun la @#//",
    "NG0402:336": "mnyam gnas de nyid ngang las g.yos pa med par rgyun du gnas pa rgyud //",
    "NG0402:337": "de ltar gnas pa de nyid kha dog dbyibs kyis mtshon du med de rang bzhin gnas pa sems //",
    "NG0402:338": "gang gi'ang mtshan nyid de ltar shes pa de las shes rgyu med pa shes rab yin /",
    "NG0402:339": "shes pa'i don las mi 'gyur 'da' bar dka' ba de las 'da' bar mi byed sdom pa rdzogs //",
    "NG0402:340": "gang yang mnyam snyoms de bzhin de las 'da' mi",
    "NG0402:341": "byed pa bsam gtan mchog / yon tan lhun rdzogs",
    "NG0402:342": "rang gi sems las ma gtogs chos gzhan med //",
    "NG0402:343": "chos 'di phyi rol yul dang nang gi sems su mi 'byed kun bzang ngang *//",
    "NG0402:344": "pha rol tshul rol gang yang spong mi byed de mnyam par gnas par bya //",
    "NG0402:345": "sa yi rim par mi gnas ting 'dzin ri mo mi mnyes lha yi skur mi bsgom //",
    "NG0402:346": "drang srong dgon dben mi gzung dbang po yan par gzhag par bya //",
    "NG0402:347": "yul dang dbang por mi 'byed spyod lam lhun par gzhag par bya //",
    "NG0402:348": "'di la yul dang dbang por ye nas dbyer med 'byed pa 'khrul //",
    "NG0402:349": "rnam thar gsum dang gzungs kyi sgo yis ye nas mtshon du med //",
    "NG0402:350": "lha klu mthu chen rnams dang drang srong gis kyang 'di mi mthong *//",
    "NG0402:351": "'di la sus kyang gzhig pa'i thabs med sangs rgyas rnams kyi thugs //",
    "NG0402:352": "'di la su yis dgongs nas dmigs pa ci zhig bsgom //",
    "NG0402:353": "nyam thag phyi rol pas ni ma rtogs pa'i //",
    "NG0402:354": "rgyal ba'i bden pa ston pas khyad par bstan pa 'di nyid ni //",
    "NG0402:355": "ci yang mi bsam cir yang mi dmigs 'di nyid bsam pa las /",
    "NG0402:356": "mchod rten lha khang la sogs 'dus byas dge rtsa",
    "NG0402:357": "btang snyoms bzhag / byas la sogs ba'i las ni",
    "NG0402:358": "zin par mi 'gyur byas shing rtogs pa'i rgyun //",
    "NG0402:359": "lus dang yul dang dbang po ngag sogs de yang mi dbye de bzhin gzhag par bya //",
    "NG0402:360": "yul nyid ye nas sangs rgyas kun tu bzang mo'i mkha' dang dbyings //",
    "NG0402:361": "dbang po gdod nas rnam par dag ste dkyil 'khor",
    "NG0402:362": "mchog gi mchog / dka' thub brtul zhugs mi dgos",
    "NG0402:363": "pa la ci zhig sbyang du yod //",
    "NG0402:364": "sa nyid rnam rtog rlung ste rma 'bu spu dang sgo nga 'dra ste mtshungs //",
    "NG0402:365": "rtogs pas byang chub rnyed na phyi rol mu stegs pas //",
    "NG0402:366": "rtogs pa'i 'du mched shes pa'i dkyil bcug nas //",
    "NG0402:367": "byed pa po byas thar pa'i lam du rtse gcig rtog pas byang chub myur 'os na //",
    "NG0402:368": "skyes bu glen pa gad+ga'i 'gram du skam drir zhi ba ji bzhin byang chub med //",
    "NG0402:369": "mi gnas byang chub klong du kun 'dus sny-ing po rnams gsal te //",
    "NG0402:370": "gang la'ang mi dgongs ci'ang ye nas rnam par rol pa'i ngang las ma g.yos na //",
    "NG0402:371": "sangs rgyas 'phags pa'i gong na de bzhin snying po yin pa'o //",
    "NG0402:372": "de la sangs rgyas chos dbyings 'phags pa su yis gang nas btsal //",
    "NG0402:373": "phyogs bcu'i rgyal ba gang nas gtams gyur kyang *//",
    "NG0402:374": "sangs rgyas kun gzhi byang chub sems las med par sangs rgyas @#//",
    "NG0402:375": "gsung *//",
    "NG0402:376": "sangs rgyas nyid kyang dang po'i rgyud med rang sems dag pa gang yin de kho na'o //",
    "NG0402:377": "bung ba me tog gzhibs kyang ma rnyed sprang rtsi'i snying po ltar //",
    "NG0402:378": "sems nyid ji ltar dag kyang mi stong sprul pa'i snying po 'byung bar 'gyur //",
    "NG0402:379": "de phyir thams cad ye sangs rgyas pa'i 'jings der rig pa bsam pas mnan //",
    "NG0402:380": "mnan pa'ang mi dmigs dbang po'i 'byung ba brtag /",
    "NG0402:381": "phyi nang snod bcud kun 'byung gnas pa ye nas",
    "NG0402:382": "ci'ang med pa yin //",
    "NG0402:383": "ci yang med pa'i ngang las car yang bsam mi",
    "NG0402:384": "bya bar bzhag khams gsum yod sgrol rgyud drug gnam",
    "NG0402:385": "phyag btab nas ye sangs rgyas pa yin //",
    "NG0402:386": "rgyal ba sangs rgyas 'di las yod pa min te 'di dang so so min //",
    "NG0402:387": "snying po 'di la dkyil 'khor ma lus kun kyang rab tu ldan pa yin //",
    "NG0402:388": "bsod nams skal bar ldan pa'i rnal 'byor pas //",
    "NG0402:389": "'di ston pa yis skyes chen rnal 'byor de yis don 'di bstan pa yin //",
    "NG0402:390": "mi 'gyur rdo rje lta bu'i don 'di bstan pas na //",
    "NG0402:391": "rdo rje slob dpon slob dpon zhes su bod //",
    "NG0402:392": "ro nye gzong gdabs bzhin du mi 'gyur de na gnas pa ltar //",
    "NG0402:393": "tshad ma tshad ma'i don ston rdo rje slob dpon chen po de //",
    "NG0402:394": "mig gi 'bras ltar 'phangs shing gces byas te //",
    "NG0402:395": "rin thang med pa'i rig chen phul nas kyang *//",
    "NG0402:396": "don 'di tshig 'ga'i lan lon ma yin phyir //",
    "NG0402:397": "mig 'bras snying bzhin rang sar gces pa bzhin //",
    "NG0402:398": "de bzhin tshig gi tshad ma ma yin don gyi tshad ma 'di //",
    "NG0402:399": "sems dang bag chags dbyer med tha dad min pa bzhin //",
    "NG0402:400": "sangs rgyas rnams kyi snying phyung khung du 'jug byed pa'i //",
    "NG0402:401": "rdo rje slob dpon tshad ma dbyer med gzung *//",
    "NG0402:402": "byang chub sems bsgom pa'i rgyud las /",
    "NG0402:403": "rgyud kyi 'grel ba byang chub sems yin par bstan pa dang */",
    "NG0402:404": "rgyud la bstod pa dang */",
    "NG0402:405": "slob dpon dbyer med par bstan pa'i skabs bco brgyad",
    "NG0402:406": "pa'o // // gsang ba'i rgyud sa pa'i byang chub",
    "NG0402:407": "sems dpa'i rigs can /",
    "NG0402:408": "dad pa dang spur ldan pa la sbyin pa las /",
    "NG0402:409": "gzhan du ma gsungs so //",
    "NG0402:410": "byang chub sems dpa'i rigs la sbyin no //",
    "NG0402:411": "'di 'dod dus su rgyud gnyis sbyin mi bya //",
    "NG0402:412": "'di ster ba yi mtshan ldan skyes bu+u la //",
    "NG0402:413": "nang rgyud 'ga' zung rmad 'byung rgyas pa dang *//",
    "NG0402:414": "byang chub sems sgoms gshin rje gnam rgyud rnams //",
    "NG0402:415": "skyes chen rnams kyi thob skal yin pas sbyin //",
    "NG0402:416": "mi 'gal tshul du sbyin lugs man ngag bstan //",
    "NG0402:417": "slob dpon slob bus 'di gzhung ma snyegs na //",
    "NG0402:418": "'bras bu mi thob dmyal rgyu sogs pa mang *//",
    "NG0402:419": "'di gzhung snyegs na 'di gzhung kho nas 'grub //",
    "NG0402:420": "'phags pa 'jam dpal rdzun med nyid kyis gsungs //",
    "NG0402:421": "dus med rtag tu byang chub sems dpa' spyad //"
}