{
    "T01TD1125E:74b-0": "@74b # // rgya gar skad du /",
    "T01TD1125E:74b-1": "satva a'a ra d'a na sta pam /",
    "T01TD1125E:74b-2": "bod skad du /",
    "T01TD1125E:74b-3": "sems can mgu bar bya ba'i bstod pa /",
    "T01TD1125E:74b-4": "'jam dpal dbyangs la phyag 'tshal lo //",
    "T01TD1125E:74b-5": "nga la gus pa sems can don te gus pa gzhan dag min //",
    "T01TD1125E:74b-6": "gang gis snying rje ma btang de yis ngal gus pa ste //",
    "T01TD1125E:74b-7": "snying rje btang nas gnas par gyur pa lhung ba gang yin pa //",
    "T01TD1125E:74b-8": "de ni de las snying rjes bslang bar nus kyi gzhan gyis min //",
    "T01TD1125E:74b-9": "gang gis snying rje sems can la ni rjes su zhugs gyur pa //",
    "T01TD1125E:74b-10": "des ni nga yang mnyes byas des ni bstan pa'i khur yang bzung //",
    "T01TD1125E:74b-11": "tshul khrims thos pa snying rje dag dang blo dang gsal bdag / gang la yod pa des ni rtag tu bde bar gshegs pa mchod //",
    "T01TD1125E:74b-12": "nga nyid sems can phan 'dogs gyur pas grub pa'i 'di brnyes pa ste //",
    "T01TD1125E:74b-13": "sems can kho na'i don du nga yis sku 'di yang dag bzung //",
    "T01TD1125E:74b-14": "sems can rnams la yid kyis gnod par sems de gang gi phyir //",
    "T01TD1125E:74b-15": "nga la mi ltos pas na de'i don ston par mi 'gyur ro //",
    "T01TD1125E:74b-16": "sems can phan pa chung yang des ni mchod pa 'byung 'gyur te //",
    "T01TD1125E:74b-17": "gang gis yid ni mgu bar byed pa mchod pa yin pas so //",
    "T01TD1125E:74b-18": "gnod pa'i bdag nyid can nam gzhan la rnam par 'tshe ba'ang rung ;",
    "T01TD1125E:74b-19": "/ legs par sbyar nas mchod par gyur kyang des ni mchod mi 'gyur //",
    "T01TD1125E:74b-20": "chung ma dag dang bu dang 'byor dang rgyal srid chen po dang //",
    "T01TD1125E:74b-21": "sha rnams dang ni khrag dang tshil dang mig dang lus rnams kyang //",
    "T01TD1125E:74b-22": "gang la brtse ba'i dbang du byas nas nga yis yongs btang ba //",
    "T01TD1125E:75a-0": "des na de la gnod pa byas @75a * //",
    "T01TD1125E:75a-1": "na nga la gnod byas 'gyur //",
    "T01TD1125E:75a-2": "des na sems can phan pa byas na nga la mchod pa'i mchog / sems can gnod pa byas pa nga la shin tu gnod pa'i mchog / bde dang sdug bsngal nga dang sems can mtshungs par myong bas na //",
    "T01TD1125E:75a-3": "sems can rnams la 'tshe bar byed de nga yi slob ma ji ltar yin //",
    "T01TD1125E:75a-4": "sems can rnams la brten nas sangs rgyas mnyes dang dge ba byas //",
    "T01TD1125E:75a-5": "sems can mang po'i don la rab gnas pha rol phyin pa thob //",
    "T01TD1125E:75a-6": "sems can don la brtson pa'i yid kyis bdud kyi stobs kyang bcom //",
    "T01TD1125E:75a-7": "sems can rnams la de lta de ltar spyad pa des na nga sangs rgyas //",
    "T01TD1125E:75a-8": "skye ba skye bar gces par gyur pa'i gnyen 'dra srog chags med gyur na //",
    "T01TD1125E:75a-9": "dngos po gang la 'dir ni snying rje byams las dmigs pa nges par 'grub //",
    "T01TD1125E:75a-10": "btang snyoms dga' ba la sogs dngos po'i yul dang rnam par thar la sogs gang la //",
    "T01TD1125E:75a-11": "gang gi don du snying rje de la 'bad pa'i yid kyis bzod pa yun rings bsgoms //",
    "T01TD1125E:75a-12": "glang po la sogs 'gro ba sems can rnams nyid du ma nga yis sbyin pa byas //",
    "T01TD1125E:75a-13": "sems can rnams nyid snod nyid du yang nye bar gyur pas nga yis sbyin pas bsdus //",
    "T01TD1125E:75a-14": "sems can rnams nyid sna tshogs dngos por gyur pas nga yi snying rje 'phel bar gyur //",
    "T01TD1125E:75a-15": "gal te sems can rnams nyid bsrung ma byas na gang gi don du don 'di bsgrubs //",
    "T01TD1125E:75a-16": "gal te sems can med na 'khor bar nyon mongs mi bzad rab tu mang po las //",
    "T01TD1125E:75a-17": "skye ba brgyud par gnod pa mtshungs pa med las gang la brten nas phan 'di bsgrubs //",
    "T01TD1125E:75a-18": "bde bar gshegs kyi bdag nyid chen po ngo mtshar che ba 'khor ba'i rgyan gyur 'di //",
    "T01TD1125E:75a-19": "gal te nga la sems can rnams la brtse med gyur na gang gi don du nye bar bsgrubs //",
    "T01TD1125E:75a-20": "ji srid nga yi bstan pa 'gro ba rnams la phan pa 'dir ni 'bar gyur ba //",
    "T01TD1125E:75a-21": "de srid gzhan la mchog tu phan par 'dod pa khyed kyis gnas par gyis ;",
    "T01TD1125E:75a-22": "/ thos pas nga yis legs par spyad pa sems can don la mi skyo thos bgyid la //",
    "T01TD1125E:75a-23": "skyo ba med par lus 'di las ni snying po dag ni blang bar gyis //",
    "T01TD1125E:75a-24": "byang chub sems dpa'i sde snod ba tshva'i chu klung zhes bya ba'i lung las bcom ldan 'das kyis nyan thos chen po bcu drug la bka' stsal pa /",
    "T01TD1125E:75b-0": "@75b sems can mgu bar bya ba'i bstod pa slob dpon klu sgrub kyis tshigs su bcad pa'i sgo nas bsdus pa rdzogs so /",
    "T01TD1125E:75b-2": "// / rgya gar gyi mkhan po chen po d'i pam ka ra shr'i dzny'a na dang /",
    "T01TD1125E:75b-3": "lo ts'a ba dge slong tshul khrims rgyal bas bsgyur cing zhus te gtan la phab pa'o /"
}