{
    "T02TD2280E:134a-0": "@134a # // rgya gar skad du /",
    "T02TD2280E:134a-1": "do ha ko sha n'a ma /",
    "T02TD2280E:134a-2": "bod skad du /",
    "T02TD2280E:134a-3": "do ha mdzod ces bya ba /",
    "T02TD2280E:134a-4": "dpal rdo rje sems dpa' la phyag 'tshal lo //",
    "T02TD2280E:134a-5": "bcom ldan 'das bdag med ma la phyag 'tshal lo //",
    "T02TD2280E:134a-6": "ae ma ho //",
    "T02TD2280E:134a-7": "srid dang zhi ba phyag rgya chen po ni //",
    "T02TD2280E:134a-8": "ngo bo nyid kyis mkha' ltar rnam par dag / mtshon bya'i gnas lugs med pas tha snyad tshig lam chad //",
    "T02TD2280E:134a-9": "rang bzhin spros med ngo bo ltos chos kun dang bral ;",
    "T02TD2280E:134a-10": "/ brtag dang dpyad du med cing mtshon pa'i dpe dang bral //",
    "T02TD2280E:134a-11": "dpe bral nyid la'ang mi gnas blo yi yul las 'das //",
    "T02TD2280E:134a-12": "rtag min chad min 'khor dang mya ngan 'das pa min //",
    "T02TD2280E:134a-13": "snang min stong min dngos dang dngos med skye med min //",
    "T02TD2280E:134a-14": "chos nyid gnyug ma ma yin blo las 'das pa'ang min //",
    "T02TD2280E:134a-15": "min pa'ang min zhing yin min blo yis brjod med phyir //",
    "T02TD2280E:134a-16": "gnyis chos gang dang 'brel med gzod nas mnyam pa nyid //",
    "T02TD2280E:134a-17": "ngo bo des tshig byed pa'i las rnams bshad pa yang //",
    "T02TD2280E:134a-18": "ri bang rva brdzun de yi rno rtul brdzun dang mtshungs //",
    "T02TD2280E:134a-19": "chos rnams thams cad mtshan nyid de dang khyad par med //",
    "T02TD2280E:134a-20": "ji ltar snang zhing srid pa'i kun rdzob chos can rnams //",
    "T02TD2280E:134a-21": "ngo bo nyid med ming tsam sgra tsam btags pa tsam //",
    "T02TD2280E:134a-22": "ming dang don la khyad par bye brag cung zad med //",
    "T02TD2280E:134a-23": "gdod nas lhan cig skyes pas gzhan nas btsal du med //",
    "T02TD2280E:134a-24": "sems nyid ming stong spros bral phyag rgya chen po ste //",
    "T02TD2280E:134a-25": "nam mkha' rang bzhin gdod nas ming stong yin dang mtshungs //",
    "T02TD2280E:134a-26": "ngo bo nyid kyis ma skyes mtshan ma'i spros dang bral //",
    "T02TD2280E:134a-27": "mkha' ltar kun la khyab cing 'pho dang 'gyur ba med //",
    "T02TD2280E:134a-28": "dus rnams kun du stong zhing ye nas bdag med de //",
    "T02TD2280E:134a-29": "dran rtog mtshan ma med de smig rgyu'i chu bo ltar //",
    "T02TD2280E:134a-30": "ma bcing ma grol gnyug ma'i ngang las ma g-yos so //",
    "T02TD2280E:134b-0": "sems can thams cad phyag rgya cher po'i sprul pa @134b la ;",
    "T02TD2280E:134b-1": "; sprul pa'i ngo bo ye shes nas skya mad chos kyi dbyings //",
    "T02TD2280E:134b-2": "bde sdug la sogs gnyis snang mtshan ma thams cad kyang //",
    "T02TD2280E:134b-3": "chos nyid gnyug ma phyag rgya chen po'i rol pa'o //",
    "T02TD2280E:134b-4": "rol pa nyid la bden med mi brtan 'gyur ba'i phyir //",
    "T02TD2280E:134b-5": "gnas lugs stong pa'i rgya las nam yang ma 'das so //",
    "T02TD2280E:134b-6": "kha cig dbang bskur ba yis yongs su gdung bar byad //",
    "T02TD2280E:134b-7": "kha cig h'um phat zer zhing phreng ba yongs su bgrang //",
    "T02TD2280E:134b-8": "kha cig bshang ci khrag dang khu ba sha rnams za //",
    "T02TD2280E:134b-9": "kha cig rtsa dang rlung gi rnal 'byor bsgom ste yongs su 'khrul //",
    "T02TD2280E:134b-10": "ae ma ho //",
    "T02TD2280E:134b-11": "bla ma dam pas zin pas cig shos 'di ltar rtogs //",
    "T02TD2280E:134b-12": "gang yang 'khrul pa yin phyir yang dag rtogs pa med //",
    "T02TD2280E:134b-13": "rtogs bya rtogs byed med pas phyogs ris mtha' dang bral ;",
    "T02TD2280E:134b-14": "/ bral dang ma bral med pas mnyam nyid gnyug ma'i ngang //",
    "T02TD2280E:134b-15": "'di ltar rtogs na ngas par gzhan du dri sa med //",
    "T02TD2280E:134b-16": "sna tshogs chos skur gsal bas spong len sems mi 'byung //",
    "T02TD2280E:134b-17": "bsgom dang mi bsgom med cing mtshan mas gos pa med //",
    "T02TD2280E:134b-18": "snang dang mi snang yul la nam yang brten mi byed //",
    "T02TD2280E:134b-19": "bya dang byed pa'i sems med dmigs pa kun dang bral //",
    "T02TD2280E:134b-20": "re dang dog pa'i sems med kun la zhen pa log / bla ma sa bstan pas gnyug ma'i gnas lugs rtogs gyur na //",
    "T02TD2280E:134b-21": "dran rig sna tshogs chos kyi dbyings su rang rlag ste //",
    "T02TD2280E:134b-22": "rnam shes yul la mi gnas chags zhen kun bral bas //",
    "T02TD2280E:134b-23": "ma bcos gnyug ma'i ngang du chos kun grol bar 'gyur //",
    "T02TD2280E:134b-24": "kun la ma chags nga rgyal la sogs dri ma bral //",
    "T02TD2280E:134b-25": "gus par ldan zhing dam pas yongs su zin pa dang //",
    "T02TD2280E:134b-26": "gang yang yid byed bral na dri med the tshom med //",
    "T02TD2280E:134b-27": "shes dang shes bya dag pas chos nyid mngon sum 'char //",
    "T02TD2280E:134b-28": "gnyug ma phyag rgya chen po rtogs par ma gyur na //",
    "T02TD2280E:134b-29": "rtag tu gnyis 'dzin dbang gis kun la zhen gyur pas //",
    "T02TD2280E:134b-30": "bsam rig rab rib sna tshogs rgyun du skye 'gyur zhing //",
    "T02TD2280E:135a-0": "ma nor @135a * //",
    "T02TD2280E:135a-1": "don la mi gnas srid par 'khor zhing 'khyam //",
    "T02TD2280E:135a-2": "snyan grags bsnyen bkur kun la chags zhing zhen pa dang //",
    "T02TD2280E:135a-3": "thos bsam go rtogs che dang nyams myong bzang po dang //",
    "T02TD2280E:135a-4": "dngos grub byin rlabs nus pa'i rtags byung bcos ma'i lam ;",
    "T02TD2280E:135a-5": "; don gyis dri ma yin phyir mkhas pas yid mi gtad //",
    "T02TD2280E:135a-6": "de nyid yid la byed cing gnyis mtha'i phyogs lhung na //",
    "T02TD2280E:135a-7": "'khor bar 'khor zhing srid pa'i rtsa ba yin pa'i phyir //",
    "T02TD2280E:135a-8": "kun gyi gzhi rtsa yid kyi ri bo gang yin ltos //",
    "T02TD2280E:135a-9": "bltas pas ma mthong yid dang bral na nges par grol //",
    "T02TD2280E:135a-10": "sems kyis chos kyi dbyings la 'di zhes med pas na //",
    "T02TD2280E:135a-11": "de la sgom dang bsgom par bya ba gnyis su med //",
    "T02TD2280E:135a-12": "yod med cir yang mi rtog ma yengs ngang la zhog / stong pa nyid dang skye med blo las 'das pa dang //",
    "T02TD2280E:135a-13": "mtha' bral la sogs gang yang yid la byed pa na //",
    "T02TD2280E:135a-14": "gnas lugs don la mi gnas shin tu yengs pa'o //",
    "T02TD2280E:135a-15": "stong dang mi stong rtsis med lhug pa'i ngang la zhog / gzhag dang mi gzhag med par rang dga' yan par thong //",
    "T02TD2280E:135a-16": "btang dang bzung ba'i sems med ro langs ji bzhin gyis//",
    "T02TD2280E:135a-17": "de nyid gnas lugs rig nas de yi ngang gnas na //",
    "T02TD2280E:135a-18": "gnyis snang mtshan ma'i bag chags myur du 'jig par 'gyur //",
    "T02TD2280E:135a-19": "rtogs pa'i ngang la mi gnas mtshan mas g-yengs gyur na //",
    "T02TD2280E:135a-20": "gnyis snang mtshan ma'i bag chags ldog par mi 'gyur te //",
    "T02TD2280E:135a-21": "rab rib can gyi mig gi nang du shes gyur kyang //",
    "T02TD2280E:135a-22": "mig gi nad ma byang bar rang rib snang mi ldog / gnas lugs yid la byed cing nyams la zhen pa dang //",
    "T02TD2280E:135a-23": "de nyid don la goms shing bsgoms na gol ba'i rgyu //",
    "T02TD2280E:135a-24": "mthun 'jug rnams la chags sdang skye phyir 'ching ba'o //",
    "T02TD2280E:135a-25": "mi mthun rkyen ngan thams cad dngos grub dam pa ste //",
    "T02TD2280E:135a-26": "mi mthun rkyen gyis rnal 'byor nyams kyi gsal 'debs phyir //",
    "T02TD2280E:135a-27": "rkyen ngan mi spang de nyid shes pas de la sbyang //",
    "T02TD2280E:135a-28": "de ltar skyong zhing nyams rtogs mthar 'byin spyod pa ste//",
    "T02TD2280E:135b-0": "@135b gyi ling dag la lcag gis bskul ba ji bzhin no /",
    "T02TD2280E:135b-1": "gal te rtogs ldan nyams bzang spyod pa'i grogs med na //",
    "T02TD2280E:135b-2": "ji ltar mi ldan skyes bu dag ni rkang pa med dang mtshungs //",
    "T02TD2280E:135b-3": "don dam rnal ma chags med don la sbyang bya ste //",
    "T02TD2280E:135b-4": "mi spang mi sgrub mi zhen mi spyod mi 'gog par //",
    "T02TD2280E:135b-5": "rang lus ci bder spyod pa rab mchog dam pa'o //",
    "T02TD2280E:135b-6": "kun rdzob sangs rgyas mi ro'i gdeng chen ldan gyur kyang //",
    "T02TD2280E:135b-7": "sems can tshogs chen mi spang ci nus 'bad par bya //",
    "T02TD2280E:135b-8": "'khor ba dag la dog pa'i sems med 'jigs bral yang//",
    "T02TD2280E:135b-9": "sdig pa'i las rnams phra mo dag nas 'dzem par bya //",
    "T02TD2280E:135b-10": "chos rnams stong pa mkha' ltar rtsa bral rtogs gyur kyang //",
    "T02TD2280E:135b-11": "chags sdang 'dzin chags mtha' dag rtsad nas spang bar bya //",
    "T02TD2280E:135b-12": "chos nyid mtha' bral zang thal chen po'i don rtogs kyang //",
    "T02TD2280E:135b-13": "brtan pa ma thob bar du nyams rtogs gzhan la gsang //",
    "T02TD2280E:135b-14": "don dam bdag gzhan gnyis su med pa rtogs gyur kyang //",
    "T02TD2280E:135b-15": "kun rdzob 'gro la phan pa'i don chen dag la bsam //",
    "T02TD2280E:135b-16": "'dren pa gzhan la mi ltos gdeng dang ldan gyur kyang //",
    "T02TD2280E:135b-17": "bka' drin can gyi bla ma spyi bo'i gtsug tu bkur //",
    "T02TD2280E:135b-18": "chags shing zhen par bcas pas kun la dgag sgrub byed //",
    "T02TD2280E:135b-19": "rgyud dang mi 'tsham 'gal ba'i spyod pa gol ba'o //",
    "T02TD2280E:135b-20": "mthong bya mthong byed med pas tha dad rang sar grol //",
    "T02TD2280E:135b-21": "nyams su myong mkhan stor bas rtsol sgrub kun dang bral ;",
    "T02TD2280E:135b-22": "/ thob bya'i 'bras bu stor bas re don kun las grol //",
    "T02TD2280E:135b-23": "nga bdag rtsang nas thon pas bdud kyi g-yul las rgyal //",
    "T02TD2280E:135b-24": "dngos 'dzin rang sar zhig pas 'khor 'das kun la grol //",
    "T02TD2280E:135b-25": "rig pa gzhi la dag pas rdzogs sangs rgyas zhes brjod //",
    "T02TD2280E:135b-26": "chos blo zad sar zad pas mya ngan 'das zhes bshad pa'i phyir //",
    "T02TD2280E:135b-27": "ma bcos ma bsgyur spangs thob kun las yongs su grol //",
    "T02TD2280E:135b-28": "ae ma ho //",
    "T02TD2280E:135b-29": "phyag rgya chen po zhes bya zab mo'i sgra chen de //",
    "T02TD2280E:136a-0": "gdags gzhi gang yin stong pa zhes bya'ang btags pa tsam @136a * //",
    "T02TD2280E:136a-1": "skad cig ngo bos stong par bdag med su yis rtogs //",
    "T02TD2280E:136a-2": "rtog mkhan nyid med ming tsam sgra tsam btags pa tsam //",
    "T02TD2280E:136a-3": "de nyid yang dag ma yin gdul bya'i snang ba'o //",
    "T02TD2280E:136a-4": "gdul bya nyid la'ang bdag med sgyu ma sprul pa 'dra //",
    "T02TD2280E:136a-5": "phyag rgya chen po zhes bya byis pa'i blos brtags so //",
    "T02TD2280E:136a-6": "'khrul dang ma 'khrul zhes bya ming tsam btags pa tsam //",
    "T02TD2280E:136a-7": "'khrul par tshor zhing rig pa'i skyes bu su zhig yin //",
    "T02TD2280E:136a-8": "'bras bu myang 'das rdul tsam mad cing mi dmigs na //",
    "T02TD2280E:136a-9": "grol dang ma grol zhes bya glo bur sgro btags te //",
    "T02TD2280E:136a-10": "nam mkha' zhi zhing dag la med pa grol lam ci //",
    "T02TD2280E:136a-11": "kun rdzob don dam zhes bya'ang nan gyis btags pa sta //",
    "T02TD2280E:136a-12": "chos kyi dbyings la ba dan pa gnyis med chos dbyings med //",
    "T02TD2280E:136a-13": "do ha mdzod ces bya ba rnal 'byor gyi dbang phyug birwa pas mdzad pa rdzogs so /",
    "T02TD2280E:136a-15": "// / rgya gar gyi mkhan po shr'i bee ro tsa nas rang 'gyur du bsgyur ba'o /",
    "T02TD2280E:136a-17": "// / brgyud pa ni birwa pa /",
    "T02TD2280E:136a-18": "nag po pa /",
    "T02TD2280E:136a-19": "slob dpon sgra mkhan zhabs /",
    "T02TD2280E:136a-20": "slob dpon pu ra pa /",
    "T02TD2280E:136a-21": "shr'i bee ro tsa na'o//"
}