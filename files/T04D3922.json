{
    "T04D3922:72b-0": "@72b // pha rol tu phyin pa'i theg pa'i bsgom pa'i rim pa'i man ngag bzhugs /",
    "T04D3922:72b-2": "# // pha rol tu phyin pa'i theg pa'i bsgom pa'i rim",
    "T04D3922:72b-3": "pa'i man ngag sangs rgyas dang byang chub sems dpa'",
    "T04D3922:72b-4": "thams cad la phyag 'tshal lo //",
    "T04D3922:72b-5": "gang zhig bsgoms stobs kyis yongs rdzogs //",
    "T04D3922:72b-6": "tshogs gnyis kyi ni rgyur gyur pa //",
    "T04D3922:72b-7": "sangs rgyas nyid la yang dag brtan //",
    "T04D3922:72b-8": "bsgom pa'i skal dang mi ldan pa //",
    "T04D3922:72b-9": "de'i phyir 'gro ba'i mgon po yis //",
    "T04D3922:72b-10": "shes rab zhi gnas bsgom pa gsungs //",
    "T04D3922:72b-11": "de ni brtse chen rdzogs byang chub //",
    "T04D3922:72b-12": "'gro ba'i rgyud la skyed byed yin //",
    "T04D3922:72b-13": "gang yang bsgoms pa'i stobs las nges par 'byung ba'i bsod nams dang ye shes gnyis kyi rgyu /",
    "T04D3922:72b-14": "kun tu bzang po nyid la rgyun mi 'chad par",
    "T04D3922:72b-15": "mngon par brtson pa'i rnal 'byor pas dus yun ring",
    "T04D3922:72b-16": "po mi thogs par rdzogs pa mngon sum du byed",
    "T04D3922:72b-17": "la / de byed pa'i skal pa med pa de",
    "T04D3922:72b-18": "rnams kyi phyir thugs rje chen po dang ldan pa'i",
    "T04D3922:72b-19": "mgon pos zhi gnas dang lhag mthong zung du 'jug",
    "T04D3922:73a-0": "pa'i lam nye bar @73a * //",
    "T04D3922:73a-1": "bstan pa mdzad pa yin te /",
    "T04D3922:73a-2": "de ltar na de bsgoms pas bcom ldan 'das yum shes rab mngon sum du byas nas /",
    "T04D3922:73a-3": "de'i rang bzhin gyi sbyin pa la sogs pa'i bya",
    "T04D3922:73a-4": "ba'i dngos po'i thabs la bslabs pa las sangs rgyas",
    "T04D3922:73a-5": "nyid du mngon par 'grub par 'gyur ro zhes dgongs",
    "T04D3922:73a-6": "pa yin no // de yang snying rje chen po skyes nas byang chub kyi sems bskyed la /",
    "T04D3922:73a-7": "de nyid gong nas gong du rnam par rtog pa",
    "T04D3922:73a-8": "spangs pa'i tshul gyis rnam par rtog pa spongs pas",
    "T04D3922:73a-9": "yongs su dag pa bskyed par bya ba'i phyir sgom",
    "T04D3922:73a-10": "par byed do // snying rje chen po dang ldan",
    "T04D3922:73a-11": "pas ni gzhan gyi sdug bsngal gyis sdug bsngal ba",
    "T04D3922:73a-12": "nyid kyis 'di dag thams cad nyid sdug bsngal rnams",
    "T04D3922:73a-13": "par byed do // las bton la / sangs rgyas",
    "T04D3922:73a-14": "nyid la nges par sbyar bar bya'o zhes byang chub",
    "T04D3922:73a-15": "kyi sems skyed par byed cing 'di rnams kyang dam",
    "T04D3922:73a-16": "bcas pa'i gnyis su med pa'i ye shes kyi ngo",
    "T04D3922:73a-17": "par byed do // las bton la / bo dang",
    "T04D3922:73a-18": "/ sbyin pa la sogs pa'i bya ba'i dngos po'i",
    "T04D3922:73a-19": "thabs la bslab pa med par de gong nas gong",
    "T04D3922:73a-20": "du yongs su dag pa med par rdzogs par mi",
    "T04D3922:73a-21": "'gyur ro snyam du dgongs nas /",
    "T04D3922:73a-22": "gnyis su med pa'i ye shes rdzogs par bya ba'i",
    "T04D3922:73a-23": "phyir zhi gnas dang lhag mthong zung du 'jug pa'i",
    "T04D3922:73a-24": "lam yang sgom par mdzad do zhes bya ba ni",
    "T04D3922:73a-25": "mdor bsdus te bstan pa yin no //",
    "T04D3922:73a-26": "byang chub kyi sems de yang rnam pa du zhig ce na /",
    "T04D3922:73a-27": "smras pa /",
    "T04D3922:73a-28": "byang chub sems gang gzhan don du //",
    "T04D3922:73a-29": "yang dag byang chub 'dod pa yin //",
    "T04D3922:73a-30": "de ni dbye ba gnyis kyis gnyis //",
    "T04D3922:73a-31": "de dag nyi shu gnyis su 'ang 'gyur //",
    "T04D3922:73a-32": "byang chub kyi sems ni smon pa'i sems dang 'jug pa'i sems so //",
    "T04D3922:73a-33": "de yang sdong po bkod pa las /",
    "T04D3922:73a-34": "rigs kyi bu sems can gyi tshogs ni gang bla",
    "T04D3922:73a-35": "na med pa yang dag par rdzogs pa'i byang chub",
    "T04D3922:73a-36": "kyi sems rnyed par dka' ba'o //",
    "T04D3922:73a-37": "de bas kyang sems can bla na med pa yang",
    "T04D3922:73a-38": "dag par rdzogs pa'i byang chub la mngon par zhugs",
    "T04D3922:73a-39": "pa de ni ches rnyed par dka'o zhes gsungs pa",
    "T04D3922:73a-40": "yin no // gnyis po de dag kyang rnam pa nyi shu rtsa gnyis su dbye ba bya ste /",
    "T04D3922:73a-41": "de yang 'phags pa byams pas /",
    "T04D3922:73a-42": "de yang sa gser zla ba me //",
    "T04D3922:73a-43": "gter dang rin chen 'byung gnas mtsho //",
    "T04D3922:73a-44": "rdo rje ri sman bshes gnyen dang //",
    "T04D3922:73a-45": "yid bzhin nor bu nyi ma glu //",
    "T04D3922:73b-0": "rgyal @73b po mdzod dang lam po che //",
    "T04D3922:73b-1": "bzhon pa bkod ma'i chu dang ni //",
    "T04D3922:73b-2": "sgra snyan chu bo sprin rnams kyis //",
    "T04D3922:73b-3": "rnam pa nyi shu rtsa gnyis so //",
    "T04D3922:73b-4": "zhes bshad pa yin no //",
    "T04D3922:73b-5": "de la yang 'di ltar blta bar bya ste /",
    "T04D3922:73b-6": "'dun pa'i gnas skabs stsogs dbye bas //",
    "T04D3922:73b-7": "smon pa'i sems ni rnam pa gsum //",
    "T04D3922:73b-8": "'jug pa zhes ni bya ba'i sems //",
    "T04D3922:73b-9": "rnam pa bcu dgu dag tu 'dod //",
    "T04D3922:73b-10": "de la smon pa'i sems rnam pa gsum du dbye ste /",
    "T04D3922:73b-11": "'dun pa dang lhan cig 'dres pa'i chos thams cad",
    "T04D3922:73b-12": "mngon par byang chub par 'dod pa'i mtshan nyid can",
    "T04D3922:73b-13": "ni sa lta bu yin no //",
    "T04D3922:73b-14": "bsam pa dang lhan cig 'dres pa ni pha rol tu phyin pa drug gi mtshan nyid de /",
    "T04D3922:73b-15": "phyis 'byung ba dang da ltar gyi 'gyur ba med pa'i phyir gser bzang po lta bu yin no //",
    "T04D3922:73b-16": "lhag pa'i sems dang 'dres pa ni byang chub kyi",
    "T04D3922:73b-17": "phyogs kyi chos sum cu rtsa bdun bsgom par 'dod",
    "T04D3922:73b-18": "pa'i mtshan nyid can des dkar po'i phyogs thams cad",
    "T04D3922:73b-19": "'phel bar 'dod pa'i tshul gyis zla ba tshes pa",
    "T04D3922:73b-20": "lta bu yin no //",
    "T04D3922:73b-21": "'jug pa'i sems kyi dbye ba ni rnam pa bcu dgu ste /",
    "T04D3922:73b-22": "sbyor ba dang 'dres pa gcig dang /",
    "T04D3922:73b-23": "sbyin pa la sogs pa pha rol tu phyin pa bcu dang /",
    "T04D3922:73b-24": "mngon par shes pa dang ldan pa dang /",
    "T04D3922:73b-25": "bsod nams dang ye shes dang ldan pa dang /",
    "T04D3922:73b-26": "byang chub kyi phyogs dang ldan pa dang /",
    "T04D3922:73b-27": "zhi gnas dang lhag mthong dang ldan pa dang /",
    "T04D3922:73b-28": "gzungs dang spobs pa dang ldan pa dang /",
    "T04D3922:73b-29": "chos kyi skyed mos tshal dang ldan pa dang /",
    "T04D3922:73b-30": "bgrod pa gcig pa'i lam dang ldan pa dang /",
    "T04D3922:73b-31": "chos kyi sku dang ldan pa'o //",
    "T04D3922:73b-32": "'di yis de dag ma lus khyab //",
    "T04D3922:73b-33": "de bas gnas skabs rnam bzhi ste //",
    "T04D3922:73b-34": "'bras bu rgyu dang sbyor sogs dang //",
    "T04D3922:73b-35": "lam gyi gnas skabs dbye bas so //",
    "T04D3922:73b-36": "de la gsum ni las dang po pa'i gnas skabs so //",
    "T04D3922:73b-37": "bzhi pa ni nges par 'byed pa'i cha'i gnas skabs so //",
    "T04D3922:73b-38": "sbyin pa la sogs pa'i pha rol tu phyin pa'i sems kyis ni rgyu'i gnas skabs so //",
    "T04D3922:73b-39": "mngon par shes pa la sogs pa'i gnas skabs dang",
    "T04D3922:73b-40": "lhan cig gnas pa brgyad kyis ni 'bras bu'i gnas",
    "T04D3922:73b-41": "skabs khyab pa yin no //",
    "T04D3922:73b-42": "de la dang po mgon po yis //",
    "T04D3922:73b-43": "gsol ba'i rnam pa yang dag bshad //",
    "T04D3922:73b-44": "gnyis pa sbyin sogs la 'jug pa //",
    "T04D3922:73b-45": "'jug pa'i rnam pa rab tu bsgrags //",
    "T04D3922:74a-0": "gsol ba'i sems @74a * //",
    "T04D3922:74a-1": "kyi rnam pa ni gsum ste de yang sngar bshad pa yin no //",
    "T04D3922:74a-2": "'jug pa'i rnam pa ni gang nas brtsams te /",
    "T04D3922:74a-3": "sdom pa 'dzin pa sngon du 'gro bas sbyin pa",
    "T04D3922:74a-4": "la sogs pa'i tshogs la 'jug pa ni 'jug pa'i",
    "T04D3922:74a-5": "sems so // sdom pa yang bla ma sdom pa",
    "T04D3922:74a-6": "la gnas shing mkhas pa nus pa dang ldan pa",
    "T04D3922:74a-7": "las blang bar bya'o //",
    "T04D3922:74a-8": "de med na sangs rgyas dang byang chub sems dpa'",
    "T04D3922:74a-9": "rnams mdun du bzhugs par yid la byas la blang",
    "T04D3922:74a-10": "bar bya'o // de yang /",
    "T04D3922:74a-11": "sbyin sogs shes rab dang bral ba //",
    "T04D3922:74a-12": "thabs ma yin zhing sa ma yin //",
    "T04D3922:74a-13": "de bas shes rab bskyed bya zhing //",
    "T04D3922:74a-14": "zhi gnas kyang ni bskyed par bya //",
    "T04D3922:74a-15": "shes rab med pa ni sbyin pa la sogs pa",
    "T04D3922:74a-16": "pha rol tu phyin pa'i ming mi thob cing thabs",
    "T04D3922:74a-17": "kyang ma yin no //",
    "T04D3922:74a-18": "de bas na shes rab skyed pa'i phyir dang zhi gnas bskyed par bya ba'i phyir 'bad par bya'o //",
    "T04D3922:74a-19": "de la /",
    "T04D3922:74a-20": "gang zhig khrims ldan sdug bsngal bzod nus dang //",
    "T04D3922:74a-21": "gang la brtson dang bag yod brtan pa 'chang //",
    "T04D3922:74a-22": "gang tshe yang dag dang yang ldan gyur te //",
    "T04D3922:74a-23": "de yi ting 'dzin myur du yongs su rdzogs par 'gyur //",
    "T04D3922:74a-24": "zhi gnas kyi tshogs tshul khrims la sogs pa gsum",
    "T04D3922:74a-25": "la gnas pas yid dang rjes su mthun pa'i phyogs",
    "T04D3922:74a-26": "su stan bde ba la 'dug ste lus drang por",
    "T04D3922:74a-27": "bzhag la / snying rje chen po mngon sum du byas te /",
    "T04D3922:74a-28": "sems can ma lus pa gdon par 'dod pa'i bsam",
    "T04D3922:74a-29": "pas sems rtse gcig pa'i mtshan nyid can gyi ting",
    "T04D3922:74a-30": "nge 'dzin bskyed par bya'o //",
    "T04D3922:74a-31": "de la man ngag ni 'di yin te /",
    "T04D3922:74a-32": "khams sogs dbye ba dngos po thams cad la //",
    "T04D3922:74a-33": "yang dag dmigs de ji srid mnyam gzhag thob //",
    "T04D3922:74a-34": "de srid yid ni skad cig re re gzhug /",
    "T04D3922:74a-35": "dang por re zhig rnal 'byor pas khams la sogs",
    "T04D3922:74a-36": "pa'i rnam pa'i dbye bas dngos po ma lus pa",
    "T04D3922:74a-37": "rgya cher rnam par dpyad la /",
    "T04D3922:74a-38": "chos thams cad ni 'di tsam du zad do zhes de ltar nges par bya ste /",
    "T04D3922:74a-39": "yang sems kyi rgyun gyi skad cig mas de nyid du gtad par bya'o //",
    "T04D3922:74a-40": "gal te yid ni chags sogs kyis g-yengs gyur //",
    "T04D3922:74a-41": "mi gtsang la sogs gnyen por bsgom pa yis //",
    "T04D3922:74a-42": "ji srid de ni brtan pa ma thob pa //",
    "T04D3922:74a-43": "de srid blo dang ldan pas de zhi bya //",
    "T04D3922:74a-44": "yang gang gi tshe bar skabs su 'dod chags la",
    "T04D3922:74a-45": "sogs pas sems g-yengs par gyur pa de'i tshe mi",
    "T04D3922:74a-46": "gtsang ba bsgom pa la sogs pas rnam par g-yengs",
    "T04D3922:74b-0": "pa zhi bar byas la @74b sems yang nas yang",
    "T04D3922:74b-1": "du de la gong nas gong du gtad par bya'o",
    "T04D3922:74b-2": "// de nas yang bcom ldan 'das kyis yum shes",
    "T04D3922:74b-3": "rab kyi pha rol tu phyin pa chen po las",
    "T04D3922:74b-4": "'dod chags rnam pa dgu ni chen po nyid du",
    "T04D3922:74b-5": "// bstan te / 'di lta ste /",
    "T04D3922:74b-6": "dbyibs la chags pa dang /",
    "T04D3922:74b-7": "reg pa la chags pa dang /",
    "T04D3922:74b-8": "tsandan la sogs pas bskus pa las byung ba'i lus kyi dri la chags pa dang /",
    "T04D3922:74b-9": "rgyan gyis brgyan pa las byung ba'i lus mdzes pa la chags pa dang /",
    "T04D3922:74b-10": "lus kyi kha dog la chag pa dang /",
    "T04D3922:74b-11": "sha rgyas pa la chags pa dang /",
    "T04D3922:74b-12": "lus dang yan lag gi rtse 'jo la chags pa dang /",
    "T04D3922:74b-13": "so mdzes pa las byung ba'i chags pa dang /",
    "T04D3922:74b-14": "kha dog dang dbyibs la chags pa'o //",
    "T04D3922:74b-15": "de'i gnyen por gyur pa'i mi gtsang ba yang rnam pa dgu ste /",
    "T04D3922:74b-16": "de ni 'di lta ste /",
    "T04D3922:74b-17": "dbyibs la chags pa rnams kyi gnyen por ni rnam par bam pa'i 'du shes so //",
    "T04D3922:74b-18": "lus kyi reg pa la chags pa'i ni 'bus gzhig pa'i 'du shes so //",
    "T04D3922:74b-19": "lus kyi dri la chags pa'i ni rnam par rul pa'i 'du shes so //",
    "T04D3922:74b-20": "lus mdzes pa la chags pa'i ni rnam par dmar ba'i 'du shes so //",
    "T04D3922:74b-21": "lus kyi kha dog la chags pa'i ni rnam par bsngos pa'i 'du shes so //",
    "T04D3922:74b-22": "sha rgyas pa la chags pa'i ni rnam par zos pa'i 'du shes so //",
    "T04D3922:74b-23": "lus dang yan lag gi rtse 'jo la chags pa'i ni rnam par 'thor ba'i 'du shes so //",
    "T04D3922:74b-24": "so mdzes pa la chags pa'i ni rus gong gi 'du shes so //",
    "T04D3922:74b-25": "kha dog dang dbyibs la chags pa'i ni rnam par tshig pa'i 'du shes so //",
    "T04D3922:74b-26": "zhe sdang las byung ba'i rnam par g-yeng ba'i gnyen por ni byams pa bsgom pa'o //",
    "T04D3922:74b-27": "gti mug las byung ba'i rnam par g-yeng ba'i gnyen",
    "T04D3922:74b-28": "por ni rten cing 'brel par 'byung ba bsgom pa'o",
    "T04D3922:74b-29": "// gang gi sems de mngon par mi dga' bar",
    "T04D3922:74b-30": "mthong ba de'i tshe ting nge 'dzin gyi yon tan",
    "T04D3922:74b-31": "la bsam pa dang mi dge ba'i skyon la bsam",
    "T04D3922:74b-32": "pa de yang zhi bar bya'o //",
    "T04D3922:74b-33": "yang gang gi gnyid dang mun pa las sems zhum",
    "T04D3922:74b-34": "par mthong ba de'i tshe snang ba'i 'du shes bsgom",
    "T04D3922:74b-35": "pa dang rab tu dga' ba yid la byed pas",
    "T04D3922:74b-36": "sangs rgyas la sogs pa'i yon tan yid la byed",
    "T04D3922:74b-37": "pas zhum pa de yang zhi bar bya'o //",
    "T04D3922:74b-38": "yang gang gi tshe sngon dgod pa dang rtse zhing",
    "T04D3922:74b-39": "dga' ba rjes su dran pas sems bar skabs su",
    "T04D3922:74b-40": "rgod par mthong ba de'i tshe /",
    "T04D3922:75a-0": "mi @75a * //",
    "T04D3922:75a-1": "rtag pa yid la byed pas de yang zhi bar bya'o //",
    "T04D3922:75a-2": "yang gang gi tshe zhum pa dang rgod pa dag",
    "T04D3922:75a-3": "dang bral ba nyid kyis cha mnyam par 'jug cing",
    "T04D3922:75a-4": "sems rang gi mtshan nyid kyis gnas par mthong ba",
    "T04D3922:75a-5": "de'i tshe / bsgrims pa dang klong pa btang snyoms su byas te /",
    "T04D3922:75a-6": "gal te sems mnyam par 'jug tu bsgrims pa byas na /",
    "T04D3922:75a-7": "de'i tshe sems rnam par g-yeng bar 'gyur ro //",
    "T04D3922:75a-8": "le lo dang ni dmigs par brjed pa dang //",
    "T04D3922:75a-9": "de bzhin zhum rgod mi rtsol ba dang rtsol //",
    "T04D3922:75a-10": "ting nge 'dzin la thams cad nyes par 'gyur //",
    "T04D3922:75a-11": "dad sogs sems nyid de yi gnyen po yin //",
    "T04D3922:75a-12": "mdor na ting nge 'dzin thams cad kyi nyes pa nyid ni rnam pa drug yod de /",
    "T04D3922:75a-13": "'di lta ste /",
    "T04D3922:75a-14": "le lo dang /",
    "T04D3922:75a-15": "dmigs pa brjed pa dang /",
    "T04D3922:75a-16": "zhum pa dang /",
    "T04D3922:75a-17": "rgod pa dang /",
    "T04D3922:75a-18": "bsgrims pa dang /",
    "T04D3922:75a-19": "ma bsgrims pa'o //",
    "T04D3922:75a-20": "de rnams kyi gnyen por spong ba'i 'du byed brgyad",
    "T04D3922:75a-21": "bsgom par bya'o zhes bcom ldan 'das kyis gsungs te",
    "T04D3922:75a-22": "/ 'di lta ste /",
    "T04D3922:75a-23": "dad pa dang /",
    "T04D3922:75a-24": "'dun pa dang /",
    "T04D3922:75a-25": "rtsol ba dang /",
    "T04D3922:75a-26": "shin tu sbyangs pa dang /",
    "T04D3922:75a-27": "dran pa dang /",
    "T04D3922:75a-28": "shes bzhin dang /",
    "T04D3922:75a-29": "btang snyoms dang /",
    "T04D3922:75a-30": "sems pa'o //",
    "T04D3922:75a-31": "de la dang po bzhi ni le lo'i gnyen po yin te /",
    "T04D3922:75a-32": "de yang ting nge 'dzin gyi yon tan rnams la",
    "T04D3922:75a-33": "yid ches pa'i mtshan nyid kyi dad pas rnal 'byor",
    "T04D3922:75a-34": "pa rnams de la mngon par 'dod pa'i sems skye",
    "T04D3922:75a-35": "bar 'gyur la / mngon par 'dod pa las rtsol ba rtsom par 'gyur ro //",
    "T04D3922:75a-36": "de las kyang lus dang sems las su rung ba nyid thob par 'gyur ro //",
    "T04D3922:75a-37": "shin tu sbyangs pa de las lus dang sems le lo las ldog par 'gyur ro //",
    "T04D3922:75a-38": "de bas na dad pa la sogs pa ni le lo spang ba'i phyir bsgom par bya'o //",
    "T04D3922:75a-39": "dran pa ni dmigs pa brjed pa'i gnyen po'o //",
    "T04D3922:75a-40": "shes bzhin ni zhum pa dang rgod pa'i gnyen po yin te /",
    "T04D3922:75a-41": "des zhum pa dang rgod pa dag nye bar shes pa yin pa'i phyir ro //",
    "T04D3922:75a-42": "zhum pa dang rgod pa ma zhi ba'i dus su ni mi rtsol ba nyes pa yin te /",
    "T04D3922:75a-43": "de'i gnyen por ni sems bsgom par bya'o //",
    "T04D3922:75a-44": "zhum pa dang rgod pa de dag nye bar zhi bar gyur nas /",
    "T04D3922:75a-45": "gang gi tshe sems rang gi rgyun gyis 'jug pa",
    "T04D3922:75a-46": "de'i tshe ni rtsol ba nyes pa yin pas de'i",
    "T04D3922:75a-47": "gnyen por btang snyoms bsgom par bya'o //",
    "T04D3922:75b-0": "spong ba'i 'du byed @75b brgyad po de yang dag",
    "T04D3922:75b-1": "par ldan pa'i ting nge 'dzin ni gang gi rdzu",
    "T04D3922:75b-2": "'phrul la sogs pa'i yon tan rdzogs par byed par",
    "T04D3922:75b-3": "mchog tu las su rung bar 'gyur ro //",
    "T04D3922:75b-4": "de bas na mdo las spang ba'i 'du byed brgyad",
    "T04D3922:75b-5": "dang ldan pa'i rdzu 'phrul gyi rkang pa sgom par",
    "T04D3922:75b-6": "byed do zhes gsungs pa yin no //",
    "T04D3922:75b-7": "bsgom pa'i rim pa 'di nyid la dgongs nas bcom",
    "T04D3922:75b-8": "ldan 'das yum de nyid las de la sems mnyam",
    "T04D3922:75b-9": "par gzhag par bya /",
    "T04D3922:75b-10": "yang dag par 'jog par byed /",
    "T04D3922:75b-11": "rnam par 'jog par byed /",
    "T04D3922:75b-12": "nye bar 'jog par byed /",
    "T04D3922:75b-13": "dul bar byed /",
    "T04D3922:75b-14": "zhi bar byed /",
    "T04D3922:75b-15": "nye bar zhi bar byed /",
    "T04D3922:75b-16": "gcig pa nyid du byed /",
    "T04D3922:75b-17": "ting nge 'dzin du byed do zhes gsungs pa yin no //",
    "T04D3922:75b-18": "yang dag par 'jog par byed pa ni dmigs pa de nyid la rgyun gyis 'jug par byed pa'o //",
    "T04D3922:75b-19": "rnam par 'jog pa ni rnam par g-yeng bar shes par bya ste /",
    "T04D3922:75b-20": "de nye bar zhi bar byed pa'o //",
    "T04D3922:75b-21": "nye bar 'jog par byed pa ni rnam par g-yeng",
    "T04D3922:75b-22": "ba nye bar zhi bar byas nas de nyid la",
    "T04D3922:75b-23": "gong nas gong du gtod par byed pa'o //",
    "T04D3922:75b-24": "dul bar byed pa ni dga' ba skyed par byed pa'o //",
    "T04D3922:75b-25": "zhi bar byed pa ni mi dga' ba zhi bar byed pa'o //",
    "T04D3922:75b-26": "nye bar zhi bar byed pa ni gnyid dang rmugs",
    "T04D3922:75b-27": "pa la sogs pa byung ba sel bar byed pa'o",
    "T04D3922:75b-28": "// gcig pa nyid du byed pa ni dmigs pa",
    "T04D3922:75b-29": "la mngon par 'du byed pa med par 'jug pa",
    "T04D3922:75b-30": "la 'bad par byed pa'o //",
    "T04D3922:75b-31": "ting nge 'dzin du mnyam par 'jog pa ni sems",
    "T04D3922:75b-32": "mnyam pa nyid thob pa la btang snyoms su byed",
    "T04D3922:75b-33": "pas yang dag par 'dzin par byed do zhes bya",
    "T04D3922:75b-34": "ba'i don to // tshig dgu po 'di dag gi",
    "T04D3922:75b-35": "bshad pa ni slob dpon thogs med kyis mdzad pa",
    "T04D3922:75b-36": "las bris pa yin no ;",
    "T04D3922:75b-37": "/ yang rim pa 'dis ting nge 'dzin rdzogs par gang gi tshe 'gyur zhe na /",
    "T04D3922:75b-38": "de'i tshe smras pa /",
    "T04D3922:75b-39": "gang gi sems ni rtsol ba med pas ni //",
    "T04D3922:75b-40": "rang gi ngang gis 'jug par 'gyur ba na //",
    "T04D3922:75b-41": "de'i tshe sangs rgyas mnyam 'jog la brten te //",
    "T04D3922:75b-42": "'di ni ting nge 'dzin gyi tshul yin no //",
    "T04D3922:75b-43": "gang gi tshe dmigs pa de la mngon par 'du",
    "T04D3922:75b-44": "byed pa med par 'jug pas sems gnas par gyur",
    "T04D3922:75b-45": "pa de'i tshe zhi gnas rdzogs pa yin par shes",
    "T04D3922:75b-46": "par bya'o // de ltar mnyam 'jog shes nas ni //",
    "T04D3922:75b-47": "de nas shes par bskyed bya ste //",
    "T04D3922:75b-48": "gzugs dang gzugs med dbye ba yi //",
    "T04D3922:75b-49": "don de nyid ni rnam dpyad bya //",
    "T04D3922:76a-0": "de bas na rnam @76a * //",
    "T04D3922:76a-1": "par dpyad pa 'dis spros pa med pa nyid yin",
    "T04D3922:76a-2": "pa'i phyir 'gro ba rnams chos sku'i bdag nyid du",
    "T04D3922:76a-3": "shes par byas la sems tsam las yongs su bzlas",
    "T04D3922:76a-4": "la gcig dang du ma nyid la sogs pa'i tshul",
    "T04D3922:76a-5": "gyis de kho na nyid kyang snang ba med pa'i",
    "T04D3922:76a-6": "tshul gyis bzla bar bya'o //",
    "T04D3922:76a-7": "de kho na nyid mthong ba 'di nyid ni gang",
    "T04D3922:76a-8": "shes rab kyis rnam par brtags na yang dag pa'i",
    "T04D3922:76a-9": "ye shes mthong bas chos thams cad mi mthong ba",
    "T04D3922:76a-10": "yin no // de yang bcom ldan 'das kyi yum bar ma las /",
    "T04D3922:76a-11": "sangs rgyas bcom ldan 'das rnams kyi ye shes kyi spyan gang zhe na /",
    "T04D3922:76a-12": "gang gis ci yang ma gzigs pa'i don de gzigs pa'o zhes bya ba dang /",
    "T04D3922:76a-13": "de bzhin du don dam par mthong ba gang zhe na /",
    "T04D3922:76a-14": "gang chos thams cad mthong ba med pa'o zhes ji skad du gsungs pa yin no //",
    "T04D3922:76a-15": "de bas na de kho na nyid kyi rnal 'byor",
    "T04D3922:76a-16": "pa rnams kyang spyod lam thams cad la gnas pa",
    "T04D3922:76a-17": "na / chos thams cad mthong du zin kyang ma mthong ba len no //",
    "T04D3922:76a-18": "de lta bu nyid mthong ba med pa zhes bya bar mngon par 'dod kyi gnyid log pa'am /",
    "T04D3922:76a-19": "mig btsums pa dang 'dra bar gang yid la mi byed pa ni ma yin no //",
    "T04D3922:76a-20": "de lta na ni bag chags ma spangs pas 'du",
    "T04D3922:76a-21": "shes med pa'i snyoms par 'jug pa la sogs pa",
    "T04D3922:76a-22": "las ldang ba bzhin du slar yang gzugs la sogs",
    "T04D3922:76a-23": "pa la mngon par zhen pa'i bag chags kyi rtsa",
    "T04D3922:76a-24": "ba can gyi 'dod chags la sogs pa skye ba",
    "T04D3922:76a-25": "nyid kyis rnal 'byor par mi 'gyur te /",
    "T04D3922:76a-26": "thog ma med pa'i dus can gyi gzugs la sogs",
    "T04D3922:76a-27": "par mngon par zhen pa yid la mi byed pa",
    "T04D3922:76a-28": "tsam gyis yongs su spangs par mi 'gyur te /",
    "T04D3922:76a-29": "'du shes med pa'i snyoms par 'jug pa la sogs pas kyang de spangs par 'gyur ro //",
    "T04D3922:76a-30": "gang gzugs la sogs pa'i yul rnams kyi the tshom",
    "T04D3922:76a-31": "spangs pa de yid la byed pa yongs su spangs",
    "T04D3922:76a-32": "par yang nus pa ma yin te /",
    "T04D3922:76a-33": "me yongs su spangs pas tsha ba spong mi nus pa dang 'dra'o //",
    "T04D3922:76a-34": "de bas na the tshom gyi sa bon dang bral",
    "T04D3922:76a-35": "ba nyid kyis gzugs la sogs pa la mngon par",
    "T04D3922:76a-36": "zhen pa bsal bar bya'i /",
    "T04D3922:76a-37": "tsher ma 'byin pa lta bur bya ba ma yin no zhes bya bar nges so //",
    "T04D3922:76a-38": "the tshom gyi sa bon dang bral bar bya ba",
    "T04D3922:76a-39": "yang zhi gnas dang lhag mthong phan tshun rjes su",
    "T04D3922:76a-40": "mthun par 'jug par bya'o //",
    "T04D3922:76b-0": "de yang sems rtse gcig pa'i @76b mtshan nyid can",
    "T04D3922:76b-1": "gyis zhi gnas skye bar gyur na shes rab kyi",
    "T04D3922:76b-2": "mig gis rnam par dpyod pa'i rnal 'byor pa'i the",
    "T04D3922:76b-3": "tshom dang bral bar 'gyur ro //",
    "T04D3922:76b-4": "de dang bral bas gzugs la sogs pa la mngon par zhen pa dang bral lo //",
    "T04D3922:76b-5": "de dang bral nas kyang chos thams cad dngos po",
    "T04D3922:76b-6": "med par rtogs te de nyid ni shes rab kyi",
    "T04D3922:76b-7": "pha rol tu phyin pa'o //",
    "T04D3922:76b-8": "yang de'i tshe zhi gnas dang lhag mthong dag de'i bdag nyid can yin te /",
    "T04D3922:76b-9": "de nyid ni mchog tu rnam par mi rtog pa'i rnal 'byor ro //",
    "T04D3922:76b-10": "de yang /",
    "T04D3922:76b-11": "kun rtog thams cad spangs pa ste //",
    "T04D3922:76b-12": "'di ni rnal 'byor dam pa yin //",
    "T04D3922:76b-13": "rnal 'byor pa gang mngon sum du //",
    "T04D3922:76b-14": "gnas pa kun mkhyen bcom ldan 'gyur //",
    "T04D3922:76b-15": "de ltar rim pa 'dis zhi gnas dang lhag mthong bdag gis sam /",
    "T04D3922:76b-16": "bla ma'i man ngag gis bcom ldan 'das yum shes rab bskyed la /",
    "T04D3922:76b-17": "byang chub sems dpa' dbang po rab dang ldan pa",
    "T04D3922:76b-18": "yin na de nges pa'i rgyud nyid kyis phyir mi",
    "T04D3922:76b-19": "ldog pa nyid yin par rtogs par byas la /",
    "T04D3922:76b-20": "shes rab kyi pha rol tu phyin pa'i ngo bo nyid dang /",
    "T04D3922:76b-21": "sbyin pa la sogs pa'i thabs la rab tu 'jug go //",
    "T04D3922:76b-22": "de yang 'phags pa ga ya mgo'i ri las gnyis",
    "T04D3922:76b-23": "po 'di dag ni byang chub sems dpa' rnams kyi",
    "T04D3922:76b-24": "lam gyis bsdus pa ste /",
    "T04D3922:76b-25": "'di lta ste thabs dang /",
    "T04D3922:76b-26": "shes rab bo zhes gsungs pa yin te /",
    "T04D3922:76b-27": "thabs ni sbyin pa la sogs pa'i pha rol tu phyin pa dang /",
    "T04D3922:76b-28": "tshad med pa dang /",
    "T04D3922:76b-29": "bsdu ba'i dngos po la sogs pa'i dbye bas phye ba ste /",
    "T04D3922:76b-30": "de nyid kyang 'phags pa blo gros mi zad pa dang /",
    "T04D3922:76b-31": "dkon mchog sprin la sogs pa'i mdo las gsungs so //",
    "T04D3922:76b-32": "shes rab ni thabs de nyid phyin ci ma log par yongs su gcod pa'i rgyu'o //",
    "T04D3922:76b-33": "des kyang thabs yang dag par brtags nas phyin ci",
    "T04D3922:76b-34": "ma log pas bdag dang gzhan gyi don ji lta",
    "T04D3922:76b-35": "ba bzhin nyams su len pas sngags kyis zin pa'i",
    "T04D3922:76b-36": "dug spyod pa dang 'dra bar kun nas nyon mongs",
    "T04D3922:76b-37": "par mi 'gyur ro //",
    "T04D3922:76b-38": "de yang mdo de nyid las thabs ni bsdu ba shes pa'o //",
    "T04D3922:76b-39": "shes rab ni yongs su gcod pa shes pa'o zhes gsungs pa dang /",
    "T04D3922:76b-40": "'phags pa dad pa'i stobs bskyed pa las /",
    "T04D3922:76b-41": "thabs la mkhas pa gang zhe na /",
    "T04D3922:76b-42": "gang chos thams cad kyi bsdu ba shes pa la mkhas pa'o //",
    "T04D3922:76b-43": "shes rab gang zhe na /",
    "T04D3922:77a-0": "gang chos thams cad dbyer @77a * //",
    "T04D3922:77a-1": "med pa shes pa la mkhas pa'o zhes gsungs pa'o //",
    "T04D3922:77a-2": "'di dag la ni sa la gnas pas kyang bsten par bya'o //",
    "T04D3922:77a-3": "shes rab tsam 'ba' zhig ni ma yin no //",
    "T04D3922:77a-4": "gang gi phyir sa bcu pa la sogs pa'i mdo",
    "T04D3922:77a-5": "las pha rol tu phyin pa lhag ma rnams la",
    "T04D3922:77a-6": "yang mi spyod pa ma yin no zhes gsungs pas",
    "T04D3922:77a-7": "byang chub sems dpa' sa bcu thams cad du pha",
    "T04D3922:77a-8": "rol tu phyin pa thams cad la kun tu spyad",
    "T04D3922:77a-9": "par bya'o zhes bshad do //",
    "T04D3922:77a-10": "de bzhin du yang shes rab kyi pha rol tu",
    "T04D3922:77a-11": "phyin pa la gcig tu dga' ba'i byang chub sems",
    "T04D3922:77a-12": "dpa' rnams kyi dbang du mdzad nas /",
    "T04D3922:77a-13": "yongs su rgyas pa'i mdo chos thams cad bsdus pa",
    "T04D3922:77a-14": "las byams pa gang yang byang chub sems dpa' rnams",
    "T04D3922:77a-15": "kyi byang chub kyi phyir pha rol tu phyin pa",
    "T04D3922:77a-16": "drug car gzung bar bya ba de la skyes bu",
    "T04D3922:77a-17": "blun po rnams ji ltar byang chub sems dpa' rnams",
    "T04D3922:77a-18": "shes rab kyi pha rol tu phyin pa 'ba' zhig",
    "T04D3922:77a-19": "la bslab par bya'i /",
    "T04D3922:77a-20": "pha rol tu phyin pa lhag ma rnams kyis ci zhig bya zhes zer zhing /",
    "T04D3922:77a-21": "des pha rol tu phyin pa gzhan dag la smod",
    "T04D3922:77a-22": "pa nyid du sems par 'gyur ro zhes bya ba",
    "T04D3922:77a-23": "la sogs pa rgya cher gsungs pa dang /",
    "T04D3922:77a-24": "'phags pa rnam par snang mdzad mngon par rdzogs par byang chub pa'i rgyud las kyang /",
    "T04D3922:77a-25": "thams cad mkhyen pa'i ye shes 'di ni snying rje chen po'i rtsa ba can /",
    "T04D3922:77a-26": "byang chub kyi rgyu dang ldan pa /",
    "T04D3922:77a-27": "thabs kyi mthar phyin pa'o zhes gsungs pa yin no //",
    "T04D3922:77a-28": "de bas na gnyis ka yang dus thams cad du bsten par bya'o //",
    "T04D3922:77a-29": "de ltar na bcom ldan 'das mi gnas pa'i mya ngan las 'das pa 'grub pa yin no //",
    "T04D3922:77a-30": "de yang sbyin pa la sogs pa'i thabs kyis gzugs",
    "T04D3922:77a-31": "kyi sku dang zhing dang 'khor la sogs pa longs",
    "T04D3922:77a-32": "spyod chen po'i 'bras bu phun sum tshogs pa yongs",
    "T04D3922:77a-33": "su 'dzin par mdzad pas /",
    "T04D3922:77a-34": "bcom ldan 'das mya ngan las 'das pa la gnas par mi mdzad do //",
    "T04D3922:77a-35": "shes rab kyis phyin ci log ma lus par spangs pas 'khor bar gnas par mi mdzad de /",
    "T04D3922:77a-36": "'khor ba ni phyin ci log gi bdag nyid can yin pa'i phyir ro //",
    "T04D3922:77a-37": "de yang chos kyi rnam grangs gzings lta bur shes",
    "T04D3922:77a-38": "pa rnams kyis ni chos rnams kyang spang bar bya",
    "T04D3922:77a-39": "na chos ma yin pa lta ci smos zhes ji",
    "T04D3922:77a-40": "skad du gsungs pa lta bu yin /",
    "T04D3922:77b-0": "de la phyin ci log tu mngon par zhen pa spang @77b bar bya'o zhes gsungs kyi /",
    "T04D3922:77b-1": "dgos pa'i don rdzogs par bya ba'i don du yang",
    "T04D3922:77b-2": "gnas par mi bya'o zhes gsungs pa ma yin no",
    "T04D3922:77b-3": "// de yang chos su gzung bar bya'i /",
    "T04D3922:77b-4": "mi gzung bar mi bya'o zhes gsungs te /",
    "T04D3922:77b-5": "lam log pas gzung bar mi bya'o zhes bya ba'i don to //",
    "T04D3922:77b-6": "de bas na dngos po thams cad de ltar gzigs te gsungs pa ni //",
    "T04D3922:77b-7": "dus kun du ni thabs dang ni //",
    "T04D3922:77b-8": "shes rab pha rol phyin bdag can //",
    "T04D3922:77b-9": "bsten bya gang phyir de las ni //",
    "T04D3922:77b-10": "mi gnas mya ngan 'das par 'gyur //",
    "T04D3922:77b-11": "zhes bya ba yin no //",
    "T04D3922:77b-12": "pha rol tu phyin pa'i theg pa'i bsgom pa'i rim",
    "T04D3922:77b-13": "pa'i man ngag slob dpon chen po dpal ye shes",
    "T04D3922:77b-14": "grags pa'i zhal snga nas mdzad pa rdzogs so /",
    "T04D3922:77b-16": "// / rgya gar gyi mkhan po padma k'a ra warma dang /",
    "T04D3922:77b-17": "zhu chen gyi lo ts'a ba dge slong rin chen"
}