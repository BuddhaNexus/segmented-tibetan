{
    "T02TD3685E:315a-0": "@315a * // sgrol ma'i sgrub thabs bzhugs//",
    "T02TD3685E:315a-2": "# // rje btsun ma sgrol ma la phyag 'tshal lo //",
    "T02TD3685E:315a-3": "de la dang por sngags pas gdong bkru ba la sogs pa byas te /",
    "T02TD3685E:315a-4": "yid dang mthun par bsam gtan gyi gnas gtsang zhing dri zhim po gcal du bkram par stan gtsang ma la bde bar skyil mo krung gis 'dug ste 'byung po thams cad pa'i gtor ma'i sngags kyis gtor ma byin gyis brlabs la /",
    "T02TD3685E:315a-5": "aom a'a bi ghn'anta krita h'um phat /",
    "T02TD3685E:315a-6": "ces bya ba'i sngags lan bcu'i bar du brjod de /",
    "T02TD3685E:315a-7": "phyogs bcu na gnas pa'i bgegs thams cad bskrad par bya'o //",
    "T02TD3685E:315a-8": "de nas rang gi snying gar chos thams cad chod dbyings kyi rang bzhin skye ba med par ston par byed pa ston ka'i zla ba ltar dkar ba 'od zer dkar po 'phro bas rang gi lus gsal bar byed pa shin tu 'phro ba bsams la /",
    "T02TD3685E:315a-9": "de yongs su gyur pa'i 'od dkar po'i thig le shel skong dag pa lta bu de rim gyis 'phel bar gyur pa'i zla ba'i dkyil 'khor gyi gzugs su bsam zhing /",
    "T02TD3685E:315a-10": "de'i steng du yi ge t'am 'od zer gyi tshogs 'phro ba'i rin po che'i sgron ma ltar dkar ba rnam par bsam mo //",
    "T02TD3685E:315a-11": "de nas yi ge t'am de 'od zer shin tu dkar ba'i tshogs kyis 'jig rten gyi khams thams cad gsal bar byas pa sngon du 'gro bas lha mo sgrol ma la sogs pa sangs rgyas dang byang chub sems dpa' dang bla ma rnams bskul te /",
    "T02TD3685E:315a-12": "spyan drangs pa mdun gyi nam mkha'i phyogs la rnam par bsam par bya'o //",
    "T02TD3685E:315a-13": "de'i steng du yid kyis rang bzhin gyi mchod par bya ba yin la /",
    "T02TD3685E:315a-14": "de la mchod pa'i cho ga'i rim pa ni 'di yin te /",
    "T02TD3685E:315b-0": "aom badzra pushpe h'um zhes bya ba'i sngags brjod @315b la yi ge t'am las byung ba'i me tog gi mchod pa'i tshogs kyis mchod par bya'o //",
    "T02TD3685E:315b-1": "de nas aom badzra dh'u pe h'um zhes bya ba'i sngags brjod la yi ge t'am de nyid las yang dag par spros pa'i bdug pa'i mchod pa'i tshogs kyis mchod par bya'o //",
    "T02TD3685E:315b-2": "de'i 'og tu aom badzra d'i pe h'um zhes bya ba'i sngags brjod la yi ge t'am de nyid las rin po che'i sgron ma spros la mchod par bya'o //",
    "T02TD3685E:315b-3": "de nas aom badzra gandhe h'um zhes bya ba'i sngags brjod la yi ge t'am de nyid las byung ba'i dri'i mchod pa'i sprin yang dag par spros pas mchod par bya'o //",
    "T02TD3685E:315b-4": "de nas aom badzra ni bi dye h'um zhes bya ba'i sngags brjod la yi ge t'am de nyid las rin po che sna tshogs bcug pa'i lha'i zhal zas ro mchog dang ldan pa'i mchod pa'i sprin rnam pa sna tshogs yang dag par spros pas mchod par bya'o //",
    "T02TD3685E:315b-5": "de nas aom sarbba bi shishta p'u dza me gha pra sa ra sa mu dra a'a:h'um /",
    "T02TD3685E:315b-6": "zhes bya ba'i sngags brjod la yi ge t'am de nyid las rin po che sna bdun gyi gdugs dang /",
    "T02TD3685E:315b-7": "rgyal mtshan dang /",
    "T02TD3685E:315b-8": "dril bu dang /",
    "T02TD3685E:315b-9": "ba dan dang /",
    "T02TD3685E:315b-10": "bla re la sogs pa dang /",
    "T02TD3685E:315b-11": "'khor los sgyur ba'i rin po che sna bdun gyis mchod par bya'o //",
    "T02TD3685E:315b-12": "de ltar mchod pa byas nas /",
    "T02TD3685E:315b-13": "de dag gi spyan sngar sdig pa bshags pa dang /",
    "T02TD3685E:315b-14": "bsod nams la rjes su yi rang ba dang bskul ba dang /",
    "T02TD3685E:315b-15": "gsol ba gdab pa dang /",
    "T02TD3685E:315b-16": "bsod nams yongs su bsngo ba dang /",
    "T02TD3685E:315b-17": "gsum la skyabs su 'gro ba byas la /",
    "T02TD3685E:315b-18": "byams pa dang snying rje dang dga' ba dang btang snyoms te tshangs pa'i gnas bzhi bsgoms nas byang chub kyi sems brtan por bya'o //",
    "T02TD3685E:315b-19": "de nas aom sva bh'a ba shuddha:sarbba dharm'a:sva bh'a ba shuddho&amp; ham /",
    "T02TD3685E:315b-20": "zhes bya ba'i sngags lan gsum brjod la /",
    "T02TD3685E:315b-21": "'gro ba thams cad rmi lam dang sgyu ma dang smig rgyu lta bur stong pa nyid kyi rang bzhin du dmigs par bya'o //",
    "T02TD3685E:315b-22": "de nas yi ge aa yongs su gyur pa las zla ba'i dkyil 'khor du bsam /",
    "T02TD3685E:315b-23": "de'i steng du yi ge t'am dkar po las 'od zer dkar po 'khrigs par bsam /",
    "T02TD3685E:315b-24": "de yongs su gyur pa las autpa la sngon po /",
    "T02TD3685E:316a-0": "de'i dbus su zla ba'i dkyil @316a * //",
    "T02TD3685E:316a-1": "'khor gyi steng na yi ge t'am dkar po bsam /",
    "T02TD3685E:316a-2": "de las 'od zer dkar po phyogs bcur 'phros pa des sems can thams cad sbyangs nas lha mo sgrol ma'i skur gyur pa 'od zer de nyid kyis bkug / autpal dang yi ge t'am la bstims pas ;",
    "T02TD3685E:316a-3": "padma dkar po'i dbus gnas pa'i //",
    "T02TD3685E:316a-4": "zla ba'i gzugs kyi gdan steng du //",
    "T02TD3685E:316a-5": "rdo rje skyil krung bcas nas ni //",
    "T02TD3685E:316a-6": "mchog sbyin ma dang autpal bsnams //",
    "T02TD3685E:316a-7": "ston ka'i zla ba'i mdangs 'dra ba'i //",
    "T02TD3685E:316a-8": "zla ba la ni rgyab brten pa //",
    "T02TD3685E:316a-9": "rgyan rnams thams cad yongs su rdzogs //",
    "T02TD3685E:316a-10": "bcu drug lo lon lus dang ldan //",
    "T02TD3685E:316a-11": "rdzogs sangs rgyas dang de 'dra'i sras //",
    "T02TD3685E:316a-12": "kun gyi yum gyur 'dod dgu 'chang //",
    "T02TD3685E:316a-13": "'phags ma sgrol ma de'i snying gar zla ba'i steng gi t'am dkar po yongs su gyur pa las /",
    "T02TD3685E:316a-14": "'khor lo 'od zer dkar po bsgom //",
    "T02TD3685E:316a-15": "rtsibs brgyad pa la yi ge ni //",
    "T02TD3685E:316a-16": "brgyad kyis yongs su bskor ba la //",
    "T02TD3685E:316a-17": "lte bar aom t'a'i yi ge yi //",
    "T02TD3685E:316a-18": "dbus gnas bsgrub bya'i ming dang ldan //",
    "T02TD3685E:316a-19": "zla drug bsten zhing nges pa ni //",
    "T02TD3685E:316a-20": "rtse gcig pa yi sems kyis bsgom //",
    "T02TD3685E:316a-21": "yi ge bcu po'i sngags 'di ni //",
    "T02TD3685E:316a-22": "skyo bar ma gyur sems kyis bzlas //",
    "T02TD3685E:316a-23": "dang por aom ni bzhag nas su//",
    "T02TD3685E:316a-24": "de 'og t'a re rab tu sbyar //",
    "T02TD3685E:316a-25": "de 'og t'a re tutt'a re //",
    "T02TD3685E:316a-26": "sv'a h'a'i mtha' can las kun byed //",
    "T02TD3685E:316a-27": "thugs ka'i 'khor lo de las 'od zer dkar po 'phros pas dam tshig sems dpa' 'dra ba'i ye shes sems dpa' rang bzhin gyis grub pa kun nas spyan drangs pa mdun gyi nam mkha' la rnam par bsams nas /",
    "T02TD3685E:316a-28": "snga ma bzhin du yang dag par mchod de /",
    "T02TD3685E:316a-29": "de nas dam tshig gi phyag rgya bcing bar bya ste /",
    "T02TD3685E:316a-30": "thal mo khong stong du sbyar nas mdzub mo gnyis gung mo gnyis kyi rgyab tu sbyar la mthe bong gnyis nang du bkug pa ni /",
    "T02TD3685E:316a-31": "autpa la'i phyag rgya'o //",
    "T02TD3685E:316a-32": "de'i dbus su yi ge t'am dkar po bsams te /",
    "T02TD3685E:316a-33": "de las 'od zer dkar po 'phros pa des ye shes sems dpa' la bskor bar byas la /",
    "T02TD3685E:316a-34": "de nas dza:h'um bam ho:zhes bya ba'i yi ge bzhis spyan drangs nas dam tshig sems dpa' bdag nyid la gzhug pa dang bcing ba dang /",
    "T02TD3685E:316a-35": "dgyes pa byas la /",
    "T02TD3685E:316b-0": "aom dharma dh'a @316b tu dzny'a na badzra sva bh'a ba a'atma ko&amp ;",
    "T02TD3685E:316b-1": "ham /",
    "T02TD3685E:316b-2": "zhes nga rgyal bya'o //",
    "T02TD3685E:316b-3": "de'i rjes la 'khor lo yi ger bcas pa las 'od zer spro ba byas la /",
    "T02TD3685E:316b-4": "de bzhin gshegs pa lnga mdun gyi nam mkha' la rnam par bsams la /",
    "T02TD3685E:316b-5": "dbang bskur ba'i tshigs su bcad pa 'dis don du gnyer bar bya ba ste /",
    "T02TD3685E:316b-6": "byang chub rdo rjes sangs rgyas la //",
    "T02TD3685E:316b-7": "ji ltar mchog chen stsol mdzad pa //",
    "T02TD3685E:316b-8": "bdag la bsrung ba'i don gyi phyir //",
    "T02TD3685E:316b-9": "nam mkha'i rdo rje deng bdag stsol //",
    "T02TD3685E:316b-10": "de nas de bzhin gshegs pa de dag gi sku las byung ba'i lo ts'a na dang /",
    "T02TD3685E:316b-11": "m'a ma k'i dang /",
    "T02TD3685E:316b-12": "gos dkar mo dang /",
    "T02TD3685E:316b-13": "t'a ra rin po che'i bum pa ye shes kyi bdud rtsis bkang ba phyag na bsnams pas /",
    "T02TD3685E:316b-14": "rdo rje chen po'i dbang bskur ba //",
    "T02TD3685E:316b-15": "khams gsum po yis phyag byas pa //",
    "T02TD3685E:316b-16": "gsang ba gsum gyi gnas las byung //",
    "T02TD3685E:316b-17": "sangs rgyas kun gyis sbyin par bya //",
    "T02TD3685E:316b-18": "zhes bya ba 'don cing dbang bskur bar bsam mo //",
    "T02TD3685E:316b-19": "dbang bskur ba rdzogs ma thag tu rin po che'i cod pan gyi steng du de bzhin gshegs pa 'od dpag tu med pa sku mdog dkar po zhal gcig phyag gnyis pa /",
    "T02TD3685E:316b-20": "ting nge 'dzin gyi phyag rgya can bsam mo //",
    "T02TD3685E:316b-21": "lus dang ngag dang yid gsum byin gyis brlab par bya ba'i phyir /",
    "T02TD3685E:316b-22": "spyi bor yi ge aom dkar po zla ba'i dkyil 'khor la gnas pa dang /",
    "T02TD3685E:316b-23": "lkog mar yi ge a'a:dmar po zla ba'i dkyil 'khor la gnas pa dang /",
    "T02TD3685E:316b-24": "snying gar yi ge h'um nag po zla ba'i dkyil 'khor la gnas pa rnam par bkod do //",
    "T02TD3685E:316b-25": "yi ge bcu po las 'od zer dkar po spros pas 'gro ba kun sbyangs nas sangs rgyas su bsgrubs nas slar bkug ste /",
    "T02TD3685E:316b-26": "'khor lo dang yi ge la bstims te gsal bar bsgom zhing bzlas brjod bya'o //",
    "T02TD3685E:316b-27": "ji srid mi skyo ba'i bar du bsgom pa dang bzlas par byas nas de las ldang bar 'dod na cho ga nyams pa bskang bar bya ba'i phyir rdo rje sems dpa'i snying po /",
    "T02TD3685E:316b-28": "yi ge brgya pa zhes bya ba bzlas nas ye shes sems dpa' yang dag par mchod bsod nams yongs su bsngos la gshegs su gsol lo //",
    "T02TD3685E:316b-29": "de la ye shes sems dpa' gshegs su gsol ba'i tshigs su bcad pa ni /",
    "T02TD3685E:317a-0": "aom khyed kyis sems can @317a * //",
    "T02TD3685E:317a-1": "don kun mdzad //",
    "T02TD3685E:317a-2": "rjes su mthun pa'i dngos grub stsol //",
    "T02TD3685E:317a-3": "sangs rgyas yul du gshegs nas ni //",
    "T02TD3685E:317a-4": "slar yang 'byon par mdzad du gsol //",
    "T02TD3685E:317a-5": "mu:zhes bya ba 'di yin no //",
    "T02TD3685E:317a-6": "de la bzlas pa'i sngags ni /",
    "T02TD3685E:317a-7": "aom t'a re tutt'a re tu re sv'a h'a /",
    "T02TD3685E:317a-8": "de la rdo rje sems dpa'i snying po yi ge brgya pa'i sngags ni /",
    "T02TD3685E:317a-9": "aom badzra sa tva sa ma ya /",
    "T02TD3685E:317a-10": "ma nu p'a la ya /",
    "T02TD3685E:317a-11": "badzra satva tve no pa /",
    "T02TD3685E:317a-12": "tishtha dri dho me bha ba /",
    "T02TD3685E:317a-13": "su to shyo me bha ba /",
    "T02TD3685E:317a-14": "su po shyo me bha ba /",
    "T02TD3685E:317a-15": "aa nu rakto me bha ba /",
    "T02TD3685E:317a-16": "sarbba siddhimme pra yatstsha /",
    "T02TD3685E:317a-17": "sarba karma su tsa me /",
    "T02TD3685E:317a-18": "tsittam shre ya:ku ru h'um /",
    "T02TD3685E:317a-19": "ha ha ha ha ho:/",
    "T02TD3685E:317a-20": "bha ga w'an sarbba ta th'a ga ta /",
    "T02TD3685E:317a-21": "badzra m'a mi munytsa /",
    "T02TD3685E:317a-22": "badzri bha ba ma h'a sa ma ya satva a'a:/",
    "T02TD3685E:317a-23": "zhes bya ba 'di yin no //",
    "T02TD3685E:317a-24": "bsod nams 'di yis 'gro ba kun //",
    "T02TD3685E:317a-25": "rje btsun sgrol ma 'dra bar shog / bdag kyang ting 'dzin 'di bsgrubs nas //",
    "T02TD3685E:317a-26": "'gro ba'i don du sangs rgyas shog /",
    "T02TD3685E:317a-27": "rje btsun sgrol ma'i sgrub thabs slob dpon chen po dpal mar me mdzad ye shes kyis mdzad pa rdzogs so /",
    "T02TD3685E:317a-29": "// / rgya gar gyi mkhan po d'i pam ka ra shr'i dzny'a na dang /",
    "T02TD3685E:317a-30": "bod kyi lo ts'a ba dge slong dge ba'i blo gros kyis sgyur cing zhus te gtan la phab pa'o /"
}