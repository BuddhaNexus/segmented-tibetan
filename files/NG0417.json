{
    "NG0417:1": "@#// rgya gar skad du /",
    "NG0417:2": "rat+na tri hri tan tra /",
    "NG0417:3": "bod skad du /",
    "NG0417:4": "rin po che snang byed kyi rgyud /",
    "NG0417:5": "dpal rdo rje sems dpa' la phyag 'tshal lo //",
    "NG0417:6": "'di skad bdag gis bshad pa'i dus nyid na //",
    "NG0417:7": "'khor gyi ro langs skyes bu dang *//",
    "NG0417:8": "yang dag nyid la dgongs pa'i dus //",
    "NG0417:9": "rang snang gsal ba'i pho brang du //",
    "NG0417:10": "theg pa dgu yi 'khrul pa shar //",
    "NG0417:11": "zhes gsungs so //",
    "NG0417:12": "rat+na tring hri tan+t+ra las /",
    "NG0417:13": "gleng gzhi'i le'u ste dang po'o //  // theg pa dgu yi 'khrul pa 'di //",
    "NG0417:14": "mgon po sems dpa'i bshad du gsol //",
    "NG0417:15": "mgon po sems dpas bka' stsal ba //",
    "NG0417:16": "gzhi yi 'dug tshugs pad+ma 'dra //",
    "NG0417:17": "dper na pad+ma'i me tog de //",
    "NG0417:18": "nyi ma'i zer de gar 'gro bar //",
    "NG0417:19": "pad+ma'i kha yang lta bar 'gyur //",
    "NG0417:20": "pad+ma nyid la lta phyogs med //",
    "NG0417:21": "de bzhin chos nyid rang snang de //",
    "NG0417:22": "rang gi snang ba 'khrul pa las //",
    "NG0417:23": "de bzhin nyid la 'khrul sa med //",
    "NG0417:24": "dper na lce spyang mig la mun snang med pa las //",
    "NG0417:25": "dur bya'i mig la nyin mo mun par snang *//",
    "NG0417:26": "de bzhin thig le nyag gcig la //",
    "NG0417:27": "stong 'tsher bzhin ni lhun grub pa //",
    "NG0417:28": "rgyan dang rol pa phyogs med snang *//",
    "NG0417:29": "de las 'khrul pa rim dgu dang *//",
    "NG0417:30": "mu stegs rtag chad 'gro drug dang *//",
    "NG0417:31": "sku gsum lta sgo 'bras bu dang *//",
    "NG0417:32": "rang 'byung rnam mkhyen thig le dang *//",
    "NG0417:33": "thams cad mkhyen pa'i ye shes so //",
    "NG0417:34": "zhes gsungs so //",
    "NG0417:35": "rat+na tring hri tan tra las /",
    "NG0417:36": "byang chub sems dpa'i zhus lan gyi le'u ste gnyis",
    "NG0417:37": "pa'o // // de nas bo d+hi sa twa yis",
    "NG0417:38": "// rdo rje sems dpa' la /",
    "NG0417:39": "nyan thos 'khrul pa bstan du gsol //",
    "NG0417:40": "ces zhus pas /",
    "NG0417:41": "rdo rje sems dpas bka' stsal pa //",
    "NG0417:42": "nyan thos 'khrul pa'i gzhi ma ni //",
    "NG0417:43": "'jug sgo 'khrul te bden gzhi'i sgo nas 'jug / che ba'i ye shes ngo ma shes te 'khrul //",
    "NG0417:44": "thig le nyag gcig zang thal rang chas la //",
    "NG0417:45": "rtsal mi 'gags pa'i yon tan la //",
    "NG0417:46": "nyis brgya lnga bcu bsrungs pas 'khrul //",
    "NG0417:47": "thig le zang thal lta rgyu med pa la //",
    "NG0417:48": "gang zag bdag med 'dod pas 'khrul //",
    "NG0417:49": "ye shes zang thal gnyis snang med pa la //",
    "NG0417:50": "dge bcu'i sgo nas bdag don spyod pas 'khrul //",
    "NG0417:51": "thig le dgag sgrub med pa'i zang thal la //",
    "NG0417:52": "'gog pa lam gyi sgo nas bsgrubs pas 'khrul //",
    "NG0417:53": "thig le phyi nang med pa yin pa la //",
    "NG0417:54": "skyes bu zung bzhi gang zag ya brgyad thob par 'dod pas 'khrul //",
    "NG0417:55": "ces gsungs so //",
    "NG0417:56": "rat+na tring hri tan tra las /",
    "NG0417:57": "nyan thos 'khrul pa'i le'u ste gsum pa'o //  // de nas bo d+hi sa twa la /",
    "NG0417:58": "badzra sa twas bka' stsal pa //",
    "NG0417:59": "rang sangs rgyas kyi theg pa'i 'khrul ba ni //",
    "NG0417:60": "'jug sgo 'khrul te rten 'brel sgo nas 'jug / rtsal gyi yon tan ngo ma shes pas 'khrul //",
    "NG0417:61": "ye shes lus la dri ma med pa la //",
    "NG0417:62": "tshul khrims nyis brgya lnga bcu bsrungs pas 'khrul //",
    "NG0417:63": "ye shes dri med rtogs yul med pa la //",
    "NG0417:64": "gang zag bdag dang chos la phyogs gcig rtogs par 'dod pas 'khrul //",
    "NG0417:65": "ye shes @#//",
    "NG0417:66": "yul dang yul can gnyis med la //",
    "NG0417:67": "rdzu 'phrul ya ma zung du 'gro don mdzad pas 'khrul //",
    "NG0417:68": "ye shes zang thal snga phyi med pa la //",
    "NG0417:69": "sngon nas goms pa'i spyod gzos byas pas 'khrul //",
    "NG0417:70": "lhun grub chen po'i snang ba la //",
    "NG0417:71": "bse ru lta bur 'dod pas 'khrul //",
    "NG0417:72": "ces gsungs so //",
    "NG0417:73": "rat+na tring hri tan tra las /",
    "NG0417:74": "rang sangs rgyas kyi 'khrul pa'i le'u ste bzhi pa'o //  // de nas bo d+hi sa twa la /",
    "NG0417:75": "badzra sa twas bka' stsal pa //",
    "NG0417:76": "byang chub sems dpa'i theg pa'i 'khrul pa yang *//",
    "NG0417:77": "thig le lhun grub phyogs med la //",
    "NG0417:78": "kun rdzob don dam sgo nas 'jug pas 'khrul /",
    "NG0417:79": "thig le snangab phyogs med shar ba la //",
    "NG0417:80": "sdom pa nyi shu bsrungs pas 'khrul /  / thig le lhun grub gnyis su med pa la //",
    "NG0417:81": "chos dang gang zag gnyis la bdag med 'dod pas 'khrul //",
    "NG0417:82": "thig le nyag cig rnam dag lam med la //",
    "NG0417:83": "tshogs lam mthong lam 'dod pas 'khrul //",
    "NG0417:84": "thig le lhun grub gnyis su med pa la //",
    "NG0417:85": "tshad med bzhi dang bsdu ba'i dngos po bzhis 'gro don mdzad pas 'khrul //",
    "NG0417:86": "thig le lhun grub zam ma chad pa la //",
    "NG0417:87": "pha rol phyin bcu'i sgo nas sgrub pa 'khrul //",
    "NG0417:88": "thig le lhun grub ye nas yin pa la //",
    "NG0417:89": "sa bcu bgrod dang bcu gcig 'dod pas 'khrul //",
    "NG0417:90": "ces gsungs so //",
    "NG0417:91": "rat+na tring hri tan tra las /",
    "NG0417:92": "byang chub sems dpa' 'khrul pa'i le'u ste lnga pa'o //  // de nas bo d+hi sa twa la /",
    "NG0417:93": "badzra sa twas bka' stsal pa /",
    "NG0417:94": "kri ya'i theg pa 'khrul ba bstan pa ni //",
    "NG0417:95": "thig le ye dag nyag gcig la //",
    "NG0417:96": "dag pa rnam gsum sgo nas 'jug pa 'khrul //",
    "NG0417:97": "thig le bar mtshams med pa la //",
    "NG0417:98": "rtsa ba yan lag dam tshig bsrungs pa 'khrul //",
    "NG0417:99": "lhun grub skye 'gag med pa la //",
    "NG0417:100": "dam tshig sems dpa' ye shes sems dpa' rje dang khol du 'dzin pa 'khrul //",
    "NG0417:101": "thig le dri med chen po la //",
    "NG0417:102": "khrus dang gtsang sbra spyod pas 'khrul //",
    "NG0417:103": "thig le 'gyur med gsang ba la //",
    "NG0417:104": "bsgyur nas sgrub thabs byin rlabs re ba 'khrul //",
    "NG0417:105": "thig le sku gsum rang snang la //",
    "NG0417:106": "grub pa'i 'bras bu rigs gsum 'dod pas 'khrul //",
    "NG0417:107": "ces gsungs so //",
    "NG0417:108": "rat+na tring hri tan tra las /",
    "NG0417:109": "kri ya 'khrul pa'i le'u ste drug pa'o //  // de nas bo d+hi sa twa la /",
    "NG0417:110": "badzra sa twas bka' stsal pa //",
    "NG0417:111": "yo ga'i 'khrul pa bstan pa ni //",
    "NG0417:112": "thig le zhen pa med pa la //",
    "NG0417:113": "dag pa gsum du 'jug pas 'khrul //",
    "NG0417:114": "thig le dri med zang thal la //",
    "NG0417:115": "rtsa ba yan lag dam tshig bsrungs pas 'khrul //",
    "NG0417:116": "thig le 'gyur med lhun grub la //",
    "NG0417:117": "bsgyur nas sgrub pa'i thabs la re bas 'khrul //",
    "NG0417:118": "thig le'i snang ba rang snang la //",
    "NG0417:119": "kun rdzob don dam gnyis su 'dod pas 'khrul //",
    "NG0417:120": "thig le rang snang ye grub chen po la //",
    "NG0417:121": "dpon dang g.yog tu 'dzin pas 'khrul //",
    "NG0417:122": "ces gsungs so //",
    "NG0417:123": "rat+na tring hri tan tra las /",
    "NG0417:124": "yo ga'i 'khrul pa bstan pa'i le'u ste bdun pa'o //  // de nas bo d+hi sa twa @#//",
    "NG0417:125": "la //",
    "NG0417:126": "badzra sa twas bka' stsal pa //",
    "NG0417:127": "ma ha yo ga'i 'khrul so bstan pa ni //",
    "NG0417:128": "chos nyid rang grol chen po la //",
    "NG0417:129": "ting 'dzin rnam gsum sgo nas 'jug pas 'khrul //",
    "NG0417:130": "gnyis su med pa'i chos nyid la //",
    "NG0417:131": "rtsa ba yan lag sgo nas dam tshig bsrungs pas 'khrul //",
    "NG0417:132": "chos nyid skyel bsu med pa la //",
    "NG0417:133": "kun rdzob tsam lha dang lha mor blta bas 'khrul //",
    "NG0417:134": "chos nyid bar do med pa la //",
    "NG0417:135": "ta na ga na spyod pas 'khrul //",
    "NG0417:136": "chos nyid nyi ma zla bas ma bskyed pa //",
    "NG0417:137": "thabs dang shes rab sgo nas bsgrubs pas 'khrul //",
    "NG0417:138": "chos nyid dbyer med chen po la //",
    "NG0417:139": "sangs rgyas sa gsum thob par 'dod pa 'khrul //",
    "NG0417:140": "ces gsungs so //",
    "NG0417:141": "rat+na tring hri tan tra las //",
    "NG0417:142": "ma ha yo ga'i 'khrul so bstan pa'i le'u ste",
    "NG0417:143": "brgyad pa'o // // de nas yang bo d+hi sa",
    "NG0417:144": "twa la / badzra sa twas bka' stsal ba /",
    "NG0417:145": "a nu yo ga'i 'khrul so bstan pa ni //",
    "NG0417:146": "'dug tshugs 'gyur ba med pa la //",
    "NG0417:147": "yongs su rdzogs par 'jug pas 'khrul //",
    "NG0417:148": "'dug tshugs bsrung bya med pa la //",
    "NG0417:149": "mi 'da' bas dam tshig bsrungs pas 'khrul //",
    "NG0417:150": "'dug tshugs dbye ba med pa la //",
    "NG0417:151": "dbyings dang ye shes gnyis su med par lta bas 'khrul //",
    "NG0417:152": "'dug tshugs gnyis snang med pa la //",
    "NG0417:153": "ye shes dbyings la spyod pas 'khrul //",
    "NG0417:154": "'dug tshugs bsgrub bya min pa la //",
    "NG0417:155": "phung po lha dang lha mo bsgrubs pas 'khrul //",
    "NG0417:156": "'dug tshugs rang sa zin pa la //",
    "NG0417:157": "yi ge 'khor lor 'dod pa 'khrul //",
    "NG0417:158": "ces gsungs so //",
    "NG0417:159": "rat+na tring hri tan tra las /",
    "NG0417:160": "a nu 'khrul pa'i le'u ste dgu pa'o //  // de nas yang bo d+hi sa twa la //",
    "NG0417:161": "badzra sa twas bka' stsal pa //",
    "NG0417:162": "rdzogs pa chen po'i 'khrul so bstan pa ni //",
    "NG0417:163": "thig le nyag gcig ye grol la //",
    "NG0417:164": "bla med ting 'dzin sgo nas 'jug pas 'khrul //",
    "NG0417:165": "thig le rang snang lhun grub la //",
    "NG0417:166": "med dang phyal ba gcig tu lhun gyis grub pa bsrungs pas 'khrul //",
    "NG0417:167": "thig le gnyis 'dzin med pa la //",
    "NG0417:168": "snang srid chos skur lta bas 'khrul //",
    "NG0417:169": "thig le thogs med zang thal la //",
    "NG0417:170": "lta sgom spyod par tshol bas 'khrul //",
    "NG0417:171": "thig le'i snang ba ma 'gags pa //",
    "NG0417:172": "bya btsal bral bar 'dod pas 'khrul //",
    "NG0417:173": "thig le ye grub chen po la //",
    "NG0417:174": "chos sku 'bras bur 'dod pas 'khrul //",
    "NG0417:175": "ces gsungs so //",
    "NG0417:176": "rat+na tring hri tan tra las /",
    "NG0417:177": "rdzogs chen 'khrul pa'i le'u ste bcu pa'o ///",
    "NG0417:178": "/ de nas yang bo d+hi sa twa la /",
    "NG0417:179": "badzra sa twas bka' stsal pa //",
    "NG0417:180": "mu stegs rtag chad 'khrul pa bstan pa ni //",
    "NG0417:181": "chos nyid 'gyur ba med pa la //",
    "NG0417:182": "sngar shi phyis 'chi rtag par 'dod pas 'khrul //",
    "NG0417:183": "chos nyid rang bzhin zang thal la //",
    "NG0417:184": "sngar shi phyis 'chi stongs par 'dod pas 'khrul //",
    "NG0417:185": "ces gsungs so //",
    "NG0417:186": "rat+na tring hri tan tra las /",
    "NG0417:187": "mu stegs rtag chad 'khrul so'i le'u ste bcu gcig pa'o ///",
    "NG0417:188": "/ de nas yang bo d+hi sa twa la /  / badzra sa twas bka' stsal pa //",
    "NG0417:189": "'gro drug 'khrul so bstan pa @#//",
    "NG0417:190": "ni //",
    "NG0417:191": "lhun grub phyogs med chen po de //",
    "NG0417:192": "che ba'i ye shes lnga yin te //",
    "NG0417:193": "bya ba nan tan 'khrul te phrag dogs rgyu //",
    "NG0417:194": "gzhi ni gnyis med snang bar gzung bas rkyen //",
    "NG0417:195": "chags pa'i las kyis lha ru 'khrul //",
    "NG0417:196": "'bras bu khams gsum nyid du grub //",
    "NG0417:197": "che ba'i bya ba nan tan 'khrul te khong khro rgyu //",
    "NG0417:198": "gzhi ni snang ba'i rol pa 'thab ste rkyen //",
    "NG0417:199": "de la chags te lha min 'khrul //",
    "NG0417:200": "'bras bu 'thab rtsod nyid du grub //",
    "NG0417:201": "mnyam nyid 'khrul te nga rgyal rgyu //",
    "NG0417:202": "gzhi ni gling gzhi rgyal po rkyen //",
    "NG0417:203": "chags pa'i las kyis mi ru 'khrul //",
    "NG0417:204": "'bras bu gling bzhi'i mi ru grub //",
    "NG0417:205": "stong nyid 'khrul te gti mug rgyu //",
    "NG0417:206": "gzhi ni ma shes ngam grog rkyen //",
    "NG0417:207": "chags pa las kyis byol song 'khrul //",
    "NG0417:208": "'bras bu rigs gzhi nyid du grub //",
    "NG0417:209": "kun rtog 'khrul te 'dod chags rgyu //",
    "NG0417:210": "gzhi ni 'khrul te rang snang rkyen //",
    "NG0417:211": "chags pa'i las kyis yid btags 'khrul //",
    "NG0417:212": "'bras bu rigs gsum nyid du grub //",
    "NG0417:213": "me long ye shes 'khrul te zhe sdang rgyu //",
    "NG0417:214": "gzhi nyid 'khrul te rang snang rkyen //",
    "NG0417:215": "chags pa'i las kyis dmyal bar 'khrul //",
    "NG0417:216": "'bras bu dmyal khams bcu dgu grub //",
    "NG0417:217": "ces gsungs so //",
    "NG0417:218": "rat+na tring hri tan tra las /",
    "NG0417:219": "'gro drug 'khrul pa'i le'u ste bcu gnyis pa'o //",
    "NG0417:220": "de nas yang bo d+hi sa twa la /",
    "NG0417:221": "badzra sa twas bka' stsal pa //",
    "NG0417:222": "sku gsum sku lnga ye shes lnga //",
    "NG0417:223": "lta bsgom pa spyod pa 'bras bur 'dod pas 'khrul //",
    "NG0417:224": "thig le gdos pa'i chos min par //",
    "NG0417:225": "gong ma rnams ni gdos chos yin te 'khrul //",
    "NG0417:226": "thig le nyag gcig zang thal la //",
    "NG0417:227": "sku gsum sku lnga 'dod pas 'khrul //",
    "NG0417:228": "thig le sgom dang spyod pa dang *//",
    "NG0417:229": "lta ba 'bras bu ma bskyed pa //",
    "NG0417:230": "de ltar 'dod pas 'khrul pa'i rgyu //",
    "NG0417:231": "sangs rgyas sems can gnyis med par //",
    "NG0417:232": "sangs rgyas 'dod pas 'khrul pa'i rgyu //",
    "NG0417:233": "zhes gsungs so //",
    "NG0417:234": "rat+na tring hri tan tra las /",
    "NG0417:235": "snang ba rtsa dgu'i 'khrul so bstan pa'i le'u ste bcu gsum pa'o //",
    "NG0417:236": "de nas bo d+hi sa twa la /",
    "NG0417:237": "badzra sa twas bka' stsal pa //",
    "NG0417:238": "'khrul pa med pa 'di bstan no //",
    "NG0417:239": "thig le zang thal chen po dang *//",
    "NG0417:240": "rang chas yin pas 'jug sgo min //",
    "NG0417:241": "thig le nyag gcig khyab gdal de //",
    "NG0417:242": "bsrung bar bya ba yul min no //",
    "NG0417:243": "thig le gnyis med rang 'bar la //",
    "NG0417:244": "rtogs par bya bar lta ba med //",
    "NG0417:245": "thig le nyag gcig rang gsal bas //",
    "NG0417:246": "bsgrub par bya ba'i chos min no //",
    "NG0417:247": "thig le 'du 'bral med pa'i don //",
    "NG0417:248": "grub par bya ba'i 'bras bu min //",
    "NG0417:249": "gnyis snang 'dug na nyag gcig min //",
    "NG0417:250": "gsum du 'dod pa 'khrul pa'i rgyu //",
    "NG0417:251": "zang thal chen po ye shes gsal //",
    "NG0417:252": "'bar ba chen po'i thig le'o //",
    "NG0417:253": "zhes gsungs so //",
    "NG0417:254": "rat+na tring hre tan tra las /",
    "NG0417:255": "'khrul med nyag gcig bstan pa'i le'u ste bcu bzhi",
    "NG0417:256": "pa'o // // de nas bo d+hi sa twa yis",
    "NG0417:257": "/ rgyud 'di'i mtshan nyid bdag la gsungs //",
    "NG0417:258": "de nas badzra sa twa yis //",
    "NG0417:259": "bo d+hi sa twa la rgyud 'di ni rin @#//",
    "NG0417:260": "po che snang byed ces bya bar zungs shig / ces gsungs so //",
    "NG0417:261": "de nas b+ho d+hi sa twa rjes su yi rang"
}