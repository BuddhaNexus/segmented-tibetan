{
    "K06D0027_H0028:263a-0": "@263a / /rgya gar skad du /",
    "K06D0027_H0028:263a-1": "a'arya tsandra garbha pra dzny'ap'a ra mi t'a ma h'a y'a na s'u tra /",
    "K06D0027_H0028:263a-2": "bod skad du /",
    "K06D0027_H0028:263a-3": "'phags pa zla ba'i snying po shes rab kyi pha rol tu phyin pa theg pa chen po'i mdo /",
    "K06D0027_H0028:263a-4": "sangs rgyas dang /",
    "K06D0027_H0028:263a-5": "byang chub sems dpa' thams cad la phyag 'tshal lo //",
    "K06D0027_H0028:263a-6": "'di skad bdag gis thos pa dus gcig na bcom",
    "K06D0027_H0028:263a-7": "ldan 'das rgyal po'i khab bya rgod phung po'i ri",
    "K06D0027_H0028:263a-8": "la dge slong gi dge 'dun chen po tshad med",
    "K06D0027_H0028:263a-9": "grangs med pa dang /",
    "K06D0027_H0028:263a-10": "byang chub sems dpa' rab tu mang po dang thabs cig tu bzhugs te /",
    "K06D0027_H0028:263a-11": "de'i tshe 'khor der byang chub sems dpa' sems dpa'",
    "K06D0027_H0028:263a-12": "chen po zla ba'i snying po 'dug pa stan las",
    "K06D0027_H0028:263a-13": "langs nas bcom ldan 'das la 'di skad ces gsol",
    "K06D0027_H0028:263a-14": "to // bcom ldan 'das /",
    "K06D0027_H0028:263a-15": "byang chub sems dpa' rnams kyis shes rab kyi pha",
    "K06D0027_H0028:263b-0": "rol tu phyin pa la ji ltar bslab @263b par",
    "K06D0027_H0028:263b-1": "bgyi / de skad ces gsol pa dang /",
    "K06D0027_H0028:263b-2": "bcom ldan 'das kyis bka' stsal pa /",
    "K06D0027_H0028:263b-3": "zla ba'i snying po /",
    "K06D0027_H0028:263b-4": "chos thams cad dngos po dang bral ba gang yin pa de ni /",
    "K06D0027_H0028:263b-5": "shes rab kyi pha rol tu phyin pa'o //",
    "K06D0027_H0028:263b-6": "'di lta ste /",
    "K06D0027_H0028:263b-7": "dper na /",
    "K06D0027_H0028:263b-8": "zla ba'i dkyil 'khor ni /",
    "K06D0027_H0028:263b-9": "rtog pa med kyang gling bzhir 'khor bar byed cing mun pa rnams rab tu sel to //",
    "K06D0027_H0028:263b-10": "de bzhin du byang chub sems dpa' sems dpa' chen",
    "K06D0027_H0028:263b-11": "po shes rab kyi pha rol tu phyin pa la",
    "K06D0027_H0028:263b-12": "spyod pa ni / rtog pa med kyang phyin ci",
    "K06D0027_H0028:263b-13": "log bzhi rnams la thugs rjes 'khor zhing rang bzhin",
    "K06D0027_H0028:263b-14": "gyis nyon mongs pa rnams sel bar byed kyang mi",
    "K06D0027_H0028:263b-15": "rtog pa'i phyir ro //",
    "K06D0027_H0028:263b-16": "zla ba'i snying pos gsol pa /",
    "K06D0027_H0028:263b-17": "bcom ldan 'das /",
    "K06D0027_H0028:263b-18": "byang chub sems dpa'i shes rab kyi pha rol tu phyin pa la du mchis /",
    "K06D0027_H0028:263b-19": "bcom ldan 'das kyis bka' stsal pa /",
    "K06D0027_H0028:263b-20": "rigs kyi bu /",
    "K06D0027_H0028:263b-21": "byang chub sems dpa'i shes rab kyi pha rol tu phyin pa la rnam pa gnyis te /",
    "K06D0027_H0028:263b-22": "zag pa dang bcas pa dang /",
    "K06D0027_H0028:263b-23": "zag pa med pa'o //",
    "K06D0027_H0028:263b-24": "rigs kyi bu /",
    "K06D0027_H0028:263b-25": "de la zag pa dang bcas pa'i shes rab ni /",
    "K06D0027_H0028:263b-26": "mos pas spyod pa'i sa'i gnas skabs na gzung bar rtog pa dang /",
    "K06D0027_H0028:263b-27": "'dzin par rtog pa ste /",
    "K06D0027_H0028:263b-28": "de spong bar byed pa ni /",
    "K06D0027_H0028:263b-29": "zag pa dang bcas pa'i shes rab kyi pha rol tu phyin pa'o; ;rigs kyi bu /",
    "K06D0027_H0028:263b-30": "de la zag pa med pa'i shes rab kyi pha rol tu phyin pa ni /",
    "K06D0027_H0028:263b-31": "mthong ba'i lam gyi rnam par mi rtog pa'i ye shes te /",
    "K06D0027_H0028:263b-32": "ye shes de ni /",
    "K06D0027_H0028:264a-0": "rtog pa thams cad dang bral @264a *//",
    "K06D0027_H0028:264a-1": "ba'i phyir na mi rtog pa'i phyir ro //",
    "K06D0027_H0028:264a-2": "rigs kyi bu /",
    "K06D0027_H0028:264a-3": "'di lta ste /",
    "K06D0027_H0028:264a-4": "shes rab kyi pha rol tu phyin pa ni /",
    "K06D0027_H0028:264a-5": "pha rol dang tshu rol gyi mtha' gang la yang mi gnas pa'i phyir ro; ;shes rab ni /",
    "K06D0027_H0028:264a-6": "gzugs nas rnam pa thams cad mkhyen pa nyid kyi bar du rang bzhin med pas /",
    "K06D0027_H0028:264a-7": "shes rab kyi pha rol tu phyin pa rang bzhin med par shes par bya'o //",
    "K06D0027_H0028:264a-8": "gzugs la sogs pa'i chos rnams dus gsum du mi",
    "K06D0027_H0028:264a-9": "dmigs shing ma bcings ma grol bar shes par bya'o",
    "K06D0027_H0028:264a-10": "// rigs kyi bu /",
    "K06D0027_H0028:264a-11": "chos thams cad mnyam pa nyid pas /",
    "K06D0027_H0028:264a-12": "shes rab kyi pha rol tu phyin pa mnyam pa nyid do //",
    "K06D0027_H0028:264a-13": "chos thams cad 'gag pa med pa nyid pas /",
    "K06D0027_H0028:264a-14": "shes rab kyi pha rol tu phyin pa 'gag pa med pa nyid do //",
    "K06D0027_H0028:264a-15": "chos thams cad mtshan ma med pas /",
    "K06D0027_H0028:264a-16": "shes rab kyi pha rol tu phyin pa mtshan ma med pa'o //",
    "K06D0027_H0028:264a-17": "chos thams cad skye ba med pas /",
    "K06D0027_H0028:264a-18": "shes rab kyi pha rol tu phyin pa skye ba med pa'o //",
    "K06D0027_H0028:264a-19": "chos thams cad chad pa med pas /",
    "K06D0027_H0028:264a-20": "shes rab kyi pha rol tu phyin pa chad pa med pa'o //",
    "K06D0027_H0028:264a-21": "chos thams cad 'ong ba med pas /",
    "K06D0027_H0028:264a-22": "shes rab kyi pha rol tu phyin pa 'ong ba med pa'o //",
    "K06D0027_H0028:264a-23": "chos thams cad 'gro ba med pa nyid pas /",
    "K06D0027_H0028:264a-24": "shes rab kyi pha rol tu phyin pa 'gro ba med pa nyid do //",
    "K06D0027_H0028:264a-25": "chos thams cad rtag pa med pas /",
    "K06D0027_H0028:264a-26": "shes rab kyi pha rol tu phyin pa rtag pa med pa nyid do //",
    "K06D0027_H0028:264b-0": "chos thams cad tha dad pa @264b med pa nyid pas /",
    "K06D0027_H0028:264b-1": "shes rab kyi pha rol tu phyin pa tha dad pa med pa nyid do //",
    "K06D0027_H0028:264b-2": "chos thams cad don gcig pa nyid pas /",
    "K06D0027_H0028:264b-3": "shes rab kyi pha rol tu phyin pa don gcig pa nyid do //",
    "K06D0027_H0028:264b-4": "chos thams cad dngos po med pa'i ngo bo nyid pas /",
    "K06D0027_H0028:264b-5": "shes rab kyi pha rol tu phyin pa dngos po med pa'i ngo bo nyid do //",
    "K06D0027_H0028:264b-6": "mdor na thams cad mtshan ma dang /",
    "K06D0027_H0028:264b-7": "rang bzhin dang /",
    "K06D0027_H0028:264b-8": "ngo bo nyid las 'das pas ni; shes rab kyi pha rol tu phyin pa'o //",
    "K06D0027_H0028:264b-9": "de lta bas na /",
    "K06D0027_H0028:264b-10": "shes rab kyi pha rol tu phyin pa'i sngags so //",
    "K06D0027_H0028:264b-11": "tadya tha /",
    "K06D0027_H0028:264b-12": "aom pra dznye pra dznye /",
    "K06D0027_H0028:264b-13": "mah'a pra dznye /",
    "K06D0027_H0028:264b-14": "tsandra pra dznye /",
    "K06D0027_H0028:264b-15": "sarba sh'a sa ka ri sv'ah'a /",
    "K06D0027_H0028:264b-16": "chos rnams thams cad rgyu las byung //",
    "K06D0027_H0028:264b-17": "de nyid kun rdzob bden pa ste //",
    "K06D0027_H0028:264b-18": "rang bzhin med cing spros med pa //",
    "K06D0027_H0028:264b-19": "de nyid don dam spyod yul lo //",
    "K06D0027_H0028:264b-20": "bcom ldan 'das kyis de skad ces bka' stsal pa dang /",
    "K06D0027_H0028:264b-21": "byang chub sems dpa' zla ba'i snying po dang /",
    "K06D0027_H0028:264b-22": "thams cad dang ldan pa'i 'khor dang /",
    "K06D0027_H0028:264b-23": "lha dang /",
    "K06D0027_H0028:264b-24": "mi dang /",
    "K06D0027_H0028:264b-25": "lha ma yin dang /",
    "K06D0027_H0028:264b-26": "dri zar bcas pa'i 'jig rten yi rang ste bcom",
    "K06D0027_H0028:264b-27": "ldan 'das kyis gsungs pa la mngon par bstod do",
    "K06D0027_H0028:264b-28": "// 'phags pa zla ba'i snying po shes rab kyi"
}