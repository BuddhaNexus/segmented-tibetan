{
    "T02D3421:84b-0": "@84b # // rgya gar skad du /",
    "T02D3421:84b-1": "h'a la h'a la s'a dha nam /",
    "T02D3421:84b-2": "bod skad du /",
    "T02D3421:84b-3": "h'a la h'a la'i sgrub thabs /",
    "T02D3421:84b-4": "bcom ldan 'das h'a la h'a la la phyag 'tshal lo //",
    "T02D3421:84b-5": "bsam pa thams cad yongs rdzogs pa'i //",
    "T02D3421:84b-6": "h'a la h'a lar gus phyag 'tshal //",
    "T02D3421:84b-7": "snying rje yi ni bdag nyid can //",
    "T02D3421:84b-8": "de yi sgrub thabs mdor bsdus brjod //",
    "T02D3421:84b-9": "dang po yid du 'ong ba'i gnas su tsandan la sogs pas legs par byugs la /",
    "T02D3421:84b-10": "ras ris la sogs pa bkram ste /",
    "T02D3421:84b-11": "bcom ldan 'das la mchod par bya'o //",
    "T02D3421:84b-12": "me tog la sogs pa 'bul ba'i sngags ni /",
    "T02D3421:84b-13": "aom badzra pushpe h'um /",
    "T02D3421:84b-14": "aom badzra dh'u pe h'um /",
    "T02D3421:84b-15": "aom badzra d'i pe h'um /",
    "T02D3421:84b-16": "zhes pa la sogs pas so //",
    "T02D3421:84b-17": "aom sarba ta th'a ga t'a p'u dza me gha",
    "T02D3421:84b-18": "pra sa ra sa m'u hi spha ra na hi",
    "T02D3421:84b-19": "mam ga ga na kam h'um /",
    "T02D3421:84b-20": "mchod pa thams cad dbul ba'i sngags so //",
    "T02D3421:84b-21": "rab tu mchod bya de yi mdun //",
    "T02D3421:84b-22": "bde ba'i stan la 'dug byas nas //",
    "T02D3421:84b-23": "'gro la byams pa rnam par bsgom //",
    "T02D3421:84b-24": "snying rje dang ni brtse chen po //",
    "T02D3421:84b-25": "sngags pas snying gar zla ba'i steng //",
    "T02D3421:84b-26": "hr'i:yi yi ge dgod par bya //",
    "T02D3421:84b-27": "sangs rgyas sras bcas gsal por ni //",
    "T02D3421:84b-28": "kun nas nam mkha' gang bar bsgom /",
    "T02D3421:84b-30": "// hr'i:yig 'od zer mchod pas ni //",
    "T02D3421:84b-31": "de la bskor zhing rab tu mchod //",
    "T02D3421:84b-32": "sdig pa bshags pa la sogs bya //",
    "T02D3421:84b-33": "bsod nams 'phel bar bya ba'i phyir //",
    "T02D3421:84b-34": "dkon mchog gsum mchog skyabs 'gro sogs //",
    "T02D3421:84b-35": "sngags 'di dag ni brjod par bya //",
    "T02D3421:84b-36": "chos kun bdag med pa yi mchog /'od gsal snying rje dri ma med //",
    "T02D3421:84b-37": "aom sva bh'a wa shuddha:sarba dharm'a:svabh'a wa shuddho&amp; ham /",
    "T02D3421:84b-38": "zhes pa'i sngags don mngon du bya //",
    "T02D3421:84b-39": "dngos po kun dang bdag nyid bcas //",
    "T02D3421:84b-40": "gzung dang 'dzin las nges par grol //",
    "T02D3421:84b-41": "ye shes cha tsam bsgom par bya //",
    "T02D3421:84b-42": "so so rang rig de bltas nas //",
    "T02D3421:84b-43": "hr'i:yig zla ba la gnas pa //",
    "T02D3421:84b-44": "de skyes padma dkar po bsam //",
    "T02D3421:84b-45": "hr'i:yig dang bcas pa padma las //",
    "T02D3421:84b-46": "de las sangs rgyas tshogs spros te //",
    "T02D3421:84b-47": "'gro ba rnams kyang sangs rgyas bya //",
    "T02D3421:84b-48": "slar yang de la bcug gyur pas //",
    "T02D3421:85a-0": "rang byung h'a la h'a la @85a * //",
    "T02D3421:85a-1": "ste ;",
    "T02D3421:85a-2": "/ zhal gsum phyag drug zhi ba'i tshul //",
    "T02D3421:85a-3": "rin chen mi g-yo'i phug na bsten //",
    "T02D3421:85a-4": "padma dmar dang zla ba la //",
    "T02D3421:85a-5": "rol pa'i stabs kyis yang dag bzhugs //",
    "T02D3421:85a-6": "dkar po ser po sngon po che //",
    "T02D3421:85a-7": "rtsa zhal g-yon pa cig shos so //",
    "T02D3421:85a-8": "stag gi pags pa'i na bzar ldan //",
    "T02D3421:85a-9": "rgyan rnams kun gyis shin tu mdzes //",
    "T02D3421:85a-10": "phyag g-yas mchog sbyin phreng ba mda' //",
    "T02D3421:85a-11": "g-yon pas 'dod ldan nu ma 'dzin //",
    "T02D3421:85a-12": "padma dkar dang zhu dag ni //",
    "T02D3421:85a-13": "phyag gi yal ga dag gis bsnams //",
    "T02D3421:85a-14": "sna tshogs me tog gis bkang ba'i //",
    "T02D3421:85a-15": "thod pa g-yon par dgod par bya //",
    "T02D3421:85a-16": "sgul gyis dkris pa'i rtse gsum g-yas //",
    "T02D3421:85a-17": "chu skyes steng du de bzhin dgod //",
    "T02D3421:85a-18": "gtsug gi nor bu 'od dpag med //",
    "T02D3421:85a-19": "thod pa rnams kyis zur phud byas //",
    "T02D3421:85a-20": "ral pa'i tshogs kyi cod pan can //",
    "T02D3421:85a-21": "dbu la zla ba phyed pas brgyan //",
    "T02D3421:85a-22": "rtog pa'i dra ba rnam bcom pa'i //",
    "T02D3421:85a-23": "sangs rgyas rnams kyi 'od zer 'phro //",
    "T02D3421:85a-24": "'di yis h'a la h'a lar gyur //",
    "T02D3421:85a-25": "rang gi snying mgrin spyi bor yang //",
    "T02D3421:85a-26": "h'um a'a:aom rnams bsgom par bya //",
    "T02D3421:85a-27": "zla bar gnag dmar dkar po'i rim //",
    "T02D3421:85a-28": "de bzhin snying ga mgrin pa'i dbus //",
    "T02D3421:85a-29": "hr'i:yig zla ba la gnas pa //",
    "T02D3421:85a-30": "de nas brtan g-yo'i dngos po rnams //",
    "T02D3421:85a-31": "de yi rnam par bsgom par bya //",
    "T02D3421:85a-32": "log pa'i rnam rtog nges spangs shing //",
    "T02D3421:85a-33": "sngags bzlas nas ni mnyam par gzhag / aom h'a",
    "T02D3421:85a-34": "la h'a la hr'i:nang gi bzlas pa shin tu gsal",
    "T02D3421:85a-35": "// dal ba ma yin myur ba min //",
    "T02D3421:85a-36": "ji ltar bde bar gnas par bya //",
    "T02D3421:85a-37": "bsdus nas so so'i mchod pa dang //",
    "T02D3421:85a-38": "yang dag bstod cing brtan byas la //",
    "T02D3421:85a-39": "yi ge brgya pa brjod par bya //",
    "T02D3421:85a-40": "aom badzra sa tva sa ma ya ma nu p'a la ya /",
    "T02D3421:85a-41": "badzra sa tve tve no pa tishtha dri dho me bha ba /",
    "T02D3421:85a-42": "su to shyo me bha ba /",
    "T02D3421:85a-43": "su po shyo me bha ba /",
    "T02D3421:85a-44": "aa nu rakto me bha ba /",
    "T02D3421:85a-45": "sarba siddhimme pra ya tstsha sarba karma su tsa me tsittam shre ya:ku ru h'um /",
    "T02D3421:85a-46": "ha ha ha ha ho:/",
    "T02D3421:85a-47": "bha ga b'an sarba ta th'a ga ta badzra m'a",
    "T02D3421:85a-48": "me munytsa badzr'i bha ba ma h'a sa ma ya",
    "T02D3421:85a-49": "sa tva a'a:/ aom sems can kun gyi don mdzad khyod //",
    "T02D3421:85a-50": "ji ltar rjes 'jug dngos grub stsol //",
    "T02D3421:85a-51": "sangs rgyas yul du gshegs nas kyang //",
    "T02D3421:85a-52": "slar yang byon par mdzad du gsol //",
    "T02D3421:85a-53": "'di yis yang dag bskul byas nas //",
    "T02D3421:85a-54": "sngags 'di dag ni brjod par bya //",
    "T02D3421:85a-55": "aom aa k'a ro mu kham sarba dharm'a n'am a'a dya nutpa na na tv'a ta mu:zhes so //",
    "T02D3421:85b-0": "@85b rnal 'byor bdag nyid bsam gtan langs //",
    "T02D3421:85b-1": "sbyin pa rang gis ci grub gtang //",
    "T02D3421:85b-2": "ma lus rtog pa dang bral bas //",
    "T02D3421:85b-3": "gzugs sogs 'dod pa spyod byed pa //",
    "T02D3421:85b-4": "bla med byang chub thob 'gyur te //",
    "T02D3421:85b-5": "ring por mi thogs sgrub pa'i mchog / sgrub thabs bris pas gang thob pa //",
    "T02D3421:85b-6": "bdag gi dge ba'i mchog de yis //",
    "T02D3421:85b-7": "'gro ba rnams ni ma lus pa //",
    "T02D3421:85b-8": "myur du h'a la h'a lar shog / h'a la h'a la'i sgrub thabs /"
}