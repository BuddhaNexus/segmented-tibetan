{
    "NK041(di)012:1": "// rab gnas dge legs 'dod 'jo'i yon bdag bsgo ba'i gtong thun nyer mkho bzhugs so //",
    "NK041(di)012:2": "na mo bud+d+h+aa ya /",
    "NK041(di)012:3": "rab tu gnas pa'i mtha' rgyas kyi cho ga las",
    "NK041(di)012:4": "yon bdag bsgo ba'i mtshams sbyor gyi bshad pa cung",
    "NK041(di)012:5": "zad tsam spro na /",
    "NK041(di)012:6": "thog mar dkon mchog gsum gyi shis brjod kyi tshigs",
    "NK041(di)012:7": "bcad sogs 'brel chags kyi bshad pa ci rigs sngon",
    "NK041(di)012:8": "du gtong ba'am / med kyang rung ba las /",
    "NK041(di)012:9": "de yang 'di ltar spyin pa'i bdag pos lhag pa'i",
    "NK041(di)012:10": "bsam pa dang sbyor ba rnam par dag pas bde",
    "NK041(di)012:11": "bar gshegs pa'i sku gsung thugs kyi rten phun sum",
    "NK041(di)012:12": "tshogs par bsgrubs nas rab tu gnas par gsol ba",
    "NK041(di)012:13": "'di ni dge legs thams cad kyi gzhir gyur pa",
    "NK041(di)012:14": "yin te / chos thams cad kyi rgyal po'i mdo las /",
    "NK041(di)012:15": "lha dang bcas pa'i 'jig rten na //",
    "NK041(di)012:16": "dkon mchog gsum po ma gtogs pa'i //",
    "NK041(di)012:17": "yon gyi gnas 'ga' yod min pas //",
    "NK041(di)012:18": "dngos po kun gyis de la mchod //",
    "NK041(di)012:19": "ces gsungs pa ltar lha dang bcas pa'i 'gro ba",
    "NK041(di)012:20": "mtha' dag gis bsten par bya ba'i bsod nams kyi",
    "NK041(di)012:21": "zhing bla na med pa ni dkon mchog rin po",
    "NK041(di)012:22": "che rnam pa gsum yin la /",
    "NK041(di)012:23": "de yang zab mo'i gnas la blo mchog tu gyur",
    "NK041(di)012:24": "pa rnams la ni dkon mchog gsum gyi rang bzhin",
    "NK041(di)012:25": "byang chub kyi sems rang byung gi ye shes rang",
    "NK041(di)012:26": "rig pa'i ngo bor ye nas lhun grub tu gnas",
    "NK041(di)012:27": "par rtogs pa ste /",
    "NK041(di)012:28": "sgyu 'phrul me long las /",
    "NK041(di)012:29": "rang byung zag med ye shes gzugs //",
    "NK041(di)012:30": "mi shigs thig le bde chen po //",
    "NK041(di)012:31": "nam mkha' lta bur kun khyab pa //",
    "NK041(di)012:32": "mi gnas chos sku'i rang bzhin yin //",
    "NK041(di)012:33": "zhes dang /",
    "NK041(di)012:34": "sdong po rgyan pa las /",
    "NK041(di)012:35": "gang zhig bdag dang sangs rgyas rnams //",
    "NK041(di)012:36": "rang bzhin mnyam par rab gnas zhing //",
    "NK041(di)012:37": "mi gnas len pa med pa ste //",
    "NK041(di)012:38": "de dag bde bar gshegs par 'gyur //",
    "NK041(di)012:39": "gzugs dang tshor ba 'du shes dang //",
    "NK041(di)012:40": "rnam par shes dang sems pa rnams //",
    "NK041(di)012:41": "de dag thub pa chen por 'gyur //",
    "NK041(di)012:42": "zhes dang /",
    "NK041(di)012:43": "mgon po byams pas kyang /",
    "NK041(di)012:44": "dam pa'i don du 'gro ba yi //",
    "NK041(di)012:45": "skyabs ni sangs rgyas nyag gcig yin //",
    "NK041(di)012:46": "thub pa chos kyi sku can phyir //",
    "NK041(di)012:47": "zhes gsungs shing /",
    "NK041(di)012:48": "de lta bu'i don khong du ma chud pa'i gdul",
    "NK041(di)012:49": "bya thun mong pa rnams kyi ngor sangs rgyas rnams",
    "NK041(di)012:50": "kyi thugs rje'i 'jug pa sku gsung thugs kyi phyag",
    "NK041(di)012:51": "rgyar byin gyis brlabs pa rnams tshogs gnyis mngon par",
    "NK041(di)012:52": "'du bya ba'i rten du 'dun bzhag gi dkon mchog",
    "NK041(di)012:53": "gsum zhes grags pa la thar 'dod rnams kyis brten",
    "NK041(di)012:54": "par bya dgos pa kho na yin la /",
    "NK041(di)012:55": "tshul de la dgongs nas dkon mchog gsum gyi rten brten par bcas pa sgrub tshul dang /",
    "NK041(di)012:56": "sgrub pa'i phan yon bsam gyis mi khyab pa zhig mdo rgyud du mar gsungs pa yin te /",
    "NK041(di)012:57": "lung rnam 'byed las kyang /",
    "NK041(di)012:58": "kun dga' ra ba gtsug lag khang //",
    "NK041(di)012:59": "mal stan 'tsho ba nar ma dang //",
    "NK041(di)012:60": "zhes sogs rdzas las byung ba'i bsod nams kyi gtso bo yang dge 'dun gyi sde dang /",
    "NK041(di)012:61": "der gtsug lag khang dang /",
    "NK041(di)012:62": "sku gzugs dang /",
    "NK041(di)012:63": "glegs bam dang /",
    "NK041(di)012:64": "mchod rten bzhengs pa rnams yin par gsungs shing /",
    "NK041(di)012:65": "mdo sde gzhan las kyang /",
    "NK041(di)012:66": "nyan thos kyi dge 'dun bye ba phrag du ma",
    "NK041(di)012:67": "la lo grangs dpag tu med pa yo byad kyis",
    "NK041(di)012:68": "bsnyen bkur byas pa las /",
    "NK041(di)012:69": "de bzhin gshegs pa'i sku gzugs tshon gang ba ring",
    "NK041(di)012:70": "bsrel gyi snying po can zhig 'jim pa las bsgrub",
    "NK041(di)012:71": "pa bsod nams lhag par gsungs pa dang /",
    "NK041(di)012:72": "gsal rgyal gyis zhus pa'i mdo las kyang /",
    "NK041(di)012:73": "thub pa'i mchod rten byed dam byed bcug pa //",
    "NK041(di)012:74": "mya ngan 'joms shing lus kun grims pa dang //",
    "NK041(di)012:75": "rin chen mdzod mang 'jig rten gtsor 'gyur zhing //",
    "NK041(di)012:76": "mi de dgra yi phyogs las rgyal bar 'gyur //",
    "NK041(di)012:77": "bcom ldan 'das kyi mchod rten rnams dang ni //",
    "NK041(di)012:78": "sku gzugs rnams la rdul phran ci yod pa //",
    "NK041(di)012:79": "de 'dra'i grangs de snyed kyi rgyal srid dang //",
    "NK041(di)012:80": "lha yul sa steng mi yis nges par thob //",
    "NK041(di)012:81": "gzugs dang gzugs med khams kyi ting 'dzin dang //",
    "NK041(di)012:82": "phun sum tshogs pa'i sa mchog kun thob nas //",
    "NK041(di)012:83": "tha mar skye dang rga ba la sogs pa'i //",
    "NK041(di)012:84": "sdug bsngal dang bral sangs rgyas go 'phang thob //",
    "NK041(di)012:85": "ces dang /",
    "NK041(di)012:86": "dam chos pad dkar las /",
    "NK041(di)012:87": "la las de nyid rin chen sna bdun dang //",
    "NK041(di)012:88": "la las de bzhin zangs dang 'khar ba las //",
    "NK041(di)012:89": "bde bar gshegs pa rnams kyi gzugs byas na //",
    "NK041(di)012:90": "de dag thams cad byang chub thob par 'gyur //",
    "NK041(di)012:91": "zhes pa dang /",
    "NK041(di)012:92": "sgyu 'phrul las /",
    "NK041(di)012:93": "sa la sogs la phyag rgyar byas //",
    "NK041(di)012:94": "rnam grol rim par thob 'gyur na //",
    "NK041(di)012:95": "dag pa'i ye shes kyis sbyangs pas //",
    "NK041(di)012:96": "smos ci dgos te de nyid yin //",
    "NK041(di)012:97": "zhes sogs phan yon rgya cher gsungs pa ltar bsgrubs pa'i rten de yang /",
    "NK041(di)012:98": "zhal bsro ba dang /",
    "NK041(di)012:99": "mnga' dbul ba dang /",
    "NK041(di)012:100": "byin gyis brlab pa zhes bya ba'i brdas dge zhing bkra shis par sgrub pa'i cho ga 'di la /",
    "NK041(di)012:101": "pra tish+tha bi d+hi /",
    "NK041(di)012:102": "zhes pas pra ni don lhag por ston pa'i tshig phrad /",
    "NK041(di)012:103": "tish+tha ni brtan pa'am yun ring du gnas pa /",
    "NK041(di)012:104": "bi d+hi ni cho ga ste rab gnas kyi cho ga 'di nyid kyi dbang du byas na /",
    "NK041(di)012:105": "shes byed kyi gzhi bshad pa dang /",
    "NK041(di)012:106": "bshad pa'i cho ga ji ltar sgrub pa'i tshul gnyis su gnas pa las /",
    "NK041(di)012:107": "dang po la bdun te /",
    "NK041(di)012:108": "rab gnas kyi rang bzhin /",
    "NK041(di)012:109": "gnas bya'i rten /",
    "NK041(di)012:110": "gnas pa'i dgos pa /",
    "NK041(di)012:111": "gnas byed kyi slob dpon /",
    "NK041(di)012:112": "gang du bya ba'i gnas /",
    "NK041(di)012:113": "gang gi tshe bya ba'i dus /",
    "NK041(di)012:114": "gang bya ba'i cho ga'o //",
    "NK041(di)012:115": "dang po rang bzhin ni /",
    "NK041(di)012:116": "slob dpon chen pos bde 'dus rab gnas su /",
    "NK041(di)012:117": "bya dgos mi dgos gnyis su bstan //",
    "NK041(di)012:118": "ces pa ltar /",
    "NK041(di)012:119": "'khor 'das kyi chos thams cad gdod ma nas rang",
    "NK041(di)012:120": "bzhin gyis rnam par dag cing lhun gyis grub pa'i",
    "NK041(di)012:121": "yon tan mchog tu mi 'gyur ba'i chos nyid nam",
    "NK041(di)012:122": "mkha' ltar kun khyab tu bzhugs pa'i gnas lugs rtogs",
    "NK041(di)012:123": "pa shes rab can gyi dbang du byas nas /",
    "NK041(di)012:124": "snga ma las /",
    "NK041(di)012:125": "chos nyid stong pa'i don rtogs na //",
    "NK041(di)012:126": "gang zhig gang gis gang du brlab //",
    "NK041(di)012:127": "gdod nas ma skyes skye med la //",
    "NK041(di)012:128": "ci 'dra ci 'drar rab tu gnas //",
    "NK041(di)012:129": "chos rnams 'od gsal skye med du //",
    "NK041(di)012:130": "rtogs par ldan pas mchod gnas rnams //",
    "NK041(di)012:131": "rab tu gnas pa mi dgos so //",
    "NK041(di)012:132": "zhes dang /",
    "NK041(di)012:133": "yang sku gzugs kyi rten sogs de bzhin gshegs pa",
    "NK041(di)012:134": "rnams kyi thugs rje'i rnam rol sku gsung thugs kyi",
    "NK041(di)012:135": "phyag rgyar sprul pa'o snyam pa'i dad pa can gyi",
    "NK041(di)012:136": "dbang du byas nas snga ma las /",
    "NK041(di)012:137": "yang na stong nyid ma rtogs kyang //",
    "NK041(di)012:138": "sku gzugs glegs bam mchod rten sogs //",
    "NK041(di)012:139": "sangs rgyas rnam sprul byin brlabs las //",
    "NK041(di)012:140": "byung ste min na mi 'byung bar //",
    "NK041(di)012:141": "rtogs te shin tu dad ldan na //",
    "NK041(di)012:142": "rab tu gnas pa mi dgos so //",
    "NK041(di)012:143": "zhes pas de lta bu'i don gnyis po khong du",
    "NK041(di)012:144": "ma chud pa'i gdul bya thun mong ba rnams tshogs",
    "NK041(di)012:145": "gnyis kyi gnas la 'god pa'i ched du rab gnas",
    "NK041(di)012:146": "kyi cho ga dgos par bstan pa ni /",
    "NK041(di)012:147": "'jig rten tha snyad la gnas te //",
    "NK041(di)012:148": "kun rdzob don du bstan pa yin //",
    "NK041(di)012:149": "zhes drang nges kyi dbye bas gsungs pa bzhin rab gnas kyi rtog pa las kyang /",
    "NK041(di)012:150": "sangs rgyas kun na rab tu bzhugs //",
    "NK041(di)012:151": "rab tu gnas pa gang yang med //",
    "NK041(di)012:152": "'jig rten kun rdzob la brten nas //",
    "NK041(di)012:153": "rab tu gnas pa rab tu btags //",
    "NK041(di)012:154": "zhes gsungs pa bzhin no //",
    "NK041(di)012:155": "ngo bo ni /",
    "NK041(di)012:156": "rten gang la sangs rgyas kyi che ba'i yon tan",
    "NK041(di)012:157": "rnams bsdus nas dge zhing bkra shis pa'i don can",
    "NK041(di)012:158": "du byed pa yin te /",
    "NK041(di)012:159": "khro gnyer can gyi rtog pa las /",
    "NK041(di)012:160": "rgyal ba'i sku gzugs bzhengs nas ni //",
    "NK041(di)012:161": "gus pas rgyal ba ltar mchod bya //",
    "NK041(di)012:162": "thub pas de ltar gzigs nas ni //",
    "NK041(di)012:163": "yid can rnams la skyob par mdzad //",
    "NK041(di)012:164": "ces dang /",
    "NK041(di)012:165": "jo bo'i man ngag las kyang /",
    "NK041(di)012:166": "rten mthong na yang 'di dag ni //",
    "NK041(di)012:167": "byin gyis brlabs las byung ba'i phyir //",
    "NK041(di)012:168": "de bzhin gshegs pa nyid yin no //",
    "NK041(di)012:169": "snyam du dad cing gus par bya //",
    "NK041(di)012:170": "zhes gsungs so //",
    "NK041(di)012:171": "galpora /",
    "NK041(di)012:172": "sku gsung thugs kyi rten rnams la //",
    "NK041(di)012:173": "ye shes gzhug pa'i byin rlabs can //",
    "NK041(di)012:174": "'khor ba 'byung ba lnga yi gnas //",
    "NK041(di)012:175": "sku dang gsung dang thugs nyid yin //",
    "NK041(di)012:176": "zhes gsungs pa bzhin no //",
    "NK041(di)012:177": "sgra don ni /",
    "NK041(di)012:178": "su pra tish+tha bi d+hi zhes pa'i sgra las bzang por bsgrub pa dang /",
    "NK041(di)012:179": "yun ring du gnas par byed pa'i cho ga ste /",
    "NK041(di)012:180": "rten ye shes sems dpa'i ngo bo nyid du bsgrubs pas bzang po dang /",
    "NK041(di)012:181": "'khor ba ji srid du gnas par byed pas yun ring ba'o //",
    "NK041(di)012:182": "de gnyis kyang ye shes pa dgug gzhug dang brtan",
    "NK041(di)012:183": "bzhugs dang 'brel ba'i phyir rab gnas kyi cho ga",
    "NK041(di)012:184": "zhes bya ste / yang /",
    "NK041(di)012:185": "su rab /",
    "NK041(di)012:186": "pra ti so so /",
    "NK041(di)012:187": "sh+tha gnas pa ste /",
    "NK041(di)012:188": "rten so so'i bdag nyid du gnas pa la yang bgrang rung ngo //",
    "NK041(di)012:189": "rdo rje bkod pa las /",
    "NK041(di)012:190": "de bzhin gshegs pa'i sku gzugs la //",
    "NK041(di)012:191": "mtha' yas grol ba'i rgyu yi phyir //",
    "NK041(di)012:192": "rgyal ba dgug dang gzhug par bya //",
    "NK041(di)012:193": "zhes gsungs pa bzhin no //",
    "NK041(di)012:194": "gnyis pa gang la gnas bya'i rten ni //",
    "NK041(di)012:195": "rtog pa las /",
    "NK041(di)012:196": "brdungs pa dang /",
    "NK041(di)012:197": "bris pa dang /",
    "NK041(di)012:198": "'bur du byas pa la sogs kyis mtshon pa //",
    "NK041(di)012:199": "gzugs sku'i de bzhin gshegs pa zhi khro'i snang brnyan dang /",
    "NK041(di)012:200": "gsung gi rten rdzogs pa'i sangs rgyas dang 'phags pa rnams kyi gsung rab glegs bam /",
    "NK041(di)012:201": "thugs rten ni chos sku'i rten spyi ming bye brag",
    "NK041(di)012:202": "tu btags pa mchod rten brgyad la sogs pa rnams",
    "NK041(di)012:203": "dang / gzhan yang gtsug lag khang dang /",
    "NK041(di)012:204": "rgyan dang phyag mtshan la sogs pa ji snyed pa rnams so //",
    "NK041(di)012:205": "de dag kyang dbyibs dang rgyan la sogs pa so",
    "NK041(di)012:206": "so'i mtshan nyid dang ldan par tshad la phebs par",
    "NK041(di)012:207": "bya dgos pa ni /",
    "NK041(di)012:208": "sku gzugs mtshan nyid ldan pa ste //",
    "NK041(di)012:209": "zhi ba la sogs nyams dang ldan //",
    "NK041(di)012:210": "tshad kyi tshad la phab cing bzang //",
    "NK041(di)012:211": "de 'dra rab tu gnas par bya //",
    "NK041(di)012:212": "zhes gsungs pa bzhin no //",
    "NK041(di)012:213": "gsum pa gnas pa'i dgos pa ni /",
    "NK041(di)012:214": "skyon yon gyi cha las gnyis te /",
    "NK041(di)012:215": "dang po ni /",
    "NK041(di)012:216": "rten de yang rab gnas ma byas pa dang /",
    "NK041(di)012:217": "cho ga dman pas byas na'ang mi shis pa dang bsod nams kyi zhing du mi 'gyur te /",
    "NK041(di)012:218": "gang du sku gzugs rab rdzogs pa //",
    "NK041(di)012:219": "byin ma brlab par ring gnas na //",
    "NK041(di)012:220": "de la bkra mi shis pa 'byung //",
    "NK041(di)012:221": "de srid mchod par de mi 'os //",
    "NK041(di)012:222": "zhes dang /",
    "NK041(di)012:223": "cho ga dman pas mi bya ste //",
    "NK041(di)012:224": "rab gnas rtag par bkra mi shis //",
    "NK041(di)012:225": "'jig rten 'dir yang sdug bsngal la //",
    "NK041(di)012:226": "'jig rten pha rol 'jigs pa che //",
    "NK041(di)012:227": "zhes so //",
    "NK041(di)012:228": "gnyis pa ni /",
    "NK041(di)012:229": "sngar bshad pa'i skyon rnams mi 'byung ba dang /",
    "NK041(di)012:230": "rten de nyid mchod pa las bsod nams 'phel zhing",
    "NK041(di)012:231": "rgyud byin gyis brlab pa sogs don chen por 'gyur",
    "NK041(di)012:232": "ba yin te / de bas 'bad pa thams cad kyis //",
    "NK041(di)012:233": "dngos grub 'dod pas nan tan bya //",
    "NK041(di)012:234": "cho ga bdag nyid nus pa yis //",
    "NK041(di)012:235": "brtag pa las byung tshul legs pas //",
    "NK041(di)012:236": "de byas bsod nams che ba ni //",
    "NK041(di)012:237": "mthong dang ma mthong rnams su skye //",
    "NK041(di)012:238": "sku gzugs sngags kyi mtshan nyid kyis //",
    "NK041(di)012:239": "de la byin rlabs 'jug par 'gyur //",
    "NK041(di)012:240": "zhes dang /",
    "NK041(di)012:241": "pad+ma dbang chen gyi rgyud las /",
    "NK041(di)012:242": "sku gsung thugs rten khyad par phyir //",
    "NK041(di)012:243": "rab gnas bzang po'i cho ga bya //",
    "NK041(di)012:244": "zhes gsungs pa bzhin no //",
    "NK041(di)012:245": "bzhi pa gnas byed kyi slob dpon ni /",
    "NK041(di)012:246": "theg pa gsum gyi bslab pas rgyud sbyangs shing /",
    "NK041(di)012:247": "khyad par rdo rje theg pa'i dkyil 'khor du dbang",
    "NK041(di)012:248": "gis smin cing dam tshig dag pa phyi nang gi",
    "NK041(di)012:249": "de nyid bcu sogs slob dpon gyi las rab 'byams",
    "NK041(di)012:250": "la dbang 'byor ba /",
    "NK041(di)012:251": "rab gnas kyi cho ga la mthong brgyud phyin chad",
    "NK041(di)012:252": "kyis mkhas pas don mthun du lag tu longs pa",
    "NK041(di)012:253": "ste / slob dpon de nyid bcu shes shing //",
    "NK041(di)012:254": "mtshan nyid kun dang yang dag ldan //",
    "NK041(di)012:255": "phyag rgya sngags dang cho ga shes //",
    "NK041(di)012:256": "las rnams kun la mkhas pa'o //",
    "NK041(di)012:257": "zhes pas /",
    "NK041(di)012:258": "de nyid bcu ni /",
    "NK041(di)012:259": "dkyil 'khor ting 'dzin phyag rgya dang //",
    "NK041(di)012:260": "stangs stabs gdan dang bzlas brjod dang //",
    "NK041(di)012:261": "sbyin sreg mchod pa las la sbyar //",
    "NK041(di)012:262": "slar bsdu ba yi rnam pa ni //",
    "NK041(di)012:263": "phyi yi de nyid bcu yin no //",
    "NK041(di)012:264": "zhes dang /",
    "NK041(di)012:265": "phyir bzlog gnyis kyi cho ga dang //",
    "NK041(di)012:266": "gsang dang shes rab ye shes dang //",
    "NK041(di)012:267": "kha sbyor dbye ba'i cho ga dang //",
    "NK041(di)012:268": "gtor ma rdo rje'i bzlas pa dang //",
    "NK041(di)012:269": "drag shul bsgrub pa'i cho ga dang //",
    "NK041(di)012:270": "rab tu gnas dang dkyil 'khor sgrub //",
    "NK041(di)012:271": "gsang ba'i de nyid bcu yin no //",
    "NK041(di)012:272": "zhes sogs kyis mtshon pa'ang /",
    "NK041(di)012:273": "dge slong /",
    "NK041(di)012:274": "dge tshul /",
    "NK041(di)012:275": "khyim na gnas pa rnams rim bzhin rab 'bring tha mar byas pas so //",
    "NK041(di)012:276": "lnga pa gang du bya ba'i gnas ni /",
    "NK041(di)012:277": "phyogs dang kha dog la sogs pa'i sgo nas zhi rgyas kyi gnas su basngagasa pa dang /",
    "NK041(di)012:278": "khyad par bkra shis shing nyams dga' ba'i gnas te /",
    "NK041(di)012:279": "yang thog mchod rten la sogs dang //",
    "NK041(di)012:280": "khyim dang lha yi gnas rnams su //",
    "NK041(di)012:281": "sangs rgyas la sogs rab gnas ni //",
    "NK041(di)012:282": "cho ga dag dang ldan par bya //",
    "NK041(di)012:283": "zhes dang /",
    "NK041(di)012:284": "galpora /",
    "NK041(di)012:285": "bkra shis dag pa chen po'i gnas //",
    "NK041(di)012:286": "yid 'ong nyams ni rnam par dga' //",
    "NK041(di)012:287": "zhes sogs kyis mtshon te dkyil 'khor gyi cho ga rnams las bshad pa bzhin no //",
    "NK041(di)012:288": "drug pa gang gi tshe bya ba'i dus ni /",
    "NK041(di)012:289": "zla ba drug dang gza' bzhi dang //",
    "NK041(di)012:290": "rgyu skar bcu bzhi gang yin dang //",
    "NK041(di)012:291": "tshes grangs bdun gyi bdag nyid la //",
    "NK041(di)012:292": "rgyal bas rab gnas la sogs basngagasa //",
    "NK041(di)012:293": "zhes pa ltar dgun zla tha chung nas dbyar zla",
    "NK041(di)012:294": "'bring po'i bar nyi ma byang bgrod kyi dkar phyogs",
    "NK041(di)012:295": "gza' skar 'phrod sbyor bzang zhing bkra shis pa la",
    "NK041(di)012:296": "bya ste / sgyu 'phrul las /",
    "NK041(di)012:297": "tshes grangs yar gyi brgyad la brtsam //",
    "NK041(di)012:298": "shin tu skar ma rgyal rnams la //",
    "NK041(di)012:299": "byang chub spyod pa cher spyod pas //",
    "NK041(di)012:300": "gsang mchog dngos grub myur ba'i phyir //",
    "NK041(di)012:301": "gza' skar shis pa blang bar bya //",
    "NK041(di)012:302": "zhes pas rig byed kyi gzhung gzhan las kyang shes par bya ba nyid de /",
    "NK041(di)012:303": "rngam glog las /",
    "NK041(di)012:304": "rig byed dag gi yan lag las //",
    "NK041(di)012:305": "dus rnams shes par bya ba ni //",
    "NK041(di)012:306": "bkra shis lha yi nyi ma dang //",
    "NK041(di)012:307": "'byor dang dus tshes bzang ba ni //",
    "NK041(di)012:308": "mtshan ma'i rtog pa yin mod kyang //",
    "NK041(di)012:309": "brtags na bkra shis mtshan ma 'byung //",
    "NK041(di)012:310": "zhes dang /",
    "NK041(di)012:311": "gzhan yang /",
    "NK041(di)012:312": "dkyil 'khor dang ni rab gnas pa //",
    "NK041(di)012:313": "yar gyi ngo la brtag par bya //",
    "NK041(di)012:314": "zhes pa'ang gtso che ba'i dbang du dgongs kyi /",
    "NK041(di)012:315": "gzhan du na /",
    "NK041(di)012:316": "gza' dang skar ma 'dzom gyur na //",
    "NK041(di)012:317": "mar gyi ngo la'ang nyes pa med //",
    "NK041(di)012:318": "ces gsungs pas mtshon /",
    "NK041(di)012:319": "bdun pa gang zhig bya ba'i cho ga ni /",
    "NK041(di)012:320": "rten 'brel rab gnas su grags pa dang /",
    "NK041(di)012:321": "bslab btus las /",
    "NK041(di)012:322": "sangs rgyas sras bcas dad pas spyan drangs nas rten",
    "NK041(di)012:323": "la bzhugs su gsol te phyag mchod dang shis brjod",
    "NK041(di)012:324": "byed pa mdo lugs su grags pa dang /",
    "NK041(di)012:325": "gsang sngags kyi rgyud sde tha dad nas gsungs pa rnams dang /",
    "NK041(di)012:326": "khyad par rnal 'byor chen po'i rgyud mdo sgyu dang",
    "NK041(di)012:327": "sgrub sde rnams su gsungs pa'i don pan grub shing",
    "NK041(di)012:328": "rta chen por grub pa rnams kyis ji ltar bkral",
    "NK041(di)012:329": "ba bzhin snying por dril ba'i cho ga rnam par",
    "NK041(di)012:330": "dag pa nyid kyis bya dgos te /",
    "NK041(di)012:331": "sangs rgyas la sogs rab gnas ni //",
    "NK041(di)012:332": "cho ga dag dang ldan par bya //",
    "NK041(di)012:333": "cho ga dman pas mi bya ste //",
    "NK041(di)012:334": "zhes dang /",
    "NK041(di)012:335": "de bas 'bad pa thams cad kyis //",
    "NK041(di)012:336": "dngos grub 'dod pas nan tan bya //",
    "NK041(di)012:337": "zhes sogs gsungs pa bzhin /",
    "NK041(di)012:338": "rngam glog las /",
    "NK041(di)012:339": "dkyil 'khor la sogs gang byas kyang //",
    "NK041(di)012:340": "rab gnas ye shes mi ldan na //",
    "NK041(di)012:341": "tshogs dang bri ba'i nus pa med //",
    "NK041(di)012:342": "ces dang /",
    "NK041(di)012:343": "gsang ba'i snying po las /",
    "NK041(di)012:344": "sa la sogs la phyag rgyar byas //",
    "NK041(di)012:345": "rnam grol rim pa thob 'gyur na //",
    "NK041(di)012:346": "dag pa'i ye shes kyis sbyangs pas //",
    "NK041(di)012:347": "smos ci dgos te de nyid yin //",
    "NK041(di)012:348": "zhes gsungs pa nyid kyang spyir shes par bya ba yin no //",
    "NK041(di)012:349": "gnyis pa ji ltar bya ba'i cho ga la bsnyen pa dang /",
    "NK041(di)012:350": "rab gnas kyi cho ga gnyis kyi /",
    "NK041(di)012:351": "dang po bsnyen pa ni /",
    "NK041(di)012:352": "gzhi'i bsnyen pa dang /",
    "NK041(di)012:353": "nye ba'i bsnyen pa gnyis te /",
    "NK041(di)012:354": "slob dpon chen pos /",
    "NK041(di)012:355": "lan gsum gzhan gyis gsol btab pas //",
    "NK041(di)012:356": "yid 'ong gnas su 'dug nas ni //",
    "NK041(di)012:357": "bsnyen pa rnam gnyis mthar phyin pas //",
    "NK041(di)012:358": "zhes gsungs pa ltar rung mthun tsam song ba'i dbang du byas nas /",
    "NK041(di)012:359": "gnyis pa rab gnas kyi cho ga dngos la rgyas",
    "NK041(di)012:360": "'bring bsdus pa'i rnam bzhag 'ga' zhig yod pa las",
    "NK041(di)012:361": "'dir bsdus pa nyin gcig la ji ltar bya ba'i",
    "NK041(di)012:362": "tshul gzhir byas pa la /",
    "NK041(di)012:363": "sbyor ba /",
    "NK041(di)012:364": "dngos gzhi /",
    "NK041(di)012:365": "rjes kyi bya ba dang gsum du gnas pa yin la /",
    "NK041(di)012:366": "dang po sbyor ba la yang yo byad kyi bshoms dang /",
    "NK041(di)012:367": "bdag gi rnal 'byor dang /",
    "NK041(di)012:368": "lha bum dang /",
    "NK041(di)012:369": "khrus bum bsgrub pa rnams sngon du 'gro bas /",
    "NK041(di)012:370": "rab tu gnas pa'i cho ga dngos la /",
    "NK041(di)012:371": "thog mar bgegs sbyong ba la /",
    "NK041(di)012:372": "gtor ma byin te zhi bas sbyang ba dang /",
    "NK041(di)012:373": "rdzas zhi ba dang sngags drag po ste phyed mas sbyang ba dang /",
    "NK041(di)012:374": "rdo rje'i khro bo'i snyems pas sprul pa'i pho nya",
    "NK041(di)012:375": "dang bcas pas bsdigs shing tshar gcod pa drag po'i",
    "NK041(di)012:376": "sgo nas sbyang ba rnams kyis bgegs bsal nas /",
    "NK041(di)012:377": "zan changs sogs rdzas bzhi sngags dang bcas pas mi shes pa sbyang ba dang /",
    "NK041(di)012:378": "til dang me chu'i sbyor bas sdig pa sbyang ba rnams dang /",
    "NK041(di)012:379": "de rjes khrus kyi cho ga la dman mchog gnyis su yod pa las snga ma ni /",
    "NK041(di)012:380": "slob dpon chen pos /",
    "NK041(di)012:381": "tha mal pa yis byas pa yi //",
    "NK041(di)012:382": "dri ma ngan pa bsal ba'i phyir //",
    "NK041(di)012:383": "zhes gsungs pa ltar sbyang gzhi de la sbyang bya",
    "NK041(di)012:384": "bzo bo la sogs pa'i mi gtsang ba'i dri ma",
    "NK041(di)012:385": "/ sbyong byed bum chu la sogs pa /",
    "NK041(di)012:386": "sbyong ba po slob dpon rjes 'brang dang bcas pas /",
    "NK041(di)012:387": "sbyangs 'bras rten ye shes sems dpa'i ngo bor bsgrub rung du byed pa yin te /",
    "NK041(di)012:388": "slob ma'i tshogs dang bcas pa yis //",
    "NK041(di)012:389": "sngags kyi gtsang sbras bkru bar bya //",
    "NK041(di)012:390": "zhes pa ltar khrus chal bku mnye dril phyis khrus gsol dbyi ba rnams kyis dag par byas nas /",
    "NK041(di)012:391": "dri dang gos rgyan sri zhu'i tshul du bsgrubs pa rnams ni nyes tshogs bsal ba'i rim pa'o //",
    "NK041(di)012:392": "dngos gzhi yon tan mngon par sgrub pa'i tshul la /",
    "NK041(di)012:393": "'dus pa chen po'i mdor gsungs pa bzhin slob dpon",
    "NK041(di)012:394": "sh+ain+tam gar+b+hasa s+aats+tsha sgrub pa'i cho gar bshad pa ltar",
    "NK041(di)012:395": "gsol ba gdab cing sems bskyed pa sngon du btang",
    "NK041(di)012:396": "nas / rten dam tshig par bskyed pa ni /",
    "NK041(di)012:397": "sa ma ya zhes pa la 'jug cing /",
    "NK041(di)012:398": "sa ma ti'i sgra 'gro ba dang 'du ba la",
    "NK041(di)012:399": "sbyor du yod pas ye shes sems dpa' gang du",
    "NK041(di)012:400": "'du ba'i dam tshig phyag rgya yin pa'i phyir ro",
    "NK041(di)012:401": "// ji lta bskyed na /",
    "NK041(di)012:402": "rim gsum las /",
    "NK041(di)012:403": "de nas lha ru bskyed pa yang /",
    "NK041(di)012:404": "bde gshegs 'dus pa'i lhar bskyed de //",
    "NK041(di)012:405": "zhes gzhung gang la brten pa der bskyed pa dang /",
    "NK041(di)012:406": "su pra ti zhes so so'i sgras gnas bya'i rten",
    "NK041(di)012:407": "so so'i rnam pa can du bsgom par gsungs mod",
    "NK041(di)012:408": "/ blo dman gyis rten mang po'i khyad par bye",
    "NK041(di)012:409": "brag phyed pa gsal thebs par dka' ba'i phyir rigs",
    "NK041(di)012:410": "so so'i bsdu tshul ni /",
    "NK041(di)012:411": "galpo las /",
    "NK041(di)012:412": "gzugs sku'i rten gyi sku gsung thugs //",
    "NK041(di)012:413": "lugs ma ri mo la sogs pa //",
    "NK041(di)012:414": "spyir na rnam par snang mdzad gzhi //",
    "NK041(di)012:415": "yang na rigs bdag gang yin lha //",
    "NK041(di)012:416": "pusti glegs bam la sogs gsung //",
    "NK041(di)012:417": "mtha' yas mchog tu bsgom par bya //",
    "NK041(di)012:418": "yang na yi dam rigs gang yin //",
    "NK041(di)012:419": "rdo rje dril bu la sogs kun //",
    "NK041(di)012:420": "mi bskyod rdo rje 'dzin pa'am //",
    "NK041(di)012:421": "sku gsung thugs dang rigs lngar 'dus //",
    "NK041(di)012:422": "zhes gsungs pa ltar /",
    "NK041(di)012:423": "spyir rigs kyi bdag po rdo rje sems dpa' bsgoms",
    "NK041(di)012:424": "pas grub kyang rigs kyi sde tshan rnams 'byed pa'i",
    "NK041(di)012:425": "phyir de bzhin gshegs pa rigs lnga sgyu 'phrul d+r+wa",
    "NK041(di)012:426": "ba'i lugs bzhin cho ga gsum bskyed kyi sgo nas",
    "NK041(di)012:427": "rten dam tshig par bsgoms nas /",
    "NK041(di)012:428": "de la ye shes sems dpa' spyan 'dren pa ni /",
    "NK041(di)012:429": "lha yi dkyil 'khor rab bskyed nas //",
    "NK041(di)012:430": "ye shes dkyil 'khor dgug par bya //",
    "NK041(di)012:431": "zhes gsungs pa ltar /",
    "NK041(di)012:432": "rten de nyid ye shes sems dpa'i bdag nyid can du byas pas mchog tu bsgrub pa'i phyir /",
    "NK041(di)012:433": "dam tshig pa'i thugs ka'i 'od zer gyis ye shes",
    "NK041(di)012:434": "pa spyan drangs mdun gyi nam mkhar bzhugs pa la",
    "NK041(di)012:435": "mchod pa sogs byas nas /",
    "NK041(di)012:436": "de nyid phyag rgya bzhis dam tshig pa la dgug",
    "NK041(di)012:437": "gzhug bcing ba dang dgyes pa bskyed pas dam ye",
    "NK041(di)012:438": "chu dang 'o ma bzhin dbyer med par byas nas",
    "NK041(di)012:439": "/ slar yang sangs rgyas thams cad kyi sku gsung",
    "NK041(di)012:440": "thugs rdo rje gsum dang rten gyi sku gsung thugs",
    "NK041(di)012:441": "gnyis su med pa'i ngo bor rgyas btab pa las",
    "NK041(di)012:442": "'da' bar mi byed pas rab tu gnas pa'i don",
    "NK041(di)012:443": "gyi snying po grub par byas pa yin te /",
    "NK041(di)012:444": "mnyam sbyor las /",
    "NK041(di)012:445": "rgya 'di bcings pa tsam gyis ni //",
    "NK041(di)012:446": "sangs rgyas thams cad byin gyis rlob //",
    "NK041(di)012:447": "shin tu byin gyis brlabs nas ni //",
    "NK041(di)012:448": "sangs rgyas thams cad 'du bar 'gyur //",
    "NK041(di)012:449": "zhes gsungs pa bzhin no //",
    "NK041(di)012:450": "de lta bu'i rten de la dbang bskur ba ni mchog gi khrus su 'gyur ba yin te /",
    "NK041(di)012:451": "a b+hi shiny+tsa zhes pa mngon par gtor ba'am /",
    "NK041(di)012:452": "chus brlan par byas pa dang dngos su dri ma dag par byed pa tsam la 'jug cing /",
    "NK041(di)012:453": "brgyud nas go 'phang gi chos thob par byed cing",
    "NK041(di)012:454": "dbang bsgyur ba'i nus pa khyad par can bskyed pa'i",
    "NK041(di)012:455": "phyir na dbang ste /",
    "NK041(di)012:456": "ji ltar bskur na /",
    "NK041(di)012:457": "galpo las /",
    "NK041(di)012:458": "rig pa'i dbang lnga bskur bar bya //",
    "NK041(di)012:459": "zhes sogs dbang bzhi rdzogs par bskur bar gsungs pa bzhin bsgrubs pa dang /",
    "NK041(di)012:460": "rim gsum las /",
    "NK041(di)012:461": "rang gi snying ga'i sa bon las //",
    "NK041(di)012:462": "'od 'phros 'og min lha tshogs bskul //",
    "NK041(di)012:463": "de rnams byon nas thugs ka nas //",
    "NK041(di)012:464": "lha mo dpag med 'thon nas ni //",
    "NK041(di)012:465": "mchod pa rol mo bum par bcas //",
    "NK041(di)012:466": "bkra shis sgra dang bcas pa yis //",
    "NK041(di)012:467": "dbang ni bskur bar bsam pa bya //",
    "NK041(di)012:468": "zhes dang /",
    "NK041(di)012:469": "de ltar rten la dbang bskur bar byed pas sbyang",
    "NK041(di)012:470": "gzhi gdul bya'i phung khams skye mched la sogs pa",
    "NK041(di)012:471": "/ sbyang bya 'khor ba'i gnyis snang sa bon dang bcas pa /",
    "NK041(di)012:472": "sbyong byed bum pa la sogs dbang gi rgya rtags",
    "NK041(di)012:473": "la brten nas rigs lnga ye shes lnga'i byang sems",
    "NK041(di)012:474": "kyi chu rgyun gyi bdag po nam mkhar spyan drangs",
    "NK041(di)012:475": "pa'i gdan gsum tshang ba'i dbang gi lha rnams /",
    "NK041(di)012:476": "sbyangs 'bras gzung yul gyi rten dang /",
    "NK041(di)012:477": "'dzin byed bdag gi chos nyid dang dbyer med pa",
    "NK041(di)012:478": "rgyu rkyen 'bras bu'i tshul du 'brel bar gnas pas",
    "NK041(di)012:479": "mchog gi gnas la sbyor ba yin te /",
    "NK041(di)012:480": "rnam snang mngon byang las /",
    "NK041(di)012:481": "ji ltar gling bzhi'i dbang phyug gis //",
    "NK041(di)012:482": "'khor los sgyur bar dbang bskur ba //",
    "NK041(di)012:483": "de bzhin sngags pas ngo mtshar dang //",
    "NK041(di)012:484": "bkra shis kyis ni dbang bskur ro //",
    "NK041(di)012:485": "zhes gsungs pa'i tshul gyis so //",
    "NK041(di)012:486": "de ltar dbang bskur bas go 'phang gi chos la",
    "NK041(di)012:487": "dbang thob par gyur pa de la mnga' gsol ba'i",
    "NK041(di)012:488": "phyir mchod pa dang bstod pas dgyes pa bskyed pa",
    "NK041(di)012:489": "ni dbang gi rjes 'brel lo //",
    "NK041(di)012:490": "de nas spyan sogs dbye ba ni //",
    "NK041(di)012:491": "rgyud las /",
    "NK041(di)012:492": "der ni gser gyi rang bzhin gyi //",
    "NK041(di)012:493": "thur mas spyan ni dbye bar bya //",
    "NK041(di)012:494": "zhes gsungs pa ltar spyan sogs dbye bas sems can",
    "NK041(di)012:495": "rnams kyi ma rig pa'i ling thog sogs sgrib byed",
    "NK041(di)012:496": "rnams bsal nas sangs rgyas rnams kyi ye shes gzigs",
    "NK041(di)012:497": "pa sogs sgrib med du 'jug pa'i phyir rten ye",
    "NK041(di)012:498": "shes kyi lha dang skal pa mnyam par spyod pa'i",
    "NK041(di)012:499": "rten 'brel yang skye mched de dag la ltos te",
    "NK041(di)012:500": "yul can ye shes kyi gzigs pa yul 'dod yon",
    "NK041(di)012:501": "la spyod yul mtshungs par bya ba'i phyir dbang po'i",
    "NK041(di)012:502": "sgo rnams bsal bar byas pa'o //",
    "NK041(di)012:503": "de nas rten bsgyur ni /",
    "NK041(di)012:504": "rim gsum du /",
    "NK041(di)012:505": "so so'i sngags dang phyag rgya yis //",
    "NK041(di)012:506": "dkyil 'khor lha de der bsgyur sam //",
    "NK041(di)012:507": "sngags dang phyag rgya se gol gyis //",
    "NK041(di)012:508": "sku gyur gdul bya'i ngo gang la //",
    "NK041(di)012:509": "gang gis 'dul ba der bsam zhing //",
    "NK041(di)012:510": "zhes gsungs pa ltar sngar rten bskyed kyi skabs rigs",
    "NK041(di)012:511": "lnga gang du bsgoms pa de skabs 'dir ji ltar",
    "NK041(di)012:512": "gnas bya'i sku gzugs dang glegs bam dang mchod rten",
    "NK041(di)012:513": "la sogs pa so so'i rnam pa gang yin pa",
    "NK041(di)012:514": "der bsgyur ba'ang de dang de'i phrin las gdul bya'i",
    "NK041(di)012:515": "yul la ji ltar 'jug pa bzhin du byed pa",
    "NK041(di)012:516": "rnams kyis yon tan mngon par bsgrub pa'i cho ga'o",
    "NK041(di)012:517": "// de ltar rten bsgrub pa bzhin du bsgyur ba de la mnga' dbul ba ni /",
    "NK041(di)012:518": "'jig rten na rgyal bu rgyal sar dbang bskur ba",
    "NK041(di)012:519": "de la 'khor 'bangs rnams kyis phun sum tshogs pa'i",
    "NK041(di)012:520": "yo byad kyis mnga' gsol ba bzhin du 'dir yang",
    "NK041(di)012:521": "/ spyir chu gnyis nyer spyod rol mo /",
    "NK041(di)012:522": "rin chen bdun /",
    "NK041(di)012:523": "'dod yon lnga sogs kyis mchod cing bstod pas mnga' dbul ba dang /",
    "NK041(di)012:524": "khyad par sku gsung thugs kyi rten so so dang",
    "NK041(di)012:525": "'brel ba nye bar mkho ba'i yo byad rnams kyis",
    "NK041(di)012:526": "mnga' dbul ba dang /",
    "NK041(di)012:527": "sbyin sreg gam ts+aa ru'i bza' ba zhes pa lha'i zas su grags pas mnga' dbul ba dang /",
    "NK041(di)012:528": "rab gnas kyi sngags dang bkra shis kyis mnga' dbul",
    "NK041(di)012:529": "ba rnams la mnga' dbul rnam pa bzhir grags pas",
    "NK041(di)012:530": "mnga' gsol ba ste /",
    "NK041(di)012:531": "de dag ni phun tshogs spel ba'i cho ga'o //",
    "NK041(di)012:532": "de ltar rten de gdul bya'i dpal mgon du brtan par bzhugs su gsol ba ni /",
    "NK041(di)012:533": "galpora /",
    "NK041(di)012:534": "'jig rten ma stongs bar du ni //",
    "NK041(di)012:535": "sems can lus ngag sgrib sbyong phyir //",
    "NK041(di)012:536": "don mdzad chos kyi 'khor lo bskor //",
    "NK041(di)012:537": "bzhugs par gsol ba gdab par bya //",
    "NK041(di)012:538": "zhes pa ltar 'khor ba ji srid bar rten de",
    "NK041(di)012:539": "la gnas par bzhug su gsol ba nyid kyis rab",
    "NK041(di)012:540": "gnas zhes pa'i brda dang 'brel zhing brtan par byin",
    "NK041(di)012:541": "gyis brlab pa ni /",
    "NK041(di)012:542": "rang gi dam tshig bzhin du rten de la gnas pa dang /",
    "NK041(di)012:543": "mi gnas pa'i dbang med par sngags dang phyag rgyas 'ching bar byed pa ste /",
    "NK041(di)012:544": "phyag rdor dbang bskur las /",
    "NK041(di)012:545": "'jam dpal gsang sngags kyi chos nyid ston te /",
    "NK041(di)012:546": "des tshig gi rnam pa bstan pa na bya ba nus par 'gyur ro //",
    "NK041(di)012:547": "'jam dpal rten pa'i chos nyid bya ba nus par gyur pa la ltos /",
    "NK041(di)012:548": "dper na gtsub stan brten nas su //",
    "NK041(di)012:549": "gtsub shing gtsubs par byas pa yis //",
    "NK041(di)012:550": "mi yi rtsol ba byas rgyu las //",
    "NK041(di)012:551": "stobs dang ldan pa'i me 'byung ngo //",
    "NK041(di)012:552": "de bzhin sngags dang phyag rgya lha //",
    "NK041(di)012:553": "gsum ni 'dus par gyur pa las //",
    "NK041(di)012:554": "chen po dag ni 'byung 'gyur te //",
    "NK041(di)012:555": "byung nas yid la gang 'dod pa'i //",
    "NK041(di)012:556": "dgos pa thams cad byed par 'gyur //",
    "NK041(di)012:557": "zhes dang /",
    "NK041(di)012:558": "rnam snang sgyu d+r+wa las /",
    "NK041(di)012:559": "gang zhig bcings pa tsam gyis su //",
    "NK041(di)012:560": "sdig pa kun las rnam grol zhing //",
    "NK041(di)012:561": "'di na lus ni byin rlabs te //",
    "NK041(di)012:562": "rang gi gzugs su rnam bsgoms na //",
    "NK041(di)012:563": "sangs rgyas nyid kyang thob 'gyur na //",
    "NK041(di)012:564": "dngos grub gzhan lta smos ci dgos //",
    "NK041(di)012:565": "zhes gsungs pa bzhin no //",
    "NK041(di)012:566": "de dag ni phun tshogs spel bar byed pa ste dngos gzhi'i cho ga'o //",
    "NK041(di)012:567": "gsum pa rjes kyi cho ga ni rim gsum las /",
    "NK041(di)012:568": "de nas mchod pa man+dala dang //",
    "NK041(di)012:569": "gtor ma rgya cher phul byas la //",
    "NK041(di)012:570": "chos kyi srung ma spyan drangs te //",
    "NK041(di)012:571": "mchod cing gtor ma phul nas ni //",
    "NK041(di)012:572": "sku la sogs pa rab gnas de'i //",
    "NK041(di)012:573": "srung mar bka' bsgo gtad par bya //",
    "NK041(di)012:574": "de nas bkra shis glu gar dang //",
    "NK041(di)012:575": "rol mo'i sgra dang bcas pa yis //",
    "NK041(di)012:576": "bskor zhing brtan par bzhugs su gsol //",
    "NK041(di)012:577": "zhes sogs gsungs pa ltar /",
    "NK041(di)012:578": "yi dam dang chos skyong sogs 'jig rten las 'das pa rnams dang /",
    "NK041(di)012:579": "phyogs skyong dang 'byung po sogs 'jig rten pa rnams",
    "NK041(di)012:580": "la gtor ma so so'i cho ga bzhin tu phul",
    "NK041(di)012:581": "/ rten ye shes pa'i ngo bor bsgrubs pa de",
    "NK041(di)012:582": "nyid lha dang bcas pa'i 'gro ba thams cad kyi",
    "NK041(di)012:583": "/ phyag gi gnas / mchod pa'i yul /",
    "NK041(di)012:584": "bsod nams kyi zhing du gyur pa'i phyir /",
    "NK041(di)012:585": "srung zhing mchod pa po mi snang ba lha la gtod pa dang /",
    "NK041(di)012:586": "snang ba mi la gtod pa gnyis las /",
    "NK041(di)012:587": "dang po ni /",
    "NK041(di)012:588": "rgyal ba'i bstan pa'i bka' srung mthu stobs kyi dbang",
    "NK041(di)012:589": "phyug chos skyong ba'i srung ma rgyal po chen po",
    "NK041(di)012:590": "rnam thos sras la mchod gtor phul /",
    "NK041(di)012:591": "mthun skyed dam tshig bsgrags nas rten 'di nyid phyi",
    "NK041(di)012:592": "ma'i mu mthar thug gi bar du bsrung zhing skyong",
    "NK041(di)012:593": "bar mdzod ces gnyer du gtad cing /",
    "NK041(di)012:594": "de nas gong gi gnas byed rtsa ba'i lha tshogs",
    "NK041(di)012:595": "rnams la mchod cing bstod nas rten srung zhing skyong",
    "NK041(di)012:596": "bar gsol ba 'debs pa dang nongs pa 'chag pa",
    "NK041(di)012:597": "sogs song grub / da res 'dir snang ba mi",
    "NK041(di)012:598": "la gtod pa yon bdag bsgo ba zhes bya ba",
    "NK041(di)012:599": "de'i skabs su babs pa yin te /",
    "NK041(di)012:600": "rim gsum du /",
    "NK041(di)012:601": "yon bdag mdun du bkug nas ni //",
    "NK041(di)012:602": "rab gnas lha la mchod pa yi //",
    "NK041(di)012:603": "rjes su gnang ba sbyin par bya //",
    "NK041(di)012:604": "zhes gsungs pa dang /",
    "NK041(di)012:605": "de yang ji ltar zhe na /",
    "NK041(di)012:606": "khyed kyis nga la gsol btab pa'i //",
    "NK041(di)012:607": "sogs nas /",
    "NK041(di)012:608": "ci 'byor pa'i mchod pa rgyun mi chad par gyis shig /",
    "NK041(di)012:609": "ces bsgos pa bzhin du khyed kyis kyang dang du",
    "NK041(di)012:610": "blangs pa'i tshul du 'di ltar bshams pa'i mchod pa",
    "NK041(di)012:611": "'dis mtshon te lus longs spyod dus gsum dge tshogs",
    "NK041(di)012:612": "dang bcas pa phyi nang gsang ba'i mchod pa'i sprin",
    "NK041(di)012:613": "rab 'byams su spel ba 'dus pa'i tshogs dang lhan",
    "NK041(di)012:614": "cig pas zhal bsro'i tshul du 'bul bar mdzod /",
    "NK041(di)012:615": "rab 'byams rgya mtsho dpag med na //",
    "NK041(di)012:616": "sogs kyis phul la /",
    "NK041(di)012:617": "de ltar zhal bsro'i mchod pa phul nas bkra shis pa'i stan la 'khod pa'i mos pa mdzod //",
    "NK041(di)012:618": "bkra shis la bar du gcod pa'i bgegs bskrad pa ni /",
    "NK041(di)012:619": "na mo /",
    "NK041(di)012:620": "rje btsun rtsa ba dang brgyud par bcas pa'i dpal",
    "NK041(di)012:621": "ldan bla ma dam pa rnams kyi bka' bden pa",
    "NK041(di)012:622": "sogs kyi mthar / bden pa chen po'i byin rlabs",
    "NK041(di)012:623": "kyis rab tu gnas pa legs par byas pa'i rten",
    "NK041(di)012:624": "dang sbyin pa'i bdag po 'khor dang bcas pa bkra",
    "NK041(di)012:625": "shis par byed pa la bar du gcod pa'i gdon",
    "NK041(di)012:626": "bgegs thams cad 'dir ma gnas par gzhan du dengs",
    "NK041(di)012:627": "shig sogs drags sngags spos rol tsham rngams kyis bskrad",
    "NK041(di)012:628": "sogs kyi mthar / nas / yon bdag las sngags dang bum chus bsang nas /",
    "NK041(di)012:629": "stong pa'i ngang las sbyin pa'i bdag po bcom ldan",
    "NK041(di)012:630": "'das rdo rje sems dpa' 'am skabs su babs pa'i",
    "NK041(di)012:631": "lhar bskyed nas / bkra shis kyi rdzas rnams bsang sbyang /",
    "NK041(di)012:632": "stong pa'i ngang las m+aam las byung ba'i grub pa'i",
    "NK041(di)012:633": "bkra shis kyi rdzas brgyad sogs rang rang gi byed",
    "NK041(di)012:634": "las phun sum tshogs pa'i dngos po thams cad sgrub",
    "NK041(di)012:635": "pa'i mthu dang ldan par bsams nas me long thogs",
    "NK041(di)012:636": "te / sngon yang dag par rdzogs pa'i sangs rgyas",
    "NK041(di)012:637": "sh+aakya thub pa la gzugs kyi lha mo 'od 'chang",
    "NK041(di)012:638": "mas me long phul ba bkra shis pa'i rdzas su",
    "NK041(di)012:639": "byin gyis brlabs pa de bzhin du deng 'dir yang",
    "NK041(di)012:640": "rab tu gnas pa legs par byas pa'i rten 'di",
    "NK041(di)012:641": "dang bdag dang sbyin pa'i bdag pos thog drangs sems",
    "NK041(di)012:642": "can thams cad me long gi rdzas la brten nas",
    "NK041(di)012:643": "shin tu dge zhing bkra shis par gyur cig /",
    "NK041(di)012:644": "me long ye shes rgya mtsho chen po ste /",
    "NK041(di)012:645": "sogs brjod /",
    "NK041(di)012:646": "de bzhin du /",
    "NK041(di)012:647": "glang po che sa srung gis sman gi wam /",
    "NK041(di)012:648": "zhing pa'i bu mo legs skyes mas zho /",
    "NK041(di)012:649": "bram ze kun+da l+ais r+ts+wa d+aurba /",
    "NK041(di)012:650": "shing gi lha mos shing thog bilba /",
    "NK041(di)012:651": "lha'i dbang po brgya byin gyis dung g.yas su 'khyil ba /",
    "NK041(di)012:652": "sa yi lha mo brtan mas li khri /",
    "NK041(di)012:653": "gsang ba'i bdag po phyag na rdo rjes yungs kar",
    "NK041(di)012:654": "phul ba sogs kyi gtong thun gyi mthar mthun 'gyur",
    "NK041(di)012:655": "dang / tshigs bcad so so'i mthar rol mo dang",
    "NK041(di)012:656": "bcas pas me tog 'thor zhing rdzas rnams rten la",
    "NK041(di)012:657": "'bul tshul byas nas der 'khod thams cad la reg",
    "NK041(di)012:658": "cing yon bdag la btad /",
    "NK041(di)012:659": "de bzhin du rin chen bdun yang gtod par spro na /",
    "NK041(di)012:660": "gang yang bsod nams chen po'i dpal dang ldan pa'i",
    "NK041(di)012:661": "'khor los sgyur ba'i rgyal po gang du byung ba",
    "NK041(di)012:662": "na de nyid phyogs thams cad las rnam par rgyal",
    "NK041(di)012:663": "ba'i go 'phang la dbang bskur ba'i yo byad thun",
    "NK041(di)012:664": "mong ma yin pa ni rin po che sna bdun",
    "NK041(di)012:665": "yin la / de yang 'khor lo la sogs pa",
    "NK041(di)012:666": "bdun re re la yang rang bzhin gyis grub pa'i",
    "NK041(di)012:667": "yon tan bdun dang /",
    "NK041(di)012:668": "rdzu 'phrul gyi yon tan bdun dang /",
    "NK041(di)012:669": "byang chub kyi yan lag gi yon tan bdun dang /",
    "NK041(di)012:670": "chos kyi yon tan bdun rnams dang ldan te /",
    "NK041(di)012:671": "de ltar phun sum tshogs pa'i dge legs chen po'i",
    "NK041(di)012:672": "dpal gyis deng 'dir yang rab tu gnas pa legs",
    "NK041(di)012:673": "par byas pa'i rten 'di dang bdag dang sbyin pa'i",
    "NK041(di)012:674": "bdag pos thog drangs sems can thams cad rin po",
    "NK041(di)012:675": "che sna bdun gyi rdzas la brten nas shin tu",
    "NK041(di)012:676": "dge zhing bkra shis par gyur cig /",
    "NK041(di)012:677": "ces pa'i mthar /",
    "NK041(di)012:678": "lha rdzas las byas lte ba shin tu zlum //",
    "NK041(di)012:679": "zhes sogs tshigs su bcad pa rol mo'i skra dang",
    "NK041(di)012:680": "bcas pas phyogs dus kun tu bkra shis par bya'o"
}