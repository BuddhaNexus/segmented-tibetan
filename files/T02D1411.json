{
    "T02D1411:352a-0": "@352a # // rgya gar skad du //",
    "T02D1411:352a-1": "la ghu sam ba ra tandra pa ta la aa bhi sandhi /",
    "T02D1411:352a-2": "bod skad du /",
    "T02D1411:352a-3": "sdom pa'i rgyud chung ngu'i mtshams sbyor /",
    "T02D1411:352a-4": "dpal rdo rje mkha' 'gro la phyag 'tshal lo //",
    "T02D1411:352a-5": "sdom pa'i rgyud chung ngu'i mtshams sbyor brjod par bya ste /",
    "T02D1411:352a-6": "dang por re zhig bskyed pa dang /",
    "T02D1411:352a-7": "rdzogs pa'i rim pa gnyis kyis bsdus pa'i don thams",
    "T02D1411:352a-8": "cad le'u dang pos mdor bstan nas gnyis pa nas",
    "T02D1411:352a-9": "le'u lnga bcu pa'i bar gyis ni rgyas par bstan",
    "T02D1411:352a-10": "te / kun gyi tha ma'i le'u yis ni de rnams gcig tu mdzad do //",
    "T02D1411:352a-11": "bcom ldan 'das kyis bsdus pa'i rgyud chung ngu 'di'i",
    "T02D1411:352b-0": "kha sbyor gsum pa'i bshad pa 'di ni @352b n'a",
    "T02D1411:352b-1": "ro ta pa'i dgongs pa'o //",
    "T02D1411:352b-2": "de la /",
    "T02D1411:352b-3": "dbang bskur nas ni 'di nyid bstan //",
    "T02D1411:352b-4": "zhes pa'i tshig gis theg pa chen po gsang sngags la dang por dbang bskur ba'o //",
    "T02D1411:352b-5": "de la dkyil 'khor sngon du 'gro bas le'u gnyis pas ni dkyil 'khor ro //",
    "T02D1411:352b-6": "gsum pas ni dbang bskur ba'o //",
    "T02D1411:352b-7": "bzhi pas ni dbang bskur ba'i don gyi ngo bo de kho na nyid de /",
    "T02D1411:352b-8": "de ltar le'u gsum pos ni de yang gsang ba",
    "T02D1411:352b-9": "zhes bya ba nas ma nyan par gyis zhes bya",
    "T02D1411:352b-10": "ba'i bar bshad pa'o //",
    "T02D1411:352b-11": "'dis ni de ltar 'chad par gyur pa'i /",
    "T02D1411:352b-12": "ba lang gnas kyi lci skam dang //",
    "T02D1411:352b-13": "zhes bya ba la sogs pa sngon du 'gro bas",
    "T02D1411:352b-14": "sgom pa'i dkyil 'khor rgyas par bshad pa yang 'di",
    "T02D1411:352b-15": "nyid kyis zin pas de las logs shig tu ma",
    "T02D1411:352b-16": "brjod do // de nas /",
    "T02D1411:352b-17": "gsang sngags zlos pa'i bzlas brjod dang //",
    "T02D1411:352b-18": "bsam gtan gyis kyang 'grub par 'gyur //",
    "T02D1411:352b-19": "zhes rnam par bshad pa'i 'grel pa las lnga pa",
    "T02D1411:352b-20": "nas brgyad pa'i bar gyi le'u bzhi dang nyi shu",
    "T02D1411:352b-21": "lnga pa dang sum cu pas ni go rims 'chol",
    "T02D1411:352b-22": "khas bzlas pa'i sngags btu ba bstan te /",
    "T02D1411:352b-23": "rgyud las slob dpon med par sngags kyi bzlas pa dgag pa'i don yin par rtogs par bya'o //",
    "T02D1411:352b-24": "'di ltar bzlas pa'i dngos grub mchog dang /",
    "T02D1411:352b-25": "tha ma'i mtshan nyid las 'jig rten pa'i dngos grub",
    "T02D1411:352b-26": "bstan pa ni dgu pa nas bcu bzhi'i bar mthar",
    "T02D1411:352b-27": "thug pa dang / bzhi bcu rtsa gsum pa las le'u lnga bcu pa'i bar du shes par bya'o //",
    "T02D1411:352b-28": "gang du dbang bskur nas 'jig rten las 'das pa'i mchog gi dngos grub bstan to //",
    "T02D1411:352b-29": "de ltar 'di la 'jig rten dang 'jig rten las",
    "T02D1411:352b-30": "'das pa'i dngos grub ni rnal 'byor ma'i bka' drin",
    "T02D1411:352b-31": "las 'gyur ba 'dir bstan pa'i don du bco lnga",
    "T02D1411:352b-32": "pa nas nyi shu rtsa bzhi pa'i bar gyis ni",
    "T02D1411:352b-33": "/ pho nyas lhan cig dngos grub ma //",
    "T02D1411:352b-34": "zhes bya ba la sogs pa rnam par 'grel te /",
    "T02D1411:352b-35": "'dis rnal 'byor ma'i dbye ba shes par bya ba'i phyir yi ge brda dang /",
    "T02D1411:352b-36": "rigs drug gi dbye ba dang /",
    "T02D1411:352b-37": "ming gi rnam grangs dang /",
    "T02D1411:352b-38": "mkha' 'gro ma'i rigs dang /",
    "T02D1411:352b-39": "l'a ma'i rigs kyi mtshan nyid dang /",
    "T02D1411:352b-40": "lag pa'i brda dang /",
    "T02D1411:352b-41": "lta ba'i phyag rgya dang /",
    "T02D1411:352b-42": "yan lag gi phyag rgya dang /",
    "T02D1411:352b-43": "mtshan ma'i phyag rgya dang /",
    "T02D1411:352b-44": "ngag gi brdas rab tu shes par 'gyur ba'i bye",
    "T02D1411:352b-45": "brag bcus pho nya'i mtshan nyid le'u bcur go rims",
    "T02D1411:353a-0": "ji lta ba @353a * //",
    "T02D1411:353a-1": "bzhin bstan to //",
    "T02D1411:353a-2": "de'i rjes la /",
    "T02D1411:353a-3": "dam tshig rtag tu bskyang bar bya //",
    "T02D1411:353a-4": "zhes bya ba la sogs pa'i don rdzogs par byed",
    "T02D1411:353a-5": "pa las nyi shu rtsa drug pas ni yongs su",
    "T02D1411:353a-6": "shes pa'i pho nya ma mnyes par byed pa bsrung",
    "T02D1411:353a-7": "ba'i dam tshig bstan to //",
    "T02D1411:353a-8": "nyi shu rtsa bdun pas ni thob pa'i phyag rgya mnyes pa de'i bka' spyod pa bya ste /",
    "T02D1411:353a-9": "rnal 'byor pa nyid ces bya ba la sogs pa'i",
    "T02D1411:353a-10": "mtshan nyid kyi don rdzogs par byas pas spros bcas",
    "T02D1411:353a-11": "kyi spyod pa bstan to //",
    "T02D1411:353a-12": "nyi shu brgyad pa dang nyi shu dgu pas ni spros bcas kyi spyod pa bstan to //",
    "T02D1411:353a-13": "de nas /",
    "T02D1411:353a-14": "sbrang rtsi mtshal dang ga bur bcas //",
    "T02D1411:353a-15": "zhes bya ba la sogs pa'i bshad pa ni sum",
    "T02D1411:353a-16": "cu rtsa gcig pa la sogs pa'i le'u gsum gyis",
    "T02D1411:353a-17": "spyod pa thams cad la mkho ba bzang ba'i dam",
    "T02D1411:353a-18": "tshig bstan to // de la yang lag pa'i mchod pa dang /",
    "T02D1411:353a-19": "rdzas kyi khyad par gyi ming dang /",
    "T02D1411:353a-20": "kha zas kyi cho ga dbye bas gsum du shes par bya'o //",
    "T02D1411:353a-21": "de'i rjes la /",
    "T02D1411:353a-22": "mchod bzhi de bzhin dpa' bo che //",
    "T02D1411:353a-23": "zhes bya ba la sogs pa rnam par 'grel ba",
    "T02D1411:353a-24": "ni sum cu rtsa bzhi pa la sogs pa le'u",
    "T02D1411:353a-25": "bzhi ste / phyag rgya chen po dang /",
    "T02D1411:353a-26": "chos kyi phyag rgya dang /",
    "T02D1411:353a-27": "las kyi phyag rgya dang /",
    "T02D1411:353a-28": "las kyi phyag rgya dbang du bya ba go rims ji lta ba bzhin du rtogs par bya'o //",
    "T02D1411:353a-29": "dam tshig gi phyag rgya ni sngar gyi dkyil 'khor",
    "T02D1411:353a-30": "gyi 'khor lo bsgom pa'i mtshan nyid gzhan du bstan",
    "T02D1411:353a-31": "pas na 'dir de las logs shig tu rgyas par",
    "T02D1411:353a-32": "ma bstan to // de nas sum cu rtsa brgyad",
    "T02D1411:353a-33": "pas ni yang rnal 'byor pa nyid ces bya ba",
    "T02D1411:353a-34": "la sogs pa'i don rdzogs par bya ba'i phyir spros",
    "T02D1411:353a-35": "ma bstan to // med dang / shin tu spros med kyi spyod pa rgyas par bstan to ;",
    "T02D1411:353a-36": "/ de la rnal 'byor ma gsum gyi thun mong",
    "T02D1411:353a-37": "du gyur ba'i dngos grub kyi mtshan nyid sum cu",
    "T02D1411:353a-38": "rtsa dgu pa nas bzhi bcu rtsa gnyis pa'i bar",
    "T02D1411:353a-39": "du bstan to // de ltar mdo dang rgyas par",
    "T02D1411:353a-40": "bstan pa'i sgo nas le'u lnga bcu rtsa gcig tu",
    "T02D1411:353a-41": "bsdus nas bstan to zhes bla ma'i man ngag go",
    "T02D1411:353a-42": "du bstan to // // sdom pa'i rgyud chung ngu'i",
    "T02D1411:353a-43": "mtshams sbyor ba dpal na ro ta pa'i rjes su",
    "T02D1411:353a-44": "'brangs pa mkhas pa su ma ti k'i rti'i zhal",
    "T02D1411:353a-45": "snga nas mdzad pa rdzogs so /",
    "T02D1411:353a-47": "// / rgya gar gyi mkhan po de nyid dang /"
}