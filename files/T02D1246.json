{
    "T02D1246:194b-0": "@194b # // rgya gar skad du /",
    "T02D1246:194b-1": "sa ha dza sa yo ga kra ma n'a ma /",
    "T02D1246:194b-2": "bod skad du /",
    "T02D1246:194b-3": "lhan cig skyes pa'i rnal 'byor gyi rim pa zhes bya ba /",
    "T02D1246:194b-4": "dpal dgyes pa rdo rje la phyag 'tshal lo //",
    "T02D1246:194b-5": "dgyes rdor rgyu mthun dang bcas dam pa ni //",
    "T02D1246:194b-6": "rnal 'byor ma yi 'khor lor rab btud de //",
    "T02D1246:194b-7": "rdzogs pa'i rim pa'i phyogs su ji lta bar /",
    "T02D1246:195a-0": "mngon par rtogs pa @195a * //",
    "T02D1246:195a-1": "de bzhin bshad par bya //",
    "T02D1246:195a-2": "mkha' dbyings bha gar bsams nas ni //",
    "T02D1246:195a-3": "dbus su bsgom par bya ba ste //",
    "T02D1246:195a-4": "'khor lo sngon 'gro ci rigs par //",
    "T02D1246:195a-5": "lha rnams ji ltar byung ba'o //",
    "T02D1246:195a-6": "zhes bya ba mdor bstan pa'o //",
    "T02D1246:195a-7": "de'i don ni 'di yin te //",
    "T02D1246:195a-8": "gnas la byed pa zhugs nas ni //",
    "T02D1246:195a-9": "sgrub pa pos ni bya ba bya //",
    "T02D1246:195a-10": "'bras bu rnal 'byor ma 'khor lo //",
    "T02D1246:195a-11": "de yi rgyu mthun he ru ka'o //",
    "T02D1246:195a-12": "zhes bya ba la bskyed pa'i phyogs su dag pa",
    "T02D1246:195a-13": "bzhi gang yin pa de rnams las gsum pa dang",
    "T02D1246:195a-14": "mchog las 'og ma dang /",
    "T02D1246:195a-15": "dga' bral las gong ma gang yin pa de ni lhan cig skyes pa'i dga' ba ste /",
    "T02D1246:195a-16": "de nyid 'dir ni rnam pa gnyis //",
    "T02D1246:195a-17": "'bras bu rnam pa gnyis su 'dod //",
    "T02D1246:195a-18": "gcig ni nam mkha' dang mtshungs pa //",
    "T02D1246:195a-19": "gzhan ni zla ba rdzogs pa bzhin //",
    "T02D1246:195a-20": "de dag las ni mkha' dang mtshungs //",
    "T02D1246:195a-21": "gang de skyob pa chos sku yin //",
    "T02D1246:195a-22": "gang zhig zla ba rdzogs 'dra ba //",
    "T02D1246:195a-23": "de ni longs spyod rdzogs sku'o //",
    "T02D1246:195a-24": "de nyid rnal 'byor ma'i 'khor lo //",
    "T02D1246:195a-25": "gang zhig ye shes gnyis su med //",
    "T02D1246:195a-26": "ji ltar mthar ni bde ba che //",
    "T02D1246:195a-27": "de bzhin thog mar tha mi dad //",
    "T02D1246:195a-28": "de ni chos kun rang bzhin dang //",
    "T02D1246:195a-29": "de ni gnyis med yi shes yin //",
    "T02D1246:195a-30": "de ni bde chen de yi phyir //",
    "T02D1246:195a-31": "'gro ba thams cad de bzhin no //",
    "T02D1246:195a-32": "'di'i mngon par rtogs pa ni 'di yin te /",
    "T02D1246:195a-33": "sgom pa 'di la dbang byed pa ni /",
    "T02D1246:195a-34": "dpa' bo gcig pu dben par gnas pa /",
    "T02D1246:195a-35": "'jam pa'i stan la 'dug ste /",
    "T02D1246:195a-36": "chos thams cad rang bzhin gyis dag par shes nges par byas la /",
    "T02D1246:195a-37": "bdag nyid he ru kar mos shing yid kyis gang yang rung ba bkug ste /",
    "T02D1246:195a-38": "de nyid bdag med mar mos te /",
    "T02D1246:195a-39": "kakko lar po la'i rol pa 'am yang na bo",
    "T02D1246:195a-40": "la'i bu gar rang gi snying ga dang lte ba",
    "T02D1246:195a-41": "las byung ba'i thabs shes rab kyi rnam par rol",
    "T02D1246:195a-42": "pa bsgom zhing / bsgoms pa'i stobs kyis don dam pa mngon par phyogs par bya'o //",
    "T02D1246:195a-43": "ji ltar mngon par phyogs par byas pa /",
    "T02D1246:195a-44": "dbang po thams cad dang /",
    "T02D1246:195a-45": "yan lag dang nying lag dang /",
    "T02D1246:195a-46": "phyogs bcu'i dngos po thams cad la spro bar bya'o //",
    "T02D1246:195a-47": "snang ba med cing gsal ba tsam //",
    "T02D1246:195a-48": "bde ba chen po mtha' yas pa //",
    "T02D1246:195a-49": "ji srid nus pa de srid du //",
    "T02D1246:195a-50": "rgyun ma chad par blta bar bya //",
    "T02D1246:195a-51": "langs pa dang dngos po thams cad bde ba chen",
    "T02D1246:195a-52": "po'i rang bzhin yin pas rnal 'byor ma'i 'khor lo'i",
    "T02D1246:195b-0": "@195b bdag nyid can mos par bya'o //",
    "T02D1246:195b-1": "yang dag yang du myur du bsod nams dang ye shes kyi tshogs bsags par bya ba'i phyir /",
    "T02D1246:195b-2": "rang rig pa'i bde ba chen po de nyid kyis mchod par bya'o //",
    "T02D1246:195b-3": "tshogs bsags pa'i bsgom pa'i khyad par gyis yun ring",
    "T02D1246:195b-4": "ma yin par 'dod pa'i dngos grub tu 'gyur ro",
    "T02D1246:195b-5": "; / srog chags thams cad bdag las byung //",
    "T02D1246:195b-6": "khams gsum yang ni bdag las byung //",
    "T02D1246:195b-7": "'di dag thams cad bdag gis khyab //",
    "T02D1246:195b-8": "'gro gzhan rang bzhin mi snang ngo //",
    "T02D1246:195b-9": "de ltar shes nas rnal 'byor pa //",
    "T02D1246:195b-10": "mnyam par gzhag pa gang slob pa //",
    "T02D1246:195b-11": "mi de bsod nams dman pa yang //",
    "T02D1246:195b-12": "grub par 'gyur te the tshom med //",
    "T02D1246:195b-13": "yang na mnyam par gzhag pa'i rnal 'byor yang yang ldang ba'i rnal 'byor te /",
    "T02D1246:195b-14": "rnal 'byor gnyis po ni nus pa ji lta ba",
    "T02D1246:195b-15": "bzhin du chu bo'i rgyun bzhin nam rgyu ba mar",
    "T02D1246:195b-16": "me'i snang ba'i rgyun bzhin du /",
    "T02D1246:195b-17": "rtag tu de nyid rnal 'byor gyis //",
    "T02D1246:195b-18": "nyin dang mtshan du gnas par bya //",
    "T02D1246:195b-19": "rang gi rig pa'i ye shes 'di //",
    "T02D1246:195b-20": "ngag gi lam gyi spyod yul 'das //",
    "T02D1246:195b-21": "de ni byin brlab rim pa ste //",
    "T02D1246:195b-22": "kun mkhyen ye shes de rang bzhin //",
    "T02D1246:195b-23": "sa dang chu dang me dang ni //",
    "T02D1246:195b-24": "rlung dang mkha' rnams nyid dag dang //",
    "T02D1246:195b-25": "rang bzhin rig pas kun rig la //",
    "T02D1246:195b-26": "skad cig de kun gnod mi 'gyur //",
    "T02D1246:195b-27": "mtho ris sa bla sa 'og tu //",
    "T02D1246:195b-28": "skad cig gis ni sku gcig 'gyur //",
    "T02D1246:195b-29": "rang bzhin dbye ba'i rtog pa yis //",
    "T02D1246:195b-30": "de ni gnod par mi nus so //",
    "T02D1246:195b-31": "rnal 'byor 'di ni gnas skabs kyi dbye ba dang //",
    "T02D1246:195b-32": "thabs kyi dbye bas rnam pa bzhi yin te /",
    "T02D1246:195b-33": "sprin lta bu dang /",
    "T02D1246:195b-34": "sgyu ma lta bu dang /",
    "T02D1246:195b-35": "rmi lam lta bu dang /",
    "T02D1246:195b-36": "gnyid log pa dang /",
    "T02D1246:195b-37": "sad pa lta bu'o //",
    "T02D1246:195b-38": "dngos grub kyis sngon du sprin lta bu ste /",
    "T02D1246:195b-39": "srab pa'i sprin gyis bkab pa'i zla ba rdzogs pa bzhin du mi gsal ba'i phyir ro //",
    "T02D1246:195b-40": "grub na sgyu ma lta bu ste /",
    "T02D1246:195b-41": "yid kyis sprul pa'i rig ma'i stobs kyis gsal bar 'byung ba'i phyir ro //",
    "T02D1246:195b-42": "de nas rmi lam dang 'dra ba ste //",
    "T02D1246:195b-43": "bo la'i yi ge rnal 'byor gyi stobs kyis rnal",
    "T02D1246:195b-44": "'byor gyi gnyid log pa la cig car du skye",
    "T02D1246:195b-45": "ba'i phyir ro // de nas rmi lam dang sad pa lta bu yin pa la /",
    "T02D1246:195b-46": "ji ltar sad pa lta bu yin zhe na /",
    "T02D1246:195b-47": "phyi rol gyi rig ma'i sbyor ba las skyes pa'i phyir ro //",
    "T02D1246:195b-48": "rmi lam lta bu'i rgyu ci lta bu yin zhe na /",
    "T02D1246:196a-0": "rang dang gzhan @196a * //",
    "T02D1246:196a-1": "dag mi dmigs pa'i phyir ro //",
    "T02D1246:196a-2": "de dag kyang gong nas gong du khyad par du 'gyur ba'i phyir te /",
    "T02D1246:196a-3": "snga ma dang snga ma'i stobs kyis phyi ma dang phyi ma skye ba'i phyir ro //",
    "T02D1246:196a-4": "ji ltar tha ma thams cad kyi mchog ce na /",
    "T02D1246:196a-5": "g-yeng ba yod na yang shin tu mnyam par ma",
    "T02D1246:196a-6": "bzhag pa'i phyir dam tshig ma lus pa yod pa'i",
    "T02D1246:196a-7": "phyir ro // shin tu zab pa'i dgyes pa'i rdo rje las //",
    "T02D1246:196a-8": "lhan cig skyes pa'i sbyor ba bsdus nas ni //",
    "T02D1246:196a-9": "dge ba gang zhig bdag gis nyer bsags pa //",
    "T02D1246:196a-10": "des ni 'gro ba rdo rje 'dzin thob shog /",
    "T02D1246:196a-11": "lhan cig skyes pa'i rnal 'byor dam pa slob dpon",
    "T02D1246:196a-12": "chen po dpal rin chen 'byung gnas zhi ba'i zhal",
    "T02D1246:196a-13": "snga nas mdzad pa rdzogs so /"
}