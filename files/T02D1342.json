{
    "T02D1342:350b-0": "@350b # // rgya gar skad du /",
    "T02D1342:350b-1": "ratna pra bha n'a ma /",
    "T02D1342:350b-2": "bod skad du /",
    "T02D1342:350b-3": "rin po che'i 'od ces bya ba /",
    "T02D1342:350b-4": "rang snang rdo rje sems dpa' la phyag 'tshal lo //",
    "T02D1342:350b-5": "gsum gsal thugs rje rig pa'i dpal //",
    "T02D1342:350b-6": "sku gsum rig pa nyid ldan la //",
    "T02D1342:350b-7": "ngang pa'i tshul gyis 'dud phyag 'tshal //",
    "T02D1342:350b-8": "thugs rje byin rlabs rna brgyud la //",
    "T02D1342:350b-9": "'phags pa'i gsung dang byin rlabs kyis //",
    "T02D1342:350b-10": "rang snang nyi ma lta bur gsal //",
    "T02D1342:350b-11": "gsal byed rin chen snang ba 'di //",
    "T02D1342:350b-12": "mtha' yas 'gro ba thams cad la //",
    "T02D1342:350b-13": "dbyer med tshul du ldan gyis kyang //",
    "T02D1342:350b-14": "bdag 'dzin log pa'i sems kyis dkrugs //",
    "T02D1342:350b-15": "sa 'og bum pa ji bzhin pas //",
    "T02D1342:350b-16": "rin chen snang bar 'bar yin //",
    "T02D1342:350b-17": "'gro ba'i bla ma 'das gyur yang //",
    "T02D1342:350b-18": "'gro ba mun pa la gnas nas //",
    "T02D1342:350b-19": "mas pa'i rnal 'byor mig med la //",
    "T02D1342:350b-20": "snying po 'od kyi don du bshad //",
    "T02D1342:350b-21": "gting ltar mi gsal rin po che //",
    "T02D1342:350b-22": "skal ldan rnal 'byor mos 'jug gis //",
    "T02D1342:351a-0": "rtog @351a * //",
    "T02D1342:351a-1": "med mthong ba'i lam rtogs dang //",
    "T02D1342:351a-2": "bgrod med 'bras bu rang snang yin //",
    "T02D1342:351a-3": "padma gsum gyi dkyil 'khor nas //",
    "T02D1342:351a-4": "bde gshegs gsum gyi sku ldan pa //",
    "T02D1342:351a-5": "rnam grol 'bras bu rang gzhag yin //",
    "T02D1342:351a-6": "gzhi nas ma g-yos rang bzhin 'grub //",
    "T02D1342:351a-7": "chos nyid sku la 'gyur ba med //",
    "T02D1342:351a-8": "rang rig bde ba chen po nyid //",
    "T02D1342:351a-9": "rgyu la mi gnas mthar thug pa //",
    "T02D1342:351a-10": "theg chen rdzogs pa'i 'bras bu yin //",
    "T02D1342:351a-11": "rin chen gsung gis shes 'gyur te //",
    "T02D1342:351a-12": "bsam med brjod bya snying po'i don //",
    "T02D1342:351a-13": "kun gyi brjod pa sems kyi dbyings //",
    "T02D1342:351a-14": "rang rang mos pa'i shes pa rtogs //",
    "T02D1342:351a-15": "lam gyi rtsol bas 'bras bu tshol //",
    "T02D1342:351a-16": "rang mos bsam pa'i sa la gnas //",
    "T02D1342:351a-17": "sman pa'i 'dod pas re ba 'jog / snying po lam la 'dod pa bral //",
    "T02D1342:351a-18": "yid la mi byed rang bzhin gnas //",
    "T02D1342:351a-19": "rig pa'i gzer gyis 'da' ba med //",
    "T02D1342:351a-20": "sgom pa med la bya ba bral //",
    "T02D1342:351a-21": "lta ba med pa'i snying po ni //",
    "T02D1342:351a-22": "rang gzhag sems kyi rig pas shes //",
    "T02D1342:351a-23": "char yang dang ni thig le tshul //",
    "T02D1342:351a-24": "tshul tsam mchog dang gzhan mchog don //",
    "T02D1342:351a-25": "shes rab gsang bas na ro la //",
    "T02D1342:351a-26": "snyan khung brgyud pa bzhi yi gnas //",
    "T02D1342:351a-27": "rdo rje bka' ni rtogs pa'i lam //",
    "T02D1342:351a-28": "byed pa'i sgra la gnyer ba'i sems //",
    "T02D1342:351a-29": "tshul bzang rtsol la gang gnas pa //",
    "T02D1342:351a-30": "byed pa'i don dang phrad gyur nas //",
    "T02D1342:351a-31": "bya ba'i rang bzhin shes par bya //",
    "T02D1342:351a-32": "rgyal ba'i dgongs pa rig pa nyid //",
    "T02D1342:351a-33": "gsum gyi byed pa'i 'od kyis mthong //",
    "T02D1342:351a-34": "gsum gyi 'od gsal gzhi yi lam //",
    "T02D1342:351a-35": "byed dang bral ba nyid la gnas //",
    "T02D1342:351a-36": "lam gyis lam gyi 'bras bu mthong //",
    "T02D1342:351a-37": "'bras bu dgongs pa rgyal ba'i thugs //",
    "T02D1342:351a-38": "bsam med rang gzhag rig pa'i dang //",
    "T02D1342:351a-39": "bde chen mi rtog rgyu ba bral //",
    "T02D1342:351a-40": "yid la mi byed snang ba dag / rim pa ma 'gags ye shes gsal //",
    "T02D1342:351a-41": "dbang po padma rgyas pa'i sems //",
    "T02D1342:351a-42": "'gro ba kun la rang bzhin gnas //",
    "T02D1342:351a-43": "mthong ba log pa gzhan yod kyang //",
    "T02D1342:351a-44": "sprul sku dang po gzhan las min //",
    "T02D1342:351a-45": "kun bzang rgyal ba'i dgongs pa nyid //",
    "T02D1342:351a-46": "snang ba'i dus ma bzung byas la //",
    "T02D1342:351a-47": "dran pa'i tshul gyis nyams su blangs //",
    "T02D1342:351a-48": "'phen pa dang po'i dus na'o //",
    "T02D1342:351a-49": "rin chen gsung gis brtags pa las //",
    "T02D1342:351a-50": "thabs kyi bye brag shes 'gyur na //",
    "T02D1342:351a-51": "thog ma padma ji bzhin no //",
    "T02D1342:351b-0": "dkyil 'khor @351b lnga yi ye shes 'phro //",
    "T02D1342:351b-1": "de ldan rgyal ba'i gral du gnas //",
    "T02D1342:351b-2": "thugs rjes kun ldan rnyog pas bslad //",
    "T02D1342:351b-3": "dangs ma dus gsum 'gyur ba med //",
    "T02D1342:351b-4": "gsang ba'i padma sngags kyi sems //",
    "T02D1342:351b-5": "spyod pa bral ba'i dus na shes //",
    "T02D1342:351b-6": "btang gzhag rang bzhin ma tsha bral //",
    "T02D1342:351b-7": "'khor ba rnam par mi sems te //",
    "T02D1342:351b-8": "mya ngan 'das pa'i rgyu ba bral //",
    "T02D1342:351b-9": "rdzogs pa'i dgongs pa bya ba med //",
    "T02D1342:351b-10": "dus gsum ma yengs srog tu sems //",
    "T02D1342:351b-11": "blang dor mi mnga' lta ba med //",
    "T02D1342:351b-12": "rang bzhin rgyal ba'i lta ba yin //",
    "T02D1342:351b-13": "mi rtsol dbu ma dang po lam //",
    "T02D1342:351b-14": "gang gis ma bcos thugs kyi lam //",
    "T02D1342:351b-15": "snying ga padma rin chen 'od //",
    "T02D1342:351b-16": "'od gsal rig pa'i dkyil 'khor lnga //",
    "T02D1342:351b-17": "chags pa la sogs nyon mongs lnga //",
    "T02D1342:351b-18": "mthar thug tha ma dus na mthong //",
    "T02D1342:351b-19": "gang skyes dus na yul mi dpyad //",
    "T02D1342:351b-20": "mi 'gag ngo bo nyid la gzhag / gsang ba'i padma chos kyi sku //",
    "T02D1342:351b-21": "ma bcos rang gsal gzung 'dzin bral //",
    "T02D1342:351b-22": "rdzogs pa'i longs spyod bde ba'i sku //",
    "T02D1342:351b-23": "sprul sku gang la ngos gzung med //",
    "T02D1342:351b-24": "dbyer med rig pa gcig la gnas //",
    "T02D1342:351b-25": "'dzin dang bral ba'i mngon sum pa //",
    "T02D1342:351b-26": "chags dang bral ba'i bde ba che //",
    "T02D1342:351b-27": "tha snyad bral ba'i thabs kyis mtshon //",
    "T02D1342:351b-28": "rtsod dang bral ba'i spyod pas blang //",
    "T02D1342:351b-29": "spro bsdu med pa'i dgongs par gnas //",
    "T02D1342:351b-30": "snang ba rgya mtsho chen po bzhin //",
    "T02D1342:351b-31": "rang bzhin rig pa de bzhin no //",
    "T02D1342:351b-32": "yon tan sna tshogs nam mkha' bzhin //",
    "T02D1342:351b-33": "dus gsum 'gyur med kun du bzang //",
    "T02D1342:351b-34": "sangs rgyas sems can gnyis su med //",
    "T02D1342:351b-35": "'khor ba nyid na rang bzhin dag / rin chen dag pa ji bzhin no //",
    "T02D1342:351b-36": "ji ltar bcos kyang 'gyur ba med //",
    "T02D1342:351b-37": "rang bzhin chos nyid ngo bo la //",
    "T02D1342:351b-38": "sgro skur spros pa dang gis med //",
    "T02D1342:351b-39": "'dzin pa'i spyod pa log pas bslad //",
    "T02D1342:351b-40": "rang 'byung rig pa'i don ma rtogs //",
    "T02D1342:351b-41": "rang 'byung kun mkhyen rig pa'i thugs //",
    "T02D1342:351b-42": "'gyur med 'gro ba kun la gnas //",
    "T02D1342:351b-43": "mkha' 'dra ye shes lhun gyis grub //",
    "T02D1342:351b-44": "sgrub med dngos grub chen po la //",
    "T02D1342:351b-45": "bsrung med dam tshig rang gzhag ste //",
    "T02D1342:351b-46": "mtha' med dbus med rig par gsal //",
    "T02D1342:351b-47": "rgyal ba kun gyi ngo bo la //",
    "T02D1342:351b-48": "sems can kun gyi rang bzhin yin //",
    "T02D1342:351b-49": "ye shes rig pa rtogs gyur nas //",
    "T02D1342:351b-50": "thugs rje mdzad pa'i lam yang ston //",
    "T02D1342:352a-0": "sems kyi 'bras bu rang @352a * //",
    "T02D1342:352a-1": "gzhag la //",
    "T02D1342:352a-2": "'dod pa'i rtsol bas sgrub mi byed //",
    "T02D1342:352a-3": "byang chub sems kyi lam chen ni //",
    "T02D1342:352a-4": "rnam dag ye shes dgongs pa'i lam //",
    "T02D1342:352a-5": "thun mong 'gro ba yongs la gnas //",
    "T02D1342:352a-6": "dus gsum sangs rgyas las byung ba //",
    "T02D1342:352a-7": "bgrod med rang rig ye shes lam //",
    "T02D1342:352a-8": "rang 'dod bltas pas grub pa med //",
    "T02D1342:352a-9": "rdzogs pa'i lam la gang gnas pa //",
    "T02D1342:352a-10": "bsam gyis mi khyab rang gzhag la //",
    "T02D1342:352a-11": "yid la mi byed yengs pa med //",
    "T02D1342:352a-12": "rnal 'byor rdzogs pa bcos med la //",
    "T02D1342:352a-13": "'dod rtsol thig le spro bsdu med //",
    "T02D1342:352a-14": "ye nas rdzogs pa'i rnam dag la //",
    "T02D1342:352a-15": "bsam gtan yan lag kun dang ldan //",
    "T02D1342:352a-16": "rlung gi 'jug pa rang bzhin zhi //",
    "T02D1342:352a-17": "ye shes brtsal med bde ba la //",
    "T02D1342:352a-18": "dga' ba bzhi yi bde ba gnas //",
    "T02D1342:352a-19": "gang spyod thabs la ma brten yang //",
    "T02D1342:352a-20": "rin chen snang ba'i thabs kyis shes //",
    "T02D1342:352a-21": "brnga sprod tshig la gnas 'gyur yang //",
    "T02D1342:352a-22": "thig le rang byung nyid la 'chang //",
    "T02D1342:352a-23": "rtog dpyod yan lag the tshom bral //",
    "T02D1342:352a-24": "sems kyi dga' bde rtsol ba med //",
    "T02D1342:352a-25": "gnas pa rtse gcig yengs pa med //",
    "T02D1342:352a-26": "bde ba mtshan nyid chos skur gnas //",
    "T02D1342:352a-27": "ye shes gsang ba thabs chen gyis //",
    "T02D1342:352a-28": "sems kyi bag chags thabs chen gyi //",
    "T02D1342:352a-29": "gyur pa gsum la de bzhin 'gyur //",
    "T02D1342:352a-30": "sems kyi ye shes gter kha dbye //",
    "T02D1342:352a-31": "rang 'byung ye shes 'od gsal la //",
    "T02D1342:352a-32": "rgyu med rig pa gdod nas gnas //",
    "T02D1342:352a-33": "ye shes rang gnas bde ba che //",
    "T02D1342:352a-34": "kun mkhyen me long lta bu nyid //",
    "T02D1342:352a-35": "ma lus snang ba'i rang bzhin dag / sems kyi chos nyid bde ba shes //",
    "T02D1342:352a-36": "kun bzang nyams cig cir ma mthong //",
    "T02D1342:352a-37": "mthong med gsal ba'i me long nyid //",
    "T02D1342:352a-38": "dngos po med pa'i rig pa yin //",
    "T02D1342:352a-39": "'dra'am mi 'dra rgyu gang nyid //",
    "T02D1342:352a-40": "bdag gam gzhan nam de nyid gang //",
    "T02D1342:352a-41": "grub bam ma grub ji ltar bskyed //",
    "T02D1342:352a-42": "de ltar grub na thug pa med //",
    "T02D1342:352a-43": "de ltar min na gang zhig ni //",
    "T02D1342:352a-44": "gnyis ka de med ri bong rva //",
    "T02D1342:352a-45": "gang gzhan rgyu las grub pa ni //",
    "T02D1342:352a-46": "gcig dang du ma gang du 'grub //",
    "T02D1342:352a-47": "'jig rten rgyu 'bras chos bzhin na //",
    "T02D1342:352a-48": "yang dag ye shes brdzun nam ci //",
    "T02D1342:352a-49": "de ltar bdag lta log pa bzhin //",
    "T02D1342:352a-50": "spang bya nyid 'gyur yang dag man //",
    "T02D1342:352a-51": "mi mthun gnas pa'i chos yin na //",
    "T02D1342:352a-52": "zhen pa nyid 'gyur de nyid rig / de lta min na gang zhig 'thad //",
    "T02D1342:352b-0": "bskyed pa'i rim pa gang @352b gnas bar //",
    "T02D1342:352b-1": "rdzogs pa'i rim pa gang 'jug pa //",
    "T02D1342:352b-2": "gang gis gang zhig ji ltar gnas //",
    "T02D1342:352b-3": "rtsol ba'i bskyed pa de nyid dam //",
    "T02D1342:352b-4": "ye shes rig pa'i don la 'jug / de nyid yin na de lta mod //",
    "T02D1342:352b-5": "de lta min na gang zhig 'thad //",
    "T02D1342:352b-6": "thams cad thams cad grub pa'am //",
    "T02D1342:352b-7": "ma yin de la 'thad pa gang //",
    "T02D1342:352b-8": "rjes mthun rgyu yis mi gnas na //",
    "T02D1342:352b-9": "de bzhin rjes mthun nyid du 'gyur //",
    "T02D1342:352b-10": "des na seng ge phru gu bzhin //",
    "T02D1342:352b-11": "sku gsum lhun grub bde ba'i lam //",
    "T02D1342:352b-12": "rtsol ba'i 'bras bu mthar phyung nas //",
    "T02D1342:352b-13": "'jig rten chos la'ang de bzhin no //",
    "T02D1342:352b-14": "sbyang bya 'bras bu yin pa na //",
    "T02D1342:352b-15": "khyod la dag pa'i ye shes gang //",
    "T02D1342:352b-16": "de lta nyid na rtag par 'gyur //",
    "T02D1342:352b-17": "des na rang 'byung rdzogs pa'i lam //",
    "T02D1342:352b-18": "rgyu la mi gnas rtsol ba med //",
    "T02D1342:352b-19": "rang gnas ye shes gdod nas grub //",
    "T02D1342:352b-20": "grub pa'i rang bzhin bskyed mi dgos //",
    "T02D1342:352b-21": "ye gsal nam mkha'i rang bzhin pas //",
    "T02D1342:352b-22": "gsal byed rnam pa ji bzhin no //",
    "T02D1342:352b-23": "zla ba gzugs 'dra gang gis 'byung //",
    "T02D1342:352b-24": "dbyings kyi 'bras bu bsam mi khyab //",
    "T02D1342:352b-25": "mi rtog 'bar ba'i dkyil 'khor nas //",
    "T02D1342:352b-26": "che ba'i sku gsum mu mtha' med //",
    "T02D1342:352b-27": "ye shes rig pa thug phrad du //",
    "T02D1342:352b-28": "rin chen snang bas gzhag par bya //",
    "T02D1342:352b-29": "brjod bral rig pa thog babs nyid //",
    "T02D1342:352b-30": "ma brtsal rang 'byung bde ba nyid //",
    "T02D1342:352b-31": "yi ge med pa'i gsum mchog ste //",
    "T02D1342:352b-32": "kun bzang rgyal ba'i dgongs pa ston //",
    "T02D1342:352b-33": "mi rtog don mjal goms shing rtogs //",
    "T02D1342:352b-34": "yi ge med dang rig pa'i gsung //",
    "T02D1342:352b-35": "don gyi chos nyid mjal bar ston //",
    "T02D1342:352b-36": "gsang sngags gter gyi mdzad 'dzin cing //",
    "T02D1342:352b-37": "rgyal ba'i grag sngags tha snyad bral //",
    "T02D1342:352b-38": "sngags tshig bral ba'i nus mthu ldan //",
    "T02D1342:352b-39": "las gzhi med pa'i don gyis 'grub //",
    "T02D1342:352b-40": "rgyu med 'bras bu mthar thug yin //",
    "T02D1342:352b-41": "rig pa mtha' bral dkyil 'khor 'dir //",
    "T02D1342:352b-42": "zhen med tshul gyis 'jug na bde //",
    "T02D1342:352b-43": "dang po rang sems tshul la brtag / rig pa bla ma'i gdams pa bzhin //",
    "T02D1342:352b-44": "drong dang ldan na brda don sprad //",
    "T02D1342:352b-45": "dkyil 'khor drug gi ye shes la //",
    "T02D1342:352b-46": "sgra yis mtha' la gzhag par bya //",
    "T02D1342:352b-47": "myong ba med pa'i rnam pa yin //",
    "T02D1342:352b-48": "tshor ba bral ba'i reg byas go //",
    "T02D1342:352b-49": "phyi rol tshul bzhin nges par 'gyur //",
    "T02D1342:352b-50": "tha mar dran bsams rgyu ba bral //",
    "T02D1342:352b-51": "dpa' rtul za byed sems lta bu //",
    "T02D1342:352b-52": "shes pa dang bzhag ma brtul ba //",
    "T02D1342:353a-0": "stag mo @353a * //",
    "T02D1342:353a-1": "lta bu sems la ni //",
    "T02D1342:353a-2": "ye shes rol pa mi 'gag pas //",
    "T02D1342:353a-3": "rtsol med ye shes rig pa'i dang //",
    "T02D1342:353a-4": "des na rang bzhin cog 'jog go //",
    "T02D1342:353a-5": "dngos po ji ltar snang ba yang //",
    "T02D1342:353a-6": "rang gi shes pa nyid du mthong //",
    "T02D1342:353a-7": "dus gsum sangs rgyas ma lus pa'i //",
    "T02D1342:353a-8": "thugs la 'jog pa'i man ngag bcud //",
    "T02D1342:353a-9": "rin chen shar bas rang la rdzogs //",
    "T02D1342:353a-10": "rtsol bral rig pa mi rtog pa //",
    "T02D1342:353a-11": "ma bcos rang snang bde ba'i klong //",
    "T02D1342:353a-12": "ye shes lhun grub klong du shar //",
    "T02D1342:353a-13": "rang 'byung nam mkha' lta bur khyab //",
    "T02D1342:353a-14": "rang gsal rig pa'i dang la gnas //",
    "T02D1342:353a-15": "spros bral ye shes thig le che //",
    "T02D1342:353a-16": "rnam rtog bral ba'i rig pa gsal //",
    "T02D1342:353a-17": "rang gi cir yang mi rtog pa //",
    "T02D1342:353a-18": "ye shes rang gnas sems su gsal //",
    "T02D1342:353a-19": "ci yang mi rtog sems su smin //",
    "T02D1342:353a-20": "ci yang ma yin dmigs su med //",
    "T02D1342:353a-21": "rnam rtog sems kyi rgyu ba bral //",
    "T02D1342:353a-22": "rig pa'i ye shes 'dzin pa bral //",
    "T02D1342:353a-23": "rang snang rol pa byang chub sems //",
    "T02D1342:353a-24": "sgyu ma'i ye shes bde ba'i klong //",
    "T02D1342:353a-25": "rang rig ye shes 'dzin pa yin //",
    "T02D1342:353a-26": "rang 'byung sgyu mar mngon sum gsal //",
    "T02D1342:353a-27": "lhun grub ye shes ma bcos pa //",
    "T02D1342:353a-28": "bde ba'i sgyu ma rang rig nyid //",
    "T02D1342:353a-29": "thams cad ye shes sems su 'char //",
    "T02D1342:353a-30": "rig pa'i ye shes don gsal ba //",
    "T02D1342:353a-31": "thams cad ye shes nyid du mthong //",
    "T02D1342:353a-32": "ye shes ma yin gang yang med //",
    "T02D1342:353a-33": "khams gsum dangs ma ye shes nyid //",
    "T02D1342:353a-34": "ye shes rig pa'i thabs kyis shes //",
    "T02D1342:353a-35": "'khrul pa'i sa gnas brda bkrol te //",
    "T02D1342:353a-36": "ye shes rgyal ba'i gral du gzhag / ma bcos sku gsung thugs su gnas //",
    "T02D1342:353a-37": "rang rig sems kyi 'bar ba nyid //",
    "T02D1342:353a-38": "ye shes sems kyi phur pa thebs //",
    "T02D1342:353a-39": "rnam rtog bzhon pa rlung dang bral //",
    "T02D1342:353a-40": "dngos grub bde ba'i rang byung nyid //",
    "T02D1342:353a-41": "thar pa'i lam mchog byang chub sems //",
    "T02D1342:353a-42": "'bras bu mthar phyin rig pa nyid //",
    "T02D1342:353a-43": "rang byung sems kyi ji bzhin la //",
    "T02D1342:353a-44": "rnam pa'i rig pa thabs kyis gnas //",
    "T02D1342:353a-45": "bcos med dgongs pa bde chen 'di //",
    "T02D1342:353a-46": "mngon sum mthong la ngos gzung med //",
    "T02D1342:353a-47": "rang shar dngos por grub pa med //",
    "T02D1342:353a-48": "bde chen rig pa ma mthong ste //",
    "T02D1342:353a-49": "'di dang bral na rtog pa nyid //",
    "T02D1342:353a-50": "bka' yi dam dang de mi ldan //",
    "T02D1342:353a-51": "dmus long mdun du gzugs snang bzhin //",
    "T02D1342:353b-0": "'bras bu mthar phyin yod @353b ma yin //",
    "T02D1342:353b-1": "kun bzang rgyal ba'i don dang 'gal //",
    "T02D1342:353b-2": "rang gsal dgongs pa'i thugs ma rig /'dzin pa'i cha la gang gnas kyang //",
    "T02D1342:353b-3": "'khor ba'i 'bras bu nyid du 'gyur //",
    "T02D1342:353b-4": "rang 'dod don gyi mthar ma phyin //",
    "T02D1342:353b-5": "ye shes gsang ba bde ba'i sa //",
    "T02D1342:353b-6": "'dod pas mi 'grub thob pa med //",
    "T02D1342:353b-7": "'dod med rang bzhin nyid las byung //",
    "T02D1342:353b-8": "shes pa rang lugs so ma nyid //",
    "T02D1342:353b-9": "kun bzang rgyal ba'i dgongs pa'o //",
    "T02D1342:353b-10": "tha mal shes pa 'di nyid la //",
    "T02D1342:353b-11": "bsams pa'i sems med rang gzhag yin //",
    "T02D1342:353b-12": "nges pa'i gzhi ni don la gnas //",
    "T02D1342:353b-13": "yid ches bla ma nyid la gus //",
    "T02D1342:353b-14": "rin chen gdams ngag gter du 'chang //",
    "T02D1342:353b-15": "lung gi dgongs pa'i don gsal te //",
    "T02D1342:353b-16": "rig pa rang gsal gtan la phebs //",
    "T02D1342:353b-17": "mi 'gyur rdo rje sems dpa' 'chang //",
    "T02D1342:353b-18": "ston pa rang rig nyid yin pas //",
    "T02D1342:353b-19": "drang ba'i don la sems mi 'jug / phyi rol 'dod rtsol sems dang bral //",
    "T02D1342:353b-20": "rdzogs pa'i bka' la yid mi 'gyur //",
    "T02D1342:353b-21": "bla ma rin chen srog tu 'dzin //",
    "T02D1342:353b-22": "mos pa rang gi 'dod pa gtong //",
    "T02D1342:353b-23": "rin chen gter gyi ngo bo 'di //",
    "T02D1342:353b-24": "srog dang bral ba'i kha bzhin bsdam //",
    "T02D1342:353b-25": "rang sems byang chub sems 'di la //",
    "T02D1342:353b-26": "ye shes ma rig tha dad med //",
    "T02D1342:353b-27": "'khrul dang ma 'khrul rig par gcig / zhen rtog brtags pa sna tshogs dang //",
    "T02D1342:353b-28": "ye shes 'od gsal ngo bo nyid //",
    "T02D1342:353b-29": "'od gsal rang 'byung sems su gcig / byang chub sems la ngo bo bral //",
    "T02D1342:353b-30": "don ldan ye shes nyid du mthong //",
    "T02D1342:353b-31": "bsam pas brtags pa sna tshogs pa //",
    "T02D1342:353b-32": "bag chags log pa'i rkyen gyis mthong //",
    "T02D1342:353b-33": "rang rig ye shes 'jug pa dang //",
    "T02D1342:353b-34": "rtog pa'i bag chags dang po ni //",
    "T02D1342:353b-35": "sgrib pa ma lus bzhin grub cing //",
    "T02D1342:353b-36": "byang chub sems kyi mtshan nyid la //",
    "T02D1342:353b-37": "thog ma dang bral tha ma med //",
    "T02D1342:353b-38": "thog med 'khor ba'i rang bzhin 'di //",
    "T02D1342:353b-39": "byang chub sems la ye nas dag / sems nyid nam mkha' lta bu la //",
    "T02D1342:353b-40": "blo bur gzugs brnyan sprin gyis bsgribs //",
    "T02D1342:353b-41": "ngo bo ma yin rkyen gyis snang //",
    "T02D1342:353b-42": "me dang lcags kyi rang bzhin 'dra //",
    "T02D1342:353b-43": "rang bzhin bral ba ma yin te //",
    "T02D1342:353b-44": "dus gsum ma yin nam mkha' bzhin //",
    "T02D1342:353b-45": "chos sku rang bzhin ye nas dag / longs spyod rang gi bde ba nyid //",
    "T02D1342:353b-46": "sprul pa chu zla lta bur snang //",
    "T02D1342:353b-47": "dbyer med rig pa gcig gi dang /",
    "T02D1342:354a-0": "blang dor gnyis bral mnyam pa @354a * //",
    "T02D1342:354a-1": "nyid //",
    "T02D1342:354a-2": "byang chub sems kyi ye shes la //",
    "T02D1342:354a-3": "snying po mnyam nyid yi sangs rgyas //",
    "T02D1342:354a-4": "snying po don la rtsol ba med //",
    "T02D1342:354a-5": "don gyi rang 'byung gnyis su med //",
    "T02D1342:354a-6": "sems kyi rang rig rtog pa nyid //",
    "T02D1342:354a-7": "rnam rtog ye shes nyid du 'bar //",
    "T02D1342:354a-8": "brtsal med 'bras bu mthar thug nyid //",
    "T02D1342:354a-9": "bka' yi bcud 'dus snying po 'di //",
    "T02D1342:354a-10": "rgya mtsho bzhin du bdud rtsi 'dus //",
    "T02D1342:354a-11": "snying po'i don 'di gsang ba'i bcud //",
    "T02D1342:354a-12": "gsal ba'i sgron ma snying po 'di //",
    "T02D1342:354a-13": "ma lus 'dus pa'i 'khor lo yin //",
    "T02D1342:354a-14": "snying po gsung gis rtogs bya ba //",
    "T02D1342:354a-15": "sems nyid rang 'byung snying po nyid //",
    "T02D1342:354a-16": "phyi nang gsang ba'i dkyil 'khor 'dus //",
    "T02D1342:354a-17": "'byung 'jug mi mnga' snying por gsal //",
    "T02D1342:354a-18": "rang 'byung rdzogs pa'i dgongs par gnas //",
    "T02D1342:354a-19": "ye shes snying po mkha' 'dra ba //",
    "T02D1342:354a-20": "mtha' dbus mi mnga' blang dor med //",
    "T02D1342:354a-21": "mi len snying po bdag med gsal //",
    "T02D1342:354a-22": "bka' yi bcud 'dus snying po 'di //",
    "T02D1342:354a-23": "rang bzhin snying po sman chen rtogs //",
    "T02D1342:354a-24": "'khor ba'i zug rngu 'byin pa'i mchog / byang chub sems kyi sman med na //",
    "T02D1342:354a-25": "rtsol ba'i 'jug pa mtho ris rgyu //",
    "T02D1342:354a-26": "sman chen rang la gnas bzhin du //",
    "T02D1342:354a-27": "mi rtog gzhan nas tshol bar byed //",
    "T02D1342:354a-28": "rnyed pas rang sems sman du mthong //",
    "T02D1342:354a-29": "rtogs pas gzhan nas ma 'ongs te //",
    "T02D1342:354a-30": "rang 'byung snying po thog ma med //",
    "T02D1342:354a-31": "spros bral nam mkha' lta bur gnas //",
    "T02D1342:354a-32": "rgyal ba'i sku dang rang bzhin ldan //",
    "T02D1342:354a-33": "gzung 'dzin bral ba'i dang la bzhugs //",
    "T02D1342:354a-34": "bde ba'i don la ma chags rol //",
    "T02D1342:354a-35": "snang ba ye shes rig par gnas //",
    "T02D1342:354a-36": "byang chub sems kyi sman chen 'di //",
    "T02D1342:354a-37": "ye shes rgyal ba'i dgongs pa ste //",
    "T02D1342:354a-38": "dus gsum sangs rgyas lam du bde //",
    "T02D1342:354a-39": "bsam gyis mi khyab dgongs pa ni //",
    "T02D1342:354a-40": "shes pa rang gzhag so ma nyid //",
    "T02D1342:354a-41": "snying po don rtogs bya ba bral //",
    "T02D1342:354a-42": "rang gsal rig pa'i ngang la bzhugs //",
    "T02D1342:354a-43": "bcos med 'dzin bral 'phro 'du med //",
    "T02D1342:354a-44": "byang chub rgyu ba snying po bral //",
    "T02D1342:354a-45": "kun 'byung rig pa 'pho 'gyur med //",
    "T02D1342:354a-46": "thugs rje rang 'byung ye shes nyid //",
    "T02D1342:354a-47": "rtsol bral rang snang byin rlabs 'byung //",
    "T02D1342:354a-48": "phyogs ris mi mnga' kun la khyab //",
    "T02D1342:354a-49": "snying po nyid du kun sgrol mdzad //",
    "T02D1342:354a-50": "byams pa chos nyid ngang du skyabs //",
    "T02D1342:354a-51": "dga' ba rang rig mi 'bral ba //",
    "T02D1342:354a-52": "blang dor gnyis med pa btod snyoms che //",
    "T02D1342:354b-0": "@354b rang 'byung snying po 'khor lo la //",
    "T02D1342:354b-1": "rtogs bral 'khor ba rang bzhin dag / thugs rjes sems can don mi mdzad //",
    "T02D1342:354b-2": "dngos po mi mnga' rang 'byung sems //",
    "T02D1342:354b-3": "'od gsal snying po rdzogs pa 'di //",
    "T02D1342:354b-4": "rin chen gsung gis brtags pas shes //",
    "T02D1342:354b-5": "'gro drug sems can thams cad la //",
    "T02D1342:354b-6": "rang gnas ye shes nyid ldan pa //",
    "T02D1342:354b-7": "brtags pa gsum gyis shes par 'gyur //",
    "T02D1342:354b-8": "ming dang sems la ye shes tshol //",
    "T02D1342:354b-9": "dngos po gang yang rung ba la //",
    "T02D1342:354b-10": "brtags pas rang log shes par 'byung //",
    "T02D1342:354b-11": "yid bzhin rin chen nor bu bzhin //",
    "T02D1342:354b-12": "'rgyur [*'gyur] ba med pa'i gnas lugs dang //",
    "T02D1342:354b-13": "thun mong dam tshig gsum ldan pa'o //",
    "T02D1342:354b-14": "lce mnan nang yig sgra la sogs //",
    "T02D1342:354b-15": "de bzhin gnas skabs gzhan du yang //",
    "T02D1342:354b-16": "snying po ye shes gzung bar bya //",
    "T02D1342:354b-17": "snying po gsung 'di don dang 'brel //",
    "T02D1342:354b-18": "skal ldan rin chen lta bu yis //",
    "T02D1342:354b-19": "grub mtha' ngan la gnas dus su //",
    "T02D1342:354b-20": "'di yis don kun rig par gyis //",
    "T02D1342:354b-21": "'di yis rang sems ma rig na //",
    "T02D1342:354b-22": "sgra'am tshad ma gang gis kyang //",
    "T02D1342:354b-23": "rig pa'i ye shes rnyed mi 'gyur //",
    "T02D1342:354b-24": "gzhi nyid rang 'byung 'gyur pa med //",
    "T02D1342:354b-25": "rtog pa rang 'byung sems kyi lam //",
    "T02D1342:354b-26": "ma yengs byang chub sems su gsal //",
    "T02D1342:354b-27": "rang 'byung 'bras bu mthar phyin pa //",
    "T02D1342:354b-28": "'gro don mdzad la rtog pa grol //",
    "T02D1342:354b-29": "'od gsal dbyer med gcig gi ngang //",
    "T02D1342:354b-30": "byang chub sems kyi rang rig 'di //",
    "T02D1342:354b-31": "bag chags 'khrul pa'i dbang gis na //",
    "T02D1342:354b-32": "brtags pas sna tshogs med bzhin grub //",
    "T02D1342:354b-33": "sems kyi bag chags phyir snang yang //",
    "T02D1342:354b-34": "rig pa 'od gsal 'gyur ba med //",
    "T02D1342:354b-35": "sna tshogs snang ba'i rang bzhin 'di //",
    "T02D1342:354b-36": "snying po gsung gis brjod bya ste //",
    "T02D1342:354b-37": "'khrul pa ma yin log snang bas //",
    "T02D1342:354b-38": "rang rig byang chub sems su brjod //",
    "T02D1342:354b-39": "rtog pa'i rtsa ba byang chub sems //",
    "T02D1342:354b-40": "rang rig sems la rtog par 'khrul //",
    "T02D1342:354b-41": "thog ma med dus bag chags dang //",
    "T02D1342:354b-42": "rin chen gdams ngag rkyen med pas //",
    "T02D1342:354b-43": "rtog med snying po sems ma goms //",
    "T02D1342:354b-44": "thag pa sprul min snang ba bzhin //",
    "T02D1342:354b-45": "lus ngag sems dbyen sgyu ma'i lus //",
    "T02D1342:354b-46": "sna tshogs snang ba'i rang bzhin 'di //",
    "T02D1342:354b-47": "chos nyid yin par dbyer med pas //",
    "T02D1342:354b-48": "zung du 'jug pa gang dgongs pa //",
    "T02D1342:354b-49": "gsal ba'i sems de nyid la ni //",
    "T02D1342:355a-0": "chos nyid ma yin bag mi @355a * //",
    "T02D1342:355a-1": "snang //",
    "T02D1342:355a-2": "thams cad snang ba'i ngo bo 'di //",
    "T02D1342:355a-3": "ye shes snying po nyid du mthong //",
    "T02D1342:355a-4": "ngo bo nyid la brjod pa bral //",
    "T02D1342:355a-5": "rang bzhin rnam dag rig pa la //",
    "T02D1342:355a-6": "brjod med don du ma brjod na //",
    "T02D1342:355a-7": "rig pa'i don la mjal ba med //",
    "T02D1342:355a-8": "brjod pa'i sbra la sems drangs pas //",
    "T02D1342:355a-9": "ma bcos rang 'byung chos nyid mthong //",
    "T02D1342:355a-10": "rang rig sems la don rtogs nas //",
    "T02D1342:355a-11": "'jug thabs mi gnyis tshul gyis gnas //",
    "T02D1342:355a-12": "cig car rdzogs pa bde ba che //",
    "T02D1342:355a-13": "phyogs su ma lhung gzung ba'i sems //",
    "T02D1342:355a-14": "rdzogs pa'i ye shes snying po la //",
    "T02D1342:355a-15": "rim pa'i lam med mthar phyin nas //",
    "T02D1342:355a-16": "rang 'byung rtogs pa'i 'jug pa la //",
    "T02D1342:355a-17": "de nyid snying po don ldan pas //",
    "T02D1342:355a-18": "'dod pa'i tshogs la yid mi 'jug / de bzhin",
    "T02D1342:355a-19": "pha rol phyin pa drug / rang 'byung rdzogs pa'i",
    "T02D1342:355a-20": "sems la gnas // bsam bral mi rtog dgongs pa la //",
    "T02D1342:355a-21": "de nyid pha rol phyin drug ldan //",
    "T02D1342:355a-22": "mi rtog 'dzin med tshul la gnas //",
    "T02D1342:355a-23": "ma yengs rig pa rgyun mi 'chad //",
    "T02D1342:355a-24": "dmigs med shes pa pha rol phyin //",
    "T02D1342:355a-25": "sems nyid stong pa'i dngos med la //",
    "T02D1342:355a-26": "chos dang chos can mi gnas pas //",
    "T02D1342:355a-27": "dbyer med bden pa bzhi po don //",
    "T02D1342:355a-28": "dngos po ye shes 'gags ma yin //",
    "T02D1342:355a-29": "bden brdzun nyid kyi mthar mi 'dzin //",
    "T02D1342:355a-30": "snying po'i don la 'dod pa bral //",
    "T02D1342:355a-31": "kun bzang ye shes 'od gsal la //",
    "T02D1342:355a-32": "bsam bral ye shes nam mkha' 'dra //",
    "T02D1342:355a-33": "rdzogs pa ye shes ma bcos pa //",
    "T02D1342:355a-34": "mi 'gyur chos nyid dbyings kyi thugs //",
    "T02D1342:355a-35": "mi 'gag ye shes rig pa'i gsung //",
    "T02D1342:355a-36": "dbyer med chos sku gzung 'dzin bral //",
    "T02D1342:355a-37": "sku gsung thugs bral sku gsung thugs //",
    "T02D1342:355a-38": "phyi nang mi mnga' rang gsal nyid //",
    "T02D1342:355a-39": "'byung 'jug mi mnga' rang bzhin gnas //",
    "T02D1342:355a-40": "dbang po ngo la snang ba'i rnams //",
    "T02D1342:355a-41": "chos nyid byang chub sems su mthong //",
    "T02D1342:355a-42": "nyon mongs lnga po ye shes lam //",
    "T02D1342:355a-43": "thams cad byang chub sems kyi gzhi //",
    "T02D1342:355a-44": "sangs rgyas nyid las gzhan ma yin //",
    "T02D1342:355a-45": "dag pa'i sems la brtsal med de //",
    "T02D1342:355a-46": "brtsal ba'i kun rdzob grub ma yin //",
    "T02D1342:355a-47": "dam pa'i don la gang 'jug pas //",
    "T02D1342:355a-48": "gsang ba rdzogs pa'i don nyid la //",
    "T02D1342:355a-49": "chos nyid gsang ba 'di dmigs na //",
    "T02D1342:355a-50": "nges pa'i gdams ngag zab mo yis //",
    "T02D1342:355a-51": "brtsal med rang gzhag brtsal ba dang //",
    "T02D1342:355a-52": "mi bsgom rang lugs bsgom pa /",
    "T02D1342:355b-0": "@355b dang //",
    "T02D1342:355b-1": "mi gnas tshul la 'dug pa dang //",
    "T02D1342:355b-2": "gzhag med mnyam gzhag rang 'byung ba de //",
    "T02D1342:355b-3": "mi rtog don la gyi na ba //",
    "T02D1342:355b-4": "dge mi dge yi rnam rtog bral //",
    "T02D1342:355b-5": "byang chub sems kyi mtshan nyid do //",
    "T02D1342:355b-6": "rang 'byung byang chub brtsal ba min //",
    "T02D1342:355b-7": "byang chub 'dod la byang chub sems //",
    "T02D1342:355b-8": "yang dag don gyi snying po 'di //",
    "T02D1342:355b-9": "btsal bas rnyed par mi 'gyur te //",
    "T02D1342:355b-10": "zhen sems nyid la 'byung mi 'gyur //",
    "T02D1342:355b-11": "nyal ba'i bsam gtan 'khor lo bde //",
    "T02D1342:355b-12": "ma lus byang chub sems kyi dang //",
    "T02D1342:355b-13": "chos nyid byang chub mnyam gzhag na //",
    "T02D1342:355b-14": "dngos med byang chub rang 'byung dang //",
    "T02D1342:355b-15": "'dus ma byas pas bde ba'i klong //",
    "T02D1342:355b-16": "sems nyid bsam med brjod las 'das //",
    "T02D1342:355b-17": "ye nas rnam dag bsam du med //",
    "T02D1342:355b-18": "rdzogs pa'i rnal 'byor rig pa yis //",
    "T02D1342:355b-19": "de la ma brtsal gnas na bsgoms //",
    "T02D1342:355b-20": "rig pa dbyings la yan bzhag na //",
    "T02D1342:355b-21": "brtsal ba'i nad bral bsgom pa yin //",
    "T02D1342:355b-22": "bde bas snying po dri ma med //",
    "T02D1342:355b-23": "rig pa 'od gsal nyid du bsgom //",
    "T02D1342:355b-24": "'od gsal sems la gnas gyur na //",
    "T02D1342:355b-25": "rnam rtag mtshan ma rang bzhin zhi //",
    "T02D1342:355b-26": "skye ba med pa'i phyag rgya yis //",
    "T02D1342:355b-27": "rang snang kun bzang rol pa 'grub //",
    "T02D1342:355b-28": "dngos med dngos la mi dmigs shing //",
    "T02D1342:355b-29": "dbu ma'i sems bral rgyu ba bral //",
    "T02D1342:355b-30": "sems kyi rgyu ba med pas na //",
    "T02D1342:355b-31": "thams cad rang 'byung stong pa nyid //",
    "T02D1342:355b-32": "sems nyid rig pa rang 'byung ba //",
    "T02D1342:355b-33": "'gyur med skyod med gsal bas na //",
    "T02D1342:355b-34": "yi ge med pa'i snying po gsung //",
    "T02D1342:355b-35": "dam pa byang chub sems la gnas //",
    "T02D1342:355b-36": "rgyal po'i dam tshig ma bcos pa //",
    "T02D1342:355b-37": "bsrung ba med pa'i tshul gyis bsrung //",
    "T02D1342:355b-38": "'gyur ba med pa'i phyag rgya la //",
    "T02D1342:355b-39": "'gyur ba med pa'i don gyis 'debs //",
    "T02D1342:355b-40": "mtha' dbus med pa'i dkyil 'khor la //",
    "T02D1342:355b-41": "ye shes 'phro 'du med par gsal //",
    "T02D1342:355b-42": "bsam bral rang bzhin rgyal ba'i thugs //",
    "T02D1342:355b-43": "byang chub sems la 'da' ba med //",
    "T02D1342:355b-44": "sa 'dzin rnam pa'i sems bzhin du /",
    "T02D1342:355b-45": "gzhan nas rnyed par mi 'gyur te //",
    "T02D1342:355b-46": "brtags na rang sems nyid la thug //",
    "T02D1342:355b-47": "gzhi la rang gzhag gzhan 'dod bral //",
    "T02D1342:355b-48": "rang sems rig pa 'gyur ba med //",
    "T02D1342:355b-49": "ji bzhin mi rtog chos kyi sku //",
    "T02D1342:355b-50": "bya bral lhun grub ji bzhin gnas //",
    "T02D1342:356a-0": "rang 'byung 'od gsal ye nas dag / cir yang mi dgongs @356a * //",
    "T02D1342:356a-1": "bsam mi khyab //",
    "T02D1342:356a-2": "shes rab snying rje ldan pas 'grub //",
    "T02D1342:356a-3": "snying po byang chub rang bzhin la //",
    "T02D1342:356a-4": "bsam med rang gzhag thugs su bde //",
    "T02D1342:356a-5": "'khor lo'am rig pa bde ba yis //",
    "T02D1342:356a-6": "rang gnas rig pa tshol ba nyid //",
    "T02D1342:356a-7": "rnam rtog yin te don la med //",
    "T02D1342:356a-8": "blon rigs gsum las dmangs kyi yang //",
    "T02D1342:356a-9": "chags pa'i 'du shes drang ba'i don //",
    "T02D1342:356a-10": "nges par spros bral rang 'byung sems //",
    "T02D1342:356a-11": "chags pa'i lam gyis shes mi 'gyur //",
    "T02D1342:356a-12": "blang dor med pa'i brtul zhugs kyang //",
    "T02D1342:356a-13": "nges par brtags na blang dor nyid //",
    "T02D1342:356a-14": "rang rig bsam bral gzhag pa ste //",
    "T02D1342:356a-15": "don dngos 'dzin pa zhen par gnas //",
    "T02D1342:356a-16": "rang 'byung 'od gsal snying po 'di //",
    "T02D1342:356a-17": "mtshan ma med pa'i rang bzhin pas //",
    "T02D1342:356a-18": "shes rab thabs kyi chags pa bral //",
    "T02D1342:356a-19": "thig le 'dod rtsol spro bsdu med //",
    "T02D1342:356a-20": "rang rig rtsol bral bde ba'i gnas //",
    "T02D1342:356a-21": "shes rab thabs la snyoms 'jug pas //",
    "T02D1342:356a-22": "bde ba'i bsam gtan chen po yin //",
    "T02D1342:356a-23": "sgyu ma'i ro la ma chags pas //",
    "T02D1342:356a-24": "chags med ye shes rdzogs pa'i lam //",
    "T02D1342:356a-25": "byang chub sems kyi rang gsal 'di //",
    "T02D1342:356a-26": "dngos med shes rab thabs kyis 'grub //",
    "T02D1342:356a-27": "snang gsal 'khor lo rig pa 'di //",
    "T02D1342:356a-28": "ngo bo ma grub me shel 'dra //",
    "T02D1342:356a-29": "dngos med ye shes mthong ba grol //",
    "T02D1342:356a-30": "gzugs sogs snang ba brtags pa yin //",
    "T02D1342:356a-31": "dngos po rang gzhan thams cad ni //",
    "T02D1342:356a-32": "chos nyid dbyings kyi thig le yin //",
    "T02D1342:356a-33": "de nyid sgrub pa'i thabs su ni //",
    "T02D1342:356a-34": "snying po rig pa nyid shar bas //",
    "T02D1342:356a-35": "mtha' yi mun pa ngang gis dag / sgrub med rang 'byung sgrub pa 'dis //",
    "T02D1342:356a-36": "khams gsum 'od gsal thugs su sgrub //",
    "T02D1342:356a-37": "rang sems rig pa'i spyod pa bde //",
    "T02D1342:356a-38": "ye shes spyod pa rang gzhag nyid //",
    "T02D1342:356a-39": "bsal nas 'dod pa'i mtha' mi 'gegs //",
    "T02D1342:356a-40": "thugs rje tshogs kyi bsod nams 'dir //",
    "T02D1342:356a-41": "rang 'byung rig pa rtogs gyur nas //",
    "T02D1342:356a-42": "'gro ba drang phyir rgyun mi bcad //",
    "T02D1342:356a-43": "snying po sems kyi don rig na //",
    "T02D1342:356a-44": "ye shes mthar phyin 'bras bur gnas //",
    "T02D1342:356a-45": "mtshan dang dpe byad rang bzhin grub //",
    "T02D1342:356a-46": "sprul pa rang 'dod cir yang 'byung //",
    "T02D1342:356a-47": "chu gsal ri bong can bzhin no //",
    "T02D1342:356a-48": "ye shes lus can de bzhin gshegs //",
    "T02D1342:356a-49": "me shel gzugs ltar 'gro ba sgrol //",
    "T02D1342:356a-50": "ye shes rang byung de bzhin gshegs //",
    "T02D1342:356b-0": "yan lag mi mnga' rtsis las @356b 'das //",
    "T02D1342:356b-1": "mthar phyin dga' ba rig par gsal //",
    "T02D1342:356b-2": "dgongs pa rang gzhag ye sangs rgyas //",
    "T02D1342:356b-3": "rig pa rang gsal chos rnams la //",
    "T02D1342:356b-4": "gang yang bsam du med par gnas //",
    "T02D1342:356b-5": "de ltar byang chub sems nyid la //",
    "T02D1342:356b-6": "ma rig med pas 'khor ba med //",
    "T02D1342:356b-7": "sems can skye ba'i rgyu ma gnas //",
    "T02D1342:356b-8": "rang 'byung sems la rtag par gzhug / srid pa'i chos la rgyu med pas //",
    "T02D1342:356b-9": "mya ngan 'das pa'i lam dang bral //",
    "T02D1342:356b-10": "ma skyes pa yi chos rnams la //",
    "T02D1342:356b-11": "nam yang skye bar mi 'gyur te //",
    "T02D1342:356b-12": "sangs rgyas sems can rang bzhin gcig / sems kyi ye shes gsang ba 'di //",
    "T02D1342:356b-13": "snying po don las rmad du byung //",
    "T02D1342:356b-14": "rang 'byung che ba bdag nyid sku //",
    "T02D1342:356b-15": "rang rig bde ba rdzogs pa che //",
    "T02D1342:356b-16": "thugs rje snang ba sprul pa'i sku //",
    "T02D1342:356b-17": "ngo bo ma grub gsang ba'i sems //",
    "T02D1342:356b-18": "snang dang mi snad dbyer med do //",
    "T02D1342:356b-19": "yod dang med pa byang chub sems //",
    "T02D1342:356b-20": "snang ba rang rig tha dad pa //",
    "T02D1342:356b-21": "don dang rtags la sogs pa'i rnams //",
    "T02D1342:356b-22": "rnam pa tha dad bag chags snang //",
    "T02D1342:356b-23": "yang dag ma yin 'khrul pa'i sems //",
    "T02D1342:356b-24": "bsam pa'i dbang gis der 'gyur ro //",
    "T02D1342:356b-25": "bde gshegs ye shes gsang ba de //",
    "T02D1342:356b-26": "ma mthong rnam rtog spros 'chal pas //",
    "T02D1342:356b-27": "stong nyid rig pa'i man ngag yin //",
    "T02D1342:356b-28": "dran rtog rlung gi rgyu ba bral //",
    "T02D1342:356b-29": "mtha' ru ma skyes bsam gtan bya //",
    "T02D1342:356b-30": "chos dang chos nyid gang yang min //",
    "T02D1342:356b-31": "nam mkha' lta bu bdag med pa //",
    "T02D1342:356b-32": "ye shes stong pa'i ngo ba'o //",
    "T02D1342:356b-33": "rang bzhin stong pa mtshan ma med //",
    "T02D1342:356b-34": "rnam thar gsum ldan bde ba che //",
    "T02D1342:356b-35": "chags med gzhi yi lam nas 'jug / mtshan med ngang la gnas pa na //",
    "T02D1342:356b-36": "rang 'byung 'bras bu dang gis 'char //",
    "T02D1342:356b-37": "yon tan nam mkha' mtha' dang mnyam //",
    "T02D1342:356b-38": "rang gi ye shes snang ba la //",
    "T02D1342:356b-39": "'bar ba'i dkyil 'khor rang bzhin gsal //",
    "T02D1342:356b-40": "rgyun gyi 'khor lo sku yi dang //",
    "T02D1342:356b-41": "chags bral dag pa rig pa'i rgyan //",
    "T02D1342:356b-42": "rang rig gsal ba ting 'dzin nyid //",
    "T02D1342:356b-43": "mi zad 'khor lo bsam du med //",
    "T02D1342:356b-44": "sgro bral stong nyid zhi gnas la //",
    "T02D1342:356b-45": "'du shes 'jug med mnyam gzhag la //",
    "T02D1342:356b-46": "mtshan med zhi gnas lhag mthong 'brel //",
    "T02D1342:356b-47": "mos 'jug lam la gang gnas nas //",
    "T02D1342:356b-48": "mi rtog gsal ba'i don gyis go //",
    "T02D1342:356b-49": "bsam dang bral ba'i ye shes ni //",
    "T02D1342:357a-0": "snying po don la @357a * //",
    "T02D1342:357a-1": "rtog pas 'jug / thabs bral rig pa rtsol bas tshol //",
    "T02D1342:357a-2": "ra gan gser 'dod de bzhin no //",
    "T02D1342:357a-3": "'dod pa'i sems dang ma bral na //",
    "T02D1342:357a-4": "snying po don la bdag 'dzin byed //",
    "T02D1342:357a-5": "bde ba'i sems la re ba na //",
    "T02D1342:357a-6": "rtog pa'i rjes 'jug zhi gnas yin //",
    "T02D1342:357a-7": "rang lus sems sum rtogs par //",
    "T02D1342:357a-8": "'dra 'bag lha yi rnam pa gzung //",
    "T02D1342:357a-9": "lus kyi dben pas chos nyid tshol //",
    "T02D1342:357a-10": "rang lus sems su shes pas na //",
    "T02D1342:357a-11": "gang na gnas kyang sems nyid dben //",
    "T02D1342:357a-12": "snang srid sems su shes pas na //",
    "T02D1342:357a-13": "dbang po yan lag ye shes gsal //",
    "T02D1342:357a-14": "snying po don gyi rang bzhin la //",
    "T02D1342:357a-15": "ci yang mi bsgom gang yang min //",
    "T02D1342:357a-16": "khyu mchog sems ltar ma bcos pa //",
    "T02D1342:357a-17": "rang gzhag rig pa'i 'khor lo nyid //",
    "T02D1342:357a-18": "dus gsum du yang btang gzhag med //",
    "T02D1342:357a-19": "gang yang mi 'dzin dgag pa med //",
    "T02D1342:357a-20": "snying po don gyi rang bzhin la //",
    "T02D1342:357a-21": "skyon dang yon tan gnyis med pas //",
    "T02D1342:357a-22": "rdzogs pa'i lta ba blang dor med //",
    "T02D1342:357a-23": "'jug med ting 'dzin ma yengs pa //",
    "T02D1342:357a-24": "'od gsal rgyal ba'i sems nyid yin //",
    "T02D1342:357a-25": "rang 'byung thugs kyis ma bcos pa //",
    "T02D1342:357a-26": "rnam dag rgyal ba'i sku gsung thugs //",
    "T02D1342:357a-27": "brtsal med snying po don las 'byung //",
    "T02D1342:357a-28": "byang chub sems kyi don nyid la //",
    "T02D1342:357a-29": "nges pa'i theg gcig snying po'i don //",
    "T02D1342:357a-30": "phyag rgya rim bzhi sbyor ba drug / bsam pa'i theg pa sna tshogs pa //",
    "T02D1342:357a-31": "drang ba nyid 'gyur nges pa min //",
    "T02D1342:357a-32": "ngo bo nyid la mthon dman med //",
    "T02D1342:357a-33": "mos 'jug bsam pa'i rtog par zad //",
    "T02D1342:357a-34": "sems nyid nyag gcig phyogs bral ba //",
    "T02D1342:357a-35": "du ma'i 'bras med lam du min //",
    "T02D1342:357a-36": "ma bcos rnal 'byor rdzogs pa'i lam //",
    "T02D1342:357a-37": "mi gnas rang bzhin sems su gcig / ma bgrod mthar phyin 'bras bu'am //",
    "T02D1342:357a-38": "rgyu rkyen bral ba skye 'jig med //",
    "T02D1342:357a-39": "gdod nas rang 'byung snying por gsal //",
    "T02D1342:357a-40": "rig drug ji ltar snang ba dang //",
    "T02D1342:357a-41": "mya ngan 'das pa'i rang bzhin la //",
    "T02D1342:357a-42": "dbyer med rang 'byung sems su gcig / ris drug sems kyi rtog pa dang //",
    "T02D1342:357a-43": "ye shes rang gsal rig pa nyid //",
    "T02D1342:357a-44": "khyad par med de snying por gcig / khams gsum 'khor ba snang ba dang //",
    "T02D1342:357a-45": "mya ngan 'das pa'i ye shes nyid //",
    "T02D1342:357a-46": "rtogs ma rtogs kyis gnyis su byung //",
    "T02D1342:357b-0": "rtogs pas @357b rang sems nyid la thugs //",
    "T02D1342:357b-1": "gzhan 'dod re ba rtsol ba bral //",
    "T02D1342:357b-2": "rang sems rnam dag ye sangs rgyas //",
    "T02D1342:357b-3": "kun bzang rgyal ba'i sems nyid bde //",
    "T02D1342:357b-4": "mtha' yas 'gro ba thams cad la //",
    "T02D1342:357b-5": "rgyal ba'i ye shes rang chas ldan //",
    "T02D1342:357b-6": "bsam bral rang lugs cir mi dgongs //",
    "T02D1342:357b-7": "ye shes nam mkha'i mkha' dang mnyam //",
    "T02D1342:357b-8": "yid la mi byed bya ba btang //",
    "T02D1342:357b-9": "'khor ba mya ngan 'das pa yi //",
    "T02D1342:357b-10": "rnam pa phra rags cir snang yang //",
    "T02D1342:357b-11": "rang gzhag bsam bral nyid du bde //",
    "T02D1342:357b-12": "chu yi snang ba de bzhin du //",
    "T02D1342:357b-13": "phra rags rnam rtog ye shes nyid //",
    "T02D1342:357b-14": "rang rig gnyug ma padma ltar //",
    "T02D1342:357b-15": "'khor bar gnas kyang gdod nas dag / mtshan ma'i rnam pa ci 'byung yang //",
    "T02D1342:357b-16": "chu shing lta bur snying po med //",
    "T02D1342:357b-17": "ma rig 'thibs pa'i 'khor ba na //",
    "T02D1342:357b-18": "rig pa mar me lta bur gsal //",
    "T02D1342:357b-19": "rnam par rtog pa cir 'gyur yang //",
    "T02D1342:357b-20": "rang rig gnyug ma'i rgyun mi bcad //",
    "T02D1342:357b-21": "nam langs sems dang nub kha bzhin //",
    "T02D1342:357b-22": "ye shes don gsal de bzhin no //",
    "T02D1342:357b-23": "ma bsgrubs rang gsal ngang gis 'byung //",
    "T02D1342:357b-24": "skal ldan ma bcos rnal 'byor pas //",
    "T02D1342:357b-25": "sems nyid steng kha ltar gnas na //",
    "T02D1342:357b-26": "lus ngag rtsol ba ngang gis zhi //",
    "T02D1342:357b-27": "bde ba'i ye shes mi rtog pa //",
    "T02D1342:357b-28": "shes rab gsal ba'i snying por phyin //",
    "T02D1342:357b-29": "mthar phyin rang 'byung mi rtog pa //",
    "T02D1342:357b-30": "dri med rgyal ba'i ye shes gsal //",
    "T02D1342:357b-31": "rang gnas 'gro ba yongs la khyab //",
    "T02D1342:357b-32": "nam mkha' lta bur dbyer med pa //",
    "T02D1342:357b-33": "'gro ba'i sems las gzhan la med //",
    "T02D1342:357b-34": "rtog med ngang la rang shar ba'i //",
    "T02D1342:357b-35": "rig pa bde ba'i mtshan nyid can //",
    "T02D1342:357b-36": "'dzin pa dag byed ye shes ni //",
    "T02D1342:357b-37": "ma bcos ngang gis rang rig gsal //",
    "T02D1342:357b-38": "ye shes thig le'i don 'di ni //",
    "T02D1342:357b-39": "shes rab gsal bas bdag la bstan //",
    "T02D1342:357b-40": "bde ba'i rang rig rtog pa bral //",
    "T02D1342:357b-41": "rang gnas ye shes 'od gsal sems //",
    "T02D1342:357b-42": "mthong bas the tshom rgyu ba bral //",
    "T02D1342:357b-43": "ye shes ngang gnas sgrib pa med //",
    "T02D1342:357b-44": "thams cad ye shes gsal mthong bas //",
    "T02D1342:357b-45": "snying po don la gos pa med //",
    "T02D1342:357b-46": "rnam dag rig pa'i 'khor lo 'di //",
    "T02D1342:357b-47": "rtsol bral rang 'byung ye shes yin //",
    "T02D1342:357b-48": "rang 'byung ye shes kun gyi bdag / lus dang bral ba yan lag med //",
    "T02D1342:357b-49": "sgro skur bral ba'i dngos gzhi can //",
    "T02D1342:357b-50": "snying po kun bral kun gyi bdag / ma bcos rig pa'i ting 'dzin gsal //",
    "T02D1342:357b-51": "bya ba med bzhin don kun rdzogs /",
    "T02D1342:358a-0": "@358a * // rang 'byung gnyug ma kun gyi gzhi //",
    "T02D1342:358a-1": "bgrod med rnal 'byor lhun grub lam //",
    "T02D1342:358a-2": "ji bzhin kun rdzogs 'bras bu nyid //",
    "T02D1342:358a-3": "thig le dbyer med gcig gi ngang //",
    "T02D1342:358a-4": "sems nyid bya bral rdzogs pa'i gter //",
    "T02D1342:358a-5": "bde ba'i ye shes mi rtog thugs //",
    "T02D1342:358a-6": "skal ldan dang po nyid nas rdzogs //",
    "T02D1342:358a-7": "'gro drug 'khor ba'i rtog pa dang //",
    "T02D1342:358a-8": "rgyal ba'i ye shes mya ngan 'das //",
    "T02D1342:358a-9": "bde chen rig pa gcig gi ngang //",
    "T02D1342:358a-10": "rang 'byung ji bzhin ma bcos pa //",
    "T02D1342:358a-11": "lhun rdzogs spros pa med pa'i ngang //",
    "T02D1342:358a-12": "bsam du med pa'i ye shes 'di //",
    "T02D1342:358a-13": "rnam par rtog pa'i rgyu ba bral //",
    "T02D1342:358a-14": "dus gsum mi mnga' rgyun mi 'chad //",
    "T02D1342:358a-15": "sems nyid grub pa'i lam mchog 'di //",
    "T02D1342:358a-16": "dbyer med kun la ldan bzhin du //",
    "T02D1342:358a-17": "snang ba'i lam med 'khor bar 'khyam //",
    "T02D1342:358a-18": "sdug bsngal rtsol ba'i nad kyis gdungs //",
    "T02D1342:358a-19": "des na snying po sgron ma 'di //",
    "T02D1342:358a-20": "phyi rabs rnal 'byor rnams don du //",
    "T02D1342:358a-21": "bla ma 'phags pa'i byin rlabs dang //",
    "T02D1342:358a-22": "mos pa'i mthu ldan bdag gis rtogs //",
    "T02D1342:358a-23": "snying rjes kun bslang yongs la bsngo //",
    "T02D1342:358a-24": "snying po de kho na nyid kyi sgrub thabs /",
    "T02D1342:358a-25": "yang dag pa'i sa la gnas pa /",
    "T02D1342:358a-26": "slob dpon na ro pas mdzad pa rdzogs so /",
    "T02D1342:358a-28": "// / rgya gar gyi pandi ta badzra gu na bha",
    "T02D1342:358a-29": "dra dang lo ts'a ba rin chen rgyal mtshan gyis"
}