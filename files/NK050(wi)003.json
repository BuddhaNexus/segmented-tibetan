{
    "NK050(wi)003:1": "// nges don dbu ma chen po'i tshul rnam par nges",
    "NK050(wi)003:2": "pa'i gtam bde gshegs snying po'i rgyan zhes bya ba",
    "NK050(wi)003:3": "bzhugs so // na mo gu ru bi ma la k+she tra p+aa la n+aa th+aa ya /",
    "NK050(wi)003:4": "gang zhig gang la mun pa gtan bcom pa //",
    "NK050(wi)003:5": "sangs rgyas chos dang dge 'dun la btud nas //",
    "NK050(wi)003:6": "legs gsung bstan pa'i snying po gang yin pa //",
    "NK050(wi)003:7": "blo nus ji ltar bdogs pas 'chad kyi nyon //",
    "NK050(wi)003:8": "rgyal bas 'khor lo dang po bstan pa la //",
    "NK050(wi)003:9": "theg dman bye mdo gnyis su dbye ba las //",
    "NK050(wi)003:10": "bye smras rdul rdzas shes pa don dam par //",
    "NK050(wi)003:11": "'dod pa rdul phran phyogs chas dbye ba dang //",
    "NK050(wi)003:12": "shes pa dus chas phyes na mi rnyed pa'i //",
    "NK050(wi)003:13": "rdzas grub don dam 'dod pa rmongs pa ste //",
    "NK050(wi)003:14": "sems kyi snang cha tsam du nges pa'i phyir //",
    "NK050(wi)003:15": "rgyal bas khams gsum sems tsam nyid du gsungs //",
    "NK050(wi)003:16": "'dis kyang phal chen dkon brtsegs lang gshegs sogs //",
    "NK050(wi)003:17": "'khor lo tha ma'i lung don la brten nas //",
    "NK050(wi)003:18": "rang bzhin gsum gyi rnam bzhag mdzad pa yin //",
    "NK050(wi)003:19": "gzung 'dzin gnyis ltar snang ba gzhan gyi dbang //",
    "NK050(wi)003:20": "gzung yul phyi rol don snang kun brtags brdzun //",
    "NK050(wi)003:21": "gnyis med sems su shes pa yongs grub bden //",
    "NK050(wi)003:22": "de ltar shes pas gzung 'dzin med pa yi //",
    "NK050(wi)003:23": "rang rig rang gsal sems kyi rang bzhin de //",
    "NK050(wi)003:24": "don dam sangs rgyas rgyu ru khas blangs so //",
    "NK050(wi)003:25": "'di pas phyi don gzung rtog spang shes kyang //",
    "NK050(wi)003:26": "'dzin pa'i rnam shes bden grub 'dod pa'i phyir //",
    "NK050(wi)003:27": "chos kyi bdag med ji bzhin rtogs pa med //",
    "NK050(wi)003:28": "bka' bsdu gsum pa'i rjes su mtho btsun dang //",
    "NK050(wi)003:29": "bde byed bdag po sku mched dus mtshungs par //",
    "NK050(wi)003:30": "sa ra ha pa bram ze'i tshul bzhugs skabs //",
    "NK050(wi)003:31": "a bi tarka dz+ny+aa na ta la dang //",
    "NK050(wi)003:32": "sang+ga ta la la sogs sems tsam pa'i //",
    "NK050(wi)003:33": "slob dpon lnga brgya byon zhing de dag gi //",
    "NK050(wi)003:34": "bstan bcos bod kyi ljongs 'dir ma 'gyur mod //",
    "NK050(wi)003:35": "klu thogs rnam gnyis ma byon phan chad du //",
    "NK050(wi)003:36": "'phags pa'i yul gyi theg chen smra ba rnams //",
    "NK050(wi)003:37": "mtha' gcig rnam rig smra ba kho na ste //",
    "NK050(wi)003:38": "grub mtha' bzhi yi sems tsam 'di nyid do //",
    "NK050(wi)003:39": "'khor lo bar par gzugs nas rnam mkhyen par //",
    "NK050(wi)003:40": "chos rnams rang gi mtshan nyid kyis stong zhing //",
    "NK050(wi)003:41": "smra bsam brjod bral skye 'gags gnas gsum bral //",
    "NK050(wi)003:42": "thams cad stong pa nyid kyi brjod byar bsdus //",
    "NK050(wi)003:43": "de nyid ston byed sher phyin 'bum pa dang //",
    "NK050(wi)003:44": "nyi khri lnga stong brgyad stong la sogs pa'i //",
    "NK050(wi)003:45": "dgongs don la bsten slob dpon klu sgrub kyis //",
    "NK050(wi)003:46": "dbu ma'i bstan bcos rigs tshogs drug mdzad cing //",
    "NK050(wi)003:47": "'di nas bzung ste theg chen dbu ma las //",
    "NK050(wi)003:48": "sems tsam lugs de spyod pa med par gyur //",
    "NK050(wi)003:49": "slob dpon klu yi slob ma 'phags pa lhas //",
    "NK050(wi)003:50": "bzhi brgya pa mdzad klu yi bshes gnyen gyi //",
    "NK050(wi)003:51": "slob ma slob dpon dge 'dun srung ba ste //",
    "NK050(wi)003:52": "de yi slob ma bud+ha p+aa li tas //",
    "NK050(wi)003:53": "'phags pa yab sras dgongs pa thal 'gyur bkral //",
    "NK050(wi)003:54": "de rjes legs ldan 'di yang dge 'dun srung ba'i slob ma yin /",
    "NK050(wi)003:55": "zhabs kyis de sun phyung //",
    "NK050(wi)003:56": "'phags pa'i dgongs pa rang rgyud ltar du bkral //",
    "NK050(wi)003:57": "de gnyis ngo bo nyid med smra ba yi //",
    "NK050(wi)003:58": "dbu ma'i srol btsugs 'di gnyis ma byon gong //",
    "NK050(wi)003:59": "theg chen bstan pa gcig tu gnas pa las //",
    "NK050(wi)003:60": "slob dpon 'di gnyis dgongs pa gzhan zhig gis //",
    "NK050(wi)003:61": "thogs med sems tsam pa yin dbu ma ni //",
    "NK050(wi)003:62": "nged kyi 'di las gzhan du med gsungs pas //",
    "NK050(wi)003:63": "dbu ma gnyis po tha dad lta bur gyur //",
    "NK050(wi)003:64": "de phyir 'phags bod ljongs su phyogs re ba'i //",
    "NK050(wi)003:65": "blo can rnams kyi thog med rjes 'brangs bcas //",
    "NK050(wi)003:66": "sems tsam grub mtha' smra ba'i srol 'di byung //",
    "NK050(wi)003:67": "chos kun tha snyad tsam du rang mtshan gyis //",
    "NK050(wi)003:68": "grub par 'dod pa dbu ma rang rgyud pa //",
    "NK050(wi)003:69": "de la dbye na rnal 'byor spyod pa dang //",
    "NK050(wi)003:70": "mdo sde spyod pa'i lugs gnyis snga ma ni //",
    "NK050(wi)003:71": "gzhi yi 'dod tshul sems tsam pa dang mtshungs //",
    "NK050(wi)003:72": "phyi mas phyi don khas len mdo sde ltar //",
    "NK050(wi)003:73": "de yang yang log gnyis su 'byed pa dang //",
    "NK050(wi)003:74": "don dam stong nyid bzhi dang bcu drug 'dod //",
    "NK050(wi)003:75": "'di yis bum pa rtag pa yin zer na //",
    "NK050(wi)003:76": "mi rtag pa yi khyab pa 'god byed de //",
    "NK050(wi)003:77": "bum pa 'dus byas yin par khas len mdzad //",
    "NK050(wi)003:78": "chos kun mtshan nyid tha snyad tsam du yang //",
    "NK050(wi)003:79": "grub par mi bzhed dbu ma thal 'gyur te //",
    "NK050(wi)003:80": "kun rdzob chos kun sgyu ma'i dpe brgyad bzhin //",
    "NK050(wi)003:81": "snang tsam nyid nas tshugs thub rdul tsam med //",
    "NK050(wi)003:82": "rig pa 'di yis bum pa mi rtag par //",
    "NK050(wi)003:83": "rtag pa yin pa'i khyab pa 'god byed de //",
    "NK050(wi)003:84": "bum pa 'dus ma byas su khas len phyir //",
    "NK050(wi)003:85": "brten dang btags pa'i gtan tshigs la brten nas //",
    "NK050(wi)003:86": "chos kun rang mtshan grub pa kheg gyur kyang //",
    "NK050(wi)003:87": "ming rkyang btags yod tsam la bcing grol dang //",
    "NK050(wi)003:88": "rgyu 'bras gzhal bya 'jal byed la sogs pa //",
    "NK050(wi)003:89": "rang lugs 'di yis bsnyon med 'jog shes shing //",
    "NK050(wi)003:90": "de yis stong dang rten 'byung mi 'gal bar //",
    "NK050(wi)003:91": "lam du 'khyer shes lta kun rtse mor bzhed //",
    "NK050(wi)003:92": "kun rdzob rdzun pa 'khrul blo'i rnyed don du //",
    "NK050(wi)003:93": "'chad pa sngon byon thal rang smra rnams bzhed //",
    "NK050(wi)003:94": "de nyid bden pa tshad mas grub pa dang //",
    "NK050(wi)003:95": "ji snyed mkhyen pa'i ye shes rnyed don du //",
    "NK050(wi)003:96": "'chad pa tsong kha pa yi lugs gsar yin //",
    "NK050(wi)003:97": "lugs 'dis tshad ma mi bzhed tshad ma'i gzhung //",
    "NK050(wi)003:98": "rtog ge'i shes rab yin cing phyi rol pa'i //",
    "NK050(wi)003:99": "rgol ba bzlog phyir 'di nges rtogs bya min //",
    "NK050(wi)003:100": "gsung phyir deng dus rtsod pa byed pa 'gal //",
    "NK050(wi)003:101": "'di yi lugs su kun gzhi'i rnam shes med //",
    "NK050(wi)003:102": "de phyir sems can khams la gshegs snying med //",
    "NK050(wi)003:103": "sku dang zhing khams rnams kyang yod pa min //",
    "NK050(wi)003:104": "gzhan don sku gnyis zhing sogs 'char ba yang //",
    "NK050(wi)003:105": "gzhan snang tsam yin rang gi ngo bor med //",
    "NK050(wi)003:106": "snying po'i ye shes bstan dang ston pa'i mdo //",
    "NK050(wi)003:107": "drang don yin bzhed nges don du mi bzhed //",
    "NK050(wi)003:108": "des na 'khor lo bar pas dngos bstan dang //",
    "NK050(wi)003:109": "rig tshogs dgongs pa bar du bdag bzlog dang //",
    "NK050(wi)003:110": "mu stegs byed dang rang sde'i blos btags pa'i //",
    "NK050(wi)003:111": "mtshan 'dzin spros pa gcod pa'i ched du bstan //",
    "NK050(wi)003:112": "ji skad du /",
    "NK050(wi)003:113": "lta ba rnams las log pa dang //",
    "NK050(wi)003:114": "bdag tu lta ba tshol rnams kyi //",
    "NK050(wi)003:115": "bdag gzhan bsam pa bzlog pa'i phyir //",
    "NK050(wi)003:116": "stong pa rgyal ba rnams kyis bstan //",
    "NK050(wi)003:117": "zhes gsungs so //",
    "NK050(wi)003:118": "kun rdzob nyan rang tshul dang bstun gsungs pa'i //",
    "NK050(wi)003:119": "rags pa thal rang phyi yi dbu ma ste //",
    "NK050(wi)003:120": "slob dpon b+ha byas rin chen sgron ma dang //",
    "NK050(wi)003:121": "de bas de dag bdag gis gzhung chen mo mang po dag bkod pa ni /",
    "NK050(wi)003:122": "phyi rol gyi dbu ma yin no //",
    "NK050(wi)003:123": "zhes shes par bya'o //",
    "NK050(wi)003:124": "pha rol rgol ba bzlog pa dang //",
    "NK050(wi)003:125": "bstan bcos chen po'i gzhung dang ni //",
    "NK050(wi)003:126": "rtsod pa chen po byung dus su //",
    "NK050(wi)003:127": "rig pa'i dbu ma'i gzhung smra bya //",
    "NK050(wi)003:128": "de nyid de la gtsor byed cing //",
    "NK050(wi)003:129": "rnal 'byor nyams su len dus su //",
    "NK050(wi)003:130": "phra ba'i rnal 'byor bsgom par bya //",
    "NK050(wi)003:131": "zhes gsungs phra ba'i rnal 'byor dbu ma ni //",
    "NK050(wi)003:132": "don gyis gzhan stong nyid las ma 'das phyir //",
    "NK050(wi)003:133": "de yang rgyal ba'i 'khor lo tha ma ru //",
    "NK050(wi)003:134": "bstan bya'i snying po so so rang rig pa'i //",
    "NK050(wi)003:135": "ye shes nyams su myong byar gtan phab ste //",
    "NK050(wi)003:136": "sems can rgyud la snying po'i khams yod pa'i //",
    "NK050(wi)003:137": "de nyid gzhi lam 'bras bu'i rnam gzhag bcas //",
    "NK050(wi)003:138": "nang gi rnal 'byor nyams len gtan la phab //",
    "NK050(wi)003:139": "de phyir phra ba nang gi dbu mar bzhed //",
    "NK050(wi)003:140": "de ston phal chen dkon brtsegs rgyan stug po //",
    "NK050(wi)003:141": "lang gshegs myang 'das la sogs mdo yi dgongs //",
    "NK050(wi)003:142": "rgyal tshab sa bcu'i dbang phyug ma pham pas //",
    "NK050(wi)003:143": "bkral ba'i gzhung lugs thogs med sku mched dang //",
    "NK050(wi)003:144": "klu sgrub yab sras rjes 'brangs dang bcas pa'i //",
    "NK050(wi)003:145": "mthar thug bzhed pa'i snying po 'di kho na //",
    "NK050(wi)003:146": "'dis kyang chos kun mtshan nyid gsum gyis dbye //",
    "NK050(wi)003:147": "gzugs sgra la sogs 'khor ba'i chos thams cad //",
    "NK050(wi)003:148": "rab rib can gyi mig la skra shad dang //",
    "NK050(wi)003:149": "mkhris nad can gyi dung la ser po bzhin //",
    "NK050(wi)003:150": "rnam shes 'khrul pa gzhan gyis dbang las byung //",
    "NK050(wi)003:151": "de la don du bzung nas bzang ngan dang //",
    "NK050(wi)003:152": "shar nub stod smad nang dang phyi rol sogs //",
    "NK050(wi)003:153": "med bzhin sgro 'dogs byed pa kun brtags pa //",
    "NK050(wi)003:154": "kun brtags gzhan dbang gnyis kyis stong pa'i don //",
    "NK050(wi)003:155": "rang bzhin 'od gsal ye shes yongs grub bzhed //",
    "NK050(wi)003:156": "dbye na kun brtags pa la rnam grangs dang //",
    "NK050(wi)003:157": "mtshan nyid yongs su chad pa snga ma ni //",
    "NK050(wi)003:158": "shes bya phyi ma bdag gnyis gzhan gyi dbang //",
    "NK050(wi)003:159": "ma dag pa dang dag pa'i snga ma ni //",
    "NK050(wi)003:160": "zag bcas nyer len phung po phyi ma ni //",
    "NK050(wi)003:161": "sangs rgyas rnams kyi mtshan dpe lta bu'o //",
    "NK050(wi)003:162": "yongs grub 'gyur med phyin ci ma log gnyis //",
    "NK050(wi)003:163": "snga ma 'khor 'das gzhir ltos phyi ma ni //",
    "NK050(wi)003:164": "gzung 'dzin bral ba'i ye shes nyid la dgongs //",
    "NK050(wi)003:165": "rnam rig dbu ma smra ba'i mkhas rnams kyis //",
    "NK050(wi)003:166": "chos kun rang gi ngo bos stong pa ru //",
    "NK050(wi)003:167": "mthar thug don du bzung na yongs grub kyi //",
    "NK050(wi)003:168": "ngo bo nyid kyang med 'gyur de ltar na //",
    "NK050(wi)003:169": "nyon mongs pa dang rnam par byang ba yi //",
    "NK050(wi)003:170": "skyon yon thams cad med par mnyam 'gyur zhing //",
    "NK050(wi)003:171": "gang phyir kun gzhi'i rnam shes zhes bya ba //",
    "NK050(wi)003:172": "bag chags sna tshogs bsags pa'i sems de la //",
    "NK050(wi)003:173": "yang dag min pa'i kun rtog sna tshogs pas //",
    "NK050(wi)003:174": "bsdus pa'i rnam rigs rnam shes gzhan dbang du //",
    "NK050(wi)003:175": "gyur pa de la don du bzung gyur pas //",
    "NK050(wi)003:176": "las dang nyon mongs 'khrul pa'i 'khor lo snang //",
    "NK050(wi)003:177": "de phyir gzhan dbang ngo bo nyid med na //",
    "NK050(wi)003:178": "kun rdzob tsam du'ang yod par mi rigs las //",
    "NK050(wi)003:179": "de la las dang nyon mongs 'byung mi rigs //",
    "NK050(wi)003:180": "gzhan dbang kun rdzob tu yod kun rdzob tu //",
    "NK050(wi)003:181": "don byed nus pa de la don nyid du //",
    "NK050(wi)003:182": "bzung ba'i rnam rigs kun brtags chos rnams ni //",
    "NK050(wi)003:183": "ngo bo nyid med kun rdzob tsam du'ang med //",
    "NK050(wi)003:184": "kun brtags gzhan dbang gnyis kyis stong pa'i don //",
    "NK050(wi)003:185": "yongs grub de bzhin nyid ni gzung 'dzin gyi //",
    "NK050(wi)003:186": "mtha' las 'das pa'i de bzhin gshegs snying ni //",
    "NK050(wi)003:187": "kun rdzob tu med don dam ngo bor yod //",
    "NK050(wi)003:188": "de nyid med na der brten tshogs bsags shing //",
    "NK050(wi)003:189": "sgrib pa sbyang ba'i dgos pa gang la dmigs //",
    "NK050(wi)003:190": "mthar thug byang chub lam dang 'bras bu yi //",
    "NK050(wi)003:191": "rnam gzhag rnams kyang rang stong yum las /",
    "NK050(wi)003:192": "rab 'byor rnam pa thams cad mkhyen pa nyid kyang",
    "NK050(wi)003:193": "rnam pa thams cad mkhyen pa rang gi ngo bos",
    "NK050(wi)003:194": "stong ngo zhes gsungs pa bdag tu 'dzin pa spong",
    "NK050(wi)003:195": "ba'i phyir ro // mchan /",
    "NK050(wi)003:196": "'gyur ba sogs //",
    "NK050(wi)003:197": "rigs pa du mas don dam khams yod par //",
    "NK050(wi)003:198": "nges don snying po'i mdo rgyud rnams kyis bsgrubs //",
    "NK050(wi)003:199": "de phyir 'khor ba'i skye gnas tha dad du //",
    "NK050(wi)003:200": "len pa'i rnam shes sa bon thams cad pa'i //",
    "NK050(wi)003:201": "sems sam kun gzhi'i rnam shes de nyid la //",
    "NK050(wi)003:202": "brten pa'i ngar 'dzin yid kyi shes pa dang //",
    "NK050(wi)003:203": "de las sgo lnga'i rnam par shes pa dang //",
    "NK050(wi)003:204": "lhan cig yid kyi rnam shes rjes su 'brang //",
    "NK050(wi)003:205": "kun kyang len pa'i rnam shes la brten pa'i //",
    "NK050(wi)003:206": "chu dang me long dpe ru rgyal bas gsungs //",
    "NK050(wi)003:207": "chos 'khor dang po gnyis su ma bstan pa //",
    "NK050(wi)003:208": "len pa'i rnam par shes pa zab cing phra //",
    "NK050(wi)003:209": "sa bon thams cad chu bo'i klung bzhin 'bab //",
    "NK050(wi)003:210": "bdag tu rtogs par gyur na mi rung bas //",
    "NK050(wi)003:211": "ngas 'di byis pa rnams la ma bstan gsungs //",
    "NK050(wi)003:212": "de phyir ma dag pa la kun gzhi dang //",
    "NK050(wi)003:213": "dag pa'i rang ngor bde gshegs snying po zhes //",
    "NK050(wi)003:214": "srid zhi kun khyab ye shes rang snang gi //",
    "NK050(wi)003:215": "pra phab lta bu'i sku dang zhing khams bcas //",
    "NK050(wi)003:216": "sems can khams la gdod nas rang chas bzhugs //",
    "NK050(wi)003:217": "de phyir ngo bo gdod nas dri bral yang //",
    "NK050(wi)003:218": "rang gis rang ma rig pa'i cha 'dzin gyis //",
    "NK050(wi)003:219": "yul dang yul can tha dad bzung gyur las //",
    "NK050(wi)003:220": "las kun bsags pa'i sgrib gnyis ma grol bar //",
    "NK050(wi)003:221": "gshegs snying yongs rdzogs mngon du mi 'gyur ro //",
    "NK050(wi)003:222": "de phyir dri bcas de bzhin nyid dang khams //",
    "NK050(wi)003:223": "dri dang 'brel yang dri ma glo bur bas //",
    "NK050(wi)003:224": "ngo bor 'dres dang gos ma myong ba'i phyir //",
    "NK050(wi)003:225": "rang bzhin rnam dag rnam pa 'khor ba dang //",
    "NK050(wi)003:226": "ngo bo myang 'das chu dang 'khyags sbram bzhin //",
    "NK050(wi)003:227": "stobs sogs yon tan ma lus lhun grub tu //",
    "NK050(wi)003:228": "bzhugs kyang dkar po'i las kyi sad dgos phyir //",
    "NK050(wi)003:229": "gzhi dus sems can rnams la 'khrul snang dang //",
    "NK050(wi)003:230": "lam dus rnal 'byor rnams la nyams snang dang //",
    "NK050(wi)003:231": "'bras dus sangs rgyas rnams la zung 'jug gi //",
    "NK050(wi)003:232": "sku dang zhing khams mi zad rgyan 'khor nyid //",
    "NK050(wi)003:233": "de lta'i chos nyid ris med kun khyab phyir //",
    "NK050(wi)003:234": "dri mas bsgribs dang ma sgrib khyab par las //",
    "NK050(wi)003:235": "ngo bo khyad med bum nang mar me bzhin //",
    "NK050(wi)003:236": "'gyur med yongs grub ces pa'ang 'di la dgongs //",
    "NK050(wi)003:237": "de yi tshul yang rgyan stug bkod pa las //",
    "NK050(wi)003:238": "kun gzhi'i rang bzhin rnam byang gzhir gsungs pas //",
    "NK050(wi)003:239": "gshis lugs dge bar bshad mod de tshul la //",
    "NK050(wi)003:240": "sa pan la sogs bka' bkyon mdzad mkhan mang //",
    "NK050(wi)003:241": "'on kyang rgyan stug mdo las 'di skad gsungs //",
    "NK050(wi)003:242": "kun gzhi ngang lugs dge ba ni //",
    "NK050(wi)003:243": "rgyal sras rnams kyis mthong thos te //",
    "NK050(wi)003:244": "kun gzhi mchog tu dge ba ni //",
    "NK050(wi)003:245": "zhes dang /",
    "NK050(wi)003:246": "kun gzhi dri med bsod nams kyis //",
    "NK050(wi)003:247": "de bzhin gshegs par 'gyur ba yin //",
    "NK050(wi)003:248": "sa rnams sna tshogs kun gzhi ste //",
    "NK050(wi)003:249": "bde gshegs snying po dge ba'ang ste //",
    "NK050(wi)003:250": "snying po de la kun gzhi'i sgras //",
    "NK050(wi)003:251": "de bzhin gshegs pas ston par mdzad //",
    "NK050(wi)003:252": "snying po kun gzhir bsgrags pa yang //",
    "NK050(wi)003:253": "blo zhan rnams kyis mi shes so //",
    "NK050(wi)003:254": "de ltar kun gzhi'i rnam shes kyang //",
    "NK050(wi)003:255": "rtag tu bag chags ldan gyur pa'i //",
    "NK050(wi)003:256": "rnam par shes pa bdun po dang //",
    "NK050(wi)003:257": "'grogs kyang 'dre ba med pa ste //",
    "NK050(wi)003:258": "kun nas nyon mongs rnam byang dang //",
    "NK050(wi)003:259": "rnam par dag pa'i rgyu yang de //",
    "NK050(wi)003:260": "zhes gsungs mdo sde lang kar gshegs pa sogs //",
    "NK050(wi)003:261": "nges don mdo rgyud bstan bcos thams cad la //",
    "NK050(wi)003:262": "snying po'i bzhugs tshul shin tu rgyas pa dang //",
    "NK050(wi)003:263": "de yang mu stegs bdag dang mi 'dra'i tshul //",
    "NK050(wi)003:264": "theg dman rnams kyi blo ngor mi shong tshul //",
    "NK050(wi)003:265": "rnam pa du mas bstan kyang mdor bsdu na //",
    "NK050(wi)003:266": "mdo de nyid las /",
    "NK050(wi)003:267": "blo gros chen pos gsol ba /",
    "NK050(wi)003:268": "bcom ldan 'das kyis mdo sde brjod pa las de bzhin gshegs pa'i snying po gsungs pa de /",
    "NK050(wi)003:269": "bcom ldan 'das kyis rang bzhin gyi 'od gsal ba",
    "NK050(wi)003:270": "rnam par dag pa'i thog ma nas rnam par dag",
    "NK050(wi)003:271": "pa nyid mtshan sum cu rtsa gnyis dang ldan pa",
    "NK050(wi)003:272": "/ sems can thams cad kyi nang na mchis par brjod de /",
    "NK050(wi)003:273": "bcom ldan 'das kyis rin po che rin thang chen",
    "NK050(wi)003:274": "po gos dri ma can gyis yongs su dkris pa",
    "NK050(wi)003:275": "ltar phung po dang /",
    "NK050(wi)003:276": "khams dang /",
    "NK050(wi)003:277": "skye mched kyi gos kyis yongs su dkris pa 'dod chags /",
    "NK050(wi)003:278": "zhe sdang /",
    "NK050(wi)003:279": "gti mug gi zil gyis gnon pa /",
    "NK050(wi)003:280": "yongs su rtogs pa'i dri ma can du gyur pa /",
    "NK050(wi)003:281": "rtag pa dang /",
    "NK050(wi)003:282": "brtan pa dang ther zug pa ni brjod na /",
    "NK050(wi)003:283": "bcom lda 'das kyis de bzhin gshegs pa'i snying po smra ba 'di /",
    "NK050(wi)003:284": "mu stegs byed kyi bdag tu smra ba dang ji ltar mi 'dra ba lags /",
    "NK050(wi)003:285": "bcom ldan 'das 'das kyis bka' stsal pa blo gros",
    "NK050(wi)003:286": "chen po ngas de bzhin gshegs pa'i snying po bstan",
    "NK050(wi)003:287": "pa ni mu stegs can gyi bdag tu smra ba",
    "NK050(wi)003:288": "dang mtshungs pa yin te /",
    "NK050(wi)003:289": "blo gros chen po de bzhin gshegs pa dgra bcom",
    "NK050(wi)003:290": "pa yang dag par rdzogs pa'i sangs rgyas rnams ni",
    "NK050(wi)003:291": "stong pa nyid dang yang dag pa'i mtha' dang /",
    "NK050(wi)003:292": "mya ngan las 'das pa dang /",
    "NK050(wi)003:293": "ma skyes pa dang /",
    "NK050(wi)003:294": "mtshan ma med pa dang /",
    "NK050(wi)003:295": "smon pa med pa la sogs pa'i tshig gi don rnams la /",
    "NK050(wi)003:296": "de bzhin gshegs pa'i snying por bstan par byas nas /",
    "NK050(wi)003:297": "byis pa rnams bdag med pas 'jigs par 'gyur ba'i",
    "NK050(wi)003:298": "gnas rnam par spang ba'i don du de bzhin gshegs",
    "NK050(wi)003:299": "pa'i snying po'i sgo bstan pas rnam par mi rtog",
    "NK050(wi)003:300": "pa'i gnas snang ba med pa'i spyod yul ston te",
    "NK050(wi)003:301": "/ 'di la blo gros chen po ma 'ongs pa dang /",
    "NK050(wi)003:302": "da ltar byung ba'i byang chub sems dpa' sems dpa'",
    "NK050(wi)003:303": "chen po rnams kyis bdag tu mngon par zhen par",
    "NK050(wi)003:304": "mi bya'o // blo gros chen po de'i don du",
    "NK050(wi)003:305": "de bzhin gshegs pa dgra bcom pa yang dag par",
    "NK050(wi)003:306": "rdzogs pa'i sangs rgyas rnams de bzhin gshegs pa'i snying",
    "NK050(wi)003:307": "po ston par mdzad do //",
    "NK050(wi)003:308": "de lta bas 'di ni mu stegs byed pa'i bdag tu smra ba dang mtshungs pa ma yin no //",
    "NK050(wi)003:309": "blo gros chen po de lta bas na mu stegs byed kyi lta ba rnam par bzlog pa'i phyir /",
    "NK050(wi)003:310": "de bzhin gshegs pa'i snying po bdag med pa'i rjes su 'jug par bya'o //",
    "NK050(wi)003:311": "zhes dang yang de nyid las /",
    "NK050(wi)003:312": "blo gros chen po gal te kun gzhi rnam par",
    "NK050(wi)003:313": "shes pa zhes bsgrags pa de bzhin gshegs pa'i snying",
    "NK050(wi)003:314": "po de la med du zin na blo gros chen",
    "NK050(wi)003:315": "po de bzhin gshegs pa'i snying po kun gzhi rnam",
    "NK050(wi)003:316": "par shes pa zhes bsgrags pa med pas 'jug pa'ang",
    "NK050(wi)003:317": "med / ldog pa'ang med par gyur na /",
    "NK050(wi)003:318": "blo gros chen po byis pa dang /",
    "NK050(wi)003:319": "'phags pa rnams la 'jug pa dang /",
    "NK050(wi)003:320": "ldog pa'ang yod de /",
    "NK050(wi)003:321": "rnal 'byor brtson pa mi 'dor ba rnams bdag gi",
    "NK050(wi)003:322": "so so rang gi rig pa tshe 'di la dge",
    "NK050(wi)003:323": "bar spyod par gnas so //",
    "NK050(wi)003:324": "blo gros chen po de bzhin gshegs pa'i snying po",
    "NK050(wi)003:325": "kun gzhi rnam par shes pa'i spyod yul de ni",
    "NK050(wi)003:326": "nyan thos dang / rang sangs rgyas dang /",
    "NK050(wi)003:327": "mu stegs can rnams dpyod pa'i lta ba can rnams kyi khong du chud par daka'o //",
    "NK050(wi)003:328": "rang bzhin yongs su dag pa yin mod kyang blo",
    "NK050(wi)003:329": "bur gyi nyon mongs pas nye bar nyon mongs pa'i",
    "NK050(wi)003:330": "phyir de rnams la ma dag pa ltar snang ste",
    "NK050(wi)003:331": "/ de bzhin gshegs pa rnams la ni ma yin te /",
    "NK050(wi)003:332": "blo gros chen po de bzhin gshegs pa rnams la",
    "NK050(wi)003:333": "ni lag mthil na skyu ru ra'i 'bru bzhin du",
    "NK050(wi)003:334": "mngon gyi spyod yul du 'gyur ro //",
    "NK050(wi)003:335": "zhes dang brtags gnyis las /",
    "NK050(wi)003:336": "sems can rnams ni sangs rgyas nyid //",
    "NK050(wi)003:337": "'on kyang glo bur dri mas bsgribs //",
    "NK050(wi)003:338": "de bsal na ni sangs rgyas nyid //",
    "NK050(wi)003:339": "ces dang /",
    "NK050(wi)003:340": "rdo rje gur las /",
    "NK050(wi)003:341": "rin chen sems las phyir gyur pa'i //",
    "NK050(wi)003:342": "sems can med cing sangs rgyas med //",
    "NK050(wi)003:343": "ces dang /",
    "NK050(wi)003:344": "rdo rje snying 'grel las /",
    "NK050(wi)003:345": "lus gnas ye shes chen po ni //",
    "NK050(wi)003:346": "dngos po kun la khyab pa po //",
    "NK050(wi)003:347": "lus la gnas kyang lus skyes min //",
    "NK050(wi)003:348": "ji ltar bum pa zhig gyur kyang //",
    "NK050(wi)003:349": "nam mkha' la ni 'jigs pa med //",
    "NK050(wi)003:350": "de ltar lus ni zhig gyur kyang //",
    "NK050(wi)003:351": "ye shes la ni 'jigs pa med //",
    "NK050(wi)003:352": "ces dang rgyud bla ma las /",
    "NK050(wi)003:353": "rdzogs sangs sku ni 'phro phyir dang //",
    "NK050(wi)003:354": "de bzhin nyid dbyer med phyir dang //",
    "NK050(wi)003:355": "rigs yod phyir na lus can kun //",
    "NK050(wi)003:356": "rtag tu bde gshegs snying po can //",
    "NK050(wi)003:357": "zhes dang /",
    "NK050(wi)003:358": "mdo sde kun btus su /",
    "NK050(wi)003:359": "de bzhin nyid ni thams cad la //",
    "NK050(wi)003:360": "khyad par med phyir dag gyur pas //",
    "NK050(wi)003:361": "de bzhin gshegs nyid de yi phyir //",
    "NK050(wi)003:362": "'gro kun de yi snying po can //",
    "NK050(wi)003:363": "zhes gsungs 'phags pa klu sgrub kyis //",
    "NK050(wi)003:364": "ji ltar mar me bum nang gnas //",
    "NK050(wi)003:365": "cung zhig snang bar mi 'gyur pa //",
    "NK050(wi)003:366": "de bzhin nyon mongs bum nang gnas //",
    "NK050(wi)003:367": "chos kyi dbyings kyang mi mthong ngo //",
    "NK050(wi)003:368": "zhes dang /",
    "NK050(wi)003:369": "khams yod na ni las byas pas //",
    "NK050(wi)003:370": "sa le sbram dag mthong bar 'gyur //",
    "NK050(wi)003:371": "khams med na ni las byas pas //",
    "NK050(wi)003:372": "nyon mongs 'ba' zhig bskyed par zad //",
    "NK050(wi)003:373": "ces dang /",
    "NK050(wi)003:374": "stong pa nyid ni bstan pa'i mdo //",
    "NK050(wi)003:375": "rgyal bas ji snyed gsungs pa gang //",
    "NK050(wi)003:376": "de dag kun gyis nyon mongs bzlog /",
    "NK050(wi)003:377": "dbyings de nyams par byed ma yin //",
    "NK050(wi)003:378": "zhes dang jo bo'i byang chub lam sgron rtsa 'grel las /",
    "NK050(wi)003:379": "yang na theg pa chen po dbu ma'i grub mtha' btsan par byas na ni /",
    "NK050(wi)003:380": "'di ltar theg pa chen po'i snod du ma gyur pa 'ga' yang med do //",
    "NK050(wi)003:381": "sems can thams cad rig gcig pa nyid yin te /",
    "NK050(wi)003:382": "de bzhin gshegs pa'i snying po can no //",
    "NK050(wi)003:383": "zhes dang 'phags pa klu sgrub kyis //",
    "NK050(wi)003:384": "chos kyi dbyings la dbyer med phyir //",
    "NK050(wi)003:385": "gtso bo theg dbyer ma mchis na //",
    "NK050(wi)003:386": "khyod kyis theg pa gsum bstan pa //",
    "NK050(wi)003:387": "sems can 'jug par bya phyir yin //",
    "NK050(wi)003:388": "zhes dang klong gsal las /",
    "NK050(wi)003:389": "bde gshegs snying po 'gro kun la //",
    "NK050(wi)003:390": "til la mar gyis khyab bzhin gnas //",
    "NK050(wi)003:391": "ma rig grol tshe 'byung ba'i lus //",
    "NK050(wi)003:392": "lhag med ye shes ngang du bzlog /",
    "NK050(wi)003:393": "ces gsungs de lta'i rnam bzhag mdzad pa yi //",
    "NK050(wi)003:394": "gzhan stong dbu ma chen po'i srol 'di la //",
    "NK050(wi)003:395": "rgya bod 'ga' zhig sems tsam yin zer yang //",
    "NK050(wi)003:396": "de bas gsal rig tsam gyi sems de nyid //",
    "NK050(wi)003:397": "don dam bden par khas blangs dbu ma'i lugs //",
    "NK050(wi)003:398": "ma dag sems kyi rang bzhin don dam du //",
    "NK050(wi)003:399": "'dod pa mi srid sems dang sems byung las //",
    "NK050(wi)003:400": "'das pa'i 'od gsal ye shes don dam 'dod //",
    "NK050(wi)003:401": "des na rnam shes ye shes so sor bzhed //",
    "NK050(wi)003:402": "gzhan yang gong gi mdo rgyud de rnams kyang //",
    "NK050(wi)003:403": "sems tsam yin na de dag yin mnyam 'gyur //",
    "NK050(wi)003:404": "des na sems tsam lugs su smra ba nongs //",
    "NK050(wi)003:405": "gzhan yang lang gshegs las /",
    "NK050(wi)003:406": "sems tsam la ni brten nas su //",
    "NK050(wi)003:407": "phyi rol don la mi rtag go //",
    "NK050(wi)003:408": "de bzhin nyid la brten nas ni //",
    "NK050(wi)003:409": "sems tsam las kyang 'da' bar bya //",
    "NK050(wi)003:410": "sems tsam las ni 'das gyur nas //",
    "NK050(wi)003:411": "snang ba med la gnas par bya //",
    "NK050(wi)003:412": "snang ba med la gnas par 'gyur //",
    "NK050(wi)003:413": "snang med gnas pa'i rnal 'byor pa //",
    "NK050(wi)003:414": "de yis theg pa chen po mthong //",
    "NK050(wi)003:415": "zhes dang rgyan stug bkod pa'i mdo las /",
    "NK050(wi)003:416": "sems med tsam po'ang yod pa min //",
    "NK050(wi)003:417": "tshad dang gzhal dang gnyis ka med //",
    "NK050(wi)003:418": "rnam par rtog pa sems tsam ste //",
    "NK050(wi)003:419": "rnam par rtog pa rnam mi rtog /",
    "NK050(wi)003:420": "shes dang shes bya rnam rtog pa //",
    "NK050(wi)003:421": "sems tsam de ltar yin na ste //",
    "NK050(wi)003:422": "shes bya sems tsam pa yin na //",
    "NK050(wi)003:423": "rtag tu tsam la shes yod min //",
    "NK050(wi)003:424": "zhes dang /",
    "NK050(wi)003:425": "sems dang rtog pas rnams spangs pa //",
    "NK050(wi)003:426": "chags pa med pa'i ye shes ro //",
    "NK050(wi)003:427": "stug po'i dbus na rnam par mdzes //",
    "NK050(wi)003:428": "dbu ma'i lam po de nyid kyang //",
    "NK050(wi)003:429": "mtha' bzhi rnam par spangs pa ste //",
    "NK050(wi)003:430": "rnam par rtog med dmigs med pa //",
    "NK050(wi)003:431": "stug na gnas pas shin tu mthong //",
    "NK050(wi)003:432": "zhes dang /",
    "NK050(wi)003:433": "lang kar gshegs las /",
    "NK050(wi)003:434": "sems tsam du ni rtog pa dang //",
    "NK050(wi)003:435": "phyi rol dngos po rnams bsal bas //",
    "NK050(wi)003:436": "rnam par rtog pa rnam ldog ste //",
    "NK050(wi)003:437": "lam de nyid ni dbu ma'o //",
    "NK050(wi)003:438": "zhes gsungs sems tsam lugs las shin tu 'das //",
    "NK050(wi)003:439": "gzhan yang slob dpon klu sgrub 'phags pa lha //",
    "NK050(wi)003:440": "zla ba grags pa b+ha bya la sogs pas //",
    "NK050(wi)003:441": "phra ba nang gi dbu ma'i zhal bzhes te //",
    "NK050(wi)003:442": "dbu ma'i man ngag rin chen sgron ma las //",
    "NK050(wi)003:443": "slob dpon klu sgrub kyis /",
    "NK050(wi)003:444": "'dir ni gang yang skye ba med //",
    "NK050(wi)003:445": "gang yang 'gags pa yod ma yin //",
    "NK050(wi)003:446": "sems kyi rang bzhin rnam gnas pa //",
    "NK050(wi)003:447": "chos rnams nyid ni shes par bya //",
    "NK050(wi)003:448": "mig la sogs dang yul rnams nyid //",
    "NK050(wi)003:449": "ye shes lnga po nyid dag ste //",
    "NK050(wi)003:450": "phyi dang nang du rnam phye ba //",
    "NK050(wi)003:451": "thams cad sems las gzhan ma yin //",
    "NK050(wi)003:452": "zhes bya ba la sogs pa mang du gsungs so //",
    "NK050(wi)003:453": "slob dpon 'phags pa lha'i zhal snga nas /",
    "NK050(wi)003:454": "phyi rol don ni yod ma yin //",
    "NK050(wi)003:455": "rang gi sems ni mthong bar 'gyur //",
    "NK050(wi)003:456": "de yang sgyu mar bsgom bya zhing //",
    "NK050(wi)003:457": "de bzhin nyid kyang rjes dran bya //",
    "NK050(wi)003:458": "yang gsungs pa /",
    "NK050(wi)003:459": "gzugs sogs lnga dang de bzhin skye mched bcu gnyis dang /",
    "NK050(wi)003:460": "bco brgyad ces bshad khams ni de rnams dang //",
    "NK050(wi)003:461": "shes pa lnga dang 'gro ba ma lus pa //",
    "NK050(wi)003:462": "thams cad rang gi sems nyid yin gyi gzhan ma yin //",
    "NK050(wi)003:463": "gang yang ri brgyad dang ni rgya mtsho brgyad rnams dang //",
    "NK050(wi)003:464": "gling la sogs dang dmyal ba la sogs dbye //",
    "NK050(wi)003:465": "gang yang brtan dang g.yo ba nyid du mthong ba de //",
    "NK050(wi)003:466": "thams cad sems nyid yin gyi gzhan ma yin //",
    "NK050(wi)003:467": "zhes pa la sogs mang du gsungs so //",
    "NK050(wi)003:468": "slob dpon zla ba grags pa'i zhal snga nas kyang ji skad du /",
    "NK050(wi)003:469": "de bas na phyi rol gyi dngos po lta bu dmigs su med cing yod pa ma yin te /",
    "NK050(wi)003:470": "sems kyi rang bzhin yin pa'i phyir ro zhes dang /",
    "NK050(wi)003:471": "yang chos thams cad sems las phyi rol na mi gnas te /",
    "NK050(wi)003:472": "mig yor tsam du snang ba gang yin pa de thams cad ni rang gi sems te /",
    "NK050(wi)003:473": "rang gi sems nyid las gzhan ci yang med do zhes pa dang /",
    "NK050(wi)003:474": "yang gsungs pa sems las dngos po tha dad pa",
    "NK050(wi)003:475": "yod do zhe na chos med ces bya'o zhes rgyas",
    "NK050(wi)003:476": "par gsungs so // 'dir tshigs su bcad pa ni /",
    "NK050(wi)003:477": "ut+pala rtsa ba m+au la las /",
    "NK050(wi)003:478": "lo ma la sogs rgyun 'byung ltar //",
    "NK050(wi)003:479": "de bzhin sems rjes med pa yang //",
    "NK050(wi)003:480": "chos rnams kun gyi ngo bor gnas //",
    "NK050(wi)003:481": "de yi don ni 'di yin te //",
    "NK050(wi)003:482": "ut+pala la'i rtsa ba gzhan dang ma 'brel zhing chu",
    "NK050(wi)003:483": "nyid la gnas shing rtsa ba de gar yang zug",
    "NK050(wi)003:484": "pa med kyang / mtsho shin tu rgya che ba",
    "NK050(wi)003:485": "dag lo ma dang me tog la sogs pas khyab",
    "NK050(wi)003:486": "par nus pa bzhin du sems rdzas su med pa",
    "NK050(wi)003:487": "nyid yin yang kun rdzob tu phyi nang gi chos",
    "NK050(wi)003:488": "thams cad kyi ngo bor gnas so //",
    "NK050(wi)003:489": "phyi yi yul du snang ba'i sems /",
    "NK050(wi)003:490": "nang gi sems la bsdu ba dang /",
    "NK050(wi)003:491": "de yang gdod ma nas rang bzhin gyis 'od gsal ba /",
    "NK050(wi)003:492": "zhes dang /",
    "NK050(wi)003:493": "ar+ya de was /",
    "NK050(wi)003:494": "de ltar rang gi sems kyi rang bzhin 'gro ba ma lus pa //",
    "NK050(wi)003:495": "rnam shes thar pa srid pas brtags las 'gro ba gang //",
    "NK050(wi)003:496": "srid pa'i sdug bsngal mtsho chen nang du mi 'khor ba //",
    "NK050(wi)003:497": "'dus byas kun gyi pha rol song ba de la phyag 'tshal 'dud //",
    "NK050(wi)003:498": "ces pa dang /",
    "NK050(wi)003:499": "sa ra has /",
    "NK050(wi)003:500": "sems nyid gcig pu kun gyi sa bon te //",
    "NK050(wi)003:501": "gang la srid dang mya ngan 'das 'phro ba //",
    "NK050(wi)003:502": "'dod pa'i 'bras bu rab tu ster byed pa'i //",
    "NK050(wi)003:503": "yid bzhin nor 'dra'i sems la phyag 'tshal lo //",
    "NK050(wi)003:504": "zhes gsungs theg pa chen po'i man ngag 'di //",
    "NK050(wi)003:505": "skal chung blo dman rnams la ma bstan gsungs //",
    "NK050(wi)003:506": "byams chos lnga yi dang po mngon rgyan gyis //",
    "NK050(wi)003:507": "snying po bshad pa thams cad stong nyid kyi //",
    "NK050(wi)003:508": "ro gcig nyid du bshad dang sems can kun //",
    "NK050(wi)003:509": "snying po can du bshad pa don gcig bzhed //",
    "NK050(wi)003:510": "de phyir thal rang rnams kyis rjes dpag gis //",
    "NK050(wi)003:511": "dpyad pa'i med dgag tsam gyi stong nyid ni //",
    "NK050(wi)003:512": "rang gzhan bdag 'dzin bzlog pa'i tshul shes nas //",
    "NK050(wi)003:513": "nges don mthar thug gzhan stong bzhed gyur pa //",
    "NK050(wi)003:514": "rang gzhung dbu ma'i man ngag rnams kyis 'grub //",
    "NK050(wi)003:515": "de phyir gzhan stong sems tsam yin gyur na //",
    "NK050(wi)003:516": "de rnams thams cad sems tsam nyid 'gyur bas //",
    "NK050(wi)003:517": "de yi gzhung dang man ngag dang bcas pa //",
    "NK050(wi)003:518": "dbu mar zhal bzhes mdzad pa don med 'gyur //",
    "NK050(wi)003:519": "dpyad pas rnyed pa'i stong nyid med dgag gis //",
    "NK050(wi)003:520": "rnam kun mchog ldan nyid du mi rung dang //",
    "NK050(wi)003:521": "sher phyin gzhung las med dgag stong pa nyid //",
    "NK050(wi)003:522": "gcig pur bstan pas ma khyab yum chen mor //",
    "NK050(wi)003:523": "sems de ni sems ma yin te /",
    "NK050(wi)003:524": "sems kyi rang bzhin ni 'od gsal ba yin no //",
    "NK050(wi)003:525": "zhes gsungs 'khor ba'i sems dang sems byung las /",
    "NK050(wi)003:526": "'das pa'i 'od gsal sems gsungs de yi phyir //",
    "NK050(wi)003:527": "zung 'jug sku yang sems kyi rdo rje dang //",
    "NK050(wi)003:528": "de nyid 'od gsal sems dang gnyis med kyi //",
    "NK050(wi)003:529": "ye shes gshegs snying zab gsal gnyis med sogs //",
    "NK050(wi)003:530": "don gcig nyid du spyod bsdus sgron mar bshad //",
    "NK050(wi)003:531": "de kun dgongs pa 'di yi phyogs su babs //",
    "NK050(wi)003:532": "dus kyi 'khor lor med dgag stong pa nyid //",
    "NK050(wi)003:533": "bem stong du gsungs rnam kun mchog ldan gyi //",
    "NK050(wi)003:534": "stong nyid pra phab lta bur gsungs pa yin //",
    "NK050(wi)003:535": "+aar+ya de ba'i /",
    "NK050(wi)003:536": "de yang dri med 'od las /",
    "NK050(wi)003:537": "nam mkha'i khams la rnam pa thams cad pa'i stong",
    "NK050(wi)003:538": "pa nyid dang me long gi pra phab pa bzhin",
    "NK050(wi)003:539": "du skye ba med pa'i chos rnams nges par mthong",
    "NK050(wi)003:540": "la / rang gi sems kyis spros pa'i rab tu",
    "NK050(wi)003:541": "snang ba rmi lam dang mtshungs pa'i don du sems",
    "NK050(wi)003:542": "la / pa / rdul phra rab 'tshogs pa'i bdag",
    "NK050(wi)003:543": "nyid kyi chos rnams par dpyad pa'i stong pa chad",
    "NK050(wi)003:544": "pa'i stong pa nyid las ring du byas pa /",
    "NK050(wi)003:545": "nang gi bde ba rang gi rig par bya ba'i chos la rjes su chags pa /",
    "NK050(wi)003:546": "phyi rol gyi dbang pos rang rig par bya ba'i bde ba'i chos yongs su spangs pa /",
    "NK050(wi)003:547": "zhes dang /",
    "NK050(wi)003:548": "rdo rje snying 'grel las /",
    "NK050(wi)003:549": "rnam pa thams cad mchog ldan pa'i //",
    "NK050(wi)003:550": "stong nyid dang po rgyu yin te //",
    "NK050(wi)003:551": "zhes gsungs sngags kyi sems 'grel rnams su yang //",
    "NK050(wi)003:552": "snying po'i ye shes 'di nyid kho nar bzhed //",
    "NK050(wi)003:553": "dwags pos bzhed pa'i gnas lugs phyag chen kyang //",
    "NK050(wi)003:554": "sngags kyi ming btags ngo bo phar phyin te //",
    "NK050(wi)003:555": "ye shes grags pas de nyid 'jug par yang //",
    "NK050(wi)003:556": "dbu lhan cig skyes pa'i rdo rjes mdzad pa'i de",
    "NK050(wi)003:557": "kho na nyid bcu pa'i 'grel bar yang 'di dang",
    "NK050(wi)003:558": "mtshungs par bshad do //",
    "NK050(wi)003:559": "ma shes rab kyi pha rol tu phyin pa nyid kyi mtshan gzhan ni phyag rgya chen po ste /",
    "NK050(wi)003:560": "de ni gnyis su med pa'i ye shes kyi ngo bo nyid yin pa'i phyir ro //",
    "NK050(wi)003:561": "bcom ldan 'das kyang chos kyi sku'i bdag nyid can te /",
    "NK050(wi)003:562": "byang chub kyi sems rdo rje de bzhin gshegs pa'i ngo bo nyid kyang de nyid do //",
    "NK050(wi)003:563": "de yang shes rab kyi pha rol tu phyin pa'i ye shes ni gnyis su med pa ste /",
    "NK050(wi)003:564": "de ni de bzhin gshegs pa rnams kyis bsgrub par bya'o //",
    "NK050(wi)003:565": "zhes dang /",
    "NK050(wi)003:566": "phyag rgya chen po gnyis su med pa'i ye shes",
    "NK050(wi)003:567": "kyi ngo bo nyid chos kyi dbyings las ma gtogs",
    "NK050(wi)003:568": "par theg pa gzhan 'di na yod pa ma yin",
    "NK050(wi)003:569": "no // zhes gsungs de ltar zab dang rgya che ba'i //",
    "NK050(wi)003:570": "bka' bstan yongs kyis bstan pa'i snying po'i don //",
    "NK050(wi)003:571": "nges don dbu ma'i lta ba ma nor ba //",
    "NK050(wi)003:572": "dbang rnon tshogs bsags bla ma'i man ngag dang //",
    "NK050(wi)003:573": "bsgoms pas nyams myong kho nas rtogs pa las //",
    "NK050(wi)003:574": "tshig la rtsod dang rig pas dpyad pa yis //",
    "NK050(wi)003:575": "ji bzhin mi rtogs dgongs 'grel mdo las kyang //",
    "NK050(wi)003:576": "don dam 'jig rten las 'das brtags pa dang //",
    "NK050(wi)003:577": "rjes su dpag dang rtsod pas rtogs mi nus //",
    "NK050(wi)003:578": "rtog ge las 'das mchog tu phra zhing zab //",
    "NK050(wi)003:579": "so so rang rig mtshan nyid spyod yul te //",
    "NK050(wi)003:580": "brjod du med cing tha snyad yongs chad pa //",
    "NK050(wi)003:581": "rtsod dang bral ba don dam chos yin te /",
    "NK050(wi)003:582": "de ni rtog ge kun las 'das mtshan nyid //",
    "NK050(wi)003:583": "zhes gsungs dbal gyi mgur nas tshangs pa'i dbyangs //",
    "NK050(wi)003:584": "seng ge'i nga ro bsnyon du med par bsgrags //",
    "NK050(wi)003:585": "gzhan yang rtog bcas rtog med shes pa yis //",
    "NK050(wi)003:586": "don dam rtogs par mi 'gyur b+ha byas gsungs //",
    "NK050(wi)003:587": "zhes dang /",
    "NK050(wi)003:588": "zhi ba lhas /",
    "NK050(wi)003:589": "don dam blo yi spyod yul min //",
    "NK050(wi)003:590": "blo ni kun rdzob yin par 'dod //",
    "NK050(wi)003:591": "ces gsungs /",
    "NK050(wi)003:592": "de phyir de yis 'khor ba'i bcing grol gyi //",
    "NK050(wi)003:593": "gzhi gyur shes dang rgyu yi theg pa ru //",
    "NK050(wi)003:594": "gzhi la lam gyis dri ma sbyong tshul dang //",
    "NK050(wi)003:595": "snying po'i don nyid mu stegs kyis brtags pa'i //",
    "NK050(wi)003:596": "bdag dang mi 'dra'i tshul nyid rtogs pa dang //",
    "NK050(wi)003:597": "'khor lo dang po gnyis su sangs rgyas kyis //",
    "NK050(wi)003:598": "snying po'i rnam gzhag gsal bar ma gsungs pa'i //",
    "NK050(wi)003:599": "dgos pa la bsam snying po'i don nyid du //",
    "NK050(wi)003:600": "bzung dgos khyad par rang re gsang sngags pas //",
    "NK050(wi)003:601": "rgyu yi rgyud sogs gsum gyi rnam gzhag dang //",
    "NK050(wi)003:602": "rim gnyis bsgrub pa'i gzhi dang rgyu 'bras kyi //",
    "NK050(wi)003:603": "theg chen thun mong la grags gnas 'gyur gyi //",
    "NK050(wi)003:604": "rnam bzhag rnams dang sbyang gzhi sbyong byed dang //",
    "NK050(wi)003:605": "rdzogs chen phyag chen la sogs gdams ngag gi //",
    "NK050(wi)003:606": "rnam bzhag ji srid byed pa de srid du //",
    "NK050(wi)003:607": "gzhan stong dbu ma'i lugs las 'da' ba min //",
    "NK050(wi)003:608": "de phyir 'khor lo tha ma'i gshegs snying la //",
    "NK050(wi)003:609": "rdzogs chen pa rnams kun byed rgyal po'i sgras //",
    "NK050(wi)003:610": "btags pa srid zhi'i khams su mnyam bzhugs shing //",
    "NK050(wi)003:611": "de yi rtsal snang 'khor ba ltar shar kyang //",
    "NK050(wi)003:612": "'khor ba yin pas ngan du ma song zhing //",
    "NK050(wi)003:613": "mya ngan 'das pas bzang du ma song bas //",
    "NK050(wi)003:614": "lta ba 'khor 'das dbyer med bzhed pa yin //",
    "NK050(wi)003:615": "'bras bu yon tan ma btsal gzhi la rdzogs //",
    "NK050(wi)003:616": "yang na chos kun rang byung dbyings su rdzogs //",
    "NK050(wi)003:617": "de yi gong na thob bya gzhan med pas //",
    "NK050(wi)003:618": "chen po'i sgras bstan rdzogs pa chen por grub //",
    "NK050(wi)003:619": "ye shes zhabs kyi 'jam dpal zhal lung las //",
    "NK050(wi)003:620": "rdzogs pa chen po ye shes spyi yi gzugs //",
    "NK050(wi)003:621": "yongs su dag sku rdo rje 'chang chen po //",
    "NK050(wi)003:622": "dpal ldan kun gyi ngo bor rim gnyis 'dis //",
    "NK050(wi)003:623": "sdug bsngal lam bcas bskal pa gsum du yang //",
    "NK050(wi)003:624": "rang gi rjes mthun byang chub bla dang bcas //",
    "NK050(wi)003:625": "thob nas de bde cung tsam rab tshogs pa //",
    "NK050(wi)003:626": "rnal 'byor de yis ci phyir de mi bsgom //",
    "NK050(wi)003:627": "zhes gsungs gnyis chos mtha' dag 'khrul snang bzhed //",
    "NK050(wi)003:628": "kun rdzob chos kun lta ba'i yul du med //",
    "NK050(wi)003:629": "blang dor spyod pa'i mtshan mar 'dzin pa med //",
    "NK050(wi)003:630": "gshis la bya ba bral ba'i grub mtha' ste //",
    "NK050(wi)003:631": "de yi lta ba yin lugs skyong ba la //",
    "NK050(wi)003:632": "sgom zhes bya ba'ang dmigs pa nyid kyi tshig /",
    "NK050(wi)003:633": "yid byed bkag pa rdzogs chen lugs su med //",
    "NK050(wi)003:634": "rdzogs chen yid byed spangs pas ha shang dang //",
    "NK050(wi)003:635": "mthun zhes bod kyi mkhas rlom rnams gsung mod //",
    "NK050(wi)003:636": "yid byed bkag pa dbu ma'i man ngag lugs //",
    "NK050(wi)003:637": "ji skad du ka ma sh+r+ai la'i sgom rim du //",
    "NK050(wi)003:638": "shes pa ci la yang mi gnas //",
    "NK050(wi)003:639": "cir yang mi rtog /",
    "NK050(wi)003:640": "ci la yang sems pa med pa /",
    "NK050(wi)003:641": "yid la byed pa thams cad spangs te //",
    "NK050(wi)003:642": "zhes gsungs las dang po yi zhi lhag gi //",
    "NK050(wi)003:643": "sgom tshul ha shang lugs su mi 'gyur ram //",
    "NK050(wi)003:644": "'bras bu re dogs med pa rdzogs chen lugs //",
    "NK050(wi)003:645": "re dogs med pa'i dbyings su 'bras bu rdzogs //",
    "NK050(wi)003:646": "gzhan du ma h+aa yo ga'i bskyed rim yang //",
    "NK050(wi)003:647": "snang srid gzhir bzhengs gdod nas dkyil 'khor du //",
    "NK050(wi)003:648": "sgyu 'phrul dra ba rnam pa thams cad pa'i //",
    "NK050(wi)003:649": "rten gzhal yas khang dang brten lha par grub la gsal gdab tsam //",
    "NK050(wi)003:650": "'di dang 'dus pa la sogs rgyud sde dang //",
    "NK050(wi)003:651": "rdzogs phreng la sogs rnal 'byor che rnams mthun //",
    "NK050(wi)003:652": "a ti'i lugs su bskyed rim gsang 'dus spros pa med //",
    "NK050(wi)003:653": "yo ga shin tu rnal 'byor rdzogs chen la //",
    "NK050(wi)003:654": "rgyu dang 'bras bu yod zer smra byed na //",
    "NK050(wi)003:655": "de ni rdzogs chen rtogs pa'i don mi ldan //",
    "NK050(wi)003:656": "don dam kun rdzob gnyis su smra byed na //",
    "NK050(wi)003:657": "sgro dang skur pa 'debs pa'i tshig yin te //",
    "NK050(wi)003:658": "de yis gnyis su med pas rtogs pa med //",
    "NK050(wi)003:659": "dus gsum sangs rgyas rnams kyis rtogs pa yang /",
    "NK050(wi)003:660": "gnyis su ma mthong rnam gzhag gcig tu rtogs //",
    "NK050(wi)003:661": "zhes sogs kun byed las gsungs kyee rdor las //",
    "NK050(wi)003:662": "sgom med sgom pa po yang med //",
    "NK050(wi)003:663": "lha med sngags kyang yod ma yin //",
    "NK050(wi)003:664": "zhes gsungs 'di rnams mthar thug dgongs pa gcig /",
    "NK050(wi)003:665": "de lta'i lta ba ji bzhin rtogs gyur na //",
    "NK050(wi)003:666": "lha dang sngags sogs spros pa can mi dgos //",
    "NK050(wi)003:667": "ye nas rang rgyud dag pa'i dkyil 'khor la //",
    "NK050(wi)003:668": "rgyu las 'bras bu lha yi dkyil 'khor de //",
    "NK050(wi)003:669": "bsnyen sgrub yan lag bzhi yis rdzogs byas nas //",
    "NK050(wi)003:670": "'phro 'du'i bdag nyid lhun gyis grub par blta zhes gsungs de mtshungs kyee yi rdo rje las /",
    "NK050(wi)003:671": "spros pa med pa'i rang bzhin la //",
    "NK050(wi)003:672": "lha dang sngags ni rnam par gnas //",
    "NK050(wi)003:673": "zhes gsungs de phyir yo ga'i rnal 'byor la //",
    "NK050(wi)003:674": "a ti shin tu'i sgras bstan de'i bla na //",
    "NK050(wi)003:675": "rdzogs rim gzhan med shin tu rnal 'byor 'dod //",
    "NK050(wi)003:676": "de phyir rdzogs pa chen po'i bzhugs tshul dang //",
    "NK050(wi)003:677": "gzhan stong dbu ma chen po'i gcig tu mthun //",
    "NK050(wi)003:678": "'phags pa'i yul du slob dpon klu zhabs dang //",
    "NK050(wi)003:679": "'phags lha zla grags klus bos b+ha bya dang //",
    "NK050(wi)003:680": "thogs med sku mched blo brtan phyogs glang dang //",
    "NK050(wi)003:681": "chos skyong chos grags me tri sh+aan+ti pa //",
    "NK050(wi)003:682": "tsan+d+ra go mi seng bzang ye shes zhabs //",
    "NK050(wi)003:683": "pad 'byung bi ru pa dang ser gling pa /",
    "NK050(wi)003:684": "dam pa rgya gar a tsar dmar po sogs //",
    "NK050(wi)003:685": "nges don pan grub thams cad gnas skabs kyi //",
    "NK050(wi)003:686": "dgos dbang tsam las mthar thug gzhan stong du //",
    "NK050(wi)003:687": "bzhed pa yin cing bod 'dir sngon byon pa'i //",
    "NK050(wi)003:688": "mar mi dwags gsum phag gru rjes 'brangs bcas //",
    "NK050(wi)003:689": "gzhan stong dbu ma kho na bzhed par mdzad //",
    "NK050(wi)003:690": "karma'i bka' brgyud rnams kyang de dang mtshungs //",
    "NK050(wi)003:691": "khyad par rang byung zhabs kyis rtsal bton nas //",
    "NK050(wi)003:692": "legs par bshad pas 'di nyid gsal mdzad cing //",
    "NK050(wi)003:693": "dol jo nang kun mkhyen dol bu pa shes rab rgyal mtshan /",
    "NK050(wi)003:694": "bu sher rgyal lung bstan slob ma yin //",
    "NK050(wi)003:695": "'di nas rje btsun t+aa ra n+aa tha yin //",
    "NK050(wi)003:696": "jo nang pa zhes gzhan stong bstan pa'i bdag /",
    "NK050(wi)003:697": "rim byon lta ba'i yig cha mang du mdzad //",
    "NK050(wi)003:698": "mi bskyod rdo rje 'gro mgon g.yu brag pas //",
    "NK050(wi)003:699": "byin brlabs thal 'gyur dgongs pa rtogs zhes gsungs //",
    "NK050(wi)003:700": "de byon tshun chad karma'i bka' brgyud rnams //",
    "NK050(wi)003:701": "phal cher chos skad thal 'gyur bzhed pa yin //",
    "NK050(wi)003:702": "kun mkhyen chen po chos kyi 'byung gnas la //",
    "NK050(wi)003:703": "gong ma'i bzhed pa'i gzhan stong rang ngo 'phrod //",
    "NK050(wi)003:704": "dam gtsang byams gsum slob ma'i tshogs dang bcas //",
    "NK050(wi)003:705": "kun mkhyen dri med 'od zer la sogs pa //",
    "NK050(wi)003:706": "smin gling sku mched rig 'dzin 'jigs med gling //",
    "NK050(wi)003:707": "la sogs rnying ma rang ngo shes rnams kyis //",
    "NK050(wi)003:708": "rdzogs chen lta ba 'di dang mtshams sbyor mdzad //",
    "NK050(wi)003:709": "de phyir de kho na nyid mchog bzung nas //",
    "NK050(wi)003:710": "rang stong pa la skur gdab mi 'tshal te //",
    "NK050(wi)003:711": "so so'i bzhed tshul stong lugs gnyis po 'dir //",
    "NK050(wi)003:712": "lta ba'i 'jog mtshams 'gal bar mi 'du zhing //",
    "NK050(wi)003:713": "'phags pa rnam gnyis nang 'gal mi srid pas //",
    "NK050(wi)003:714": "gzhan stong smra rnams mnyam gzhag sgom pa'i tshe //",
    "NK050(wi)003:715": "spros mtshan 'gog pa rang stong pa ltar mdzad //",
    "NK050(wi)003:716": "rang stong smra rnams sgom dang spyod pa'i tshe //",
    "NK050(wi)003:717": "gzhan stong dang mthun tshogs gnyis bsags pa'i tshe //",
    "NK050(wi)003:718": "gnyis med ye shes yongs grub ming can de //",
    "NK050(wi)003:719": "yod par zhal bzhes gzhir bzhag spyod par 'jug /",
    "NK050(wi)003:720": "de phyir grub mtha' bzhi yi rtse mo ru //",
    "NK050(wi)003:721": "gyur pa'i dbu mar khyad par med bzhed pa //",
    "NK050(wi)003:722": "gser mdog pan chen sh+aaka mchog legs par bshad //",
    "NK050(wi)003:723": "rgyal bas lung bstan rin 'byung zhi ba dang //",
    "NK050(wi)003:724": "nyi ma sbas pa ngag dbang grags pa dang //",
    "NK050(wi)003:725": "mee tri pa dang a ti sha la sogs //",
    "NK050(wi)003:726": "dbu ma rnam gnyis 'gal med bzhed pa yin //",
    "NK050(wi)003:727": "sa pan ngo bo nyid rang stong smra ba'i dbu ma med bzhed na yang //",
    "NK050(wi)003:728": "rang bzhin mthar thug bdag med snying po'i ye shes",
    "NK050(wi)003:729": "kyi bzhugs tshul rgyas par gsungs pas 'khor lo tha",
    "NK050(wi)003:730": "mar mthun / mchan /",
    "NK050(wi)003:731": "bstod 'grel te //",
    "NK050(wi)003:732": "gzhan du brtags gnyis rdo rje snying 'grel dang //",
    "NK050(wi)003:733": "rgyud 'grel lam skor lam 'bras bcas rnams kyis //",
    "NK050(wi)003:734": "rgyu rgyud lam rgyud 'bras rgyud dbye ba dang //",
    "NK050(wi)003:735": "sbyang gzhi sbyong byed sbyangs 'bras rnam gsum sogs //",
    "NK050(wi)003:736": "rgyu yi rdor 'dzin dang po'i sangs rgyas sogs //",
    "NK050(wi)003:737": "rang bzhed sngags kyi bskyed rdzogs smin grol lam //",
    "NK050(wi)003:738": "ma lus gzhan stong dbu ma las mi gnyis //",
    "NK050(wi)003:739": "gzhan stong ming tsam thugs la ma song nas //",
    "NK050(wi)003:740": "rang stong mthar thug bzhed na med dgag dang //",
    "NK050(wi)003:741": "sngags su bshad pa'i sbyang gzhi yod pa 'gal //",
    "NK050(wi)003:742": "de bas sbyong byed sogs kyi dgos pa ni //",
    "NK050(wi)003:743": "lta ba'i skabs su gang yang med mod kyi //",
    "NK050(wi)003:744": "sngags su spyod dus sngags ltar yod gsung na //",
    "NK050(wi)003:745": "de dag lta ba'i 'jog mtshams 'grigs mi 'gyur //",
    "NK050(wi)003:746": "zhes sogs rig pa du mas sgrub par mdzad //",
    "NK050(wi)003:747": "rgyal ba gnyis pa blo bzang grags pa yis //",
    "NK050(wi)003:748": "grub chen phyag rdor pa las lam rim dang //",
    "NK050(wi)003:749": "snyan brgyud gdams ngag mang gsan de nyid kyis //",
    "NK050(wi)003:750": "grub chen pa la phul ba'i zhu yig tu //",
    "NK050(wi)003:751": "sngags dang phar phyin nyams len snyan brgyud chad //",
    "NK050(wi)003:752": "tshigs dang yi ge tsam gyis gya tshom du //",
    "NK050(wi)003:753": "lta ba'i phyogs bzung nyams len mi byed par //",
    "NK050(wi)003:754": "rtsod pa kho na lhur len chags sdang gis //",
    "NK050(wi)003:755": "blo mig bsgribs pas tshul bzhin 'byung bar dka' //",
    "NK050(wi)003:756": "zhes gsungs grub chen drung du rje de yis //",
    "NK050(wi)003:757": "lta ba'i gnad 'gags sgro 'dogs kun gcod par //",
    "NK050(wi)003:758": "zhus pas yi dam phyag na rdo rje yis //",
    "NK050(wi)003:759": "lan gsung zhus lan bdud rtsi'i sman mchog tu //",
    "NK050(wi)003:760": "gsang bdag gi zhal nas /",
    "NK050(wi)003:761": "yab kun tu bzang po'i dgongs pa /",
    "NK050(wi)003:762": "yum kun tu bzang mo'i snying gtam /",
    "NK050(wi)003:763": "rdo rje 'dzin pa bdag gi gsang tshig /",
    "NK050(wi)003:764": "sman chen po sgrub pa la /",
    "NK050(wi)003:765": "sems nyid 'od gsal rtsad chod cig /",
    "NK050(wi)003:766": "ces gsungs so //",
    "NK050(wi)003:767": "de sogs rdzogs chen rang skad dang mtshungs pa'i //",
    "NK050(wi)003:768": "ngo bo rang bzhin thugs rje gsum po yi //",
    "NK050(wi)003:769": "skyon gol spangs dang nyams su blang bya sogs //",
    "NK050(wi)003:770": "rdzogs chen khrid la'ang 'di las lhag pa med //",
    "NK050(wi)003:771": "gzhan yang las kyi rdo rje bla ma'i mchog /",
    "NK050(wi)003:772": "blo bzang grags pa slob ma'i mchog /",
    "NK050(wi)003:773": "bdud rtsi sman mchog chos kyi mchog /",
    "NK050(wi)003:774": "ces gsungs lam rim tshig dang lta ba sogs //",
    "NK050(wi)003:775": "don gyi chos dang brgyud phugs 'di la thug /",
    "NK050(wi)003:776": "'di la'ang phyogs ris dbang gis chen po 'gas //",
    "NK050(wi)003:777": "ma dag gsungs mod chos phugs ma dag pa'i //",
    "NK050(wi)003:778": "rgyun las dag pa 'byung ba srid pa min //",
    "NK050(wi)003:779": "grub chen bzhed pa don gyis gzhan stong yin //",
    "NK050(wi)003:780": "rje yis phyag rdzogs zhi byed lam 'bras dang //",
    "NK050(wi)003:781": "chos na ro /",
    "NK050(wi)003:782": "drug lugs ni gu /",
    "NK050(wi)003:783": "gnyis la sogs gdams ngag kun //",
    "NK050(wi)003:784": "gsan mod thal rang gnyis sogs rang rang gi //",
    "NK050(wi)003:785": "gzhung lugs 'jug skabs de de'i zhal bzhes las //",
    "NK050(wi)003:786": "lta ba gzhan kun nor bar mi bzhed cing //",
    "NK050(wi)003:787": "thugs sras gung ru rgyal mtshan bzang po yis //",
    "NK050(wi)003:788": "rje yi dgongs pa phyag rdzogs dang mthun tshul //",
    "NK050(wi)003:789": "gsung ngag rin po che ru gsal bar gsungs //",
    "NK050(wi)003:790": "de dang rtogs ldan 'jam dpal rgya mtsho dang //",
    "NK050(wi)003:791": "nor bzang rgya mtsho la sogs zhal gcig pas //",
    "NK050(wi)003:792": "phyag rdzogs dgongs mthun rang bzhed snying po yin //",
    "NK050(wi)003:793": "pan chen blo bzang chos kyi rgyal mtshan gyis //",
    "NK050(wi)003:794": "phyag chen khrid yig rgyal ba'i gzhung lam mdzad //",
    "NK050(wi)003:795": "dbu ma phyag rdzogs lam 'bras zhi byed sogs //",
    "NK050(wi)003:796": "ming 'dogs mang yang nyams len can rnams kyis //",
    "NK050(wi)003:797": "dpyad na dgongs pa gcig tu 'bab ces gsungs //",
    "NK050(wi)003:798": "ngag dbang blo bzang rgya mtshos gnas skabs su //",
    "NK050(wi)003:799": "dge spyi'i lta ba bzhed kyang nges don du //",
    "NK050(wi)003:800": "rdzogs pa chen por thugs dam mthil du mdzad //",
    "NK050(wi)003:801": "de yi khrid yig zhal shes man ngag sogs //",
    "NK050(wi)003:802": "rdzogs chen rang skad mnog chos du ma yod //",
    "NK050(wi)003:803": "gter bdag gling pa pad+ma phrin las sogs //",
    "NK050(wi)003:804": "rnying bstan 'dzin rnams rje de'i gsung sras yin //",
    "NK050(wi)003:805": "lnga pa chen po'i yongs 'dzin mchog gyur cing //",
    "NK050(wi)003:806": "byang chub lam rim brgyud pa'i gtsor bzhugs pa'i //",
    "NK050(wi)003:807": "pha wong kha pa dpal 'byor lhun grub kyis //",
    "NK050(wi)003:808": "phyag rdzogs dbu gsum spyi khyab khrig yig mdzad //",
    "NK050(wi)003:809": "de sogs dge lugs bstan 'dzin mchog rnams kyis //",
    "NK050(wi)003:810": "bzhed pa'i snying po don gyi mdo 'dir 'dus //",
    "NK050(wi)003:811": "dge phyogs phyi mas gong ma'i gsung rab la //",
    "NK050(wi)003:812": "dpyad par ma byas rtog ge'i blo gros kyis //",
    "NK050(wi)003:813": "zab mo'i gnas la skur gdab nyams len bral //",
    "NK050(wi)003:814": "chos spong 'gyur phyir rje yis grub chen la //",
    "NK050(wi)003:815": "zhu yig phul ba'ang 'di lta bu la dgongs //",
    "NK050(wi)003:816": "rang lugs 'dzin pa mchog tu dar rgyas pa //",
    "NK050(wi)003:817": "snga rabs rje btsun mchog rnams bka' drin las //",
    "NK050(wi)003:818": "byung yang rang bstod gzhan sma 'bebs 'dod kyis //",
    "NK050(wi)003:819": "gong ma'i gsung rab mthong bzhin khyad gsod pa'i //",
    "NK050(wi)003:820": "pha bsad rgyal rnga rdung ba'i rjes 'jug mang //",
    "NK050(wi)003:821": "chos 'khor gsum gyi drang nges dbye ba yang //",
    "NK050(wi)003:822": "gzungs kyi dbang phyug rgyal pos zhus pa'i mdor //",
    "NK050(wi)003:823": "nor bu mkhan gyis nor bu sbyong ba'i dpes //",
    "NK050(wi)003:824": "bstan cing 'khor lo dang por mi rtag dang //",
    "NK050(wi)003:825": "sdug bsngal bdag med mi sdug pa lasogasa //",
    "NK050(wi)003:826": "yid 'byung gtam gyis 'dul ba'i chos la 'jug /",
    "NK050(wi)003:827": "bar pas stong la nyid /",
    "NK050(wi)003:828": "mtshan ma med pa /",
    "NK050(wi)003:829": "smon pa med gsum rnam thar sgo gsum /",
    "NK050(wi)003:830": "gyis //",
    "NK050(wi)003:831": "de bzhin gshegs tshul khong du chud par byed //",
    "NK050(wi)003:832": "tha ma phyir mi ldog pa'i 'khor lo dang //",
    "NK050(wi)003:833": "'khor gsum yongs su dag pa'i gtam rnams kyis //",
    "NK050(wi)003:834": "de bzhin gshegs pa'i yul la 'dzud par byed //",
    "NK050(wi)003:835": "go rim gsum yang gdul bya dang 'tshams par //",
    "NK050(wi)003:836": "rim pas byang chub lam du bkri ba'i phyir //",
    "NK050(wi)003:837": "blo dman rnams kyis bdag tu 'khrul dogs nas //",
    "NK050(wi)003:838": "snying po'i gtam 'di thog mar ma bstan te //",
    "NK050(wi)003:839": "chos 'khor dang po gnyis kyis blo sbyangs nas //",
    "NK050(wi)003:840": "da gzod blo chen rnams la 'di nyid bstan //",
    "NK050(wi)003:841": "de yang 'khor lo dang po bar pa gnyis //",
    "NK050(wi)003:842": "bla na mchis shing skabs mchis drang ba'i don //",
    "NK050(wi)003:843": "rtsod pa'i gzhir gyur 'khor lo tha ma ni //",
    "NK050(wi)003:844": "bla na ma mchis skabs med rtsod pa'i gzhir //",
    "NK050(wi)003:845": "ma gyur nges don mthar thug chos 'khor du //",
    "NK050(wi)003:846": "rgyal bas dgongs pa nges 'grel mdo las phye //",
    "NK050(wi)003:847": "de phyir ston pa dang mtshungs 'jig rten na //",
    "NK050(wi)003:848": "tshad ma'i skyes bu gnyis pa ma mchis na //",
    "NK050(wi)003:849": "thar pa 'dod pa'i blo gros can rnams kyis //",
    "NK050(wi)003:850": "de yis drang nges phye bar 'gog nus sam //",
    "NK050(wi)003:851": "'khor lo tha mar bdag ces bstan pa yang //",
    "NK050(wi)003:852": "drang don yin mod nges don du bzung na //",
    "NK050(wi)003:853": "mu stegs bdag dang mtshungs 'gyur bod 'ga' smra //",
    "NK050(wi)003:854": "'o na blo dman 'bring mchog khyad par gyi //",
    "NK050(wi)003:855": "rgyal bas gdul bya dkri tshul rim bstan mod //",
    "NK050(wi)003:856": "dang po drang don bar pa nges don dang //",
    "NK050(wi)003:857": "slar yang drang don bzlas bstan dgos pa gang //",
    "NK050(wi)003:858": "dgongs pa can yin smra na dgongs gzhi ci //",
    "NK050(wi)003:859": "gdul bya rmongs 'gyur thabs su ma bstan nam //",
    "NK050(wi)003:860": "gal te chos 'khor tha ma drang don na //",
    "NK050(wi)003:861": "nges don rgyu yi chos 'khor bzhi pa zhig /",
    "NK050(wi)003:862": "yod dam med na gnyis pa'i med dgag de //",
    "NK050(wi)003:863": "tha mas ma yin dgag tu 'khrul bskyed cing //",
    "NK050(wi)003:864": "ston pas legs par rnam par ma phye bas //",
    "NK050(wi)003:865": "rjes su gdul bya'i nyams len gang la 'cha' //",
    "NK050(wi)003:866": "gzhan yang blo rim bzhin du 'khor lo gsum //",
    "NK050(wi)003:867": "go rim gyis kyang phyi ma mthar thug tu //",
    "NK050(wi)003:868": "rig pas 'grub cing 'jig rten 'khrul ngo la //",
    "NK050(wi)003:869": "ltos pa'i las 'bras tshul dang bdag 'dzin gyi //",
    "NK050(wi)003:870": "spros pa bzlog pa'i chos kyis kha drangs nas //",
    "NK050(wi)003:871": "phyis nas zab mo'i gnas lugs 'doms pa gang //",
    "NK050(wi)003:872": "rgyal ba rnams chos ston tshul bla na med //",
    "NK050(wi)003:873": "gang dag zab pa sngon bstan gdul bya rnams //",
    "NK050(wi)003:874": "zab pas kha drangs phyis su mi zab pa //",
    "NK050(wi)003:875": "ston pa shes byar srid pa min pa'i gtam //",
    "NK050(wi)003:876": "drang nges ston pa'i go rim shin tu 'khrugs //",
    "NK050(wi)003:877": "gzhan yang mu stegs bdag ni bdag lta yi //",
    "NK050(wi)003:878": "mtshan nyid can de 'di ni spros las 'das //",
    "NK050(wi)003:879": "mu stegs tshad sogs dngos mtshan chos dang sbyor //",
    "NK050(wi)003:880": "'dir ni snang stong gnyis med brjod dang bral //",
    "NK050(wi)003:881": "chos nyid 'od gsal mngon sum rtogs pa'i tshe //",
    "NK050(wi)003:882": "bdag gnyis spangs pa'i pha rol phyin pa ste //",
    "NK050(wi)003:883": "bdag lta'i gnyen por 'gyur ro rgyu'i theg par //",
    "NK050(wi)003:884": "rang rig 'gyur med ngo bor de bzhin nyid //",
    "NK050(wi)003:885": "gtsang rtag bde ba'i bdag nyid can du gsungs //",
    "NK050(wi)003:886": "sngags su rdo rje'i bdag dang 'od gsal ba'i //",
    "NK050(wi)003:887": "zung 'jug nyer len sems kyi rdo rje la //",
    "NK050(wi)003:888": "bshad mod de phyir de dag mu stegs pa'i //",
    "NK050(wi)003:889": "bdag mtshungs smra ba'i snying khams chen po can //",
    "NK050(wi)003:890": "de rnams thub mchog bstan las phyir phyogs so //",
    "NK050(wi)003:891": "thogs med bzhed pa gal te sems tsam na //",
    "NK050(wi)003:892": "nges don gsan yul ma rnyed bya rkang rir //",
    "NK050(wi)003:893": "byams pa bsgrubs pas grub cing dga' ldan du //",
    "NK050(wi)003:894": "brtol bas sa bcu'i dbang phyug ma pham pa //",
    "NK050(wi)003:895": "nges don chos kyis phongs pas thog med la //",
    "NK050(wi)003:896": "sems tsam grub mtha' bstan zhes smra na smos //",
    "NK050(wi)003:897": "de min drangs nges 'byed par lung bstan pa'i //",
    "NK050(wi)003:898": "sa gsum brnyes pa 'phags pa thogs med kyis //",
    "NK050(wi)003:899": "rgyal bas gsungs bzhin tha ma nges don du //",
    "NK050(wi)003:900": "bzhag cing de tshul legs par bshad pa la //",
    "NK050(wi)003:901": "mthar thug min par smra ba rigs sam ci //",
    "NK050(wi)003:902": "gang dag mdo dang sngags kyi mthar thug don //",
    "NK050(wi)003:903": "'gal bar mi 'du gcig par rgyal bas bstan //",
    "NK050(wi)003:904": "de lta min na sngags kyi lta ba de //",
    "NK050(wi)003:905": "dbu ma'i lta las lhag gam yang na dman //",
    "NK050(wi)003:906": "lhag na sangs rgyas pa la bzhi pa dang //",
    "NK050(wi)003:907": "lnga pa thub pa'i dgongs pa min dang 'gal //",
    "NK050(wi)003:908": "dman na tshe gcig sangs rgyas 'grub byed pa'i //",
    "NK050(wi)003:909": "lta ba zab mo sems tsam nyid du 'gyur //",
    "NK050(wi)003:910": "des na gzung yul bden par ma grub gzung don rtog pa spangs phyir dang //",
    "NK050(wi)003:911": "'dzin pa mi spang phyir du ni //",
    "NK050(wi)003:912": "sogs /",
    "NK050(wi)003:913": "dran nam /",
    "NK050(wi)003:914": "kyang //",
    "NK050(wi)003:915": "'dzin rnams bden grub 'dod pas thabs mkhas kyis //",
    "NK050(wi)003:916": "ji ltar bsgoms kyang rang rgyal 'bras tsam las //",
    "NK050(wi)003:917": "'phags ma nus na 'di nyid de'i lugs su //",
    "NK050(wi)003:918": "smra ba bdud kyi las su shes par bya //",
    "NK050(wi)003:919": "de phyir 'khor lo tha ma nas bstan cing //",
    "NK050(wi)003:920": "mdo dang rgyud kyi sems 'grel skor dri med 'od /",
    "NK050(wi)003:921": "rdo rje snying 'grel phyag rdor stod 'grel gsum rgyud /",
    "NK050(wi)003:922": "mdo byams pa'i chos lnga /",
    "NK050(wi)003:923": "gsum dang //",
    "NK050(wi)003:924": "thogs med klu sgrub yab sras mthar thug gi //",
    "NK050(wi)003:925": "bzhed pa gzhan stong dbu ma chen po dang //",
    "NK050(wi)003:926": "sngags kyi rgyud sde'i bskyed rdzogs yin no cog /",
    "NK050(wi)003:927": "rnam gzhag dgongs pa gcig tu mthun pa ste //",
    "NK050(wi)003:928": "rgyu yi theg par sems nyid rang bzhin gyis //",
    "NK050(wi)003:929": "'od gsal ba dang tshogs brgyad shes pa sogs //",
    "NK050(wi)003:930": "spyi tsam bstan nas de don mngon byed pa'i //",
    "NK050(wi)003:931": "sbas don rim gnyis spyi dang khyad par du //",
    "NK050(wi)003:932": "thun mong lam gyi sgom pa phyag chen dang //",
    "NK050(wi)003:933": "thun mong ma yin zab mo'i gnas lugs gnad //",
    "NK050(wi)003:934": "lta ba gtan phab sgom pa la bzla ba /",
    "NK050(wi)003:935": "gcer mthong cog bzhag gnad kyi me btsa' yis //",
    "NK050(wi)003:936": "gshis lugs mngon 'gyur ka dag khregs chod dang //",
    "NK050(wi)003:937": "'od gsal gtan dbab lhun grub thod rgal te //",
    "NK050(wi)003:938": "mthar thug don ni rdzogs pa chen por bstan //",
    "NK050(wi)003:939": "de phyir nges don 'khor lo tha mar grub //",
    "NK050(wi)003:940": "smras pa /",
    "NK050(wi)003:941": "gtan bde'i rtsa ba thub mchog mdo sngags bstan //",
    "NK050(wi)003:942": "de dag snying po lta sgom spyod pa'i gnad //",
    "NK050(wi)003:943": "yin mod de yang sna tshogs 'dod mang gis //",
    "NK050(wi)003:944": "lo ma'i phung pos bsgribs pa'i 'bras bzang bzhin //",
    "NK050(wi)003:945": "sna tshogs chos sgo grangs med gdul bya'i sems //",
    "NK050(wi)003:946": "'dul thabs gang zhig lam gyi mdo 'gags gcig /",
    "NK050(wi)003:947": "de phyir mdo sngags mthar thug gang yin pa //",
    "NK050(wi)003:948": "gcig tu 'gal med 'dril ba gnad dam pa //",
    "NK050(wi)003:949": "lta sgom gnas lugs ji mi snyam dor nas //",
    "NK050(wi)003:950": "za zi'i gnas la g.yeng ba'i blun po'i mdun //",
    "NK050(wi)003:951": "'di 'dras ci bya thos bsam snying po la //",
    "NK050(wi)003:952": "dril ba'i blo ldan srid na don gnyer 'os //",
    "NK050(wi)003:953": "mang thos chang gis myos pa'i glang po zhig /",
    "NK050(wi)003:954": "gsal byung 'du 'dzi'i khengs rgyas khyur longs pas /",
    "NK050(wi)003:955": "yid kyi shing rta 'dren pa'i skabs bral snyam //",
    "NK050(wi)003:956": "snyom las 'jam pa'i mal du gnyid log go //",
    "NK050(wi)003:957": "'on kyang nyung ngus don mang gsal nus pa'i //",
    "NK050(wi)003:958": "kha byang tsam yin gzhung lugs de der gzigs //",
    "NK050(wi)003:959": "lde mig tsam 'dis mdo sngags sgo phye nas //",
    "NK050(wi)003:960": "yin lugs lta ba'i nor gyis 'byor par mdzod //",
    "NK050(wi)003:961": "theg pa chen po dbu sems gnyis las nges don",
    "NK050(wi)003:962": "dbu ma chen po'i tshul rnam par nges pa'i gtam",
    "NK050(wi)003:963": "bde gshegs snying po'i rgyan zhes bya ba 'di mang",
    "NK050(wi)003:964": "du thos pa'i rgyal khams pa 7tshe dbang mchog grub",
    "NK050(wi)003:965": "dpal bzang pos bka' dang bstan bcos dpang por bkod"
}