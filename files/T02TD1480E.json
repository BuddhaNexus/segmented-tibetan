{
    "T02TD1480E:123a-0": "@123a # // rgya gar skad du /",
    "T02TD1480E:123a-1": "tattva garbha n'a ma s'a dha n'am /",
    "T02TD1480E:123a-2": "bod skad du /",
    "T02TD1480E:123a-3": "de kho na'i snying po zhes bya ba'i sgrub pa'i thabs zhes bya ba /",
    "T02TD1480E:123a-4": "dpal rdo rje sems dpa' la phyag 'tshal lo //",
    "T02TD1480E:123a-5": "phyogs ro cha gcig snang ba'i byang chub zla ba rdo rje nor bu'i mthar 'dzin cing //",
    "T02TD1480E:123a-6": "phyogs zhal dga' ba rnam dag nyi zla'i spyan dang nyi ma'i phyag mnga' nam mkha' 'dra //",
    "T02TD1480E:123b-0": "rgyu ma'i mgo dang rgyu gdul blang chen lpags ni rked mthar @123b phyin pa btsun mor bcas //",
    "T02TD1480E:123b-1": "mchog dang bral ba'i zhabs ni g-yas brkyang gnyis sbyor khro bo'i tshul la phyag 'tshal lo //",
    "T02TD1480E:123b-2": "rang byung bde ba rtogs pa las //",
    "T02TD1480E:123b-3": "'byung ba mang po nyams myong zhing //",
    "T02TD1480E:123b-4": "rigs kyi phyag rgya'i spyod pa ni //",
    "T02TD1480E:123b-5": "bde ba dang 'brel yongs dag blo //",
    "T02TD1480E:123b-6": "dbugs ldan dur khrod gnas su ni //",
    "T02TD1480E:123b-7": "brtse ba gzhan gyis dbang byas te //",
    "T02TD1480E:123b-8": "dmar la sogs pa'i ri lu lnga //",
    "T02TD1480E:123b-9": "khar bcu gnas ni smon lam gdon //",
    "T02TD1480E:123b-10": "sems can don phyir byed pa che //",
    "T02TD1480E:123b-11": "he ru ka ra bdag dran par shog / ye shes gcig bdag mnyam bzhag pas//",
    "T02TD1480E:123b-12": "bla ma la sogs mchod par bya //",
    "T02TD1480E:123b-13": "gnod mdzes sngags spros lha mo yi //",
    "T02TD1480E:123b-14": "khro mo khva gdong sogs brgyad kyis //",
    "T02TD1480E:123b-15": "bgegs gtor nas ni mi thod du //",
    "T02TD1480E:123b-16": "dron mo'i khrag ni gsol bar mdzad //",
    "T02TD1480E:123b-17": "tshangs sogs lha dang mi'am ci //",
    "T02TD1480E:123b-18": "mkha' las rgyal bar gyur pa dag / sa gzhi 'bar ba'i mes bsregs te //",
    "T02TD1480E:123b-19": "thal bar gyur nas dengs par 'gyur //",
    "T02TD1480E:123b-20": "mgo rdum gar byed dum sgong can //",
    "T02TD1480E:123b-21": "mi bzad ha ha'i sgras 'khrugs shig / ro bsreg dud pa 'khyil pa dang //",
    "T02TD1480E:123b-22": "phat sgra'i dbugs kyis khyab gyur pa //",
    "T02TD1480E:123b-23": "myos bcas dag pa'i gzugs kyis ni //",
    "T02TD1480E:123b-24": "sgyu 'phrul rgyu phreng gis brgyan pa //",
    "T02TD1480E:123b-25": "h'um spros rdo rje dra ba yi //",
    "T02TD1480E:123b-26": "nang gi rang gi sa bon gyi //",
    "T02TD1480E:123b-27": "'od zer spros pas sa yi steng //",
    "T02TD1480E:123b-28": "ma lus sbyang ba byas pa yis //",
    "T02TD1480E:123b-29": "phung po'i sgrib pa kun rtog ni //",
    "T02TD1480E:123b-30": "log par shes 'dra rang nyid kyi //",
    "T02TD1480E:123b-31": "rnam pa lhag ma blo yis lta //",
    "T02TD1480E:123b-32": "mig yor bdag nyid dga' ba yis //",
    "T02TD1480E:123b-33": "sgra tsam las ni nges 'byung ba'i //",
    "T02TD1480E:123b-34": "chos dbyings nang du chud de bzhin //",
    "T02TD1480E:123b-35": "dang por rlung sogs 'gyur ba'i mthar //",
    "T02TD1480E:123b-36": "ri bo che stengs padma las //",
    "T02TD1480E:123b-37": "yig gsum las mtha' 'khor lo gsum //",
    "T02TD1480E:123b-38": "bsdoms nas sgyu 'phrul 'grub par 'gyur//",
    "T02TD1480E:123b-39": "ma rig sgo nga'i sbubs 'joms pa'i //",
    "T02TD1480E:123b-40": "chem chem 'jigs su rung ba yi //",
    "T02TD1480E:123b-41": "sgra yi khams gsum 'khrug pa ni //",
    "T02TD1480E:123b-42": "zad byed 'gro drug 'jigs mdzad cing //",
    "T02TD1480E:123b-43": "mtshan mo 'jigs byed sgo nga'i cha //",
    "T02TD1480E:123b-44": "gnyis la g-yas brkyang zhabs kyis bzhugs //",
    "T02TD1480E:124a-0": "rtag tu dga' ba bzhi @124a * //",
    "T02TD1480E:124a-1": "pa yi //",
    "T02TD1480E:124a-2": "zhal drug chu bo las rgyal ba //",
    "T02TD1480E:124a-3": "yan lag bcu gnyis mthar phyin 'chad //",
    "T02TD1480E:124a-4": "gzugs dang sa yi phyag gis mtshan //",
    "T02TD1480E:124a-5": "sbyin pa la sogs mthar phyin phyir //",
    "T02TD1480E:124a-6": "sku chen phyag rgya drug dang ldan //",
    "T02TD1480E:124a-7": "mi yi phreng ba'i dbang po dang //",
    "T02TD1480E:124a-8": "khams gsum tha dang med pa nyid //",
    "T02TD1480E:124a-9": "gnas ngan len sogs ma rung sa dag / bcom phyir stag lpags na bza' bsnams //",
    "T02TD1480E:124a-10": "zhal sprad chos kyi phyag rgya ste //",
    "T02TD1480E:124a-11": "las kyi nang du skul mdzad cing //",
    "T02TD1480E:124a-12": "dam tshig skad cig phag mo dang //",
    "T02TD1480E:124a-13": "'khyud pas phyag rgya chen por ldan //",
    "T02TD1480E:124a-14": "ye shes chen po sdom mdzad pas //",
    "T02TD1480E:124a-15": "ral pa zla bas mtshan pa 'chang //",
    "T02TD1480E:124a-16": "la la n'a sogs kyis brgyan pa //",
    "T02TD1480E:124a-17": "steng 'og 'jal ba'i spyan dang ldan //",
    "T02TD1480E:124a-18": "mthar bcom nam mkha' lding dang ni //",
    "T02TD1480E:124a-19": "thod pa yi ni thod kyis mtshan //",
    "T02TD1480E:124a-20": "rgyu 'bras mnyam par sbyor bas na //",
    "T02TD1480E:124a-21": "dbus ma rigs lnga'i bdag nyid can //",
    "T02TD1480E:124a-22": "byang chub phyogs dang bdud rtsi'i khams //",
    "T02TD1480E:124a-23": "gsang ba'i gnas kyi spyod yul nyid //",
    "T02TD1480E:124a-24": "mngon shes go cha dam pa yis //",
    "T02TD1480E:124a-25": "snying sogs yan lag rnam drug mtshan //",
    "T02TD1480E:124a-26": "rtse gsum gri gug dgra sta sogs //",
    "T02TD1480E:124a-27": "thod pa kha tv'am zhags pa dang //",
    "T02TD1480E:124a-28": "tshangs mgo rdor dril glang po yi //",
    "T02TD1480E:124a-29": "lpags bsnams nam mkha' dang 'dra ni //",
    "T02TD1480E:124a-30": "tshim dang chad dang 'jigs pa dang //",
    "T02TD1480E:124a-31": "sad dang ye shes bzhi 'dzin phyir //",
    "T02TD1480E:124a-32": "bdud bzhi po ni bkug pa yi //",
    "T02TD1480E:124a-33": "dag pa'i phyag ni rnam par brgyan //",
    "T02TD1480E:124a-34": "rnam pa kun du rgya che ba //",
    "T02TD1480E:124a-35": "spro dang bsdu bar mdzad pa'o//",
    "T02TD1480E:124a-36": "zhi gnas rnam par rtog med bdag / dag pa'i blo ni gcig par 'grub //",
    "T02TD1480E:124a-37": "phung po la sogs byin rlabs pa //",
    "T02TD1480E:124a-38": "sems rgyud dgod pa'i rgyur 'gyur bas //",
    "T02TD1480E:124a-39": "rnam rtog gzugs brnyan yin pa'i phyir //",
    "T02TD1480E:124a-40": "bya min rnal 'byor mthar son pas //",
    "T02TD1480E:124a-41": "yi ge nyi shu rtsa bzhi yis //",
    "T02TD1480E:124a-42": "mgo sogs gnas rnams dgod bya zhing //",
    "T02TD1480E:124a-43": "go cha chen po dang ldan pas //",
    "T02TD1480E:124a-44": "ye shes phyag rgya rab tu bstan //",
    "T02TD1480E:124a-45": "ye shes sku lus spyi tshugs su //",
    "T02TD1480E:124a-46": "mkha' las rab tu 'bab 'gyur ba //",
    "T02TD1480E:124a-47": "zhu ba'i ye shes bdud rtsir ro //",
    "T02TD1480E:124a-48": "he ru ka yi rnam pa ni //",
    "T02TD1480E:124a-49": "'bab pa gang yin rgyu mi 'gyur //",
    "T02TD1480E:124b-0": "@124b bcas pa'i khams gsum 'di khyab pa //",
    "T02TD1480E:124b-1": "shin tu bsil ba steng gi sgo //",
    "T02TD1480E:124b-2": "dz'a landha ra nas gzhug bya //",
    "T02TD1480E:124b-3": "gnas su rgyu ba'i sbyor bas ni //",
    "T02TD1480E:124b-4": "thim dang longs spyod dbang byas pa'i //",
    "T02TD1480E:124b-5": "rim gyis zla ba mthar rgyas shing //",
    "T02TD1480E:124b-6": "rang bzhin dri ma med pa'i lus //",
    "T02TD1480E:124b-7": "nges rgyas g-yo ba med pa dang //",
    "T02TD1480E:124b-8": "gnyis med gnyis su med pa dang //",
    "T02TD1480E:124b-9": "lhan cig skyes dga' dam pa'i dngos //",
    "T02TD1480E:124b-10": "dngos dang dngos med spyod dang bral //",
    "T02TD1480E:124b-11": "sbrul pa chos dang longs spyod dang //",
    "T02TD1480E:124b-12": "bde chen 'khor lo rnam par brgyan //",
    "T02TD1480E:124b-13": "aa ham ka ras bskyed pa yi //",
    "T02TD1480E:124b-14": "ye shes srad bus rab brgyus shing //",
    "T02TD1480E:124b-15": "sprul pa'i lus las yang dag 'byung //",
    "T02TD1480E:124b-16": "dag pa'i shel ltar dri med cing //",
    "T02TD1480E:124b-17": "sngags phreng brjod med skad cig dang //",
    "T02TD1480E:124b-18": "ldan pa'i sbyor ba bzlas brjod bya //",
    "T02TD1480E:124b-19": "ji srid 'bar bar 'gyur ba na //",
    "T02TD1480E:124b-20": "skad cig 'jig rten gsum sreg byed //",
    "T02TD1480E:124b-21": "mi shigs yi ge'i sgo nas ni //",
    "T02TD1480E:124b-22": "bsil byed zhu ba g-yos 'gyur ba //",
    "T02TD1480E:124b-23": "lan stong bdud rtsi'i rgyun sum cu //",
    "T02TD1480E:124b-24": "rtsa gnyis yan lag spros pa che //",
    "T02TD1480E:124b-25": "ma yi mtha' ma'i mthar thug bzhi //",
    "T02TD1480E:124b-26": "gang ba rgyun chen 'gyur ba med //",
    "T02TD1480E:124b-27": "'khor lo'i mthar thug g-yo zhing 'bab //",
    "T02TD1480E:124b-28": "bde chen nam mkha' khyab par byed //",
    "T02TD1480E:124b-29": "skra grol mthon por rab 'dug cing //",
    "T02TD1480E:124b-30": "gcer bur gnas pa'i sgrub pa mchog / lus ni lho ru mngon phyogs te //",
    "T02TD1480E:124b-31": "yi ge phat sgrogs rkang pa ni //",
    "T02TD1480E:124b-32": "mnan cing gyen du blta ba nas //",
    "T02TD1480E:124b-33": "nam phyed gtor ma gtang bar bya //",
    "T02TD1480E:124b-34": "sum cu rtsa drug rnam rig can //",
    "T02TD1480E:124b-35": "ting 'dzin stobs kyis dag bya'i phyir //",
    "T02TD1480E:124b-36": "skad cig ma yis rnal 'byor bdag / gnyis po thams cad rnam par spangs //",
    "T02TD1480E:124b-37": "cho ga'i rnam pa 'di yis ni //",
    "T02TD1480E:124b-38": "myur du dngos grub 'thob byed cing //",
    "T02TD1480E:124b-39": "rdo rje byang chub myur 'di byas //",
    "T02TD1480E:124b-40": "kun mkhyen ye shes snying po dang khams blo chen 'jam dpal dang 'dra mkhas pa rnams //",
    "T02TD1480E:124b-41": "mi shes rtsa ba las byung rmongs pas mi mthun byas pa gang yin de bzod mdzod //",
    "T02TD1480E:124b-42": "rdo rje mkha' rgyu 'byung ba ma lus 'bar mdzad cing //",
    "T02TD1480E:125a-0": "pad mchog rgyas dang rtog @125a * //",
    "T02TD1480E:125a-1": "pa'i me tog rgyas mdzad pa //",
    "T02TD1480E:125a-2": "nyi ma lta bur gzi brjid dang ldan bram ze mchog / dpal ldan bla ma shar pa'i dam tshig drin gyis bsdebs //",
    "T02TD1480E:125a-3": "'di las bdag gis dge ba ni //",
    "T02TD1480E:125a-4": "dri med bsags sgrub ster byed pa //",
    "T02TD1480E:125a-5": "thob des 'gro ba ma lus 'di //",
    "T02TD1480E:125a-6": "rdzogs pa'i byang chub mthar bgrod shog / de kho na'i snying bo zhes bya ba'i sgrub thabs /",
    "T02TD1480E:125a-7": "slob dpon dad byed go chas mdzad pa rdzogs so /",
    "T02TD1480E:125a-9": "// / kha che'i mkhan po bi n'a ya ka dang /",
    "T02TD1480E:125a-10": "lo ts'a ba dge slong blo ldan shes rab kyis bsgyur ba'o //"
}