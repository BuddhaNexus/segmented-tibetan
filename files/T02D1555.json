{
    "T02D1555:206a-0": "@206a # // rgya gar skad du /",
    "T02D1555:206a-1": "tshinda munda s'a dha na n'a ma /",
    "T02D1555:206a-2": "bod skad du /",
    "T02D1555:206a-3": "dbu bcad ma'i sgrub thabs zhes bya ba /",
    "T02D1555:206a-4": "dpal rdo rje mkha' 'gro ma la phyag 'tshal lo //",
    "T02D1555:206a-5": "bde sbyin bcom ldan 'das phag mo //",
    "T02D1555:206a-6": "g-yas brkyang zhabs kyis yang dag mnan //",
    "T02D1555:206a-7": "khams gsum rang bzhin gsum span gsum //",
    "T02D1555:206a-8": "de la rtag tu phyag 'tshal lo //",
    "T02D1555:206a-9": "ji ltar bla ma'i man ngag ltar //",
    "T02D1555:206a-10": "khams gsum pa yi rang bzhin phyir //",
    "T02D1555:206a-11": "nyi ma gzhon nu'i 'od 'phro ba //",
    "T02D1555:206a-12": "de yi sgrub thabs bdag gis brjod //",
    "T02D1555:206a-13": "mtshan ma gcig pa'am dur khrod dam //",
    "T02D1555:206a-14": "khang stong du ni dus rtag tu //",
    "T02D1555:206a-15": "rig ma srid gsum mthar mdzad ma //",
    "T02D1555:206a-16": "de ni rnal 'byor pas bsgrub bya //",
    "T02D1555:206a-17": "'bol stan 'jam la gnas pa'am //",
    "T02D1555:206a-18": "'jam pa'i stan gzhan dag la yang //",
    "T02D1555:206a-19": "yang dag brten te gnas nas ni //",
    "T02D1555:206a-20": "dngos grub dam pa bsgrub par bya //",
    "T02D1555:206a-21": "de rjes yig gsum sngags kyis ni //",
    "T02D1555:206a-22": "mngon par bsngags pa'i dam tshig chus //",
    "T02D1555:206a-23": "mchod rdzas dag la'ang bsang gtong bya //",
    "T02D1555:206a-24": "sngags de nyid kyis khrus byas te //",
    "T02D1555:206a-25": "de yi rjes la go bgo'o //",
    "T02D1555:206a-26": "yan lag nying lag thams cad la //",
    "T02D1555:206a-27": "g-yon gyi lag pa nas brtsams nas //",
    "T02D1555:206a-28": "aom bam /",
    "T02D1555:206a-29": "ham yom /",
    "T02D1555:206a-30": "hrim mom hrem hrim /",
    "T02D1555:206a-31": "h'um h'um /",
    "T02D1555:206a-32": "phat phat /",
    "T02D1555:206a-33": "ces pa'i sngags kyi yi ge rnams //",
    "T02D1555:206a-34": "lag pa g-yon pa'i rtse mo yis //",
    "T02D1555:206a-35": "dang po lte ba nas /",
    "T02D1555:206a-36": "brtsams nas //",
    "T02D1555:206a-37": "brjod bya de nas dag gsum mo //",
    "T02D1555:206a-38": "aom sva bh'a bha shuddha: sarbba dharmm'a: sva bh'a ba shuddho&amp; ham /",
    "T02D1555:206a-39": "aom badzra shuddha: sarbba dharmm'a badzra shuddho&amp; ham /",
    "T02D1555:206a-40": "aom yo ga shuddha: sarbba dharmm'a yo ga shuddho&amp; ham /",
    "T02D1555:206a-41": "de rjes blo ldan gyis nga rgyal //",
    "T02D1555:206a-42": "bskyed bya khams gsum dag pa'i phyir //",
    "T02D1555:206a-43": "phyogs mtshams mnyam par ldan pa la //",
    "T02D1555:206a-44": "dur khrod brgyad po de bzhin du //",
    "T02D1555:206a-45": "myur ba'i rnam pa'i rnal 'byor gyis //",
    "T02D1555:206a-46": "de rjes gsum po mnyam par gzhag / gnas gsum la ni bsgom bya'o //",
    "T02D1555:206a-47": "'od zer rnam par spros pa las //",
    "T02D1555:206a-48": "srid gsum la gnas sems can rnams //",
    "T02D1555:206a-49": "gsal bar byas te de nas yang //",
    "T02D1555:206a-50": "nye bar bsdu ba'i sgom pa las //",
    "T02D1555:206a-51": "sna tshogs kun du stong par bya'o //",
    "T02D1555:206a-52": "dag pa yis ni shel lta bur /",
    "T02D1555:206a-53": "gnyis med ye shes rang bzhin no //",
    "T02D1555:206b-0": "de rjes stong sogs @206b rang bzhin gyis //",
    "T02D1555:206b-1": "rgyal ba'i sngags kyi byin gyis brlab //",
    "T02D1555:206b-2": "de nas nam mkha' bsgom bya ba //",
    "T02D1555:206b-3": "hr'i: dmar po las 'dam skyes so //",
    "T02D1555:206b-4": "yang ni de steng bsgom bya ba //",
    "T02D1555:206b-5": "zla ba nyi ma me der blta //",
    "T02D1555:206b-6": "de dkyil yang ni bsgom bya ba //",
    "T02D1555:206b-7": "bam yig sna tshogs mdog lta bu //",
    "T02D1555:206b-8": "de nas bam skyes blta bya ba //",
    "T02D1555:206b-9": "gri gug ba gyis brgyan pa'o //",
    "T02D1555:206b-10": "gri gug yongs gyur bsgom bya ba //",
    "T02D1555:206b-11": "spros las bdag nyid rnal 'byor ni //",
    "T02D1555:206b-12": "rdo rje yi ni rnal 'byor ma //",
    "T02D1555:206b-13": "gzugs gsum kha dog gsum ldan ma //",
    "T02D1555:206b-14": "ljang gu dmar ser ser mo ste //",
    "T02D1555:206b-15": "gri gug thod pa 'dzin pa'o //",
    "T02D1555:206b-16": "dbu sgra grol zhing gcer bu la //",
    "T02D1555:206b-17": "dmar zhing zlum pa'i spyan gsum pa //",
    "T02D1555:206b-18": "lang tsho gzhon nu yang dag ldan //",
    "T02D1555:206b-19": "phyag rgya lnga yis rnam par brgyan //",
    "T02D1555:206b-20": "zhal gcig phyag gnyis mdzes ma ste //",
    "T02D1555:206b-21": "mi bzad drag du bzhad cing dpa' //",
    "T02D1555:206b-22": "bde ba'i zhabs g-yas brkyang mi bzad //",
    "T02D1555:206b-23": "mgo bo'i phreng ba rab tu dbyangs //",
    "T02D1555:206b-24": "rdo rje gri gug gis bdag dbu //",
    "T02D1555:206b-25": "bcad nas sku steng dbyangs pa'o //",
    "T02D1555:206b-26": "g-yas pa rdo rje gri gug dang //",
    "T02D1555:206b-27": "g-yon pas skra phyed kyis g-yogs pa //",
    "T02D1555:206b-28": "dbu yi steng du thod pa dang //",
    "T02D1555:206b-29": "dbu skra phyed bzung 'og bltas zhal //",
    "T02D1555:206b-30": "kha tv'a ga 'dzin ser mo dang //",
    "T02D1555:206b-31": "gur kum dmar po mnyam par ldan //",
    "T02D1555:206b-32": "dus mtshan ma ni mnyam par mnan //",
    "T02D1555:206b-33": "rnal 'byor pa yis rtag bsgom bya //",
    "T02D1555:206b-34": "lam gsum nas ni khrag 'dzag cing //",
    "T02D1555:206b-35": "zla ba nyi ma nam mkha' ltar //",
    "T02D1555:206b-36": "g-yon dang g-yas dang de bzhin dbus //",
    "T02D1555:206b-37": "rtsa gsum nas ni byung nas ni //",
    "T02D1555:206b-38": "rtag tu 'byung bar bsgom par bya //",
    "T02D1555:206b-39": "aa ba dh'u t'i gyen du 'gro //",
    "T02D1555:206b-40": "g-yon dang g-yas kyi rtsa gnyis kyang //",
    "T02D1555:206b-41": "de ltar myur du bsgom par bya //",
    "T02D1555:206b-42": "sku gsung thugs kyi rang bzhin gyis //",
    "T02D1555:206b-43": "rtsa gsum gyi ni ngo bor gnas //",
    "T02D1555:206b-44": "shes rab ngo bo la la n'a //",
    "T02D1555:206b-45": "ra sa n'a ni thabs su gnas //",
    "T02D1555:206b-46": "dbus gnas aa ba dh'u t'i ni //",
    "T02D1555:206b-47": "bde chen rnam pa'i rang bzhin no //",
    "T02D1555:206b-48": "de dag thun mtshams gsum du bsgom //",
    "T02D1555:206b-49": "sna tshogs gzugs ni rin chen bzhin //",
    "T02D1555:206b-50": "ji ltar snga phyi rim bzhin du //",
    "T02D1555:206b-51": "de nas sngags tu bshad par bya //",
    "T02D1555:206b-52": "sngags pas gtsang ma'i sa phyogs su //",
    "T02D1555:206b-53": "gnas te de nas sngags brjod nas //",
    "T02D1555:206b-54": "rig byed mngon gsum dang por gzhag /'dod pa'i sum cu gcig pa blang //",
    "T02D1555:206b-55": "nyi shu gsum pa de bzhin du //",
    "T02D1555:206b-56": "nyi shu bdun pa mgo stengs su'o //",
    "T02D1555:207a-0": "@207a * // yang ni nyi shu gsum pa gzung //",
    "T02D1555:207a-1": "dbyangs yig lnga po 'og tu sbyar //",
    "T02D1555:207a-2": "tha rgyab yi ge yang dag blang //",
    "T02D1555:207a-3": "da rgyab 'og tu sbyar bar bya //",
    "T02D1555:207a-4": "de rjes bcu gsum pa sbyin bya //",
    "T02D1555:207a-5": "dbyangs yig gnyis pa yang dag sbyar //",
    "T02D1555:207a-6": "dang po'i yi ge blang byas pa //",
    "T02D1555:207a-7": "dbyangs yig gsum pa sbyar bar bya //",
    "T02D1555:207a-8": "de nas nyi shu pa byin la //",
    "T02D1555:207a-9": "dbyangs yig bzhi pas brgyan par bya //",
    "T02D1555:207a-10": "de nas nyi shu drug pa bzung //",
    "T02D1555:207a-11": "bcu gcig pa dang ldan par bya //",
    "T02D1555:207a-12": "yang ni nyi shu gsum pa sbyin //",
    "T02D1555:207a-13": "brgyad pa yang ni blang byas nas //",
    "T02D1555:207a-14": "'og tu nyi shu bdun pa sbyar //",
    "T02D1555:207a-15": "sum cur gcig gis ma tshang ba //",
    "T02D1555:207a-16": "bco lnga pa ni brtsegs par bya'o //",
    "T02D1555:207a-17": "nyi shu bdun pa mgo bor gzhag / yang na dha rgyab sbyin byas la //",
    "T02D1555:207a-18": "bzhi pa yis ni brgyan par bya //",
    "T02D1555:207a-19": "ra yig 'og ma gzung byas la //",
    "T02D1555:207a-20": "bcu gcig pa yis brgyan par bya //",
    "T02D1555:207a-21": "yang na nyi shu gsum pa gzung //",
    "T02D1555:207a-22": "tsa nas bgrangs pa'i gsum pa la //",
    "T02D1555:207a-23": "'og tu nyi shu bdun pa sbyar //",
    "T02D1555:207a-24": "pha rgyab yi ge blang byas la //",
    "T02D1555:207a-25": "dbyangs yig bcu gnyis pa yis brgyan //",
    "T02D1555:207a-26": "pa nas bgrangs pa'i bdun pa la //",
    "T02D1555:207a-27": "bcu gsum pa yis brgyan par bya //",
    "T02D1555:207a-28": "drug pa bcu phrag gnyis pa sbyin //",
    "T02D1555:207a-29": "sgyu ma'i sa bon gyis brgyan bya //",
    "T02D1555:207a-30": "de rjes rlung gi sa bon sbyin //",
    "T02D1555:207a-31": "bcu gcig pa dang ldan par bya //",
    "T02D1555:207a-32": "sum cu pa ni lan gsum bgrang //",
    "T02D1555:207a-33": "dbyangs yig drug pa mnyam ldan bya //",
    "T02D1555:207a-34": "n'a thig ler yang dag ldan //",
    "T02D1555:207a-35": "phat ni lan gsum sbyar bar bya //",
    "T02D1555:207a-36": "sv'a h'a de nas sbyin par bya //",
    "T02D1555:207a-37": "yang dag rdzogs pa'i dngos grub sngags //",
    "T02D1555:207a-38": "mkhas pa gsang ba'i gnas su ni //",
    "T02D1555:207a-39": "ni rang sum phreng la bsgom pa //",
    "T02D1555:207a-40": "spro dang bsdu ba'i rnal 'byor gyis //",
    "T02D1555:207a-41": "sngags mchog yang dag bzlas par bya //",
    "T02D1555:207a-42": "sngags rnams gsal ba'i rnal 'byor ni //",
    "T02D1555:207a-43": "las ji bzhin du sbyar bar bya //",
    "T02D1555:207a-44": "khyod min skyes pas sbrum pa bzhin //",
    "T02D1555:207a-45": "'bad pa yis ni gsang bar bya //",
    "T02D1555:207a-46": "sbyin min gang su gang la lar //",
    "T02D1555:207a-47": "shin tu gsang ste de bzhin du //",
    "T02D1555:207a-48": "legs par brtags te sbyin par bya //",
    "T02D1555:207a-49": "gus med g-yo dang ldan zhing gtum //",
    "T02D1555:207a-50": "slob dpon bla ma gzhan smod la //",
    "T02D1555:207a-51": "gtong dang me ldan rtog pa che //",
    "T02D1555:207a-52": "brtags te sbyin par mi bya'o //",
    "T02D1555:207a-53": "bla ma la gus rtog pa med //",
    "T02D1555:207a-54": "rtag tu chos la dga' zhing gtsang //",
    "T02D1555:207a-55": "dad pas yang dag gang gyur cing //",
    "T02D1555:207b-0": "bzod ldan blo @207b dang ldan pa la //",
    "T02D1555:207b-1": "sgrub pa'i rnal 'byor chos gsungs pa //",
    "T02D1555:207b-2": "sngags btu ba ni sbyin par bya //",
    "T02D1555:207b-3": "rnal 'byor spyod pa'i rjes 'brangs te //",
    "T02D1555:207b-4": "de nas mchod pa'i cho ga bshad //",
    "T02D1555:207b-5": "phreng ba gsum gyis bskor ba yis //",
    "T02D1555:207b-6": "sum 'gyur gyis ni mtshan pa ste //",
    "T02D1555:207b-7": "ae yi lte ba'i dkyil 'khor du //",
    "T02D1555:207b-8": "legs par rdzogs shing grub sngags dgod //",
    "T02D1555:207b-9": "rnal 'byor pa yis rtag bsams pa //",
    "T02D1555:207b-10": "khyad par mchod pa'i dus //",
    "T02D1555:207b-11": "dkar nag dus kyi tshes bcu dang //",
    "T02D1555:207b-12": "brgyad dam yang na bcu bzhi la //",
    "T02D1555:207b-13": "mchod pa lnga dang ldan pa yis //",
    "T02D1555:207b-14": "lag g-yon gyis ni mchod par bya //",
    "T02D1555:207b-15": "bza' dang ston mo de bzhin btung //",
    "T02D1555:207b-16": "phyi nang gsang ba de bzhin du //",
    "T02D1555:207b-17": "tsandan dmar po legs par byug / gur kum ga pur aa ga rus //",
    "T02D1555:207b-18": "bsgos pa yis ni dam tshig chus //",
    "T02D1555:207b-19": "legs par gser sogs snod dag tu //",
    "T02D1555:207b-20": "sindhu ra bzang phye ma ni //",
    "T02D1555:207b-21": "ras kyi nang du btsags te dgra ma //",
    "T02D1555:207b-22": "gser las byas pa'i smyu gu gyis //",
    "T02D1555:207b-23": "mkhas pa yis ni chos 'byung gi //",
    "T02D1555:207b-24": "dkyil du sngags kyi rgyal po ni //",
    "T02D1555:207b-25": "phreng ba gsum ni legs par bri //",
    "T02D1555:207b-26": "phyi ru mi bzang 'khor ba yis //",
    "T02D1555:207b-27": "kha dag sna tshogs cher 'bar ba'o //",
    "T02D1555:207b-28": "shin tu gsang bas dus gsum du //",
    "T02D1555:207b-29": "skra ba shig gcer bur byas nas ni //",
    "T02D1555:207b-30": "sngags pas nub phyogs kha bltas te //",
    "T02D1555:207b-31": "rtsol bas bsam gtan la brten nas //",
    "T02D1555:207b-32": "grol dang grub pa'i don gyi phyir //",
    "T02D1555:207b-33": "'bad pa yis ni mchod par bya //",
    "T02D1555:207b-34": "dri dang spos ni dri zhim sogs //",
    "T02D1555:207b-35": "de bzhin lha bshos rab dbyes mchod //",
    "T02D1555:207b-36": "a'a li phal gu phag dra ne //",
    "T02D1555:207b-37": "kha che tsandan dmar po dang //",
    "T02D1555:207b-38": "dri zhim pa yi tsandan dang //",
    "T02D1555:207b-39": "de bzhin aa sho ka'i me tog / ku mu ta ka na bi ra //",
    "T02D1555:207b-40": "de bzhin me tog sna tshogs pa //",
    "T02D1555:207b-41": "kha dog mdzes shing dri zhim dbul //",
    "T02D1555:207b-42": "me tog dan du la 'bras bu //",
    "T02D1555:207b-43": "skud pa me tog rab dbye bas //",
    "T02D1555:207b-44": "mchod par bya ba'i gnas rim bzhin //",
    "T02D1555:207b-45": "dri zhim spos dang me tog kyang //",
    "T02D1555:207b-46": "de'i tshe ji lta'i rim bzhin mchod //",
    "T02D1555:207b-47": "btud de bstod pa bya ba dang //",
    "T02D1555:207b-48": "phyag 'tshal nas ni bzod par gsol //",
    "T02D1555:207b-49": "der ni de bzhin rnal 'byor pas //",
    "T02D1555:207b-50": "de bzhin gzhon nu mnyes byas //",
    "T02D1555:207b-51": "rnal 'byor grub pa'i don gyi phyir //",
    "T02D1555:207b-52": "gtor ma'i sngags ni rab brjod bya //",
    "T02D1555:207b-53": "aom aa ra l'i ho: //",
    "T02D1555:207b-54": "dza: h'um bam ho: badzra d'a ki n'i sa ma ya stvam dri shya ho //",
    "T02D1555:208a-0": "zhes pa lan gsum @208a * //",
    "T02D1555:208a-1": "mam ;",
    "T02D1555:208a-2": "/ bzhi'am lnga'i bar du brjod par bya'o //",
    "T02D1555:208a-3": "rim dang rim pa min pa yis //",
    "T02D1555:208a-4": "thod pa ru ni sbyin par bya //",
    "T02D1555:208a-5": "rdo rje thal mo kha gyen du //",
    "T02D1555:208a-6": "phye la sngags 'di brjod par bya'o //",
    "T02D1555:208a-7": "aom kha kh'a hi kh'a hi /",
    "T02D1555:208a-8": "sarbba yaksha r'a ksha sa bh'u ta pre ta pi",
    "T02D1555:208a-9": "sh'a tsa aud man da aa pa sma ra d'a",
    "T02D1555:208a-10": "ki n+ya da ya //",
    "T02D1555:208a-11": "ai mam ba lim grihna ma ma sa ma ya",
    "T02D1555:208a-12": "ra ksham du ya thee bam ya shtam bhu nydza",
    "T02D1555:208a-13": "tha pi tha dzi ghra tha m'a ti kra tha",
    "T02D1555:208a-14": "ma ma sarba karta ya satshu kham bi phri ddha",
    "T02D1555:208a-15": "ye sa ha yi ka bha bandu h'um h'um h'um",
    "T02D1555:208a-16": "phat sv'a h'a // tshes brgyad dang ni bcu bzhi la //",
    "T02D1555:208a-17": "thun mtshams gsum du rab tu dbul //",
    "T02D1555:208a-18": "blo dman gyur kyang bsgrub pa'i thabs //",
    "T02D1555:208a-19": "sdom brgya mtsho las btus nas //",
    "T02D1555:208a-20": "don sgrub thabs ni 'od kho na //",
    "T02D1555:208a-21": "barbi yis 'di byas te //",
    "T02D1555:208a-22": "sgra yig legs par ma rdzogs kyang //",
    "T02D1555:208a-23": "mkha' 'gro ma rnams bzod par rigs //",
    "T02D1555:208a-24": "'di ni rnal 'byor ma'i man ngag gsang ba las",
    "T02D1555:208a-25": "shin tu ches gsang ba'i shin tu spa bar bya'o",
    "T02D1555:208a-26": "// dbu bcad ma'i sgrub thabs slob dpon chen po barbi pas mdzad pa rdzogs so /",
    "T02D1555:208a-28": "// / bal bo'i pandi ta bha rendra du tsi dang //"
}