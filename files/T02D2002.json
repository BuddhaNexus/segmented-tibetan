{
    "T02D2002:208a-0": "@208a // dpal rdo rje 'jigs byed la phyag 'tshal lo //",
    "T02D2002:208a-1": "drag po'i las kyi bya ba bdun bshad par bya ste /",
    "T02D2002:208a-2": "de la dang por mchod sbyin bya ste /",
    "T02D2002:208a-3": "'phags pa mchod pa dang /",
    "T02D2002:208a-4": "'gro ba la sbyin gtong btang ba dang /",
    "T02D2002:208a-5": "bla ma la sogs pa spyan drangs te /",
    "T02D2002:208a-6": "ji ltar 'byor ba'i yon tan phul nas /",
    "T02D2002:208a-7": "bka'i gnang ba dang /",
    "T02D2002:208a-8": "smon lam nod par bya'o //",
    "T02D2002:208a-9": "mchod sbyin bya ba'i cho ga ste dang pa'o /",
    "T02D2002:208a-11": "// / da ni gtor ma'i las bshad de /",
    "T02D2002:208a-12": "de nas nyi ma gnyis pa la me tog nag po dang /",
    "T02D2002:208a-13": "sha chen po'i bdug spos dang /",
    "T02D2002:208a-14": "til chen po'i mar me dang /",
    "T02D2002:208a-15": "bdud rtsi rnam lnga dang ldan pa'i dri chab dang /",
    "T02D2002:208a-16": "bshos gtsang kyang mi la sogs pa'i gdong pa can gyi sha dang /",
    "T02D2002:208a-17": "rta dang bong bu dang /",
    "T02D2002:208a-18": "rnga mo la sogs pa phyugs sna tshogs kyi sha dang /",
    "T02D2002:208a-19": "khyi dang wa la sogs pa gcan gzan sna tshogs kyi sha dang /",
    "T02D2002:208a-20": "gang na bya rgod dang 'ug pa la sogs te /",
    "T02D2002:208a-21": "'dab chags sna tshogs kyi sha las byas pa'i bshos gtsang dang /",
    "T02D2002:208a-22": "gtor ma du 'byor ba bya'o //",
    "T02D2002:208a-23": "gzhan las kyi gtor ma cha gcig 'bru nag po dug sna tshogs dang /",
    "T02D2002:208a-24": "mi dang khyi dang ra'i khrag dang /",
    "T02D2002:208a-25": "lcags phye dang /",
    "T02D2002:208a-26": "rdo phye dang ;",
    "T02D2002:208a-27": "skye tshe dang /",
    "T02D2002:208a-28": "lan tshva dang sbyar ba dag kyang gzhag go //",
    "T02D2002:208a-29": "de nas sngags pa bdag nyid chas gos nag po gon nas kha lho phyogs su bltas te /",
    "T02D2002:208a-30": "lha'i ting nge 'dzin khro bor bsgom pa ma gtogs",
    "T02D2002:208a-31": "pa mchod pa'i rang bzhin las bdun bzhin bsgom par",
    "T02D2002:208a-32": "bya'o // de la re zhig dang por aom sva",
    "T02D2002:208a-33": "bh'a wa shudha: sarba dharm'a: sva bh'a wa shuddho&amp; ham",
    "T02D2002:208a-34": "bya'o // / zhes brjod de /",
    "T02D2002:208a-35": "chos thams cad bdag med pa'i bdag nyid du bsgom par bya'o //",
    "T02D2002:208a-36": "de nas nam mkha'i dkyil du yi ge yam las",
    "T02D2002:208a-37": "grub pa rlung gi dkyil 'khor du gyur ba'i steng",
    "T02D2002:208a-38": "du yi ge aa las zla ba'i dkyil 'khor du",
    "T02D2002:208a-39": "bsams te / de'i steng du yi ge lam las",
    "T02D2002:208a-40": "'jam dpal gzhon nu sku mdog ser po autpala bsnams",
    "T02D2002:208a-41": "pa zhig tu bskyed do //",
    "T02D2002:208a-42": "de'i thugs kar a'a ring po las nyi ma'i dkyil 'khor bskyed de /",
    "T02D2002:208a-43": "de'i 'od zer gyis phyogs bcu mtha' yas pa'i rgyal ba sras dang bcas pa spyan drangs nas /",
    "T02D2002:208b-0": "slar de nyid la zhugs pas thams cad @208b kyang",
    "T02D2002:208b-1": "nyi ma'i dkyil 'khor 'od zer 'bar bas dpag tshad",
    "T02D2002:208b-2": "brgya stong du khyab par bsam mo //",
    "T02D2002:208b-3": "de'i steng du h'um nag po 'od zer lnga dang",
    "T02D2002:208b-4": "ldan pa 'phros pas snga ma bzhin du de nyid",
    "T02D2002:208b-5": "la zhugs pas / rdo rje chen po kha gdengs pa 'od zer 'phro ba cig tu gyur te /",
    "T02D2002:208b-6": "sku mdog bsdus pa sbyor bas 'jigs byed chen po'i skur gyur par bya ste /",
    "T02D2002:208b-7": "'di ltar 'jigs byed chen po zhal dgu ba /",
    "T02D2002:208b-8": "phyag sum cu rtsa bzhi pa /",
    "T02D2002:208b-9": "zhabs bcu drug pa /",
    "T02D2002:208b-10": "sku las bskal pa'i me 'bar ba /",
    "T02D2002:208b-11": "zhal nas 'jigs pa chen po'i phem skad gnam du 'don cing /",
    "T02D2002:208b-12": "bskal ba'i 'brug lta bu'i gdangs skad can /",
    "T02D2002:208b-13": "rkang pa'i stabs kyis sa gzhi gnon pa /",
    "T02D2002:208b-14": "mi mgo'i phreng ba dang thod pa'i dbu rgyan can gcer bu mtshan ma gyen du bgreng ba /",
    "T02D2002:208b-15": "zhal dgu la ma he dang /",
    "T02D2002:208b-16": "g-yas kyi zhal gsum ni mthing ga dang /",
    "T02D2002:208b-17": "dmar po dang ser po ste khros pa'o //",
    "T02D2002:208b-18": "g-yon pa'i zhal gsum ni dkar po dang /",
    "T02D2002:208b-19": "du dkar dang nag po'o ;",
    "T02D2002:208b-20": "/ rva gnyis kyi dbus kyi zhal dmar po'o //",
    "T02D2002:208b-21": "de'i steng du kun du bzang po ser ba'o //",
    "T02D2002:208b-22": "phyag g-yas pa na k'a rta ri dang /",
    "T02D2002:208b-23": "bhi ti pa la dang gtun shing dang /",
    "T02D2002:208b-24": "chu gri dang ka na ya dang /",
    "T02D2002:208b-25": "sta re dang mdung dang /",
    "T02D2002:208b-26": "mda' dang lcags kyu dang /",
    "T02D2002:208b-27": "dbyug to dang /",
    "T02D2002:208b-28": "kha tr'am ga dang 'khor lo dang rdo rje dang /",
    "T02D2002:208b-29": "rdo rje tho ba dang ral gri dang rje chung bsnams pa'o //",
    "T02D2002:208b-30": "phyag g-yon na p'a la dang mgo bo dang /",
    "T02D2002:208b-31": "phub dang rkang pa dang /",
    "T02D2002:208b-32": "zhags pa dang gzhu dang /",
    "T02D2002:208b-33": "rgyu ma dang dril bu dang /",
    "T02D2002:208b-34": "lag pa dang dur khrod kyi ras dang /",
    "T02D2002:208b-35": "dpal rtses phug pa'i skyes bu dang /",
    "T02D2002:208b-36": "me thab dang thod tshal dang /",
    "T02D2002:208b-37": "sdig mdzub dang /",
    "T02D2002:208b-38": "ba dan lce gsum pa dang /",
    "T02D2002:208b-39": "rlung gi ras bsnams pa /",
    "T02D2002:208b-40": "phyag gnyis glang po che'i lpags rlon 'dzin pa'o //",
    "T02D2002:208b-41": "g-yas kyi zhabs rnams kyis mi dang ma he dang /",
    "T02D2002:208b-42": "khyu mchog dang bong bu dang rnga mo dang khyi dang /",
    "T02D2002:208b-43": "lug dang wa rnams brdzis pa'o //",
    "T02D2002:208b-44": "g-yon gyi zhabs rnams kyis bya rgod dang 'ug pa dang /",
    "T02D2002:208b-45": "bya rog dang su kar dang /",
    "T02D2002:208b-46": "khra dang /",
    "T02D2002:208b-47": "bya rgod chen po dang /",
    "T02D2002:208b-48": "ma dri dang /",
    "T02D2002:208b-49": "bzhad rnams brdzis pa ste /",
    "T02D2002:208b-50": "de lta bu bsam ma //",
    "T02D2002:208b-51": "de nas bdag gi snying ga'i 'od zer gyis ye shes kyi gnas nas spyan drang bar bya ste /",
    "T02D2002:208b-52": "aom hr'i: bho bho ma h'a ma h'a kro dha a'a gtstsha gtstsha /",
    "T02D2002:209a-0": "aa sma tva p'u dza pra ti ti grihn'a @209a * //",
    "T02D2002:209a-1": "pra s'a dham /",
    "T02D2002:209a-2": "me dh'i: mam ku ru sv'a h'a /",
    "T02D2002:209a-3": "zhes spyan drangs te /",
    "T02D2002:209a-4": "mngon sum du dmigs la /",
    "T02D2002:209a-5": "aom h'um h'um phat phat ces bya bas bdud rtsi lnga dang ldan pa'i chus sku khrus gsol lo //",
    "T02D2002:209a-6": "de nas dmar gyi aargha dbul lo //",
    "T02D2002:209a-7": "aom hr'i: shtri: ha zhes so //",
    "T02D2002:209a-8": "de nas me tog la sogs pa dbul te /",
    "T02D2002:209a-9": "aom ku m'a ra r'u pi ni dzi: dza: h'um ho zhes brjod de /",
    "T02D2002:209a-10": "me tog nag po 'bul lo //",
    "T02D2002:209a-11": "aom hr'i: ha ha he he phat ces sha chen po bdug spos dbul lo //",
    "T02D2002:209a-12": "aom d'ipta lo tsa ni wi kri t'a na na",
    "T02D2002:209a-13": "ma h'a aatt'a tta h'a sa na di ni d'ipta",
    "T02D2002:209a-14": "d'ipt'a ya sv'a h'a /",
    "T02D2002:209a-15": "zhes til chen po'i mar me dbul lo //",
    "T02D2002:209a-16": "aa hr'i: ha ha he he phat phat ces sna tshogs kyis bshos gtsang dbul lo //",
    "T02D2002:209a-17": "aom wi kri t'a na na dushta satva da ma",
    "T02D2002:209a-18": "ka ga: ga: zhes bdud rtsi la ldan pa'i dri",
    "T02D2002:209a-19": "chab dbul lo // mnyes par bsam mo //",
    "T02D2002:209a-20": "de nas bdag gi 'khor yug thams cad du //",
    "T02D2002:209a-21": "gshin rje dang ro langs dang /",
    "T02D2002:209a-22": "mkha' 'gro ma dang pho nya mo la sogs pas yongs su gang bar dmigs la /",
    "T02D2002:209a-23": "gsang sngags 'dis gtor ma sbyin no //",
    "T02D2002:209a-24": "aom k'a la r'u pa sarbba satva da ma ka",
    "T02D2002:209a-25": "ma h'a bh'u ta pa ti ai dam ba lim",
    "T02D2002:209a-26": "grihna grihn'a pa sv'a h'a /",
    "T02D2002:209a-27": "zhes sbyin no //",
    "T02D2002:209a-28": "de nas las kyi gtor ma la /",
    "T02D2002:209a-29": "aom hr'i: shtri: wi kri t'a na na sarba sha",
    "T02D2002:209a-30": "tr'um n'a sha ya stam bha ya h'um phat ces",
    "T02D2002:209a-31": "brjod cing bsgrub bya sngon du dmigs nas de la",
    "T02D2002:209a-32": "gtor ma zhing des zos par dmigs la gtor ma",
    "T02D2002:209a-33": "dang / sngags kyi 'od zer yang dud pa 'dra ba la 'ong sngon dmar du 'khyud pa /",
    "T02D2002:209a-34": "dug gi rang bzhin du gyur pa de la thim pas /",
    "T02D2002:209a-35": "sha rul pa bzhin bsam zhing gtor ma gtang bar bya'o //",
    "T02D2002:209a-36": "drag po'i gtor ma'i las te gnyis pa'o /",
    "T02D2002:209a-38": "// / da ni drag po'i bzlas pa'i las bshad do //",
    "T02D2002:209a-39": "dang por rdo rje 'jigs byed kyi sbyor ba ji ltar sngon du brjod pa bzhin dmigs te /",
    "T02D2002:209a-40": "me tog la sogs pa'i mchod pa lnga dang /",
    "T02D2002:209a-41": "sbyin gtong sbyin nas bzlas pa la 'jug par bya'o //",
    "T02D2002:209a-42": "der bdag nyid rdo rje 'jigs byed sngon du brjod",
    "T02D2002:209a-43": "pa'i rim pas bskyed pa'i snying gar a'a ring po",
    "T02D2002:209a-44": "las nyi ma'i dkyil 'khor du gyur ba'i steng du",
    "T02D2002:209a-45": "bzlas pa'i yi ge bsgom par /",
    "T02D2002:209a-46": "de las 'od zer me sngo nag tu 'bar ba rlung nag pos rab tu bus pa 'dra ba /",
    "T02D2002:209a-47": "rab tu rno ba lcags kyi pha bong yang skad",
    "T02D2002:209a-48": "cig tsam gyis med par byed pa rab tu 'phro",
    "T02D2002:209b-0": "ba bsgom mo // des bsgrub par @209b bya ba",
    "T02D2002:209b-1": "bdag gi mdun na mdangs bral ba lha dang bral",
    "T02D2002:209b-2": "ba gos med pa gcer bu skra lhug par 'dug",
    "T02D2002:209b-3": "ba bsgom mo // pa / yan lag thams cad gnam lcags 'bar bas bcings pa /",
    "T02D2002:209b-4": "rma dang shu ba'i phreng bas rgyus pa /",
    "T02D2002:209b-5": "de lta bu bsams nas /",
    "T02D2002:209b-6": "de'i lus thal ba'i phung po bzhin du bsregs te /",
    "T02D2002:209b-7": "sems mar me chus bsad pa bzhin bsam zhing gsang sngags brjod par bya'o //",
    "T02D2002:209b-8": "de la gsang sngags 'di'o //",
    "T02D2002:209b-9": "aom ya ma r'a dza sa do me ya /",
    "T02D2002:209b-10": "ya me do ru na yo da ya /",
    "T02D2002:209b-11": "ya da yo ni ra ya kshe ya /",
    "T02D2002:209b-12": "yakshe ya tstsha ni r'a ma ya /",
    "T02D2002:209b-13": "che ge mo m'a ra ya phat phat /",
    "T02D2002:209b-14": "'di ni rtsa bai sngags te /",
    "T02D2002:209b-15": "las thams cad pa'o //",
    "T02D2002:209b-16": "aom hr'i: shtri: wi kri t'a na na che ge mo m'a ra ya h'um phat /",
    "T02D2002:209b-17": "'di ni las kyi sngags te /",
    "T02D2002:209b-18": "las thams cad pa'o //",
    "T02D2002:209b-19": "bzlas pa brjod nas yang mchod pa phul la /",
    "T02D2002:209b-20": "mi dmigs pa'i dbyings su bsdu bar bya'o //",
    "T02D2002:209b-21": "'di dag zhing chen gyi steng na 'dug ste /",
    "T02D2002:209b-22": "kha lho phyogs su bltas nas lus dri chen gyis byugs te /",
    "T02D2002:209b-23": "mig tshugs sdang mig mi 'gyur bar bsgrub par bya",
    "T02D2002:209b-24": "sngon du dmigs pa lta zhing ma he khros pa",
    "T02D2002:209b-25": "bzhin du 'dug ste /",
    "T02D2002:209b-26": "dung chen po'i phreng ba thogs te /",
    "T02D2002:209b-27": "chas gos nag po gon nas gsang sngags bzlas par ba'o //",
    "T02D2002:209b-28": "drag po'i bzlas pa'i las te gsum pa'o /",
    "T02D2002:209b-31": "// / da ni drag po'i sbyin sreg gi las bshad de /",
    "T02D2002:209b-32": "dur khrod dam lam gyi bzhi mdo'am shing rkang gcig gi drung ngam /",
    "T02D2002:209b-33": "'thab mo'i gnas la sogs par mar gyi ngo bo nam byed na song ste /",
    "T02D2002:209b-34": "dang por sbyang bar bya'o //",
    "T02D2002:209b-35": "re zhig dang por lha'i ting nge 'dzin dang ldan pas gtor ma bsngos te /",
    "T02D2002:209b-36": "bka' bsgo bar bya'o //",
    "T02D2002:209b-37": "de nas yi ge h'um rab tu 'bar ba'i 'od",
    "T02D2002:209b-38": "zer gyis sa skyon thams cad dag par bsam zhing",
    "T02D2002:209b-39": "sbyang ba'i rim pa'o //",
    "T02D2002:209b-40": "de nas thab brtsig par bya ste /",
    "T02D2002:209b-41": "thab khung gru gsum khru gang pa zabs su khru phyed par bgos te /",
    "T02D2002:209b-42": "kha khyer song bzhi par byas la /",
    "T02D2002:209b-43": "dbus su rdo rje nag po 'bar sor brgyad pa gcig dgod /",
    "T02D2002:209b-44": "nang 'khor yug tu dur khrod kyi sol ba dang /",
    "T02D2002:209b-45": "thal chen dang rakta bsres te byug / kha khyer rdo rje ra ba dang /",
    "T02D2002:209b-46": "mi thod kyis bskor /",
    "T02D2002:209b-47": "khor yug tu sngo nag gi phreng bas bskor ro //",
    "T02D2002:209b-48": "thab brtsig pa'i rim pa'o //",
    "T02D2002:210a-0": "de nas @210a * //",
    "T02D2002:210a-1": "sreg rdzas bsogs te me tog nag po la sogs pa'i sngon du bsogs pa'i mchod pa lnga dang /",
    "T02D2002:210a-2": "bdud rtsi rnam pa lnga dang ldan pa'i bsang gtor dang /",
    "T02D2002:210a-3": "dur khrod kyi mgul dum gyi bung shing dang /",
    "T02D2002:210a-4": "shing gdug pa tsher ma can gyi rtsa ba las",
    "T02D2002:210a-5": "byas pa'i shak te'u sor bzhi pa la yon par",
    "T02D2002:210a-6": "bzhogs pa dang / khrag dang thal chen dang tsha ba'i rdzas kyi nang du spangs la /",
    "T02D2002:210a-7": "'bru tshva ba nag po las byung ba'i mar khu dang /",
    "T02D2002:210a-8": "mi rus dang dri chen dang /",
    "T02D2002:210a-9": "bong bu'i rtugs pa dang /",
    "T02D2002:210a-10": "tsher ma dang skra dang sen mo rnams mar nag po dang sbyar te bsag go //",
    "T02D2002:210a-11": "rdzas bsag pa'i rim pa'o ;",
    "T02D2002:210a-12": "; de nas sngags pas chas gos nag po dang ldan pas /",
    "T02D2002:210a-13": "kha lho phyogs su bltas te /",
    "T02D2002:210a-14": "dur khrod kyi mgal dum gyi shing gis thab khung gru gsum du brtsigs so //",
    "T02D2002:210a-15": "rakta dang tsha ba'i mar gyis kyang bran par bya'o //",
    "T02D2002:210a-16": "shing gi brtsig pa'i rim pa'o /",
    "T02D2002:210a-18": "// / de nas sngags pa bdag nyid dpal rdo rje",
    "T02D2002:210a-19": "'jigs byed kyi ting nge 'dzin sngon du brjod pa'i",
    "T02D2002:210a-20": "rim pa bzhin du zhugs te /",
    "T02D2002:210a-21": "rigs ngan gyi me'am /",
    "T02D2002:210a-22": "rdo rje nag po las byung ba'i me blangs te rlung yab kyis sbar bar bya'o //",
    "T02D2002:210a-23": "de'i dbus su ram nag po las me lha mdog",
    "T02D2002:210a-24": "nag po me gru gsum gyi steng na 'dug pa",
    "T02D2002:210a-25": "zhal gcig phyag bzhi pa ;",
    "T02D2002:210a-26": "mig gsum pa /",
    "T02D2002:210a-27": "skra gyen du brdzes pa /",
    "T02D2002:210a-28": "rlung nag po 'thub pa'i nang du bzhugs pa /",
    "T02D2002:210a-29": "lus las me nag po 'phro ba /",
    "T02D2002:210a-30": "tshangs skud nag po can /",
    "T02D2002:210a-31": "phyag na rdo rje dang bgrang phreng dang dbyug pa dang gundhe bsnams pa bzhi bskyed do //",
    "T02D2002:210a-32": "lcags kyu'i phyag rgya bcings la /",
    "T02D2002:210a-33": "aom kro dha aagna ye aa /",
    "T02D2002:210a-34": "de nas bdag gi thugs ka nas 'od zer lcags kyu dang 'dra ba 'phros te /",
    "T02D2002:210a-35": "ye shes kyi me lha de dang 'dra ba cig spyan drangs la /",
    "T02D2002:210a-36": "shar lho mtshams su gzhug par bya ste /",
    "T02D2002:210a-37": "lcags kyu'i phyag rgya bcangs la /",
    "T02D2002:210a-38": "aom kro dha aagna ye a'a gtstsha ma ma sarba sha tr'um m'a ra ya h'um phat /",
    "T02D2002:210a-39": "ces brjod pas zhal bsil gsol nas /",
    "T02D2002:210a-40": "dam tshig gi me lha dang gnyis su med par gzhug par bya'o //",
    "T02D2002:210a-41": "de nas me tog la sogs pa'i mchod pa lnga dbul te /",
    "T02D2002:210a-42": "aom kro dha aagna ye badzra gandhe h'um dri'o //",
    "T02D2002:210a-43": "aom kro dha aagna ye badzra nee bi dye h'um /",
    "T02D2002:210a-44": "bshos gtsang gi'o //",
    "T02D2002:210b-0": "de nas sreg rdzas rnams @210b dbul zhing /",
    "T02D2002:210b-1": "aom kro dha aagna ye ma ma sarba sha tr'um ma ra ya h'um phat /",
    "T02D2002:210b-2": "ces bya ba'i sngags kyis brgya rtsa brgyad du sbyin sreg bya'o //",
    "T02D2002:210b-3": "de nas yungs kar thab tu gtor la gsang sngags de nyid kyis phrin las bcol lo //",
    "T02D2002:210b-4": "de nas rdo rje dril bu blangs te /",
    "T02D2002:210b-5": "tshigs su bcad pa 'di brjod do //",
    "T02D2002:210b-6": "srid pa rang bzhin gyis dag phyir //",
    "T02D2002:210b-7": "ngo bo nyid kyis dag par byed //",
    "T02D2002:210b-8": "rang bzhin dag pa'i sems dpa' rnams //",
    "T02D2002:210b-9": "dag pa'i srid pa byed pa'o //",
    "T02D2002:210b-10": "zhes brjod nas me thab lan gsum bskor bar bya'o //",
    "T02D2002:210b-11": "me lha mchod pa'i rim pa'o /",
    "T02D2002:210b-13": "// / de nas me lha de me 'bar ba'i rang bzhin du gyur par bsams te /",
    "T02D2002:210b-14": "de'i dkyil du yi ge h'um nag po las dpal",
    "T02D2002:210b-15": "rdo rje 'jigs byed rab tu 'khrugs pa zhal rab",
    "T02D2002:210b-16": "tu gdangs / gru gsum du 'dug pa /",
    "T02D2002:210b-17": "sku dang zhal gsum du me smug nag 'bar ba cig chu bsam mo //",
    "T02D2002:210b-18": "de nas bdag gi snying nas 'od zer lcags kyu 'dra ba 'phros pas ;",
    "T02D2002:210b-19": "ye shes kyi dpal rdo rje 'jigs byed spyan drangs te /",
    "T02D2002:210b-20": "lcags kyu'i phyag rgya bcangs la /",
    "T02D2002:210b-21": "aom hr'i: bho bho ma h'a kro dha a'a gtstsha",
    "T02D2002:210b-22": "a'a gtstsha p'u dza pra ti grihn'a pra sa dha",
    "T02D2002:210b-23": "me dh'i mam ku ru sv'a h'a /",
    "T02D2002:210b-24": "zhes brjod pas thab kyi dkyil du gnyis su med par bsam par bya'o //",
    "T02D2002:210b-25": "de nas bdud rtsi lnga dang ldan pa'i zhal bsil dbul te /",
    "T02D2002:210b-26": "aom h'um h'um phat phat ces sku khrus gsol te /",
    "T02D2002:210b-27": "aom hr'i: shtri: aa zhes dmar gyi aargha phul nas /",
    "T02D2002:210b-28": "de nas mchod pa rnam lnga dbul te /",
    "T02D2002:210b-29": "aom ku m'a r'a ru pi ni dza: dza: h'um ha /",
    "T02D2002:210b-30": "me tog nag po'i'o //",
    "T02D2002:210b-31": "gtor ro /",
    "T02D2002:210b-32": "aom hr'i: ha ha he he phat phat /",
    "T02D2002:210b-33": "she chen po'i bdug pa'i'o //",
    "T02D2002:210b-34": "aom d'ipta lo tstsha ni wi kri t'a na na",
    "T02D2002:210b-35": "ma h'a aatta tta h'a sa na di ni d'ipta",
    "T02D2002:210b-36": "d'ipt'a la sv'a h'a /",
    "T02D2002:210b-37": "til chen po'i mar me'o //",
    "T02D2002:210b-38": "wi kri t'a na na dushta satva ma ka ga: ga: bdud rtsi lnga dang sbyar ba'i dri'o //",
    "T02D2002:210b-39": "de nas sha la sogs pa'i bshos gtsang dbul /",
    "T02D2002:210b-40": "aom hr'i: shtri: ye de nas mar la sogs pa'i sreg rdzas dbul bar bya ste /",
    "T02D2002:210b-41": "aom hr'i: shti: wi kri t'a na na h'um /",
    "T02D2002:210b-42": "che ge mo m'a ra ya phat /",
    "T02D2002:210b-43": "ces brgya rtsa brgyad dbul bar bya'o //",
    "T02D2002:210b-44": "yongs kar la sngags de nyid kyis bzlas te phrin las bcol lo //",
    "T02D2002:210b-45": "de nas rdo rje dril bu blangs te /",
    "T02D2002:210b-46": "tshigs su bcad pa 'dis bstod pa //",
    "T02D2002:210b-47": "srid pa'i rang bzhin gyis dag phyir //",
    "T02D2002:211a-0": "ngo bo nyid kyis @211a * //",
    "T02D2002:211a-1": "dag par byed //",
    "T02D2002:211a-2": "rang bzhin dag pa'i sems dpa' rnams //",
    "T02D2002:211a-3": "dam pa'i srid pa byed pa'o //",
    "T02D2002:211a-4": "zhes bya ba dang /",
    "T02D2002:211a-5": "chos sku ngo bo nyid kyi thugs //",
    "T02D2002:211a-6": "sangs rgyas rnams kyi rang bzhin sku //",
    "T02D2002:211a-7": "chos nyid 'jam pa gsung gi bdag / gdod nas grol ba'i rang bzhin te //",
    "T02D2002:211a-8": "blo gros chen po'i bdag nyid la //",
    "T02D2002:211a-9": "gus pas mchod de bstod phyag 'tshal //",
    "T02D2002:211a-10": "snying rje chen po'i thugs ldan pas //",
    "T02D2002:211a-11": "'jigs byed chen po'i tshul ston pa //",
    "T02D2002:211a-12": "rngam pa'i gsung ni 'jigs pa la //",
    "T02D2002:211a-13": "mi 'jigs sems kyis rab tu gus //",
    "T02D2002:211a-14": "zhes bstod nas /",
    "T02D2002:211a-15": "de nas sreg rdzas lhag ma rnams me lha la phul nas /",
    "T02D2002:211a-16": "bskor bar bya ste /",
    "T02D2002:211a-17": "gsang sngags 'dis gshegs su gsol lo //",
    "T02D2002:211a-18": "aom dza ya dza ya su dza ya /",
    "T02D2002:211a-19": "bi shva r'u pa dha ri ni gtstsha sva sth'a nam kri tam te na /",
    "T02D2002:211a-20": "ta th'a ga ta na /",
    "T02D2002:211a-21": "sarba bhu tashtsa bi sadzra ya /",
    "T02D2002:211a-22": "ma ma k'a ryam ku ru sv'a h'a /",
    "T02D2002:211a-23": "de nas aom mu: zhes pas ting nge 'dzin bsdus te /",
    "T02D2002:211a-24": "thab khung legs par sbas te gzhag go //"
}