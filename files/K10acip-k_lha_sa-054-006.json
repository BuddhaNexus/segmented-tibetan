{
    "K10acip-k_lha_sa-054-006:443b-0": "@443b rgya gar skad du /",
    "K10acip-k_lha_sa-054-006:443b-1": "a'arya su warnna n'a ma ma h'a y'a na s'u tra /",
    "K10acip-k_lha_sa-054-006:443b-2": "bod skad du /",
    "K10acip-k_lha_sa-054-006:443b-3": "'phags pa gser gyi mdo zhes bya ba theg pa chen po'i mdo /",
    "K10acip-k_lha_sa-054-006:443b-4": "sangs rgyas dang /",
    "K10acip-k_lha_sa-054-006:443b-5": "byang chub sems dpa' thams cad la phyag 'tshal lo //",
    "K10acip-k_lha_sa-054-006:443b-6": "'di skad bdag gis thos pa dus gcig na /",
    "K10acip-k_lha_sa-054-006:443b-7": "bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs te /",
    "K10acip-k_lha_sa-054-006:443b-8": "de'i tshe bcom ldan 'das la tshe dang ldan pa kun dga' bos 'di skad ces gsol to //",
    "K10acip-k_lha_sa-054-006:443b-9": "bcom ldan 'das /",
    "K10acip-k_lha_sa-054-006:443b-10": "byang chub kyi sems ji ltar blta bar bgyi //",
    "K10acip-k_lha_sa-054-006:443b-11": "bcom ldan 'das kyis bka' stsal pa /",
    "K10acip-k_lha_sa-054-006:443b-12": "tshe dang ldan pa kun dga' bo /",
    "K10acip-k_lha_sa-054-006:443b-13": "byang chub kyi sems ni /",
    "K10acip-k_lha_sa-054-006:443b-14": "gser dang rang bzhin 'dra bar gnas par blta bar bgyi'o //",
    "K10acip-k_lha_sa-054-006:443b-15": "gser rang bzhin gyis rnam par dag pa ltar byang chub kyi sems rang bzhin gyis rnam par dag par gnas so //",
    "K10acip-k_lha_sa-054-006:443b-16": "mgar bas gser la bzo'i bye brag tha dad par byas kyang gser rang bzhin mi 'gyur pa ltar /",
    "K10acip-k_lha_sa-054-006:443b-17": "byang chub kyi sems la yon tan khyad par sna tshogs par snang yang don dam par byang chub kyi sems las ma g-yos pas rang bzhin mi 'gyur ba'i phyir ro //",
    "K10acip-k_lha_sa-054-006:443b-18": "de nas bcom ldan 'das kyis tshigs su bcad de bka' stsal pa /",
    "K10acip-k_lha_sa-054-006:443b-19": "byang chub sems nyid rnam par dag /",
    "K10acip-k_lha_sa-054-006:444a-0": "bdag dang @444a *//",
    "K10acip-k_lha_sa-054-006:444a-1": "gzhan gyi don la brtson //",
    "K10acip-k_lha_sa-054-006:444a-2": "dngos med ngo bo nyid du sgom //",
    "K10acip-k_lha_sa-054-006:444a-3": "shes rab skye ba'i rgyu la mos //",
    "K10acip-k_lha_sa-054-006:444a-4": "bcom ldan 'das kyis de skad ces bka' stsal pa dang /",
    "K10acip-k_lha_sa-054-006:444a-5": "tshe dang ldan pa kun dga' bo dang /",
    "K10acip-k_lha_sa-054-006:444a-6": "thams cad dang ldan pa'i 'khor de dag dang /",
    "K10acip-k_lha_sa-054-006:444a-7": "lha dang /",
    "K10acip-k_lha_sa-054-006:444a-8": "mi dang /",
    "K10acip-k_lha_sa-054-006:444a-9": "lha ma yin dang /",
    "K10acip-k_lha_sa-054-006:444a-10": "dri zar bcas pa'i 'jig rten yi rang ste bcom ldan 'das kyis gsungs pa la mngon par bstod do //",
    "K10acip-k_lha_sa-054-006:444a-11": "'phags pa gser gyi mdo zhes bya ba theg pa chen po'i mdo rdzogs so //"
}