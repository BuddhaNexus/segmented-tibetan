{
    "T02D2997:58b-0": "@58b * // dpal rdo rje rnam par 'joms pa la phyag 'tshal lo //",
    "T02D2997:58b-1": "klu'i rgyal po rnams kyis char 'bebs pa'i las byed",
    "T02D2997:58b-2": "par 'dod pa'i sgrub pa po dam tshig dang ldan",
    "T02D2997:58b-3": "pas dkyil 'khor snga ma bzhin bzhengs la /",
    "T02D2997:58b-4": "klu gnas pa'i sar sbra phub la klu gzugs dang gtor ma rnams bshams la /",
    "T02D2997:58b-5": "gtso bo 'khor dang bcas pa rnams mchod la /",
    "T02D2997:58b-6": "sgrub pa po bzhi phyogs bzhi nas rgyud stong phrag",
    "T02D2997:58b-7": "re klag / gcig gis klu rnams kyi snying po",
    "T02D2997:58b-8": "bzla zhing mchod / gcig gis gtor ma dang chu gtor gyi las bya'o //",
    "T02D2997:58b-9": "de ltar bya zhing 'dod pa'i don la gsol ba gdab /",
    "T02D2997:58b-10": "gal te nye bar ma phebs na rdo rje rnam",
    "T02D2997:58b-11": "'joms kyi nga rgyal du byas la snying po bsdus",
    "T02D2997:58b-12": "pa la stong phrag gsum bzlas te /",
    "T02D2997:58b-13": "klu shing sna tshogs pa'i me spar te /",
    "T02D2997:58b-14": "dkar chos kyi sbyin sreg bya'o//",
    "T02D2997:59a-0": "@59a * // des kyang ma phebs na bdag nyid kyi snying gnas",
    "T02D2997:59a-1": "khro chung grangs med pa spros te de dag re",
    "T02D2997:59a-2": "re las sprul pa'i khyung grangs med pa spros te",
    "T02D2997:59a-3": "/ klu rnams kyi mgrin pa nas bzung bas klu de dag rab tu skrag pa las /",
    "T02D2997:59a-4": "rab tu skyugs te char gyi rgyun gnya' shing tsam",
    "T02D2997:59a-5": "du 'bab par dmigs te drag shul gyi sbyin sreg",
    "T02D2997:59a-6": "byas pas nges par phebs so //",
    "T02D2997:59a-7": "klu'i las char dbab pa bdud rtsi'i rgyun zhes bya ba /"
}