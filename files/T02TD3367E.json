{
    "T02TD3367E:42a-0": "@42a # // rgya gar skad du /",
    "T02TD3367E:42a-1": "ku ru kulle s'a dha nam /",
    "T02TD3367E:42a-2": "bod skad du /",
    "T02TD3367E:42a-3": "lha mo rigs byed ma'i sgrub pa'i thabs /",
    "T02TD3367E:42a-4": "lha mo rigs byed ma la phyag 'tshal lo //",
    "T02TD3367E:42a-5": "dang por bde ba'i gdan la 'dug ste /",
    "T02TD3367E:42a-6": "rigs byed ma'i gzugs su byas nas sems can ma lus pa dbang du bya ba brtsam par bya'o //",
    "T02TD3367E:42a-7": "rang gi snying gar nyi ma'i dkyil 'khor ro //",
    "T02TD3367E:42a-8": "de'i steng du tr'am dmar po'o //",
    "T02TD3367E:42a-9": "de nas 'od zer rnam pa lnga byung ste /",
    "T02TD3367E:42a-10": "de bzhin gshegs pa rnams yang dag par mchod pa /",
    "T02TD3367E:42b-0": "dkon @42b mchog gsum la skyabs su mchi //",
    "T02TD3367E:42b-1": "zhes bya ba la sogs pas sdig pa bshags pa la sogs pa byas la /",
    "T02TD3367E:42b-2": "stong pa nyid kyi rnam pa bsgoms la /",
    "T02TD3367E:42b-3": "phyis ni autpa la dmar po /",
    "T02TD3367E:42b-4": "de'i steng du nyi ma'i dkyil 'khor de'i steng du aam dmar po /",
    "T02TD3367E:42b-5": "'di thams cad yongs su gyur pa las rigs byed ma rje btsun mdog dkar zhing dmar ba phyag bzhi pa /",
    "T02TD3367E:42b-6": "g-yas pa'i phyag na mda' dang mi 'jigs pa sbyin pa'i phyag go //",
    "T02TD3367E:42b-7": "g-yon pa na gzhu dang autpa la bsnams pa'o //",
    "T02TD3367E:42b-8": "rdo rje skyil mo krung gis gnas shing sha 'gag dmar po dang /",
    "T02TD3367E:42b-9": "stod g-yogs dmar po can gyi rnam par bsgom par bya'o //",
    "T02TD3367E:42b-10": "'og tu 'dod pa'i lha chung ma dang bcas pa bsams te /",
    "T02TD3367E:42b-11": "phyi nas bsgom pa dang ldan pas sngags kyi bzlas pa bya'o //",
    "T02TD3367E:42b-12": "aom ku ru kulle sv'a h'a /",
    "T02TD3367E:42b-13": "rigs byed ma'i sgrub thabs rdzogs so //",
    "T02TD3367E:42b-14": "pandi ta don yod rdo rje dang /",
    "T02TD3367E:42b-15": "khams pa lo ts'a ba dge slong ba ris bsgyur ba'o//"
}