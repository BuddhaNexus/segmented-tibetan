{
    "NG0665:1": "[(]1[)]@#// rdo rje phur pa lung gi kha byang byang chub sems kyi mdo /",
    "NG0665:2": "@#/  / rgya gar skad du /",
    "NG0665:3": "badzra ki la ya ka ma ni pra ta bo",
    "NG0665:4": "d+hi tsit+ta su tra na mah / bod skad du",
    "NG0665:5": "/ rdo rje phur pa lung gi kha byang byang chub sems kyi mdo zhes bya ba /",
    "NG0665:6": "bcom ldan lhun grub dbyer med ngang la phyag 'tshal lo //",
    "NG0665:7": "'di skad bdag gis thos pa'i dus gcig na /",
    "NG0665:8": "ngang nyid rdo rje chos kyi dbyings nas lhun grub",
    "NG0665:9": "dbyer med kyi rgyal po la rdo rje 'dus pa",
    "NG0665:10": "chen po la sogs te /",
    "NG0665:11": "nyid las mi zhan pa'i 'khor rnams kyis skor nas /",
    "NG0665:12": "dus gsum mnyam pa nyid la dgongs te gnas so //",
    "NG0665:13": "rdo rje phur pa lung gi kha byang byang chub sems kyi mdo las /",
    "NG0665:14": "gleng gzhi'i le'u ste dang po'o ///",
    "NG0665:15": "/ de nas rdo rje 'dus pas 'di skad ces gsol to //",
    "NG0665:16": "kye ma lhun grub dbyer med ngang gi rgyal //",
    "NG0665:17": "rgyud kyi rgyal por gyur pa dang *//",
    "NG0665:18": "lung go bla mar gyur pa @#//",
    "NG0665:19": "dang *//",
    "NG0665:20": "man ngag nges don gyur pa yi //",
    "NG0665:21": "phur pa byang chub sems kyi don //",
    "NG0665:22": "bdag cag rnams la bshad du gsol //",
    "NG0665:23": "zhes zhus pa'i tshul gyis glengs so //",
    "NG0665:24": "rdo rje phur pa lung gi kha byang byang chub sems kyi mdo las /",
    "NG0665:25": "gleng slong ba'i le'u ste gnyis pa'o // // de",
    "NG0665:26": "nas bcom ldan 'das lhun grub dbyer med rgyal pos",
    "NG0665:27": "/ 'dus pa'i 'khor la 'di skad ces bka' stsal to //",
    "NG0665:28": "btsal med dbyings kyi ngang du thams cad 'dus //",
    "NG0665:29": "mi 'gyur byang chub sems kyi kyi phur pa yi //",
    "NG0665:30": "bsgrub med chos kyi dbyings su ye nas gdab //",
    "NG0665:31": "btab tsam nyid na 'khor ba ming yang med //",
    "NG0665:32": "ma bcos lhun gyis grub pa'i dbyings nyid las //",
    "NG0665:33": "ye shes rig pa'i phur pas ye nas gdab //",
    "NG0665:34": "btab tsam nyid na dngos po'i mtshan ma med //",
    "NG0665:35": "snang srid byang chub snying po'i ling ga la //",
    "NG0665:36": "kun tu bzang po rol pa'i phur pa btab //",
    "NG0665:37": "btab tsam nyid nas sems rtog yid las 'das //",
    "NG0665:38": "dngos po snang ba'i shes rab ling ga la //",
    "NG0665:39": "rang byung thabs kyi rgyal po'i phur pa btab //",
    "NG0665:40": "btab tsam nyid na brjod pa'i mtha' las //",
    "NG0665:41": "de phyir dbyer med rtogs pa mnyam pa yis //",
    "NG0665:42": "ma btsal bzhag pas phur pas btab ces gsungs //",
    "NG0665:43": "rdo rje phur pa lung gi kha byang byang chub sems kyi mdo las /",
    "NG0665:44": "phur pa gdab pa'i le'u ste gsum pa'o // //",
    "NG0665:45": "de nas rdo rje 'dus pas 'di skad ces gsol",
    "NG0665:46": "to // kye ma lhun grub dbyer med rgyal //",
    "NG0665:47": "byang chub sems kyi phur pa yi //",
    "NG0665:48": "nges pa'i tshig ni ji ltar lags //",
    "NG0665:49": "dpa' bo khyod kyis bshad du gsol //",
    "NG0665:50": "zhes gsol pas /",
    "NG0665:51": "dbyer med ngang gis bka' stsal pa //",
    "NG0665:52": "de la chos nyid phur pa ni //",
    "NG0665:53": "chos can gang la mi gnas shing *//",
    "NG0665:54": "ma bcos ngang du thams cad 'dus //",
    "NG0665:55": "phur pa zhes ni de la bya //",
    "NG0665:56": "de la sems nyid phur pa ni //",
    "NG0665:57": "skye mched khams la mi gnas shing */",
    "NG0665:58": "rang byung du ni thams cad 'dus //",
    "NG0665:59": "phur pa zhes ni de la bya //",
    "NG0665:60": "de la nam mkha'i phur pa ni //",
    "NG0665:61": "kha dog dbyibs la mi gnas par //",
    "NG0665:62": "khyab brdal ngang du thams cad 'dus //",
    "NG0665:63": "phur pa zhes ni de la bya //",
    "NG0665:64": "de la btsal du med pa'i phur pa ni //",
    "NG0665:65": "rang bzhin rdo rje gzhon nu de //",
    "NG0665:66": "sems can kun gyi rgyu la gnas //",
    "NG0665:67": "phur pa zhes ni de la bya //",
    "NG0665:68": "zhes @#//",
    "NG0665:69": "gsungs so //",
    "NG0665:70": "rdo rje phur pa lung gi kha byang byang chub sems kyi mdo las /",
    "NG0665:71": "nges tshig bstan pa'i le'u ste bzhi pa'o // //",
    "NG0665:72": "de nas rdo rje 'dus pas 'di skad ces gsol",
    "NG0665:73": "to // kye ma lhun grub ngang gi rgyal //",
    "NG0665:74": "byang chub sems kyi phur pa de //",
    "NG0665:75": "'khor ba mya ngan ji ltar 'das //",
    "NG0665:76": "dbyair med rgyal pos bshad du gsol //",
    "NG0665:77": "dbyer med rgyal pos bka' stsal pa //",
    "NG0665:78": "phur bu dbyer med mya ngan 'das //",
    "NG0665:79": "dngos po mtshan mar mi snang zhing *//",
    "NG0665:80": "bsam pa las kyang mya ngan 'das //",
    "NG0665:81": "'khor ba rnam rtog 'khrul ba nyid //",
    "NG0665:82": "chos nyid klong du mya ngan 'das //",
    "NG0665:83": "shes gsungs so //",
    "NG0665:84": "rdo rje phur pa lung gi kha byang byang chub sems kyi mdo las //",
    "NG0665:85": "'khor ba dang mya ngan las 'das pa'i le'u ste",
    "NG0665:86": "lnga pa'o // // de nas yang rdo rje 'dus",
    "NG0665:87": "pas 'di skad ces gsol to //",
    "NG0665:88": "kye ma lhun grub ngang gi rgyal //",
    "NG0665:89": "phur bu mnyam pa chen po la //",
    "NG0665:90": "ma rtogs ma rig 'khrul pa de //",
    "NG0665:91": "chos nyid chen por ji ltar bgyi //",
    "NG0665:92": "dbyer med ngang gis bshad du gsol //",
    "NG0665:93": "lhun grub rgyal pos bka' stsal pa //",
    "NG0665:94": "thams cad ye nas mnyam nyid las //",
    "NG0665:95": "rgyu dang 'bras bu dbye ru med //",
    "NG0665:96": "tha snyad 'dogs nas 'khrul pa yin //",
    "NG0665:97": "mthar yang sangs rgyas rnyed mi 'gyur //",
    "NG0665:98": "dmyal ba'i gnas nyid bla med gnas //",
    "NG0665:99": "rnam rtog nyid na ye shes skye //",
    "NG0665:100": "sdug bsngal nyid na byang chub sems //",
    "NG0665:101": "tha snyad gang la mi gnas shing *//",
    "NG0665:102": "btsal du med cing dngos po med //",
    "NG0665:103": "thams cad dbyer med ngang du gcig / 'khrul pa tha snyad ming yang med //",
    "NG0665:104": "ces gsungs so //",
    "NG0665:105": "rdo rje phur pa lung gi kha byang byang chub sems kyi mdo las /",
    "NG0665:106": "'khrul pa chos nyid du la zla ba'i le'u ste",
    "NG0665:107": "drug pa'o // // de nas yang rdo rje 'dus",
    "NG0665:108": "pas 'di skad ces gsol to //",
    "NG0665:109": "kye ma lhun grub ngang gi rgyal //",
    "NG0665:110": "byang chub sems kyi phur pa de'i //",
    "NG0665:111": "ma rtogs gol sa ji ltar lags //",
    "NG0665:112": "rgyal ba khyod kyis bshad du gsol //",
    "NG0665:113": "zhes gsol pas /",
    "NG0665:114": "dbyer med rgyal pos bka' stsal pa //",
    "NG0665:115": "bdag nyid phur pa'i rang bzhin pa //",
    "NG0665:116": "gzhan du 'dogs na 'khrul pa'i ngang *//",
    "NG0665:117": "grangs kyi bgrang du ga la yod //",
    "NG0665:118": "chos nyid gcig tu gnas pa la //",
    "NG0665:119": "grangs kyis bgrang na gol sa yin //",
    "NG0665:120": "snang srid phur pa'i rang bzhin pa //",
    "NG0665:121": "gzhan yang 'dogs na 'khrul pa'i ngang *//",
    "NG0665:122": "grangs kyis bgrang du ga la yod //",
    "NG0665:123": "chos nyid gcig tu gnas pa la //",
    "NG0665:124": "grangs kyis bgrang na gol sa yin //",
    "NG0665:125": "snang srid lha 'dre mi ma yin //",
    "NG0665:126": "mkha' 'gro dam can nyams len rnams //",
    "NG0665:127": "gol sa yin par dpa' pos bshad //",
    "NG0665:128": "ces gsungs so //",
    "NG0665:129": "rdo rje phur pa lung gi kha byang byang chub sems kyi mdo las /",
    "NG0665:130": "ma rtogs gol sa bstan pa'i le'u ste bdun pa'o",
    "NG0665:131": "// // de nas yang rdo rje 'dus pas 'di",
    "NG0665:132": "skad ces gsol to //",
    "NG0665:133": "kye ma lhun grub ngang gi rgyal //",
    "NG0665:134": "byang chub sems kyi phur pa de //",
    "NG0665:135": "rang gi ji ltar rtogs par bgyi //",
    "NG0665:136": "ra @#//",
    "NG0665:137": "chos can la ji ltar gsungs //",
    "NG0665:138": "gsang bdag khyod kyis bshad du gsol //",
    "NG0665:139": "zhes gsol pas //",
    "NG0665:140": "dbyer med rgyal pos bka' stsal pa //",
    "NG0665:141": "phur pa'i rang bzhin gdod nas dag pa la //",
    "NG0665:142": "ming tsam gzhan la brten mi bya //",
    "NG0665:143": "rnam par mi rtog pa las 'das //",
    "NG0665:144": "de bzhin nyid du bsgom par bya //",
    "NG0665:145": "rang gi rang bzhin rig cing rtogs par gyis //",
    "NG0665:146": "de ltar rtogs na chos sku thob ces bshad //",
    "NG0665:147": "lung dang man ngag gtan la phob pa 'di //",
    "NG0665:148": "phal gyi spyod yul thun mong ma yin pas //",
    "NG0665:149": "khye dang grags par khar mi dbyung *//",
    "NG0665:150": "skyes bu blo rab 'ga' las bstan par bya //",
    "NG0665:151": "rdo rje phur pa lung gi kha byang byang chub sems kyi mdo las /",
    "NG0665:152": "byang chub sems kyi don rtogs par bya ba dang",
    "NG0665:153": "ra gcod can la gab pa'i le'u ste brgyad pa'o",
    "NG0665:154": "/// / de nas rdo rje 'dus pas 'di skad ces gsol to //",
    "NG0665:155": "kye ma lhun grub ngang gi rgyal //",
    "NG0665:156": "phyi rabs rnal 'byor don gyi phyir //",
    "NG0665:157": "phur bu byang chub sems kyi mdo //",
    "NG0665:158": "bdag gis ji ltar gzung bar bgyi //",
    "NG0665:159": "zhes gsol pas /",
    "NG0665:160": "dbyer med rgyal pos bka' rtsal pa //",
    "NG0665:161": "rdo rje 'dus pa chen po khyod nyon cig / gang zhig phur pa gdab par 'dod pas /",
    "NG0665:162": "mdo 'di nyid kyi don gyis gdab par bya'o //",
    "NG0665:163": "gang zhig nges pa'i tshig brjod par 'dod pas /",
    "NG0665:164": "mdo 'di nyid kyi nges tshig brjod par bya'o //",
    "NG0665:165": "gang zhig la zla bar 'dod pas /",
    "NG0665:166": "mdo 'di nyid kyi don gyis la zla bar bya'o //",
    "NG0665:167": "gang zhig gol sa bcad par 'dod pas /",
    "NG0665:168": "mdo 'di nyid kyi don gyis gcad par bya'o //",
    "NG0665:169": "gang zhig byang chub sems kyi don rtogs par 'dod pas //",
    "NG0665:170": "mdo 'di nyid kyi don nyams su blangs par bya'o //",
    "NG0665:171": "de bas na rdo rje'i dus pa chen po mdo",
    "NG0665:172": "'di ni khyod la gtad kyi mi nub par gyur",
    "NG0665:173": "ta re / cang mi gsung bar gyur to //",
    "NG0665:174": "de nas rdo rje 'dus pa chen po des shin tu dga' ba'i yid g.yos te /",
    "NG0665:175": "rang gi gsang ba'i rdo rje gnas su gsor zhing 'di skad ces dam bcas so //",
    "NG0665:176": "bcom ldan 'das lhun grub dbyer med ngang gi rgyal po /",
    "NG0665:177": "mdo 'di ni bdag la sogs pa rnams kyis mi nub pa'i rgyal mtshan chen po gzugs so //",
    "NG0665:178": "chos kyi rnga mngon par brdungs so //",
    "NG0665:179": "chos kyi dung mngon par bud do //",
    "NG0665:180": "chos kyi char mngon par dbab bo //",
    "NG0665:181": "chos kyi 'khor lo mngon par bskor ro //",
    "NG0665:182": "zhes dam bcas so //",
    "NG0665:183": "rdo rje phur pa lung gi kha byang byang chub sems kyi mdo las /",
    "NG0665:184": "mdo yongs su gzung zhing gtad pa'i le'u ste dgu pa'o ///",
    "NG0665:185": "/ rdo rje phur pa lung gi kha byang byang"
}