{
    "T02D2522:130a-0": "@130a # // rgya gar skad du /",
    "T02D2522:130a-1": "pra tishtha bi dhi:/",
    "T02D2522:130a-2": "bod skad du /",
    "T02D2522:130a-3": "spyan dbye ba'i cho ga /'jam dpal gzhon nur gyur pa la phyag 'tshal lo //",
    "T02D2522:130a-4": "shes bya'i dkyil 'khor ma lus pa //",
    "T02D2522:130a-5": "skad cig gis ni khyab mdzad pa //",
    "T02D2522:130a-6": "thugs rje cher ldan 'gro ba'i skyabs //",
    "T02D2522:130a-7": "'jam pa'i dbyangs la phyag 'tshal lo //",
    "T02D2522:130a-8": "slob dpon mtshan nyid ldan pa dang //",
    "T02D2522:130a-9": "bstan bcos kun la 'jigs med pas //",
    "T02D2522:130a-10": "lha yi gzugs la dmigs pa dang //",
    "T02D2522:130a-11": "ras ris la sogs bzlas shing bsgom //",
    "T02D2522:130a-12": "blo dang ldan pa gang zhig ni //",
    "T02D2522:130a-13": "bsod nams gzhan ni byed 'dod la //",
    "T02D2522:130a-14": "de ni rnal 'byor rgyud rnams kyi //",
    "T02D2522:130a-15": "rjes su mthun par 'di brjod bya //",
    "T02D2522:130a-16": "dang por khrus byas lus dris byugs //",
    "T02D2522:130a-17": "gtsang zhing dag pa'i gos gyon te //",
    "T02D2522:130a-18": "rgyu skar bzang po ldan pa la //",
    "T02D2522:130a-19": "mchod pa'i yo byad 'byor par bya //",
    "T02D2522:130b-0": "@130b gdugs dang rgyal mtshan la sogs dang //",
    "T02D2522:130b-1": "bla re mchog ni bre bya zhing //",
    "T02D2522:130b-2": "bkra shis rnams kyis brgyan pa yi //",
    "T02D2522:130b-3": "bum pa gang ba gzhag par bya //",
    "T02D2522:130b-4": "pi wang gling bu rdza rnga sogs //",
    "T02D2522:130b-5": "glu gar dga' ston cher bya zhing /",
    "T02D2522:130b-6": "tsandan aa gar nag pos byugs //",
    "T02D2522:130b-7": "me tog sil ma bkram par bya ;",
    "T02D2522:130b-8": "/ gnas ni nyams dga' 'du 'dzi med //",
    "T02D2522:130b-9": "nyes pa thams cad rnam spangs pa'i //",
    "T02D2522:130b-10": "ba yi lnga dang tsandan gyis //",
    "T02D2522:130b-11": "byug cing bdud rtsi 'khyil bas bsrung //",
    "T02D2522:130b-12": "ma spyad pa yi ras rnyed pa //",
    "T02D2522:130b-13": "spos kyi chu yis bkrus nas ni //",
    "T02D2522:130b-14": "rang gi lha sbyor bdag nyid du //",
    "T02D2522:130b-15": "der ni de rab gnas par bya //",
    "T02D2522:130b-16": "sngar ni cho ga rgyas byas la //",
    "T02D2522:130b-17": "spyan drangs mchod pa la sogs bya //",
    "T02D2522:130b-18": "brtson par byas nas de 'og tu //",
    "T02D2522:130b-19": "mtshan rnams rdzogs par ci bder ni //",
    "T02D2522:130b-20": "legs par bri ba'am bzo bo ni //",
    "T02D2522:130b-21": "nye bar 'ong ba 'dri ru gzhug / mkhas pas gshin rje gshed dam ni //",
    "T02D2522:130b-22": "bdud rtsi 'khyil pas bsrung bar bya //",
    "T02D2522:130b-23": "ri mo'am sku gzugs gang yang rung //",
    "T02D2522:130b-24": "'di 'dras yang dag rdzogs par bya //",
    "T02D2522:130b-25": "gnas de nyid du sngar bshad pa'i //",
    "T02D2522:130b-26": "khrus sa dag ni rab bshad de //",
    "T02D2522:130b-27": "zur bzhi pa la khru bzhi ba //",
    "T02D2522:130b-28": "bkra shis shin tu mdzes pa dag / dpangs su khru ni gnyis yod pa //",
    "T02D2522:130b-29": "yid 'ong zur rdul nyes 'brul bya //",
    "T02D2522:130b-30": "de steng bstan pa'i rten bzhag pa //",
    "T02D2522:130b-31": "mkhas pas lha yi khrus gsol te //",
    "T02D2522:130b-32": "sems can kun la phan bde ba'i //",
    "T02D2522:130b-33": "sbyangs pa la sogs der bya'o //",
    "T02D2522:130b-34": "bkra shis rgyas par gyur pa dang //",
    "T02D2522:130b-35": "yang dang yang du bstod bya zhing //",
    "T02D2522:130b-36": "rol mo'i sgra ni sna tshogs dang //",
    "T02D2522:130b-37": "ca co'i sgra ni gdon par bya ;",
    "T02D2522:130b-38": "/ rgyal ba'i dbang bskur tshul du ni //",
    "T02D2522:130b-39": "gdugs dkar po yang gzugs par bya //",
    "T02D2522:130b-40": "bris gzugs glegs bam 'jim gzugs sogs //",
    "T02D2522:130b-41": "lha la cho ga shes pa yis //",
    "T02D2522:130b-42": "me long la ni gzugs brnyan bkru //",
    "T02D2522:130b-43": "lugs ma sku gzugs nyid ba'o //",
    "T02D2522:130b-44": "gsang sngags gang zhig khrus dang dbang bskur ba'i phyir /",
    "T02D2522:130b-45": "dzi na dzi ka la sogs pa rigs kyi bdag po'i snying po'o //",
    "T02D2522:130b-46": "de rnam par snang mdzad la sogs pa'i snying po",
    "T02D2522:130b-47": "de me tog gi phreng bas brgyan pa'i til la",
    "T02D2522:130b-48": "sogs pa las kun rig gi snying po rig pa",
    "T02D2522:131a-0": "dang / ras ris bdag po'i gsang sngags @131a * //",
    "T02D2522:131a-1": "bzlas ;",
    "T02D2522:131a-2": "/ bum pa mtshan nyid dang ldan pas //",
    "T02D2522:131a-3": "'bru sman rin chen lnga rnams dang //",
    "T02D2522:131a-4": "tsandan dag gi chus bkang ste //",
    "T02D2522:131a-5": "mgul pa gos bzang dag gis bcings //",
    "T02D2522:131a-6": "lo ma bzang pos kha dgab bya //",
    "T02D2522:131a-7": "rig snying rigs kyi bdag po dang //",
    "T02D2522:131a-8": "rigs kyi las kun byed par bzlas //",
    "T02D2522:131a-9": "sku yi spyi gtsug dbu dang ni //",
    "T02D2522:131a-10": "phyag dang thugs kar byug par bya //",
    "T02D2522:131a-11": "de nas pus mo btsugs nas ni //",
    "T02D2522:131a-12": "bdug spos rnams kyis bdugs nas ni //",
    "T02D2522:131a-13": "mgon po gshegs shing bskul ba'i phyir //",
    "T02D2522:131a-14": "tshig ni 'di skad brjod par bya //",
    "T02D2522:131a-15": "'di zhes bya ba bcom ldan 'das //",
    "T02D2522:131a-16": "rig sngags rgyal la phyag 'tshal lo //",
    "T02D2522:131a-17": "bdag la brtse bar gyur nas ni //",
    "T02D2522:131a-18": "slob ma rnams la brtse ba dang //",
    "T02D2522:131a-19": "khyed rnams la yang mchod pa'i phyir //",
    "T02D2522:131a-20": "thugs rje'i bdag nyid rab gnas pa //",
    "T02D2522:131a-21": "mgon po bdag ni bgyid par 'tshal //",
    "T02D2522:131a-22": "bcom ldan bdag ni gus pa la//",
    "T02D2522:131a-23": "da bas gnang bar mdzad par rigs //",
    "T02D2522:131a-24": "sangs rgyas mgon po brtser ldan dang //",
    "T02D2522:131a-25": "byang chub sems dpa' dgra bcom dang //",
    "T02D2522:131a-26": "gang yang gsang ba'i lha rnams dang //",
    "T02D2522:131a-27": "'jig rten skyong ba'i lha rnams dang //",
    "T02D2522:131a-28": "gang yang 'byung po mthu chen dang //",
    "T02D2522:131a-29": "gang yang lha yi spyan mnga' ba'i//",
    "T02D2522:131a-30": "sems can bstan la dga' ba rnams //",
    "T02D2522:131a-31": "bdag la dgongs par mdzad du gsol //",
    "T02D2522:131a-32": "bdag ming 'di zhes bya ba ni //",
    "T02D2522:131a-33": "yo byad ci 'byor ba yis ni //",
    "T02D2522:131a-34": "spyan dbye bar ni 'tshal lags na //",
    "T02D2522:131a-35": "bdag dang slob mar bcas pa la //",
    "T02D2522:131a-36": "thugs ni brtse bar mdzad du gsol //",
    "T02D2522:131a-37": "chogs pa thams cad spyan 'byed pas //",
    "T02D2522:131a-38": "byin gyis brlab par mdzad du gsol //",
    "T02D2522:131a-39": "ras ris la sogs snying gar ni //",
    "T02D2522:131a-40": "zla ba'i dkyil 'khor bsgom par bya //",
    "T02D2522:131a-41": "rang gi sa bon las byung mtshan //",
    "T02D2522:131a-42": "chos tshul gsang sngags dgod cing bsgom //",
    "T02D2522:131a-43": "sngags dang phyag mtshan gyur pa dang ;",
    "T02D2522:131a-44": "/ spro zhing bsdu ba byas pa la //",
    "T02D2522:131a-45": "lha yi sku ni ji bzhin par //",
    "T02D2522:131a-46": "de las skyes par mkhas pas bsam //",
    "T02D2522:131a-47": "rgyud las ji skad gsungs pa bzhin //",
    "T02D2522:131a-48": "rang gi phyag rgya sku la sogs //",
    "T02D2522:131a-49": "byin brlab go rims bzhin du bya //",
    "T02D2522:131a-50": "de mdun ye shes sems dpa' ni //",
    "T02D2522:131b-0": "snga ma bzhin @131b yang legs bsgrubs na //",
    "T02D2522:131b-1": "rdo rje lcags kyu la sogs pas //",
    "T02D2522:131b-2": "de dag dgug gzhug bcing ba dang //",
    "T02D2522:131b-3": "dbang bya rang gi phyag rgya rnams //",
    "T02D2522:131b-4": "sgrub thabs las byung rim pas bya //",
    "T02D2522:131b-5": "bdud rtsi 'khyil pas bsrung ba dang //",
    "T02D2522:131b-6": "bgegs bsal la sogs chog bya //",
    "T02D2522:131b-7": "gdan 'bul la sogs byas nas kyang //",
    "T02D2522:131b-8": "dam tshig phyag rgya bstan par bya //",
    "T02D2522:131b-9": "mdun du ye shes sems dpa' ni //",
    "T02D2522:131b-10": "sku yi lus la bcug nas ni //",
    "T02D2522:131b-11": "rang gi rnal 'byor dang ldan pas //",
    "T02D2522:131b-12": "de nas mgon po 'dus pa bya //",
    "T02D2522:131b-13": "rdo rje dril bu'i sgra dbyangs dang //",
    "T02D2522:131b-14": "yid 'ong glu yis bstod par bya //",
    "T02D2522:131b-15": "snga ma bzhin du mchod yon sogs //",
    "T02D2522:131b-16": "dbul zhing bgegs bsal la sogs bya //",
    "T02D2522:131b-17": "gzugs brnyan gyi ni sku gzugs la //",
    "T02D2522:131b-18": "phyogs rnams kun nas lhag pa'i tshogs //",
    "T02D2522:131b-19": "mgon po dza: h'um bam ho:/",
    "T02D2522:131b-20": "zhes brjod cing dgug par bya /",
    "T02D2522:131b-21": "rang gi phyag rgya byin brlab bcing //",
    "T02D2522:131b-22": "yi ge brgya pas brtan par bya //",
    "T02D2522:131b-23": "rdo rje sems ma la sogs pas //",
    "T02D2522:131b-24": "cho ga shes par byin gyis brlab //",
    "T02D2522:131b-25": "snga ma bzhin du gsol ba yang //",
    "T02D2522:131b-26": "de la dang por gsol btab nas //",
    "T02D2522:131b-27": "de yi phyag rgya go rims bzhin //",
    "T02D2522:131b-28": "dbang bskur ba ni bstan par bya //",
    "T02D2522:131b-29": "l'a sya la sogs rnams kyis mchod //",
    "T02D2522:131b-30": "dri sogs kyis kyang mchod par bya //",
    "T02D2522:131b-31": "gos dang rgyan dang so rtsi dang //",
    "T02D2522:131b-32": "gdu bu gtsug tor me long dang //",
    "T02D2522:131b-33": "gi wang dang ni li khri sogs //",
    "T02D2522:131b-34": "lha bshos rnams kyis rim bzhin mchod //",
    "T02D2522:131b-35": "de nas cho ga ldan pa yis //",
    "T02D2522:131b-36": "yid kyi mchod pas yang dag mchod //",
    "T02D2522:131b-37": "de yi sngags mang bzlas nas ni //",
    "T02D2522:131b-38": "phyi rol du ni gtor ma sbyin //",
    "T02D2522:131b-39": "zho dang 'bras chang yam shing dang //",
    "T02D2522:131b-40": "til 'bras mar dang bsres pa'i sa //",
    "T02D2522:131b-41": "bgegs rnams nye par zhi ba'i phyir //",
    "T02D2522:131b-42": "dang por bdud rtsi thab sbyor mchod //",
    "T02D2522:131b-43": "rang gi sngags rnams gang yin pas //",
    "T02D2522:131b-44": "mkhas pas lha rnams tshim par bya //",
    "T02D2522:131b-45": "byed pa por 'gyur rig snying dang //",
    "T02D2522:131b-46": "rigs kyi rig pas zhi phyir dang //",
    "T02D2522:131b-47": "rigs kyi bdag pos byin rlob phyir //",
    "T02D2522:131b-48": "sreg blugs brgya dag so sor bya //",
    "T02D2522:131b-49": "de nas khrus bya lus gtsang ma'i //",
    "T02D2522:131b-50": "slob ma bdud rtsi 'khyil pa yis //",
    "T02D2522:131b-51": "bzlas pa'i chu yis bsang gtor bya //",
    "T02D2522:132a-0": "g-yon gyi phyogs su gzhag par @132a * //",
    "T02D2522:132a-1": "bya ;",
    "T02D2522:132a-2": "/ de yi lag pa g-yon pa yis //",
    "T02D2522:132a-3": "lag g-yas mthe bong bzung nas ni //",
    "T02D2522:132a-4": "de nas mar gyis bkang ba yi //",
    "T02D2522:132a-5": "dgang gzar gyis ni bskor bar bya //",
    "T02D2522:132a-6": "rang gi lha yi sngags kyis ni //",
    "T02D2522:132a-7": "dgang blugs brgya ni dbul bar bya //",
    "T02D2522:132a-8": "zho dang til dang bsres pa yis//",
    "T02D2522:132a-9": "de bzhin dgang blugs brgya byas na //",
    "T02D2522:132a-10": "sdig pa rnams ni 'jig par 'gyur //",
    "T02D2522:132a-11": "tshe 'phel phyir ni d'ur ba dang //",
    "T02D2522:132a-12": "khyim rgyas phyir ni 'bras kyis bya //",
    "T02D2522:132a-13": "zho dang 'bras kyi sbyin sreg dbul //",
    "T02D2522:132a-14": "khro bo bdud rtsi thab sbyor gyis //",
    "T02D2522:132a-15": "bzlas pa'i srung skud lag par gdags //",
    "T02D2522:132a-16": "gsang mthar zhi ba'i rig pa yis //",
    "T02D2522:132a-17": "de yi snying gar byug par bya //",
    "T02D2522:132a-18": "slob ma gus shing mgo btud nas //",
    "T02D2522:132a-19": "shes nas bla mas yon blang ngo //",
    "T02D2522:132a-20": "slob mas kyang ni gus pa yis //",
    "T02D2522:132a-21": "bla ma 'bad de mnyes byas te //",
    "T02D2522:132a-22": "slob dpon yongs su mnyes pa yis //",
    "T02D2522:132a-23": "las rnams 'grub par rab tu 'byung //",
    "T02D2522:132a-24": "de nas bla ma bdag nyid kyis //",
    "T02D2522:132a-25": "me la ji skad gsungs bzhin bya //",
    "T02D2522:132a-26": "mchod cing bskor ba byas nas ni //",
    "T02D2522:132a-27": "lha rnams la ni phyag byas nas //",
    "T02D2522:132a-28": "rang gnas song nas slob ma yis //",
    "T02D2522:132a-29": "dge 'dun rnams la mchod yon 'bul //",
    "T02D2522:132a-30": "de nas bla ma lha dang ni //",
    "T02D2522:132a-31": "sku yi gzugs brnyan brtan por bya //",
    "T02D2522:132a-32": "rdo rje khu tshur gnyis bcings nas //",
    "T02D2522:132a-33": "go cha gyon pa'i tshul du bya //",
    "T02D2522:132a-34": "de nyid rdo rje bskor tshul gyis //",
    "T02D2522:132a-35": "steng dang 'og gi bar gyi cha'i //",
    "T02D2522:132a-36": "lus la lan gsum dkri bya zhing //",
    "T02D2522:132a-37": "bdud rtsi 'khyil ba bzlas par bya //",
    "T02D2522:132a-38": "dar dbyangs bcing pa'i tshul las ni //",
    "T02D2522:132a-39": "rnam par bsgyings par mtha' nas dgrol //",
    "T02D2522:132a-40": "dar dpyangs tha ma bcings nas ni //",
    "T02D2522:132a-41": "rting pa bsams pas bstan par bya //",
    "T02D2522:132a-42": "de yi nyin par ci nus par //",
    "T02D2522:132a-43": "dga' ston rnams ni ci nus bya //",
    "T02D2522:132a-44": "glu dang gar dang rol mo dang //",
    "T02D2522:132a-45": "rnam par gnas pas gnas par bya //",
    "T02D2522:132a-46": "aom badzra ratna tr'am /",
    "T02D2522:132a-47": "zhes yo byad lhag ma'i sngags rnams dang ;",
    "T02D2522:132a-48": "/ phyag rgya dang rigs rjes mthun par //",
    "T02D2522:132a-49": "blo ldan rgyud la mkhas pa yi //",
    "T02D2522:132a-50": "slob dpon gyis ni sbyang bar bya //",
    "T02D2522:132a-51": "gang zhig rgyud 'di ma bsgoms pas //",
    "T02D2522:132a-52": "de nyid kun rdzob 'dod min te //",
    "T02D2522:132a-53": "de la rjes su brtse ba'i phyir //",
    "T02D2522:132a-54": "cho ga snga ma rjes su sbyar //",
    "T02D2522:132b-0": "lhag par gnas pa @132b thams cad ni //",
    "T02D2522:132b-1": "phyi dro'i dus su bya bar bshad //",
    "T02D2522:132b-2": "thugs rje'i bdag nyid nang par ni //",
    "T02D2522:132b-3": "spyan dbye ba ni bya'o zer //",
    "T02D2522:132b-4": "'di ni khyad par 'di nyid de //",
    "T02D2522:132b-5": "gshegs gsol bcas kun sngar bshad do //",
    "T02D2522:132b-6": "nang par yang ni sngar bshad pa'i //",
    "T02D2522:132b-7": "bya ba de nyid thams cad bya //",
    "T02D2522:132b-8": "cho ga de ltar bstan pa rnams //",
    "T02D2522:132b-9": "byas nas lha ni legs bzhag pa'i //",
    "T02D2522:132b-10": "dkyil 'khor chen po bkod pa ni //",
    "T02D2522:132b-11": "rgyud rnams rgyal bas 'di gsungs so //",
    "T02D2522:132b-12": "'di nyid 'tshol bar byed pa la //",
    "T02D2522:132b-13": "rtag tu bdag gi bla mas bshad //",
    "T02D2522:132b-14": "thugs rje chen po rgyud kun du //",
    "T02D2522:132b-15": "cho ga 'di de bstan pa ni //",
    "T02D2522:132b-16": "slob mas go bar bya phyir gyis //",
    "T02D2522:132b-17": "rab gnas yi ge yongs ma yin //",
    "T02D2522:132b-18": "rang gi lus sam ras ris sogs //",
    "T02D2522:132b-19": "spyan drangs cho ga la sogs 'dis //",
    "T02D2522:132b-20": "sangs rgyas de yi rigs sogs dang //",
    "T02D2522:132b-21": "mngag gzhug la sogs gshegs mi gsol //",
    "T02D2522:132b-22": "srid pa'i mthar thug par du ni //",
    "T02D2522:132b-23": "de nyid rab tu gnas par bya //",
    "T02D2522:132b-24": "bsod nams 'dis ni 'gro kun yang //",
    "T02D2522:132b-25": "yang dag byang chub gnas par shog / bdag dang 'gro ba'i bsam pa rnams //",
    "T02D2522:132b-26": "rdzogs byed 'jam dbyangs nyid gyur cig / spyan dbye",
    "T02D2522:132b-27": "ba'i cho ga slob dpon pra dzny'a ba li tas",
    "T02D2522:132b-28": "mdzad pa rdzogs so /",
    "T02D2522:132b-31": "// / rgya gar gyi mkhan pho dharma shr'i bha dra dang /"
}