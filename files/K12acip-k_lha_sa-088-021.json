{
    "K12acip-k_lha_sa-088-021:47a-0": "@47a / /rgya gar skad du /",
    "K12acip-k_lha_sa-088-021:47a-1": "buddha bha ga w'an aashta sha ta n'a ma dh'a ra n'i /",
    "K12acip-k_lha_sa-088-021:47a-2": "bod skad du /",
    "K12acip-k_lha_sa-088-021:47a-3": "sangs rgyas bcom ldan 'das kyi mtshan brgya rtsa brgyad pa gzungs sngags dang bcas pa /",
    "K12acip-k_lha_sa-088-021:47a-4": "thams cad mkhyen pa la phyag 'tshal lo //",
    "K12acip-k_lha_sa-088-021:47a-5": "bcom ldan 'das snying rje'i tsandan dri zhim po'i spos chus byugs pa'i sku /",
    "K12acip-k_lha_sa-088-021:47a-6": "zhabs padma lha dang /",
    "K12acip-k_lha_sa-088-021:47a-7": "lha ma yin gyi nor bu'i cod pan gyis gtugs pa /",
    "K12acip-k_lha_sa-088-021:47a-8": "rang byung sel mdzad bla ma 'jig rten la phan par mdzad pa /",
    "K12acip-k_lha_sa-088-021:47a-9": "ston pa de bzhin gshegs pa thub pa nyes pa dang bral pa /",
    "K12acip-k_lha_sa-088-021:47a-10": "zhi ba'i bdag nyid can /",
    "K12acip-k_lha_sa-088-021:47a-11": "gzugs mdzes pa /",
    "K12acip-k_lha_sa-088-021:47a-12": "mtshan gsal ba'i gzi brjid can /",
    "K12acip-k_lha_sa-088-021:47a-13": "sku dpe byad kyis brgyan pa /",
    "K12acip-k_lha_sa-088-021:47a-14": "yon tan thams cad yang dag par rdzogs pa la phyag 'tshal lo //",
    "K12acip-k_lha_sa-088-021:47a-15": "padma rgyas pa ltar zhal bzhad de /",
    "K12acip-k_lha_sa-088-021:47a-16": "tshems dkar zhing snyoms la thags bzang bas rab tu rgyas shing /",
    "K12acip-k_lha_sa-088-021:47a-17": "snang la nor bu dri ma med pa ltar 'od gsal zhing mdzes te /",
    "K12acip-k_lha_sa-088-021:47a-18": "spa zhing gsal ba la nyi ma 'od zer stong 'bar ba mang po'i 'od snang ba'i dkyil 'khor zil gyis gnon pa /",
    "K12acip-k_lha_sa-088-021:47b-0": "thub @47b pa'i mchog stobs bcu dang ldan pa la phyag 'tshal lo //",
    "K12acip-k_lha_sa-088-021:47b-1": "'dud do //",
    "K12acip-k_lha_sa-088-021:47b-2": "rab tu 'dud do //",
    "K12acip-k_lha_sa-088-021:47b-3": "bstod do //",
    "K12acip-k_lha_sa-088-021:47b-4": "aom bhyo h'um h'um h'um/",
    "K12acip-k_lha_sa-088-021:47b-5": "a'a a'a /",
    "K12acip-k_lha_sa-088-021:47b-6": "h'i h'i /",
    "K12acip-k_lha_sa-088-021:47b-7": "shi ba shi ba /",
    "K12acip-k_lha_sa-088-021:47b-8": "sh'anti sh'anti /",
    "K12acip-k_lha_sa-088-021:47b-9": "sha ma sha ma /",
    "K12acip-k_lha_sa-088-021:47b-10": "sha m'a pa ya /",
    "K12acip-k_lha_sa-088-021:47b-11": "ta th'a ga ta aa nu ga ta /",
    "K12acip-k_lha_sa-088-021:47b-12": "sva bh'a ba /",
    "K12acip-k_lha_sa-088-021:47b-13": "aa bh'a ba /",
    "K12acip-k_lha_sa-088-021:47b-14": "sa mud t'a ya /",
    "K12acip-k_lha_sa-088-021:47b-15": "aa sa ma ba la /",
    "K12acip-k_lha_sa-088-021:47b-16": "aa bi ra la ba la /",
    "K12acip-k_lha_sa-088-021:47b-17": "aa mi t'a ba la /",
    "K12acip-k_lha_sa-088-021:47b-18": "aa ti ba la /",
    "K12acip-k_lha_sa-088-021:47b-19": "h'um ghum ghum/",
    "K12acip-k_lha_sa-088-021:47b-20": "dhro dhro /",
    "K12acip-k_lha_sa-088-021:47b-21": "bhroo bhroo /",
    "K12acip-k_lha_sa-088-021:47b-22": "bhre du bhre du /",
    "K12acip-k_lha_sa-088-021:47b-23": "h'i h'i /",
    "K12acip-k_lha_sa-088-021:47b-24": "bha ga ban /",
    "K12acip-k_lha_sa-088-021:47b-25": "bha b'an ta ka su ra ta bho ga ma h'a sh'anti ka ra /",
    "K12acip-k_lha_sa-088-021:47b-26": "p'a ba ki lbe sha n'a sha ka sv'a h'a //",
    "K12acip-k_lha_sa-088-021:47b-27": "de nas dpe byad mtshan gsal bas //",
    "K12acip-k_lha_sa-088-021:47b-28": "yan lag thams cad rab brgyan cing //",
    "K12acip-k_lha_sa-088-021:47b-29": "nyi ma bzhin du gsal ba po //",
    "K12acip-k_lha_sa-088-021:47b-30": "'bar ba'i dkyil 'khor rgyan mnga' ba //",
    "K12acip-k_lha_sa-088-021:47b-31": "grags shing dri ma rab spangs la //",
    "K12acip-k_lha_sa-088-021:47b-32": "dri med skyon bral chos kyi blo //",
    "K12acip-k_lha_sa-088-021:47b-33": "khyab bdag chen po stobs bcur ldan //",
    "K12acip-k_lha_sa-088-021:47b-34": "rdul bral dpal dang ldan pa po //",
    "K12acip-k_lha_sa-088-021:47b-35": "rin chen sa gzhi chen po la //",
    "K12acip-k_lha_sa-088-021:47b-36": "pho brang rtse mo rdo rje'i rtse //",
    "K12acip-k_lha_sa-088-021:47b-37": "rgyal ba'i sras rnams gnas gyur pa //",
    "K12acip-k_lha_sa-088-021:47b-38": "nor bu du ma rab 'phro zhing //",
    "K12acip-k_lha_sa-088-021:47b-39": "'od zer dri med gsal bkod pa'i //",
    "K12acip-k_lha_sa-088-021:47b-40": "rdo rje'i dkyil 'khor pho brang na //",
    "K12acip-k_lha_sa-088-021:47b-41": "thub pa'i longs spyod sa gzhi la //",
    "K12acip-k_lha_sa-088-021:47b-42": "seng ge'i khri rten yangs la bzhugs //",
    "K12acip-k_lha_sa-088-021:47b-43": "nor bu dbyig gi sa gzhi dang //",
    "K12acip-k_lha_sa-088-021:47b-44": "khri chen rab spa de nyid la //",
    "K12acip-k_lha_sa-088-021:47b-45": "de bzhin gshegs pa dgyes chen gyis //",
    "K12acip-k_lha_sa-088-021:47b-46": "phun sum tshogs pa rgyan bkod lta //",
    "K12acip-k_lha_sa-088-021:47b-47": "thub pa me zla nor bu'i 'od //",
    "K12acip-k_lha_sa-088-021:47b-48": "nyi zer non pa'i 'od ldan pa //",
    "K12acip-k_lha_sa-088-021:48a-0": "bde blag shin tu bkra @48a *//",
    "K12acip-k_lha_sa-088-021:48a-1": "shis tshul //",
    "K12acip-k_lha_sa-088-021:48a-2": "'od gsal skyil mo krung bcas nas //",
    "K12acip-k_lha_sa-088-021:48a-3": "sku 'od 'bar ba'i dkyil 'khor can //",
    "K12acip-k_lha_sa-088-021:48a-4": "'od gsal rgyas pas thub dbang gi /",
    "K12acip-k_lha_sa-088-021:48a-5": "dri med 'od zer bkye ba ni //",
    "K12acip-k_lha_sa-088-021:48a-6": "mi g-yo rdo rje can zhes bya //",
    "K12acip-k_lha_sa-088-021:48a-7": "dkyil 'khor chen por zhugs pa yi //",
    "K12acip-k_lha_sa-088-021:48a-8": "rdo rje can dag rab 'dul ba //",
    "K12acip-k_lha_sa-088-021:48a-9": "gang yin de kun dag byas nas //",
    "K12acip-k_lha_sa-088-021:48a-10": "dkyil 'khor dri med skor bar byed //",
    "K12acip-k_lha_sa-088-021:48a-11": "ngan song dam tshig dri ma kun //",
    "K12acip-k_lha_sa-088-021:48a-12": "legs par shin tu dag pas so //",
    "K12acip-k_lha_sa-088-021:48a-13": "srid gsum dkyil 'khor rgya che la //",
    "K12acip-k_lha_sa-088-021:48a-14": "rnam pa du mar 'od gsal ba //",
    "K12acip-k_lha_sa-088-021:48a-15": "'gro dang mi 'gro ma lus pa //",
    "K12acip-k_lha_sa-088-021:48a-16": "bkod nas bde chen rdo rje can //",
    "K12acip-k_lha_sa-088-021:48a-17": "rdo rje ral gri thogs pa de //",
    "K12acip-k_lha_sa-088-021:48a-18": "cod pan ma g-yos nang du zhugs //",
    "K12acip-k_lha_sa-088-021:48a-19": "de nas 'jigs pa'i sgra skad kyis //",
    "K12acip-k_lha_sa-088-021:48a-20": "'gengs shing mig ni glog ltar 'gyu //",
    "K12acip-k_lha_sa-088-021:48a-21": "rig sngags h'um zhes sgrogs pa po //",
    "K12acip-k_lha_sa-088-021:48a-22": "rdo rje 'jigs byed 'jigs byed pa //",
    "K12acip-k_lha_sa-088-021:48a-23": "bzhin mdzes 'dzum gyis rnam par brgyan //",
    "K12acip-k_lha_sa-088-021:48a-24": "sdig med mig rtsa rgod gyur cing //",
    "K12acip-k_lha_sa-088-021:48a-25": "stan las langs te phyag 'tshal nas //",
    "K12acip-k_lha_sa-088-021:48a-26": "legs par mchod byas smras pa ni //",
    "K12acip-k_lha_sa-088-021:48a-27": "kye ma skye ba'i phyogs 'joms shing //",
    "K12acip-k_lha_sa-088-021:48a-28": "bskal pa du ma'i dri ma sel //",
    "K12acip-k_lha_sa-088-021:48a-29": "rig sngags yon tan sgrub byed pa; ;thub mchog rnams kyis rab tu gsungs //",
    "K12acip-k_lha_sa-088-021:48a-30": "de gzigs dge ba du ma brnyes //",
    "K12acip-k_lha_sa-088-021:48a-31": "sangs rgyas blo gros rgyas par gyur //",
    "K12acip-k_lha_sa-088-021:48a-32": "byang chub sems dpa' blo gros che //",
    "K12acip-k_lha_sa-088-021:48b-0": "bskal ba @48b gcig tu spyod pas kyang //",
    "K12acip-k_lha_sa-088-021:48b-1": "rgyud mar sangs rgyas kun 'byung zhing //",
    "K12acip-k_lha_sa-088-021:48b-2": "spyod pa du ma 'byung ba yi //",
    "K12acip-k_lha_sa-088-021:48b-3": "yon tan brgya yi spos ldan 'di //",
    "K12acip-k_lha_sa-088-021:48b-4": "thos pa spro bar mi nus so //",
    "K12acip-k_lha_sa-088-021:48b-5": "longs spyod rgya mtsho chen po can //",
    "K12acip-k_lha_sa-088-021:48b-6": "byang chub sems mchog dkyil 'khor du //",
    "K12acip-k_lha_sa-088-021:48b-7": "rgyal mchog rnams kyis dbang bskur ba'i //",
    "K12acip-k_lha_sa-088-021:48b-8": "phyir mi ldog pa'i chos chen ldan //",
    "K12acip-k_lha_sa-088-021:48b-9": "'di thos sangs rgyas spyod pa yis //",
    "K12acip-k_lha_sa-088-021:48b-10": "sems can kun gyi sdig pa rnams //",
    "K12acip-k_lha_sa-088-021:48b-11": "ma lus rab tu bsal nas ni //",
    "K12acip-k_lha_sa-088-021:48b-12": "blo gros dri ma med par 'gyur //",
    "K12acip-k_lha_sa-088-021:48b-13": "zhi zhing dag byed bkra shis la //",
    "K12acip-k_lha_sa-088-021:48b-14": "rdul med brgyan te zhi bar byed //",
    "K12acip-k_lha_sa-088-021:48b-15": "dge zhing mya ngan thams cad sel //",
    "K12acip-k_lha_sa-088-021:48b-16": "sdug bsngal thams cad nges par 'joms //",
    "K12acip-k_lha_sa-088-021:48b-17": "dbang byed gsang sngags dam pa ste //",
    "K12acip-k_lha_sa-088-021:48b-18": "sa steng sdig pa thams cad sel //",
    "K12acip-k_lha_sa-088-021:48b-19": "ma smad 'bras bu nges par sbyin; ;bstan pa yin te sdang ba 'dul //",
    "K12acip-k_lha_sa-088-021:48b-20": "nyes pa byas pa sel ba yi //",
    "K12acip-k_lha_sa-088-021:48b-21": "gzungs 'di gang gis thos gyur des //",
    "K12acip-k_lha_sa-088-021:48b-22": "sangs rgyas rnyed par dka' ba yang //",
    "K12acip-k_lha_sa-088-021:48b-23": "ring por mi thogs thob par 'gyur //",
    "K12acip-k_lha_sa-088-021:48b-24": "sgrib pa thams cad rab zhi zhing //",
    "K12acip-k_lha_sa-088-021:48b-25": "khyab bdag nyon mongs kun sel ba //",
    "K12acip-k_lha_sa-088-021:48b-26": "gang zhig nyon mongs zhi byed pa'i //",
    "K12acip-k_lha_sa-088-021:48b-27": "gzungs 'di 'chang bar byed pa yis //",
    "K12acip-k_lha_sa-088-021:48b-28": "kun tu bzang po nyid dang ni //",
    "K12acip-k_lha_sa-088-021:48b-29": "lag na rdo rje nyid kyang 'thob //",
    "K12acip-k_lha_sa-088-021:48b-30": "rig sngags 'chang gi bdag po yang //",
    "K12acip-k_lha_sa-088-021:48b-31": "'di thos pas ni thob par 'gyur //",
    "K12acip-k_lha_sa-088-021:48b-32": "'jig rten kun la lha ma me ba //",
    "K12acip-k_lha_sa-088-021:49a-0": "bcom ldan rnam par @49a *//",
    "K12acip-k_lha_sa-088-021:49a-1": "snang mdzad kyang //",
    "K12acip-k_lha_sa-088-021:49a-2": "dkyil 'khor dam pa gting med pa //",
    "K12acip-k_lha_sa-088-021:49a-3": "'di ni ji srid ma gsan par //",
    "K12acip-k_lha_sa-088-021:49a-4": "rab zhi nyon mongs 'dul ba yi //",
    "K12acip-k_lha_sa-088-021:49a-5": "rang byung go 'phang ma brnyes te; ;rnam par dag phyir gsan gyur nas //",
    "K12acip-k_lha_sa-088-021:49a-6": "gsan ma thag tu rnam par dag /",
    "K12acip-k_lha_sa-088-021:49a-7": "de phyir phun sum tshogs pa dang //",
    "K12acip-k_lha_sa-088-021:49a-8": "legs par 'dod pas brjod par bya //",
    "K12acip-k_lha_sa-088-021:49a-9": "gzhan gyis mi thub gzungs gsan nas //",
    "K12acip-k_lha_sa-088-021:49a-10": "thub pa kun gyis gang brnyes pa //",
    "K12acip-k_lha_sa-088-021:49a-11": "'khor ba 'di ni nam du yang //",
    "K12acip-k_lha_sa-088-021:49a-12": "bdud kyi las dang 'khrug med dang //",
    "K12acip-k_lha_sa-088-021:49a-13": "mya ngan med cing 'thab med pa //",
    "K12acip-k_lha_sa-088-021:49a-14": "gzungs la gnas pas 'thob par 'gyur //",
    "K12acip-k_lha_sa-088-021:49a-15": "gnas kyi dam pa thob nas kyang //",
    "K12acip-k_lha_sa-088-021:49a-16": "thub pa dri ma med pa'i blo //",
    "K12acip-k_lha_sa-088-021:49a-17": "gzigs pa bzang rnams gar gshegs pa'i //",
    "K12acip-k_lha_sa-088-021:49a-18": "bzang 'gro der ni 'gro bar 'gyur //",
    "K12acip-k_lha_sa-088-021:49a-19": "legs par 'dod pa rnams kyis ni //",
    "K12acip-k_lha_sa-088-021:49a-20": "tshig gi mdo 'di mnyan par bgyis //",
    "K12acip-k_lha_sa-088-021:49a-21": "nyon mongs zad par bya ba la //",
    "K12acip-k_lha_sa-088-021:49a-22": "rgyal bas gsungs pa'i gzungs 'di mchog /",
    "K12acip-k_lha_sa-088-021:49a-23": "sdig pa byed cing dge la sdang //",
    "K12acip-k_lha_sa-088-021:49a-24": "sdig pa'i rang bzhin rab 'jungs pa //",
    "K12acip-k_lha_sa-088-021:49a-25": "gang gis thos nas de spang ba //",
    "K12acip-k_lha_sa-088-021:49a-26": "nga yis mngon sum 'byor par 'gyur //",
    "K12acip-k_lha_sa-088-021:49a-27": "sdig pa gzhan yang mi bya zhing //",
    "K12acip-k_lha_sa-088-021:49a-28": "snga ma rnams kyang bshags par bya //",
    "K12acip-k_lha_sa-088-021:49a-29": "gzungs mchog 'di yi mthu stobs kyis //",
    "K12acip-k_lha_sa-088-021:49a-30": "sdig pa thams cad 'byang bar 'gyur //",
    "K12acip-k_lha_sa-088-021:49a-31": "tshe rabs gzhan ni stong dag dang //",
    "K12acip-k_lha_sa-088-021:49b-0": "tshe @49b 'phos bye ba phrag brgyar yang //",
    "K12acip-k_lha_sa-088-021:49b-1": "sdig pa mi dge gang byas pa //",
    "K12acip-k_lha_sa-088-021:49b-2": "dag 'gyur 'di la the tshom med //",
    "K12acip-k_lha_sa-088-021:49b-3": "yar gyi ngo yi tshes brgyad dang //",
    "K12acip-k_lha_sa-088-021:49b-4": "de bzhin tshes ni bco lnga la //",
    "K12acip-k_lha_sa-088-021:49b-5": "bsnyen gnas legs par lhur blangs la //",
    "K12acip-k_lha_sa-088-021:49b-6": "cho ga bzhin du sangs rgyas mchod //",
    "K12acip-k_lha_sa-088-021:49b-7": "de nas rmongs pa med par yang //",
    "K12acip-k_lha_sa-088-021:49b-8": "nyon mongs dgra ni rab 'joms shing //",
    "K12acip-k_lha_sa-088-021:49b-9": "shin tu thub dka' dpe med pa //",
    "K12acip-k_lha_sa-088-021:49b-10": "nyes pa zlog pa'i gzungs brjod na //",
    "K12acip-k_lha_sa-088-021:49b-11": "thub pa'i zhal gyi zla ba'i 'od //",
    "K12acip-k_lha_sa-088-021:49b-12": "'bar ba nges par mthong bar 'gyur //",
    "K12acip-k_lha_sa-088-021:49b-13": "de nas tshogs rnams rdzogs pa yi //",
    "K12acip-k_lha_sa-088-021:49b-14": "rgyal ba'i sras po nyid du 'gyur //",
    "K12acip-k_lha_sa-088-021:49b-15": "'od dpag med la mnga' ba yi //",
    "K12acip-k_lha_sa-088-021:49b-16": "yon tan mtha' yas rab brgyan pa //",
    "K12acip-k_lha_sa-088-021:49b-17": "bskal pa bye ba stong du yang //",
    "K12acip-k_lha_sa-088-021:49b-18": "mtha' mi rtogs pa thob par 'gyur //",
    "K12acip-k_lha_sa-088-021:49b-19": "de nas rdo rje 'chang gi tshig /",
    "K12acip-k_lha_sa-088-021:49b-20": "dkyil 'khor dag na gnas rnams kyis //",
    "K12acip-k_lha_sa-088-021:49b-21": "thos nas rgyan rnams sna tshogs ba //",
    "K12acip-k_lha_sa-088-021:49b-22": "bcom ldan 'das la dbul bar byed //",
    "K12acip-k_lha_sa-088-021:49b-23": "rdo rje ral gri la sogs pa //",
    "K12acip-k_lha_sa-088-021:49b-24": "lha bdag gsal ba thams cad dang //",
    "K12acip-k_lha_sa-088-021:49b-25": "ri bo ti se ri rab la //",
    "K12acip-k_lha_sa-088-021:49b-26": "gnas pa'i rig sngags 'chang rnams dang //",
    "K12acip-k_lha_sa-088-021:49b-27": "de bzhin dkyil 'khor chen po na //",
    "K12acip-k_lha_sa-088-021:49b-28": "'khod pa'i rig sngags 'chang rnams dang //",
    "K12acip-k_lha_sa-088-021:49b-29": "ma la ya yi ri bo la //",
    "K12acip-k_lha_sa-088-021:49b-30": "gnas shing rgyan 'bar thogs rnams dang //",
    "K12acip-k_lha_sa-088-021:49b-31": "khyab 'jug lha chen la sogs pa //",
    "K12acip-k_lha_sa-088-021:49b-32": "lha yi bdag po rnams dang ni //",
    "K12acip-k_lha_sa-088-021:49b-33": "lag na rdo rje la sogs pa //",
    "K12acip-k_lha_sa-088-021:50a-0": "byang chub sems dpa' stobs chen @50a *//",
    "K12acip-k_lha_sa-088-021:50a-1": "rnams //",
    "K12acip-k_lha_sa-088-021:50a-2": "nor bu'i dpung rgyan rna cha dang //",
    "K12acip-k_lha_sa-088-021:50a-3": "rgyan rnams rab tu g-yo ba'i lus //",
    "K12acip-k_lha_sa-088-021:50a-4": "rab tu bskyod de langs nas ni //",
    "K12acip-k_lha_sa-088-021:50a-5": "sdig bral mnga' bdag rgyal ba la; ;phyag btsal thal mo sbyar byas nas //",
    "K12acip-k_lha_sa-088-021:50a-6": "kun gyis sa yi dbang phyug bo //",
    "K12acip-k_lha_sa-088-021:50a-7": "thub mchog dam pa de la ni //",
    "K12acip-k_lha_sa-088-021:50a-8": "mtshan brgya rtsa brgyad dag gis bstod //",
    "K12acip-k_lha_sa-088-021:50a-9": "mnyam nyid chos de de bzhin nyid //",
    "K12acip-k_lha_sa-088-021:50a-10": "shin tu rtogs pa lam me ba //",
    "K12acip-k_lha_sa-088-021:50a-11": "dul ba brtan pa dri ma sel //",
    "K12acip-k_lha_sa-088-021:50a-12": "dri ma med pa skyon bral ba //",
    "K12acip-k_lha_sa-088-021:50a-13": "thub pa sangs rgyas shin tu zhi //",
    "K12acip-k_lha_sa-088-021:50a-14": "'jig rten mgon po skye dgu'i bdag /",
    "K12acip-k_lha_sa-088-021:50a-15": "de bzhin gshegs pa nyon mongs thul //",
    "K12acip-k_lha_sa-088-021:50a-16": "de bzhin rgyal ba rdul bsal ba //",
    "K12acip-k_lha_sa-088-021:50a-17": "ston pa ston mdzad brtan pa ste //",
    "K12acip-k_lha_sa-088-021:50a-18": "sdig pa med pa rdul dang bral //",
    "K12acip-k_lha_sa-088-021:50a-19": "'jig rten mgon po snang mdzad pa //",
    "K12acip-k_lha_sa-088-021:50a-20": "dag pa zhi ba zas gtsang sras //",
    "K12acip-k_lha_sa-088-021:50a-21": "nyon mongs rab bcom phan 'dogs pa //",
    "K12acip-k_lha_sa-088-021:50a-22": "ston pa po ste dri ma sel //",
    "K12acip-k_lha_sa-088-021:50a-23": "spyod tshul dri med tshul bzang ba //",
    "K12acip-k_lha_sa-088-021:50a-24": "zab pa rnam par gnon pa brtan //",
    "K12acip-k_lha_sa-088-021:50a-25": "btsan po thugs brtse rnam par rgyal //",
    "K12acip-k_lha_sa-088-021:50a-26": "mgon po de bzhin mgon mdzad pa //",
    "K12acip-k_lha_sa-088-021:50a-27": "zhi ba'i bdag nyid zhe sdang bral //",
    "K12acip-k_lha_sa-088-021:50a-28": "bcings pa las grol nges par grol //",
    "K12acip-k_lha_sa-088-021:50a-29": "'jig rten kun mchog 'khra ba'i sa //",
    "K12acip-k_lha_sa-088-021:50a-30": "bdag gir mi 'dzin dri ma med //",
    "K12acip-k_lha_sa-088-021:50a-31": "nyon mongs sel ba dpal dang ldan //",
    "K12acip-k_lha_sa-088-021:50a-32": "dpal mdzad de bzhin phan mdzad pa //",
    "K12acip-k_lha_sa-088-021:50b-0": "mnyam pa med @50b pa dpe med pa //",
    "K12acip-k_lha_sa-088-021:50b-1": "khyab bdag nyon mongs las rnams spong //",
    "K12acip-k_lha_sa-088-021:50b-2": "khengs pa med pa dman pa med //",
    "K12acip-k_lha_sa-088-021:50b-3": "mnyam pa de bzhin mi mnyam mnyam //",
    "K12acip-k_lha_sa-088-021:50b-4": "snang ba brnyes pa snang byed med //",
    "K12acip-k_lha_sa-088-021:50b-5": "'jig rten snang mdzad sdig med pa //",
    "K12acip-k_lha_sa-088-021:50b-6": "sgrib pa thams cad spangs pa ste //",
    "K12acip-k_lha_sa-088-021:50b-7": "'jig rten kun la phan par brtson //",
    "K12acip-k_lha_sa-088-021:50b-8": "dpa' bo zhi ba zhi mdzad pa //",
    "K12acip-k_lha_sa-088-021:50b-9": "nyon mongs dgra rnams zad par mdzad //",
    "K12acip-k_lha_sa-088-021:50b-10": "mnga' bdag thabs mkhyen thabs che ba //",
    "K12acip-k_lha_sa-088-021:50b-11": "sems can kun gyi 'khras lags //",
    "K12acip-k_lha_sa-088-021:50b-12": "don yod rnyed dka' blo dang ldan //",
    "K12acip-k_lha_sa-088-021:50b-13": "rdo rje'i dkyil 'khor thub par dka'//",
    "K12acip-k_lha_sa-088-021:50b-14": "skyob pa 'jigs sel tshangs pa ste; ;de bzhin sangs rgyas chos 'dzin pa //",
    "K12acip-k_lha_sa-088-021:50b-15": "dpa' bo chen po 'jigs pa med //",
    "K12acip-k_lha_sa-088-021:50b-16": "gzugs bzang mtshan rnams gsal ba ste //",
    "K12acip-k_lha_sa-088-021:50b-17": "sum cu rtsa gnyis mtshan mnga' ba //",
    "K12acip-k_lha_sa-088-021:50b-18": "chos kyi longs spyod rgya mtsho lags //",
    "K12acip-k_lha_sa-088-021:50b-19": "dpe byad bzang po bkod pa yis //",
    "K12acip-k_lha_sa-088-021:50b-20": "spras pa'i bdag nyid ya mtshan ston //",
    "K12acip-k_lha_sa-088-021:50b-21": "dka' ba med pa'i ston pa po //",
    "K12acip-k_lha_sa-088-021:50b-22": "de bzhin des pa bde sbyin pa //",
    "K12acip-k_lha_sa-088-021:50b-23": "mthu chen yangs ba rgya che ba //",
    "K12acip-k_lha_sa-088-021:50b-24": "bdud bzhi'i stobs rnams sel mdzad pa //",
    "K12acip-k_lha_sa-088-021:50b-25": "brtson chen spro ba che ba ste //",
    "K12acip-k_lha_sa-088-021:50b-26": "dgyes pa chen po stobs po che //",
    "K12acip-k_lha_sa-088-021:50b-27": "mthu brnyes bstan pa chen po ste //",
    "K12acip-k_lha_sa-088-021:50b-28": "gnas ldan dbang gis dar ba lags //",
    "K12acip-k_lha_sa-088-021:50b-29": "gsal ba gsung ldan dpe med pa //",
    "K12acip-k_lha_sa-088-021:50b-30": "dge ba stong pa nyid kyis rgyal //",
    "K12acip-k_lha_sa-088-021:50b-31": "rab tu zhi ba mun pa med //",
    "K12acip-k_lha_sa-088-021:50b-32": "blo gros chen po chos 'dzin te //",
    "K12acip-k_lha_sa-088-021:51a-0": "phun sum tshogs @51a *//",
    "K12acip-k_lha_sa-088-021:51a-1": "ldan sa chen brnyes //",
    "K12acip-k_lha_sa-088-021:51a-2": "'dod pa rnams ni 'dul mdzad pa //",
    "K12acip-k_lha_sa-088-021:51a-3": "dpal mdzad dpal mnga' dpal dang ldan //",
    "K12acip-k_lha_sa-088-021:51a-4": "dpal gyi longs spyod shin tu rgyas //",
    "K12acip-k_lha_sa-088-021:51a-5": "bcom ldan legs bsgos bsgo bar mdzad //",
    "K12acip-k_lha_sa-088-021:51a-6": "gsung ldan bkra shis rgyal ba'i gnas //",
    "K12acip-k_lha_sa-088-021:51a-7": "mnyam nyid mnyam pa nyid mkhyen pa //",
    "K12acip-k_lha_sa-088-021:51a-8": "mnyam pa nyid kyi mtshan dpag med //",
    "K12acip-k_lha_sa-088-021:51a-9": "rab tu dgyes la longs spyod gsal //",
    "K12acip-k_lha_sa-088-021:51a-10": "gzhi bcas sems pa mnyam pa lags //",
    "K12acip-k_lha_sa-088-021:51a-11": "blo dag blo ldan dri ma spangs //",
    "K12acip-k_lha_sa-088-021:51a-12": "gnas chen brtan par ldan pa ste //",
    "K12acip-k_lha_sa-088-021:51a-13": "rgyas par longs spyod dri ma med //",
    "K12acip-k_lha_sa-088-021:51a-14": "thub pa thugs rje'i rgyan mnga' ba //",
    "K12acip-k_lha_sa-088-021:51a-15": "bskal pa bzang po 'jigs pa'i skyabs //",
    "K12acip-k_lha_sa-088-021:51a-16": "de bzhin 'jigs med nyon mongs sel //",
    "K12acip-k_lha_sa-088-021:51a-17": "dri med skyon bral longs spyod can //",
    "K12acip-k_lha_sa-088-021:51a-18": "sna tshogs 'od ldan dkyil 'khor mdzes //",
    "K12acip-k_lha_sa-088-021:51a-19": "sku bzang dag pa rig ba'i mchog /",
    "K12acip-k_lha_sa-088-021:51a-20": "thugs rje'i 'od ldan 'od bzang ba //",
    "K12acip-k_lha_sa-088-021:51a-21": "mi gnas longs spyod dam ba lags //",
    "K12acip-k_lha_sa-088-021:51a-22": "chos kyi rgyu ste yon tan gnas //",
    "K12acip-k_lha_sa-088-021:51a-23": "rjed 'os mchog gnas longs spyod che //",
    "K12acip-k_lha_sa-088-021:51a-24": "nam mkha'i mtshan te rnam dag blo //",
    "K12acip-k_lha_sa-088-021:51a-25": "rin chen gzugs 'dra bkra shis pa //",
    "K12acip-k_lha_sa-088-021:51a-26": "khyu mchog che spyan ba rdzi ma //",
    "K12acip-k_lha_sa-088-021:51a-27": "rgyal ba skyon bsal shes rab can //",
    "K12acip-k_lha_sa-088-021:51a-28": "shes rab thabs dang ldan pa ste //",
    "K12acip-k_lha_sa-088-021:51a-29": "'jig rten mi dge kun las 'das //",
    "K12acip-k_lha_sa-088-021:51a-30": "dag par longs spyod brtan pa can //",
    "K12acip-k_lha_sa-088-021:51b-0": "sa dang stobs dang ye @51b shes bzod //",
    "K12acip-k_lha_sa-088-021:51b-1": "pha rol phyin pa kun la mnga'//",
    "K12acip-k_lha_sa-088-021:51b-2": "ting 'dzin mnyam par longs spyod pa //",
    "K12acip-k_lha_sa-088-021:51b-3": "rnam par sgo la mngon sum pa //",
    "K12acip-k_lha_sa-088-021:51b-4": "stong pas sangs rgyas kun dang mnyam //",
    "K12acip-k_lha_sa-088-021:51b-5": "chos chen bde bar 'char ba lags //",
    "K12acip-k_lha_sa-088-021:51b-6": "thams cad mkhyen ba yul las 'das //",
    "K12acip-k_lha_sa-088-021:51b-7": "spyod yul sgrib pa mi mnga' ba //",
    "K12acip-k_lha_sa-088-021:51b-8": "byang chub sems dpa'i dbang po rgyal //",
    "K12acip-k_lha_sa-088-021:51b-9": "dam pa'i don te tshul che ba //",
    "K12acip-k_lha_sa-088-021:51b-10": "shes bya'i yul rnams mtha' dag la //",
    "K12acip-k_lha_sa-088-021:51b-11": "sgrib pa med par 'char ba brnyes //",
    "K12acip-k_lha_sa-088-021:51b-12": "rigs chen mthun par skyes pa ste //",
    "K12acip-k_lha_sa-088-021:51b-13": "de bzhin gshegs pa'i dge ba'i gnas //",
    "K12acip-k_lha_sa-088-021:51b-14": "khyad par brnyes pa mnyam nyid brnyes //",
    "K12acip-k_lha_sa-088-021:51b-15": "mi mnyam sangs rgyas kun dang mnyam //",
    "K12acip-k_lha_sa-088-021:51b-16": "don chen shin tu mthar phyin pa //",
    "K12acip-k_lha_sa-088-021:51b-17": "nyon mongs bral ba thub par dka'//",
    "K12acip-k_lha_sa-088-021:51b-18": "dge sbyong sdig pa sbyong mdzad pa //",
    "K12acip-k_lha_sa-088-021:51b-19": "gnod pa med par bde bar 'byin //",
    "K12acip-k_lha_sa-088-021:51b-20": "blo rgya che ba thams cad mkhyen //",
    "K12acip-k_lha_sa-088-021:51b-21": "thos pa'i mtshon cha ma lus gsan //",
    "K12acip-k_lha_sa-088-021:51b-22": "dkon pa bde bar thob 'gyur ba //",
    "K12acip-k_lha_sa-088-021:51b-23": "mnyam pa khyad par yul dang ldan //",
    "K12acip-k_lha_sa-088-021:51b-24": "'jig rten thams cad dar mdzad mgon //",
    "K12acip-k_lha_sa-088-021:51b-25": "zhi gnas mtshon cha thub par dka'//",
    "K12acip-k_lha_sa-088-021:51b-26": "bsam gyis mi khyab bsam yas yul //",
    "K12acip-k_lha_sa-088-021:51b-27": "dpe med pa ste dper bya ba //",
    "K12acip-k_lha_sa-088-021:51b-28": "'od bzang rab dgyes dpal dang ldan //",
    "K12acip-k_lha_sa-088-021:51b-29": "legs gsung blo yi stobs kyis 'byung //",
    "K12acip-k_lha_sa-088-021:51b-30": "mkhas pa zhal bzang bde sbyin pa //",
    "K12acip-k_lha_sa-088-021:51b-31": "rab dgyes 'das pa'i spyod yul can //",
    "K12acip-k_lha_sa-088-021:51b-32": "gsung ba chen po ye shes che //",
    "K12acip-k_lha_sa-088-021:52a-0": "@52a *// gnas chen bkra shis chen po ste //",
    "K12acip-k_lha_sa-088-021:52a-1": "mchod par gyur pa yul las 'das //",
    "K12acip-k_lha_sa-088-021:52a-2": "bya ba'i mtshan nyid med pa po //",
    "K12acip-k_lha_sa-088-021:52a-3": "sangs rgyas yul du skyes pa ste //",
    "K12acip-k_lha_sa-088-021:52a-4": "shes bya'i spyod yul rgya che ba //",
    "K12acip-k_lha_sa-088-021:52a-5": "kun mkhyen longs spyod 'bras bu can //",
    "K12acip-k_lha_sa-088-021:52a-6": "'jig rten dbang 'das spyod yul ba //",
    "K12acip-k_lha_sa-088-021:52a-7": "kun mkhyen yul gyi snang ba ste //",
    "K12acip-k_lha_sa-088-021:52a-8": "thabs mkhas phun sum tshogs ldan pa //",
    "K12acip-k_lha_sa-088-021:52a-9": "rdzu 'phrul rol pa'i thabs dang ldan //",
    "K12acip-k_lha_sa-088-021:52a-10": "chos kyi gar thabs ston pa po //",
    "K12acip-k_lha_sa-088-021:52a-11": "rab ston yon tan sgyur mdzad pa //",
    "K12acip-k_lha_sa-088-021:52a-12": "spyod pa ma lus 'dul bar mdzad //",
    "K12acip-k_lha_sa-088-021:52a-13": "yongs su rdzogs pa rnam par dag /",
    "K12acip-k_lha_sa-088-021:52a-14": "sangs rgyas spyod yul rnam sangs rgyas //",
    "K12acip-k_lha_sa-088-021:52a-15": "bgegs byed ma legs byed pa bcom //",
    "K12acip-k_lha_sa-088-021:52a-16": "bdud kyi dregs pa sel bar mdzad //",
    "K12acip-k_lha_sa-088-021:52a-17": "g-yul ngor rnam par rgyal ba brnyes //",
    "K12acip-k_lha_sa-088-021:52a-18": "dpa' bo chen po pham med stobs //",
    "K12acip-k_lha_sa-088-021:52a-19": "theg pa chen po'i shing rta bcibs //",
    "K12acip-k_lha_sa-088-021:52a-20": "blo chen brgal bar dka' ba yi //",
    "K12acip-k_lha_sa-088-021:52a-21": "nyon mongs rgya mtsho'i pha rol gshegs //",
    "K12acip-k_lha_sa-088-021:52a-22": "theg pa chen po'i tshul la gnas //",
    "K12acip-k_lha_sa-088-021:52a-23": "theg pa mchog la longs spyod pa //",
    "K12acip-k_lha_sa-088-021:52a-24": "nyan thos 'das pa'i spyod yul can //",
    "K12acip-k_lha_sa-088-021:52a-25": "rang rgyal las kyang 'das pa ste //",
    "K12acip-k_lha_sa-088-021:52a-26": "sangs rgyas sa yi 'bras bur gnas //",
    "K12acip-k_lha_sa-088-021:52a-27": "gong nas gong du khyad par mkhyen //",
    "K12acip-k_lha_sa-088-021:52a-28": "khyod ni nam mkha'i gnas na bzhugs //",
    "K12acip-k_lha_sa-088-021:52a-29": "bde 'byung sa dang zhing rnams kyi //",
    "K12acip-k_lha_sa-088-021:52a-30": "mtsho chen dag la longs par spyod //",
    "K12acip-k_lha_sa-088-021:52b-0": "sangs rgyas dbang @52b po rgyas pa la //",
    "K12acip-k_lha_sa-088-021:52b-1": "mtshan brgya rtsa brgyad kyis bstod nas //",
    "K12acip-k_lha_sa-088-021:52b-2": "de la lha sogs tshogs rnams kyis //",
    "K12acip-k_lha_sa-088-021:52b-3": "phyag byas mgo smad phyogs gcig 'khod //",
    "K12acip-k_lha_sa-088-021:52b-4": "de nas dkyil 'khor chen po na //",
    "K12acip-k_lha_sa-088-021:52b-5": "gnas pa ma lus chem mer 'khod //",
    "K12acip-k_lha_sa-088-021:52b-6": "thod du rdo rje'i thod 'ching ba //",
    "K12acip-k_lha_sa-088-021:52b-7": "langs nas cod pan rab tu g-yos //",
    "K12acip-k_lha_sa-088-021:52b-8": "dkyil 'khor mthon po thams cad du //",
    "K12acip-k_lha_sa-088-021:52b-9": "skad ber chen por yongs bkang nas //",
    "K12acip-k_lha_sa-088-021:52b-10": "nor bu'i rgyan ni rnam g-yo zhing //",
    "K12acip-k_lha_sa-088-021:52b-11": "ha ha grags pa'i sgra sgrogs te //",
    "K12acip-k_lha_sa-088-021:52b-12": "kye ma sangs rgyas yon tan che //",
    "K12acip-k_lha_sa-088-021:52b-13": "bskal pa grangs med gsum bsags pa //",
    "K12acip-k_lha_sa-088-021:52b-14": "byang chub sems sogs mchog rnams kyis //",
    "K12acip-k_lha_sa-088-021:52b-15": "mtshan brgya rtsa brgyad legs par brjod //",
    "K12acip-k_lha_sa-088-021:52b-16": "kye ma rnyed dang bde 'byung ba //",
    "K12acip-k_lha_sa-088-021:52b-17": "mtshan brgya rtsa brgyad thos nas kyang //",
    "K12acip-k_lha_sa-088-021:52b-18": "gang zhig klog cing rgyal la bstod //",
    "K12acip-k_lha_sa-088-021:52b-19": "'bras bu chen po 'grub par 'gyur //",
    "K12acip-k_lha_sa-088-021:52b-20": "mtshan brgya rtsa brgyad sngags bcas pa //",
    "K12acip-k_lha_sa-088-021:52b-21": "bcom ldan 'das drung brjod na ni //",
    "K12acip-k_lha_sa-088-021:52b-22": "sgrib dang kun nas nyon mongs dang //",
    "K12acip-k_lha_sa-088-021:52b-23": "sdig pa thams cad dag pa thob //",
    "K12acip-k_lha_sa-088-021:52b-24": "mtshan brgya rtsa brgyad mchog bton na //",
    "K12acip-k_lha_sa-088-021:52b-25": "sgrib pa kun las nges grol zhing //",
    "K12acip-k_lha_sa-088-021:52b-26": "nyon mongs mtha' dag rnam par spong //",
    "K12acip-k_lha_sa-088-021:52b-27": "shes rab che ba nyid du 'gyur //",
    "K12acip-k_lha_sa-088-021:52b-28": "de ni longs spyod chen po dang //",
    "K12acip-k_lha_sa-088-021:52b-29": "bde ba las kyang nyams mi 'gyur //",
    "K12acip-k_lha_sa-088-021:52b-30": "de ni tshe rabs thams cad du //",
    "K12acip-k_lha_sa-088-021:52b-31": "blo ldan tshe rabs dran par 'gyur //",
    "K12acip-k_lha_sa-088-021:52b-32": "de nas rdo rje'i thod 'ching ba //",
    "K12acip-k_lha_sa-088-021:52b-33": "yon tan mtha' yas sras de la //",
    "K12acip-k_lha_sa-088-021:53a-0": "@53a *// bcom ldan bdud las rgyal pa yis //",
    "K12acip-k_lha_sa-088-021:53a-1": "mngon sum gzigs nas bka' stsal pa //",
    "K12acip-k_lha_sa-088-021:53a-2": "rgyal ba'i sa 'di zhi ba ste //",
    "K12acip-k_lha_sa-088-021:53a-3": "nga rgyal la sogs nyon mongs 'joms //",
    "K12acip-k_lha_sa-088-021:53a-4": "'jig rten bde ba kun las 'das //",
    "K12acip-k_lha_sa-088-021:53a-5": "de bzhin gshegs bde mngon du phyogs //",
    "K12acip-k_lha_sa-088-021:53a-6": "gzhan gyi mi tshugs gzungs dang ni //",
    "K12acip-k_lha_sa-088-021:53a-7": "mtshan brgya rtsa brgyad nyan byed pa //",
    "K12acip-k_lha_sa-088-021:53a-8": "de dag rnam dag bdag nyid de //",
    "K12acip-k_lha_sa-088-021:53a-9": "sems can kun la bde 'dod pa //",
    "K12acip-k_lha_sa-088-021:53a-10": "lan gcig thos pa tsam gyis kyang //",
    "K12acip-k_lha_sa-088-021:53a-11": "de dag sa chen 'bras bur gnas //",
    "K12acip-k_lha_sa-088-021:53a-12": "ring por mi thogs dga' 'gyur na //",
    "K12acip-k_lha_sa-088-021:53a-13": "'chang sogs lta la ci zhig smos //",
    "K12acip-k_lha_sa-088-021:53a-14": "de phyir rtag tu rab bsgrims la //",
    "K12acip-k_lha_sa-088-021:53a-15": "gtan du bde ba 'dod pa yis //",
    "K12acip-k_lha_sa-088-021:53a-16": "yon tan rgya mtsho ldan pa'i gzungs //",
    "K12acip-k_lha_sa-088-021:53a-17": "mnyan par bya zhing bcang par bya //",
    "K12acip-k_lha_sa-088-021:53a-18": "gang zhig nang par langs nas brjod //",
    "K12acip-k_lha_sa-088-021:53a-19": "bdag nyid kyis kyang bton na ni //",
    "K12acip-k_lha_sa-088-021:53a-20": "de yi don kun 'grub 'gyur la //",
    "K12acip-k_lha_sa-088-021:53a-21": "gnod pa dang yang phrad mi 'gyur //",
    "K12acip-k_lha_sa-088-021:53a-22": "'di ni yon tan kun gyi snod //",
    "K12acip-k_lha_sa-088-021:53a-23": "dge ba phun sum tshogs sbyin pa //",
    "K12acip-k_lha_sa-088-021:53a-24": "kun mkhyen 'bras bu bla med mchog /",
    "K12acip-k_lha_sa-088-021:53a-25": "bde 'byung thob par byed pa yin //",
    "K12acip-k_lha_sa-088-021:53a-26": "'bras bu 'byor pa ci yang rung; ;thob par mi 'gyur dogs pa med //",
    "K12acip-k_lha_sa-088-021:53a-27": "kun mkhyen go 'phang thob gyur nas //",
    "K12acip-k_lha_sa-088-021:53a-28": "dpe med gnas su 'gro bar 'gyur //",
    "K12acip-k_lha_sa-088-021:53a-29": "'di ni dge zhing 'bras bur ldan //",
    "K12acip-k_lha_sa-088-021:53b-0": "sangs @53b rgyas sa yi 'bras bu sbyin //",
    "K12acip-k_lha_sa-088-021:53b-1": "yid du 'ong zhing yon tan ldan //",
    "K12acip-k_lha_sa-088-021:53b-2": "snying rje dri ma med sbyin pa //",
    "K12acip-k_lha_sa-088-021:53b-3": "'di ni mnyam pa nyid kyi mdo //",
    "K12acip-k_lha_sa-088-021:53b-4": "'jig rten kun gnas dga' ba ste //",
    "K12acip-k_lha_sa-088-021:53b-5": "'jig rten kun gyi bde 'byung ba //",
    "K12acip-k_lha_sa-088-021:53b-6": "'di dang 'dra ba gang yang med //",
    "K12acip-k_lha_sa-088-021:53b-7": "ston pa sangs rgyas bcom ldan 'das kyi mtshan brgya rtsa brgyad pa gzungs sngags dang bcas pa rdzogs so ////"
}