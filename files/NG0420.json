{
    "NG0420:1": "@#// rgya gar skad du /",
    "NG0420:2": "bud+d+ha sarba sa mi ti mang la a ta /",
    "NG0420:3": "dz+nya na a lo ke ma ha tan tra na ma /",
    "NG0420:4": "bod skad du /",
    "NG0420:5": "sangs rgyas thams cad kyi dgongs pa ma bcos ji",
    "NG0420:6": "bzhin ma'i don ye shes kyi mar me chen po'i",
    "NG0420:7": "rgyud ces bya ba /",
    "NG0420:8": "dpal rdo rje sems dpa' la phyag 'tshal lo //",
    "NG0420:9": "'di skad bdag gis bdag nyid chen po la thos pa'i dus gcig na /",
    "NG0420:10": "'og min gyi gnas rgyan ma bkod par snang ba /",
    "NG0420:11": "yang dag par rdzogs pa'i sangs rgyas rdo rje 'chang chen po lhan cig skyes pa ye shes /",
    "NG0420:12": "rang snang rtogs pa'i 'khor /",
    "NG0420:13": "'du 'bral med pa'i grogs /",
    "NG0420:14": "rtag par bzhugs pa'i tshe /",
    "NG0420:15": "gdul bya rang snang gi 'khor dang thabs cig tu bzhugs so //",
    "NG0420:16": "de'i tshe rdo rje sems dpas 'di skad ces gsol to //",
    "NG0420:17": "kye kye /",
    "NG0420:18": "mi 'gyur lhun grub kun bzang rdo rje 'chang *//",
    "NG0420:19": "sangs rgyas kun gyi sa na dgongs pa ji ltar bzhugs //",
    "NG0420:20": "'khrul gsum sbubs nas ma 'khrul sangs rgyas ji ltar gnas //",
    "NG0420:21": "ma btsal ngang la bsdad pas rtogs ldan ji ltar grol //",
    "NG0420:22": "de rang gi mtshan nyid mngon du ji ltar 'gyur //",
    "NG0420:23": "'dus pa'i tshogs dang ma 'ongs snod ldan rjes 'jug la //",
    "NG0420:24": "bstan pa'i sgron mar gyur pa ye shes mar me'i rgyud //",
    "NG0420:25": "brjod med don dang brda yi sgo nas gsung du gsol //",
    "NG0420:27": "@#// ces zhus so //",
    "NG0420:28": "de nas rdo rje 'chang chen pos bka' stsal pa /",
    "NG0420:29": "sangs rgyas sa dang 'gro ba'i rgyud las gnas lugs dang *//",
    "NG0420:30": "rtogs ldan ma btsal mngon du ji ltar 'gyur //",
    "NG0420:31": "dris pa'i don dang dmigs rnams nges pa'i 'khor la bshad //",
    "NG0420:32": "ces gsungs so //",
    "NG0420:33": "sangs rgyas thams cad kyi dgongs pa ma bcos ji",
    "NG0420:34": "bzhin ma'i don ye shes kyi mar me chen po'i",
    "NG0420:35": "rgyud las / gleng gzhi dang gleng slang ba'i le'u ste dang po'o ///",
    "NG0420:36": "/ de nas rdo rje sems dpas gsol pa /",
    "NG0420:37": "kye kye bcom ldan rdo rje 'chang *//",
    "NG0420:38": "dgongs pa'i gnas lugs gsung du gsol //",
    "NG0420:39": "ces zhus so //",
    "NG0420:40": "de nas ston pas bka' stsal pa /",
    "NG0420:41": "rigs kyi bu kun nges par zungs shig / yang",
    "NG0420:42": "dag par rdzogs pa'i sangs rgyas kyi dgongs pa dpag",
    "NG0420:43": "pa'i yul las 'das na yang */",
    "NG0420:44": "ngas mdo tsam gcig bstan to //",
    "NG0420:45": "spyir sangs rgyas kyi dgongs pa ni thugs rje skur bzhugs so //",
    "NG0420:46": "mkhyen pa ye shes su gsal lo //",
    "NG0420:47": "rgyud tha dad med pas thig le nyag gcig tu bzhugs so //",
    "NG0420:48": "de logs na med pas so so rang rig pa'i ye shes su bzhugs so //",
    "NG0420:49": "thugs rje sku ru mi bzhugs na /",
    "NG0420:50": "ston pa 'jig rten du mi 'byon te /",
    "NG0420:51": "sangs rgyas kyi mdzad pa lhun grub kyis 'gags pas /",
    "NG0420:52": "nyan thos rang rgyal dang khyad par med do //",
    "NG0420:53": "'khor 'das 'brel chad do //",
    "NG0420:54": "mkhyen pa ye shes su mi gsal na /",
    "NG0420:55": "mu stegs chad pa'i lta ba dang khyad par med do //",
    "NG0420:56": "de yang lhun grub kyi ye shes med na /",
    "NG0420:57": "chad pa spyir gol lo //",
    "NG0420:58": "mngon gyur gyi ye shes med na /",
    "NG0420:59": "las rgyu 'bras chad par lta ba mu thug pa la sogs par gol lo //",
    "NG0420:60": "rgyud tha dad med pa thig le nyag gcig tu mi bzhugs na /",
    "NG0420:61": "grangs can dang bye brag pa gnyis su gol lo //",
    "NG0420:63": " logs na med pas thams cad so so rang rig tu mi bzhugs na /",
    "NG0420:64": "mu stegs rig byed par gol lo //",
    "NG0420:65": "kye ma rigs kyi bu kun sangs rgyas kyi bstan pa la ma tshud pa'i log lta can /",
    "NG0420:66": "yang dag pa'i lta ba la bar du gcod pa'i",
    "NG0420:67": "lta ba'i mu ngan pa grub mtha'i stegs bcas pa",
    "NG0420:68": "de lta bu sngon yang byung ngo *//",
    "NG0420:69": "da lta yang yod do //",
    "NG0420:70": "phyis kyang 'byung bar 'gyur bas /",
    "NG0420:71": "de'i 'dod pa las rab tu grol bar bya'o //",
    "NG0420:72": "sangs rgyas kyi bstan pa la zhugs pa dang */",
    "NG0420:73": "bstan pa'i byin rlabs la spyod pa dang */",
    "NG0420:74": "nyan thos dang rang rgyal pa la sogs lta ba dman pa /",
    "NG0420:75": "gzhan don mi nus pa /",
    "NG0420:76": "rang don gtso bor 'dzin pa dus gsum du 'byung bas /",
    "NG0420:77": "de las rab tu grol bar bya'o //",
    "NG0420:78": "e ma'o rigs kyi bu kun /",
    "NG0420:79": "thugs rje sku ru bzhugs pas /",
    "NG0420:80": "mdzad pa 'phrin las kyi gol sa /",
    "NG0420:81": "nyan thos dang rang rgyal gyi skyon ma spangs par",
    "NG0420:82": "ka nas dag go / yon tan ma bsgrubs par",
    "NG0420:83": "sku gsum 'du 'bral med par ye nas lhun grub",
    "NG0420:84": "kyis grub bo //",
    "NG0420:85": "mkhyen pa ye shes su gsal bas /",
    "NG0420:86": "mu stegs chad pa'i skyon gnyis ma spangs par ka nas @#//",
    "NG0420:87": "dag go / yon tan ma bsgrubs par ye shes gnyis su lhun gyis grub bo //",
    "NG0420:88": "rgyud tha dad med pas thig le nyag gcig tu gnas pas /",
    "NG0420:89": "grangs gcig gi rdul dang */",
    "NG0420:90": "mun pa dang */",
    "NG0420:91": "chen po so sor gyur pa la sogs pa nyi",
    "NG0420:92": "shu rtsa lngas rdzas grub tu rtag par 'dzin pa",
    "NG0420:93": "dang */ 'bras bu'i chos nyi shu rtsa lngar 'dod",
    "NG0420:94": "pa dang gnyis grangs kyi sgo nas mthun pa dang",
    "NG0420:95": "dang */ */ bye brag pa rdzas dang */",
    "NG0420:96": "yon tan las dang */",
    "NG0420:97": "spyi bye brag 'du ba drug tu 'dod pa dang */",
    "NG0420:98": "sku lnga ngo bo nyid du 'dod pa dang drug",
    "NG0420:99": "yul lnga bdag tu med par 'dod pa dang drug",
    "NG0420:100": "rigs lnga spyi gzugs su 'dod pa dang drug ye",
    "NG0420:101": "shes lnga mi gnas pa'i ye shes dang drug tu",
    "NG0420:102": "'dod pa de / grangs kyi sgo dang rang byung ye shes mi 'gyur zhing */",
    "NG0420:103": "'bras bu phyir mi ldog pa'i sgo nas phyogs gcig gis /",
    "NG0420:104": "'dra bzhi'i gol sa rnam par dag go / so so rang rig pa'i ye shes su bzhugs pas /",
    "NG0420:105": "thig le nyag gcig tu 'dod pa'i gol sa rnam",
    "NG0420:106": "par dag go / thig le 'od du gsal ba",
    "NG0420:107": "yang rang bzhin spros dang bral bas /",
    "NG0420:108": "rig byed sde lnga'i gol sa rang bzhin gyis rnam par dag go / kye ho /",
    "NG0420:109": "rang gis rang bzhin ma bcos de bzhin nyid //",
    "NG0420:110": "sprin bral mkha' la nyi ma'i snying po gsal //",
    "NG0420:111": "'khrul rtog glo bur sprin gyis bsgribs par gyur pa bzhin //",
    "NG0420:112": "rang gi rang bzhin ma shes gol sar lhung *//",
    "NG0420:113": "kun gyis spyod yul ma yin mthong bar mi 'gyur bas //",
    "NG0420:114": "so so kun la sgrib par rim par gnas pa yin //",
    "NG0420:115": "de phyir blo la gol sgrib snang bar gyur na yang *//",
    "NG0420:116": "ka dag lhun grub don la gdod nas rnam par dag / e maho //",
    "NG0420:117": "de'i phyir sangs rgyas kyi dgongs pa ni /",
    "NG0420:118": "skyon ma spangs par ka nas dag pas ye nas sangs //",
    "NG0420:119": "yon tan ma bsgrubs par lhun gyis grub pas ye nas rgyas pa zhes bya'o //",
    "NG0420:120": "zhes gsungs so //",
    "NG0420:121": "sangs rgyas thams cad kyi dgongs pa ma bcos ji",
    "NG0420:122": "bzhin ma'i don ye shes kyi mar me chen po'i",
    "NG0420:123": "rgyud las / sangs rgyas kyi dgongs pa mdor bstan",
    "NG0420:124": "pa'i le'u ste gnyis pa'o // // de nas yang",
    "NG0420:125": "rdo rje sems dpas zhus pa /",
    "NG0420:126": "kye kye ston pa rdo rje 'chang *//",
    "NG0420:127": "thugs rje sku ru ji ltar bzhugs //",
    "NG0420:129": " zhes zhus so //",
    "NG0420:130": "de nas rdo rje 'chang chen pos bka' stsal pa /",
    "NG0420:131": "rigs kyi bu sku'i rnam grangs bsdus pas gsum du bzhugs so //",
    "NG0420:132": "gang zhe na /",
    "NG0420:133": "rig pa ma 'gags pa gzhi chos kyi sku lhun grub ye shes kyi kha mig can no //",
    "NG0420:134": "shes rab la gsal ba 'bras bu longs spyod rdzogs",
    "NG0420:135": "pa'i sku shes rab kyi kha mig can du bzhugs",
    "NG0420:136": "so // gdul bya la snang la thugs rje sprul pa'i sku 'od kyi kha mig can no //",
    "NG0420:137": "des yang sprul zer gyi kha mig can du 'phros pa'i gzhi ma 'gags pa'o //",
    "NG0420:138": "kye ma chos kyi sku la ye shes kyi kha mig med na /",
    "NG0420:139": "longs sku la shes rab kyi kha mig mi 'ong ngo *//",
    "NG0420:140": "longs sku la shes rab kyi kha mig med na /",
    "NG0420:141": "sprul sku 'od kyi kha mig @#//",
    "NG0420:142": "mi 'ong ngo *//",
    "NG0420:144": " sprul sku la 'od kyi kha mig med na /",
    "NG0420:145": "yang sprul 'od zer gyi kha mig mi 'byung ngo *//",
    "NG0420:146": "e maho de'i phyir ye shes kyi kha mig can du bzhugs lugs 'chad de /",
    "NG0420:147": "lhun grub ye shes kyi kha mig can yin pas /",
    "NG0420:148": "mngon 'gyur mtshan ma can med de /",
    "NG0420:149": "sku thams cad kyi ngo bo nyid yin pas 'byung bzhir gnas te /",
    "NG0420:150": "ye shes kyi kha mig la yon tan du grub pa'o //",
    "NG0420:151": "rigs kyi bu mngon gyur ye shes kyi kha mig med pas /",
    "NG0420:152": "lus lnga'i mtshan mar ma grub pas stong ngo *//",
    "NG0420:153": "de yang ji ltar stong zhe na /",
    "NG0420:154": "gdos bcas sha khrag gi lus med pas /",
    "NG0420:155": "pha'i rgyu dang ma'i rkyen gyis ma bskyed de /",
    "NG0420:156": "chags sdang dang reg bya'i thogs pa las 'das so //",
    "NG0420:157": "'gyu byed yid kyis gzugs las grol bas gzung 'dzin du mi 'gyu /",
    "NG0420:158": "chags sdang du mi skye ste sgo lnga las yul",
    "NG0420:159": "lngar skye bas ngo bo nyid kyi rtog pa dang",
    "NG0420:160": "*/ yid sgo lnga'i rjes su 'brangs shing gzung 'dzin",
    "NG0420:161": "du 'gyu bas mngon par spyod pa'i rtog pa dang",
    "NG0420:162": "*/ */ nyon mongs pa'i yid lnga phyi'i bag chags",
    "NG0420:163": "'dzin byed yin pas rjes su dran pa'i rtog pa",
    "NG0420:164": "*/ */ skye'o // de gsum las grol ba'o //",
    "NG0420:166": " dmigs pa rnam par dag pa'i ting nge 'dzin gyi lus med pas /",
    "NG0420:167": "cho ga'i yan lag gis lhar bskyed nas sgom pa bskyed pa rim pa'i bzang rtog dang */",
    "NG0420:168": "dngos po bkag nas blos stong pa nyid du sgom pa rdzogs pa rim pa'i bzang rtog ste /",
    "NG0420:169": "rigs kyi bu nga gdod ma nyid nas sems las 'das pa'i sangs rgyas /",
    "NG0420:170": "rnam par mi rtog pa'i ye shes su bzhugs pas /",
    "NG0420:171": "rtog pa'i ming yang med do //",
    "NG0420:172": "rig pa dngos med kyi ye shes la gzung 'dzin dang sdos pa'i chos yod ma myong ngo *//",
    "NG0420:173": "mtshan ma 'od kyi lus med pas kha dog dang dbyibs su grub pa med de /",
    "NG0420:174": "gdul bya la snang ba'i sku'i mtshan ma las grol lo //",
    "NG0420:175": "gcod byed shes rab kyi lus med pas yul dang yul can shes bya shes byed gnyis med de /",
    "NG0420:176": "rang la rang gsal bas rang byung gi ye shes so //",
    "NG0420:177": "rigs kyi bu snying po ma 'gags pas gsal te /",
    "NG0420:178": "snying po la skye med 'gag med pas dus gsum mnyam pa nyid du gsal /",
    "NG0420:179": "gdangs la phyi nang med pas yul sems gnyis med du gsal /",
    "NG0420:180": "sku la mdun rgyab med pas ye shes zang thal du gsal /",
    "NG0420:181": "mkhyen pa la phyogs ris med pas chos thams cad dag pa la nyag gcig tu gsal lo //",
    "NG0420:182": "rigs kyi bu sgrib pa med pas zang thal te //",
    "NG0420:183": "snying po la skye 'gag med pa'i yon tan gyis dus kyis ma bsgribs te zang thal /",
    "NG0420:184": "bag chags kyi rkyen gyis ma bsgribs pas zang thal te /",
    "NG0420:185": "gdangs la phyi nang med pa'i yon tan no //",
    "NG0420:186": "lus lnga yis ma bsgribs pas zang thal te /",
    "NG0420:187": "sku la mdun rgyab med pa'i yon tan no //",
    "NG0420:188": "mun snang gi rkyen gyis ma bsgribs pas zang thal te /",
    "NG0420:189": "ye shes kyi spyan la gsal sgrib med pa'i yon tan no //",
    "NG0420:190": "de ltar lhun gyis grub @#//",
    "NG0420:191": "pas thams cad du 'char gzhi ma 'gags te /",
    "NG0420:192": "sku gsung thugs bde ba chen po rin po che",
    "NG0420:193": "gsang ba'i sbubs su lhun gyis grub pa'i yon tan",
    "NG0420:194": "no // e maho rigs kyi bu nyon cig /",
    "NG0420:195": "sku rin po che gsang ba'i sbubs su ji ltar",
    "NG0420:196": "no // bzhugs na / mtshan nyid bzhi dang ldan pa'i chos sku de //",
    "NG0420:197": "sku ru yod pas rin po che //",
    "NG0420:198": "yon tan sangs rgyas sku dang sems can lus su snang *//",
    "NG0420:199": "gzugs brnyan med pas rang bzhin gsal ba yin //",
    "NG0420:200": "'byung ba'i gnas dang rten du gyur pa'i don gyi sbubs //",
    "NG0420:202": " gsung du yod pas rin po che //",
    "NG0420:203": "yon tan sangs rgyas gsung dang sems can sgra skad 'byung *//",
    "NG0420:204": "sgra dang tshig las rab tu 'dus pas rang bzhin gsal ba yin //",
    "NG0420:205": "sgra dang tha snyad ji snyed brjod pa gnas dang 'byung ba'i rten du gyur pa'i don gyi sbubs //",
    "NG0420:206": "thugs su yod pas rin po che //",
    "NG0420:207": "yon tan sangs rgyas thugs kyi mkhyen pa'i ye shes dang *//",
    "NG0420:208": "sems can blo yi rnam rtog 'byung ba'o //",
    "NG0420:209": "'byung ba'i gzhi dang bzhugs pa'i rten du gyur pa'i don gyi sbubs //",
    "NG0420:210": "de yang sku yi bzhugs tshul ni //",
    "NG0420:211": "stong la gsal ba chu'i lbu'i gzugs brnyan bzhin //",
    "NG0420:212": "de yi gsung gi gnas lugs ni //",
    "NG0420:213": "yan lag rlung bzhi me stag zer bzhin rig pa'i klong na gnas /",
    "NG0420:214": "de yi thugs kyi gsal lugs ni //",
    "NG0420:215": "srog rlung rang gi ngo bos te //",
    "NG0420:216": "phyogs lhung med pa'i shes rab me stag dang *//",
    "NG0420:217": "snying po'i snying po lnga bzhugs so //",
    "NG0420:218": "de yi bzhugs pa'i pho brang ni //",
    "NG0420:219": "chos kyi dbyings te stong khyab nam mkha' bzhin //",
    "NG0420:220": "stong pa ye shes snying po can //",
    "NG0420:222": " nam mkha' dang ni nyi ma'i tshul //",
    "NG0420:223": "stong gsal rin chen gdangs dang chas //",
    "NG0420:224": "de ni chos sku'i bzhugs gnas yin //",
    "NG0420:225": "zhes gsungs so //",
    "NG0420:226": "sangs rgyas thams cad kyi dgongs pa ma bcos ji",
    "NG0420:227": "bzhin ma'i don ye shes kyi mar me chen po'i",
    "NG0420:228": "rgyud las / chos sku rgyas par bshad pa'i le'u",
    "NG0420:229": "ste gsum pa'o // // de nas bcom ldan 'das",
    "NG0420:230": "rdo rje 'chang gis longs sku'i mtshan nyid bka' stsal",
    "NG0420:231": "rgyud las / pa / shes rab longs spyod rdzogs pa'i sku //",
    "NG0420:232": "mtshan ma med pa'i phyag rgya can //",
    "NG0420:233": "chos kyi sku yi shes rab yin //",
    "NG0420:234": "chos nyid me long lta bu la //",
    "NG0420:235": "shes rab zer mdangs sku lngar shar //",
    "NG0420:236": "gdul bya rang snang 'khor la snang *//",
    "NG0420:237": "shes bya de nyid rtog med gsal //",
    "NG0420:238": "kha mig ma grub kha mig can du gsal //",
    "NG0420:239": "de phyir de la de skad btags //",
    "NG0420:240": "gzhi nyid 'bras bur smin byed shes rab ste //",
    "NG0420:241": "shes rab sku ru smin pa yis //",
    "NG0420:242": "ngo bo nyid kyi chos sku de //",
    "NG0420:243": "ye shes chos kyi sku ru smin //",
    "NG0420:244": "de yis ye shes rgyun ma chad //",
    "NG0420:245": "sku dang ye shes lhun grub gsal //",
    "NG0420:246": "shes rab sku la mtshan ma'i gzugs med pas //",
    "NG0420:247": "gsang sngags phyi nang gnyis pa'o //",
    "NG0420:248": "tha dad 'dzin gyi rtog las grol //",
    "NG0420:249": "ye shes chos sku'i yon tan la //",
    "NG0420:250": "ngo bo chos kyi sku ru gsal //",
    "NG0420:251": "lhun grub rang snang gzhan snang med //",
    "NG0420:252": "rang gsal sku la @#//",
    "NG0420:253": "gnyis snang med //",
    "NG0420:254": "rkyen med rang byung ye shes gsal //",
    "NG0420:255": "sku dang ye shes 'dus ma byas //",
    "NG0420:256": "ye shes rlung lnga shes rab ltar //",
    "NG0420:258": " rtsal ma 'gags par rang byung bas //",
    "NG0420:259": "shes rab zer gdangs sku dang ye shes shar //",
    "NG0420:260": "shes rab sku la dbang sgyur bas //",
    "NG0420:261": "de yis sprul sku lnga yi bdag por gsal //",
    "NG0420:262": "nges 'byung med na mi 'byung ba'o //",
    "NG0420:263": "rdo rje gsang ba'i gtan tshigs so //",
    "NG0420:264": "zhes gsungs so //",
    "NG0420:265": "sangs rgyas thams cad kyi dgongs pa ma bcos ji",
    "NG0420:266": "bzhin ma'i don ye shes kyi mar me chen po'i",
    "NG0420:267": "rgyud las / longs sku rgyas par bshad pa'i le'u ste bzhi pa'o ///",
    "NG0420:268": "/ de nas ston pas /",
    "NG0420:269": "sprul sku bka' stsal pa /",
    "NG0420:270": "gdul bya la sprul pa'i sku //",
    "NG0420:271": "sku dang ye shes smin khugs ni //",
    "NG0420:272": "dngas gsal mi g.yo chos nyid la //",
    "NG0420:273": "'ja' tshon gzugs brnyan chu zla ji bzhin du //",
    "NG0420:274": "gdul bya gnyis la 'dul byed gnyis //",
    "NG0420:275": "zhi khro gnyis kyi snang ba shar //",
    "NG0420:276": "stobs lngas rang byung rang shar la //",
    "NG0420:277": "tshad lngas rang byung rang gsal lo //",
    "NG0420:278": "de ni 'od kyi kha mig can //",
    "NG0420:279": "zer gyi sku la nges pa med //",
    "NG0420:280": "mthun byas sku ni sna tshogs ston //",
    "NG0420:281": "mdor bsdus thub pa chen po drug mthun pa'i sems can las snang ba //",
    "NG0420:282": "ye shes drug po'i sgo nas 'byung *//",
    "NG0420:283": "mthun snang sna tshogs ma nges yun thung ba //",
    "NG0420:284": "sprul pa'i sku yi gtan tshigs yin //",
    "NG0420:285": "yul dang lus ngag bsam mthun pas //",
    "NG0420:286": "snang ba ma log brda sprad de //",
    "NG0420:287": "so so'i skad du chos ston cing *//",
    "NG0420:288": "gdul bya'i sems la dbang sgyur zhing *//",
    "NG0420:289": "mos pa bskyod cing mdzes par snang *//",
    "NG0420:290": "sprul sku rnam gnyis zhing khams la //",
    "NG0420:291": "bzhi dang drug shar phyogs rig med //",
    "NG0420:292": "gdul bya so sor sna tshogs snang *//",
    "NG0420:294": " thugs rje phyogs dang ris med pas //",
    "NG0420:295": "mthun snang sprul sku sna tshogs shar //",
    "NG0420:296": "gdul thabs phyogs dang ris med pas //",
    "NG0420:297": "theg pa'i bye brag sna tshogs snang *//",
    "NG0420:298": "ta la'i mgo bcad mes tshig ltar //",
    "NG0420:299": "mi 'gyur 'bras bu sna tshogs pa'o //",
    "NG0420:300": "zhing khams ma nges tha dad pas //",
    "NG0420:301": "gdul bya rnam gnyis tha dad snang *//",
    "NG0420:302": "'dul byed gcig tu ma nges pas //",
    "NG0420:303": "thugs rje sprul sku tha dad snang *//",
    "NG0420:304": "gdul thabs gcig tu ma nges pas /",
    "NG0420:305": "lam gyi bye brag tha dad snang *//",
    "NG0420:306": "thun mong ma yin rigs bzhi rang snang la //",
    "NG0420:307": "'dul byed rang snang rnam snang shar ba'i tshe //",
    "NG0420:308": "gzigs pas mkhyen pas skad cig don rnams rdzogs //",
    "NG0420:309": "brgyud med ldog cing 'du 'bral med na yang *//",
    "NG0420:311": " don rnams mi mdzad mnyam nyid gcig tu bzhugs //",
    "NG0420:312": "thun mong rigs drug yul du snang ba yang *//",
    "NG0420:313": "rtog med tshul du snang mkhyen yul du snang *//",
    "NG0420:314": "'od zer brgya la sprul pa stong *//",
    "NG0420:315": "skad cig gcig la mdzad pa rdzogs //",
    "NG0420:316": "de bzhin sprul pa'i rgyu mtshan gzhan //",
    "NG0420:317": "thun mong khyad par so sor sbyar //",
    "NG0420:318": "bsdu na rnam pa gnyis su te //",
    "NG0420:319": "thun mong ma yin sprul pa'i sku //",
    "NG0420:320": "gzhon nu bum pa'i sku lnga yin //",
    "NG0420:321": "yang sprul zer gyi kha mig",
    "NG0420:323": "[(]24[)]@#// can //",
    "NG0420:324": "thub drug dgra bcom gser du sogs //",
    "NG0420:325": "so sor mthun par snang ba'o //",
    "NG0420:326": "zhes gsungs so //",
    "NG0420:327": "sangs rgyas thams cad kyi dgongs pa ma bcos //",
    "NG0420:328": "ji bzhin ma'i don ye shes kyi mar me chen po'i rgyud las /",
    "NG0420:329": "sprul sku rgyas par bshad pa'i le'u ste lnga pa'o ///",
    "NG0420:330": "/ de nas rdo rje sems dpas zhus pa /",
    "NG0420:331": "kye kye ston pa rdo rje 'chang *//",
    "NG0420:332": "mkhyen pa'i ye shes gsal lugs gsung du gsol //",
    "NG0420:333": "ces zhus so //",
    "NG0420:334": "de nas rdo rje 'chang chen pos bka' stsal pa /",
    "NG0420:335": "e maho 'dus pa'i tshogs chen po //",
    "NG0420:336": "ye shes rnam pa gnyis su gsal //",
    "NG0420:337": "lhun grub dang ni mngon gyur to //",
    "NG0420:338": "lhun grub ye shes rnam pa gnyis //",
    "NG0420:339": "gzhi gnas mtshan nyid 'dzin pa'o //",
    "NG0420:340": "gzhi 'dzin rig pa dngos med ye shes te //",
    "NG0420:342": " stong pa rig pa'i snying po can //",
    "NG0420:343": "mtshan nyid 'dzin pa'i ye shes lnga stong gsal //",
    "NG0420:344": "de ni chos dbyings ye shes yin //",
    "NG0420:345": "gsal ba me long ye shes yin //",
    "NG0420:346": "de ni rang gsal rgya mi chad //",
    "NG0420:348": " gsal stong mi phyed dus gsum skye 'gag med //",
    "NG0420:349": "mnyam nyid ye shes zhes su bya //",
    "NG0420:350": "mtshan nyid so sor ma 'dres pa //",
    "NG0420:351": "bder shes kun rtog ye shes yin //",
    "NG0420:352": "thogs pa gnyis med bya ba grub //",
    "NG0420:353": "mngon gyur ye shes gnyis yin te //",
    "NG0420:354": "rnam pa thams cad mkhyen pa dang *//",
    "NG0420:355": "thams cad mkhyen pa'i ye shes so //",
    "NG0420:356": "dang po mtshan nyid gsum ldan te //",
    "NG0420:357": "me long ye shes mngon gyur pas //",
    "NG0420:358": "'khor 'das ma 'gags gzugs brnyan bzhin //",
    "NG0420:359": "kun rtog ye shes mngon gyur pas //",
    "NG0420:360": "'khor 'das ma 'dres so sor gsal //",
    "NG0420:361": "mtsho la gza' skar shar ba bzhin //",
    "NG0420:363": " bya ba grub pa mngon gyur pas //",
    "NG0420:364": "thogs med don rnams lhun gyis grub //",
    "NG0420:365": "dang po bzhi dang bag chags sbubs //",
    "NG0420:366": "gnyis ni lhun grub rang chas gnas //",
    "NG0420:367": "'di ni rgyal ba gzugs sku'i mkhyen pa ste //",
    "NG0420:368": "'od kyi sbubs nas rtog med 'char //",
    "NG0420:369": "mtshan nyid rnam gsum gtsor smos pa'o //",
    "NG0420:370": "lhun grub dngos nas kun kyang rdzogs //",
    "NG0420:371": "thams cad mkhyen pa'i ye shes te //",
    "NG0420:373": " mtshan nyid rnam pa gnyis dang ldan //",
    "NG0420:374": "chos dbyings ye shes mngon gyur pas //",
    "NG0420:375": "ye shes dbyings su thim pa yis //",
    "NG0420:376": "'khor 'das gzigs snang rnam par dag / sangs rgyas yul med rang bzhin rnam dag dang *//",
    "NG0420:377": "mnyam nyid ye shes mngon gyur pas //",
    "NG0420:378": "sangs rgyas sems can gnyis med de //",
    "NG0420:379": "ye shes mig gcig dri ma med //",
    "NG0420:380": "rang gsal 'dzin med nyag gcig ma //",
    "NG0420:381": "sangs rgyas chos sku'i mkhyen pa ste //",
    "NG0420:382": "rin po che yi sbubs su 'char //",
    "NG0420:383": "mtshan nyid gnyis ldan gtso cher brjod //",
    "NG0420:384": "ces gsungs so //",
    "NG0420:385": "sangs rgyas thams cad kyi dgongs pa ma bcos ji",
    "NG0420:386": "bzhin ma'i don ye shes kyi mar me chen po'i",
    "NG0420:387": "rgyud las // ye shes rgyas par bshad pa'i le'u",
    "NG0420:388": "ste drug pa'o // // de nas rdo rje sems",
    "NG0420:389": "dpas yang zhus pa /",
    "NG0420:390": "kye kye ston pa rdo rje 'chang *//",
    "NG0420:391": "tha dad med pa'i nyag gcig @#//",
    "NG0420:392": "gsung du gsol //",
    "NG0420:393": "zhes zhus so //",
    "NG0420:394": "ston pas bka' stsal pa /",
    "NG0420:395": "kye ma rdo rje sems dpa' nyon cig thugs rje'i snang lugs sku gsum dang *//",
    "NG0420:397": " mkhyen pa'i snang lugs ye shes gnyis //",
    "NG0420:398": "rdzogs tshul rigs kyi tha dad kyang *//",
    "NG0420:399": "chen po'i rgyud la tha dad med //",
    "NG0420:400": "gnas lugs thig le nyag gcig ma //",
    "NG0420:401": "gzhi dang rten nam snang cha yis //",
    "NG0420:402": "sku zhes gdul bya rnams la brjod //",
    "NG0420:403": "mkhyen cha gsal cha 'dab yin pas //",
    "NG0420:404": "ye shes zhes su gdul bya rnams la brjod //",
    "NG0420:405": "sku yi mkhyen pa ye shes nyid //",
    "NG0420:406": "de yin 'char gzhi sku yin no //",
    "NG0420:407": "spyi yi rig pa mtshan nyid gcig / ngo bo",
    "NG0420:408": "so sor rang rig go / rang mtshan ngo bo",
    "NG0420:409": "gcig pa la // rang bzhin tha dad snang ba'o //",
    "NG0420:410": "de phyir nyag gcig ces bya'o //",
    "NG0420:411": "zhes gsungs so //",
    "NG0420:412": "sangs rgyas thams cad kyi dgongs pa ma bcos ji",
    "NG0420:413": "bzhin ma'i don ye shes kyi mar me chen po'i",
    "NG0420:414": "rgyud las / sku dang ye shes tha dad med",
    "NG0420:415": "pa'i thig le nyag gcig tu bstan pa'i le'u ste",
    "NG0420:416": "bdun pa'o // // de nas rdo rje sems dpas",
    "NG0420:417": "'di skad ces gsol to //",
    "NG0420:418": "kye kye ston pa rdo rje 'chang *//",
    "NG0420:419": "so so rang rig bzhugs tshul gsung du gsol //",
    "NG0420:420": "zhes zhus so //",
    "NG0420:421": "ston pas bka' stsal pa /",
    "NG0420:422": "e maho 'dus pa'i tshogs rnams nyon //",
    "NG0420:423": "thog ma gzhi yi dus nyid na //",
    "NG0420:424": "chos nyid stong pa'i mkha' klong na //",
    "NG0420:425": "rig par gnas la mi rtag par //",
    "NG0420:427": " stong rig sde dang bcas pa ni //",
    "NG0420:428": "ngo bo rang bzhin thugs rje gsum //",
    "NG0420:429": "so so rang rig mi g.yo ba //",
    "NG0420:430": "stong pa rig pa'i snying po can //",
    "NG0420:431": "rang snang ma shes 'khrul tsam na //",
    "NG0420:432": "rang gi ngo bo rtog med kyang *//",
    "NG0420:433": "rtsal gyi rig pa rtog par shar //",
    "NG0420:434": "so so'i log rtog bsam mi khyab //",
    "NG0420:435": "bde sdug 'bras bu so sor smin //",
    "NG0420:436": "sangs rgyas lam la gnas tsam na //",
    "NG0420:437": "rtogs tshad mi mthun so sor shar //",
    "NG0420:438": "'bras bu mngon du gyur tsam na //",
    "NG0420:439": "gdul bya 'dul byed thabs dang bcas //",
    "NG0420:440": "bsam gyis mi khyab so sor snang *//",
    "NG0420:441": "zhes gsungs so //",
    "NG0420:442": "sangs rgyas thams cad kyi dgongs pa ma bcos ji",
    "NG0420:443": "bzhin mi 'don ye shes kyi mar me chen po'i",
    "NG0420:444": "rgyud las / so so rang rig tu bzhugs tshul",
    "NG0420:445": "bstan pa'i le'u ste brgyad pa'o // // sangs rgyas",
    "NG0420:446": "kyi spyi sa bstan pa'i skabs ste dang po'o //",
    "NG0420:447": "// de nas rdo rje sems dpas 'di skad ces",
    "NG0420:448": "rgyud las / gsol to // kye kye bcom ldan rdo rje 'chang *//",
    "NG0420:449": "'khrul pa gsum po ji ltar 'khrul //",
    "NG0420:450": "ma 'khrul sangs rgyas ji ltar grub //",
    "NG0420:451": "ces zhus so //",
    "NG0420:452": "rdo rje 'chang gis bka' stsal pa //",
    "NG0420:453": "rdo rje sems dpa' nges zung zhig / ma rig 'khrul pa glo bur ba /",
    "NG0420:454": "gzhi la med la rtsal la snang *//",
    "NG0420:455": "gzhi 'dzin rig pa rgya ma chad //",
    "NG0420:456": "ngo bo rang bzhin thugs rjer gnas //",
    "NG0420:457": "de ni 'khor 'das kun gyi gzhi //",
    "NG0420:458": "rma bya'i sgo nga nor bu bzhin //",
    "NG0420:459": "rgyu ni rang bzhin 'od lnga la //",
    "NG0420:460": "rnam pa yul du snang ba yin //",
    "NG0420:461": "rkyen ni chos nyid nam mkha' bzhin //",
    "NG0420:462": "stong pas go phye @#//",
    "NG0420:463": "gong snang shar //",
    "NG0420:464": "'khrul pa thams cad sems 'khrul te //",
    "NG0420:465": "lhan skyes ma rig kun gzhir 'khrul //",
    "NG0420:466": "kun brtags ma rig yid du 'khrul //",
    "NG0420:467": "de las sgo nga legs par grub //",
    "NG0420:468": "rmi lam sgyu ma'i tshul du 'khrul //",
    "NG0420:469": "mi mthun bde sdug sna tshogs myong *//",
    "NG0420:470": "lhun grub gnas lugs sangs rgyas ni //",
    "NG0420:471": "sku dang ye shes gnyis med nyag gcig gam //",
    "NG0420:472": "so so rang rig ye shes te //",
    "NG0420:473": "tsit+ta rin chen gzhal yas khang *//",
    "NG0420:474": "chos kyi 'khor lo'i gdan la bzhugs //",
    "NG0420:475": "stong pa sgron ma'i snying po can //",
    "NG0420:476": "rig pa 'od kyi khang pa can //",
    "NG0420:477": "'od mtha' med pa'i yul can te //",
    "NG0420:478": "nam mkha' gud can nya mig can //",
    "NG0420:479": "'dug tshul gnas pa gnas kyi thob //",
    "NG0420:480": "de ni bzhugs pa'i pho brang yin //",
    "NG0420:481": "snang tshul 'jam pa sgron ma gsum //",
    "NG0420:482": "tshang du mi sdod sgor sdod pa'i //",
    "NG0420:483": "bya khra 'dra ste ngo bo gsum //",
    "NG0420:484": "ye shes gsum brtsegs snang ba yin //",
    "NG0420:485": "thog ma'i sangs rgyas 'od mi 'gyur //",
    "NG0420:486": "rin chen sbubs na gnas pa ste //",
    "NG0420:487": "thig le ye shes sgron ma ste //",
    "NG0420:488": "chu yi sgron ma'i dbyings na bzhugs //",
    "NG0420:489": "rgya mtsho gangs kyi sgron ma la //",
    "NG0420:490": "rin chen sbubs kyi gdangs shar ba //",
    "NG0420:491": "gnas lugs 'gyur ba med pa'i gdangs //",
    "NG0420:492": "mthing kha bai dur+ya yi mdog / yon tan 'gag pa med pa'i gdangs //",
    "NG0420:493": "rin chen gser gyi nyi ma shar //",
    "NG0420:494": "de yi sbubs na gnas pa ste //",
    "NG0420:495": "sku gsum ye shes lnga ldan pa'i //",
    "NG0420:497": " thig le nyag gcig chos kyi sku //",
    "NG0420:498": "tha dad med pa'i nyag gcig ma //",
    "NG0420:499": "spyan cher bzhir ldan rang rig ste //",
    "NG0420:500": "rus sbal gab pa'i tshul du bzhugs //",
    "NG0420:501": "de yi thugs rje'i rtsa la shar ba //",
    "NG0420:503": " 'gyur med rig pa'i sgron ma de //",
    "NG0420:504": "gnas lugs 'gyur ba med pa la //",
    "NG0420:505": "snang ba 'gag pa med pa ni //",
    "NG0420:506": "nyi ma dang ni zer bzhin du //",
    "NG0420:507": "'gyur med rig pa'i sgron ma shar //",
    "NG0420:508": "de la shar lugs rnam pa gsum //",
    "NG0420:509": "rig pa sems kyi sgron ma dang *//",
    "NG0420:510": "brgyud pa gsum pa shes rab sgron ma dang *//",
    "NG0420:511": "nam mkha' gser gyi sgron ma'o //",
    "NG0420:512": "dang po mi 'gyu ba yi 'gyu ba ste //",
    "NG0420:513": "sgron ma'i gnas ni chos kyi 'khor lor 'gyus //",
    "NG0420:514": "sbubs med 'gyu ba ye shes rlung gi rta //",
    "NG0420:515": "de nas rig pa sems kyi rta la zhon //",
    "NG0420:516": "rnam shes rlung la zhon pa yi //",
    "NG0420:517": "'gyus pa rig pa'i rtsal du 'gyus //",
    "NG0420:518": "zhon ni sems kyi rta la zhon //",
    "NG0420:519": "song ni gzung 'dzin rtog par song *//",
    "NG0420:520": "spyod ni sgo lnga yul la spyod //",
    "NG0420:521": "skye ni chags sdang dug lngar skyes //",
    "NG0420:522": "bsog ni bag chags snod du bsog /",
    "NG0420:523": "sbyor ni bag chags gnas su phung po nying mtshams sbyor //",
    "NG0420:524": "myong ni sdug bsngal sna tshogs myong *//",
    "NG0420:525": "gnyis pa dgongs pa brda dang snyan brgyud nas //",
    "NG0420:526": "gsang sngags don gyi tshad ma byung *//",
    "NG0420:527": "dpe la brten nas don ngo shes //",
    "NG0420:528": "rtags la brten nas yid ches 'gyur //",
    "NG0420:529": "don gyi snying po thag chod pas //",
    "NG0420:530": "gzhi la grub pa'i shes rab gsum //",
    "NG0420:531": "sa bon tshul du gnas pa de //",
    "NG0420:532": "rkyen las byung ba'i shes rab @#//",
    "NG0420:533": "kyis //",
    "NG0420:534": "'bras bu'i tshul du smin pa yis //",
    "NG0420:535": "ma rig pa yi mun pa sangs //",
    "NG0420:536": "shes bya'i sgrib pa rang dag pas //",
    "NG0420:537": "ma btsal 'bras bu rang rig mthong *//",
    "NG0420:539": " gsum pa bya bral lhug par brtag / sgo gsum rten pas sgo bzhi 'char //",
    "NG0420:540": "thig le mthong rtogs sgo yang phye //",
    "NG0420:541": "de yis rtogs pa rgyud la smin //",
    "NG0420:542": "zhes gsungs so //",
    "NG0420:543": "sangs rgyas thams cad kyi dgongs pa ma bslad ji",
    "NG0420:544": "bzhin ma'i don ye shes kyi mar me chen po'i",
    "NG0420:545": "rgyud las / 'khrul pa gsum gyi sbubs na ma 'khrul pa'i sangs rgyas gnas lugs dang */",
    "NG0420:546": "'khrul ba'i sangs rgyas gnas lugs dang */",
    "NG0420:547": "'khrul pa'i 'khrul tshul bshad pa'i le'u ste dgu pa'o ///",
    "NG0420:549": "/ sangs rgyas rang la gnas pa'i skasab te gnyis pa'o ///",
    "NG0420:550": "/ de nas yang rdo rje sems dpas 'di skad ces zhus so //",
    "NG0420:551": "kye kye bcom ldan rdo rje 'chang *//",
    "NG0420:552": "btsal med ngang la ji ltar bsdad //",
    "NG0420:553": "'bras bu rang gi mtshan nyid sngon du ji ltar 'char //",
    "NG0420:554": "zhes gsol to //",
    "NG0420:555": "rdo rje 'chang gis bka' stsal pa //",
    "NG0420:556": "rdo rje sems dpa' ngos zungs shig / nyi ma mar me rang gi 'od la 'dug pa bzhin //",
    "NG0420:557": "rig par gdangs gsum ngang la gzhag / thug phrad rnam pa lnga yis snang ba rgya yis gdab //",
    "NG0420:558": "ma bcos ji bzhin gzhag na a ti'i dgongs pa yin //",
    "NG0420:559": "e maho rigs kyi bu dad pas bla ma'i gdams pa zhu'o //",
    "NG0420:560": "gdams pas shes rab kyi mig phyed de //",
    "NG0420:562": " shes rab kyi spyan gyis bltas pas //",
    "NG0420:563": "sangs rgyas sku dang ye shes su mthong *//",
    "NG0420:564": "tha dad med pas thig le nyag gcig tu mthong *//",
    "NG0420:565": "de logs na med pas so so rang rig tu mthong *//",
    "NG0420:566": "de gnas pa ye shes rin po che'i sbubs na gnas //",
    "NG0420:567": "de yin pa thig le ye shes kyi sgron ma yin //",
    "NG0420:568": "shar ba rgya mtsho'i dngas la shar //",
    "NG0420:569": "gsal ba phyi nang med par gsal //",
    "NG0420:570": "e maho //",
    "NG0420:571": "de rtogs lta ba de gnas sgom pa yin //",
    "NG0420:572": "blo chung de la mi gnas pas //",
    "NG0420:573": "rkyen gsum phyi nang gsang ba dang *//",
    "NG0420:574": "yan lag gsum dang 'char sgo gsum //",
    "NG0420:575": "rlung dang yig 'bru gdangs dang skus //",
    "NG0420:576": "mi gnas gnas pa bya ba'i thabs //",
    "NG0420:577": "bying rgod gsal zhing thun tshad gzung *//",
    "NG0420:578": "drod dang rtags rnams shugs kyis 'byung *//",
    "NG0420:579": "gzhi gzhag gzhi bzhengs dgongs pa la //",
    "NG0420:580": "rim pa bzhin du ma bslabs kyang *//",
    "NG0420:581": "ting 'dzin rgyal po drug rdzogs te //",
    "NG0420:582": "sku gsum gsal tshad gsum ldan pas //",
    "NG0420:583": "seng ge rtsal rdzogs dgongs pa yin //",
    "NG0420:584": "rtsol bral mkha' la rang gsal ba //",
    "NG0420:585": "khyung chen gshog rdzogs dgongs pa yin //",
    "NG0420:586": "dngos med zang thal ngang gnas pa //",
    "NG0420:587": "nam mkha' rnam dag ting 'dzin yin //",
    "NG0420:588": "mar me gcig la gnyis gyes ltar //",
    "NG0420:589": "gnas lugs gcig la snang lugs gnyis //",
    "NG0420:590": "ye shes sgron ma gnyis snang ba //",
    "NG0420:591": "nyi zla kha sbyor dgongs pa yin //",
    "NG0420:592": "chos nyid ngang las ma g.yos bzhin //",
    "NG0420:593": "nam mkha' gud du gcad pa bzhin //",
    "NG0420:594": "dngas pa'i chu @#//",
    "NG0420:595": "la rin chen sbubs shar ba //",
    "NG0420:596": "rgya mtsho dngas pa'i ting nge 'dzin //",
    "NG0420:597": "de yi snying por rang rig lhun grub pa //",
    "NG0420:598": "yid bzhin nor bu'i dgongs pa'o //",
    "NG0420:599": "rtsol ba mi bya ye bral lhug par gzhag / de la gnyen pos bcos shing dgag du med //",
    "NG0420:600": "byang chub lam gyi sgron ma'o //",
    "NG0420:601": "de ltar rtogs shing de la spyod pa de //",
    "NG0420:602": "nam zhig ye shes sbubs su 'pho dus su //",
    "NG0420:603": "gcig 'gags pas su 'khrul pa rang log tu 'gyur //",
    "NG0420:604": "ldog tshul bzhi yis 'khrul pa phra rags sangs //",
    "NG0420:605": "rtags rnams rim 'byung gdams pa dran par bya //",
    "NG0420:606": "chos tshul lnga yis sku dang ye shes rgyas //",
    "NG0420:607": "lhun grub mngon gyur 'das pa'i chos lngar bzhugs //",
    "NG0420:608": "mngon shes drug rdzogs rnam kun mkhyen pa 'char //",
    "NG0420:609": "ye shes drug las sprul pa'i 'od zer 'phro //",
    "NG0420:610": "bum nang mar me bum chags bral ba bzhin //",
    "NG0420:611": "bag chags sbrubs kyi bum nang na //",
    "NG0420:612": "rang rig mar me gnas pa de //",
    "NG0420:613": "dbugs dang bral bas mngon gyur te //",
    "NG0420:614": "gcig skyes pas su 'jug pa rang sa snang *//",
    "NG0420:615": "ye sangs rgyas pas yang sangs rgyas //",
    "NG0420:616": "gcig gnas pas su dus tshod rgyal sa zin //",
    "NG0420:617": "stong pa rig pa'i snying po can //",
    "NG0420:618": "lhun grub ye shes kha mig can //",
    "NG0420:619": "sku las 'das pa'i ye shes yin //",
    "NG0420:620": "rig pa shes rab snying po can //",
    "NG0420:621": "longs sku shes rab kha mig can //",
    "NG0420:622": "yid las 'das pa'i shes rab yin //",
    "NG0420:623": "shes rab thugs rje'i snying po can //",
    "NG0420:624": "sprul sku 'od kyi kha mig can //",
    "NG0420:625": "chos las 'das pa'i sangs rgyas yin //",
    "NG0420:626": "thugs rje ye shes snying po can //",
    "NG0420:627": "sprul sku lnga yi mkhyen pa yin //",
    "NG0420:628": "'byung ba las 'das pa'i rang gdangs te //",
    "NG0420:629": "chos nyid klong na mthing kha gsal //",
    "NG0420:630": "mthing kha'i klong na bzhi po 'khyil //",
    "NG0420:631": "de yi snying po rang gnas pas //",
    "NG0420:632": "rin po che yi sbubs yin no //",
    "NG0420:633": "rang snang ye shes ma 'gags pa //",
    "NG0420:634": "stong pa ye shes snying po can //",
    "NG0420:635": "tshig las 'das pa'i rang snang yin //",
    "NG0420:636": "yang dag mya ngan 'das pa'i 'od //",
    "NG0420:637": "rdo rje'i gdan la yang sangs rgyas //",
    "NG0420:638": "zhes gsungs so //",
    "NG0420:639": "sangs rgyas thams cad kyi dgongs pa ma bcos ji",
    "NG0420:640": "bzhin ma'i dgongs pa mi 'gyur ba'i don ye shes",
    "NG0420:641": "kyi mar me chen po'i rgyud las /",
    "NG0420:642": "grol lugs 'bras bu dang bcas pa bstan pa'i le'u",
    "NG0420:643": "ste bcu pa'o // // rtogs shing nyams su blangs",
    "NG0420:644": "pas sangs ji ltar rgyas pa'i skabs gsum pa'o //",
    "NG0420:645": "// de nas sangs rgyas rdo rje 'chang gis rgyud",
    "NG0420:646": "yongs su gtad pa 'di gsungs so //",
    "NG0420:647": "e maho 'dus pa'i tshogs //",
    "NG0420:648": "ma byung 'byung bar mi 'gyur ba'i //",
    "NG0420:649": "rmad du byung ba'i rgyud chen 'dis //",
    "NG0420:650": "grub mtha'i mun pa rab sel ba //",
    "NG0420:651": "rdo rje gsang ba'i gtan tshigs kyis //",
    "NG0420:652": "shes bya'i me long ye shes mar me chen po'i",
    "NG0420:653": "rgyud ces zungs shig bag chags kyi sbubs na rang",
    "NG0420:654": "rig pa'i ye shes la sku dang ye shes ma",
    "NG0420:655": "btsal bar lhun gyis grub par ston pas /",
    "NG0420:656": "yid bzhin nor bu rin po che'i rgyud ces zungs shig @#//",
    "NG0420:657": "btsal rtsol sgrub las 'das pa'i lam 'bras bu dang bcas pa ston pas /",
    "NG0420:658": "ye shes rang grol chen po'i rgyud ces zungs shig",
    "NG0420:659": "sgron ma rnam pa gsum las brgyad du phye nas",
    "NG0420:660": "ston pas / sgron ma rnam par bkod pa'i rgyud",
    "NG0420:661": "ces zungs shig rgyud thams cad kyi dgongs pa gcig",
    "NG0420:662": "tu bsdus na sangs rgyas kyis na gnas lugs ston",
    "NG0420:663": "ston pas / pas / nyag gcig dgongs pa 'dus",
    "NG0420:664": "pa sangs rgyas pa'i rgyud chen po zhes zungs shig",
    "NG0420:665": "theg pa brgyad kyi blo'i rtog pas ma bslad pas",
    "NG0420:666": "gnas lugs bzhugs tshul ston pas /",
    "NG0420:667": "sangs rgyas kyi dgongs pa ma bcos ji bzhin pa'i don /",
    "NG0420:668": "lta ba nam mkha' khyab pa'i ye shes /",
    "NG0420:669": "rus sbal gab pa'i rgyud ces zungs shig ces gdams so //",
    "NG0420:670": "de nas rdo rje sems dpas ma bzhengs pa'i gdan las bzhengs nas /",
    "NG0420:671": "phyag lan gsum btsal /",
    "NG0420:672": "bskor ba lan gsum mdzad nas /",
    "NG0420:673": "de de bzhin du gzung zhing bcang bar bgyi'o //",
    "NG0420:674": "rig pa 'dzin pa rnams de de bzhin du byos shig ces gsungs so //",
    "NG0420:675": "sangs rgyas thams cad kyi dgongs pa ma bcos ji",
    "NG0420:676": "bzhin ma'i don ye shes kyi mar me chen po'i",
    "NG0420:677": "rgyud las / rgyud yongs su gtad pa'i le'u ste bcu gcig pa'o ///",
    "NG0420:678": "/ sangs rgyas kyi dgongs pa ma bcos ji bzhin",
    "NG0420:679": "ma'i don ye shes kyi mar me chen po'i rgyud"
}