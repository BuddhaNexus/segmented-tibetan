{
    "T12TD4302E:341b-0": "@341b # // rgya gar skad du /",
    "T12TD4302E:341b-1": "me gha d'u ta n'a ma /",
    "T12TD4302E:341b-2": "bod skad du /",
    "T12TD4302E:341b-3": "sprin gyi pho nya zhes bya ba /",
    "T12TD4302E:341b-4": "yang dag par rdzogs pa'i sangs rgyas gsung gi dbang phyug la phyag 'tshal lo //",
    "T12TD4302E:341b-5": "rje bo khros pa'i shin tu lci ba'i bka' lung dag gis gzi brjid nyams par byas gyur cing //",
    "T12TD4302E:341b-6": "gnod sbyin 'ga' zhig la ni rang nyid bag med dbang gyur mdzes ma spangs la lo yi bar //",
    "T12TD4302E:341b-7": "yid 'ong skyed byed bu mo'i khrus bya bsod nams che ba rnams dang shin tu rab mdzes pa'i //",
    "T12TD4302E:341b-8": "rab bzang ljon shing grib ma dang ldan dra ma'i dri bor song la spyod pas gnas par gyis //",
    "T12TD4302E:341b-9": "'dod ldan de ni mdzes ma spangs shing zla ba 'ga' yis ri bo der ni phyin byas pas //",
    "T12TD4302E:341b-10": "lag pa phra bar gyur nas gser gyi gdu bu dag ni dpud pa'i bar du rgyu bar byed //",
    "T12TD4302E:341b-11": "chu stod zla ba rdzogs pa'i nyin la sprin rnams ri shod ri steng nyal bar gyur pa ni //",
    "T12TD4302E:341b-12": "mchog tu rol cing mdzes par gyur pa'i glang chen yin nam snyam du rtog cing mthong bar gyur //",
    "T12TD4302E:341b-13": "nor cing rgyal po'i rjes 'brangs de ltar gnas de mdun du ke ta'i me tog rgyas stobs kyis //",
    "T12TD4302E:341b-14": "nang du yid la rab tu gdung ba'i mchi ma yun ring dag tu ci yang byung gyur te //",
    "T12TD4302E:341b-15": "mgrin par 'khyud bya dga' ma ring na gnas par gyur pa'i skye bo'i sems la ni //",
    "T12TD4302E:341b-16": "chu 'dzin mthong na bde ldan yang ni rnam pa gzhan du gdung ba ci yang 'jug par 'gyur //",
    "T12TD4302E:341b-17": "dbyar dus zla ba gnyis pa 'ongs par gyur tshe brtse ldan ma yi ched du srog chags ni //",
    "T12TD4302E:341b-18": "bde la char sbrin dag gis rang nyid bde'am zhes pa'i tshig 'di khyer nas 'jug pa bzhin /",
    "T12TD4302E:341b-19": "kun da'i zla yi chu skyes 'dzum pa rnams kyis de la mchod pa'i che du dga' byed bzhin //",
    "T12TD4302E:341b-20": "mdza' ba mngon du gyur pa'i tshig de legs par 'ongs sam dga' bzhin brjod pa bzhin //",
    "T12TD4302E:341b-21": "gang du du ba gzi ldan chu gter myur 'gro rnams kyi tshor ba las ni char sprin te //",
    "T12TD4302E:341b-22": "gang du mkhas pa'i byed pa rnams dang srog rnams kyis ni legs bshad ched du thob par byed //",
    "T12TD4302E:341b-23": "ces pa mchog tu dga' ba'i gsang ba pa ni de las yongs su mi shes gang gis ni ;",
    "T12TD4302E:341b-24": "/'dod pa'i don du mkhas dang mi mkhas rnams dang sems ldan sems med rnams la zhu bar byed //",
    "T12TD4302E:341b-25": "khyod ni rigs mchog dang ldan mchod sbyin brgya pa'i blon po mchog ste 'dod 'jo'i ngo bo nyid //",
    "T12TD4302E:341b-26": "sa gsum mtha' dag rig cing bskal par 'jug pa'i che ba'i chu 'dzin nyid du bdag gis shes //",
    "T12TD4302E:342a-0": "des @342a * //",
    "T12TD4302E:342a-1": "na khyod ni don gnyis nyid la skal ba'i dbang gis dman min 'dod pa thob pa nyid //",
    "T12TD4302E:342a-2": "mchod sbyin 'bras med bdag gi ring gnas gnyen 'dun dag tu yon tan mchog dbang khyod gshegs mdzod //",
    "T12TD4302E:342a-3": "ka ye chu ldan khyod ni shin tu gdungs gyur skabs nyid de phyir bdag gi dga' ba la //",
    "T12TD4302E:342a-4": "gtam gyi bdag po ched cher khros pas 'khyams shing bral ba dag gi phrin ni mdzad du gsol //",
    "T12TD4302E:342a-5": "phyi rol skyed mos mchog gnas 'phrog byed gtsug gi zla ba'i 'od kyis snang byas khang bzangs can //",
    "T12TD4302E:342a-6": "gsang ba'i bdag po'i bsti gnas chen po lcang lo can zhes bya ba'i gnas su khyod gshegs mdzod //",
    "T12TD4302E:342a-7": "khyod ni dri yi bzhon pa dang ldan mkha' lam gshegs pa'i dbang gis lam bgrod mdzes ma rnams //",
    "T12TD4302E:342a-8": "bsam pa dga' bar gyur te len bu'i rtse mo rgyab tu byas nas lta zhing gus par byed //",
    "T12TD4302E:342a-9": "khyod 'ongs tshon brel bas mchog tu nyen cing g-yog bzhin gzhan dbang gyur pa bdag 'dra dang //",
    "T12TD4302E:342a-10": "gang zhig gzhan yang mi yi skye bo su zhig gus shing dga' ba rgya cher byed mi 'gyur //",
    "T12TD4302E:342a-11": "dal bu dal bus bskyod pa'i dri bzhon dag gis khyod la mdzes mthun zhabs tog byed pa bzhin //",
    "T12TD4302E:342a-12": "myos pa'i tsa ta ka 'di'ang khyod la snyan pa'i bstod pa'i bstod pa g-yon nas sgrogs pa dang //",
    "T12TD4302E:342a-13": "chu skyar mdzes ma rnams kyang skal bzang mig gis mkha' la khyod mthong phreng bar byas nas brten //",
    "T12TD4302E:342a-14": "nges par mngal ni rab tu 'dzin pa yongs su gsal ba nyid du bya ba bzod par nus //",
    "T12TD4302E:342a-15": "bdag gis mdzes ma de yang nyin zhag grangs bzhin bdag po gcig pu yid la 'dri bar ni //",
    "T12TD4302E:342a-16": "gdon mi za bar myur du gshegs te bdag ni ma shi ba nyid khyod kyis bstan par mdzod //",
    "T12TD4302E:342a-17": "gang phyir 'phral la chu skyed phal cher phreng bas bcings pas ltung ba med par gyur pa bzhin //",
    "T12TD4302E:342a-18": "lha mo'i snying gi dga' ba bral las ltung ba phral la 'gog cing mdza' bas 'ching bar byed //",
    "T12TD4302E:342a-19": "gang zhig khyod kyi 'brug sgra sgrogs pa de ni skal bzang rna bas thos byas nas //",
    "T12TD4302E:342a-20": "mchog tu rgyas pa'i me tog dag gis sa gzhi'i ched du gdugs dag byas par gyur pa nyid //",
    "T12TD4302E:342a-21": "khyod ni nam mkha' dag la gshegs tshe dga' ba'i yid kyis mtsho dang gangs can bar la ni //",
    "T12TD4302E:342a-22": "padma'i rtsa ba lo ma'i lam rgyags ldan pa'i ngang pa'i rgyal po rnams kyang grogs su 'gyur /",
    "T12TD4302E:342b-0": "raghu'i bdag po'i zhabs kyis mtshan pa'i ri ngos rnams la skye @342b bo kun gyi sa phyag byed pa'i //",
    "T12TD4302E:342b-1": "che ba'i ri bo 'di ni khyod kyi dga' ba'i grogs bzang khyod lang 'khyud ba sngon 'gro ba'i //",
    "T12TD4302E:342b-2": "mdza' ba gsal byas yun ring 'bral las byung ba'i mchi ma'i dro ba'ang 'byung ba yongs mthong la //",
    "T12TD4302E:342b-3": "khyod dang gang de dus dus dag tu yang dag mjal 'gyur zhes ni byas nas khams bde mdzod ;",
    "T12TD4302E:342b-4": "/ kva ye chu 'dzin re zhig khyod ni lam la bgrod pa'i thabs kyis gtam ni mnyan par mdzod //",
    "T12TD4302E:342b-5": "de yi rjes su bdag gi 'phrin ni rna ba'i bde ba skyed khyod rna bar gzung bar mdzod //",
    "T12TD4302E:342b-6": "shin tu ngal zhing rab tu ngal tshe ri bo'i rtse la rkang bkod ngal ba bsal nas gshegs //",
    "T12TD4302E:342b-7": "gang du skom shing shin tu skom na nyung du'i chu dang che ba'i mtshol 'ang btung bar bya //",
    "T12TD4302E:342b-8": "ni tsu la ni gsar bas gnas 'di las ni khyod langs mkha' la byang du gdong phyogs mdzod //",
    "T12TD4302E:342b-9": "phyogs kyi glang po rnams kyi lag pa che bas bcings pa'i lam ni yongs su dor bar gyis //",
    "T12TD4302E:342b-10": "ri yi rtse mo phrogs nas dri bzhon 'gro ba'am chu 'dzin langs nas 'gro ba'i ci zhes the tshom du //",
    "T12TD4302E:342b-11": "gyur nas grub pa'i bud med rnams kyis gyen phyogs bltas te 'jigs shing skrag pas rmongs bar 'gyur //",
    "T12TD4302E:342b-12": "rin chen 'od kyis snang ba bzhin du rab mdzes mchod sbyin brgya pa'i gzhu yi dum bu ni //",
    "T12TD4302E:342b-13": "che ba'i grog mkhar rtse las byung ba de ni mdun du yang dag mthong bar 'gyur ;",
    "T12TD4302E:342b-14": "/ khyab 'jug glang rdzi'i tshul bzung rma bya'i sgro yi 'od kyis khyab par gyur pa bzhin //",
    "T12TD4302E:342b-15": "khyod sku mchog tu mdzes pa mthing nag gang gis kun du khyab par byed pa thob par 'gyur //",
    "T12TD4302E:342b-16": "khyod 'ongs te na grong khyer na chung dga' zhing chags pa'i mig rnams kyis ni smin ma yi //",
    "T12TD4302E:342b-17": "rnam 'gyur mngon par mi shes bzhin du blta zhing 'bru rnams kun ni 'phel bar byed pa'i phyir //",
    "T12TD4302E:342b-18": "khyod ni cung zad nub tu bskyod cing gnas bya 'phrin la smon gyi rol dga' pa yi //",
    "T12TD4302E:342b-19": "gnam chu sgug pa'i zhing la gru char rgyas bya slar yang byang du myur bar ngal gyis gshegs //",
    "T12TD4302E:342b-20": "lam du yongs su ngal ba'i tshe na ngos ldan aa sma brtsegs pa'i ri rtse ra gnas bya ste //",
    "T12TD4302E:342b-21": "khyod kyi nags nang shing skam rnams ni char gyis brlan par byas bzhin legs par mdzod //",
    "T12TD4302E:342b-22": "gang phyir che ba'i skye bo dang por legs byas rgyu mtshan thob pa'i grogs bzang la //",
    "T12TD4302E:342b-23": "de lta'i bya bas gnas ched ci yang gyur la phyir phyogs ngan pa'i skye bo'ang 'gyur ma yin //",
    "T12TD4302E:343a-0": "kva ye chu @343a * //",
    "T12TD4302E:343a-1": "'dzin khyod ni lam la ngal tshe sna tshogs brtsegs pa zhes pa'i ri bo ni //",
    "T12TD4302E:343a-2": "ngos ldan rtse mo yangs la bsdad nas phan tshun mngon du phyogs pa'i bsnyun ni byed bzhin pas //",
    "T12TD4302E:343a-3": "khyod kyang de yi so ka'i ma ni bdud rtsis zhi byed de yang phan pa'i dngos po'i rten du 'gyur //",
    "T12TD4302E:343a-4": "chen po rnams la phan btags lan du 'phral la 'bras bu dam pas brlan pa nyid //",
    "T12TD4302E:343a-5": "khyod ni g-yo med rtse mor gnas tshe aa mra'i nags kyi 'bras bu rgyas par smin pa ni //",
    "T12TD4302E:343a-6": "phyogs kun khyab par bkram pa dga' ma'i rnam mdzes len bu dag dang mtshungs pa bzhin du gyur //",
    "T12TD4302E:343a-7": "sa gzhi'i mdzes ma'i nu rgyas lhag ma dkar zhing thig le sngon pos mdzes pa bzhin //",
    "T12TD4302E:343a-8": "'chi med khyo shug dag ni ya mtshan nges pa thob pa'i mig gis rab tu lta bar byed //",
    "T12TD4302E:343a-9": "de nas ri dags pa dag po'i chung ma'i nags kyi khang pa de la yud tsam gnas byas nas //",
    "T12TD4302E:343a-10": "de yi pha rol chu las thon nas mchog tu myur bas lam gzhan dag tu gshegs shing bgrod pa na //",
    "T12TD4302E:343a-11": "drang srong bu mo'i chu bo 'bigs byed ri yi zhabs ni rtsub pa'i rdol 'og tu 'bab ldan ma //",
    "T12TD4302E:343a-12": "so gnyis yan lag mchog las dkar mo tshon gyis legs bris bzhin du khyod kyis mthong bar 'gyur //",
    "T12TD4302E:343a-13": "khyod kyis thog mar char pa sgyug bya de yi chu ni 'thungs nas bgrod par bya ste phyin nas ni //",
    "T12TD4302E:343a-14": "nags kyi glang po myos pa'i tig ta'i ro dang 'dzam bu'i shing gi chu de'ang myur du 'gengs //",
    "T12TD4302E:343a-15": "kva ye sbrin stug khyod ni nang gi snying po ldan na dri bzhon dag gis g-yo mi nus //",
    "T12TD4302E:343a-16": "gang phyir thams cad stong na yang bar 'gyur zhing yongs su gang na kun kyang lji ba nyid //",
    "T12TD4302E:343a-17": "dang por kandali yi me tog kha 'bus rnams ni shun pas bsgribs pa byung ba dang//",
    "T12TD4302E:343a-18": "'dab ma ljang zhing ge sar dkar ser phye ldan brtan pa rnams kyi chu skyes me tog mthong nas kyang //",
    "T12TD4302E:343a-19": "'brog dgon rnams su mes bsregs sa gzhir dri 'dzin mnam bya dri bzang mang po byung ba na //",
    "T12TD4302E:343a-20": "chu 'dzin dal bus char bskrun khyod la s'a rigs rnams ni ston par byed par 'gyur //",
    "T12TD4302E:343a-21": "khyod ni legs par 'ongs che snyan pa'i sgra bsgrags dus na grub pa rnams kyis mchod byed cing //",
    "T12TD4302E:343a-22": "ts'u ta ka rnams chu yi thigs pa bzung nas dga' bas 'thung la lta bar byed bzhin dang //",
    "T12TD4302E:343a-23": "chu sgrogs rnams ni phring bar bsgrigs rnams yongs su bsgreng zhing ci zhes nges par lta bzhin dang //",
    "T12TD4302E:343b-0": "mchog tu 'dar byas dga' bas dga' ma la ni @343b dam du 'khyud pa rnams ni byed pa yin //",
    "T12TD4302E:343b-1": "kva ye grogs po khyod ni bdag gi dga' ba'i don la myur du 'gro snyam yod na yang //",
    "T12TD4302E:343b-2": "ka ku bha yi dri ldan ri bo ri bo rnams la yun ring thogs par bdag gis shes //",
    "T12TD4302E:343b-3": "gtsug pud can gyi 'dren byed chu dang bcas pas legs par 'ongs sam byas nas yun ring gnas par 'dod //",
    "T12TD4302E:343b-4": "de slad khyod ni shin tu shin tu myur ba 'gro bar 'gyur ba dag kyang ji ltar yin //",
    "T12TD4302E:343b-5": "khyod 'ongs tshe na ngang pa rnams ni de nyid cung zad gnas nas 'gro zhing 'bras bu ni //",
    "T12TD4302E:343b-6": "yongs su smin pa ljang sngon dang ldan 'dzam bu'i nags kyis bskor dbus dkar po'i 'od ldan che ba yi //",
    "T12TD4302E:343b-7": "nags kyi 'khri shing ke ta'i chu skyes ge sar gsal bar rgyas shing grong dang mchod rten gyis //",
    "T12TD4302E:343b-8": "bskor ba'i khang par gtor len tshang skyed rtsom pa'i grong khyer tam sha zhes pas mchod par 'gyur //",
    "T12TD4302E:343b-9": "de yi byang phyogs gzhi la bi di sha zhes mchod cha rgyal po'i khab tu myur song nas //",
    "T12TD4302E:343b-10": "der ni khyod kyis shin tu che ba'i 'bras bu thob mchog go 'phang 'phral la thob 'gyur zhing //",
    "T12TD4302E:343b-11": "che ba'i kha zheng dang ldan mtha' nas lhung lhung skad snyan sgrogs shing dang zhing bsil ldan pa //",
    "T12TD4302E:343b-12": "g-yo ba'i rlabs phreng gdong kha smin ma g-yo bzhin pa 'dra'i mtsho de'ang skal bzang khyod 'thung 'gyur //",
    "T12TD4302E:343b-13": "gang zhig ni tsa zhes grags ri bor khyod 'ongs thob las der ni ngal bso'i ched du gnas //",
    "T12TD4302E:343b-14": "ka dam pa yi me tog dga' bas spu long rgyas shing ge sar 'dzum par byed pa bzhin //",
    "T12TD4302E:343b-15": "grong khyer rnams ni sman 'tshong ma rnams dga' bar byed pa'i dri bzangs dag gis gang ba rnams //",
    "T12TD4302E:343b-16": "rdo yi phrag phrug rnams kyi mchog tu mdzes ba'i lang tshom rnams smra ru 'jug pa bzhin //",
    "T12TD4302E:343b-17": "ngal sos gyur na bgrong bya gsar skyes rnams kyi me tog gsar pa'i dra ba mdzes pa rnams //",
    "T12TD4302E:343b-18": "chu bo chu ngogs skyes pa rnams ni chu thigs rnams kyis bran pa 'phral du 'ongs 'gyur zhing //",
    "T12TD4302E:343b-19": "chu skyes thog ma'i gdong gi 'gram pa'i rdul thigs ser la rna ba'i autpal ngal ba dang //",
    "T12TD4302E:343b-20": "rnyings gyur la ni nyid kyis skad cig bde ba'i grib bsil yongs su gnang bar mdzod cig kye //",
    "T12TD4302E:343b-21": "yang ni byang gi phyogs su bgrod cing gang zhig khyed ni 'khyog po'i lam la zhugs pa'i tshe //",
    "T12TD4302E:343b-22": "grong khyer audzdza ya na'i rgyal po'i pho brang nang du phyir phyogs min par gnas par mdzod //",
    "T12TD4302E:344a-0": "de na grong gi dga' ma rnams kyi rol sgeg zur mig glog gi @344a * //",
    "T12TD4302E:344a-1": "thag pa g-yo ba ni //",
    "T12TD4302E:344a-2": "skyong byed mig gis gal te khyod ni ma mthong 'bras bu med cing bslus pa nyid du 'ang 'gyur //",
    "T12TD4302E:344a-3": "rlabs phreng g-yo ldan snyan par sgrogs shing 'dab chags phreng ba'i rked rgyan ska rags sil sil can //",
    "T12TD4302E:344a-4": "dal gyis dal gyis 'gro zhing lang ling mdzes pa'i skal bzang 'khor lo'i lte ba dang ldan pa //",
    "T12TD4302E:344a-5": "ro mchog dang ldan chu bo'i na chung bir bindha ni khyod ni lam na mngon bzhugs nas //",
    "T12TD4302E:344a-6": "dga' ma rnams kyis mdza' bo rnams la rol sgeg thog mar ston cing rked rgyan 'grol 'dra mtho'a //",
    "T12TD4302E:344a-7": "de rgal sindhu'i chu ni len bu bzhin du lus ni rab tu phra bar gyur pa can //",
    "T12TD4302E:344a-8": "dgos su gyur pa'i shing ni rnyings pa'i 'dab ma lhung ba rnams kyis khyab par bkram pas dkar //",
    "T12TD4302E:344a-9": "kva ye skal bzang khyod dang bral bar gnas pas lus kyi gnas skabs 'di 'drar 'gyur //",
    "T12TD4302E:344a-10": "gang gi chung ma spangs nas che ba'i gnas skabs mdzad dam khyod mkhyen de ni rjod par byed //",
    "T12TD4302E:344a-11": "aa wanta'i yul thog na au da ya na'i gtam ni grong gi rgan mos shes pa yod //",
    "T12TD4302E:344a-12": "de rjes grong khyer sngar bstan khang pa yangs shing dpal dang phun tshogs che ldan yangs pa can //",
    "T12TD4302E:344a-13": "'dzam gling sa gzhir mtho ris mdzes ldan dum bu bsod nams lhag ma rnams kyi skabs gsum pa'i //",
    "T12TD4302E:344a-14": "legs bshad 'bras bur gyur pa nyung shas 'ga' zhig dag ni phrogs nas 'ongs par gyur pa bzhin //",
    "T12TD4302E:344a-15": "gang du bzhad rnams myos pa'i gdangs snyan che bar sgrogs shing yid 'ong sgra ni gsal bar byed //",
    "T12TD4302E:344a-16": "nyi gzhon gyis rgyas chu skyes dri bzangs dga' skyed bska ba'i ro ldan yid du 'ong gyur cing //",
    "T12TD4302E:344a-17": "chu thigs kyis bran dri bzhon bud med chags gzir gdung ba phrog byed lus kyi rjes mthun pa //",
    "T12TD4302E:344a-18": "bdag bo mchog ni 'dod don gnyer bar byed la snyan par sgrogs shing dga' bar byed pa bzhin //",
    "T12TD4302E:344a-19": "de yi nor ldan khang pa rnams na len bu spos kyis bdugs pa'i dri bzangs dra ba nas //",
    "T12TD4302E:344a-20": "'thon pas khyod lus cher 'gyur khyim gyi gcug pud can ni dga' bas gnyen mthong gar gyis ni //",
    "T12TD4302E:344a-21": "mchod 'bul chu skyes dri bzangs ldan pa bud med rol sgeg ldan pa'i rkang pa'i tshon rnams kyis //",
    "T12TD4302E:344a-22": "mtshan pa rnams kyi dbus su dub par gyur pa'i rang nyid sdug bsngal bsal bar bya //",
    "T12TD4302E:344a-23": "yang ni srid pa gsum gyi bla ma dpal mgrin gnas su bsod nams ldan khyod bgrod par bya //",
    "T12TD4302E:344b-0": "'khor tshogs chos kyis @344b khyab bdag mgrin 'od mtshungs bzhin zhes gus dang bcas pas lta bar byed //",
    "T12TD4302E:344b-1": "yid 'ong dri ldan chu la lang tsho ma rnams rol sgeg khrus ni byed ba'i dri ldang zhing //",
    "T12TD4302E:344b-2": "autpal ge sar ldan pa'i dri rnams kyis bsgos rlung gi skyed tshal g-yo bar byed pa yod //",
    "T12TD4302E:344b-3": "kva ye chu 'dzin nag po chen po'i gnas su bgrod nas nyin zhag gzhan pa'i dus la yang //",
    "T12TD4302E:344b-4": "nyin mor byed pa 'dren byed yul du 'ongs par gyur gyi bar du khyod ni gnas par mdzod //",
    "T12TD4302E:344b-5": "rtse gsum can la thun mtshams la ni gtor ma rnga chen bsgrags shing bstod dbyangs byed pa bzhin //",
    "T12TD4302E:344b-6": "khyod kyis 'brug dbyangs bsgrags tshe ma tshang med pa'i 'bras bu thob pas kun gyi don yang byed //",
    "T12TD4302E:344b-7": "de nas rkang pa bkod par gyur tshe 'og phag dag las sil sil snyan pa'i sgra 'byung zhing //",
    "T12TD4302E:344b-8": "rol sgeg g-yo ba'i rin chen 'od 'phros lus mdzes rnga yab 'dzin pas ngal ba'i lag pa can //",
    "T12TD4302E:344b-9": "tshogs kyi mdzes ma sen rjes gsar pas gdungs la khyod las char thigs thob na tshim byed pa //",
    "T12TD4302E:344b-10": "khyod la sbrang rtsi byed pa'i phreng ba bzhin du g-yo ba'i zur mig ring ba dag gis blta bar 'gyur //",
    "T12TD4302E:344b-11": "phyugs bdag glang chen lpags rlon 'dod bzhin gyon nas gar ni rtsom pa 'phrogs par gyur pa bzhin //",
    "T12TD4302E:344b-12": "khyod 'ongs snga dro'i thun mtshams nyi gzhon dmar ba'i 'od kyis dmar ba'i chu skyes 'dzin byed cing ;",
    "T12TD4302E:344b-13": "/ rgyab nas mtho ba'i lag pa zlum po'i nags kyi shing chen dag gis brgyangs nas 'dzin cing gnas //",
    "T12TD4302E:344b-14": "zhi ba'i char rgyun 'bab tshe ri yi sras mos g-yo med mig gis gus pas lta bar byed //",
    "T12TD4302E:344b-15": "des na bdag po'i gnas su mchog gi btsun mo rnams ni rab dags sgeg par byed pa na //",
    "T12TD4302E:344b-16": "mtshan mo'i mun pa stug po rnams kyis mi yi bdag po'i lam gyi snang ba 'gog byed pas //",
    "T12TD4302E:344b-17": "khyod kyi glog 'od gser mtshungs 'od kyi snang bas sa gzhi'i lam ni kun nas bstan par mdzod //",
    "T12TD4302E:344b-18": "chu char 'brug dbyangs sgra chen mang po ma byed mdzes pa de rnams skrag cing 'chi bar 'gyur //",
    "T12TD4302E:344b-19": "de rnams kyis ni khang bzangs phug nor nyal sa steng gi rgya phubs 'ga' zhig dag tu ni //",
    "T12TD4302E:344b-20": "yun ring 'ongs las dub pa'i rang gi dga' ma glog ma'i don du mtshan mo gnas byas nas //",
    "T12TD4302E:344b-21": "nyi ma mthong tshe khyod ni slar yang lhag ma'i lam dag shin tu mgyogs pas bgrod par bya //",
    "T12TD4302E:345a-0": "gang phyir snying grogs dag gi don du 'bad pa @345a * //",
    "T12TD4302E:345a-1": "byas pa des par bya ba byas pa nyid //",
    "T12TD4302E:345a-2": "de yi dus su nyin mor byed pas lam ni dor nas myur du 'gro bar bya //",
    "T12TD4302E:345a-3": "'od zer rab tu 'phro ba bsgrags na khro ba chung ba min pa khyod la byed par 'gyur //",
    "T12TD4302E:345a-4": "mtshan mo bdag po song ba'i bud med mig gi mchi ma sel la bdag po 'ong ba bzhin //",
    "T12TD4302E:345a-5": "padmo'i yum gyi chu skyes gdong gi mig chu de yang rab tu sel ba byed par 'gyur //",
    "T12TD4302E:345a-6": "rab du dang ba'i sems bzhin shin tu zab mo dang ldan mtsho yi chu yi chu yi nang du ni //",
    "T12TD4302E:345a-7": "khyod kyi gzugs brnyan yang ni rang bzhin skal ba bzang po bdag nyid 'char ba thob par 'gyur //",
    "T12TD4302E:345a-8": "de slad de yi ku mu ta ni dkar po rnams kyis khyod la bkur sti bsnyen bkur byed //",
    "T12TD4302E:345a-9": "brtags pas don yod bya ba'i ched du g-yo ldan nya rnams gyen du 'phar zhing lta bar byed //",
    "T12TD4302E:345a-10": "de yi chu gos sngon pos chu yi dogs kyi tshing ra 'phrogs par byas nas spangs pa na //",
    "T12TD4302E:345a-11": "ma 'phrog ces ni shing chen yal ga'i lag pa dag gis dbus su cung zad 'dzin pa bzhin //",
    "T12TD4302E:345a-12": "kva ye grogs po chu 'thungs lto khengs lji nas lam du 'gro ba yang ni ji ltar yin //",
    "T12TD4302E:345a-13": "mdzes ma'i sgron ma mdzes pa'i bro ba shes na ji ltar 'dor ba'i nus pa yong pa yin //",
    "T12TD4302E:345a-14": "khyod ni de pa'i ri las nye bar 'gro tshe ngal bu dal bu'i rlung ni ldang 'gyur zhing //",
    "T12TD4302E:345a-15": "bsil ba'i rlung gis bsgos ba'i au du mw'a ra'i nags kyi 'bras bu 'chang zhing rol rtsed byed //",
    "T12TD4302E:345a-16": "khyod kyis char chen phab pas nor 'dzin ma yi dri dang rlangs pa gtsang ma tshogs pa ni //",
    "T12TD4302E:345a-17": "so ldan rnams kyi sna yis rdub cing bu ga'i nang du skal bzang glu dbyangs sgrogs par byed //",
    "T12TD4302E:345a-18": "der ni skye mched nyi ma las lhag gzi ldan sreg zla las skyes don du phyogs ba can //",
    "T12TD4302E:345a-19": "gtsug na zla ba rin chen mang gi dmag tshogs bsrung pa'i don du bskos pa de ni gnas //",
    "T12TD4302E:345a-20": "khyod kyi mkha' yi gangg'a'i chu las sprin gyi me tog gsher ba mang po rnams kyis ni //",
    "T12TD4302E:345a-21": "me tog gru char bdag nyid phab nga rnams kyis gang zhig de ni khrus ni byed par 'gyur //",
    "T12TD4302E:345a-22": "gtsug phung ldan de chu 'thungs dga' bas phyin nas ri gzung snyan pa'i sgra sgrogs gar dag byed //",
    "T12TD4302E:345a-23": "mig zur dkar ba'i zer gyis 'phrog byed gtsug gi zla ba'i 'od kyi zer ni skyengs byed kyang //",
    "T12TD4302E:345a-24": "gang gi che ba'i mjug sgro mdongs 'od tshon rtsis bris bzhin mdzes pa 'od gyur pa //",
    "T12TD4302E:345b-0": "au ma'i sras ni dga' bar byed pa chu skyes 'dab ma bzhin du rna @345b bar byed pa yod //",
    "T12TD4302E:345b-1": "smyig ma'i tshal nas skyes pa'i lha de yang dag mchod nas slar yang lam ni brgal bar mdzod //",
    "T12TD4302E:345b-2": "grub pa'i khyo shug dag gi lag pa'i pi wang chu thigs brlan la 'jigs pas lam ni ster //",
    "T12TD4302E:345b-3": "khyod kyis mthong bar 'gyur ba'i sa bdag dga' ba'i lha yi sras po chu gter gzugs 'dzin ni ;",
    "T12TD4302E:345b-4": "/ sa yi gzhi la byung zhing lhun po 'dod 'jo'i bu mos 'ongs nas mchod pa byed par 'gyur //",
    "T12TD4302E:345b-5": "khyod kyi de yi rlabs ldan mtsho yi chu 'thungs 'ongs pa'i tshe na thag ring mthu las ni //",
    "T12TD4302E:345b-6": "chen po yin yang phra mo dang ni sbrang rtsi'i bu yi kha dog bskus par gyur pa dang //",
    "T12TD4302E:345b-7": "chen po'i sa la aindra n'i la mu tig do shal dag ni gcig tu bkod pa bzhin //",
    "T12TD4302E:345b-8": "mkha' la bgrod pa rnams kyi mig rnams dag gis 'og tu blta zhing nges par mthong bar 'gyur //",
    "T12TD4302E:345b-9": "de rnams brgal nas bgrod tshe smin ma 'khri shing gzhon nu rol pa rnams kyis mdzes ba can //",
    "T12TD4302E:345b-10": "dkar nag 'od zer dang ldan rnams kyi rdzi ma steng du bskyod par gyur pa'i mdzes pa dag /",
    "T12TD4302E:345b-11": "kun da'i me tog g-yo ba'i rjes 'gro sprang rtsi byed pa'i dpal gyi mdzes pa bzhin du ni //",
    "T12TD4302E:345b-12": "mdzes ldan da sha zhes bya'i grong khyer na chung mig gis blta 'dod la ni rang lus bstan par mdzod //",
    "T12TD4302E:345b-13": "dang por tshangs pha 'jug pa zhes bya'i ljongs la khyod ni bgrod bya 'og tu grib bsil bya //",
    "T12TD4302E:345b-14": "de nas rgyal rigs bcom pa'i dur ldan ku ru ba yi bzhin ni khyod kyis bstan par bya //",
    "T12TD4302E:345b-15": "gang du srid sgrub mda' rnon brgya phrag dag gis rgyal rigs mang po'i mgo bo bcad pa ni //",
    "T12TD4302E:345b-16": "khyod kyi gru char chen po rab tu mang po phab pas padma rnams ni chad pa bzhin //",
    "T12TD4302E:345b-17": "myos par byed pa'i ro ldan dga' ma snar ma'i tshig gis mtshan pa'i chang ni spang byas nas//",
    "T12TD4302E:345b-18": "rang gi gnyen la dga' bar 'gyur bas yul las phyir phyogs stobs bzang gang de blta bar bya //",
    "T12TD4302E:345b-19": "kva ye zhi ldan s'a ra sva ti'i chu la mngon par phyogs tshe khyod kyis 'thungs byas nas //",
    "T12TD4302E:345b-20": "lus kyi kha dog dag ni nag por 'gyur zhing nang gi bsam pa yang ni dkar ba nyid //",
    "T12TD4302E:345b-21": "de nas bgrod pa'i phyi nas ka kha pa yi grong yod dza hu'i bu mo ri rgyal gyi //",
    "T12TD4302E:345b-22": "ngos la bgrod pa dug can rgyal po'i bu ni mtho ris de yi them skas bgrod pa bzhin //",
    "T12TD4302E:345b-23": "gang gi dbu ba'i phreng ba rnams kyis goo r'i'i zhal gyi khro gnyer rnams la dgod pa bzhin //",
    "T12TD4302E:345b-24": "bde 'byung skra nas rlabs kyi lag pa dag gis bzung nas zla phyed 'phrog par byed pa bzhin //",
    "T12TD4302E:346a-0": "khyod ni gal te @346a * //",
    "T12TD4302E:346a-1": "de yi chu 'thungs bsams nas lus phyed lnga ma mkhar las 'phyang ba ni //",
    "T12TD4302E:346a-2": "lha yi glang po bzhin te chu dre'i zhing ni dri med dkar ba'i shel bzhin snang ba nyid //",
    "T12TD4302E:346a-3": "chu bo de la khyod kyi glag ma bsam pas 'phral la yang dag 'byung 'gyur mdzes pa ni //",
    "T12TD4302E:346a-4": "ya mu na yi chu dang gangg'a 'grogs ba'i mdzes pa las 'ongs gyur la gnas ma yin //",
    "T12TD4302E:346a-5": "rdo leb steng du ri dags gnas pas ri dags lte ba'i dri bzang 'dzin pa'i rdo ldan zhing //",
    "T12TD4302E:346a-6": "gangg'a nyid kyi yab gyur kha bar dkar ba'i g-yo med gangs ldan de nyid thob byas nas //",
    "T12TD4302E:346a-7": "lam gyis ngal ba rnam par 'dul ba'i ched du de yi rtse la slebs nas 'dug pa yi //",
    "T12TD4302E:346a-8": "mdzes pa mig gsum pa yi bzhon ba dkar ba'i khyu mchog rva yis 'dam ni glangs ba bzhin //",
    "T12TD4302E:346a-9": "de la gal te rlung gis rab bskyod thang shing lag pa kun du 'thabs pa las byung ba'i //",
    "T12TD4302E:346a-10": "me yi dug dang me stag dag gis 'brong gi dga' ma'i spu tshogs mang po sreg byed na //",
    "T12TD4302E:346a-11": "khyod kyis de rnams zhi ba'i ched du chu 'dzin stong phrag mang po char ni bya bar 'os //",
    "T12TD4302E:346a-12": "gang phyir chen po rnams kyi phun tshogs 'bras bu mang po'i sdug bsngal zhi bar byed pa nyid //",
    "T12TD4302E:346a-13": "der ni khyod kyis sgra chen bsgrags la ma bzod che ba'i dregs pa kun du ldan pa'i rkang brgyad pa //",
    "T12TD4302E:346a-14": "khyod kyi steng du mchod bar bya'o snyam nas ma mchongs rang gi yan lag kun du rmas //",
    "T12TD4302E:346a-15": "de rnams dag la rab tu bzhad ldan thog ser char pa drag phab mang pos gzhom par mdzod //",
    "T12TD4302E:346a-16": "rang bzhin ngan pa'i gnas pa dag gi 'bras med rtsom pa'i 'bad pa rnams ni ci yang med //",
    "T12TD4302E:346a-17": "der ni che zhing gsal ba'i rdol gtsug na zla phyed 'dzin pa'i rkang bkod rjes la ni //",
    "T12TD4302E:346a-18": "rtag tu grub pa rnams kyis gtor ma mchod kyis gus pas phyag dang bskor ba mdzod //",
    "T12TD4302E:346a-19": "gang zhig mthong na byed pas byas pa'i sdig pa rnams ni shin tu ring por 'dor byed cing //",
    "T12TD4302E:346a-20": "gus pa 'dzin pa rnams ni de yi 'khor du gnas pa thob byed brtan pa thob par 'gyur //",
    "T12TD4302E:346a-21": "dri zhim rnams kyis khengs par gyur pa'i khang pa nang nas snyan pa'i yid 'ong sgra 'byung zhing //",
    "T12TD4302E:346a-22": "mi'am ci mo rnams kyis grong khyer gsum rgyal 'gyur las yang dag dga' bas glu dbyangs sgrogs //",
    "T12TD4302E:346a-23": "rda zlum snyan pa'i sgra bzhin gal te khyod kyis rdo yi gtsug lag khang der sgra snyan ni //",
    "T12TD4302E:346a-24": "bsgrags par gyur na nges par phyugs bdag drung du gsum 'dus dbyangs snyan don gyi tshogs pa 'byung //",
    "T12TD4302E:346b-0": "gangs kyi ril nye ba'i thang la @346b rkang pa bskyod tshe de dang de yi khyad par la //",
    "T12TD4302E:346b-1": "kroonytsa'i ri yi lam la rab grags bhri gu'i bdag po'i mda' phug dang pa'i sgo can yod //",
    "T12TD4302E:346b-2": "de nas nor sbyin phyogs su khyod ni rjes su 'gro tsho 'khyog por 'gro ba'i mdzes pa ni //",
    "T12TD4302E:346b-3": "stobs ldan slu ba'i ched du khyab 'jugs 'jal rkang pa sngo bsangs yang dag bkod pa bzhin //",
    "T12TD4302E:346b-4": "mgrin bcu'i lag pas bskyod bya ri ngos yangs pa dang ldan shel gyi kee la sha yi ri //",
    "T12TD4302E:346b-5": "skabs gsum mdzes ma'i gdong gi me long bstan bya'i steng du'ang song ste cung zad gnas par bya //",
    "T12TD4302E:346b-6": "gang gi rtse mo shin tu mtho ba ku mu ta ltar mkha' la khyab bar gnas pa ni //",
    "T12TD4302E:346b-7": "mig gsum pa yis rab tu brgad pa phyogs bcu dag nas gcig tu spungs par gyur pa bzhin //",
    "T12TD4302E:346b-8": "de yi ri ngos dag la khyod ni 'gro tshe snum pa'i sman mchog dag dang mtshungs pa dang //",
    "T12TD4302E:346b-9": "de ni gnyis 'thung so ni 'phral la bcad par byas pa lta bur dkar zhing mdzes pa de //",
    "T12TD4302E:346b-10": "mdzes pa'i ri bo la ni g-yo ba med ba'i mig gis blta bya nyid du 'gyur ba dang //",
    "T12TD4302E:346b-11": "stobs ldan dkar ba'i dpung pa dag la gos sngon bkod par gyur bzhin 'byung ba bdag gis shes //",
    "T12TD4302E:346b-12": "der ni bde 'byung sbrul gyi gdu bu dor nas goo r'i'i lag pa dag la 'dzin byed cing //",
    "T12TD4302E:346b-13": "gal te yang ni rol rtsed ched du zhabs kyis 'gro bas ri la de dag dal 'gro na //",
    "T12TD4302E:346b-14": "khyod bgrod lus ni 'khyog por 'gro zhing nang na gnas pa'i chu chen dag ni spang bya zhing //",
    "T12TD4302E:346b-15": "bkab par byas nas steng du 'gro ba rnams la rkang ba'i bde ba reg par bya ba mdzod //",
    "T12TD4302E:346b-16": "rigs gnas der ni khyod kyis chu rnams skyugs par byas pas nges par nang na med ba na //",
    "T12TD4302E:346b-17": "lha yin chung rnams kyis khyod ni 'khrul 'khor gyis bzung khang bzangs nang du 'khyer par byed //",
    "T12TD4302E:346b-18": "kva ye grogs bzang tsha bas gdungs pa de rnams ched du gal te khyod ni mi gtong na //",
    "T12TD4302E:346b-19": "rol sgeg g-yo ba'i mdzes ma de rnams rna bar rtsub pa'i sgra chen bsgrags bas 'jigs par bya //",
    "T12TD4302E:346b-20": "chu thigs dag gis bran pa dang ldan dri bzhon gyis bskyod dpag bsam shing la g-yo bzhin du //",
    "T12TD4302E:346b-21": "khyod kyi grib 'od shel ltar dkar ba'i gos kyis ri dbang de ni yongs su g-yogs bya zhing //",
    "T12TD4302E:346b-22": "yid 'ong chu bo bzhi yi rgyun ni gser gyi chu skyes gsar pa ltar de'ang 'thung ba dang //",
    "T12TD4302E:346b-23": "sa srung bu yi gdong pa'i gos ni ci 'dod spyad cing dga' ba'ang skad cig bya bar mdzod //",
    "T12TD4302E:347a-0": "kva ye 'dod bzhin rgyu byed khyod ni des @347a * //",
    "T12TD4302E:347a-1": "las rgal tshe lcang lo ldan ma shes par 'gyur //",
    "T12TD4302E:347a-2": "slar yang ri de g-yo ldan gangg'a'i chu gos ldan ma'i bdag po bzhin du mi mthong min /",
    "T12TD4302E:347a-3": "mthong ba'i gzhal med khang steng char sprin che las khyod kyi chu byas byas dus su ni //",
    "T12TD4302E:347a-4": "gang zhig 'dod ldan ma ni len bu mu tig dra bas bsgrigs pa'i phreng ba ldan pa bzhin //",
    "T12TD4302E:347a-5": "khyod la glog 'od ldan bzhin sgeg pa'i mdzes ma dang ldan dbang po'i gzhu bzhin bkra bar ldan //",
    "T12TD4302E:347a-6": "snyan pa'i dbyangs ni zab pa bzhin du glu dbyangs dag dang rol mo'i dbyangs snyan rnams dang ldan //",
    "T12TD4302E:347a-7": "chu yi snying po can bzhin sa gzhi nor bu'i rang bzhin mtho bzhin rtse mo mkha' la reg /",
    "T12TD4302E:347a-8": "gang du khyad par de rnams kyis ni khyod dang khang bzangs mtshungs pa'i ched du ni nor bur ldan //",
    "T12TD4302E:347a-9": "gang du na chung rnams ni lag pad mdzes shing len bu'i kun da gzhon nu'i skra ni 'ching //",
    "T12TD4302E:347a-10": "gdong gi chu skyes 'dzum zhing dkar ba'i ge sar dbal ni gsar pa dag gis mdzes byas shing //",
    "T12TD4302E:347a-11": "gtsug phud ku ru ba ka'i me tog zhags pas bcings pa mdzes shing rna bar autpal can //",
    "T12TD4302E:347a-12": "skra mtshams bkra ba'i me tog dag dang ldan pa'ang khyod ni nye bar 'ongs las skyes pa yin //",
    "T12TD4302E:347a-13": "gang gi dkar po'i nor bu dang ldan rin chen 'od kyis khyab pa chu skyes ltar mdzes pa'i //",
    "T12TD4302E:347a-14": "yang thog gzhi la gnod sbyin rnams ni mchog gis dga' ma dang bcas yang dag gnas byas nas //",
    "T12TD4302E:347a-15": "dpag bsam shing las rab tu 'khrungs ba'i dga' ma'i ro ldan chang ni kun du 'thung byed cing //",
    "T12TD4302E:347a-16": "dal bu rnams kyis rnga rnams la ni brdungs pa khyod kyi 'brug sgra zab pa'i dbyangs snyan bzhin //",
    "T12TD4302E:347a-17": "gang du rab bgrod ches cher 'dar bas len bu lhung zhin manda ra ba'i me tog ni /",
    "T12TD4302E:347a-18": "mchang par gyur cing rna ba'i rgyan gyur ba mdzes gser gyi me tog lhung bar gyur pa dang /",
    "T12TD4302E:347a-19": "nu rgyas mu tig dra pa mtshar bar gyur cing do shal srad bu chad par gyur pa yi //",
    "T12TD4302E:347a-20": "'dod ldan ma rnams mtshan mo lam du 'gro la byung ba 'od ldan shar tshegs la bar byed //",
    "T12TD4302E:347a-21": "gang ched chags bas gnod sbyin bud med rnams kyi 'og bag bcings pa 'grol zhing gos dag ni //",
    "T12TD4302E:347a-22": "bsal la mdza' bo rnams la 'dod mas 'dar bar gyur cing g-yo ba'i lag pa 'phen pa na //",
    "T12TD4302E:347a-23": "mchog tu che ba'i 'od zer dang ldan rin chen mar me mngon du mthong bar byed pa ni //",
    "T12TD4302E:347b-0": "ngo tshas rmongs ba rnams kyi lag pa dag gis phye ma gtor @347b bar gyur pa 'bras med 'gyur //",
    "T12TD4302E:347b-1": "gang du chu 'dzin sa steng gnas rnams 'dren byed rtag 'gros gzhal med khang nang nged pa na //",
    "T12TD4302E:347b-2": "gang zhig rang gi chu thigs dag gis bkra ba'i ri mo rnams la 'phral du skyon byung nas //",
    "T12TD4302E:347b-3": "ngo tsha reg ba bzhin du khyod 'dra dum bu dum bu dag tu 'thon par byed pa ni //",
    "T12TD4302E:347b-4": "dra mig rnams kyi nang nas du bzhugs pa 'thon pa rnams kyi rjes su byed pa bzhin //",
    "T12TD4302E:347b-5": "gang du bud med mchog rnams bdag po mchog gis kun nas 'khyud pa rnams ni btang ba na //",
    "T12TD4302E:347b-6": "lus ni kun nas gdung bar byed la zla ba chu shel srad bu'i dra ba 'phyang ba can //",
    "T12TD4302E:347b-7": "khyod kyis bsgribs pa med cing dkar ba'i zla ba'i 'od rnams gsal bar mthong par gyur pa na //",
    "T12TD4302E:347b-8": "chu thigs 'bab pa kun nas byugs pas zhi bar byed cing mchog tu dga' ba skyed pa nyid //",
    "T12TD4302E:347b-9": "gang du gnod sbyin bdag po'i grogs bzang lha nyid mngon sum nyid du gnas pa shes byas nas //",
    "T12TD4302E:347b-10": "'jigs pa mang las yid srubs gzhu ni rkang drug pa yi gzhu rgyud can de dor bas chog / bdag p'i 'ben la mdzes ma'i smin ma 'khyog po'i gzhu la zur mig g-yo ba dag gi mda' //",
    "T12TD4302E:347b-11": "rol sgeg g-yo brtsom par byed pa nyid kyis de yi 'bras bu nges par grub pa nyid //",
    "T12TD4302E:347b-12": "de na nor gyi bdag p'i khang bzangs las ni byang gi phyogs na bdag gi grong khyer ni //",
    "T12TD4302E:347b-13": "mtho ris bdag po'i gzhu dang 'dra ba'i rta babs mdzes pas ring nas 'tsham par byas pa ste //",
    "T12TD4302E:347b-14": "gang gi skyed tshal mandar dang ljon shing gzhon nu bdag gi mdzes ma'i bu ltar ni //",
    "T12TD4302E:347b-15": "bskyangs pa'i mthu las 'phel ba'i me tog chun 'phyang thur du 'phyang ba lag pas thob bya yod //",
    "T12TD4302E:347b-16": "bkong ma bzang mo'i chu ni mar ka ta'i rdo yi phring ba bsgrigs pa'i lam skas can //",
    "T12TD4302E:347b-17": "'di nas mdzes pa'i gser gyi padma rgyas pa rin chen rtsa ldan rnams kyis khyab pa ste //",
    "T12TD4302E:347b-18": "gdung ba dang bral ngang ba'i tshogs rnams dag ni gangg'a'i chu la gnas par byas pa'i tshe //",
    "T12TD4302E:347b-19": "khyod nyid yang dag mthong bar gyur kyang nye bar gnas pa'i yid 'ong mtsho las 'gro mi 'gyur //",
    "T12TD4302E:347b-20": "kva ye grogs bzang khyod ni glog gi dag 'am g-yo bzhin nye bar mthong bar gyur pa na //",
    "T12TD4302E:347b-21": "mtsho de'i dogs na mdzes pa'i ri bo yid 'ong mchog gi aindra n'i la rnams kyis ni //",
    "T12TD4302E:347b-22": "rtse mo mdzes par byas par gsar gyi bskor ba rnams kyis bskor ba khyod kyis blta bya ba /",
    "T12TD4302E:348a-0": "bdag gi dga' ma dga' byed @348a * //",
    "T12TD4302E:348a-1": "dang bcas de nyid sems gdungs bdag ni shin tu dran par gyur //",
    "T12TD4302E:348a-2": "de la ku ru ba ka'i shing gis bskor ba'i yal ga'i khang bzangs dang ldan nye ba na //",
    "T12TD4302E:348a-3": "mya ngan med shing dmar dang ke sa ra yi shing chen yal 'dab g-yo ba mdzes pa yod //",
    "T12TD4302E:348a-4": "gcig la khyod kyi grogs su gyur ba'i dga' ma bdag dang bcas pa'i g-yon pas bsgrun 'dod cing //",
    "T12TD4302E:348a-5": "gzhan la gdong gi chang 'thungs me tog 'byung ba'i don du dga' ma de ni bdag 'dod gyur //",
    "T12TD4302E:348a-6": "de yi dbus na rab dkar shel gyi gzhal gser gyi sdong po che zhing mtho bar gnas //",
    "T12TD4302E:348a-7": "rtsa ba rin chen phreng bas bcings pa rdo rje pha lam che ba min pa 'od 'phro ba //",
    "T12TD4302E:348a-8": "gang la khyod kyi grogs bzang mgrin sngon gnas nas nyin phyed song tshe rol sgeg gar byed cing //",
    "T12TD4302E:348a-9": "bdag gi mdzes ma rin chen gdu bu 'thab pa'i dbyangs snyan skal bzang mchog tu mdzes pa yod //",
    "T12TD4302E:348a-10": "de rnams kyis ni legs par mtshan pa kva ye legs pa'i thugs 'dzin khyod kyis blta bar bya //",
    "T12TD4302E:348a-11": "sgo yi mtha' dang nye ba dag na dung dang padma'i gzugs bris mthong bar byas pa na //",
    "T12TD4302E:348a-12": "da lta bdag dang bral bar gyur pas nges par mdzes pa dman pa nyid du gnas par nges //",
    "T12TD4302E:348a-13": "nyi ma nub bar gyur pas nges par padma dag gis mdzes pa nyams par gyur pa nyid //",
    "T12TD4302E:348a-14": "mdzes ma de ni yongs su bskyangs ched myur du gshegs nas glang phrug lus bzhin chung ba yis //",
    "T12TD4302E:348a-15": "mdzes pa'i ri bo de yi ngos la gnas nas dang por legs bshad snyan pa'i gsung gleng mdzod //",
    "T12TD4302E:348a-16": "bdag gi khang nang 'jug tshe me khyer phreng ba lta bu'i snang ba chung shing chud pa ni //",
    "T12TD4302E:348a-17": "mdzes shing rol pa'i smin ma g-yo ba'i glog gi mig ni byas nas khyod kyis blta bar 'os //",
    "T12TD4302E:348a-18": "de na bdag gi dga' ma lus phra mdog mdzes gnyis skyes bkra ba'i phral ma mchu dag ni //",
    "T12TD4302E:348a-19": "bil ma smin pa bskyed pa phra zhing 'dren byed g-yo ba'i ri dags mig can lte ba dma' //",
    "T12TD4302E:348a-20": "ro smad sbom zhing dal gyis 'gro mkhas 'o ma 'dzin pa dag gi bar dag mchog tu mdzes //",
    "T12TD4302E:348a-21": "na chung dag gi yul la mngon du zhen par byed po tshangs pas dang po nyid du gyur //",
    "T12TD4302E:348a-22": "gzhon ma de ni bdag gi srog ni gnyis par shes par mdzod ces dal gyis smra bar bya //",
    "T12TD4302E:348a-23": "bdag dang lhan cig spyod la shin tu ring bar gyur te dang mo gcig pur gyur pa bzhin //",
    "T12TD4302E:348a-24": "'di la nyin zhag mang po 'ong ba rnams su yid la gcags pa med pa nyid du gyur //",
    "T12TD4302E:348b-0": "dgun smad padma can @348b ni kha bas nyams pa bzhin du gzugs gzhan thob par bdag gis shes //",
    "T12TD4302E:348b-1": "dga' ma de ni nges par mchi ma mang po babs las mig 'phur che ba dag tu gyur //",
    "T12TD4302E:348b-2": "steng 'og chu yi pags pa dag ni shugs ring shin tu dro ba'i dbugs ni du ma byas //",
    "T12TD4302E:348b-3": "gdong ni legs par bkod la len bu 'phyang bas bsgribs pas mtha' dag gsal ba min pa ni //",
    "T12TD4302E:348b-4": "zla ba'i 'od kyis mdzes pa khyod ni 'ongs pas bsgribs las snang min sman pa 'dzin pa bzhin //",
    "T12TD4302E:348b-5": "gtor ma byed pa'ang bral bas btud par gyur pa bdag 'dra yid kyis rtogs bya 'dri ba'am //",
    "T12TD4302E:348b-6": "snyan pa'i tshigs gis smra ba'i sha ri ka ni gur gyi nang na gnas shing gnas pa la //",
    "T12TD4302E:348b-7": "kva ye grogs mo de yi dga' ba dran nam zhes pa'i dri ba byed pa bdag kyang ni //",
    "T12TD4302E:348b-8": "khyod ni mthong bar gyur pa na ni nga ni mdun du 'ongs shing dga' bar byed par 'gyur //",
    "T12TD4302E:348b-9": "kva ye grogs bzang dri ma'i gos dang bcas pa'i rang gi phang par pi wang bzhag byas nas //",
    "T12TD4302E:348b-10": "bdag gi ming nas bod pas mtshan cing 'dod pa'i dbyangs snyan cher sgrogs snyan par gyur pa'i tshe //",
    "T12TD4302E:348b-11": "rang gis byas par gyur kyang dbyangs snyan dum bu dum bur bcas nas sems zhing yang yang ni //",
    "T12TD4302E:348b-12": "mig chus brlan pa'i rgyud mangs cung zad phyi bar byas nas kyang ni de ni 'ong bar 'gyur //",
    "T12TD4302E:348b-13": "bdag ni 'ongs pa'i nyin nas brtsams te nyin zhag dang ni zla ba song ba'i lhag ma rnams //",
    "T12TD4302E:348b-14": "sa la rnam par 'god cing sgo yi nang du gangs kyi me tog rnams ni sgyur bar byed //",
    "T12TD4302E:348b-15": "bdag can nam ni phrad par 'gyur ram snyam pa snyid la sems pa'i rtsom pa mang po byed //",
    "T12TD4302E:348b-16": "phal cher bud med rnams ni bdag po bral bas yid kyi las kyi gdung ba mang po nyid //",
    "T12TD4302E:348b-17": "nyin mo'i bar la bya ba dang ldan bdag dang bral las de ltar shin tu min na yang //",
    "T12TD4302E:348b-18": "mtshan mo shin tu ring las khyod kyi grogs mo bya med gdung ba che bar bdag gis shes //",
    "T12TD4302E:348b-19": "legs ma mtshan ring rnams la gnyid bral stan med sa la nyal tshe dra mi gnye bar ni //",
    "T12TD4302E:348b-20": "gnas nas blta bya bdag gi phrin rnams bzlas pa rnams ni bde ba'i ched du nus pa nyid //",
    "T12TD4302E:348b-21": "bral bas lhag par gdungs pas sa yi gzhil gzhogs gcig brten te nyal bar gyur pa ni //",
    "T12TD4302E:348b-22": "chos gcig zla ba shar ba cha gcig lhag ma rtsa bar gnas pa'i lus bzhin du ni gyur //",
    "T12TD4302E:348b-23": "bdag dang lhan cig gnas tshe 'dod pa'i dga' ma rnams kyi mtshan mo skad cig bzhin du song //",
    "T12TD4302E:349a-0": "gang de da ltar bral ba las skyes mchi ma dron mo rnams bcas @349a * //",
    "T12TD4302E:349a-1": "shin tu ring ba nyid //",
    "T12TD4302E:349a-2": "khrus kyis dag cing yangs shing rtsub pa'i skra yi len bu 'gram pa dag las 'phyang ba rnams //",
    "T12TD4302E:349a-3": "dbugs kyi rlung gis sel bar byed pa rnams la mchu yi 'dab ma dag ni dal bar des //",
    "T12TD4302E:349a-4": "gnyid ni 'dod ba med cing bdag dang phrad ba las byung gnyid ni cung zad 'byung 'gyur zhes//",
    "T12TD4302E:349a-5": "dga' ma de ni 'dren byed mchi ma dang bcas shin tu gdungs pa mthong bas 'gog par byed //",
    "T12TD4302E:349a-6": "bdag gis bcings pa'i spyi gtsug len bu bral ba'i nyi ma dang po nyid la dor byas nas //",
    "T12TD4302E:349a-7": "len bu rnams ni gcig gyur reg pa rtsub pa mi bzad 'gram pa dag la gnas pa las //",
    "T12TD4302E:349a-8": "sen mo ring ba'i lag pas reg pa'i nyon mongs ldan pas lan cig min par sgyur byed ma //",
    "T12TD4302E:349a-9": "rje bo khros pa'i bka' lung rdzogs pa gdung bral gyur pa bdag gis gang bde dgrol bar bya //",
    "T12TD4302E:349a-10": "mig ni mchi ma mang po rnams kyis gdungs la rdzi ma rnams kyis bkab par byas nas ni //",
    "T12TD4302E:349a-11": "zla ba'i rkang ba'i 'od zer bdud rtsi sil ma rnams ni dra mig nang nas zhugs pa na//",
    "T12TD4302E:349a-12": "bkab pa bsal te mngon du 'ongs nas dang por dga' 'gyur ldog pa na ni de bzhin nyid //",
    "T12TD4302E:349a-13": "sprin dang bcas pa'i nyin mo sa la gnas pa'i padma rgyas min zum pa ma yin bzhin //",
    "T12TD4302E:349a-14": "dga' ma de ni nyin par mdza' bo'i grogs mo rnams kyis skad cig kyang ni gtong min bzhin //",
    "T12TD4302E:349a-15": "lus phra ma la gcig ni blta tshe kun gyi rmad byung blta bas 'jug par 'gyur ba nyid //",
    "T12TD4302E:349a-16": "mtshan mo skye bo rnams ni nyal bar gyur la mdzes ma gnyid bral kva ye chu 'dzin khyod //",
    "T12TD4302E:349a-17": "dra mig dang ni nye bar gnas nas nyal sar nye bar 'ongs te de ni dga' bar mdzod //",
    "T12TD4302E:349a-18": "len bu gcig tu gyur la reg pa 'gram pa la gnas sen mo mtho ba'i lag pa yis //",
    "T12TD4302E:349a-19": "yang dang yang du sel bar byed cing sa yi gzhi yi mal gyi steng du gzhogs gcig ni //",
    "T12TD4302E:349a-20": "ltung bar gyur cing de yi mtha' na mchi ma rnams ni 'bab pa do shal chad pa dag / g-yo zhing ltung bar gyur pa bzhin du gnas pa de mthong nyid kyis dal gyis brjod par bya //",
    "T12TD4302E:349a-21": "mdzes ma de ni rgyan rnams yang dag gzhag cing lus ni shin tu phral 'dzin byed cing //",
    "T12TD4302E:349a-22": "gdung ba'i sdug bsngal dag gis mal stan steng na yang dang yang du 'dre ldog byed pa na //",
    "T12TD4302E:349a-23": "khyod kyang 'phral la chu yi rang bzhin mchi ma 'dzag pa nyid du 'gyur ba gdon mi za //",
    "T12TD4302E:349a-24": "phal chos thams cad nang gi bdag nyid bstan pas snying rje ci yang 'jug par 'gyur ba nyid //",
    "T12TD4302E:349b-0": "kva ye grogs po khyod kyi grogs mo bdag la mdza' ba mang du 'dzin pa @349b bdag gis shes //",
    "T12TD4302E:349b-1": "de phyir de ltar gyur pa rnams ni dang por bral la de ni bdag la sems par byed //",
    "T12TD4302E:349b-2": "skal bzang nang gi bsam pa dag gis brjod pa nges par brdzun min bden par shes pa ni //",
    "T12TD4302E:349b-3": "bdag gis gang gang brjod pa ma lus yun ring min par khyod la mngon sum nyid du 'gyur //",
    "T12TD4302E:349b-4": "len bu rnams kyis mi gzung gnyis po g-yo ba 'gog cing mig sman byug pas gtor ba dang //",
    "T12TD4302E:349b-5": "nyes par byed pa nam yang med par gyur las smin ma'i rnam 'gyur brjed par 'gyur na yang //",
    "T12TD4302E:349b-6": "khyod ni yang la ri dags mig can 'dren byed steng ni g-yo bar byed par bdag gis shes //",
    "T12TD4302E:349b-7": "gang zhig nya yis bskyod las chu skyes g-yo ba'i dpal ni 'dzin par byed pa nyid dang mtshungs //",
    "T12TD4302E:349b-8": "de yi bdag gi lag pa'i sen mo'i rjes ni med cing mu tig rnams kyi dra ba ni //",
    "T12TD4302E:349b-9": "yun ring nyid nas 'dor bar byas par gyur cing longs spyod nyid kyis rdzogs pa'i mtha' ru ni //",
    "T12TD4302E:349b-10": "bdag gis lag pa rnams kyis mnyes par byas pa med kyang khyod 'ongs skal bzang dbang gis ni //",
    "T12TD4302E:349b-11": "de yi chu shing gsar pa'i sdong po brla yang g-yon pa g-yo ba nyid ni thob par gyur //",
    "T12TD4302E:349b-12": "kva ye chu 'dzin de la de yi dus su gal te bde ba'i nyid ni thob gyur na //",
    "T12TD4302E:349b-13": "de tshe khyod ni thun tshod bar du sgra sgrogs min par lhan cig dag tu gnas par mdzod //",
    "T12TD4302E:349b-14": "de yi bdag por gyur ba bdag la dka' tshegs chen pos thob par 'gyur ba'i rmi lam ni //",
    "T12TD4302E:349b-15": "mgrin par lag pa'i 'khri shing dag gis che bar 'khyud pa'i mdud pa 'phral la gtong bar byed //",
    "T12TD4302E:349b-16": "rang gi chu yi thigs pa bsil bas bsgos pa'i rlung gi m'a la ta ya rnams kyis ni //",
    "T12TD4302E:349b-17": "shin tu gzhon pa'i me tog bcas pa de ni bslad nas kyang ni de yi dbugs dbyung mdzod //",
    "T12TD4302E:349b-18": "khyod ni glog gi 'dren byed g-yo zhing g-yo ba khyod mdog dang mtshungs gnas su gnas byas nas //",
    "T12TD4302E:349b-19": "khengs ldan ma la 'brug dbyangs tshig ni snyan pa'i brjod pa khyod kyis yang yang rtsom par mdzod //",
    "T12TD4302E:349b-20": "kva ye khyod ldan chu gzhon ming can bdag ni rje yi grogs bzang yin par shes par mdzod //",
    "T12TD4302E:349b-21": "de yi 'phrin snyan yid la bzung nas khyod kyi drung du nye bar 'ongs par gyur ba nyid //",
    "T12TD4302E:349b-22": "bdag gi sgra ni bsgrags tshe lam bgrod dub pa'i tshogs rnams sgo yi nang du 'bros par byed //",
    "T12TD4302E:349b-23": "snyan pa'i sgra dbyangs rnams kyis bud med len bu 'grol zhing 'dod pas gzir bar mtshon par byed //",
    "T12TD4302E:349b-24": "ces pa de skad bshad tshe dri bzhon bu ni mi thil yi bu mos mthong ba bzhin //",
    "T12TD4302E:350a-0": "de ni dga' bde'i snying gis khyod la mngon phyogs blta zhing bden pa nyid @350a * //",
    "T12TD4302E:350a-1": "du'ang nges pa nyid //",
    "T12TD4302E:350a-2": "kva ye grogs bzang de nas legs par gnas la gzhan yang nyan 'dod sgra ldan ma rnams ni //",
    "T12TD4302E:350a-3": "bdag po'i tshig ni snying grogs bdag gis khyer 'ongs gyur las phrad ltar lhag mar lus pa nyid //",
    "T12TD4302E:350a-4": "kva ye tshe ldan bdag gi tshig dang nyid kyis kyang ni de la phan pa'i ched du ni //",
    "T12TD4302E:350a-5": "khyod kyi rgyal po mchog ni rgyal por ma yi ri yi gnas na gnas shing 'tsho ba nyid //",
    "T12TD4302E:350a-6": "khyod ni spangs par gyur la kva ya mdzes ma dge'am dri zhes de ltar smra bar mdzod //",
    "T12TD4302E:350a-7": "gang phyir skye bo rnams ni byed pa nyams la dang por de 'dra'i dbugs dbyung byed pa nyid //",
    "T12TD4302E:350a-8": "lus kyi nang nas shin tu phra pas phra gyur dang ni shin tu gdung bas gdu das gyur dang //",
    "T12TD4302E:350a-9": "mchi ma 'dzags pas mchi ma 'dzag gyur che bar phrad 'dod nyid kyi phrad 'dod mchog tu gyur //",
    "T12TD4302E:350a-10": "dbugs dron shugs rings lhags pas dbugs dron shugs rings mchog tu lhags gyur ring nas 'jug pa can //",
    "T12TD4302E:350a-11": "bsod nams chom rkun dag gis lam bkag gyur cing de rnams yid la sim zhing 'jug pa yin //",
    "T12TD4302E:350a-12": "grogs mo'i mdun du de yi rna ba la ni khyod kyi gdong ni reg par thob gyur pas //",
    "T12TD4302E:350a-13": "khyod kyi gang yang gus pa'i gtam gyi ched du gyur pa'i che ba'i sgra 'di brjod par 'os //",
    "T12TD4302E:350a-14": "gang de rna ba'i yul las shin tu gang yang 'das shing mig dag gis ni mthong bya min //",
    "T12TD4302E:350a-15": "khyod dang dga' bas 'phrad 'dod gyur zhes bdag gis kha yi tshig 'di zer zhes smra bar mdzod ;",
    "T12TD4302E:350a-16": "/'khri shing 'ga' la yan lag mdzes pa 'jigs pa bcas ri dags mo la mig mdzes g-yo ba mthong //",
    "T12TD4302E:350a-17": "'gram pa'i mdzes 'od ri bong can la skra rnams gtsug phud can gyi mjug sgro'i tshogs la mthong //",
    "T12TD4302E:350a-18": "smin ma'i rol sgeg mdzes ma rnams ni chu klung rlabs phreng phra mo rnams la rab tu mthong //",
    "T12TD4302E:350a-19": "ae ma gcig tu tshogs pa dang ldan g-yon mig khyod dang mtshungs 'ga' yang yod ma yin //",
    "T12TD4302E:350a-20": "char gyis brlan las dri med sbrang rtsi can bzhin khyod kyi gdong 'di mdzes so lus phra ma //",
    "T12TD4302E:350a-21": "khyod ni ring gyur bdag ni phra ba'i lus gyur mda' lnga pa yid gdung ba yang yang byin //",
    "T12TD4302E:350a-22": "so ka rdzogs pa'i mtha' ru phyogs kun che ba'i chu 'dzin stug pos bsgribs pas nyi ma yi //",
    "T12TD4302E:350a-23": "snang ba rnams ni nyams shing rgyun du char 'ong bdag gis zhag gi grangs ji lta ba yin //",
    "T12TD4302E:350a-24": "khyod ni rdo leb gzhi la khams kyi mtshon rnams kyis ni dga' dang khro bas legs bris te //",
    "T12TD4302E:350a-25": "de rnyed rdzogs nas 'dod pa bya ba'i ched du khyod kyi zhabs drung lhung bar gyur pa na //",
    "T12TD4302E:350a-26": "tshig lan ma byung bdag la mchi ma mang po yang yang byung bas zugs pas mig la khro //",
    "T12TD4302E:350b-0": "der yang @350b bdag cag gnyis ni lhan cig 'grogs pa'i skal ba med pas nyid du gyur pa zhig / khyod ni bdag gi rmi lam dag tu 'ongs shing thob pa ci yang mthong bar gyur pa na //",
    "T12TD4302E:350b-1": "kho bos dam du 'khyud par bya ba'i ched du nam mkha' dag la lag yug bya ba ni //",
    "T12TD4302E:350b-2": "sa la gnas pa'i nags kyi lha rnams kyis ni nges par ma mthong ma yin mang po ru//",
    "T12TD4302E:350b-3": "mu tig brgyud pa bzhin du shing gi yal ga rnams la mchi ma'i dum bu ltung bar 'gyur //",
    "T12TD4302E:350b-4": "de wa d'a ru'i ljon pa rnams kyi yal ga'i 'dab ma rnams ni 'phral du bcad byas nas //",
    "T12TD4302E:350b-5": "de rnams kyi ni 'o ma zags pa'i dri bzang dang ldan lho phyogs zhugs pa'i dri bzhon rnams //",
    "T12TD4302E:350b-6": "gang zhig bdag la dang por rab tu 'khyud do kva ye yon tan ma lus de rnams ni ;",
    "T12TD4302E:350b-7": "/ gangs kyi ri la gal te song na khyod kyi lus la reg pa nges bar gyur ro ce'o //",
    "T12TD4302E:350b-8": "thun gsum mun pa can ma yun ring gyur ba skad cig bzhin du bsdus pa ci ltar yin //",
    "T12TD4302E:350b-9": "nyin par yang ni gnas skabs kun du cung zad gdung ba'ang ji ltar gyur pa yin /",
    "T12TD4302E:350b-10": "shin tu bya ba ma yin te //",
    "T12TD4302E:350b-11": "bde ba mtha' gcig ldan pas su yin gnyer skal ba dman par gyur ;",
    "T12TD4302E:350b-12": "/ khyod dang bral ba'i gdung ba rnams dang che ba'i sdug bsngal rnams kyis brtan par min par byas //",
    "T12TD4302E:350b-13": "bdag ni zhag grangs mang po'i bdag nyid bgrang zhing nang gi bsam pas mi 'chi bar ni shes //",
    "T12TD4302E:350b-14": "kva ye dge legs ldan ma khyod kyang mya ngan mang po shin tu bya ba ma yin te //",
    "T12TD4302E:350b-15": "bde ba mtha' gcig ldan pas su yin rtag tu sdug bsngal mtha' gcig pa yang su zhig yin //",
    "T12TD4302E:350b-16": "de dag 'khor lo rtsibs ni cung zad 'og tu 'gro zhing steng du'ang rim gyis bskor ba bzhin //",
    "T12TD4302E:350b-17": "khyab 'jug lag 'gro'i gnas na gnyid las langs tshe rje bo khros pa'i bka' lung rdzogs pa nyid //",
    "T12TD4302E:350b-18": "de la zla ba bzhin yod de bar mig ni zum par byas nas khyod ni gnas par mdzod //",
    "T12TD4302E:350b-19": "phyi nas bdag cag gnyis ni yun ring bral bar las byung 'dod pa'i longs spyod de thob ste //",
    "T12TD4302E:350b-20": "ston ka'i zla ba rdzogs pa'i mtshan ma rnams la 'dod pa'i longs spyod de dag ldan par 'gyur //",
    "T12TD4302E:350b-21": "yang ni brjod pa sngon ni bdag dang khyod ni mal stan gnas na mgrin 'khyud gnyid song bas //",
    "T12TD4302E:350b-22": "bdag ni phral la rab tu sad par gyur nas ci yang du bar byas par gyur pa na //",
    "T12TD4302E:350b-23": "nang nas rgod pa dang bcas lan cig min par khyod kyis bdag la dri ba brjod pa na //",
    "T12TD4302E:350b-24": "kva ye g-yo ma 'ga' zhig dang yang dga' byed rmi lam mthong zhes bdag gis khyod la'o //",
    "T12TD4302E:350b-25": "de la bdag ni khyod la mtshan ma bzang po sbyin par byed pa yin par rig byas na //",
    "T12TD4302E:350b-26": "kva ye 'dren byed dkar min skye bo ngan pa'i tshig las bdag mi gus 'os ma yin //",
    "T12TD4302E:351a-0": "gang phyir @351a * //",
    "T12TD4302E:351a-1": "bral bas gdungs pa longs spyod bral la de rnams mdza' bo'i brjod pa ci zhig yin //",
    "T12TD4302E:351a-2": "dngos po rnams ni mthong tshe mchog tu dga' ba'i ri ni mang po'i phung po nyid du 'gyur //",
    "T12TD4302E:351a-3": "'di rnams kyis ni dang por bral bas gdungs par gyur pa'i grogs mo de ni dbugs dbyung mdzod //",
    "T12TD4302E:351a-4": "mig gsum pa yi khyu mchog lta bur dkar ba'i kee l'a sha yi ri las slar ldog bya //",
    "T12TD4302E:351a-5": "de la'ang rang gi dge ba'i mtshan ma khyer 'ongs de dang de ni bdag la bshad par bya //",
    "T12TD4302E:351a-6": "khyod ni kun da'i ge sar g-yo ldan myur 'gro rnams kyis bskul byas myur bar 'ong bar bya //",
    "T12TD4302E:351a-7": "kva ye grogs bzang khyod kyis bdag gi gnyen 'dun dag tu cung zad gnas pa 'di byas nas //",
    "T12TD4302E:351a-8": "slar yang 'phrin rnams brtan pa khyod las nges par bdag la 'ong bar 'gyur zhes bdag sams so //",
    "T12TD4302E:351a-9": "ts'uta ka rnams sgra med par yang chu ni sbyin par mdzod ces khyod la zhu bar sems //",
    "T12TD4302E:351a-10": "gang phyir skye bo rnams la 'dod par gyur pa rnams kyi bya ba'i don nyid lan gyi tshig / kva ye chu 'dzin gdung ldan bdag gi brjod pa bdag gi sems la don gnyer dga' ba yi //",
    "T12TD4302E:351a-11": "tshogs 'di byams par gyur pa'am rjes su rab tu brtse ba'i blos ni 'di rnams kun byas nas //",
    "T12TD4302E:351a-12": "khyod kyang 'dod pa'i yul ni thob cing mdzes pa'i char sprin tshogs 'dzin dpal dang ldan pa dang //",
    "T12TD4302E:351a-13": "glog ma dang yang nam yang mi 'bral gyur cig de bzhin kun kyang dge zhing shis gyur cig / snyan ngag mkhan chen po nag mo'i khol gyis mdzad pa'i sprin gyi po nya rdzogs so /",
    "T12TD4302E:351a-15": "// / blo gros dang snying rje dang /",
    "T12TD4302E:351a-16": "brtul ba dang nges pa dang /",
    "T12TD4302E:351a-17": "gtong ba la sogs pa'i yon tan phul du phyung ba dpag tu med pas spras pa'i dpon chen nam mkha' brtan pa'i bka' lung gis /",
    "T12TD4302E:351a-18": "kha che'i pandi ta snyan ngag mkhan chen po su man shr'i dang /",
    "T12TD4302E:351a-19": "zhu chen gyi lo ts'a ba mang du thos pa'i dge slong byang chub rtse mo dang /",
    "T12TD4302E:351a-20": "lo ts'a bar gtogs pa lung rigs smra ba nam mkha' bzang pos dpal sa skya'i gtsug lag khang chen por bsgyur cing zhus te gtan la phab pa//",
    "T12TD4302E:351a-21": "gang zhig thugs dgongs rnam par dag pa yis //",
    "T12TD4302E:351a-22": "'di la bskul zhing mthun rkyen bsgrubs pa dang //",
    "T12TD4302E:351a-23": "bdag cag 'bad las bsod nams gang bsgrubs pas //",
    "T12TD4302E:351a-24": "'khor ba las rgal sku gsum thob par shog / byang gi bdag po'i gsung bzang las //",
    "T12TD4302E:351a-25": "snyan ngag 'di ni bod skad du //",
    "T12TD4302E:351a-26": "kha che pan chen dang lhan cig / dge slong byang chub rtse mos bsgyur //",
    "T12TD4302E:351a-27": "'dis 'gro ba dpag tu med pa la phan thogs nas bkra shis shing bde legs su gyur cig //"
}