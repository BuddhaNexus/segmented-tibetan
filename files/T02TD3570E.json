{
    "T02TD3570E:202a-0": "@202a # // rgya gar skad du //",
    "T02TD3570E:202a-1": "sha ta bhu dza ku ru kulle bhatt'a ri k'a y'a:s'a dha nam /",
    "T02TD3570E:202a-2": "bod skad du /",
    "T02TD3570E:202a-3": "rje btsun ma ku ru kulle phyag drug pa'i sgrub thabs /",
    "T02TD3570E:202a-4": "lha mo rigs byed ma la phyag 'tshal lo //",
    "T02TD3570E:202a-5": "de nas bcom ldan 'das rigs byed ma'i //",
    "T02TD3570E:202a-6": "sgrub pa'i thabs ni bshad par bya //",
    "T02TD3570E:202a-7": "dang po re zhig sngags pas bde ba'i stan la nye bar 'dug ste //",
    "T02TD3570E:202a-8": "rigs byed ma'i bris sku la sogs pa bkram nas sangs rgyas dang byang chub sems dpa' rnams mdun du dmigs nas yid kyi rang bzhin gyi mchod pa'i rnam pas mchod cing phyag 'tshal nas gsum la skyabs su 'gro ba la sogs pa bya'o //",
    "T02TD3570E:202a-9": "'di lta ste /",
    "T02TD3570E:202a-10": "dkon mchog gsum la bdag skyabs mchi //",
    "T02TD3570E:202a-11": "sdig pa thams cad so sor bshags //",
    "T02TD3570E:202a-12": "'gro ba'i dge la rjes yi rang //",
    "T02TD3570E:202a-13": "sangs rgyas byang chub yid kyis gzung //",
    "T02TD3570E:202a-14": "byang chub mchog tu sems ni bskyed par bgyi //",
    "T02TD3570E:202a-15": "sems can thams cad mgron du bdag gis gnyer //",
    "T02TD3570E:202a-16": "byang chub mchog tu mngon 'dod spyod par bgyi //",
    "T02TD3570E:202a-17": "'gro la phan phyir sangs rgyas 'grub par shog / ao sva bh'a wa shuddha:sarba dharm'a:sva bh'a wa shuddho&amp; ham /",
    "T02TD3570E:202a-18": "zhes pa lan gsum brjod nas rang bzhin gyis rnam par dag par mas bar bya zhing stong pa nyid du bsgom par bya'o //",
    "T02TD3570E:202a-19": "rang gi snying gar dbyangs yig dang po las byung pa'i zla ba'i dkyil 'khor la h'um yig las 'od zer gyi phreng ba rnam par bsam par bya'o //",
    "T02TD3570E:202a-20": "de las byung ba'i 'od zer gyi tshogs kyis phyogs bcu'i 'jig rten gyi khams rnams snang bar mdzad nas sems can thams cad dbang du byas nas /",
    "T02TD3570E:202a-21": "de'i sa bon mtha' dag las ku ru kulle bdag nyid kyi lus la rab tu zhugs shing bdag nyed kyang ku ru kulle'i skur blta bar bya'o //",
    "T02TD3570E:202a-22": "padma kha dog dmar po dang nyi ma'i stan la rdo rje'i skyil krung gis bzhugs pa /",
    "T02TD3570E:202a-23": "rab tu gsal ba'i dkyil 'khor la phyag drug pa g-yas dang g-yon gyi dang po dag gis 'jig rten gsum las rnam par rgyal ba'i phyag rgya 'dzin pa'o //",
    "T02TD3570E:202b-0": "gnyis pa'i g-yas pa dang g-yon pa dag gis lcags @202b kyu dang autpal dmar po bsnams pa /",
    "T02TD3570E:202b-1": "phyag lhag ma gnyis kyis mda' dang gzhu rna ba'i rtsar 'gengs pa'o //",
    "T02TD3570E:202b-2": "sgeg pa'i nyams dang ldan pa /",
    "T02TD3570E:202b-3": "phyag gser gyis brgyan pa /",
    "T02TD3570E:202b-4": "lang tsho gzhon zhing na bza' dmar pos brgyan pa /",
    "T02TD3570E:202b-5": "sha 'gag dmar po man bas shing rgyan thams cad kyis brgyan pa /",
    "T02TD3570E:202b-6": "de bzhin gshegs pa lngas dbu brgyan pa /",
    "T02TD3570E:202b-7": "thugs kar autpal dmar po'i ze'u 'bru la zla ba'i dkyil 'khor la banta dzi ba ka'i me tog lta bu'i ram yig bkod la de bzhin du bsgoms la nga rgyal bya ste bdag ni rje btsun ma rigs byed ma'o //",
    "T02TD3570E:202b-8": "de nas lha rnams ni mchod pa'i rnam pa sna tshogs pa lag na 'chang ba brkyang ba la sogs pa rnams kyis mchod cing bstod de /",
    "T02TD3570E:202b-9": "rlung gi 'khor lo la gnas par bltas la /",
    "T02TD3570E:202b-10": "snying gar lcags kyus pug la bsgrub bya'i snying gar nye bar 'dug la lcag gis brab par bya'o //",
    "T02TD3570E:202b-11": "autpal dmar po'i mde'u can gyi mdas bsgrub bya 'gugs shing yang nas yang du rnam par bcing bar bya'o //",
    "T02TD3570E:202b-12": "de la sngags ni 'di'o //",
    "T02TD3570E:202b-13": "aom ku ru kulle hr'i:che ge mo sva ba ma n'a ya ho: sv'a h'a /",
    "T02TD3570E:202b-14": "de nas bsgrub bya myos shing rkang pa gnyis nas 'gyel bar blta zhing bskul bar bya'o //",
    "T02TD3570E:202b-15": "de ltar thun mtshams gsum du rtag tu bsgoms nas brgya byin yang dbang du byed par 'gyur ro ;",
    "T02TD3570E:202b-16": "/ sngon du bsnyen pa byas nas ri mo mkhan skra la sogs pa khrus byas te gso sbyong blangs nas ri mo sar pa gtsang zhing dben pa'i phyogs su bri bar bya'o //",
    "T02TD3570E:202b-17": "de bzhin du rdzogs pa dang sbyar la dge ba'i nyi ma la rab tu gnas par bya zhing /",
    "T02TD3570E:202b-18": "de'i mdun du tsandan dkar pos mandal mngon par byugs la mar gyi mar me rab tu sbar te /",
    "T02TD3570E:202b-19": "nyer spyod ldas bcom ldan 'das ma yang dag par mchod par byas nas 'di'i sngags khri bzlas so //",
    "T02TD3570E:202b-20": "aom ku ru kulle hr'i:sv'a h'a /",
    "T02TD3570E:202b-21": "de nas las thams cad nus par 'gyur ro //",
    "T02TD3570E:202b-22": "rje btsun ma ku ru kulle phyag drug ma'i sgrub thabs rdzogs so /"
}