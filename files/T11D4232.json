{
    "T11D4232:92a-0": "@92a # // rgya gar skad du /",
    "T11D4232:92a-1": "na ya bindu p'urba pakshe sam kshipta /",
    "T11D4232:92a-2": "bod skad du /",
    "T11D4232:92a-3": "rigs pa'i thigs pa'i phyogs snga ma mdor bsdus pa /",
    "T11D4232:92a-4": "bcom ldan 'das dag gi dbang phyug la phyag 'tshal lo //",
    "T11D4232:92a-5": "log par rtogs pa ni rnam pa bzhi ste /",
    "T11D4232:92a-6": "grangs la log par rtogs pa dang ;",
    "T11D4232:92a-7": "rang gi ngo bo la log par rtogs pa dang /",
    "T11D4232:92a-8": "spyod yul la log par rtogs pa dang /",
    "T11D4232:92a-9": "'bras bu la log par rtogs pa'o //",
    "T11D4232:92a-10": "de la grangs la log par rtogs pa ni /",
    "T11D4232:92a-11": "'di lta ste /",
    "T11D4232:92a-12": "phur bu ba rnams ni mngon sum gcig tu kho",
    "T11D4232:92a-13": "na tshad ma yin gzhan ni ma yin no zhes",
    "T11D4232:92a-14": "zer ro // grangs can pa rnams ni mngon sum dang /",
    "T11D4232:92a-15": "rjes su dpag pa dang /",
    "T11D4232:92a-16": "sgra las byung ba dang /",
    "T11D4232:92a-17": "tshad ma gsum kho na'o zhes zer ro //",
    "T11D4232:92a-18": "rigs pa can rnams ni mngon sum dang /",
    "T11D4232:92a-19": "rjes su dpag pa dang /",
    "T11D4232:92a-20": "dpe dang /",
    "T11D4232:92a-21": "sgra las byung ba dang /",
    "T11D4232:92a-22": "tshad ma bzhi kho na'o zhes zer ro //",
    "T11D4232:92a-23": "rgyal dpog pa rnams ni mngon sum dang /",
    "T11D4232:92a-24": "rjes su dpag pa dang /",
    "T11D4232:92a-25": "dpe dang /",
    "T11D4232:92a-26": "sgra las byung ba dang /",
    "T11D4232:92a-27": "don gyis go ba dang /",
    "T11D4232:92a-28": "dngos po med pa zhes bya ba dang /",
    "T11D4232:92a-29": "tshad ma drug kho na'o zhes zer ro //",
    "T11D4232:92a-30": "tsa ra ka la sogs pa ni /",
    "T11D4232:92a-31": "rigs pa dang /",
    "T11D4232:92a-32": "mi dmigs pa dang /",
    "T11D4232:92a-33": "srid pa dang zhes grags pa dang snyam du sems",
    "T11D4232:92a-34": "pa zhes bya ba tshad ma gzhan dag kyang yod",
    "T11D4232:92a-35": "do zhes zer ro //",
    "T11D4232:92a-36": "de la rang gi ngo bo la log par rtogs pa ni /",
    "T11D4232:92a-37": "'di lta ste /",
    "T11D4232:92a-38": "rigs pa can rnams ni mngon sum du thams cad nges pa'i bdag nyid yin pa'i phyir /",
    "T11D4232:92a-39": "rnam par rtog pa dang bcas pa kho na'o zhes zer ro //",
    "T11D4232:92a-40": "rgyal dpog pa rnams ni gtod par byed pa'i shes",
    "T11D4232:92a-41": "pa skad cig ma dang po kho na rnam par",
    "T11D4232:92a-42": "rtog pa med par skye la /",
    "T11D4232:92a-43": "de'i 'og rol gyi mngon sum thams cad ni rtog pa dang bcas pa nyid do zhes zer ro //",
    "T11D4232:92a-44": "de bzhin du gzhan dag ni dung la ser por",
    "T11D4232:92a-45": "shes pa la sogs par 'khrul pa yang tshad ma",
    "T11D4232:92b-0": "nyid yin par @92b 'dod do //",
    "T11D4232:92b-1": "de bzhin du bye brag pa la sogs pa ni",
    "T11D4232:92b-2": "rnam par shes pa'i ngo bo ma yin pa nyid",
    "T11D4232:92b-3": "de / dbang po dang /",
    "T11D4232:92b-4": "don 'brel pa yin par brjod do //",
    "T11D4232:92b-5": "kha cig ni bdag dang yid 'brel pa'i ngo bo yin par brjod do //",
    "T11D4232:92b-6": "gzhan dag ni mngon sum rna ba la sogs pa'i",
    "T11D4232:92b-7": "dbang po 'jug pa'i ngo bo yin par brjod do",
    "T11D4232:92b-8": "// de bzhin du rnam phug la sogs pa ni",
    "T11D4232:92b-9": "yid kyi zhes bya ba'i mngon sum tshad mar rigs",
    "T11D4232:92b-10": "pa ma yin te /",
    "T11D4232:92b-11": "sngar mngon sum gyis gzung ba las yul gzhan ma",
    "T11D4232:92b-12": "yin na de bzung zin pa 'dzin pa'i phyir tshad",
    "T11D4232:92b-13": "ma ma yin pa kho na'o //",
    "T11D4232:92b-14": "yul don gzhan nyid yin na ni /",
    "T11D4232:92b-15": "'di rang dbang du 'jug pa'i phyir dang /",
    "T11D4232:92b-16": "don thams cad yul yin pa'i phyir /",
    "T11D4232:92b-17": "'ga' yang long ba la sogs pa'i dngos por mi 'gyur ro zhes zer ro //",
    "T11D4232:92b-18": "bye brag tu smra ba la sogs pa ni rang",
    "T11D4232:92b-19": "rig pa'i mngon sum yang rigs pa ma yin te",
    "T11D4232:92b-20": "/ bdag nyid la byed pa 'ga' ba'i phyir ro zhes zer ro //",
    "T11D4232:92b-21": "rgyal dpog pa rnams na re skyes bu thams cad",
    "T11D4232:92b-22": "ni 'dod chags la sogs pa dang ma rig pas",
    "T11D4232:92b-23": "'khrul pa yin te /",
    "T11D4232:92b-24": "'gro ba 'di lta bu ma yin pa ni 'ga' yang med do //",
    "T11D4232:92b-25": "thams cad la dbang pos mi sod pa'i don mthong",
    "T11D4232:92b-26": "ba'i thabs med pa'i phyir la mngon sum la sogs",
    "T11D4232:92b-27": "pa'i tshad mas grub pa'i rnal 'byor ba dag kyang",
    "T11D4232:92b-28": "med de / de'i phyir dbang pos mi sod pa'i",
    "T11D4232:92b-29": "don mthong ba mi srid pas rnal 'byor ba'i shes",
    "T11D4232:92b-30": "pa med pa kho na'o zhes zer ro //",
    "T11D4232:92b-31": "de la yul la log par rtogs pas ni 'di lta ste /",
    "T11D4232:92b-32": "rigs pa can la sogs pa na re spyi'i dngos por gyur pa yang yod pa'i phyir la /",
    "T11D4232:92b-33": "de yang mngon sum gyis yongs su gcad par bya ba yin pa'i phyir te /",
    "T11D4232:92b-34": "de'i phyir mngon sum ni spyi'i mtshan nyid kyi yul can yang yin no //",
    "T11D4232:92b-35": "de bzhin du bdag la sogs par rang gi mtshan",
    "T11D4232:92b-36": "nyid kyi ngo bo yang rjes su dpag pa'i tshad",
    "T11D4232:92b-37": "mas yongs su gcad par bya ba nyid yin pa'i",
    "T11D4232:92b-38": "phyir / rjes su dpag pa yang de'i yul can",
    "T11D4232:92b-39": "gyi tshad mas yin par rigs so zhes zer ro",
    "T11D4232:92b-40": "phyir / // de la 'bras bu la log par rtogs pa ni 'di lta ste /",
    "T11D4232:92b-41": "rgyal dpog pa la sogs pa na re /",
    "T11D4232:92b-42": "'jig rten na bsgrub par bya ba dang sgrub pa",
    "T11D4232:92b-43": "bdag ni phan tshun tha dad pa'i bdag nyid du",
    "T11D4232:93a-0": "grags pa'i phyir / 'bras bu ni tshad ma las don @93a * //",
    "T11D4232:93a-1": "gzhan du gyur ba kho na yin par rigs te /",
    "T11D4232:93a-2": "dgra sta nyid chad pa ma yin no //",
    "T11D4232:93a-3": "de lta bas na de kho na nyid 'di ni rnam pa bzhir yongs su rdzogs pa yin te /",
    "T11D4232:93a-4": "'di lta ste /",
    "T11D4232:93a-5": "'jal bar byed pa dang gzhal bya dang tshad ma dang rtogs pa'o //",
    "T11D4232:93a-6": "'di la 'jal bar byed pa ni skyes bu yin no //",
    "T11D4232:93a-7": "gzhal bya ni gzugs la sogs pa'i yul yin no //",
    "T11D4232:93a-8": "tshad ma ni dbang po la sogs pa yin no //",
    "T11D4232:93a-9": "rtogs pa ni don yongs su chod pa yin no //",
    "T11D4232:93a-10": "gang gi tshe shes pa kho na tshad ma yin pa de'i tshe yang /",
    "T11D4232:93a-11": "shes pa phyi ma phyi ma ni 'bras bu yin la /",
    "T11D4232:93a-12": "snga ma ni tshad ma yin te /",
    "T11D4232:93a-13": "spyi la sogs pa'i khyad par gyi shes pa gang yin pa de ni tshad ma yin no //",
    "T11D4232:93a-14": "rdzas la sogs pa'i khyad par can gyi shes pa",
    "T11D4232:93a-15": "gang yin pa de ni 'bras bu yin no zhes",
    "T11D4232:93a-16": "zer te / gzhan dag de ltar mngon sum la",
    "T11D4232:93a-17": "log par rtogs pa rnams pa mang po zhig yod",
    "T11D4232:93a-18": "pa de dag dgag par tshad ma'i mtshan nyid ji",
    "T11D4232:93a-19": "lta ba bzhin 'di byas so ;",
    "T11D4232:93a-20": "/'di ni bcom ldan 'das kyang bzhed pa kho na yin te /",
    "T11D4232:93a-21": "ji skad du /",
    "T11D4232:93a-22": "dge slong dag gam mkhas rnams kyis //",
    "T11D4232:93a-23": "bsregs bcad bdar bas gser bzhin du //",
    "T11D4232:93a-24": "yongs su brtags nas da yi bka' //",
    "T11D4232:93a-25": "blang bar bya yi gus phyir min //",
    "T11D4232:93a-26": "zhes gsungs pa lta bu'o //",
    "T11D4232:93a-27": "'dis ni mngon sum dang rjes su dpag pa'i mtshan",
    "T11D4232:93a-28": "nyid rnam pa gnyis kho na zhal gyis bzhes pa",
    "T11D4232:93a-29": "yin te / dpe la sogs pas yongs su brtags par zhal gyis bzhes pa'i phyir ro //",
    "T11D4232:93a-30": "mngon sum gyi dpe ni bsregs pa dang chos mthun par bstan pa'i phyir ro //",
    "T11D4232:93a-31": "rjes su dpag pa ni bdar ba dang chos mthun par bstan pa'i phyir ro //",
    "T11D4232:93a-32": "phan tshun du mi 'gal ba ni bcad pa dang chos mthun par yongs su brtags par gsungs te /",
    "T11D4232:93a-33": "de yang rjes su dpag pa kho na yin no //",
    "T11D4232:93a-34": "'di ltar don ni rnam pa gsum ste /",
    "T11D4232:93a-35": "mngon sum dang /",
    "T11D4232:93a-36": "lkog tu gyur pa dang /",
    "T11D4232:93a-37": "shin tu lkog tu gyur pa'o //",
    "T11D4232:93a-38": "de la bka'i don mngon sum la ni bsregs pas",
    "T11D4232:93a-39": "gser bzhin du mngon sum gyis brtags pa yin no",
    "T11D4232:93a-40": "// don lkog tu gyur pa la ni bdar ba",
    "T11D4232:93a-41": "bzhin du rjes su dpag pas brtags pa yin no",
    "T11D4232:93a-42": "// // de nyid kyi don shin tu lkog tu",
    "T11D4232:93a-43": "gyur pa la ni bcad pas gser bzhin du phan",
    "T11D4232:93b-0": "tshun mi @93b 'gal ba'i sgo nas brtags pa yin",
    "T11D4232:93b-1": "// // te / de ltar yongs su dag pa'i lus la ni yul lkog tu gyur kyang /",
    "T11D4232:93b-2": "rtog pa dang ldan pa tshad ma yin par yid ches pa rnams 'jug pa'i phyir ro //",
    "T11D4232:93b-3": "chos mngon pa las mig gi rnam par shes pa",
    "T11D4232:93b-4": "dang ldan pas sngon po shes kyi sngon po'i snyam",
    "T11D4232:93b-5": "du ni ma yin no zhes bya ba dang /",
    "T11D4232:93b-6": "don la don du shes kyi don la chos su 'du shes pa ma yin no zhes gsungs te /",
    "T11D4232:93b-7": "sngon po shes pa dang don du 'du shes kyi",
    "T11D4232:93b-8": "zhes bya ba 'di gnyis kyis ni yul phyin ci",
    "T11D4232:93b-9": "ma log par bstan pa'i phyir /",
    "T11D4232:93b-10": "ma 'khrul pa nyid bshad pa yin no //",
    "T11D4232:93b-11": "sngon po'o snyam du ni ma yin no zhes bya ba dang /",
    "T11D4232:93b-12": "chos su 'du shes pa ni ma yin no zhes",
    "T11D4232:93b-13": "bya ba 'di gnyis kyis ni ming dang 'brel pa'i",
    "T11D4232:93b-14": "don 'dzin pa spangs pa'i phyir rtog pa dang bral",
    "T11D4232:93b-15": "ba nyid bshad pa yin te /",
    "T11D4232:93b-16": "de nyid las mig la sogs pa'i rnam par shes pa nges par rtog pa dang /",
    "T11D4232:93b-17": "rjes su dran pa'i rnam par rtog pas /",
    "T11D4232:93b-18": "rnam par mi rtog pa nyid du yang brjod par",
    "T11D4232:93b-19": "mig la sogs pa'i rnam par shes pa'i tshogs gzugs",
    "T11D4232:93b-20": "la sogs pa'i skye mched kyi rang gi mtshan nyid",
    "T11D4232:93b-21": "kyi yul can yin par yang bstan to //",
    "T11D4232:93b-22": "mdo las kyang /",
    "T11D4232:93b-23": "'du byed thams cad skad cig ma //",
    "T11D4232:93b-24": "mi gnas bya ba ga la yod//",
    "T11D4232:93b-25": "'di dag 'byung ba de nyid ni //",
    "T11D4232:93b-26": "bya ba de nyid byed por brjod //",
    "T11D4232:93b-27": "ces gsungs te /",
    "T11D4232:93b-28": "'dis ni byed pa po dang las la sogs pa'i",
    "T11D4232:93b-29": "dngos po yang dag par bkag pas bya ba la",
    "T11D4232:93b-30": "sogs pa thams cad kyi khongs su 'dus pa spangs",
    "T11D4232:93b-31": "pa'i phyir / bya ba'i mtshan nyid kyi 'bras bu don gzhan du gyur pa bkag pa yin no //",
    "T11D4232:93b-32": "rjes su dpag pa la yang log par rtogs pa snang ste /",
    "T11D4232:93b-33": "'di lta ste /",
    "T11D4232:93b-34": "brda sprod pa rnams ni rjes su dpag pa tshad ma ma yin te /",
    "T11D4232:93b-35": "'khrul pa srid pa'i phyir ro zhes zer ro //",
    "T11D4232:93b-36": "snod kyi rjes na re ni gzhan du mi 'thad",
    "T11D4232:93b-37": "pa'i ngo bo gcig pu kho na gtan tshigs kyis",
    "T11D4232:93b-38": "rtogs par byed pa nyid kyi yan lag yin gyi",
    "T11D4232:93b-39": "/ phyogs kyi chos la sogs pa'i mtshan nyid kyi tshul gsum pa ni ma yin no //",
    "T11D4232:93b-40": "'di ltar sngo bsangs yin te de'i bu yin pa'i phyir /",
    "T11D4232:93b-41": "de'i bu snang ba yin no zhes bya ba'i gtan",
    "T11D4232:93b-42": "tshigs 'di la tshul gsum pa yod kyang gzhan du",
    "T11D4232:94a-0": "mi 'thad pa nyid kyi yan @94a * //",
    "T11D4232:94a-1": "lag med pa'i phyir rtogs par byed pa nyid ma yin no //",
    "T11D4232:94a-2": "tshul gsum pa med kyang gzhan du mi 'thad pa",
    "T11D4232:94a-3": "dang ldan pa tsam kho nas gtan tshigs rtogs par",
    "T11D4232:94a-4": "byed pa yin pa yang mthong ste /",
    "T11D4232:94a-5": "'di lta ste /",
    "T11D4232:94a-6": "dngos po dang dngos po med pa ni ji ltar yang yod pa'i bdag nyid dag yin /",
    "T11D4232:94a-7": "ji ltar yang dmigs pa'i bya ba yin pa'i phyir ro zhes bya ba lta bu'o //",
    "T11D4232:94a-8": "'di la ni chos mthun pa dang chos mi mthun pa'i dpe dag med de /",
    "T11D4232:94a-9": "dngos po thams cad kyi tshogs dngos po dang /",
    "T11D4232:94a-10": "dngos po med pa phyogs su byas pa'i phyir ro //",
    "T11D4232:94a-11": "de dag la ma gtogs pa gzhan med pa'i phyir gang zhig dpe nyid yin par 'gyur /",
    "T11D4232:94a-12": "phyogs kyi chos kyang gzhan du mi 'thad pa nyid kho na'i khongs su 'dus pa'i phyir ro //",
    "T11D4232:94a-13": "de ltar na rtags ni tshul gcig pa kho na",
    "T11D4232:94a-14": "yin par rigs kyi tshul gsum pa nyid ni ma",
    "T11D4232:94a-15": "yin pa'i rigs so zhes zer ro //",
    "T11D4232:94a-16": "gzhan dag ni phyogs kyi chos nyid dang /",
    "T11D4232:94a-17": "mthun pa'i phyogs la yod pa nyid dang /",
    "T11D4232:94a-18": "mi mthun pa'i phyogs la med pa nyid dang /",
    "T11D4232:94a-19": "gnod pa med pa'i yul can nyid dang /",
    "T11D4232:94a-20": "brjod par 'dod pa'i grangs gcig pa can nyid dang /",
    "T11D4232:94a-21": "shes pa nyid ces bya ba mtshan nyid drug pa kho na'o zhes zer ro //",
    "T11D4232:94a-22": "grangs can pa rnams na re rjes su dpag pa",
    "T11D4232:94a-23": "ni 'brel pa gcig las lhag ma grub pa yin",
    "T11D4232:94a-24": "no // lhag ma grub pa ni 'dir nye bar",
    "T11D4232:94a-25": "btags pa'i sgo nas rtags shes pa kho na yin",
    "T11D4232:94a-26": "no // te / rjes su dpag par 'dod kyi /",
    "T11D4232:94a-27": "rjes su dpag par bya ba shes pa ni ma yin no zhes zer ro //",
    "T11D4232:94a-28": "slob dpon dbyig gnyen yang med na mi 'byung ba'i",
    "T11D4232:94a-29": "don mthong ba'i der rig pa'i rjes su dpag pa",
    "T11D4232:94a-30": "yin no zhes zer te /",
    "T11D4232:94a-31": "'di yang rjes su dpag pa ni rtags shes pa kho na yin la /",
    "T11D4232:94a-32": "rjes su dpag par bya ba shes pa ni 'bras bu yin par 'dod de /",
    "T11D4232:94a-33": "phyir rgol ba 'di thams cad ni 'bras bu tshad",
    "T11D4232:94a-34": "ma las don gzhan kho na yin par yang 'dod",
    "T11D4232:94a-35": "pa nyid do // bye brag pa la sogs pa",
    "T11D4232:94a-36": "ni yang dag par ma grub pa yang gtan tshigs",
    "T11D4232:94a-37": "su nye bar rtogs par byed de /",
    "T11D4232:94a-38": "'di lta ste /",
    "T11D4232:94a-39": "bdag ni thams cad ni yod pa yin te /",
    "T11D4232:94a-40": "thams cad na yon tan dmigs pa'i phyir ro zhes bya ba la sogs pa lta bu'o //",
    "T11D4232:94a-41": "rgyal dpog pa la sogs pa ni mi mthun pa'i",
    "T11D4232:94a-42": "phyogs la yod pa yang gtan tshigs su nye bar",
    "T11D4232:94b-0": "@94b brten te / 'di lta ste /",
    "T11D4232:94b-1": "sgra ni rtag pa ste /",
    "T11D4232:94b-2": "gzhal bya yin pa'i phyir ro zhes bya ba dang /",
    "T11D4232:94b-3": "de bzhin du brjod par 'dod pa'i skyes bu 'ga' zhig thams cad mkhyen pa ma yin te /",
    "T11D4232:94b-4": "gzhal bya dang /",
    "T11D4232:94b-5": "shes bya dang /",
    "T11D4232:94b-6": "dngos po dang /",
    "T11D4232:94b-7": "yod pa'i phyir ro zhes bya ba la sogs pa lta bu'o //",
    "T11D4232:94b-8": "de rnam par gcad pa'i phyir nges par gzung ba yin no //",
    "T11D4232:94b-9": "grangs can pa la sogs pa ni gtan tshigs 'gal",
    "T11D4232:94b-10": "bar mthong bzhin du yang shin tu ngo mtshar che",
    "T11D4232:94b-11": "ba'i ma rig pas blo gros phyin ci lo tu",
    "T11D4232:94b-12": "gyur pas mi 'gal ba bzhin du rtogs par byed",
    "T11D4232:94b-13": "de / 'di lta ste /",
    "T11D4232:94b-14": "mig la sogs pa ni gzhan gyi don yin te /",
    "T11D4232:94b-15": "bsags pa yin pa'i phyir /",
    "T11D4232:94b-16": "mal cha dang stan la sogs pa'i yan lag bzhin no zhes bya ba la sogs pa lta bu'o //",
    "T11D4232:94b-17": "de rnam par gcad pa'i phyir /",
    "T11D4232:94b-18": "mi mthun pa'i phyogs la med pa smos so //",
    "T11D4232:94b-19": "gang dag rang gi phyogs grub par bya ba'i phyir /",
    "T11D4232:94b-20": "mi mthun pa'i phyogs gcig la yod pa la yang gtan tshigs su rtogs par byed de /",
    "T11D4232:94b-21": "'di lta ste /",
    "T11D4232:94b-22": "sgra ni rtag pa ste /",
    "T11D4232:94b-23": "brtsal ma thag tu 'byung ba yin pa'i phyir ro",
    "T11D4232:94b-24": "zhes bya ba la sogs pa lta bu de rnam",
    "T11D4232:94b-25": "par gcad pa'i phyir nges pa'i gzung ba yin no",
    "T11D4232:94b-26": "// gnyi gar yang khyad par can gyi gnas su",
    "T11D4232:94b-27": "nges par gzung ba ni brtsal ma thag tu 'byung",
    "T11D4232:94b-28": "ba la sogs pa mthun pa'i phyogs gcig la yod",
    "T11D4232:94b-29": "pa yang mi rtag pa nyid la sogs pa sgrub",
    "T11D4232:94b-30": "pa nyid du 'gal ba med do zhes bya ba",
    "T11D4232:94b-31": "rab tu bstan pa'i phyir ro //",
    "T11D4232:94b-32": "tshul gsum pa'i dngos kyi tshul du yod kyang ji",
    "T11D4232:94b-33": "srid du rtogs par ma grub pa de srid du",
    "T11D4232:94b-34": "de la bsgrub par bya ba rtogs par mi 'gyur",
    "T11D4232:94b-35": "ro zhes bya ba rab tu bstan pa'i phyir /",
    "T11D4232:94b-36": "nges pa'i zhes bya ba smos pa yin te /",
    "T11D4232:94b-37": "de bzhin du dper brjod pa yang 'di nyid las ston par 'gyur ro //",
    "T11D4232:94b-38": "rjes su dpag par bya ba chos dang chos can gyi spyi yin pa'i phyir /",
    "T11D4232:94b-39": "de ma grub pa de la rtag pa yod pa rtag tu ma grub pa kho na'o //",
    "T11D4232:94b-40": "'on te sgrub pa na ni bsgrub par bya ba snga nyid nas grub pa'i phyir /",
    "T11D4232:94b-41": "rtags kyi rjes su 'brang ba don med do zhes bya ba'i klan ka yongs su spang ba'i phyir /",
    "T11D4232:94b-42": "'di las rjes su dpag par bya ba ni /",
    "T11D4232:94b-43": "'dir zhes bya ba la sogs pa bshad do //",
    "T11D4232:94b-44": "grangs can pa la sogs pa gang dag bsgrub par",
    "T11D4232:94b-45": "bya ba'i chos dang mi 'dra ba'i yang phyogs dang",
    "T11D4232:94b-46": "mthun pa nyid du rtogs par byed de /",
    "T11D4232:95a-0": "@95a * // 'di lta ste /",
    "T11D4232:95a-1": "mal cha dang stan la sogs pa'i yan lag bzhin",
    "T11D4232:95a-2": "no zhes bya ba la sogs pa lta bu ste",
    "T11D4232:95a-3": "/ de'i phyir mthun pa'i phyogs bye brag tu bshad do //",
    "T11D4232:95a-4": "rigs pa can la sogs pa gang dag med pa'i",
    "T11D4232:95a-5": "ngo bo mi mthun pa'i phyogs yin par mi 'dod",
    "T11D4232:95a-6": "do // med pa'i ngo bo las 'ga' yang ldog par mi rung ba'i phyir ro //",
    "T11D4232:95a-7": "de'i phyir 'dus ma byas med par smra ba byas",
    "T11D4232:95a-8": "pa'i phyir mi rtag go zhes bya ba sgrub par",
    "T11D4232:95a-9": "byed pa rnams kyi gtan tshigs ma nges pa yin",
    "T11D4232:95a-10": "no zhes zer ba de dag la mi mthun pa'i",
    "T11D4232:95a-11": "phyogs bye brag bshad do //",
    "T11D4232:95a-12": "kha cig rjes su dpag pa'i rab tu dbye ba dang ;",
    "T11D4232:95a-13": "rang gi ngo bo gzhan du brjod de /",
    "T11D4232:95a-14": "'di lta ste /",
    "T11D4232:95a-15": "rigs pa can rnams na re /",
    "T11D4232:95a-16": "de sngon du 'gro ba'i rjes su dpag pa ni rnam pa gsum ste /",
    "T11D4232:95a-17": "snga ma dang ldan pa dang /",
    "T11D4232:95a-18": "lhag ma dang ldan pa dang /",
    "T11D4232:95a-19": "spyir mthong ba'i rjes su dpag pa'o zhes zer ro //",
    "T11D4232:95a-20": "bye brag rnams ni rtags las byung ba ni 'di'i 'di zhes bya ba ste /",
    "T11D4232:95a-21": "'bras bu dang /",
    "T11D4232:95a-22": "rgyu dang /",
    "T11D4232:95a-23": "'brel pa dang /",
    "T11D4232:95a-24": "don gcig dang ldan pa dang /",
    "T11D4232:95a-25": "'gal ba'o zhes zer ro //",
    "T11D4232:95a-26": "ser skya pa la sogs pa ni rjes su dpag pa rnam pa gnyis te /",
    "T11D4232:95a-27": "spyir mthong ba dang /",
    "T11D4232:95a-28": "khyad par du mthong ba'o zhes zer ro //",
    "T11D4232:95a-29": "de'i phyir 'di dag gi log par rtogs pa bsal",
    "T11D4232:95a-30": "ba'i phyir rtags kyi rab tu phye ba brjod do",
    "T11D4232:95a-31": "// rgyal dpog pa la sogs pa ni thams cad",
    "T11D4232:95a-32": "mkhyen pa la sogs pa dmigs pa'i rig byar ma",
    "T11D4232:95a-33": "gyur pa yang rang gi dmigs pa la log pa",
    "T11D4232:95a-34": "tsam gyis go nas 'gog par byed de /",
    "T11D4232:95a-35": "de'i phyir mi dmigs pa bye brag tu bshad do //",
    "T11D4232:95a-36": "gnas ma'i bu'i sde pa la sogs pa ni mi",
    "T11D4232:95a-37": "rtag pa la sogs pa phyis 'byung ba yang byas",
    "T11D4232:95a-38": "pa la sogs pa'i rang bzhin yin par brjod do",
    "T11D4232:95a-39": "// de bsal ba'i phyir rang bzhin gyi gtan tshigs kyi yul bsnyad do //",
    "T11D4232:95a-40": "brda sprod pa la sogs pa me ma yin pa",
    "T11D4232:95a-41": "brgya byin gyi spyi po la sogs pa las kyang",
    "T11D4232:95a-42": "du ba 'byung ba mthong bas /",
    "T11D4232:95a-43": "me la sogs pa 'grub par bya ba la sogs pa 'bras bu'i rtags 'khrul pa smra ste /",
    "T11D4232:95a-44": "de'i phyir 'bras bu'i gtan tshigs brjod do //",
    "T11D4232:95a-45": "grangs can pa rnams ni dngos po rnams kyi 'brel pa rnam pa bdun brjod do //",
    "T11D4232:95a-46": "'di lta ste /",
    "T11D4232:95a-47": "bdag dang bdag gir 'brel pa ni lha sbyin dang mchod sbyin lta bu'o //",
    "T11D4232:95b-0": "@95b rang bzhin dang 'brel pa ni 'jim pa dang bum pa lta bu'o //",
    "T11D4232:95b-1": "rgyu dang rgyu can du 'brel pa ni rdza mkhan dang bum pa lta bu'o //",
    "T11D4232:95b-2": "rgyu dang 'bras bur 'brel pa ni sa bon dang myu gu lta bu'o //",
    "T11D4232:95b-3": "pha dang ma lta bur 'brel pa ni yal ga dang shing ljon pa lta bu'o //",
    "T11D4232:95b-4": "lhan cig spyod pa'i 'brel pa ni ngur pa dang khyo shug lta bu'o //",
    "T11D4232:95b-5": "dgra zla'i 'brel pa ni bya rog dang 'ug pa lta bu'o zhes zer ro //",
    "T11D4232:95b-6": "rigs pa can la sogs pa ni rnam pa lngar brjod de /",
    "T11D4232:95b-7": "'byor ba'i mtshan nyid kyi 'brel pa ni du ba dang me lta bu'o //",
    "T11D4232:95b-8": "ldan pa'i mtshan nyid kyi 'brel pa ni de nyid dang gzugs lta bu'o //",
    "T11D4232:95b-9": "'phrod pa'i 'du ba'i mtshan nyid kyi 'brel pa ni",
    "T11D4232:95b-10": "de nyid dang gzugs dang ldan pa nyid lta bu'o",
    "T11D4232:95b-11": "// 'du ba'i ldan pa'i mtshan nyid kyi 'brel pa",
    "T11D4232:95b-12": "ni dper na de nyid dang du ba la yod",
    "T11D4232:95b-13": "pa'i gzugs la sogs pa lta bu'o //",
    "T11D4232:95b-14": "ldan pa'i 'phro ba'i 'du ba'i mtshan nyid kyi 'brel pa ni /",
    "T11D4232:95b-15": "dper na me de nyid dang du ba la yod",
    "T11D4232:95b-16": "pa'i gzugs la sogs pa dang ldan pa nyid lta",
    "T11D4232:95b-17": "bu'o // de dag gi gzhung lugs kyi 'brel pa",
    "T11D4232:95b-18": "de dag kho nar 'brel pa'i gtan tshigs ni rtogs",
    "T11D4232:95b-19": "par byed pa yin te /",
    "T11D4232:95b-20": "de bsal ba'i phyir 'brel pa gnyis pa brjod do //",
    "T11D4232:95b-21": "spyod pa pa rnams ni da ltar thams cad mkhyen pa la sogs pa mi dmigs pa'i phyir /",
    "T11D4232:95b-22": "ma 'ongs pa'i dus na yang de'i sgo nas de med par shes te /",
    "T11D4232:95b-23": "de bsal ba'i phyir mi dmigs pa brjod do //",
    "T11D4232:95b-24": "rgyal dpog pa la sogs pa gang dag rang gi",
    "T11D4232:95b-25": "dmigs pa la sogs pa rgyu ma yin pa dang",
    "T11D4232:95b-26": "/ khyad par byed pa ma yin pa dang /",
    "T11D4232:95b-27": "'bras bu ma yin pa'i bkag pa dang /",
    "T11D4232:95b-28": "tshig la sogs pa dngos po dang bsgrub pas kyang",
    "T11D4232:95b-29": "mi 'gal ba bsgrub pa'i sgo nas thams cad mkhyen",
    "T11D4232:95b-30": "pa la sogs pa 'gog par smra ste /",
    "T11D4232:95b-31": "de dag gi de rigs pa ma yin no zhes bya bar bstan pa'i phyir dang /",
    "T11D4232:95b-32": "'jig pa rgyu dang bcas par smra ba 'gag pa'i phyir /",
    "T11D4232:95b-33": "mi dmigs pa'i rab tu dbye ba brjod do //",
    "T11D4232:95b-34": "dgag pa'i gtan tshigs kyi sbyor ba'i dbye ba rnam pa mang po zhig yod kyang /",
    "T11D4232:95b-35": "me la sogs pa me nyid la sogs pa gzhan las dgag pa 'grub pa ma yin gyi /",
    "T11D4232:95b-36": "'on kyang rang bzhin mi dmigs pa kho nas yin no zhes bya ba bstan pa'i phyir /",
    "T11D4232:96a-0": "khong @96a * //",
    "T11D4232:96a-1": "su 'du ba 'thad pa dang bcas pa brjod de /",
    "T11D4232:96a-2": "'thad pa ni thams cad la zhes bya ba la sogs pas bstan to //",
    "T11D4232:96a-3": "bskal pa'i yul zhes bya ba la sogs pa ni /",
    "T11D4232:96a-4": "pha rol pos rab tu sbyar ba'i mi dmigs pa la nus pa med par bstan pa yin no //",
    "T11D4232:96a-5": "rjes su dpag pa 'di'i mtshan nyid ni /",
    "T11D4232:96a-6": "bcom ldan 'das rjes su dpag pa'i rten gyi rtags ston par mdzad pa nyid kyis gsungs te /",
    "T11D4232:96a-7": "'di la rtags ni bsgrub par bya ba med na ni 'byung bar nges pa yin na /",
    "T11D4232:96a-8": "rjes su dpag pa'i shes pa'i rgyu yin te /",
    "T11D4232:96a-9": "de yang dge slong dag kun du 'byung ba'i chos",
    "T11D4232:96a-10": "can gang ci yang rung ba de thams cad ni",
    "T11D4232:96a-11": "'gog pa'i chos can yin no zhes de skad du",
    "T11D4232:96a-12": "bsgrub par bya bas /",
    "T11D4232:96a-13": "gtan tshigs la khyab par ston par mdzad pas /",
    "T11D4232:96a-14": "bsal ba kho nar rab tu bstan pa yin no //",
    "T11D4232:96a-15": "rtags de yang rang bzhin dang /",
    "T11D4232:96a-16": "'bras bu dang /",
    "T11D4232:96a-17": "mi dmigs pa'i bdag nyid rnam pa gsum du yang bstan pa kho na ste /",
    "T11D4232:96a-18": "de la dge slong dag kun 'byung ba'i chos can",
    "T11D4232:96a-19": "gang ci yang rung zhes bya ba 'dis ni rang",
    "T11D4232:96a-20": "bzhin zhes bya ba'i gtan tshigs bshad do //",
    "T11D4232:96a-21": "'bras bu zhes bya ba yang /",
    "T11D4232:96a-22": "du ba las ni mer shes te //",
    "T11D4232:96a-23": "chu skyar las ni chu yin no //",
    "T11D4232:96a-24": "byang chub sems dpa' blo ldan gyi //",
    "T11D4232:96a-25": "rigs ni mtshan ma rnams las shes //",
    "T11D4232:96a-26": "zhes bya ba 'dis bstan pa kho na yin no //",
    "T11D4232:96a-27": "mi dmigs pa tsam tshad ma nyid yin pa spang bar mdzad pas /",
    "T11D4232:96a-28": "mi dmigs pa'i khyad par zhes bya ba yang bstan pa kho na ste /",
    "T11D4232:96a-29": "ji skad du /",
    "T11D4232:96a-30": "dge slong dag gang zag gis gang zag la tshod ma 'dzin cig /",
    "T11D4232:96a-31": "gang zag la tshad kyang ma 'dzin cig / dge",
    "T11D4232:96a-32": "slong dag gang zag gis gang zag la tshod 'dzin",
    "T11D4232:96a-33": "pa ni nyams par 'gyur te /",
    "T11D4232:96a-34": "gang zag gi tshod ni nga 'am nga dang 'dra",
    "T11D4232:96a-35": "ba yod pa gang yin pas gzung bar bya'o zhes",
    "T11D4232:96a-36": "gsungs pa lta bu'o //",
    "T11D4232:96a-37": "'dis ni ngo bo nyid kyis bskal pa'i don dag",
    "T11D4232:96a-38": "la mi dmigs ba tsam tshad ma nyid yin pa",
    "T11D4232:96a-39": "sbong bar mdzad pas /",
    "T11D4232:96a-40": "mi dmigs pa kho na tshad ma yin gyi /",
    "T11D4232:96a-41": "gzhan ni ma yin no zhes bstan par 'gyur ro //",
    "T11D4232:96a-42": "rigs pa can la sogs pa ni gzhan gyi don",
    "T11D4232:96a-43": "gyi rjes su dpag pa tshig yan lag lnga pa",
    "T11D4232:96a-44": "yin te / yan lag lnga ni /",
    "T11D4232:96a-45": "dam bcas pa dang /",
    "T11D4232:96b-0": "@96b gtan tshigs dang /",
    "T11D4232:96b-1": "dpe dang /",
    "T11D4232:96b-2": "nye bar sbyar ba dang /",
    "T11D4232:96b-3": "mjug bsdu ba rnams so zhes zer ro //",
    "T11D4232:96b-4": "rang gi sde pa kha cig kyang /",
    "T11D4232:96b-5": "gzhan gyi don gyi rjes su dpag pa ni /",
    "T11D4232:96b-6": "tshig yan lag gsum pa yin te /",
    "T11D4232:96b-7": "yan lag gsum ni dam bca' ba dang /",
    "T11D4232:96b-8": "gtan tshigs dang /",
    "T11D4232:96b-9": "dpe rnams so zhes bya bar bstan to //",
    "T11D4232:96b-10": "gzhan dag ni sngar bshad pa'i yan lag lnga po de kho na ltar 'dod de /",
    "T11D4232:96b-11": "de dag dgag par 'di'i rang gi ngo bo bstan to //",
    "T11D4232:96b-12": "rtog ge ba gzhan thams cad ni /",
    "T11D4232:96b-13": "'di re zhig chos mthun pa dang /",
    "T11D4232:96b-14": "chos mi mthun pa dang ldan pa'i tshig sbyor ba",
    "T11D4232:96b-15": "gang yin pa 'di tsam zhig chu la yin no",
    "T11D4232:96b-16": "/ de lta ma yin na chos mthun pa tsam zhig sbyar bas kyang /",
    "T11D4232:96b-17": "ji ltar chos mi mthun par rtogs par 'gyur /",
    "T11D4232:96b-18": "chos mi mthun pa tsam zhig sbyar na yang chos mthun pa rtogs par ga la 'gyur /",
    "T11D4232:96b-19": "de lta bas na gnyi ga rtogs par bya ba'i",
    "T11D4232:96b-20": "phyir gnyi ga brjod par bya dgos so zhes bya",
    "T11D4232:96b-21": "bar rtogs so // de bsal ba'i phyir de ni",
    "T11D4232:96b-22": "rnam pa gnyis te zhes bya ba la sogs pa",
    "T11D4232:96b-23": "rab tu dbye ba brjod do //",
    "T11D4232:96b-24": "de la sbyor ba gcig gi yang nus pa nye bar bstan pa'i phyir /",
    "T11D4232:96b-25": "dper brjod pa bsnyad do //",
    "T11D4232:96b-26": "bye brag pa la sogs pa ni skye ba dang",
    "T11D4232:96b-27": "ldan pa thams cad la 'brel pa la sogs pa",
    "T11D4232:96b-28": "khyad par sgra rnams 'jug pa'i rgyu mtshan tha dad",
    "T11D4232:96b-29": "pa kho na yod par nye bar rtog cing /",
    "T11D4232:96b-30": "sgra tsam tha dad pa'i sgo nas don tha dad par rtogs te /",
    "T11D4232:96b-31": "de dag gi gzhung lugs dgag pa'i phyir /",
    "T11D4232:96b-32": "rang bzhin gyi gtan tshigs kyis rab tu dbye ba rnam pa gsum bstan to //",
    "T11D4232:96b-33": "rang bzhin gyi gtan tshigs rnam pa 'di gsum char gyi yang log par rtogs par bsal ba'i phyir /",
    "T11D4232:96b-34": "sngar bshad pa kho na'i yul nye bar bstan par",
    "T11D4232:96b-35": "bsgrub pa'i chos de dag thams cad ni zhes bya",
    "T11D4232:96b-36": "ba la sogs pa smos so //",
    "T11D4232:96b-37": "sbyor ba gcig la yang tshul gsum pa'i rtags bsgrub",
    "T11D4232:96b-38": "pa'i nus pa yod pa kho na'o zhes bya bar",
    "T11D4232:96b-39": "bstan pa'i phyir / chos mthun pas kyang zhes bya ba la sogs pa chos nye bar brjod do //",
    "T11D4232:96b-40": "rang gi sde pa gang dag nye bar sbyar ba dang /",
    "T11D4232:96b-41": "mjug bsdu ba dag ni ldog pa yin pa'i phyir",
    "T11D4232:96b-42": "ma bstan pa la yang rag na phyogs go ci",
    "T11D4232:96b-43": "ste ston par mi byed snyam ste sems pa de",
    "T11D4232:97a-0": "@97a * // dag la sbyor ba 'di gnyi ga",
    "T11D4232:97a-1": "la yang phyogs bstan par nges pa med de zhes",
    "T11D4232:97a-2": "bya ba la sogs pa smos te /",
    "T11D4232:97a-3": "gzhan dag bsgrub par bya ba ma yin pa yang bsgrub par bya ba nyid du bzung nas /",
    "T11D4232:97a-4": "de'i sgo nas gtan tshigs kyi skyon rjod par byed de /",
    "T11D4232:97a-5": "de dag bsal ba'i phyogs kyi mtshan nyid bshad do //",
    "T11D4232:97a-6": "rigs pa can la sogs pa ni dam bca' ni",
    "T11D4232:97a-7": "bsgrub par bya ba bstan pa yin no zhes phyogs",
    "T11D4232:97a-8": "kyi mtshan nyid kha na ma tho ba dang bcas",
    "T11D4232:97a-9": "par nye bar ston to //",
    "T11D4232:97a-10": "de bzhin du rang gi sde pa kha cig gis",
    "T11D4232:97a-11": "kyang mtshan nyid yongs su ma dag par nye bar",
    "T11D4232:97a-12": "bstan te / de skad du slob dpon dbyig gnyen",
    "T11D4232:97a-13": "gyis rnam par dpyad par 'dod pa'i don phyogs yin",
    "T11D4232:97a-14": "no zhes bshad do //",
    "T11D4232:97a-15": "nam mkha'i gos can rnams ni phyogs kyi phyogs gcig",
    "T11D4232:97a-16": "la yod par yang gtan tshigs yin par rtogs te",
    "T11D4232:97a-17": "/ dper na shing rnams ni sems can yin te /",
    "T11D4232:97a-18": "nub mo nyal ba'i phyir ro zhes zer ba lta bu'o ;",
    "T11D4232:97a-19": "/ de dag gis nyal ba 'dab ma 'khums pa",
    "T11D4232:97a-20": "la sogs pa tsam gyi mtshan nyid yin par brjod",
    "T11D4232:97a-21": "par 'dod mod kyi /",
    "T11D4232:97a-22": "'on kyang 'di ni phyogs su byas pa'i shing thams cad la ma grub ste /",
    "T11D4232:97a-23": "de shing ti na ti ka la sogs pa kho na la mthong ba'i phyir ro //",
    "T11D4232:97a-24": "de rnam par gcad par go rims bzhin du rjes su dpag par bya ba la yod pa dang /",
    "T11D4232:97a-25": "nges par gzung ba smos te /",
    "T11D4232:97a-26": "yul khyad par can du nges par gzung ba ni 'dod pa'i don rtogs par bya ba'i phyir ro //",
    "T11D4232:97a-27": "de lta ma yin na bshad ma thag pa'i don rtogs par mi 'gyur ro //",
    "T11D4232:97a-28": "bye brag la sogs pa ni rjes su dpag par",
    "T11D4232:97a-29": "bya ba kho na la yod pa thun mong ma",
    "T11D4232:97a-30": "yin pa ma nges pa yang dngos su gtan tshigs",
    "T11D4232:97a-31": "yin par khas len te /",
    "T11D4232:97a-32": "dper na gson po'i lus ni bdag dang bcas pa yin te /",
    "T11D4232:97a-33": "srog la sogs pa dang ldan pa'i phyir ro zhes zer ba lta bu'o //",
    "T11D4232:97a-34": "de bzlog pa'i phyir mthun pa'i phyogs la yod pa brjod do//",
    "T11D4232:97a-35": "phyogs kyi mtshan nyid 'di rnam par gnyi ga yang ha cang khyab che ba'i nyes pa yod la /",
    "T11D4232:97a-36": "de dag la gtan tshigs dang dpe ma grub pa smra ba yang yod pa'i phyir te /",
    "T11D4232:97a-37": "de'i phyir yang phyogs kyi mtshan nyid bstan pa /",
    "T11D4232:97a-38": "grangs can pa rnams ni rgol ba dang phyi rgol",
    "T11D4232:97b-0": "ba dag la ma grub pa yang bsgrub par @97b",
    "T11D4232:97b-1": "bya ba nyid du ston te /",
    "T11D4232:97b-2": "dper na mig la sogs pa ni gzhan gyi don yin no zhes zer ba lta bu'o //",
    "T11D4232:97b-3": "gzhan gyi don ni spyi yin pas de'i phyir rang gi ngo bo zhes bya ba smos so //",
    "T11D4232:97b-4": "kho na zhes bya ba ni ha cang yang khyab ches pa'i nyes ba bsal ba'i phyir ro //",
    "T11D4232:97b-5": "grangs can pa la sogs pa ni rgol ba mi 'dod kyang bla ste /",
    "T11D4232:97b-6": "bstan bcos byed par 'dod pa thams cad bsgrub par",
    "T11D4232:97b-7": "bya ba kho na yin no zhes bya bar rtogs",
    "T11D4232:97b-8": "so // de'i sgo nas byas pa nyid la sogs",
    "T11D4232:97b-9": "pa yang dag pa'i sgrub pa la yang 'gal ba",
    "T11D4232:97b-10": "rjod par byed de /",
    "T11D4232:97b-11": "de dang 'dra bar chos can sgra la nam mkha'i yon tan yang med par bsgrub pa'i phyir /",
    "T11D4232:97b-12": "bye brag pa la sogs pa'i gtan tshigs ni 'gal ba yin no zhes zer ba lta bu ste /",
    "T11D4232:97b-13": "de'i phyir bdag ces bya ba smos so //",
    "T11D4232:97b-14": "grangs can pa la sogs pa na re tshig tu",
    "T11D4232:97b-15": "smras pa kho na bsgrub par bya ba yin gyi",
    "T11D4232:97b-16": "ma smras pa ni ma yin no zhes zer zhes",
    "T11D4232:97b-17": "grags te / de'i phyir 'dod pa zhes bya ba smos so //",
    "T11D4232:97b-18": "rgyal dpog pa rnams ni rang rig pa'i mngon sum",
    "T11D4232:97b-19": "du rab tu grub pa blo dang bde ba la",
    "T11D4232:97b-20": "sogs pa yang mngon sum ma yin pa de nyid",
    "T11D4232:97b-21": "du rab tu shes te /",
    "T11D4232:97b-22": "de dag gis dam bca' ba ni sgra mnyan par",
    "T11D4232:97b-23": "bya ba ma yin pa nyid du dam bca' ba",
    "T11D4232:97b-24": "de bzhin du / mngon sum gyi gnod pa yin no zhes bstan pa'i phyir /",
    "T11D4232:97b-25": "'gal ba dang po brjod do //",
    "T11D4232:97b-26": "de dag nyid sgra rtag pa nyid sgra shes la /",
    "T11D4232:97b-27": "grangs can pa la sogs pa gsal bar smra ba",
    "T11D4232:97b-28": "rnams kyang rtag pa nyid du gsal ba kho nar",
    "T11D4232:97b-29": "khas len pas / de'i phyir rjes su dpag pas gnod pa bsal to //",
    "T11D4232:97b-30": "brda sprod pa kha cig sgra bzang po kho na",
    "T11D4232:97b-31": "rjod par byed pa yin gyi mi bzang ba ni",
    "T11D4232:97b-32": "ma yin no zhes zer ba ni /",
    "T11D4232:97b-33": "dngos po thams cad sgra brjod par bya ba nyid",
    "T11D4232:97b-34": "du rung bar 'dod pa tsam gyi rjes su byed",
    "T11D4232:97b-35": "pa skye bo gnag rdzi mo yan chad la grags",
    "T11D4232:97b-36": "pa 'dod par byed pa yin te /",
    "T11D4232:97b-37": "de'i phyir grags pas gsal ba bsal to ;",
    "T11D4232:97b-38": "/'jig rten rgyang pan pa rnams ni gzhan dag la",
    "T11D4232:97b-39": "rang gi brjod par 'dod pa'i don lkog tu gyur",
    "T11D4232:97b-40": "pa'i tshig rtags de med na mi 'byung ba'i sgo",
    "T11D4232:97b-41": "nas rjes su dpog par byed kyang /",
    "T11D4232:97b-42": "rjes su dpag pa tshad ma ma yin no zhes bya bar rab tu shes te /",
    "T11D4232:98a-0": "de'i phyir rang gi tshig dang 'gal ba @98a * //",
    "T11D4232:98a-1": "brjod do //",
    "T11D4232:98a-2": "rigs pa can rnams ni gtan tshigs ltar snang ba rnams kyi mtshan nyid ni /",
    "T11D4232:98a-3": "'khrul pa dang bcas pa dang /",
    "T11D4232:98a-4": "'gal ba dang /",
    "T11D4232:98a-5": "skabs dang /",
    "T11D4232:98a-6": "mtshungs pa dang /",
    "T11D4232:98a-7": "bsgrub par bya ba dang /",
    "T11D4232:98a-8": "mtshungs pa dang /",
    "T11D4232:98a-9": "dus las 'das pa ni gtan tshigs ltar snang ba",
    "T11D4232:98a-10": "dag yin no zhes gzhan du 'chad par byed de",
    "T11D4232:98a-11": "/ de la 'khrul pa dang bcas pa ma nges pa yin te /",
    "T11D4232:98a-12": "dper na sgra ni rtag pa ste /",
    "T11D4232:98a-13": "lus can ma yin pa'i phyir ro zhes bya ba lta bu'o //",
    "T11D4232:98a-14": "grub pa'i mtha' khas blangs pas de dang 'gal bar byed pa ni 'gal ba ste /",
    "T11D4232:98a-15": "dper na bye brag ni rdul phra rab dag ni",
    "T11D4232:98a-16": "lus can ma yin pa'i phyir rtsom par byed pa",
    "T11D4232:98a-17": "ma yin zhes zer ba lta bu'o //",
    "T11D4232:98a-18": "gang gi phyir skabs bsam pa de gtan la dbab pa'i phyir /",
    "T11D4232:98a-19": "bstan pa ni skabs dang mtshungs pa ste /",
    "T11D4232:98a-20": "dper na bdag ni rtag pa ste lus las gzhan yin pa'i phyir ro zhes bya ba lta bu'o //",
    "T11D4232:98a-21": "bsgrub par bya ba dang khyad par med pa bsgrub",
    "T11D4232:98a-22": "par bya ba yin pa'i phyir bsgrub par bya ba",
    "T11D4232:98a-23": "dang mtshungs te / dper na sgra ni rtag pa ste /",
    "T11D4232:98a-24": "lus can ma yin pa'i phyir blo lta bu zhes bya ba lta bu dang /",
    "T11D4232:98a-25": "gzhan dag na re rdzas yin te /",
    "T11D4232:98a-26": "lus las 'ong ba dang ldan pa'i phyir ro zhes dper rjod par byed pa lta bu'o //",
    "T11D4232:98a-27": "dus 'das nas bstan pa ni dus las 'das pa ste /",
    "T11D4232:98a-28": "dper na sgra ni mi rtag pa ste bum pa",
    "T11D4232:98a-29": "bzhin no zhes smras nas dris pa dang byas pa'i",
    "T11D4232:98a-30": "phyir ro zhes gtan tshigs smras pa lta bu'o zhes",
    "T11D4232:98a-31": "zer ro // bye brag pa rnams na re ston",
    "T11D4232:98a-32": "pa ma yin pa ni rab tu ma grub pa",
    "T11D4232:98a-33": "zer ro // dang / med pa dang /",
    "T11D4232:98a-34": "the tshom za ba'o zhes zer te /",
    "T11D4232:98a-35": "gang la rtags dang rtags can dag 'brel par ma grub pa de la ma grub pa yin no //",
    "T11D4232:98a-36": "'brel pa med pa ni med pa ste /",
    "T11D4232:98a-37": "dper na rva can yin pa'i phyir rta'o zhes bya ba lta bu'o //",
    "T11D4232:98a-38": "rva can yin pa'i phyir ba lang ngo zhes bya",
    "T11D4232:98a-39": "ba lta bu ni the tshom za ba yin no",
    "T11D4232:98a-40": "zhes zer ro // de dag dgag pa'i phyir dang",
    "T11D4232:98a-41": "gzhan gyis rab tu sbyar ba'i gtan tshigs rnams kyi",
    "T11D4232:98a-42": "ma grub pa nyid la sogs pa'i skyon brjod pa'i",
    "T11D4232:98a-43": "phyir gtan tshigs ltar snang ba dag bstan to //",
    "T11D4232:98a-44": "shing dag la sems yod pa yin no zhes bya",
    "T11D4232:98a-45": "ba ni nam mkha'i gos can rnams kyis dam 'cha'",
    "T11D4232:98b-0": "ba yin no // bde @98b ba la sogs pa",
    "T11D4232:98b-1": "la sems med do zhes bya ba ni grangs can",
    "T11D4232:98b-2": "pa rnams kyi yin no //",
    "T11D4232:98b-3": "bdag ni thams cad la yod pa yin no zhes",
    "T11D4232:98b-4": "bya ba ni rigs pa can rnams kyi yin no",
    "T11D4232:98b-5": "// sgra ni rtag pa yin no zhes bya ba ni dpyod pa pa rnams kyi yin no //",
    "T11D4232:98b-6": "skyes bu thams cad thams cad mkhyen pa nyid ma",
    "T11D4232:98b-7": "yin par dam 'cha' ba ni rgyal dpog pa rnams",
    "T11D4232:98b-8": "kyi yin no // rang gi sde ba kha cig",
    "T11D4232:98b-9": "kyang 'dod pa la gnod pa byed pa zhes bya",
    "T11D4232:98b-10": "ba 'gal ba gzhan yang yod do zhes rjod par",
    "T11D4232:98b-11": "kyi yin no // byed do // de dgag pa'i",
    "T11D4232:98b-12": "phyir 'dod pa la gnod pa byed pa 'gal ba",
    "T11D4232:98b-13": "gsum pa ma yin nam zhes bya ba la sogs",
    "T11D4232:98b-14": "kyi yin no // byed do // pa smos so ; / rigs pa can rnams na re /",
    "T11D4232:98b-15": "gson po'i lus ni bdag dang bcas pa yin te /",
    "T11D4232:98b-16": "srog la sogs pa dang ldan pa'i phyir ro zhes zer ro //",
    "T11D4232:98b-17": "rang gi sde pa kha cig ni dngos po'i stobs",
    "T11D4232:98b-18": "kyis zhugs pa'i rjes su dpag pa la yang 'gal",
    "T11D4232:98b-19": "ba mi 'khrul ba can zhes bya ba ma nges",
    "T11D4232:98b-20": "pa'i gtan tshigs yod do zhes brjod de /",
    "T11D4232:98b-21": "de la dper brjod pa ni dper na sgra mi",
    "T11D4232:98b-22": "rtag pa ste byas pa'i phyir bum pa lta bu'o",
    "T11D4232:98b-23": "zhes bya ba la yang gang gi tshe gzhan zhig",
    "T11D4232:98b-24": "gis brgal te / sgra ni rtag pa ste mnyan",
    "T11D4232:98b-25": "par bya ba yin pa'i phyir sgra nyid lta bu'o",
    "T11D4232:98b-26": "zhes smras pa de'i tshe sbyor ba snga ma ma",
    "T11D4232:98b-27": "nges pa yin no zhes zer ro zhes grags te",
    "T11D4232:98b-28": "gis brgal te / / de dgag pa'i phyir 'gal",
    "T11D4232:98b-29": "ba mi 'khrul ba can yang zhes bya ba la",
    "T11D4232:98b-30": "sogs pa smos so //",
    "T11D4232:98b-31": "pe'i lu ka na re spyi ni thams cad na yod pa yin te /",
    "T11D4232:98b-32": "gsal ba dag dang de dag gi stong ba thams cad na yod pa'i phyir ro zhes zer ro //",
    "T11D4232:98b-33": "pe'i tha ra na re de ni gsal ba thams cad na yod pa yin gyi /",
    "T11D4232:98b-34": "bar gyi yul la yod pa ni ma yin no zhes zer ro //",
    "T11D4232:98b-35": "rigs pa can la sogs pa ni mtshan nyid gsum",
    "T11D4232:98b-36": "pa'i gtan tshigs las ma gtogs pa dpe zhes bya",
    "T11D4232:98b-37": "ba sgrub pa'i yan lag yod do zhes zer te",
    "T11D4232:98b-38": "/ de bsal ba'i phyir /",
    "T11D4232:98b-39": "mtshan nyid gsum zhes bya ba la sogs pa smos so //",
    "T11D4232:98b-40": "gzhan gyis rab tu sbyar ba'i dpe kha cig kyang skyon can nyid du brjod pa'i phyir /",
    "T11D4232:98b-41": "dpe ltar snang ba nye bar bkod de /",
    "T11D4232:98b-42": "bye brag pa la sogs pa'i ltar na rdul phra",
    "T11D4232:98b-43": "rab rnams ni rtag pa yang yin la lus can",
    "T11D4232:99a-0": "yang yin te / lus can ni rdzas thams cad @99a * //",
    "T11D4232:99a-1": "na yod pa ma yin pa'i mtshan nyid yin no //",
    "T11D4232:99a-2": "las ni lus can yang ma yin la mi rtag pa yang yin no //",
    "T11D4232:99a-3": "bum pa ni mi rtag pa yin la lus can yang yin no //",
    "T11D4232:99a-4": "ser skya la sogs pa ni 'dod chags dang ldan",
    "T11D4232:99a-5": "pa yin te smra ba'i phyir lam po'i che'i mi",
    "T11D4232:99a-6": "bzhin no zhes bya ba ni rgyal dpog pa rnams",
    "T11D4232:99a-7": "kyi sbyor ba yin no //",
    "T11D4232:99a-8": "bye brag pa la sogs pa na re /",
    "T11D4232:99a-9": "sgra mi rtag pa ste byas pa'i phyir bum pa bzhin no zhes zer ro //",
    "T11D4232:99a-10": "de dag nyid rjes su 'gro ba rab tu bstan",
    "T11D4232:99a-11": "pa'i gtan tshigs kyang rab tu sbyor bar byed do",
    "T11D4232:99a-12": "// ser skya la sogs pa thams cad mkhyen pa",
    "T11D4232:99a-13": "ma yin no zhes bya ba la sogs pa ni",
    "T11D4232:99a-14": "nam mkha'i gos can rnams kyi sbyor ba yin no",
    "T11D4232:99a-15": "// // gsum rig pa'i bram zhes ni mi 'ga'",
    "T11D4232:99a-16": "zhig gis brjod par 'dod pa'i tshig gzung bar mi",
    "T11D4232:99a-17": "bya ste zhes bya ba la sogs pa ni bram",
    "T11D4232:99a-18": "ze rnams kyi sbyor ba yin no //",
    "T11D4232:99a-19": "ser skya la sogs pa ni 'dod chags dang bral",
    "T11D4232:99a-20": "ba ma yin no zhes bya ba la sogs pa",
    "T11D4232:99a-21": "ni nam mkha'i gos can rnams kyi yin no //",
    "T11D4232:99a-22": "smra ba'i phyir 'dod chags dang bral ba ma yin",
    "T11D4232:99a-23": "no zhes bya ba la sogs pa ni dpyod pa",
    "T11D4232:99a-24": "pa rnams kyi yin no //",
    "T11D4232:99a-25": "sgra ni mi rtag pa nyid de byas pa'i phyir",
    "T11D4232:99a-26": "ro zhes bya ba la sogs pa ni rigs pa",
    "T11D4232:99a-27": "can gyi yin no //",
    "T11D4232:99a-28": "de la lhag chod rnams kyi dper brjod pa phyogs tsam zhig brjod par bya ste /",
    "T11D4232:99a-29": "dper na mi rtag pa nyid la sogs pa ni",
    "T11D4232:99a-30": "bsgrub par byas pa nyid dang brtsal ma thag tu",
    "T11D4232:99a-31": "'byung ba la sogs pa yang dag par sbyar kyang",
    "T11D4232:99a-32": "ltag chod smra bas rgol ba khyod kyi gtan tshigs",
    "T11D4232:99a-33": "'di ci bsgrub par bya ba dang phrad nas sgrub",
    "T11D4232:99a-34": "par byed dam 'on te ma phrad nas /",
    "T11D4232:99a-35": "gal te phrad nas yin na ni /",
    "T11D4232:99a-36": "de'i tshe bsgrub par bya ba dang khyad par med par 'gyur te /",
    "T11D4232:99a-37": "klung gi chu rgya mtsho dang phrad pa bzhin no //",
    "T11D4232:99a-38": "gzhan yang 'di bsgrub par bya ba grub zin pa dang lhan cig phrad par 'gyur ram /",
    "T11D4232:99a-39": "ma grub pa dang phrad /",
    "T11D4232:99a-40": "re zhig ma grub pa dang ni ma yin te /",
    "T11D4232:99a-41": "ri bong gi rva bzhin med pa'i phyir ro //",
    "T11D4232:99a-42": "bsgrub par bya ba grub zin na yang 'di gang gi gtan tshigs yin par 'gyur /",
    "T11D4232:99a-43": "de'i phyir phrad pa'i phyogs ni rigs pa ma yin no //",
    "T11D4232:99a-44": "yang ma phrad ces bya ba'i phyogs kyang ma yin te /",
    "T11D4232:99a-45": "gtan tshigs ma phrad pa rnams dang khyad par med",
    "T11D4232:99b-0": "@99b pa'i phyir ro zhes bya ba lta bu yin",
    "T11D4232:99b-1": "no // 'di ni phrad pa dang ma phrad pa mtshungs pa zhes bya ba'i ltag chod yin te /",
    "T11D4232:99b-2": "rigs pa med pas gtan tshigs sun 'byin pa'i phyir ro //",
    "T11D4232:99b-3": "gang la phrad pa dang ma phrad par yod par",
    "T11D4232:99b-4": "chos mthun pa tsam gyis gtan tshigs kyi mtshan nyid",
    "T11D4232:99b-5": "dang ldan pa yang gtan tshigs ma yin par 'gyur",
    "T11D4232:99b-6": "ro zhes bya ba 'di la rigs pa ci zhig",
    "T11D4232:99b-7": "yod / chu dang 'byung ba nyid la sogs par",
    "T11D4232:99b-8": "chos mthun pa'i phyir mes mi bsreg pa ni ma",
    "T11D4232:99b-9": "yod / yin no // bsgrub par bya ba yang",
    "T11D4232:99b-10": "ri bong gi rva bzhin du shin tu ma grub",
    "T11D4232:99b-11": "pa nyid ma yin no //",
    "T11D4232:99b-12": "'o na ci zhe na /",
    "T11D4232:99b-13": "nges pa ma skyes pa'i phyir ro //",
    "T11D4232:99b-14": "khyod kyis sun 'byin pa la yang klan ka 'di",
    "T11D4232:99b-15": "thams cad mtshungs pas sun 'byin pa ma yin pa",
    "T11D4232:99b-16": "nyid do // de lta bas na 'dri ba log pa de lta bu dag la mtha' med pas /",
    "T11D4232:99b-17": "de dag gi mtshan nyid logs shig tu brjod par mi bya ste /",
    "T11D4232:99b-18": "tshad ma'i mtshan nyid ji skad bshad pa nges par",
    "T11D4232:99b-19": "gzung ba kho nas de dag bsal ba nyid do",
    "T11D4232:99b-20": "snyam du bsams pa yin no //",
    "T11D4232:99b-21": "rigs pa'i thigs pa'i phyogs snga ma mdor bsdus pa /",
    "T11D4232:99b-22": "slob dpon mang du thos pa ka ma la sh'i las mdzad pa rdzogs so /",
    "T11D4232:99b-24": "// / rgya gar gyi mkhan po shuddha sim ha dang /"
}