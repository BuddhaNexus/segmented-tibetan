{
    "T02D2266:55b-0": "@55b # // rgya gar skad du /",
    "T02D2266:55b-1": "ka kha sya do ha n'a ma /",
    "T02D2266:55b-2": "bod skad du /",
    "T02D2266:55b-3": "ka kha'i do ha zhes bya ba /",
    "T02D2266:55b-4": "bcom ldan 'das dpal he ru ka la phyag 'tshal lo //",
    "T02D2266:55b-5": "da ni yum gyi padma'i nang du gnas pa 'di yin te //",
    "T02D2266:55b-6": "lus ni rnam par bcings shing bdud rtsi 'dzag / mgul nas 'khyud pa'i dom bi gzhon nu ma //",
    "T02D2266:55b-7": "ga bur 'dzag cing 'di ni dpyid ka'i yal ga yin //",
    "T02D2266:55b-8": "kha ni nam mkha' gnas par dpral ba'i stong pa ste //",
    "T02D2266:55b-9": "dge dang mi dges ma gos gcer bul //",
    "T02D2266:55b-10": "za zhing 'thung yang mya ngan 'das la gnas //",
    "T02D2266:55b-11": "rnal 'byor gcer bu bzung nas shin du dga' //",
    "T02D2266:55b-12": "nam mkha' dag ni khyab cing brtan par gyur pa'o //",
    "T02D2266:55b-13": "ga ni nam mkha' 'jo zhing 'jo zhing 'thung bar byed //",
    "T02D2266:55b-14": "gang g'a ya mu na ni gnyis ni legs par chings //",
    "T02D2266:55b-15": "srid la brten te 'gro 'ong 'chad par 'gyur //",
    "T02D2266:55b-16": "gha ni dril bu'i sgra yis dpal ldan he ru ka ni mnyes //",
    "T02D2266:55b-17": "bdag med ma yis mgul nas yang dang yang du 'khyud //",
    "T02D2266:55b-18": "rnal 'byor ma yis rlung rnams yang nas yang du 'pho //",
    "T02D2266:55b-19": "khyim bdag mo ni gnyug ma'i yid kyi ngang la 'pho //",
    "T02D2266:55b-20": "nga ni gnyug ma'i rang bzhin rang bzhin gyis ni stong //",
    "T02D2266:55b-21": "gnyug ma'i khyim bdag mo la dge dang mi dge mi 'phro zhing //",
    "T02D2266:55b-22": "rgyun du rnal 'byor pa ni bde bar byed nus na //",
    "T02D2266:55b-23": "nub mo'i mun pa chad nas 'od gsal stong par 'gyur //",
    "T02D2266:55b-24": "tsa ni dga' ba bzhi ni 'di dang yang dag ldan //",
    "T02D2266:55b-25": "kye ho mtha' bzhi dang ni bral ba'i sems bzung",
    "T02D2266:55b-26": "cig / skad cig bzhi ni yang dag bla ma'i",
    "T02D2266:55b-27": "gsung las go bar gyis //",
    "T02D2266:56a-0": "thig le bzhi ni rmongs @56a * //",
    "T02D2266:56a-1": "pa'i bag chags kyis ni mi shes so //",
    "T02D2266:56a-2": "tsha ni dbang po spongs la dag pa'i rang bzhin gyis //",
    "T02D2266:56a-3": "'dod yon dang ni dngos dang dngos med spongs //",
    "T02D2266:56a-4": "cal col gtam rnams dor cig 'di rnams kyis //",
    "T02D2266:56a-5": "ro 'di thong la nam mkha' la ni longs spyod kyis //",
    "T02D2266:56a-6": "dza ni skye dang rga dang 'chi ba med pa'i nam mkha' yin //",
    "T02D2266:56a-7": "gang dang gang du bltas kyang de dang de ru nam mkha'o //",
    "T02D2266:56a-8": "ji ltar gnas ba de ltar de ni de nyid do //",
    "T02D2266:56a-9": "ji ltar mthong ba de ltar de ni don dam mo //",
    "T02D2266:56a-10": "dzha ni me tog mang po'i sa bon ji ltar bsten pa dang //",
    "T02D2266:56a-11": "de ltar sna tshogs kyis ni phung po 'grub pa yin ;",
    "T02D2266:56a-12": "/ sna yis sbrang rtsi dang ni mar gnyis 'thung nus na //",
    "T02D2266:56a-13": "yun rings dus dag 'tsho ba la ni the tshom med //",
    "T02D2266:56a-14": "skabs 'dir nya yig gis drangs pa'i tshigs bcad gcig",
    "T02D2266:56a-15": "med pa 'di 'grel par yang nya ni nga dang",
    "T02D2266:56a-16": "mtshungs so zhes pa tsam las ma byung ngo //",
    "T02D2266:56a-17": "ta ni kye ho yang dag bla ma'i gsung gi thig le phab //",
    "T02D2266:56a-18": "sa gzhi 'gul bas nam mkha' las ni thig le",
    "T02D2266:56a-19": "'dzag / lam log cal col ma byed kye ho",
    "T02D2266:56a-20": "rnal 'byor pa // khyod kyis cal col gyis ni lhan skyes mi rtogs so //",
    "T02D2266:56a-21": "tha tha'i sgras ni sngags rnams brjod pa dang //",
    "T02D2266:56a-22": "tha yi yi ge blangs nas gnas thob 'gyur //",
    "T02D2266:56a-23": "tshul bzhin long na ting nge 'dzin ni 'pho par 'gyur //",
    "T02D2266:56a-24": "yang dag bla mas nam mkha' go bas byang chub yin //",
    "T02D2266:56a-25": "da ni sngags rnams brjod cing dom bi long //",
    "T02D2266:56a-26": "gtum mos bsregs shing chu rnams 'dzag par 'gyur //",
    "T02D2266:56a-27": "da ma ru ni aa na ha yi skad du grags //",
    "T02D2266:56a-28": "da ma ru de bzung bas rnal 'byor ma sgra yin //",
    "T02D2266:56a-29": "dha ni ril ba pho bas rnam pa gcig tu khyab par gyur //",
    "T02D2266:56a-30": "sems ni 'pho bas lhan cig skyes pa'i mchog tu 'gyur //",
    "T02D2266:56a-31": "dbang po lnga yang 'pho zhing lhan skyes der zhugs so //",
    "T02D2266:56a-32": "gab pa'i khyim bdag mo ni dngos po cir mi mthong //",
    "T02D2266:56a-33": "na ni gnyug ma'i rang bzhin rang bzhin gyis ni stong //",
    "T02D2266:56a-34": "gnyug ma'i yid ni go na dge dang mi dge mi 'gos shing //",
    "T02D2266:56a-35": "gnyug ma'i khyim bdag mo ni lhan cig skyes pas bangs par 'gyur //",
    "T02D2266:56a-36": "rgyun du bsten na skye shi dang ni 'ching bar 'gyur ba med //",
    "T02D2266:56a-37": "ta ni sku gsum gzhung gsum brtan nas shes par gyis //",
    "T02D2266:56a-38": "yi ge gsum ni sa ra ha yi tshig la brten te bsgoms //",
    "T02D2266:56b-0": "@56b sems ni mnyam pa nyid kyi bsam gtan gyis //",
    "T02D2266:56b-1": "de nyid blta zhing bshad pas ci zhig bya //",
    "T02D2266:56b-2": "tha ni nam mkha'i zla ba can ni brtan par gyis //",
    "T02D2266:56b-3": "gnas rnams bor na legs pa'i lus su ji ltar 'gyur //",
    "T02D2266:56b-4": "gnas su brtan par byas na rlung gis skems par 'gyur //",
    "T02D2266:56b-5": "brtan por gnas par gyur na tshe 'di 'phel bar 'gyur //",
    "T02D2266:56b-6": "da ni sa ra ha yi tshig gis thams cad bsregs dang 'chi med 'gyur //",
    "T02D2266:56b-7": "'o ma gnyis kyis bde mchog de la khrus kyis",
    "T02D2266:56b-8": "shig / thig le gnyis ni shes na dag pa'i",
    "T02D2266:56b-9": "rang bzhin yin // sdug bsngal gdug pa can ni dngos dang dngos med med //",
    "T02D2266:56b-10": "dha ni dha yi rang bzhin bkru bshal byed cing gnas //",
    "T02D2266:56b-11": "bkru bshal byed kyang mi mthong nang du zhugs nas song //",
    "T02D2266:56b-12": "khrus mkhan mo ni sa ra ha yi tshig gis long //",
    "T02D2266:56b-13": "g-yo sgyu'i sbyor ba nam mkha'i rang bzhin du ni gyis //",
    "T02D2266:56b-14": "na ni sna tshogs tshul gyis legs par gcig tu 'pho //",
    "T02D2266:56b-15": "'jig rten pa rnams ma go bas na sna tshogs smra //",
    "T02D2266:56b-16": "gang phyir 'jigs pa med pa de phyir sho gam 'jal //",
    "T02D2266:56b-17": "srid min mya ngan 'das min gzhan yang med pa yin //",
    "T02D2266:56b-18": "pa ni bdud rtsi lnga ni sna ru blugs par bya //",
    "T02D2266:56b-19": "padma rdo rje sbyar zhing sbyar zhing mnyam nyid 'grub //",
    "T02D2266:56b-20": "me tog padma'i rdo rje gdan ni mchod par gyis //",
    "T02D2266:56b-21": "padma'i de nyid mi shes bde chen rgyal po min //",
    "T02D2266:56b-22": "pha ni spro zhing bsdu ba'i sems 'di nam mkha' lta bu yin //",
    "T02D2266:56b-23": "spro ba mi mthong yang ni nam mkha' lta bur 'dod //",
    "T02D2266:56b-24": "phat kyi sgra dang h'um gi sgra ni ji ltar 'phro //",
    "T02D2266:56b-25": "'di ltar dpag bsam ljon shing sdong po bzhin du 'phro //",
    "T02D2266:56b-26": "ba ni nags kyi tshangs pa'i me tog kha zum bye pa'i rdzing rnams 'dzin //",
    "T02D2266:56b-27": "theg cing yid 'ong 'dod pa'i 'bras bu dpyid ka'i yal ga bzhin //",
    "T02D2266:56b-28": "dbang du bsdu zhing legs par gar ni nan tan byed //",
    "T02D2266:56b-29": "'gro 'dug byed pa'i rnal 'byor ma ni rang gi lus la bslangs //",
    "T02D2266:56b-30": "bha ni bha ga nyid ni bha ga'i rang bzhin stong par gnas //",
    "T02D2266:56b-31": "de ni dge dang mi dge med par mda' bsnun nga yis smras //",
    "T02D2266:56b-32": "bla ma'i gsung gis 'dod yon lnga la zo //",
    "T02D2266:56b-33": "'khrul bar ma byed sems nyid 'di ni nam mkha' yin //",
    "T02D2266:56b-34": "ma ni nan tan gyis ni yang dang yang du chang 'dzag cing //",
    "T02D2266:57a-0": "dpal @57a * //",
    "T02D2266:57a-1": "ldan bla ma bsten pas rtsa ba go bar gyis //",
    "T02D2266:57a-2": "gal te rtsa ba'i sems dang blo gnyis gcig tu byed nus na //",
    "T02D2266:57a-3": "sems ni shi zhing chad par gyur bas rang bzhin gcig yin no //",
    "T02D2266:57a-4": "ya ni gang tshe n'a da dang ni thig le 'dir smras na //",
    "T02D2266:57a-5": "rnal 'byor ma yi sgra yis de tsha lhan cig skyes par rtogs //",
    "T02D2266:57a-6": "ji ltar rang dgar gnas pa de bzhin du ni brten //",
    "T02D2266:57a-7": "skye shi gnyis kyis 'jigs pa med pa thob par 'gyur //",
    "T02D2266:57a-8": "ra ni nyi ma zla ba'i thig le nam mkha' bzhin du shi ba med //",
    "T02D2266:57a-9": "nyi mas gang na bde ba chen po'i tshul ni shin du mdzes //",
    "T02D2266:57a-10": "ra sa n'a ni thig le thig le phob //",
    "T02D2266:57a-11": "nyin dang mtshan du gnyug ma'i yid kyi ngang du sod //",
    "T02D2266:57a-12": "la ni kye ho rlung gi khyim bdag mo de khyim nang long //",
    "T02D2266:57a-13": "n'a da thig le long cig chos ni zag med nyid yin no //",
    "T02D2266:57a-14": "la la n'a dang bcas dang ra sa aa wa dh'u t'i'i rtsa nang nas //",
    "T02D2266:57a-15": "thig le 'dzag pa de nyid shin tu ngo mtshar phyir ni 'thung //",
    "T02D2266:57a-16": "wa ni chu yi mchog ni rol pas 'thung cig kye //",
    "T02D2266:57a-17": "rdo rje rnal 'byor ma ni rol pas 'phro //",
    "T02D2266:57a-18": "gang tshe dpal mo rnal 'byor ma ni lhan cig skyes pas mnyes //",
    "T02D2266:57a-19": "de yi tshe na da ma ru ni aa na ha yi skad du grags //",
    "T02D2266:57a-20": "sha ni rang bzhin gyis ni lhun grub aa na ha yi sgas //",
    "T02D2266:57a-21": "shig le 'dzag pa gang zhig rnal 'byor ma yis mgon //",
    "T02D2266:57a-22": "sa ra ha yi tshig gis gsil ba'i sgrar ni bya //",
    "T02D2266:57a-23": "nam mkha' 'jo zhing 'jo zhing thig le phob la 'thung //",
    "T02D2266:57a-24": "sha ni gang tshe lhan cig skyes pa'i mchog gis mnyes //",
    "T02D2266:57a-25": "de tshe rang dang gzhan gyi bag chags 'gags //",
    "T02D2266:57a-26": "mnyam dang mi mnyam rnal 'byor ma 'di grub par the tshom med //",
    "T02D2266:57a-27": "kye ho mda' bsnun nga ni 'di la the tshom med ces smra //",
    "T02D2266:57a-28": "sa ni dngos po 'di kun dngos po med par mnyam //",
    "T02D2266:57a-29": "stong pa snying rje 'khrul pas ma spangs shig / lhan cig skyes pa'i dga' bas rtag tu mnyes //",
    "T02D2266:57a-30": "lhan skyes mchog 'di gang gis kyang ni 'ching mi nus //",
    "T02D2266:57a-31": "ha ni kye ho bzhad pa'am skye ba sna tshogs kyis ni tshim //",
    "T02D2266:57a-32": "kye ho rmongs pa 'phrog cing bkang yang dga' ba med //",
    "T02D2266:57a-33": "gang tshe lus la dbang phyug mdog med chings shig dang //",
    "T02D2266:57a-34": "rol pas de tshe bla med legs par 'grub par 'gyur //",
    "T02D2266:57b-0": "ksha ni yul @57b du lhung na byang chub sems ni chud zos 'gyur //",
    "T02D2266:57b-1": "ksha ksha'i sgras ni rgya mtsho dag kyang skems nus na //",
    "T02D2266:57b-2": "'di ni rtsub mo'i bdar bzhin ting 'dzin rnon pos dga' bar 'gyur //",
    "T02D2266:57b-3": "kye ho gcer bur thams cad slu bar nges par the tshom med //",
    "T02D2266:57b-4": "ka kha do ha zhes bya ba rnal 'byor gyi",
    "T02D2266:57b-5": "dbang phyug chen po dpal bram ze chen po sa",
    "T02D2266:57b-6": "ra ha'i zhal snga nas gsungs pa rdzogs so /",
    "T02D2266:57b-8": "// / yul ko sa lar sku 'khrungs pa'i bla ma",
    "T02D2266:57b-9": "rnal 'byor pa chen po bee ro tsa na badzra'i"
}