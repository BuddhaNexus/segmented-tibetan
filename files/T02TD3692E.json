{
    "T02TD3692E:325b-0": "@325b # // rgya gar skad du /",
    "T02TD3692E:325b-1": "srag dh'a ra s'a dha nam sastu ti /",
    "T02TD3692E:325b-2": "bod skad du /",
    "T02TD3692E:325b-3": "me tog phreng 'dzin gyi sgrub pa bstod pa dang bcas pa /",
    "T02TD3692E:325b-4": "bcom ldan 'das ma sgrol ma la phyag 'tshal lo //",
    "T02TD3692E:325b-5": "mi shes pa rnams 'joms pa'i phyir //",
    "T02TD3692E:325b-6": "bcom ldan sgrol ma phreng 'dzin gyi //",
    "T02TD3692E:325b-7": "sgrub pa'i thabs kyi rim pa 'di //",
    "T02TD3692E:325b-8": "de nyid 'dod pas rgyun du bya //",
    "T02TD3692E:325b-9": "yid 'phrog gtsang ma'i gnas su 'dug / dngos sam sngags kyis rnal 'byor bkru //",
    "T02TD3692E:326a-0": "mthun @326a * //",
    "T02TD3692E:326a-1": "rkyen mchod pa'i rdzas rnams ni //",
    "T02TD3692E:326a-2": "dngos sam yid kyis brten par bya //",
    "T02TD3692E:326a-3": "shar du kha bltas rnal 'byor pas //",
    "T02TD3692E:326a-4": "gzhan phan sems kyis lha mo bsgom //",
    "T02TD3692E:326a-5": "mdangs dkar zla gnas bzhengs pa yi //",
    "T02TD3692E:326a-6": "dpag med yon tan rgyan gyis spras //",
    "T02TD3692E:326a-7": "ston ka'i dbang po lta bur dkar //",
    "T02TD3692E:326a-8": "rang bzhin gsar du shar bas brgyan //",
    "T02TD3692E:326a-9": "autpal 'dab ltar spyan mdzes shing //",
    "T02TD3692E:326a-10": "dpral bar sindhu ra yis bskus //",
    "T02TD3692E:326a-11": "rna ba mgul rgyan phyag gdub dang //",
    "T02TD3692E:326a-12": "do shal rked pa rkang pa la //",
    "T02TD3692E:326a-13": "g-yer kha sil sil rab tu mdzes //",
    "T02TD3692E:326a-14": "dgyes pa'i sku can sgeg par mdzad //",
    "T02TD3692E:326a-15": "nu mar mu tig do shal ldan //",
    "T02TD3692E:326a-16": "sham thabs za 'og rgyan gyis brgyan //",
    "T02TD3692E:326a-17": "smin mas autpal mdangs 'phrog pa //",
    "T02TD3692E:326a-18": "rin chen gyis spras cod pan ni //",
    "T02TD3692E:326a-19": "'dzam bu'i gser gyi steng na bcings //",
    "T02TD3692E:326a-20": "ral par 'od dpag med pas brgyan //",
    "T02TD3692E:326a-21": "'di nyid yid 'ong mdzes pa ste //",
    "T02TD3692E:326a-22": "mthong dang brjod dang dran pa yis //",
    "T02TD3692E:326a-23": "khams gsum sems can thams cad kyi //",
    "T02TD3692E:326a-24": "snying gi sdig pa thams cad 'joms //",
    "T02TD3692E:326a-25": "gang zhig bcom ldan 'das ma ru //",
    "T02TD3692E:326a-26": "skad cig ma yis rnal 'byor gyis //",
    "T02TD3692E:326a-27": "bcom ldan 'das ma'i nga rgyal du ;",
    "T02TD3692E:326a-28": "/ rgyun du bskyed par bya ba'o //",
    "T02TD3692E:326a-29": "mchod pa'i cho ga thams cad la //",
    "T02TD3692E:326a-30": "sngags kyi byin gyis brlab par bya //",
    "T02TD3692E:326a-31": "las kun byed pa'i sngags kyis ni //",
    "T02TD3692E:326a-32": "rnal 'byor pas ni bya ba'o //",
    "T02TD3692E:326a-33": "rtag tu'am ni thun gsum du //",
    "T02TD3692E:326a-34": "'dir ni gtsang ma'i khrus bya'o //",
    "T02TD3692E:326a-35": "tshangs par spyod pa gzung bar bya //",
    "T02TD3692E:326a-36": "gos ni thun gyi dus su spo //",
    "T02TD3692E:326a-37": "mi dge bcu po 'joms par bya //",
    "T02TD3692E:326a-38": "mi dge'i las ni thams cad la //",
    "T02TD3692E:326a-39": "yid ni sbyar bar mi bya'o //",
    "T02TD3692E:326a-40": "de bzhin sgrub pa po yis ni //",
    "T02TD3692E:326a-41": "bcom ldan 'das mar rang nyid ni //",
    "T02TD3692E:326a-42": "mngon sum ma byas bar du bsgom //",
    "T02TD3692E:326a-43": "de la sngon du byed pa yis //",
    "T02TD3692E:326a-44": "man ngag dam pa bshad par bya //",
    "T02TD3692E:326a-45": "srog 'dzin ma rig ling tog ni //",
    "T02TD3692E:326a-46": "'joms par byed pa kho na'o //",
    "T02TD3692E:326a-47": "'di ltar a'a li'i sbyor ba yis //",
    "T02TD3692E:326a-48": "gnyis med chu yi dkyil 'khor la //",
    "T02TD3692E:326a-49": "sgyu ma'i sa bon 'dzag pa yi //",
    "T02TD3692E:326b-0": "rgyun dang bcas pa blta bar @326b bya ;",
    "T02TD3692E:326b-1": "/ dag par mi byed de 'og tu //",
    "T02TD3692E:326b-2": "dkyil 'khor sprul pa'i rang bzhin la //",
    "T02TD3692E:326b-3": "kho na nyid kyi sa bon ni //",
    "T02TD3692E:326b-4": "nyi ma phyed pa'i 'od dang mtshungs //",
    "T02TD3692E:326b-5": "sgrol ma'i rnam pa thams cad kyis //",
    "T02TD3692E:326b-6": "mi shes sreg par mdzad pa ste //",
    "T02TD3692E:326b-7": "phyogs bcu po yang sbyong bar mdzad //",
    "T02TD3692E:326b-8": "steng gi sa bon 'dzag pa can //",
    "T02TD3692E:326b-9": "bdud rtsi'i rgyun du yid kyis ni //",
    "T02TD3692E:326b-10": "yun ring dus su bsgoms pa'o //",
    "T02TD3692E:326b-11": "de las skyo bar gyur pa na //",
    "T02TD3692E:326b-12": "lce ni chu skyes 'dab ma la //",
    "T02TD3692E:326b-13": "bla ma'i man ngag bsam par bya //",
    "T02TD3692E:326b-14": "de nas sngags kyi phreng ba ni //",
    "T02TD3692E:326b-15": "rdza mkhan 'khor lo lta bur bskor //",
    "T02TD3692E:326b-16": "nor bu sngags kyi stobs kyis ni //",
    "T02TD3692E:326b-17": "de bzhin gshegs pa'i ye shes dang //",
    "T02TD3692E:326b-18": "bdud rtsi gzhan yang yon tan stobs //",
    "T02TD3692E:326b-19": "rdza ba khron par gzhug par bya //",
    "T02TD3692E:326b-20": "rgyun mi 'chad pa'i bsam gtan du //",
    "T02TD3692E:326b-21": "rnal 'byor bas ni bzlas pa nyid //",
    "T02TD3692E:326b-22": "gang zhig de ltar yid kyis ni //",
    "T02TD3692E:326b-23": "bya ba 'di ni goms pa na //",
    "T02TD3692E:326b-24": "bde ba chen po'i ting nge 'dzin ;",
    "T02TD3692E:326b-25": "/ rgyun mi 'chad par skye bar 'gyur //",
    "T02TD3692E:326b-26": "'dir ni 'di yi bsam gtan gyis //",
    "T02TD3692E:326b-27": "nyi ma bdun du byas pa na //",
    "T02TD3692E:326b-28": "shes rab che dang ngag dbang rno //",
    "T02TD3692E:326b-29": "rkang drug tshogs kyi bdag por 'gyur //",
    "T02TD3692E:326b-30": "tshigs su bcad dang lhug pa dang //",
    "T02TD3692E:326b-31": "'dres pa dang ni lha yi skad //",
    "T02TD3692E:326b-32": "tshegs med ngag gi dbang phyug ni //",
    "T02TD3692E:326b-33": "'bad pa med par 'grub pa ste //",
    "T02TD3692E:326b-34": "'di la the tshom ma byed cig / de nas bstod pa brjod pa yang //",
    "T02TD3692E:326b-35": "me tog phreng ba nyid yin no //",
    "T02TD3692E:326b-36": "de dang de ni zhal las shes //",
    "T02TD3692E:326b-37": "shes rab pha rol phyin ma ni //",
    "T02TD3692E:326b-38": "dngos su grub par 'dod pa yis //",
    "T02TD3692E:326b-39": "rnal 'byor pas ni rig pa 'di ;",
    "T02TD3692E:326b-40": "/ ri bong phyed la dus gsum du //",
    "T02TD3692E:326b-41": "gong du bshad pa'i cho ga yis //",
    "T02TD3692E:326b-42": "sngon gyi brtul zhugs spyad nas ni //",
    "T02TD3692E:326b-43": "dben pa'i gnas su sems gcig tu //",
    "T02TD3692E:326b-44": "bcom ldan 'das ma'i bstod pa ni //",
    "T02TD3692E:326b-45": "rgyun chad med par brjod par bya //",
    "T02TD3692E:326b-46": "de nas klog pa'i man ngag ni //",
    "T02TD3692E:326b-47": "brjod ma thag tu yid la ni //",
    "T02TD3692E:326b-48": "rtsa ba nas ni rtse mo'i bar //",
    "T02TD3692E:326b-49": "ji ltar rim pas rjes su ni //",
    "T02TD3692E:326b-50": "kho na nyid kyi sa bon dang //",
    "T02TD3692E:326b-51": "nus pa'i sa bon byed par ldan //",
    "T02TD3692E:326b-52": "sgyu ma'i sa bon brjod pa nyid //",
    "T02TD3692E:326b-53": "rim pas bcom ldan 'das ma yi //",
    "T02TD3692E:326b-54": "yon tan brjod pa'i 'od zer gyis //",
    "T02TD3692E:327a-0": "g-yeng ba med par bdag @327a * //",
    "T02TD3692E:327a-1": "nyid ni //",
    "T02TD3692E:327a-2": "yid ni brtan par klog pa nyid //",
    "T02TD3692E:327a-3": "de nyid shar kha'i nyi ma ste //",
    "T02TD3692E:327a-4": "de yi gdan la bsam par bya //",
    "T02TD3692E:327a-5": "sgyu ma phyed pa'i nyi ma ste //",
    "T02TD3692E:327a-6": "zla ba'i dkyil 'khor nyid du gnas //",
    "T02TD3692E:327a-7": "nus pa ston ka'i zla ba ste //",
    "T02TD3692E:327a-8": "padma'i rtse la bsam pa nyid //",
    "T02TD3692E:327a-9": "bzlas pa'i dus su 'khor ba ste //",
    "T02TD3692E:327a-10": "klog pa'i dus su mchod pa nyid //",
    "T02TD3692E:327a-11": "rmongs dang 'jigs dang dug med dang //",
    "T02TD3692E:327a-12": "mi mthun phyogs las rgyal bar 'gyur //",
    "T02TD3692E:327a-13": "'dod pa gzhan yang sgrub byed pa //",
    "T02TD3692E:327a-14": "'khor lo 'di la rab tu 'byung //",
    "T02TD3692E:327a-15": "nor bus dgos 'dod 'byung ba ltar //",
    "T02TD3692E:327a-16": "'dir ni 'bad pa bsgrub par bya //",
    "T02TD3692E:327a-17": "sgrol ma me tog phreng 'dzin gyi //",
    "T02TD3692E:327a-18": "mngon par rab brtan cho ga bya //",
    "T02TD3692E:327a-19": "dge bas mnyam par 'gro ba kun //",
    "T02TD3692E:327a-20": "myur du sgrol ma nyid mtshungs shog / me tog phreng 'dzin sgrol ma'i bstod pa dang bcas pa'i sgrub pa rdzogs so /",
    "T02TD3692E:327a-22": "// / ma h'a pandi ta ratna rakshi ta p'a da'i zhal snga nas /",
    "T02TD3692E:327a-23": "zhang lo ts'a ba grub pa dpal bzang pos bsgyur ba'o//"
}