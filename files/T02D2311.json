{
    "T02D2311:251a-0": "@251a * // sgyu ma mkhan la gdams pa bzhugs //",
    "T02D2311:251a-2": "# // kye ho //",
    "T02D2311:251a-3": "bzhin bzang rnal 'byor brtson pas nga la nyon //",
    "T02D2311:251a-4": "legs so legs so khyod kyi mdzad pa legs //",
    "T02D2311:251a-5": "theg pa'i tshul chen thub pa'i gsung rab rnams //",
    "T02D2311:251a-6": "sgyu ma lta bur rgyal bas rab tu gsungs //",
    "T02D2311:251a-7": "chos rnams thams cad sgyu ma smig rgyu dang //",
    "T02D2311:251a-8": "rmi lam gzugs brnyan sprul pa lta bu ru //",
    "T02D2311:251a-9": "legs par shes na nyon mongs spang du med //",
    "T02D2311:251a-10": "rang grol ye shes thub pa'i dgongs pa'o //",
    "T02D2311:251a-11": "khyod kyis rde'u shing bu la sogs la //",
    "T02D2311:251a-12": "sbyor ba goms pas sngags kyis bsnun pa na //",
    "T02D2311:251a-13": "skyes pa bud mang rta dang glang po sogs //",
    "T02D2311:251a-14": "gzugs brnyan sna tshogs snang ba 'byung ba na //",
    "T02D2311:251a-15": "dang po gang nas kyang ni ma byung la //",
    "T02D2311:251a-16": "snang ba'i tshe na sgyu ma yin pa'i phyir //",
    "T02D2311:251a-17": "mtshan nyid gang yang yod min sgyu ma bsdus pa na //",
    "T02D2311:251a-18": "'gags shing mi snang gyur tshe gang du'ang song ba med //",
    "T02D2311:251a-19": "bsdus te mi snang gyur kyang skad cig rgyud ma chad //",
    "T02D2311:251a-20": "de ltar snang dang mi snang gnyis ka'i mtshan nyid med //",
    "T02D2311:251b-0": "gcig gnyis yin phyir ji srid @251b rkyen nyid dang //",
    "T02D2311:251b-1": "nye bar gnas par snang tsam mchad nyid rdzogs //",
    "T02D2311:251b-2": "de bzhin smig rgyu zhes bya mtshan nyid kyang //",
    "T02D2311:251b-3": "sa phyogs tsha sgo can la nye bar gnas //",
    "T02D2311:251b-4": "nyi mas gdung dang ser bu'i 'jol phyogs 'bab //",
    "T02D2311:251b-5": "rgyang nas bltas pas chu klung gang bar mthong //",
    "T02D2311:251b-6": "de nyid byung dang snang ba 'gags pas kyang //",
    "T02D2311:251b-7": "snang dang mi snang dbyer med mtshan nyid gcig / rmi lam zhes bya skyes bu gnyid log pas //",
    "T02D2311:251b-8": "gnyid nang kun dga' ra ba skyed mos tshal //",
    "T02D2311:251b-9": "longs spyod sna tshogs rmi zhing snang gyur kyang //",
    "T02D2311:251b-10": "btson ra khri mon sdug bsngal sna tshogs snang //",
    "T02D2311:251b-11": "skye dang gnas dang 'gag par 'gyur ba'i tshe //",
    "T02D2311:251b-12": "don gyi cha gzhan bsgrub par byas pa med //",
    "T02D2311:251b-13": "gzugs brnyan zhes bya me long dag pa la //",
    "T02D2311:251b-14": "sna tshogs gzugs su snang bar gyur pa na //",
    "T02D2311:251b-15": "skye 'gag la sogs rnam gzhag gzhan med pas //",
    "T02D2311:251b-16": "snang dang mi snang dbyer med mtshan nyid gcig / sbrul pa zhes bya ye shes ting 'dzin nam //",
    "T02D2311:251b-17": "rig sngags grub pa'i mthu las byung gyur pa //",
    "T02D2311:251b-18": "me tog kha dog dbye ba'i rnam pa yis //",
    "T02D2311:251b-19": "de bzhin gshegs pa la sogs snang bar 'gyur //",
    "T02D2311:251b-20": "de bzhin phyi nang dngos po sna tshogs snang ba",
    "T02D2311:251b-21": "dag / ji srid gzung dang 'dzin pa'i rnam par",
    "T02D2311:251b-22": "rtog pa yis // bag chags dbang gis nye bar gnas pa de srid du //",
    "T02D2311:251b-23": "dngos po sna tshogs snang ba 'byung bar gyur pa rnams //",
    "T02D2311:251b-24": "dang po byung tshe gang nas ma byung la //",
    "T02D2311:251b-25": "snang tsam nyid na bag chags dbang gis snang //",
    "T02D2311:251b-26": "gzung 'dzin gnyis kyi bag chags zad pa na //",
    "T02D2311:251b-27": "mi snang gyur tshe gang du'ang song ba med //",
    "T02D2311:251b-28": "khyod kyi sgyu ma sems dang sems byung dang //",
    "T02D2311:251b-29": "tshor ba 'du shes nye bar mi spyod cing //",
    "T02D2311:251b-30": "'gro ba'i phung po sems dang sems byung dang //",
    "T02D2311:251b-31": "tshor dang 'du shes nye bar spyod pa can //",
    "T02D2311:251b-32": "mgo mi mtshungs zhes yid gnyis byed gyur na //",
    "T02D2311:251b-33": "mtshungs par gyur pa'i sgyu ma la sogs pa //",
    "T02D2311:251b-34": "drang srong dag la bha le bcol ba 'am //",
    "T02D2311:251b-35": "bzang po'i sgyu mas thub la gdugs tshod bul //",
    "T02D2311:251b-36": "tshogs gnyis rdzogs pa sgyu ma'i snang ba yis //",
    "T02D2311:251b-37": "bye brag gyur pa med de mgo mnyam mo //",
    "T02D2311:251b-38": "smig rgyu dag kyang nyams kyi 'du 'phro yis //",
    "T02D2311:251b-39": "lam gyi bya ba byed kyang mgo mnyam mo //",
    "T02D2311:252a-0": "rmi lam dag la lha yis @252a * //",
    "T02D2311:252a-1": "lung bstan nas //",
    "T02D2311:252a-2": "ma 'ongs dngos po ston te bye brag med //",
    "T02D2311:252a-3": "gzugs brnyan pra yis sngags las grub pa yis //",
    "T02D2311:252a-4": "lkog gyur rkun mo'i gzugs mthong tha dad med //",
    "T02D2311:252a-5": "sbrul pa 'gro ba'i don du rgyal bas sbrul //",
    "T02D2311:252a-6": "bskal par gnas te mdzad pa sgrub pa yod //",
    "T02D2311:252a-7": "lo zla skad cig sna tshogs snang ba yang //",
    "T02D2311:252a-8": "sbrul par rtogs te bye brag mtshungs pa'o //",
    "T02D2311:252a-9": "de ltar sgyu ma 'dra ba'i dngos po sna tshogs kun //",
    "T02D2311:252a-10": "'byin dang sdud dang 'phel bar byed pa yis //",
    "T02D2311:252a-11": "de ltar de la sdig pas yongs mi gos //",
    "T02D2311:252a-12": "bsod nams dag kyang de bzhin shes par bya //",
    "T02D2311:252a-13": "gang la sdig dang bsod nams gnyis med pa //",
    "T02D2311:252a-14": "de ltar gyur la byang chub rab tu gsungs //",
    "T02D2311:252a-15": "chu yis gnod la gzings kyis phan pa sgrub //",
    "T02D2311:252a-16": "chu med gyur tshe gzings kyis dgos pa med //",
    "T02D2311:252a-17": "de bzhin gnas ngan len gyis gnod kyi bar //",
    "T02D2311:252a-18": "sgyu mar shes pa gang la yod pa phan //",
    "T02D2311:252a-19": "gnas ngan len gyi gnod pa bral ba na //",
    "T02D2311:252a-20": "bsod nams sgyu ma lta bus dgos pa med //",
    "T02D2311:252a-21": "sems can sangs rgyas rang bzhin mnyam pa ste //",
    "T02D2311:252a-22": "chos rnams thams cad ngo bo nyid kyis stong //",
    "T02D2311:252a-23": "rang bzhin 'od gsal gzod nas 'dus ma byas //",
    "T02D2311:252a-24": "sgyu mas gos min yi nas sangs rgyas so //",
    "T02D2311:252a-25": "de ltar shes nas bdag dang dbyer med pa //",
    "T02D2311:252a-26": "phung sogs sgyu ma tsam du snang ba yis //",
    "T02D2311:252a-27": "de bzhin gshegs par shes pa'i blo ldan ni //",
    "T02D2311:252a-28": "lam gyi mchog tu rgyal bas rab tu gsungs //",
    "T02D2311:252a-29": "de ltar khyod kyi bya ba'i chos mtshon dpe //",
    "T02D2311:252a-30": "bden pas stong pa'i chos nyid gang yin de //",
    "T02D2311:252a-31": "nges pa'i don du yang dag stong par rtogs //",
    "T02D2311:252a-32": "chos kyi dbyings yin rnam par dag pa'i ngang //",
    "T02D2311:252a-33": "'gro ba sgyu mas lam yang der gshegs nas //",
    "T02D2311:252a-34": "ye shes sgyu ma lta bus don byed shog /",
    "T02D2311:252a-35": "rnal 'byor gyi dbang phyug tilli pas grong khyer grags",
    "T02D2311:252a-36": "pa skyong du sgyu ma mkhan la gdams pa dngos",
    "T02D2311:252a-37": "po bsam gyis mi khyab ces bya ba rdzogs so//",
    "T02D2311:252a-38": "ai thi //"
}