{
    "NK081(zhu)016:1": "// rim gsum 'grel pa bzhugs so //",
    "NK081(zhu)016:2": "dpal kun tu bzang po la phyag 'tshal lo //",
    "NK081(zhu)016:3": "dpal ldan sgyu 'phrul don las ni //",
    "NK081(zhu)016:4": "rim gsum rnam par bsdus pa yi //",
    "NK081(zhu)016:5": "don dmigs mtshon dmigs skar khung ltar //",
    "NK081(zhu)016:6": "tshig nyung rgya cha'i don bshad pa //",
    "NK081(zhu)016:7": "gsal bar bdag gis rtogs tshad kyis //",
    "NK081(zhu)016:8": "tshig don yan lag bsdus pa dang //",
    "NK081(zhu)016:9": "rtogs pa'i don du nus tshad kyis //",
    "NK081(zhu)016:10": "ma 'ongs don du bshad par bya //",
    "NK081(zhu)016:11": "dpal ldan rdo rje sems dpa' la phyag 'tshal lo //",
    "NK081(zhu)016:12": "zhes pa ni slob dpon bi ma las bdag gzhan gnyis kyi phyir /",
    "NK081(zhu)016:13": "thugs dam gyi lha la rtogs pas rdo rje sems",
    "NK081(zhu)016:14": "dpa' dang 'jal te dper na chu'i nang du chu",
    "NK081(zhu)016:15": "blugs pa bzhin no //",
    "NK081(zhu)016:16": "gzhi lam 'bras bur bcas pa'i chos //",
    "NK081(zhu)016:17": "zhes pa gzhi chos thams cad kyi de bzhin nyid mtha' thams cad dang bral te bzhugs pa'i don /",
    "NK081(zhu)016:18": "lam rnam pa gnyis kyis nyams su blangs nas thob par byed pa'i phyir ro //",
    "NK081(zhu)016:19": "sangs rgyas kyi sku dang ye shes ni dper na so nam gyi ston thog dang 'dra ste /",
    "NK081(zhu)016:20": "'bras bu'o //",
    "NK081(zhu)016:21": "de nas chos gsum po'i don dri ba dang /",
    "NK081(zhu)016:22": "yid ches pa'i lan dang /",
    "NK081(zhu)016:23": "so so bsgrub pa'i phyir dam bca' ba dang /",
    "NK081(zhu)016:24": "don gyi dngos po shes par bya ba'i phyir /",
    "NK081(zhu)016:25": "gtan tshigs kyi don mthar dbyung bar bya ba dang /",
    "NK081(zhu)016:26": "nges pa'i lung dang thog tu phebs pa'i lan dang /",
    "NK081(zhu)016:27": "rang gi rig pa'i sgo rtogs par bya ba'i phyir gu ru'i bshad par zhal gyis bzhes pa'i phyir /",
    "NK081(zhu)016:28": "dris lan dam bca' mthar dbyung ba //",
    "NK081(zhu)016:29": "lung dang man ngag rigs sgo nas //",
    "NK081(zhu)016:30": "rtogs par bya phyir rnam bshad bya //",
    "NK081(zhu)016:31": "zhes smos pa yin no //",
    "NK081(zhu)016:32": "dang po rnam pa gnyis bstan te /",
    "NK081(zhu)016:33": "zhes pa chos kyi gzhi dang lam dang 'bras bu gsum gyi grangs kyi dang po la /",
    "NK081(zhu)016:34": "dbye na rnam pa gnyis su bstan te /",
    "NK081(zhu)016:35": "ngo bo'i gzhi dang brtag pa'i gzhi gnyis ni /",
    "NK081(zhu)016:36": "dang po ngo bo'i gzhi bstan te /",
    "NK081(zhu)016:37": "de la gzhi'i rang gi ngo bo ni gnyis su",
    "NK081(zhu)016:38": "med pa'i byang chub sems te 'khor ba dang mya",
    "NK081(zhu)016:39": "ngan las 'das pa'i chos thams cad sems nyid kyi",
    "NK081(zhu)016:40": "ngo bor bstan pa ni gser gyi dpe bzhin te",
    "NK081(zhu)016:41": "tha snyad gzhan yongs su bcad pa'o //",
    "NK081(zhu)016:42": "mtshan nyid zhes pa gnyis su med pa'i ngo bo bas /",
    "NK081(zhu)016:43": "snang ba thams cad sangs nas go mi 'gog pa",
    "NK081(zhu)016:44": "bzhin de nyid de bzhin nyid kyis rgyas btab pas",
    "NK081(zhu)016:45": "ngo bo mi 'gyur te yod med pas grol ba'o",
    "NK081(zhu)016:46": "// nges tshig dpe rnams bshad pa ni 'khor ba",
    "NK081(zhu)016:47": "dang mya ngan las 'das pa'i chos thams cad ngo",
    "NK081(zhu)016:48": "bo de bzhin nyid yin bzhin gnyis su snang ba'i",
    "NK081(zhu)016:49": "go mi 'gog pa thams cad gazhi'o //",
    "NK081(zhu)016:50": "rgyud las /",
    "NK081(zhu)016:51": "ma bcos rgyun gyi skad cig ma //",
    "NK081(zhu)016:52": "de yis ma byas gang yang med //",
    "NK081(zhu)016:53": "ces 'byung ngo //",
    "NK081(zhu)016:54": "de nyin mtshon pa'i dpe ni thams cad sems nyid kyi phyir phyogs med na /",
    "NK081(zhu)016:55": "re zhig nye bar phyogs mthun par nam mkha' dang",
    "NK081(zhu)016:56": "rgya mtsho dang rin po che la sogs pa ste",
    "NK081(zhu)016:57": "/ de dag chos du dang ldan pas dper bzung bar bya'o //",
    "NK081(zhu)016:58": "snang tshul gnyer gyis rtogs par bya ba ni snang",
    "NK081(zhu)016:59": "ba ji bzhin pa nyid las snang ba gang yang",
    "NK081(zhu)016:60": "mi 'gog pas snang ba ni dpag bsam shing bzhin",
    "NK081(zhu)016:61": "no // de lta bu'i don rtogs par bya ba",
    "NK081(zhu)016:62": "ni 'khor ba dang mya ngan las 'das pa tha",
    "NK081(zhu)016:63": "dad skyon gnyis 'byung ba'i phyir so so ma yin",
    "NK081(zhu)016:64": "par rgyud las gsung ste /",
    "NK081(zhu)016:65": "so so rang bzhin nyes zhe na /",
    "NK081(zhu)016:66": "yang dag lam gyis bcos su med //",
    "NK081(zhu)016:67": "ces pa dang /",
    "NK081(zhu)016:68": "nyon mongs spang zhing byang bsgrub med //",
    "NK081(zhu)016:69": "ces 'byung ba lta bu'o //",
    "NK081(zhu)016:70": "rtags gzhi gnyis su bstan pa'i chos //",
    "NK081(zhu)016:71": "zhes pa ni /",
    "NK081(zhu)016:72": "'khor ba dang mya ngan las 'das pa'o //",
    "NK081(zhu)016:73": "de ni lam pas btags pas gzhi'i phyir ro //",
    "NK081(zhu)016:74": "'khor ba'i mtshan nyid shes par bya ba'i phyir /",
    "NK081(zhu)016:75": "'khor ba'i rgyu rkyen ngo bo dang /",
    "NK081(zhu)016:76": "zhes pa'i tshig rnams smos te /",
    "NK081(zhu)016:77": "de la 'khor ba'i rgyu ni gzhi ste /",
    "NK081(zhu)016:78": "brgyud pa'i dang /",
    "NK081(zhu)016:79": "mtshungs ldan gyi rgyu dang /",
    "NK081(zhu)016:80": "nye bar len pa'i rgyu'o //",
    "NK081(zhu)016:81": "de dag ni bskyed pa dang smin pa'i chos bzhir rgyu'o //",
    "NK081(zhu)016:82": "rkyen ni las dang nyon mongs pa ste /",
    "NK081(zhu)016:83": "bsod nams kyi las dge ba bcu la sogs dang /",
    "NK081(zhu)016:84": "bsod nams ma yin pa'i las mi dge ba bcu la sogs pa 'dod pa yin no //",
    "NK081(zhu)016:85": "mi g.yo ba'i las 'jig rten pa'i bsam gtan dang /",
    "NK081(zhu)016:86": "snyoms par 'jug pa rnams ni gzugs dang gzugs med pa'o //",
    "NK081(zhu)016:87": "nyon mongs pa ni 'phral du yul gyis slad pa lnga dang gsum po rnams so //",
    "NK081(zhu)016:88": "ci'i phyir ni /",
    "NK081(zhu)016:89": "bag chags smin cing sad par byed pa'i stongs rkyen gyi phyir ro //",
    "NK081(zhu)016:90": "ngo bo ni snod 'byung ba lngas bsdus pa dang /",
    "NK081(zhu)016:91": "bcud 'gro ba lngar 'khrul pa la snang ba rnams so //",
    "NK081(zhu)016:92": "dpe ni gnyis de 'khor ba'i dpe zo chu'am shing rta'i 'khor lo 'dra'o //",
    "NK081(zhu)016:93": "mched pa rtsa sogs me 'dra'o //",
    "NK081(zhu)016:94": "mtshan nyid ni skye ba dang /",
    "NK081(zhu)016:95": "rgas pa dang /",
    "NK081(zhu)016:96": "na ba dang /",
    "NK081(zhu)016:97": "'chi ba dang bcas skye 'jig can no //",
    "NK081(zhu)016:98": "byed pa po ni skad cig ma'i rgyun te /",
    "NK081(zhu)016:99": "de brtags pa'i rtog pa rnams dang ldan pas snang ba ni byed pa po ste las kyis so //",
    "NK081(zhu)016:100": "tshul ji ltar 'khor zhe na /",
    "NK081(zhu)016:101": "'dod khams rnams rten 'brel bcu gnyis su'o //",
    "NK081(zhu)016:102": "gzugs dang gzugs med pa ni dngos po drug dang gsum gyis 'khor zhes kyang 'byung /",
    "NK081(zhu)016:103": "cha phra bcu gnyis kyis so //",
    "NK081(zhu)016:104": "snod bcud gnyis kyis so //",
    "NK081(zhu)016:105": "rgyud las /",
    "NK081(zhu)016:106": "phyi nang rten 'brel gnyis su 'khor //",
    "NK081(zhu)016:107": "zhes 'byung ngo //",
    "NK081(zhu)016:108": "gnyis pa ni 'phags pa'i lam dang bral ba dang sdug bsngal myong ba'o //",
    "NK081(zhu)016:109": "'khor ba'i dus ni thog ma tha ma med pa'i dus nas so //",
    "NK081(zhu)016:110": "don dgu yis 'khor ba'i mtshan nyid nges par brtag par bya ba'i phyir /",
    "NK081(zhu)016:111": "bcom ldan nyid kyi bka' las kyang bshad do //",
    "NK081(zhu)016:112": "mya ngan las 'das pa'i zhes pa'i tshig rnams ni /",
    "NK081(zhu)016:113": "brtags na ngo bo ma grub la bsams na thams cad 'byung bas mtha' rnams dang bral ba'o //",
    "NK081(zhu)016:114": "nges tshig ni skye rga na 'chi'i mya ngan las bral ba'i phyir te /",
    "NK081(zhu)016:115": "mdor sdug bsngal gyi gdung ba med pa'o //",
    "NK081(zhu)016:116": "rnam grangs ni gnyis te /",
    "NK081(zhu)016:117": "phyogs gcig pa'i mya ngan las 'das pa ste theg pa chung ba dang /",
    "NK081(zhu)016:118": "mi 'das pa'i mya ngan las 'das pa ste theg pa chen po'i 'bras bu'o //",
    "NK081(zhu)016:119": "gang la snang ba ni gnyis te /",
    "NK081(zhu)016:120": "sprul par snang ba dang /",
    "NK081(zhu)016:121": "ngo bo snang ba'o //",
    "NK081(zhu)016:122": "sprul pa gang la snang na /",
    "NK081(zhu)016:123": "gdul bya ltos sa 'khrul pa ba la snang ba'o //",
    "NK081(zhu)016:124": "ngo bo nyid lhun gyis grub pa'i rig 'dzin dang /",
    "NK081(zhu)016:125": "de bzhin gshegs pa nyid la snang ngo //",
    "NK081(zhu)016:126": "de mtshon pa'i dpe ni /",
    "NK081(zhu)016:127": "chu bo chen po brgal ba'am /",
    "NK081(zhu)016:128": "btson ra nas thar pa dang 'dra'o //",
    "NK081(zhu)016:129": "ma grub pa'i tshul ni 'khrul ba la snang ba rnams ni mi bden pa'i phyir te /",
    "NK081(zhu)016:130": "rgyud las /",
    "NK081(zhu)016:131": "ye shes rol pa nyid dang sog /rgyal ba mngon byang skyob pa dang /",
    "NK081(zhu)016:132": "byin brlabs ston pa'ang de bzhin de /",
    "NK081(zhu)016:133": "zhes 'byung ba lta bu'o //",
    "NK081(zhu)016:134": "de dag ni shes byed kyis shes par bya ba yin pas shes pa'i mtshan nyid du bsdu'o /",
    "NK081(zhu)016:135": "gnyis pa gzhi sgrub cing rtogs par bya ba'i phyir lam bstan te /",
    "NK081(zhu)016:136": "dbu ma rnam pa zhes pa smos pa ni /",
    "NK081(zhu)016:137": "gsum gyi dbu ma lam la gdul bya'i bsam pas gnyis su bstan pa /",
    "NK081(zhu)016:138": "grol ba'i lam thos bsam la brten pa dang /",
    "NK081(zhu)016:139": "thabs kyi lam gdams ngag dang dbang la brten pa'o //",
    "NK081(zhu)016:140": "dbu ma'i dang po zhes pa'i tshig bzhis grangs bstan te /",
    "NK081(zhu)016:141": "go sla ba'i phyir ma bris so //",
    "NK081(zhu)016:142": "de la rtogs pas thag bcad pa mthong lam dang /",
    "NK081(zhu)016:143": "nyams su blang ba sgom lam mo //",
    "NK081(zhu)016:144": "de la rtogs pas thag bcad pa ni 'di lta ste /",
    "NK081(zhu)016:145": "rang gi ngo bo lhag mthong gi shes rab ste /",
    "NK081(zhu)016:146": "rgyu shes rab nyan bsams las byung ba'i skye lugs dang por g.yo smin la sogs pa bzhi ste /",
    "NK081(zhu)016:147": "sems bzhi dang por g.yo smin rgyu rkyen bzhis so",
    "NK081(zhu)016:148": "so skye bo ma rig pa las sems rtsad med",
    "NK081(zhu)016:149": "dang 'dra bar skyes pa'o //",
    "NK081(zhu)016:150": "de ltar skyes nas 'jug ste /",
    "NK081(zhu)016:151": "'jug pa'i dus na gzhung ma nor bar thos dgos te /",
    "NK081(zhu)016:152": "thos pa dmig phye ba dang 'dra /",
    "NK081(zhu)016:153": "de la bsam pas rtogs pa ni dngos por mthong ba dang 'dra ste /",
    "NK081(zhu)016:154": "shes pa'am 'brel ba'o //",
    "NK081(zhu)016:155": "de'i don la mnyam par bzhag pas gsal bar sgom pa ste /",
    "NK081(zhu)016:156": "shes rab rnam gsum po de'o /",
    "NK081(zhu)016:157": "tshig dang yi ge la brten nas rtogs pa'i phyir rkyen te /",
    "NK081(zhu)016:158": "rgyud las /",
    "NK081(zhu)016:159": "thams cad ma lus don 'byung ba //",
    "NK081(zhu)016:160": "tshig gis mtshon las gud na med //",
    "NK081(zhu)016:161": "ces byung ngo //",
    "NK081(zhu)016:162": "de yang thabs kyi rgyud dang /",
    "NK081(zhu)016:163": "shes rab kyi rgyud dang /",
    "NK081(zhu)016:164": "ma ning gi rgyud dang gsum la brten pa'o //",
    "NK081(zhu)016:165": "bsgom pas nyams su blang ba'i rnam grangs la gnyis ste /",
    "NK081(zhu)016:166": "mtshan mar bsgom pa'i rim pa dang /",
    "NK081(zhu)016:167": "de bzhin nyid du bsgom pa'i zhes pa'i tshig gsum ni /",
    "NK081(zhu)016:168": "dang por mtshan mar bsgom pa la mthun pa'i dpe",
    "NK081(zhu)016:169": "dang sgom pa'i rim pa mdo rgyas par bstan te",
    "NK081(zhu)016:170": "/ dgos ched dang /",
    "NK081(zhu)016:171": "nyams dang /",
    "NK081(zhu)016:172": "rtags so //",
    "NK081(zhu)016:173": "de la dpe ni gzhal yas khang bskyed pa snod kyi 'jig rten chags pa dang 'dra la /",
    "NK081(zhu)016:174": "lha bskyed pa ni bcud kyi sems can skye tshul dang 'dra bar bstan pa'o //",
    "NK081(zhu)016:175": "de yang mngal dang sgo nga dang rdzus nas skye ba'i rnam pa lta bu'o //",
    "NK081(zhu)016:176": "bsgom pa'i rim pa mdor bstan pa ni /",
    "NK081(zhu)016:177": "rgyud las /",
    "NK081(zhu)016:178": "dngos grub myur du thob 'dod pas //",
    "NK081(zhu)016:179": "thams cad mi dmigs dbyings su bsgom //",
    "NK081(zhu)016:180": "ting 'dzin de ni goms pa dang //",
    "NK081(zhu)016:181": "thams cad sgyu ma mig yor dang //",
    "NK081(zhu)016:182": "sprul pa'i tshul du shes par bya //",
    "NK081(zhu)016:183": "de bzhin yang dang yang goms pas //",
    "NK081(zhu)016:184": "phyi nang snod bcud h+aum du bsdus //",
    "NK081(zhu)016:185": "zhes 'byung ba'o //",
    "NK081(zhu)016:186": "rgyas par bstan pa ni /",
    "NK081(zhu)016:187": "dang por de bzhin bsgom pa dang /",
    "NK081(zhu)016:188": "de nas kun tu snang bsgom pa dang /",
    "NK081(zhu)016:189": "de nas rgyu'i ting nge 'dzin bsgom pa dang /",
    "NK081(zhu)016:190": "rgyu de las 'byung ba rim brtsegs kyi gzhal yas khang gdan dang bcas pa bsgom pa dang /",
    "NK081(zhu)016:191": "lha bskyed tshul gnyis bskyed pa dang /",
    "NK081(zhu)016:192": "cho 'phrul dang ldan par bya ba dang /",
    "NK081(zhu)016:193": "snyan gsan dbab pa dang /",
    "NK081(zhu)016:194": "spyan drang ba dang /",
    "NK081(zhu)016:195": "me tog dor ba dang /",
    "NK081(zhu)016:196": "bstim pa dang /",
    "NK081(zhu)016:197": "brtan par bya ba dang /",
    "NK081(zhu)016:198": "phyag bya ba dang /",
    "NK081(zhu)016:199": "dam bca' ba dang /",
    "NK081(zhu)016:200": "phyag rgyas mchod pa dang /",
    "NK081(zhu)016:201": "kun tu bzang po'i mchod sprin dbul ba dang /",
    "NK081(zhu)016:202": "phyag dang zhabs bsil gsol ba dang /",
    "NK081(zhu)016:203": "lha mo bzhis snol nas mar mchod pa dang /",
    "NK081(zhu)016:204": "sman gyi mchod pa dang /",
    "NK081(zhu)016:205": "dngos grub blang ba dang /",
    "NK081(zhu)016:206": "gtor ma 'bul ba dang /",
    "NK081(zhu)016:207": "gsang nan dbul ba dang /",
    "NK081(zhu)016:208": "lhag pa ting nge 'dzin gyi mchod pa dang /",
    "NK081(zhu)016:209": "sbyor sgrol gyi mchod pa dang /",
    "NK081(zhu)016:210": "'dod yon gyi mchod pa dang /",
    "NK081(zhu)016:211": "glu'i mchod pa dang /",
    "NK081(zhu)016:212": "rol mo'i mchod pa dang /",
    "NK081(zhu)016:213": "smon lam gdab pa dang /",
    "NK081(zhu)016:214": "mchod bshags bya ba dang /",
    "NK081(zhu)016:215": "'dod don gsol ba gdab pa dang /",
    "NK081(zhu)016:216": "dzaba bya ba dang /",
    "NK081(zhu)016:217": "dngos grub gsol ba dang /",
    "NK081(zhu)016:218": "dkyil 'khor bsdu ba dang /",
    "NK081(zhu)016:219": "go bgo lus srung bya ba dang /",
    "NK081(zhu)016:220": "rgyun gyi ting nge 'dzin la sogs pa rnam grangs kyi dgos pa dang /",
    "NK081(zhu)016:221": "de dag dngos su bya ba'i dgos pa dang /",
    "NK081(zhu)016:222": "gnas skabs kyi ting nge 'dzin gsum du shes par bya ste bsgom pa'o //",
    "NK081(zhu)016:223": "dgos ched ni tha mal pa'i rtog pa bzlog pa dang /",
    "NK081(zhu)016:224": "phyag rgya chen po bsod nams kyi tshogs rdzogs par bya'o //",
    "NK081(zhu)016:225": "nyams ni gsum ste /",
    "NK081(zhu)016:226": "dper na chu drag po dal ba mtsho gting chu'i",
    "NK081(zhu)016:227": "tshul gyis sems brtan mi brtan gyi nyams gsung ngo",
    "NK081(zhu)016:228": "// rtags smig rgyu la sogs pa lnga'o //",
    "NK081(zhu)016:229": "de ltar bsgom pas lhag mthong skye bar yang 'gyur ro //",
    "NK081(zhu)016:230": "de bzhin nyid du bsgom pa ni /",
    "NK081(zhu)016:231": "rtogs pas thag bcad pas rtogs pa'i don la bsgom pa yang /",
    "NK081(zhu)016:232": "blo dbab pa dang /",
    "NK081(zhu)016:233": "ngo bo dang /",
    "NK081(zhu)016:234": "bcos pa dang /",
    "NK081(zhu)016:235": "nyams dang /",
    "NK081(zhu)016:236": "'bras bu'o //",
    "NK081(zhu)016:237": "de la blo dbab pa ni /",
    "NK081(zhu)016:238": "mtha' thams cad dang bral ba'i don nyid kyis rtogs",
    "NK081(zhu)016:239": "pa la ma btang ma shor tsam du bzhag go",
    "NK081(zhu)016:240": "// ngo bo btang snyoms chen po rang rang gsal ba'o //",
    "NK081(zhu)016:241": "sems bcos pa ni bar du gcod pa dang skyon",
    "NK081(zhu)016:242": "sgrib byung na de nyid sems kyi ye shes su",
    "NK081(zhu)016:243": "rtogs pas 'byung ba mi dgag /de bzhin tu rtogs",
    "NK081(zhu)016:244": "pa la yang bral bas rang bzhin te ched du",
    "NK081(zhu)016:245": "bcos pa dang bral ba'o //",
    "NK081(zhu)016:246": "nyams sngar bshad pa dang mthun /",
    "NK081(zhu)016:247": "'bras bu ni rnal 'byor mngon sum du las su rung na /",
    "NK081(zhu)016:248": "mun pa dang mar me'i tshul du sgrib pa ma spangs dag pas lhun grub rang la 'char te /",
    "NK081(zhu)016:249": "rgyud las /",
    "NK081(zhu)016:250": "ma bcos ji bzhin rang bzhag na //",
    "NK081(zhu)016:251": "lhun gyis grub pa'i dkyil 'khor 'byung //",
    "NK081(zhu)016:252": "zhes pa lta bu'o //",
    "NK081(zhu)016:253": "dpe ni khron pa rko ba chu'i phyir rko ste /",
    "NK081(zhu)016:254": "mkhar lan gyi phyir mi rko /",
    "NK081(zhu)016:255": "chu thon nas mkhar lan mi dgos /",
    "NK081(zhu)016:256": "sgron mes gser 'tshol gser rnyed nas sgron me mi dgos te /",
    "NK081(zhu)016:257": "de bzhin tu tshig la brten pa'i shes rab kyis don tshol te /",
    "NK081(zhu)016:258": "don rtogs nas tshig bslab mi dgos te /",
    "NK081(zhu)016:259": "don la 'dris goms su bya'o //",
    "NK081(zhu)016:260": "thun mong lam lngar bslab pa dang /",
    "NK081(zhu)016:261": "zhes pa /",
    "NK081(zhu)016:262": "tshogs lam /",
    "NK081(zhu)016:263": "sgom lam /",
    "NK081(zhu)016:264": "mthar phyin pa'i lam lnga ste /",
    "NK081(zhu)016:265": "thun mong rgyu'i theg pa'i lam ste /",
    "NK081(zhu)016:266": "de dag la bslab pa yang lam ste /",
    "NK081(zhu)016:267": "de dag la bslab pa yang lam theg pa chen po'i lam nyid ma yin no //",
    "NK081(zhu)016:268": "de dag smos pa ni gong las dang sngags kyi che ba bskyed pa'i phyir ro //",
    "NK081(zhu)016:269": "khyad par so so zhes pa dang por stong pa'i rnal 'byor la goms par bslab /",
    "NK081(zhu)016:270": "de nas snying rje'i rnal 'byor la goms par bslab /",
    "NK081(zhu)016:271": "de nas phra rabs la bslab ste /",
    "NK081(zhu)016:272": "'jug grangs med pa goms par bya ba la sogs pa /",
    "NK081(zhu)016:273": "slob dpon gzhung lugs ji lta ba'i lam ma nor ba bslab pa'o //",
    "NK081(zhu)016:274": "sngon du goms par zhes pa lam gnas skabs gang",
    "NK081(zhu)016:275": "la yang lam snga ma shin tu goms par brtan",
    "NK081(zhu)016:276": "pa dang / gzod lam gting ma'i ting 'dzin thob par 'gyur ba ni dgos ched du /",
    "NK081(zhu)016:277": "thun mong khyad par ces pa la sogs pa /",
    "NK081(zhu)016:278": "thun mong gi lam lnga khyad par gyi lam lnga",
    "NK081(zhu)016:279": "dang bzhi la sogs goms pa'i dus na gnas skabs",
    "NK081(zhu)016:280": "gang gi bsgom pa bying rgod dang bral bar gsal",
    "NK081(zhu)016:281": "ba'i dus na / phyi nang gi drod gsum mam /",
    "NK081(zhu)016:282": "bshad pa'i nyams gsum las nyams tha ma dang ldan te /",
    "NK081(zhu)016:283": "shin tu goms bya gsal ba'i stobs su gyur pa ni lam mthar phyin pa'o //",
    "NK081(zhu)016:284": "de dag las su rung bar bya ba'i phyir /",
    "NK081(zhu)016:285": "rjes su mthun pa'i spyod pa bzhi'am gsum goms par bya ba'i phyir /",
    "NK081(zhu)016:286": "ting 'dzin khyad par gyur ba'i phyir //",
    "NK081(zhu)016:287": "rjes mthun spyod pa gzhung bzhin spyad //",
    "NK081(zhu)016:288": "ces gsungs so //",
    "NK081(zhu)016:289": "dbu ma gnyis pa bstan pa ni /",
    "NK081(zhu)016:290": "zhes pa /",
    "NK081(zhu)016:291": "grangs dbu ma la gnyis kyi tha ma thabs kyi lam /",
    "NK081(zhu)016:292": "de la rnam grangs dbye ba gnyis /",
    "NK081(zhu)016:293": "gdams ngag gi lam dang /",
    "NK081(zhu)016:294": "thabs dbang lam gnyis so //",
    "NK081(zhu)016:295": "de nyid kyi sgo nas chos nyid rtogs pa'i tshul",
    "NK081(zhu)016:296": "ni rgyu dang rkyen gdams ngag gi skabs su ni",
    "NK081(zhu)016:297": "/ rang gis rtogs pa'i shes rab dang /",
    "NK081(zhu)016:298": "snga ma'i las brgyud man ngag zab mo dang /",
    "NK081(zhu)016:299": "bla ma'i byin brlabs rkyen no //",
    "NK081(zhu)016:300": "rang la yod pa'i man ngag gi rkyen gyis bslang",
    "NK081(zhu)016:301": "bas ched du ma brtsal bar dus nye bar don",
    "NK081(zhu)016:302": "blo la snang bar 'gyur ro //",
    "NK081(zhu)016:303": "thabs kyi skabs su rgyu rkyen lnga dang ldan pas so //",
    "NK081(zhu)016:304": "dper na gser 'gyur gyi rtsis lcags zangs nyid gser du byed pa dang 'dra ste /",
    "NK081(zhu)016:305": "gdams ngag gi byin gyis brlabs kyis /",
    "NK081(zhu)016:306": "byung tshor gyi rtog pa 'gags nas rnam rtog ye shes su 'gyur ba'i phyir /",
    "NK081(zhu)016:307": "rnam grangs gdams ngag thabs nyid dang /",
    "NK081(zhu)016:308": "zhes gsungs so //",
    "NK081(zhu)016:309": "gdams ngag steng dang 'og gi sgo //",
    "NK081(zhu)016:310": "thig le rkyang bar bcas pa yi //",
    "NK081(zhu)016:311": "zhes pa gzhi bla ma'i zhal nas shes par bya'o //",
    "NK081(zhu)016:312": "thabs kyi rgyu rkyen ngo bo dang //",
    "NK081(zhu)016:313": "zhes pa gsum gyi grangs bstan /",
    "NK081(zhu)016:314": "spyir dbang thams cad la rgyu rkyen bzhi bzhi las /",
    "NK081(zhu)016:315": "skabs 'dir zab mo dbang gi don gcig pu la lnga ste /",
    "NK081(zhu)016:316": "bla ma dbang rim par thob pa'i byin brlabs dang /",
    "NK081(zhu)016:317": "rlung las sa'i rlung rgyu ba'i dus dang /",
    "NK081(zhu)016:318": "sbyor thabs 'phred btsum la sogs pa byed pa sdom pa'i man ngag dang /",
    "NK081(zhu)016:319": "tshe snga mar sbyangs pa'i bsod nams dang /",
    "NK081(zhu)016:320": "gzungs mtshan tshang ba'i yon tan lngas rang bzhin lhan",
    "NK081(zhu)016:321": "cig skyes pa bdag la gnas pa de nyid man",
    "NK081(zhu)016:322": "ngag gis nyams su myong ba ni dngos po lhan",
    "NK081(zhu)016:323": "cig skyes pa'o // gdams ngag gis rang byung gi",
    "NK081(zhu)016:324": "ye shes thob pa ni thabs kyi man ngag ces",
    "NK081(zhu)016:325": "cig skyes pa'o // bya'o // de ci'i phyir zhe na /",
    "NK081(zhu)016:326": "khyad par rgyu rkyen lngar bshad te //",
    "NK081(zhu)016:327": "zhes pa'i tshig drug brjod pa yin no //",
    "NK081(zhu)016:328": "thabs kyi ngo bo lnga ste /",
    "NK081(zhu)016:329": "nus pa'i dbang lnga /",
    "NK081(zhu)016:330": "phan pa'i dbang bcu /",
    "NK081(zhu)016:331": "gsang dbang /",
    "NK081(zhu)016:332": "shes rab ye shes dang /",
    "NK081(zhu)016:333": "bde ba chen po'i dbang dang lnga ste /",
    "NK081(zhu)016:334": "de dag la yang bskur ba'i gnas /",
    "NK081(zhu)016:335": "bskur ba'i thabs /",
    "NK081(zhu)016:336": "rgyu rkyen dang /",
    "NK081(zhu)016:337": "rang gi ngo bo dang /",
    "NK081(zhu)016:338": "nges tshig dang /",
    "NK081(zhu)016:339": "thob pa'i tshad dang /",
    "NK081(zhu)016:340": "sgrib pa gang 'dag pa dang /",
    "NK081(zhu)016:341": "bskur ba'i dgos ched dang /",
    "NK081(zhu)016:342": "snod gang la bskur ba dang /",
    "NK081(zhu)016:343": "chos gang man chod mnyan du rung ba dang /",
    "NK081(zhu)016:344": "'bras bu rnams su shes par bya ste /",
    "NK081(zhu)016:345": "yi ge mang bas 'jigs pas ma bris so //",
    "NK081(zhu)016:346": "de dag bstan pa'i phyir /",
    "NK081(zhu)016:347": "ngo bo nus phan gsang ba'i chos /",
    "NK081(zhu)016:348": "'ching ba'i las zhes nyon mongs pa 'dod chags ni 'ching ba'i las ste /",
    "NK081(zhu)016:349": "'dir ting nge 'dzin dang las khyad par du 'gyur ba yis /",
    "NK081(zhu)016:350": "'dod pa spyad pas grol ba'i phyir thabs kyi theg pa zhes kyang ming du bstan no //",
    "NK081(zhu)016:351": "dad dang zhes pa gsum ni /",
    "NK081(zhu)016:352": "dad pa can la phan dbang sbyin /",
    "NK081(zhu)016:353": "bdag gi don byed pa'i brtson 'grus dang /",
    "NK081(zhu)016:354": "gzhan gyi don byed pa'i brtson 'grus dang /",
    "NK081(zhu)016:355": "gnyis ka'i don byed pa gsum la nus pa'i dbang rim sbyin no //",
    "NK081(zhu)016:356": "spyod pa'i brtul zhugs can la gsang dbang sbyin no //",
    "NK081(zhu)016:357": "rig pa'i brtul shugs dang mnyam pa'i brtul shugs dang",
    "NK081(zhu)016:358": "ldan pa la shes rab ye shes dang brtan pa'i",
    "NK081(zhu)016:359": "dbang ste / de ltar snod kyi go rim bzhin no //",
    "NK081(zhu)016:360": "dpe bstan pa'i phyin rgyal po phru gu ces pa",
    "NK081(zhu)016:361": "gnyis ni dbang bskur dpe ni rgyal po phru gu",
    "NK081(zhu)016:362": "spu rgyu dang ldan pa de rgyal sar 'don pa",
    "NK081(zhu)016:363": "dang 'dra'o // bskur bas 'bras bu thob pa ni",
    "NK081(zhu)016:364": "dug 'gyur gyi rtsis dug sman du gyur pa dang",
    "NK081(zhu)016:365": "dang 'dra'o // 'dra'o // dgos ched bstan pa'i phyir /",
    "NK081(zhu)016:366": "rig pa dbang gis bgrod pa'i phyir dang /",
    "NK081(zhu)016:367": "zhes gsum bstan pa ni /",
    "NK081(zhu)016:368": "phan dbang nas yar rim par bgrod pa'am /",
    "NK081(zhu)016:369": "dbang thob res kyi sa re non par bya ba'i phyir dang /",
    "NK081(zhu)016:370": "thun mong snga ma snga ma bskur bas /",
    "NK081(zhu)016:371": "dbang phyi ma phyi ma'i sgo 'byed cing thob par byed pa'i dgos ched do //",
    "NK081(zhu)016:372": "gsum gyi tha ma las chud ma zos par 'bras bu bstan pa'i phyir /",
    "NK081(zhu)016:373": "tha ma'i don la yang ngo bo dang /",
    "NK081(zhu)016:374": "zhes pa'i tshig lngas grags kyi dbye ba bstan nas /",
    "NK081(zhu)016:375": "dang po sku gsung thugs zhes pa la sogs pa /",
    "NK081(zhu)016:376": "ngo bo chos kyi sku dang /",
    "NK081(zhu)016:377": "longs spyod rdzogs pa'i sku dang /",
    "NK081(zhu)016:378": "sprul pa'i sku dang /",
    "NK081(zhu)016:379": "mngon par byang chub sku dang /",
    "NK081(zhu)016:380": "rdo rje'i sku'o //",
    "NK081(zhu)016:381": "gsung lnga ni /",
    "NK081(zhu)016:382": "yi ge med pa'i gsung dang /",
    "NK081(zhu)016:383": "longs spyod rdzogs pa'i gsung dang /",
    "NK081(zhu)016:384": "rig pa'i gsung dang /",
    "NK081(zhu)016:385": "tshig gi gsung dang /",
    "NK081(zhu)016:386": "rdo rje'i gsung ngo //",
    "NK081(zhu)016:387": "thugs lnga ni ye shes lnga ste /",
    "NK081(zhu)016:388": "rnam par mi rtog pa'i thugs /",
    "NK081(zhu)016:389": "cir yang sa ler mkhyen pa'i thugs dang /",
    "NK081(zhu)016:390": "bde ba chen po'i thugs dang /",
    "NK081(zhu)016:391": "rdo rje'i thugs dang /",
    "NK081(zhu)016:392": "'gro ba sgrol ba'i thugs so yon tan lnga ni /",
    "NK081(zhu)016:393": "zhing khams dang /",
    "NK081(zhu)016:394": "gzhal yas khang dang /",
    "NK081(zhu)016:395": "gdan khri dang /",
    "NK081(zhu)016:396": "'od zer dang /",
    "NK081(zhu)016:397": "rgyan no //",
    "NK081(zhu)016:398": "'phrin las lnga ni /",
    "NK081(zhu)016:399": "zhi rgyas dbang drag lhun gyis grub pa'o //",
    "NK081(zhu)016:400": "mdor bsdus pa lnga po nyid do //",
    "NK081(zhu)016:401": "mtshan nyid bzhi dang ldan pa'i /",
    "NK081(zhu)016:402": "zhes pa gnyis ni /",
    "NK081(zhu)016:403": "chos thams cad kyi sku bla na med pa'i byang",
    "NK081(zhu)016:404": "chub chen po'i ngo bo nyid yin par bstan pa",
    "NK081(zhu)016:405": "dang / 'khor ba mya ngan las 'das pa'i chos la gnyis su med par longs spyod pa dang /",
    "NK081(zhu)016:406": "phyogs bcu dus bzhi'i de bzhin gshegs pa thams cad kyi sku gsung thugs rdo rje'i bdag nyid /",
    "NK081(zhu)016:407": "sangs rgyas thams cad kyi spyi'i gzugs can nyid yin par bstan pa dang /",
    "NK081(zhu)016:408": "tha snyad gnyis kyis bsdus pa'i chos so cog tu grags pa thams cad dang /",
    "NK081(zhu)016:409": "ston pa'i ngo bo nyid dbyer med par bstan pa'o //",
    "NK081(zhu)016:410": "de yang rgyud las /",
    "NK081(zhu)016:411": "de bzhin gshegs pa nas dbyer med pa'i rang bzhin te /",
    "NK081(zhu)016:412": "zhes pa'i bar gyis bstan to //",
    "NK081(zhu)016:413": "phyogs gnyis kyis bsdus pa'i ma lus pa'i chos thams cad ni /",
    "NK081(zhu)016:414": "yang dag par rdzogs pa'i sangs rgyas brtags pa'i sgo nas gcig pa ma yin /",
    "NK081(zhu)016:415": "ngo bo'i sgo nas tha dad pa yang ma yin te /",
    "NK081(zhu)016:416": "mdor na chos thams cad dang ston pa ni /",
    "NK081(zhu)016:417": "mi ldan ma bral bar bzhugs so //",
    "NK081(zhu)016:418": "yon tan bstan pa'i phyir /",
    "NK081(zhu)016:419": "'bras bu yon tan lhun grub pa //",
    "NK081(zhu)016:420": "zhes pa gnyis bstan te /",
    "NK081(zhu)016:421": "de bzhin gshegs pa'i 'bras bu tha snyad grags pa thams cad ni /",
    "NK081(zhu)016:422": "yon tan de /",
    "NK081(zhu)016:423": "de nyid de bzhin gshegs pa ma 'dres par yongs",
    "NK081(zhu)016:424": "su rdzogs pas gdul bya la cir yang snang ba'i",
    "NK081(zhu)016:425": "lhun grub pa'o // dpe yid bzhin gyi nor bu",
    "NK081(zhu)016:426": "rin po che rdzas gcig pas bsod nams che chung",
    "NK081(zhu)016:427": "tha dad pas ci ltar bsam pa 'byung ba bzhin",
    "NK081(zhu)016:428": "lhun grub pa'o // no // de mdzad spyod bstan pa'i phyir /",
    "NK081(zhu)016:429": "'phrin las rnam bzhi mdzad spyod ces pa gnyis bstan te /",
    "NK081(zhu)016:430": "zhi ba dang /",
    "NK081(zhu)016:431": "rgyas pa dang /",
    "NK081(zhu)016:432": "dbang dang /",
    "NK081(zhu)016:433": "drag po bzhis gdul bya gang mtshams la phyed du",
    "NK081(zhu)016:434": "bya brtsal med par byin gyis brlabs kyis snang bas",
    "NK081(zhu)016:435": "don rdzogs shing mtha' thug par mdzad do //",
    "NK081(zhu)016:436": "thugs rje de'i skye lugs bstan pa'i phyir /",
    "NK081(zhu)016:437": "thugs rje chen po gdul bya la //",
    "NK081(zhu)016:438": "zhes pa gsungs te /",
    "NK081(zhu)016:439": "thugs ni mi g.yo bar snying rjes kun la khyab par gdul bya la skye bar snang ba yang /",
    "NK081(zhu)016:440": "thugs dam gyi rgyud bskul zhing 'dod pa'i don gsol ba btab pas skye bar snang yang /",
    "NK081(zhu)016:441": "thugs rje chen po'i rang bzhin byin brlabs kyi shugs kyis skye bar snang ba dang /",
    "NK081(zhu)016:442": "gdul bya'i thugs rje 'byung ba'i dus la bab pas 'byung ba dang /",
    "NK081(zhu)016:443": "gsum gyi tshul gyis snang bar 'gyur ro //",
    "NK081(zhu)016:444": "thugs rje snang ba'i don mdzad pa /",
    "NK081(zhu)016:445": "de yang gdul bya la gzigs pa'i tshul du bstan pa'i phyir /",
    "NK081(zhu)016:446": "nyid las mi gzhan don nyid kyis /",
    "NK081(zhu)016:447": "zhes pa gnyis gsungs te /",
    "NK081(zhu)016:448": "nges par 'byung ba'i gdul bya dang /",
    "NK081(zhu)016:449": "gdul dka' drag po'i gdul bya rnams /",
    "NK081(zhu)016:450": "rang gi rtogs pas sgribs kyang ngo bo gser gyi dpe bzhin du /",
    "NK081(zhu)016:451": "de bzhin gshegs pa'i thugs ye shes las mi gzhan pas gzigs pa ste /",
    "NK081(zhu)016:452": "de yul dang 'phrad pa'i don gyi gsal ba la tha snyad tsam du gzigs zhe'o //",
    "NK081(zhu)016:453": "dpe me long gi gzugs brnyan dang 'dra'o //",
    "NK081(zhu)016:454": "rgyud las kyang /",
    "NK081(zhu)016:455": "mtho dman kun gyi gzigs snang dang /",
    "NK081(zhu)016:456": "bla med byang chub skur snang ba /",
    "NK081(zhu)016:457": "me long lta bu'i tshul bzhin du /",
    "NK081(zhu)016:458": "sna tshogs kha dog dbyibs su snang //",
    "NK081(zhu)016:459": "zhe'o //",
    "NK081(zhu)016:460": "de dag gi don mthar phyin par bya ba'i phyir dris lan bstan te /",
    "NK081(zhu)016:461": "gzhi lam 'bras bu'i shes bya rnams //",
    "NK081(zhu)016:462": "zhes pa la sogs dgu gsungs te /",
    "NK081(zhu)016:463": "chos kyi gzhi sgrub pa'i lam mthar phyin pa'i 'bras bu ste /",
    "NK081(zhu)016:464": "shes par bya ba de rnams slob mas rtogs par 'dod na /",
    "NK081(zhu)016:465": "bla ma rdo rje slob dpon don mkhas shing dgongs",
    "NK081(zhu)016:466": "pa'i nyams mnga' ba la zhu zhing dri ba'i tshul",
    "NK081(zhu)016:467": "ni / spyir drug ste /",
    "NK081(zhu)016:468": "gzhan don du dri ba dang /",
    "NK081(zhu)016:469": "gzhan la ma rtogs par 'dri ba dang /",
    "NK081(zhu)016:470": "gal por 'dri ba dang /",
    "NK081(zhu)016:471": "the tshom du 'dri ba dang /",
    "NK081(zhu)016:472": "gzhan gyi shes pa bzlog pa'i phyir 'dri ba dang /",
    "NK081(zhu)016:473": "gyi na tsam du 'dri ba dang drug las /",
    "NK081(zhu)016:474": "skabs 'dir bdag gis ma rtogs pa dang mtha' the",
    "NK081(zhu)016:475": "tshom zos pa rnams bla ma la dris shig pa",
    "NK081(zhu)016:476": "bstan pa'o // bla mas kyang cir lan gdab pa yang /",
    "NK081(zhu)016:477": "ma gsungs par dgongs pas lan gdab pa dang /",
    "NK081(zhu)016:478": "brdas gdab pa dang tshig gis lan gdab pa dang gsum las /",
    "NK081(zhu)016:479": "tshig gis lan gdab par bya ste /",
    "NK081(zhu)016:480": "de la yang bzhi ste /",
    "NK081(zhu)016:481": "mdo las mgo gcig pa dang rnam phye dang /",
    "NK081(zhu)016:482": "'dri dang gzhan dang lugs bstun pa'o //",
    "NK081(zhu)016:483": "zhes bya ba la mgo gcig tu lan gdab /",
    "NK081(zhu)016:484": "rnam par phye ba dang /",
    "NK081(zhu)016:485": "dris lan la gdab pa ste gsum gyis so //",
    "NK081(zhu)016:486": "de yang slob bu rnams dgrol bar bya ba'i dgos",
    "NK081(zhu)016:487": "ched kyis bshad gnyer bzhi dang ldan pa bstan to",
    "NK081(zhu)016:488": "// gal te lan btab kyang slob bu dag brtsod te /",
    "NK081(zhu)016:489": "yid ches par ma gyur na dang por dam bca' bar bya ste /",
    "NK081(zhu)016:490": "don gyi dngos po dpe dang gtan tshigs gsum dang rtogs pa bzhi /",
    "NK081(zhu)016:491": "bden pa gsum /",
    "NK081(zhu)016:492": "dag pa bzhi /",
    "NK081(zhu)016:493": "mnyam pa lnga la sogs pas yid ches shing nor rung ba skyon dag mthar btug go //",
    "NK081(zhu)016:494": "de yang man ngag las shes bya gtan la dbab phyir dang /",
    "NK081(zhu)016:495": "gzhi mor dam bca' btsan bya ste //",
    "NK081(zhu)016:496": "grangs kyi don nyid mthar phyung la //",
    "NK081(zhu)016:497": "yid ches bdag gis dal gdab bya //",
    "NK081(zhu)016:498": "gal te dam baca'i skyon byung na //",
    "NK081(zhu)016:499": "rang gi grub mtha' ma rnyed par //",
    "NK081(zhu)016:500": "'phral du bzhag la yod 'gyur na //",
    "NK081(zhu)016:501": "de nyid skye bo'i las 'drar 'gyur //",
    "NK081(zhu)016:502": "zhes 'byung ngo //",
    "NK081(zhu)016:503": "de lta bu'i dris lan rnams kyang /",
    "NK081(zhu)016:504": "ma 'ongs pa shes par bya ba'i phyir /",
    "NK081(zhu)016:505": "bdag gis gzhung lugs gzhan nas 'dir bkod pa'o //",
    "NK081(zhu)016:506": "de lta bu'i don man ngag rgyud kyi don gsal bar byed pa 'di brtsams pa yang /",
    "NK081(zhu)016:507": "slob dpon gyis bdag dang gzhan don gnyis mthar dbyung ba'i phyir /",
    "NK081(zhu)016:508": "dge ba'i rtsa ba bsngo ba ste /",
    "NK081(zhu)016:509": "rdo rje sems dpa' dgongs pa brgyud pa zhes pa tshigs bzhi gsungs so //",
    "NK081(zhu)016:510": "sgyu 'phrul don 'byed 'grol ba yi //",
    "NK081(zhu)016:511": "rim gsum yig chung mtshon dang yig lta bu //",
    "NK081(zhu)016:512": "bdag gis rig pa'i mthu med kyang //",
    "NK081(zhu)016:513": "tshigs la brten nas 'grel pa 'di brtsams pa //",
    "NK081(zhu)016:514": "nongs pa mchis na bzod par gsol //"
}