{
    "NK080(wu)018:1": "// sgyu 'phrul d+r+wa ba dbang gi gal po bzhugs //",
    "NK080(wu)018:2": "bcom ldan 'das dpal kun tu bzang po la phyag 'tshal lo //",
    "NK080(wu)018:3": "dad brtson ldan pa'i slob ma yis //",
    "NK080(wu)018:4": "ro mo'i dkyil 'khor chen po ru //",
    "NK080(wu)018:5": "nus dang phan pa'i dbang thob nas //",
    "NK080(wu)018:6": "brtul shugs ldan pa'i bu mchog la //",
    "NK080(wu)018:7": "ye shes rang gnas rdzogs bya'i phyir //",
    "NK080(wu)018:8": "sor bzhi 'am 'dzub gang tshad ldan la //",
    "NK080(wu)018:9": "nyi shu rtsa lngas rab mnyams te //",
    "NK080(wu)018:10": "gdan dang phyag rgya yi ge sogs //",
    "NK080(wu)018:11": "rgyud bzhin tshad ldan mkhas pas slob //",
    "NK080(wu)018:12": "snod ldan sngon nas shes bya //",
    "NK080(wu)018:13": "bcu drug nyi shu lnga gnyis tshad //",
    "NK080(wu)018:14": "yon tan bcu gsum rab ldan zhing //",
    "NK080(wu)018:15": "mnyen drang skye ring sems ma'i tshul //",
    "NK080(wu)018:16": "gsang ba'i gter du ming gis bzung //",
    "NK080(wu)018:17": "'o ma spos chus mgo lus bkru //",
    "NK080(wu)018:18": "tsan dan gur gum a ka ru //",
    "NK080(wu)018:19": "gon pan dza ti shing tsha yis //",
    "NK080(wu)018:20": "dri zhim ngad ldan chas kyis barlunga //",
    "NK080(wu)018:21": "gsal ldan ma'am byin rlabs la //",
    "NK080(wu)018:22": "kha snying pad+ma la sogs pa //",
    "NK080(wu)018:23": "gsang yum lnga dang khro mo bzhi //",
    "NK080(wu)018:24": "dbyibs dang kha dog gsal bar bya //",
    "NK080(wu)018:25": "rang gi mchod pa legs spyar ba //",
    "NK080(wu)018:26": "yum dang 'jo ma sems ma yis //",
    "NK080(wu)018:27": "ji ltar 'dod pa'i las bzhin mchod //",
    "NK080(wu)018:28": "zad med gter la longs spyod phyir //",
    "NK080(wu)018:29": "rin chen snyim pa bkang nas su //",
    "NK080(wu)018:30": "rdo rje gtso bo khyod la 'dud //",
    "NK080(wu)018:31": "thar lam chen po bdag 'dod de //",
    "NK080(wu)018:32": "de nyid dbang dang dam tshig dang //",
    "NK080(wu)018:33": "mgon po dpa' bo skyabs songs shig /theg chen khang bar bzhug pa dang //",
    "NK080(wu)018:34": "mkhyen rabs ye shes bdag la gsol //",
    "NK080(wu)018:35": "bu 'dir myur shog ci bde bar //",
    "NK080(wu)018:36": "las spyod rim par 'gro ba dang //",
    "NK080(wu)018:37": "sku gsung thugs kyi rdo rje zung //",
    "NK080(wu)018:38": "rdzogs pa'i ye shes bde chen la //",
    "NK080(wu)018:39": "dmigs pa med par gnas phyir du //",
    "NK080(wu)018:40": "ser sna spangs pa'i dang yid kyis //",
    "NK080(wu)018:41": "gtong zhing rang sems brtan par zung //",
    "NK080(wu)018:42": "ye shes rang gnas rdzogs dbang spyin //",
    "NK080(wu)018:43": "'dod pa'i dngos spangs rol pa yi //",
    "NK080(wu)018:44": "phyag rgya bzhi dag gyur pa dang //",
    "NK080(wu)018:45": "rgyal ba'i phyag rgya lnga ldan pas //",
    "NK080(wu)018:46": "stong gsum nyung 'brur 'jug tshul gyis //",
    "NK080(wu)018:47": "dbyings nas dkyil 'khor spyan drangs mchod //",
    "NK080(wu)018:48": "shes rab thabs kyi phyag rgya las //",
    "NK080(wu)018:49": "bde ba'i 'bru tshogs gsal ba'i rgyu //",
    "NK080(wu)018:50": "rdo rje lam nas pad+mora skyil //",
    "NK080(wu)018:51": "mkha' dang bzlog pa'i bde ba yis //",
    "NK080(wu)018:52": "sangs rgyas sprin tshogs ma lus la //",
    "NK080(wu)018:53": "dges mnyam mchog gi sbyin pas bstim //",
    "NK080(wu)018:54": "sgo 'byed bde bas gyen du sgyil //",
    "NK080(wu)018:55": "de nas dbang phyug chen po de //",
    "NK080(wu)018:56": "mi 'gyur sgron ma sku bskyod cing //",
    "NK080(wu)018:57": "sems kyi thig le sgo phye ste //",
    "NK080(wu)018:58": "tshangs pa chen po'i dbyangs bzhes nas //",
    "NK080(wu)018:59": "go 'byed rdo rje'i ljags brkyang ste //",
    "NK080(wu)018:60": "bsgrub pa nyi zla'i snying po de //",
    "NK080(wu)018:61": "dkyil 'khor rdo rje'i lce yis blang //",
    "NK080(wu)018:62": "rtse nas bstim zhing dkyil 'khor bsgyur //",
    "NK080(wu)018:63": "tshangs pa'i bsgo ba 'di gsungs so //",
    "NK080(wu)018:64": "h+aum ni rgyal ba kun gyi bla //",
    "NK080(wu)018:65": "thig le byang chub sems chen po //",
    "NK080(wu)018:66": "nga ni khro rgyal kun gyi rje //",
    "NK080(wu)018:67": "ye shes rol pa'i 'byung gnas gter //",
    "NK080(wu)018:68": "nga ni spyi dpal bla na med //",
    "NK080(wu)018:69": "skyon bral thabs kyi rgyal po yin //",
    "NK080(wu)018:70": "sems kyi dkyil nas drangs pa'i chu //",
    "NK080(wu)018:71": "khyod kyi lce la phab pa 'di //",
    "NK080(wu)018:72": "snying gi dkyil du bzung bar bya'o //",
    "NK080(wu)018:73": "rigs kyi bu mchog deng phan chad //",
    "NK080(wu)018:74": "rdo rje sems dpa'i thugs mchog zung //",
    "NK080(wu)018:75": "sangs rgyas kun gyi gtso bo yin //",
    "NK080(wu)018:76": "byang chub sems dang mnyam pa'i phyir //",
    "NK080(wu)018:77": "byang chub sems dpa' kun gyi mchog gnas yin //",
    "NK080(wu)018:78": "rigs kyi bu mchog deng phan chad //",
    "NK080(wu)018:79": "phyi dang nang dang gsang ba yi //",
    "NK080(wu)018:80": "bstan pa phyi nang zab mo kun //",
    "NK080(wu)018:81": "sems kyi dkyil du bsdus nas kyang //",
    "NK080(wu)018:82": "rdo rje lce yi sgo phye ste //",
    "NK080(wu)018:83": "bdud rtsi sman mchog dam pa 'dis //",
    "NK080(wu)018:84": "dad ldan skyes bu ngoms par byes //",
    "NK080(wu)018:85": "sems kyi thig le'i dkyil 'khor du //",
    "NK080(wu)018:86": "zhi khro 'bar ba'i sku bsgoms la //",
    "NK080(wu)018:87": "srid pa gsum la dbang bsgyur cig /dbang can thams cad bkod bar byos //",
    "NK080(wu)018:88": "skye 'gro kun la snying brtse yi //",
    "NK080(wu)018:89": "gdul ba'i phyag rgya 'adi'ang spyod //",
    "NK080(wu)018:90": "dug gsum rtsa ba gcod par byos /phyi nang snod",
    "NK080(wu)018:91": "bcud rnam par dag /rnam dag chen po nyid kyi",
    "NK080(wu)018:92": "lam // byed spyod thams cad tshogs gnyis rdzogs //",
    "NK080(wu)018:93": "'gro don bde ba chen po pad+ma'i dbyings //",
    "NK080(wu)018:94": "sems kyi chu 'di btung bar bya'o //",
    "NK080(wu)018:95": "rnal 'byor chen po'i dam du bzung //",
    "NK080(wu)018:96": "nyungs kar tshad tsam rdo rje sems //",
    "NK080(wu)018:97": "gnas ngan len pa gsum sbyangs te //",
    "NK080(wu)018:98": "h+aum nyid rig pos 'tshams sbyor te //",
    "NK080(wu)018:99": "h+aum thams cad bde ba chen po'i dbyings //",
    "NK080(wu)018:100": "dge sdig las kyis ma bcos shing //",
    "NK080(wu)018:101": "bsgoms shing bsgrubs pas mi 'byang ba'i //",
    "NK080(wu)018:102": "rnam dag sems kyi rin chen gter //",
    "NK080(wu)018:103": "rdo rje snying po ye shes kyis //",
    "NK080(wu)018:104": "khro rgyal kun gyi gtsor gyur cig /sh+r+ai ma h+aa su kha badz+ra bo d+hi h+aum ho //",
    "NK080(wu)018:105": "rdo rje snying khar legs bzung la //",
    "NK080(wu)018:106": "bden pa'i tshig gis 'di skad bsgo //",
    "NK080(wu)018:107": "mi 'gyur ba'i ye shes gnas //",
    "NK080(wu)018:108": "ma rtsal phyin pas bde ba'i mchog /ma bltas gsal bas ye shes spyan //",
    "NK080(wu)018:109": "gong na med pas kun gyi rje //",
    "NK080(wu)018:110": "ye shes rang gnas brdal ba la //",
    "NK080(wu)018:111": "mi 'gyur g.yung drung sa thob shog /",
    "NK080(wu)018:112": "ma h+aa g+ha ya brum dz+ny+aa na ma d+ha la",
    "NK080(wu)018:113": "dz+ny+aa na g+hu ya si ti swa b+ha b+aa ad+ma",
    "NK080(wu)018:114": "ko & ham / ye shes rang gnas su 'dod pas //",
    "NK080(wu)018:115": "thig le mtshan ldan legs rnyed nas //",
    "NK080(wu)018:116": "khrus dang mdzes par dbul bar bya //",
    "NK080(wu)018:117": "ye shes rang gnas rgyal pos byin brlabs te //",
    "NK080(wu)018:118": "rdo rje zla ba'i 'od zer gyis //",
    "NK080(wu)018:119": "rdo rje dbyings phyug reg byas te //",
    "NK080(wu)018:120": "rin chen snod du mdzes pa'i dkyil //",
    "NK080(wu)018:121": "rang gi sems nyid nyungs kar bsam //",
    "NK080(wu)018:122": "phab pas thig le dbang bskur te //",
    "NK080(wu)018:123": "g.yas g.yon gung mo rin chen bcing //",
    "NK080(wu)018:124": "bde ba chen po chos kyi sku //",
    "NK080(wu)018:125": "shes rab thabs kyi rdzogs par 'gyur //",
    "NK080(wu)018:126": "'di dang skye ba thams cad du //",
    "NK080(wu)018:127": "dngos grub bde 'di ma spongs shig /rgyal ba sangs rgyas thams cad kyi //",
    "NK080(wu)018:128": "rdzogs pa'i phyag rgya khyod las byung //",
    "NK080(wu)018:129": "spangs na rdo rje dbyings phyug rtsa //",
    "NK080(wu)018:130": "skug dang bsdam pa ma shes na //",
    "NK080(wu)018:131": "rdo rje bskal pa mtha' klas par //",
    "NK080(wu)018:132": "chos sku thob par mi 'gyur ro //",
    "NK080(wu)018:133": "gsang ba'i don mchog 'di dag ni //",
    "NK080(wu)018:134": "lta ba dman la bstan byas na //",
    "NK080(wu)018:135": "dus min par ni srog zad nas //",
    "NK080(wu)018:136": "mgo 'gas snying yang 'tshig par 'gyur //",
    "NK080(wu)018:137": "khab len gyis ni lcags bsdud ltar //",
    "NK080(wu)018:138": "mi 'dod bzhin du dbang med par //",
    "NK080(wu)018:139": "skal bar ngan song myong bar 'gyur //",
    "NK080(wu)018:140": "de bas shin tu gsang bar bya //",
    "NK080(wu)018:141": "de skad gsang ba'i las gnyer gtad //",
    "NK080(wu)018:142": "de nas rigs kyi bu mchog des //",
    "NK080(wu)018:143": "ye shes rang gnas rdzogs bya'i phyir //",
    "NK080(wu)018:144": "dgug dang bkugs pa'i thabs 'di bstan //",
    "NK080(wu)018:145": "bde chen bzang po'i mtshan ldan pa //",
    "NK080(wu)018:146": "rang bzhin gnas pa'i chos sku ste //",
    "NK080(wu)018:147": "bcu drug thabs dang shes rab gnyis //",
    "NK080(wu)018:148": "longs spyod rdzogs sku chig cha yis //",
    "NK080(wu)018:149": "gnas la med par rol zhes bshad //",
    "NK080(wu)018:150": "chos nyid thabs dang shes rab la //",
    "NK080(wu)018:151": "rtsa bzhi 'od bzhi sa bon drug /mdor bsdus snying po chos kyi sku //",
    "NK080(wu)018:152": "de phyir chos kyi 'khor lo yi //",
    "NK080(wu)018:153": "dur khrod brgyad po kun bsdus pa'o //",
    "NK080(wu)018:154": "rtsa drug gcig dang bzhir gyes pa //",
    "NK080(wu)018:155": "khams gsum khyab pas sprul sku'o //",
    "NK080(wu)018:156": "me dang rdo rje dbyings phyug gnyis //",
    "NK080(wu)018:157": "mnyam du gnas pas drag por bshad //",
    "NK080(wu)018:158": "rlung ni dgug pa'i gzhung dbyings te //",
    "NK080(wu)018:159": "sa bon yang gis g.yo byed de //",
    "NK080(wu)018:160": "las ni mthur du sel ba ste //",
    "NK080(wu)018:161": "bud med rgyud la gtum mo bshad //",
    "NK080(wu)018:162": "zla ba bskyang pa'i thig le gnyis //",
    "NK080(wu)018:163": "chos la thig le bskul ba bzhin //",
    "NK080(wu)018:164": "de sogs mang po bkug pa kun //",
    "NK080(wu)018:165": "rdzogs pa'i bskyed pas bla mas gsungs //",
    "NK080(wu)018:166": "rang bzhin thig le mtshan rdzogs pa //",
    "NK080(wu)018:167": "yi ge med par byin brlabs pa //",
    "NK080(wu)018:168": "dbyings phyug bskul ba'i gar nyid kyis //",
    "NK080(wu)018:169": "snang ba thob par gyur pa na //",
    "NK080(wu)018:170": "thabs dang shes rab gang yin sku //",
    "NK080(wu)018:171": "bskug dang rlung phyed phyi nang can //",
    "NK080(wu)018:172": "gsang snod gsang sgo bsgom pa'i sbyor ba yis //",
    "NK080(wu)018:173": "mi rtogs dang po thob par bshad //",
    "NK080(wu)018:174": "dang po'i sa la reg pa nus //",
    "NK080(wu)018:175": "de phyir rdzogs pa'i yi ge med //",
    "NK080(wu)018:176": "chos sku thob par the tshoms med //",
    "NK080(wu)018:177": "rdzogs pa'i sangs rgyas yon tan kun //",
    "NK080(wu)018:178": "'bad pa med par shugs kyis 'byung //",
    "NK080(wu)018:179": "gsang dbang pad+mara ldan gyur na //",
    "NK080(wu)018:180": "chags pa med pa'i tshul gyis su //",
    "NK080(wu)018:181": "pha rol phyin bcu rgyu 'bras rdzogs //",
    "NK080(wu)018:182": "sa bcu rim gyis bgrod med rdzogs //",
    "NK080(wu)018:183": "kun tu 'od gsal pad+ma spyan yang rdzogs //",
    "NK080(wu)018:184": "thabs dang shes rab sa yang rdzogs //",
    "NK080(wu)018:185": "yang dag rdzogs chen thabs dang ldan //",
    "NK080(wu)018:186": "shes rab bla med yang dag rdzogs //",
    "NK080(wu)018:187": "bsod nams ye shes tshogs chen rdzogs //",
    "NK080(wu)018:188": "'di ltar thob pa'i rnam 'byor pas //",
    "NK080(wu)018:189": "yengs pa med par zhugs byas te //",
    "NK080(wu)018:190": "brtson 'grus yu ba bcad pa des //",
    "NK080(wu)018:191": "gdon mi za bar 'grus ces gsungs //",
    "NK080(wu)018:192": "dbang bskur gnang ba gang thob pa //",
    "NK080(wu)018:193": "dus 'di phan chad rgyal ba'i sras //",
    "NK080(wu)018:194": "'bras bu mngon du ma smin kyang //",
    "NK080(wu)018:195": "tshe ring bde ba phun sum tshogs //",
    "NK080(wu)018:196": "ngan song thams cad med pa dang //",
    "NK080(wu)018:197": "mtho ris thar pa'i bdag por 'gyur //",
    "NK080(wu)018:198": "'jigs med kun tu bzang por sbyor //",
    "NK080(wu)018:199": "rdo rje sems dpa' sgyu 'phrul d+r+wa ba dbang gi gal po rdzogs so //",
    "NK080(wu)018:200": "bde legs nam mkha' dang mnyam par gyur cig /dbang gi gal po'i 'grel pa bzhugs /",
    "NK080(wu)018:201": "dpal rdo rje sems dpa' la phyag 'tshal lo //",
    "NK080(wu)018:202": "chos kun sems su bcom pas ye shes ye nas ldan /",
    "NK080(wu)018:203": "tshig gi mtha' las 'das kyang yon tan dpal du shar /",
    "NK080(wu)018:204": "kun tu sgrib g.yogs bral bas spong len ngang gis med /",
    "NK080(wu)018:205": "rang bzhin gnas pa'i blo de rtogs pas phyag 'tshal lo //",
    "NK080(wu)018:206": "de la rdo rje sems dpa' sgyu 'phrul dra ba'i sgor zhugs te dad pas mos pa dang /",
    "NK080(wu)018:207": "brtson 'grus kyis bdag dang gzhan gyi don byed nus pa'i slob bus /",
    "NK080(wu)018:208": "dang por gzugs brnyan gyi dkyil 'khor chen por /",
    "NK080(wu)018:209": "phan pa'i dbang bcu dang /",
    "NK080(wu)018:210": "nus pa'i dbang lnga thob nas bya ste /",
    "NK080(wu)018:211": "de nas rigs pa'i brtul zhugs dang ldan pa'i slob",
    "NK080(wu)018:212": "bu khri'i nang nas gcig tsam 'byung srid pa'i don",
    "NK080(wu)018:213": "du / gsang ba'i dbang dang ye shes rang gnas kyi dbang bskur ba'i gal po'i mdor bsdus te //",
    "NK080(wu)018:214": "de nas rig pa'i brtul zhugs dang ldan pa'i slob bu de grol bar bya'o //",
    "NK080(wu)018:215": "de la phyag btsal ba dang /",
    "NK080(wu)018:216": "rgyus tshig lnga'i 'bru sngar bcom zin to //",
    "NK080(wu)018:217": "sor bzhi zhes pa rgyud las smos te /",
    "NK080(wu)018:218": "gser ram shing tsan dan dmar po las byas pa'i man+dala sor bzhi'am /",
    "NK080(wu)018:219": "'dzub gang legs par byas te /",
    "NK080(wu)018:220": "sman lnga 'bru lnga rin chen lnga dang /",
    "NK080(wu)018:221": "snying po lnga dang /",
    "NK080(wu)018:222": "bdud rtsi lnga byang chub sems kyi 'de khur byas te snyoms par byugs la /",
    "NK080(wu)018:223": "der rig pas sa bcad de byang chub sems kyi spyin byas pa'i tshon rtsis /",
    "NK080(wu)018:224": "sran tsan ka slebs pa tsam gyi dang ma la /",
    "NK080(wu)018:225": "sen zlum tsam gyi nyi zla'i steng du /",
    "NK080(wu)018:226": "lha so so'i phyag rgya til 'bru slebs pa tsam du bri /",
    "NK080(wu)018:227": "gal te de ltar ma grub na /",
    "NK080(wu)018:228": "yum gyi mkha' la sbyor ba thugs kyi dkyil 'khor tshad gong ma bzhin du rig pas bslab po //",
    "NK080(wu)018:229": "blo dang ldan pa'i slob dpon gyis /",
    "NK080(wu)018:230": "de'i sngon nas brtsal ba gang zhe na /",
    "NK080(wu)018:231": "khrus mkhan zhes bya ste /",
    "NK080(wu)018:232": "rtog pa chung ba /",
    "NK080(wu)018:233": "lo grangs bcu gnyis sam nyi shu rtsa gnyis sam rtsa lnga lon pa ste /",
    "NK080(wu)018:234": "de las bla 'og tu ma gsungs so //",
    "NK080(wu)018:235": "de la lus kyi yon tan gsum ni /",
    "NK080(wu)018:236": "blta na mdzes pa /",
    "NK080(wu)018:237": "lus mnyen pa /",
    "NK080(wu)018:238": "'gro ba'i stabs sdug pa'o //",
    "NK080(wu)018:239": "ngag gi yon tan gsum la /",
    "NK080(wu)018:240": "smra ba nyung la brdzun spangs pa dang /",
    "NK080(wu)018:241": "ngag 'jam pa dang /",
    "NK080(wu)018:242": "skad dang pa gzhon nu ltar snyan pa'o //",
    "NK080(wu)018:243": "sems kyi yon tan gsum ni /",
    "NK080(wu)018:244": "blo rno ba dad pa che ba /",
    "NK080(wu)018:245": "shes rab che ba'o /",
    "NK080(wu)018:246": "spyod lam gyi yon tan gsum ni /",
    "NK080(wu)018:247": "'phral du dal ba /",
    "NK080(wu)018:248": "blta na brtag thub pa /",
    "NK080(wu)018:249": "'grogs na dang che ba'o //",
    "NK080(wu)018:250": "gsang ba'i yon tan bka' blo bde ba /",
    "NK080(wu)018:251": "ji ltar yang sbyar tu btub pa /",
    "NK080(wu)018:252": "de lta bu' yum sems ma'i cha byad can de ming gis med du mi rung ste /",
    "NK080(wu)018:253": "'di med par dngos grub 'byung du re ba ni /",
    "NK080(wu)018:254": "dper na sa gzhi med par 'bras bu skye bar 'dod pa dang 'dra'o //",
    "NK080(wu)018:255": "des na yi ge bzhin khrus dag par bya /",
    "NK080(wu)018:256": "de nas yi ge las byung ba'i spos dang til mar bsres te lus byug pa dang /",
    "NK080(wu)018:257": "yi ge mi spos phye ma dang /",
    "NK080(wu)018:258": "sbrang rtsi sbyar ba'i ril bu rgya shug gi 'bras bu tsam byas te /",
    "NK080(wu)018:259": "'di ni kha'i ngang bskyed pa'i thabs dam pa'o //",
    "NK080(wu)018:260": "de nas rna cha dang mgul do la sogs pa'i rin po che sna tshogs dang /",
    "NK080(wu)018:261": "ras pi par ta la sogs pa'i chas kyis mdzes par bya'o //",
    "NK080(wu)018:262": "de nas stan la bzhag la mchod pa yang bshams te /",
    "NK080(wu)018:263": "yum de rtogs pa gsal /",
    "NK080(wu)018:264": "ting nge 'dzin dad ldan pa cig yin na /",
    "NK080(wu)018:265": "rang gi gtso bo dang dus mnyam du byin gyis rlab po //",
    "NK080(wu)018:266": "de ltar mi ldan pa /",
    "NK080(wu)018:267": "gtso bos byin gyis rlab pa ji ltar bya zhe na /",
    "NK080(wu)018:268": "bdag gi yum du legs par bskyod la /",
    "NK080(wu)018:269": "de'i lag pa g.yas pa la gzhan gyi mi thub ma /",
    "NK080(wu)018:270": "g.yon pa la ro langs ma /",
    "NK080(wu)018:271": "kha la khro gnyer ma /",
    "NK080(wu)018:272": "phyi'i pad+ma la ral cig ma dgong //",
    "NK080(wu)018:273": "de'i spyi bor las kun tu bzang mo bskyed /",
    "NK080(wu)018:274": "am las lce la gos dkar mo //",
    "NK080(wu)018:275": "snying khar h+aum las sangs rgyas spyan /",
    "NK080(wu)018:276": "lte bar sa las ma ma k+ai /nang gi pad+ma la ha las dam tshig sgrol ma /",
    "NK080(wu)018:277": "de rnams sku mdog dang phyag mtshan rnams kyis legs par gsal bar bya'o //",
    "NK080(wu)018:278": "de nas rgyal ba bzhi bcu zhe gnyis kyi ting nge 'dzin gyi dkyil 'khor bskyed pa dang /",
    "NK080(wu)018:279": "spyan drang ba dang /",
    "NK080(wu)018:280": "rang gi mchod pa kun gyis kyang mchod te /",
    "NK080(wu)018:281": "de nas mkha' las rigs so so'i yum dang /",
    "NK080(wu)018:282": "'jo sgeg dang bcas pa'i sems ma brgyad rnams byang chub sems las spros te /",
    "NK080(wu)018:283": "bsam pa dang bcas nas mchod do //",
    "NK080(wu)018:284": "de nas de bzhin gshegs pa'i yon tan thob par",
    "NK080(wu)018:285": "'dod pa'i slob bus khrus byas nas mig bkab la",
    "NK080(wu)018:286": "gser dang bed+aur+ya la sogs pa rin po che phangs",
    "NK080(wu)018:287": "pa med pa thogs la /",
    "NK080(wu)018:288": "ser sna'i sems spangs te /",
    "NK080(wu)018:289": "phang gi dkyil 'khor la sems gtad de /",
    "NK080(wu)018:290": "thams cad mkhyen pa'i ye shes 'dod par gsol ba btab te /",
    "NK080(wu)018:291": "yi ge'i 'bru ni ma bcom mo //",
    "NK080(wu)018:292": "de nas phang gi dkyil 'khor la gtor ro //",
    "NK080(wu)018:293": "de nas slob dpon gyi chos brgyad kyi phyogs gnyis",
    "NK080(wu)018:294": "spangs pa'i sems kyis slob bu'i lag pa g.yon pa",
    "NK080(wu)018:295": "nas 'theb srin gyis bzung la /",
    "NK080(wu)018:296": "bu 'dir shog cig ces pa'i gsang ba'i tshig gis",
    "NK080(wu)018:297": "drangs te g.yas su bzhag /rang gi lhar bskyed cing",
    "NK080(wu)018:298": "byin gyis rlabs te /",
    "NK080(wu)018:299": "nye ba dang ring ba spangs te bzhag go /de",
    "NK080(wu)018:300": "nas bdud rtsi btab pa 'i yol bas bcad de",
    "NK080(wu)018:301": "/ slob dpon gyis bdag nyid lhar bsgoms la /",
    "NK080(wu)018:302": "yum dang mthun pa'i gnas su rigs lnga dang /",
    "NK080(wu)018:303": "khro bo bzhi yang sgoms la /",
    "NK080(wu)018:304": "dper na de bzhin gshegs pa'i rdzu 'phrul gyis stong",
    "NK080(wu)018:305": "gsum thams cad nyungs 'bru gcig tu tshud pa mdzad",
    "NK080(wu)018:306": "pa ltar / mkha'i rdo rje dbyings phyug ma'i rtsal bzhi bcu rtsa gnyis tshang bar bkod pa der /",
    "NK080(wu)018:307": "dus gsum gyi rgyal ba sras dang bcas pa /",
    "NK080(wu)018:308": "ril spyan drangs la bstim mo //",
    "NK080(wu)018:309": "de nas thig le nyid dam skyes pas phung po",
    "NK080(wu)018:310": "dang khams dang skye mched du ma grub par shes",
    "NK080(wu)018:311": "na / sems can lta bu'i 'dod pa'i dngos po su la ldang ste /",
    "NK080(wu)018:312": "mi ldang ba'i sems kyis rol bar bya'o //",
    "NK080(wu)018:313": "de'i tshe rig pas mkha'i sangs rgyas bzhugs bzhin du ma skyes par shes pas /",
    "NK080(wu)018:314": "yi ge h+aum dang phata gnyis 'du 'bras med par",
    "NK080(wu)018:315": "rgyal ba thams cad mnyes pa'i ye shes skye ba",
    "NK080(wu)018:316": "dang // 'og nas 'byung bas 'gug par bya ste /",
    "NK080(wu)018:317": "sprul pa'i 'khor lo bzlog nas /",
    "NK080(wu)018:318": "gnas der rgya mtsho tsam bskyil zhing bzhag pas /",
    "NK080(wu)018:319": "de kho na rgyal ba thams cad mnyes pa'i mchod pa yin pas /",
    "NK080(wu)018:320": "rgyu las kyang /",
    "NK080(wu)018:321": "'khril pa'i mchod chen mnyam sbyor bas /",
    "NK080(wu)018:322": "bdag nyid mnyes bas mnyes par bya /",
    "NK080(wu)018:323": "zhes gsungs so //",
    "NK080(wu)018:324": "sgo phyed zhes pa /",
    "NK080(wu)018:325": "h+aum gis sgo phyed pas bde ba nyams su myong nas kyang dgug cing slar bgyil lo //",
    "NK080(wu)018:326": "tha mar zad pa med pa'i rgya mtsho las gzhal",
    "NK080(wu)018:327": "yas khang gi phyi khyams su sangs rgyas bzhi bcu",
    "NK080(wu)018:328": "rtsa gnyis dang thabs cig tu bzhugs pa la /",
    "NK080(wu)018:329": "slob dpon sku skyod de phata phyung bas sgo phye ba dang /",
    "NK080(wu)018:330": "g.yas pa rdo rjes sko bcad la slob bu brda'i sa bos te /",
    "NK080(wu)018:331": "h+aum nga ni rgyal ba kun gyis bla /",
    "NK080(wu)018:332": "ces bsgo ba byas nas /",
    "NK080(wu)018:333": "mtheb srin gyis rta babs la bkug pa ste /",
    "NK080(wu)018:334": "lha kun kyang rdo rje sems dpa' gyur ba de /",
    "NK080(wu)018:335": "ljags rdo rje rtse lnga pas blangs te slob bu'i lce la bstim mo //",
    "NK080(wu)018:336": "de tsam na dus gsum gyi chos thams cad dang /",
    "NK080(wu)018:337": "khams gsum gyi sems can kun dang /",
    "NK080(wu)018:338": "phyogs bcu'i rgyal ba thams cad kyang bde ba chen",
    "NK080(wu)018:339": "po byang chub sems su gsal bas rgyal thabs spyi",
    "NK080(wu)018:340": "blugs su gsungs so //",
    "NK080(wu)018:341": "de la rdo rje rgyal po'i bsam pa ni /",
    "NK080(wu)018:342": "rdo rje sems dpa' dkar la mtshe ra ba nyungs 'bru tsam grangs med pa babs pas /",
    "NK080(wu)018:343": "'od kyis lus ngag yid gsum gyi bag chags thams cad bsregs pas /",
    "NK080(wu)018:344": "lus chos nyid la sems ye shes su gsal ba dang /",
    "NK080(wu)018:345": "snying chos kyi 'khor lo na rtsa 'dab brgyad yod te /",
    "NK080(wu)018:346": "gsum chos nyid kyi rtsa /",
    "NK080(wu)018:347": "gcig ye shes kyi rtsa /",
    "NK080(wu)018:348": "gsum rang rgyud kyi rtsa /",
    "NK080(wu)018:349": "gcig yon tan gyi rtsa'o //",
    "NK080(wu)018:350": "de la chos nyid kyi rtsa la 'od ser po cig yod pa la su dang tri gnas so //",
    "NK080(wu)018:351": "de la kun gzhi gnas so //",
    "NK080(wu)018:352": "ye shes kyi rtsa la 'od mthing kha'i nang na a dang ni gnas te /",
    "NK080(wu)018:353": "de la yid gnas so //",
    "NK080(wu)018:354": "rang rgyud kyi rtsa la 'od dmar po'i nang na pre dang du gnyis yod de /",
    "NK080(wu)018:355": "de la nyon mongs pa can gyi yid gnas so //",
    "NK080(wu)018:356": "yon tan gyi rtsa la 'od dmar nag gi nang na gnyid gnas so //",
    "NK080(wu)018:357": "de la a dang ni gnyis dbugs kyi snyigs ma la rgyu /",
    "NK080(wu)018:358": "su tri gnyis rtsa'i snyigs ma la rgyu /",
    "NK080(wu)018:359": "pri du gnyis khrag gi snyigs ma la brgyu /",
    "NK080(wu)018:360": "rtsa de dag gi 'od ni ye shes rang gnas kyi rtsa dar dkar gyi skud pa'am /",
    "NK080(wu)018:361": "ba thag brkyang pa 'dra ba /",
    "NK080(wu)018:362": "rta rnga bcur bshags pa tsam cig gis bzung nas gnas so //",
    "NK080(wu)018:363": "de'i nang nas khrag gi dngas ma mtshal co la ma bcag pa 'dra ba /",
    "NK080(wu)018:364": "dbugs kyi dngas ma gser sa 'og na gnas pa'i rlangs pa tsam zhig la /",
    "NK080(wu)018:365": "drod kyi dngas ma de 'od me long gi ngad tsam la /",
    "NK080(wu)018:366": "lnga 'dus ni 'od kha dog sna tshogs pa'i dkyil na /",
    "NK080(wu)018:367": "byang chub kyi sems spros pa med pa'i thig le /",
    "NK080(wu)018:368": "tshogs brgyad gang yang ma yin pa'i ngo bo nyid kyi sku bzhugs so //",
    "NK080(wu)018:369": "de la rdo rje rgyal po'i bsam pa ni rdo",
    "NK080(wu)018:370": "rje sems dpa'i 'od kyis yi ge drug bsregs pas",
    "NK080(wu)018:371": "shes pa gsum gnyid dang bcas pa /",
    "NK080(wu)018:372": "ye shes 'od du gyur pa de /",
    "NK080(wu)018:373": "ma h+aa su ka la 'dus pas /",
    "NK080(wu)018:374": "de nyid cir yang ma grub ste /",
    "NK080(wu)018:375": "bdag bskyed thams cad dang bral bas /",
    "NK080(wu)018:376": "ye shes bla ma'i sa non par bsam mo //",
    "NK080(wu)018:377": "de nyid h+aum dkar la 'tsher ba gcig tu gyur pa las /",
    "NK080(wu)018:378": "h+aum thams cad bde ba chen po'i dbyings /",
    "NK080(wu)018:379": "zhes pa'i yi ge'i 'bru ma bcom ste /",
    "NK080(wu)018:380": "sngags dang bcas pa brjod pas /",
    "NK080(wu)018:381": "slob bu che mchog tu bskyed pa ni gsang ba ste /",
    "NK080(wu)018:382": "bskyed pa'i rdzogs pa'o //",
    "NK080(wu)018:383": "de la lung sum 'gyur khro bo'i rgyan thams cad kyang rdzogs par bsgom /",
    "NK080(wu)018:384": "de nas thig le dbul te /",
    "NK080(wu)018:385": "slob bu'i thig le khrus dang mdzes par brgyan par dbul lo //",
    "NK080(wu)018:386": "de slob dpon gyis kyang rang gi yum bzhin du byin gyis brlabs te /",
    "NK080(wu)018:387": "sngon bzhin du sbyor ba rdo rje rtse lnga la zla ba la phata yod pa /",
    "NK080(wu)018:388": "dbyings phyug gi rtsa la reg te /",
    "NK080(wu)018:389": "ma bsgyil bar spros la gnang ba thob pa dang /",
    "NK080(wu)018:390": "don dam pa'i lte ba dang zla tshes gnyis kyi",
    "NK080(wu)018:391": "dbus su thig le gcig gsang ba'i rtsa spubs su",
    "NK080(wu)018:392": "bsams la / ye shes bgyings te thig le rtsa sbubs la phog par spro'o //",
    "NK080(wu)018:393": "lhag ma gzhal yas khang gi khyams la yod pa'i mtheb srin gyis thig le nyid dbang bskur te /",
    "NK080(wu)018:394": "slob bu'i thabs kyi gung mo dang /",
    "NK080(wu)018:395": "thig le shes rab kyi gung mo lto sbyar ba rin chen bcings pa'i mdo /",
    "NK080(wu)018:396": "slob dpon gyi mtheb srin gyis bzung la /",
    "NK080(wu)018:397": "bde ba chen po chos kyi sku /",
    "NK080(wu)018:398": "zhes brjod de gtan la /",
    "NK080(wu)018:399": "tshig de'i don bshad pa dang /",
    "NK080(wu)018:400": "de shes nas slob bu'i snying khar rdo rje dril bu bzhibs te bzung la /",
    "NK080(wu)018:401": "mi 'gyur ces pa'i bden tshig brjod /",
    "NK080(wu)018:402": "de nas rdzogs pa bshad de /",
    "NK080(wu)018:403": "sbyor ba ni ye shes rang gnas zhes bya ba bshad te bstan /",
    "NK080(wu)018:404": "'di nyams su ma lon pa ye shes rang gnas kyi dbang thob cing yod par ma gsungs so //",
    "NK080(wu)018:405": "de yang rgyud las /",
    "NK080(wu)018:406": "de nas rigs kyi bu mchog des //",
    "NK080(wu)018:407": "rgyal srid dang ni rang gi lus //",
    "NK080(wu)018:408": "bu dang chung ma nor gyi dbyig /rab tu gces dang yid mthad dbul //",
    "NK080(wu)018:409": "ces 'byung bas de'i don bkrol la yon dbul lo //",
    "NK080(wu)018:410": "de lta bu'i slob bu yis las su bya ba'i man ngag bstan pa ni /",
    "NK080(wu)018:411": "spyir gzugs can gyi sems can thams cad la /",
    "NK080(wu)018:412": "rang byung gi dkyil 'khor chen po drug rang chas su gnas te /",
    "NK080(wu)018:413": "bde ba chen po'i 'khor lo chos kyi sku'i mtshan nyid dang ldan pa gang zhe na /",
    "NK080(wu)018:414": "mgo bo'i rtsa rig pad ma'i 'dab ma ldan pa",
    "NK080(wu)018:415": "g.yas na bcu drug g.yas pa'i 'od skye'i 'phar rtsar",
    "NK080(wu)018:416": "'dus / de mthur du babs pa la /",
    "NK080(wu)018:417": "la la na rdo rje dril chu'i rtsa'o //",
    "NK080(wu)018:418": "g.yon bcu drug gi mdo g.yon pa'i 'phar rtsa mthur du babs pas ra sa na ste rak+ta'i rtsa'o //",
    "NK080(wu)018:419": "dbus thig le chen po nyid chos kyi sku zla ba rgyas pa lta bu las /",
    "NK080(wu)018:420": "tshangs pa'i rtsa rtogs pa'i gnas dang bcas pa mthur",
    "NK080(wu)018:421": "du byung ba ni a ba 'du ti kha ste",
    "NK080(wu)018:422": "/ bde ba chen po'i lam /",
    "NK080(wu)018:423": "sangs rgyas dang sems can gyi gter yin bar basngagasa so //",
    "NK080(wu)018:424": "de yang chod 'khor lo dang po lam dang bcas par bstan to //",
    "NK080(wu)018:425": "gnyis pa longs spyod rdzogs pa'i 'khor lo ni /",
    "NK080(wu)018:426": "mgrin pa na yod te /",
    "NK080(wu)018:427": "pad ma'i ldan pa phyogs cig gi cha ste bcu",
    "NK080(wu)018:428": "drug go /de dag la skyes pa ni rang bzhin",
    "NK080(wu)018:429": "mkhas 'gro ma rnam par zhes bya ste /",
    "NK080(wu)018:430": "cir yang gnas pa med longs spyod thams cad la rol ba ni lce ste /",
    "NK080(wu)018:431": "phyin nang kun brda sprod par byed pas khyab ma zhes kyang bya gsungs so //",
    "NK080(wu)018:432": "gsum pa chos kyi 'khor lo ni /",
    "NK080(wu)018:433": "snying la gnyis gnyis te /",
    "NK080(wu)018:434": "snying dkar po ni zla ba ste thabs /",
    "NK080(wu)018:435": "dmar ba ni nyi ma ste shes rab /",
    "NK080(wu)018:436": "snying la shi ra nyid 'dab ma brgyad do //",
    "NK080(wu)018:437": "de brgyad dang rtsa bzhir 'dus ste /",
    "NK080(wu)018:438": "chos nyid kyi rtsa dang /",
    "NK080(wu)018:439": "ye shes kyi rtsa dang /",
    "NK080(wu)018:440": "rang rgyud kyi rtsa dang /",
    "NK080(wu)018:441": "yon tan gyi rtsa'o //",
    "NK080(wu)018:442": "de dag ni /",
    "NK080(wu)018:443": "'od bzhi ni /",
    "NK080(wu)018:444": "ser po dang /",
    "NK080(wu)018:445": "mthing ga dang /",
    "NK080(wu)018:446": "dmar po dang /",
    "NK080(wu)018:447": "bya gag gi lkog zhol lta dmar nag go /sa",
    "NK080(wu)018:448": "bon ni yi ge drug go /de la gnas pa",
    "NK080(wu)018:449": "ni / ser po la kun gzhi skad cig ma gnas so //",
    "NK080(wu)018:450": "mthing kha la yid gnas so //",
    "NK080(wu)018:451": "dmar po la nyon mongs pa can gyi yid gnas so //",
    "NK080(wu)018:452": "dmar nag la gnyid gnas so //",
    "NK080(wu)018:453": "rtsa de rnams kyi mdo ni /",
    "NK080(wu)018:454": "ye shes snying po'i mkha' zhes bya ste /",
    "NK080(wu)018:455": "ba thag brkyang ba 'dra ba de ni yum gyi mkha' ste /",
    "NK080(wu)018:456": "lhun gyis rdzogs pa'i ye shes so //",
    "NK080(wu)018:457": "de'i nang na khrag gi dwangs ma mtshal co la",
    "NK080(wu)018:458": "ma bcag pa 'dra ba ni mi 'gyur sku ste",
    "NK080(wu)018:459": "me long lta bu'i ye shes so //",
    "NK080(wu)018:460": "de la dbugs kyi dngas ma gser sa 'og na yod pa'i rlangs pa tsam zhig yod pa ni /",
    "NK080(wu)018:461": "ma bsgrubs pa'i ye shes te /",
    "NK080(wu)018:462": "bya ba grub pa'i ye shes so //",
    "NK080(wu)018:463": "de 'od kha dog sna tshogs pa yod pa ni ma btsal ba'i don te /",
    "NK080(wu)018:464": "cir yang sa ler mkhyen pa'i ye shes so //",
    "NK080(wu)018:465": "de'i nang na byang chub kyi sems spros pa med",
    "NK080(wu)018:466": "pa'i thig le tshogs brgyad gang yang ma yin pa'i",
    "NK080(wu)018:467": "ngo bo nyid kyi sku bzhugs pa ni /",
    "NK080(wu)018:468": "dper na gser gyi sbug gur rin po che'i ze 'bru bcug pa 'dra ba /",
    "NK080(wu)018:469": "phyi nang med par gsal ba de ni rang byung gi ye shes kyang bya /",
    "NK080(wu)018:470": "mi gnas pa'i ye shes chen po zhes kyang bya'o //",
    "NK080(wu)018:471": "de ni rdzogs pa chen po'i rdzogs pa bya rtsol dang bral ba'o //",
    "NK080(wu)018:472": "gtan tshig de'i phyir snying la chos kyi 'khor lo zhes bya'o //",
    "NK080(wu)018:473": "sprul pa bgye ba'i 'khor lo ni //",
    "NK080(wu)018:474": "sems can gang yang rung ste //",
    "NK080(wu)018:475": "yan lag lnga la dur khrod lnga //",
    "NK080(wu)018:476": "mtshan ma la dur khrod gcig /nang khrol la dur",
    "NK080(wu)018:477": "khrod gcig /lus snying dang bcas pa la dur khrod",
    "NK080(wu)018:478": "gcig ste / brgyad po de kun gcig tu bsdus pa'i rtsa du zhe na /",
    "NK080(wu)018:479": "bcu phrag drug dang gyen mthur gyi rtsa che ba bzhi /",
    "NK080(wu)018:480": "mdo phran bzhi ste drug cu rtsa bzhi'o //",
    "NK080(wu)018:481": "de dag lte ba nas spros na /",
    "NK080(wu)018:482": "'dus kyang der 'dus te /",
    "NK080(wu)018:483": "des lus gzugs khams /",
    "NK080(wu)018:484": "ngag 'dod khams /",
    "NK080(wu)018:485": "sems gzugs med pa'i khams gsum la khyab pas sprul pa'i 'khor lo ste /",
    "NK080(wu)018:486": "de dag gi mdo ni len pa med pa'i rtsa zhes bya ste /",
    "NK080(wu)018:487": "stong pa nyid kyi ye shes kyi dbugs kyang de ru rgyu'o //",
    "NK080(wu)018:488": "de bas na len pa med pa'i dbugs la mi",
    "NK080(wu)018:489": "g.yo ba'i mkha' 'gro ma zhes bud med kyi rgyud",
    "NK080(wu)018:490": "la bshad do // lnga pa me'i 'khor lo ni /",
    "NK080(wu)018:491": "sprul pa nas mar thabs kyi phyag gsum dang gcig bor ba man chad te /",
    "NK080(wu)018:492": "yul yangs dog ni phyag rgya bzhi'o //",
    "NK080(wu)018:493": "dbyings phyug ma'i sna rtse dang mnyam por gnas pas spor ma zhes bya'o //",
    "NK080(wu)018:494": "gru gsum logs gsum te drug go /mtha' dbus kyi cha gnyis te spor ma brgyad do //",
    "NK080(wu)018:495": "drag po ni gru gsum gyi barda'o //",
    "NK080(wu)018:496": "drug pa rlung gi 'khor lo ni /",
    "NK080(wu)018:497": "thabs kyi yi ge las rlung bcu bshad na /",
    "NK080(wu)018:498": "'dir gnyis shig bzung ngo //",
    "NK080(wu)018:499": "de la stod kyi rlung ni brdam pa'o //",
    "NK080(wu)018:500": "smad kyi rlung ni g.yo ba ste /",
    "NK080(wu)018:501": "de'i dbyings ni za hor gyi gzhu 'dom bkug pa 'dra ba'o //",
    "NK080(wu)018:502": "mgo bo sbrul lta bu la /",
    "NK080(wu)018:503": "sna la ba dan sbrul lce lta bu yod pa /",
    "NK080(wu)018:504": "chang pa'i dkyil gyi gu ba na yi ge yam dmar skya rang bzhin gyis yod pa'o //",
    "NK080(wu)018:505": "rlung 'di'i las ni goms pa 'bor ba dang /",
    "NK080(wu)018:506": "pho mo'i sa bon 'byin pa dang /",
    "NK080(wu)018:507": "kun rdzob kyi rlung dang /",
    "NK080(wu)018:508": "gshang lci 'byin pa'i las byed do //",
    "NK080(wu)018:509": "gal te rlung 'di med na las de kun 'gag go //",
    "NK080(wu)018:510": "yul ni phyag rgya brgyad do //",
    "NK080(wu)018:511": "rgyu ba ni lte ba nas /",
    "NK080(wu)018:512": "rkang mthil yan chad du rgyu'o //",
    "NK080(wu)018:513": "de las dang po pas yi ge yam gi bskyed do //",
    "NK080(wu)018:514": "sbar nas rtsa na 'khor lo dang dur khrod kun",
    "NK080(wu)018:515": "ma h+aa su ka la 'dzud pa'i dus na rtum",
    "NK080(wu)018:516": "mo zhes bud med kyi rgyud las bshad do //",
    "NK080(wu)018:517": "'di nas mar ye shes dbab cing dgug pa'i thabs mdo tsam zhig bstan te /",
    "NK080(wu)018:518": "don dam pa'i sa phyag rgya gcig la zla ba",
    "NK080(wu)018:519": "tshes pa gnyis gyen mthur du kha sbyar ba'i bar",
    "NK080(wu)018:520": "du kun rdzob kyi byang chub kyi sems nyid chos",
    "NK080(wu)018:521": "kyi sku dang tha mi dad pa nyungs kar che",
    "NK080(wu)018:522": "ba'i tshad tsam du bsgom pa ni dbab sa gcig",
    "NK080(wu)018:523": "go // rkyang pa zhes pa don dam pa'i phyag rgya phyed /",
    "NK080(wu)018:524": "sems sngon lta bu'i 'od la yang mi gnas par",
    "NK080(wu)018:525": "sgom pa ni zla ba drug gis snang ba thob",
    "NK080(wu)018:526": "te / de ltar sprul pa'i 'khor lo la thabs gnyis so //",
    "NK080(wu)018:527": "chos kyi 'khor lo la mkha' 'gro ma med pa'i pad+ma can dang /",
    "NK080(wu)018:528": "mkha' 'gro mar ldan pa dang /",
    "NK080(wu)018:529": "brgyad kyi mdo ye shes snying po'i rtsa la ma h+aa su ka nyi ma ltar dmigs pa ni /",
    "NK080(wu)018:530": "khams gsum kun dang dga' ba'i snang bas dag pa ste thabs gsum mo //",
    "NK080(wu)018:531": "de nyid las thig le skul ba ni myur ba'i thabs te bzhi pa'o //",
    "NK080(wu)018:532": "de la sogs pa ye shes dgug pa'i thabs mtha' yas pa kun ni /",
    "NK080(wu)018:533": "snang ba thob kyang dngos grub chen pos shin tu dbul ba ste /",
    "NK080(wu)018:534": "log pa'i lam du bltung ba yang mang mod /",
    "NK080(wu)018:535": "de dag ni rdzogs pa'i bskyed rims so //",
    "NK080(wu)018:536": "bud med kyi rgyud las ni thabs dam par bzhag pa'o //",
    "NK080(wu)018:537": "da ni rdzogs pa'i rdzogs pa bstan te /",
    "NK080(wu)018:538": "rang bzhin ngo bo nyid kyi yum de yon tan gyi tshad bcu gsum rdzogs pas /",
    "NK080(wu)018:539": "mthong ba tsam gyis snang ba thob pa'i yid g.yo ba'o //",
    "NK080(wu)018:540": "yi ge med pa ni a de /",
    "NK080(wu)018:541": "chos nyid rtogs pa ni nyon mongs ma yin pa'i ting nge 'dzin du ldan pa ste /",
    "NK080(wu)018:542": "'di ma shes par dngos grub thob tu re ba",
    "NK080(wu)018:543": "ni nam mkha' khu tshur gyis sod du re ba",
    "NK080(wu)018:544": "dang 'dra'o // rdo rje ma'i sna ba skul ba ni /",
    "NK080(wu)018:545": "h+aum phata la ltos pa ma yin te /",
    "NK080(wu)018:546": "mkhyud pa'i gar gsum dang po thob tsam na /",
    "NK080(wu)018:547": "'khor lo la bzlog pa ni /",
    "NK080(wu)018:548": "rnal 'byor rdzogs pa'i dang po pa ste tha ma'o //",
    "NK080(wu)018:549": "rnal 'byor pa thabs dang shes rab gang yin kyang /",
    "NK080(wu)018:550": "sku stag phru gu bsgyug pa ltar byas te /",
    "NK080(wu)018:551": "sku stod kyi rlung 'phro 'du gang gi dus su phyin kyang rung ste /",
    "NK080(wu)018:552": "bcu drug gi 'khor lo la phyad par bcad te /",
    "NK080(wu)018:553": "de kho na nyid gsang sgo nus tshad bsdam /",
    "NK080(wu)018:554": "yang dal bar bzhag pa ni /",
    "NK080(wu)018:555": "rdzogs pa 'bring gi 'bring ngo //",
    "NK080(wu)018:556": "de nyid las dbu ma'i 'khor lo phyed ni /",
    "NK080(wu)018:557": "ci yang ma yin pas 'khor ba dang mya ngan 'das pa gnyis ka dang bral bas te /",
    "NK080(wu)018:558": "yi ge de yang brtson 'grus kyis bsdom pa ni gsang sgo bsdom pa ste /",
    "NK080(wu)018:559": "de dga' ba thob pa ni /",
    "NK080(wu)018:560": "sa dang po rab tu dga' ba yang yin la /",
    "NK080(wu)018:561": "sa gsum gyi dang po kun tu 'od kyi sa yang yin pas thob bar nus shes bya'o //",
    "NK080(wu)018:562": "de'i phyir rdzogs pa'i rdzogs pa ni yi ge phra mo dang sku gang yang mi rten pas /",
    "NK080(wu)018:563": "thabs chen po'i bya rtsol dang bral ba zhes bya'o //",
    "NK080(wu)018:564": "de yan chad sangs rgyas kyi yon tan kun btsal",
    "NK080(wu)018:565": "mi dgos pas rdzogs pa chen po zhes smos so",
    "NK080(wu)018:566": "// de'i phyir rgyu 'bras kyi chos kun rdzogs par rgyud las smos so //",
    "NK080(wu)018:567": "de na mar yi ge'i 'bru ma bkrol lo //",
    "NK080(wu)018:568": "dbang gi gal po'i mdo 'grel rdzogs so ////khri dang 'bum las gcig 'gal 'byung pa las //",
    "NK080(wu)018:569": "man ngag rdzogs pa'i dbang bskur bya phyin bkrol //",
    "NK080(wu)018:570": "gsum las mngas na rdo rje dmyal bar bltung //",
    "NK080(wu)018:571": "'das na rdo rje sems dpa'i nyid kyang 'tshig /gter du bcang ngo //",
    "NK080(wu)018:572": "rtsa 'grel gnyis ka sangs rgyas gsang bas mdzad //",
    "NK080(wu)018:573": "dz+ny+aa nas bsgyur ba'o //"
}