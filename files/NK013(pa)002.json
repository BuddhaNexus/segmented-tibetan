{
    "NK013(pa)002:0": "snying po'i rgyud bklag thabs kyi man ngag zab don snang ba bzhugs so //",
    "NK013(pa)002:1": "swa sti /",
    "NK013(pa)002:2": "rigs bdag drug pa'i gnas thob rgyur gyur pa'i //",
    "NK013(pa)002:3": "bla ma'i zhabs kyi pad+mora phyag byas te //",
    "NK013(pa)002:4": "dang po'i las can rnams la nyer mkho ba'i //",
    "NK013(pa)002:5": "zab mo'i rgyud kyi bklag thabs man ngag bshad //",
    "NK013(pa)002:6": "de yang tshe 'di kho na la sangs rgyas thob par 'dod pas /",
    "NK013(pa)002:7": "zab mo'i rgyud rnams la rtogs goms kyi sbyor bas 'bad par bya zhing /",
    "NK013(pa)002:8": "gal te de tsam mi nus pa'i blo chung bdag gis kyang /",
    "NK013(pa)002:9": "rgyud la mos pa'i sgo nas blta ba dang /",
    "NK013(pa)002:10": "'bri ba dang /",
    "NK013(pa)002:11": "bklag pa sogs la ci nas kyang 'bad par bya ste /",
    "NK013(pa)002:12": "phan yon bsam gyis mi khyab par gsungs pa'i phyir ro //",
    "NK013(pa)002:13": "de skad du'ang rtsa rgyud las /",
    "NK013(pa)002:14": "gang gis 'di la mos gyur pa //",
    "NK013(pa)002:15": "sangs rgyas dkyil 'khor thams cad kyis //",
    "NK013(pa)002:16": "phyogs dus kun nas thams cad du //",
    "NK013(pa)002:17": "nye ba'i sras su dgongs par 'gyur //",
    "NK013(pa)002:18": "zhes dang /",
    "NK013(pa)002:19": "bshad rgyud rgya mtsho las /",
    "NK013(pa)002:20": "bshad rgyud rgya mtsho'i rgyud chen 'di //",
    "NK013(pa)002:21": "mos dang mthong dang bri ba dang //",
    "NK013(pa)002:22": "bklag pa tsam gyis 'grub 'gyur na //",
    "NK013(pa)002:23": "rtogs dang goms pa'i sbyor ba yis /",
    "NK013(pa)002:25": "/ 'bras bu thob pa smos ci dgos //",
    "NK013(pa)002:26": "zhes gsungs so //",
    "NK013(pa)002:27": "de dag las 'dir re zhig brgyud bklag pa'i man ngag gi rim pa ni /",
    "NK013(pa)002:28": "thog mar mchod gtor sogs nye bar mkho ba'i yo byad rnams tshogs par byas la /",
    "NK013(pa)002:29": "sngon 'gro rgyud sbyang ba'i yan lag ni /",
    "NK013(pa)002:30": "badz+ra sa m+aa dzahs /",
    "NK013(pa)002:31": "tshogs zhing rnams mkha' khyab kyi 'khor lor sad par gyur pa la /",
    "NK013(pa)002:32": "bdag dang mkha' mnyam sems can rnams //",
    "NK013(pa)002:33": "rdo rje slob dpon sangs rgyas dpal //",
    "NK013(pa)002:34": "dus gsum bzhugs la phyag 'tshal lo //",
    "NK013(pa)002:35": "mchog gsum bsten pa'i zhing gyur la //",
    "NK013(pa)002:36": "gnyis med yid kyis skyabs su mchi //",
    "NK013(pa)002:37": "dngos 'byor yid kyis rnam sprul pa'i //",
    "NK013(pa)002:38": "dag pa'i mchod pa bzhes su gsol //",
    "NK013(pa)002:39": "dngos grub chu bo gcod pa'i gegs //",
    "NK013(pa)002:40": "nyes byas ma lus bshags par bgyi //",
    "NK013(pa)002:41": "phyogs bcu 'khor gsum dag pa'i chos //",
    "NK013(pa)002:42": "ma chags spyod la rjes yi rang //",
    "NK013(pa)002:43": "dag pa'i mtha' bzhi dri ma med //",
    "NK013(pa)002:44": "rdzogs pa'i byang chub sems bskyed do //",
    "NK013(pa)002:45": "bde gshegs byang chub sems dpa' la //",
    "NK013(pa)002:46": "dag pa gsum gyi lus 'bul lo //",
    "NK013(pa)002:47": "tshe rabs bgrangs pa'i las rnams kun //",
    "NK013(pa)002:48": "bsdus te byang chub chen por bsngo //",
    "NK013(pa)002:49": "zhes lan gsum brjod nas /",
    "NK013(pa)002:50": "tshogs zhing rnams rang la bstim mo //",
    "NK013(pa)002:51": "de nas srung ba'i 'khor lo bsgom pa ni /",
    "NK013(pa)002:52": "badz+ra ma h+aa sh+r+ai he ru ka /",
    "NK013(pa)002:53": "rang nyid skad cig dran rdzogs su //",
    "NK013(pa)002:54": "rdo rje khrag 'thung kro d+h+air bcas //",
    "NK013(pa)002:55": "khro gtum mi bzad srid po'i gzugs //",
    "NK013(pa)002:56": "bskal pa'i me dpung klong na gsal //",
    "NK013(pa)002:57": "h+aum h+aum h+aum bi shwa badz+ra kro d+ha dz+wa la",
    "NK013(pa)002:58": "man+da la phata phata phata ha la ha la ha",
    "NK013(pa)002:59": "la h+aum / khrag 'thung yab yum sbyor mtshams nas //",
    "NK013(pa)002:60": "khro tshogs dpag med spros pa yis //",
    "NK013(pa)002:61": "gsang spyod lta bar mi dbang ba'i //",
    "NK013(pa)002:62": "log 'dren gdon bgegs mthar bskrad gyur //",
    "NK013(pa)002:63": "badz+ra ma h+aa sh+r+ai he ru ka ma h+aa tsan+da",
    "NK013(pa)002:64": "sarba dush+t+aan+ta ka ha na da ha pa tsa h'u",
    "NK013(pa)002:65": "h'u h'u phata / slar 'dus khro bo'i rang bzhin gyi //",
    "NK013(pa)002:66": "rdo rje'i gur gyur de yi phyir //",
    "NK013(pa)002:67": "me rlung rgya mtsho'i ra bas gtams //",
    "NK013(pa)002:68": "gzhom med srung ba'i gur du gyur /",
    "NK013(pa)002:69": "badz+ra pany+tsa ra ram yam kham /",
    "NK013(pa)002:70": "de nas sems bskyed pa ni /",
    "NK013(pa)002:71": "bdag dang mtha' yas sems can rnams //",
    "NK013(pa)002:72": "ye nas sangs rgyas yin mod kyang //",
    "NK013(pa)002:73": "rtog pa'i dbang gis 'khor ba las //",
    "NK013(pa)002:74": "byang chub mchog tu sems bskyed do //",
    "NK013(pa)002:75": "e ma'o ngo mtshar rmad kyi chos /",
    "NK013(pa)002:76": "rdzogs pa'i sangs rgyas kun gyi gsang //",
    "NK013(pa)002:77": "skye ba med las thams cad skyes //",
    "NK013(pa)002:78": "skyes pa nyid na skye ba med //",
    "NK013(pa)002:79": "e ma'o ngo mtshar rdzogs pa'i sangs rgyas 'gag pa med las thams cad 'gag /",
    "NK013(pa)002:80": "'gag pa nyid na 'gag pa med //",
    "NK013(pa)002:81": "e ma'o ngo mtshar rdzogs pa'i sangs rgyas gnas pa med las thams cad gnas //",
    "NK013(pa)002:82": "gnas pa nyid na gnas pa med //",
    "NK013(pa)002:83": "e ma'o ngo mtshar rdzogs pa'i sangs rgyas dmigs pa med las thams cad dmigs //",
    "NK013(pa)002:84": "dmigs pa nyid na dmigs pa med //",
    "NK013(pa)002:85": "e ma'o ngo mtshar rdzogs pa'i sangs rgyas 'gro 'ong med las 'gro dang 'ong /",
    "NK013(pa)002:87": "/ 'gro 'ong nyid na 'gro 'ong med //",
    "NK013(pa)002:88": "de nas snod bcud dag pa'i 'khor lor bsgom pa la /",
    "NK013(pa)002:89": "thog mar ting 'dzin gsum ni /",
    "NK013(pa)002:90": "h'u /",
    "NK013(pa)002:91": "mi dmigs chos nyid de bzhin nyid //",
    "NK013(pa)002:92": "rang bzhin 'od gsal kun tu snang //",
    "NK013(pa)002:93": "a yig rgyu las dkyil 'khor 'byung //",
    "NK013(pa)002:94": "zhes pa'i don bsgom mo //",
    "NK013(pa)002:95": "de nas rten dang brten pa'i dkyil 'khor bskyed pa ni /",
    "NK013(pa)002:96": "rgyu yi yi ge a dkar las //",
    "NK013(pa)002:97": "e yam bam lam sum ram chad //",
    "NK013(pa)002:98": "mkha' rlung chu sa ri rab steng //",
    "NK013(pa)002:99": "me dkyil 'khor yug dbus su b+h+aum /",
    "NK013(pa)002:100": "b+h+r+aum bi shwa bi shud+d+he /",
    "NK013(pa)002:101": "yongs gyur rin chen gzhal yas khang //",
    "NK013(pa)002:102": "mtshan nyid kun rdzogs lte ba ru //",
    "NK013(pa)002:103": "seng ges btegs pa'i rin chen khri //",
    "NK013(pa)002:104": "de steng pad nyi zla ber bcas //",
    "NK013(pa)002:105": "rang rig a dkar gdan steng babs //",
    "NK013(pa)002:106": "de nyid h'u las rdo rje gyur //",
    "NK013(pa)002:107": "h'u badz+ra d+h+rikra /",
    "NK013(pa)002:108": "'phro 'dus yongs gyur bcom ldan 'das //",
    "NK013(pa)002:109": "rdor sems in+d+ra n+ai la'i mdog /",
    "NK013(pa)002:110": "phyag g.yas rdo rje thugs kar 'dzin //",
    "NK013(pa)002:111": "g.yon dril dkur brten yum la 'khyud //",
    "NK013(pa)002:112": "zhabs gnyis mnyam pa'i skyil krung can //",
    "NK013(pa)002:113": "thugs las m+aum chad dril bur gyur //",
    "NK013(pa)002:114": "m+aum d+h+aa ti shwa r+ai /",
    "NK013(pa)002:115": "yongs gyur phang g.yon dbyings phyug sngo //",
    "NK013(pa)002:116": "g.yas pa'i dril bus yab mgul 'khyud //",
    "NK013(pa)002:117": "g.yon pas rdo rje thugs kar gtod //",
    "NK013(pa)002:118": "brtul zhugs skyil mo krung gis 'khril //",
    "NK013(pa)002:119": "gnyis ka rgyan chas bcu gsum gyis //",
    "NK013(pa)002:120": "rab brgyan zhi ba'i tshul dgus brjid //",
    "NK013(pa)002:121": "bye ba drug phrag drug 'phro ba'i /",
    "NK013(pa)002:123": "/ 'od zer klong bzhugs gnyis ka yi //",
    "NK013(pa)002:124": "srog gor rang 'dra'i ye shes sems //",
    "NK013(pa)002:125": "de thugs rang rang phyag mtshan dbus //",
    "NK013(pa)002:126": "thugs srog dwangs ma'i yi ge gsal //",
    "NK013(pa)002:127": "de nas dbang bskur zhing byin gyis brlab pa ni /",
    "NK013(pa)002:128": "ma h+aa sh+au nya t+aa dz+ny+aa na badz+ra swa b+h+aa wa +aat+ma ko&a ham /",
    "NK013(pa)002:129": "de bzhin du /",
    "NK013(pa)002:130": "a dar+sha /",
    "NK013(pa)002:131": "sa ma t+aa /",
    "NK013(pa)002:132": "pra t+y+aa bek+sha n+aa /",
    "NK013(pa)002:133": "kri t+y+aa nush+th+aa na rnams la sbyar ba'i sngags tshan lnga dang /",
    "NK013(pa)002:134": "ye shes lnga yi bdud rtsi'i chus //",
    "NK013(pa)002:135": "dbang bskur rigs lngas dbu brgyan gyur //",
    "NK013(pa)002:136": "sarba ta th+aa ga ta ma h+aa k+aa ya badz+ra swa b+h+aa wa at+ma ko&a ham /",
    "NK013(pa)002:137": "de bzhin du /",
    "NK013(pa)002:138": "w+aa ka dang tsit+ta la'ang sbyar bas /",
    "NK013(pa)002:139": "spyi mgrin snying ga'i gnas gsum du //",
    "NK013(pa)002:140": "byin brlabs rdo rje gsum du gsal //",
    "NK013(pa)002:141": "de nas spyan drangs shing bstim pa ni /",
    "NK013(pa)002:142": "rang gi thugs srog h+aum yig las /",
    "NK013(pa)002:144": "/ 'od 'phros ye shes 'khor lo dbab //",
    "NK013(pa)002:145": "lcags kyu'i phyag rgya dang bcas pas /",
    "NK013(pa)002:146": "e h+ye hi b+ha ga wan ma h+aa ka ru n+ai ka dri sh+ya hoh sa ma ya s+t+wam /",
    "NK013(pa)002:147": "zhes pas snyan gsan dbab /",
    "NK013(pa)002:148": "rang gi thugs ka nas 'phros pa'i //",
    "NK013(pa)002:149": "dzahmh'u bam hohs spyan drangs nas /",
    "NK013(pa)002:150": "mdun mkhar dam tshig 'khor lo dang //",
    "NK013(pa)002:151": "me ri 'dab 'byor tshul gyis bzhugs //",
    "NK013(pa)002:152": "dzah h'u bam hoh zhes phyag rgya dang bcas te spyan drang ngo //",
    "NK013(pa)002:153": "badz+ra sa ma ya /",
    "NK013(pa)002:154": "+aahbadz+ra sa ma ya +aah h'u badz+ra sa ma ya h'u /",
    "NK013(pa)002:155": "s+w+aa badz+ra sa ma ya s+w+aa /",
    "NK013(pa)002:156": "h+aa badz+ra sa ma ya h+aa /",
    "NK013(pa)002:157": "zhes rig pa'i me tog dor la /",
    "NK013(pa)002:158": "de bzhin gshegs pa thams cad kyi sku gsung thugs",
    "NK013(pa)002:159": "yon tan phrin las dang gnyis su med par bsam",
    "NK013(pa)002:160": "/ dngos grub bskul ba ni //",
    "NK013(pa)002:161": "ye shes rgyal po sku gsung thugs //",
    "NK013(pa)002:162": "yon tan phrin las rmad po che //",
    "NK013(pa)002:163": "de nyid du ni mnyam sbyor ba'i //",
    "NK013(pa)002:164": "phyag rgya chen po bdag sbyor cig /",
    "NK013(pa)002:165": "badz+ra sa ma ya h'u /",
    "NK013(pa)002:166": "badz+ra sa ma ya s+t+wam /",
    "NK013(pa)002:167": "badz+ra sa ma ya hoh dzahmh'u bam hoh zhes rgya bzhis /",
    "NK013(pa)002:168": "chu la chu bzhag ji bzhin du //",
    "NK013(pa)002:169": "dam tshig ye shes gnyis med gyur //",
    "NK013(pa)002:170": "skabs 'dir spro na mchod bstod sogs byas pas chog la /",
    "NK013(pa)002:171": "ma byas kyang mi 'gal lo //",
    "NK013(pa)002:172": "de nas /",
    "NK013(pa)002:173": "yang dag don gyi snying po ni //",
    "NK013(pa)002:174": "ji snyed brjod pa'i kha brgyud kyang //",
    "NK013(pa)002:175": "gang nas btsal kyang mi rnyed pas //",
    "NK013(pa)002:176": "rang rig dri med dag pa yin //",
    "NK013(pa)002:177": "de la rtag tu mos pa ni //",
    "NK013(pa)002:178": "bsnyen pa'i dam pa mchog yin no //",
    "NK013(pa)002:179": "sems nyid theg par rab mos na //",
    "NK013(pa)002:180": "sgyu 'phrul dkyil 'khor bzhi bcu gnyis //",
    "NK013(pa)002:181": "d+r+wa ba'i dkyil 'khor mngon rdzogs pa //",
    "NK013(pa)002:182": "da lta nyid du mngon gyur cig /",
    "NK013(pa)002:183": "ces brjod nas bzlas pa la 'jug ste /",
    "NK013(pa)002:184": "bdag nyid dam tshig sems dpa' las //",
    "NK013(pa)002:185": "ye shes 'khor lo mdun du dbye //",
    "NK013(pa)002:186": "gnyis ka'i thugs srog yi ge'i mthar //",
    "NK013(pa)002:187": "sngags phreng g.yas su 'khor ba las /",
    "NK013(pa)002:189": "/ 'od zer 'gal me'i 'khor lo ltar //",
    "NK013(pa)002:190": "phar 'phros mchod cing tshur byung ba'i //",
    "NK013(pa)002:191": "ye shes 'od zer bdag la thim //",
    "NK013(pa)002:192": "de ltar dmigs la bzla bya'i sngags ni /",
    "NK013(pa)002:193": "h'u badz+ra d+h+rika /",
    "NK013(pa)002:194": "m+aum d+h+aa ti shwa r+ai /",
    "NK013(pa)002:195": "zhes yab yum gyi sngags dang /",
    "NK013(pa)002:196": "zhi ba'i spyi sngags bo d+hi tsit+ta'ang ci rigs pa bzlas pa'i mthar /",
    "NK013(pa)002:197": "dzahmh'u bam hoh zhes phyag rgya dang bcas pas slar yang dam ye dbyer med du bya'o //",
    "NK013(pa)002:198": "de nas skabs 'dir rgyun gtor bsngo ba ni //",
    "NK013(pa)002:199": "ram yam kham /",
    "NK013(pa)002:200": "rnam dag chos dbyings ngang nyid las //",
    "NK013(pa)002:201": "rang byung mchod pa'i phung po ni //",
    "NK013(pa)002:202": "kun bzang mchod pa'i sprin lta bus //",
    "NK013(pa)002:203": "dpag yas nam mkha' gang bar gyur //",
    "NK013(pa)002:204": "na mas+sa man+ta bud+d+ha n+aam ga ga na kham sa ma ye s+w+aa h+aa /",
    "NK013(pa)002:205": "sh+r+ai badz+ra r+aa ga d+hu pe d+hu /",
    "NK013(pa)002:206": "de bzhin sbyar bas /",
    "NK013(pa)002:207": "push+pe pu /",
    "NK013(pa)002:208": "+aa lo ke h+r+aih gan+d+he gan dang /",
    "NK013(pa)002:209": "sarba pany+tsa a mri ta h'u h+r+aihth+aa /",
    "NK013(pa)002:210": "ma h+aa ba lim ta te dz+wa ba lim ta",
    "NK013(pa)002:211": "ba la ba ti gu h+ya sa ma ye s+w+aa",
    "NK013(pa)002:212": "h+aa / ma h+aa rak+ta dz+wa la man+da la h'u h+r+aihth+aa /",
    "NK013(pa)002:213": "zhes pas byin gyis brlab nas /",
    "NK013(pa)002:214": "mchod yul rnams /",
    "NK013(pa)002:215": "dmigs med mkha' ltar khyab cing dag pa'i sku //",
    "NK013(pa)002:216": "spyan 'dren gshegs su gsol bar mi dmigs kyang //",
    "NK013(pa)002:217": "thugs rje'i ngang nyid chos skur dag pa las //",
    "NK013(pa)002:218": "ye shes sgyu mar rol cing gshegs su gsol //",
    "NK013(pa)002:219": "e h+ye hi b+ha ga w+aan ma h+aa k+aa ru ni ka dri sh+ya hoh sa ma ya s+t+wam /",
    "NK013(pa)002:220": "zhes pas spyan drangs la /",
    "NK013(pa)002:221": "na ma s+sarba ta th+aa ga ta b+h+yo bi shwa",
    "NK013(pa)002:222": "mu khe b+h+yahsarba tat+kham ut+ga te s+pha ra na hi",
    "NK013(pa)002:223": "mam ga ga na kham s+w+aa h+aa /",
    "NK013(pa)002:224": "zhes pas kun bzang /",
    "NK013(pa)002:225": "+aa ha ra +aa ha ra sarba bid+y+aa d+ha ra",
    "NK013(pa)002:226": "p+au dzi te na mas+sa man+ta bud+d+ha n+aam ga ga",
    "NK013(pa)002:227": "na kham sa ma ye s+w+aa h+aa /",
    "NK013(pa)002:228": "zhes pas zhabs bsil /",
    "NK013(pa)002:229": "sh+r+ai badz+ra r+aa ga d+h+au pe d+h+au /",
    "NK013(pa)002:230": "sh+r+ai badz+ra r+aa ga push+pe pu /",
    "NK013(pa)002:231": "sh+r+ai badz+ra r+aa ga +aa lo ke h+r+aih sh+r+ai badz+ra r+aa ga gan+d+he gan /",
    "NK013(pa)002:232": "zhes pas bzhi bsnol /",
    "NK013(pa)002:233": "sarba ta th+aa ga ta ma h+aa pany+tsa a mri ta kha ram kh+aa hi /",
    "NK013(pa)002:234": "sarba ta th+aa ga ta ma h+aa rak+ta kha ram kh+aa hi /",
    "NK013(pa)002:235": "zhes pas sman raka dbul zhing /",
    "NK013(pa)002:236": "gtor ma ni /",
    "NK013(pa)002:237": "lha rnams kyi ljags h'u las rdo rje'i sbu gu",
    "NK013(pa)002:238": "can gyi 'od zer gyis gtor ma'i bcud drangs nas",
    "NK013(pa)002:239": "gsol bar bsam la /",
    "NK013(pa)002:240": "gu ru man+da la de wa ga na sa pa",
    "NK013(pa)002:241": "ri w+aa ra i dam ba lim ta kha kha",
    "NK013(pa)002:242": "kh+aa hi kh+aa hi /",
    "NK013(pa)002:243": "zhes pas bla ma yi dam spyi dang /",
    "NK013(pa)002:244": "bo d+hi tsit+ta ma h+aa su kha dz+ny+aa na d+h+aa tu +aahi dam sogs dang /",
    "NK013(pa)002:245": "ru lu ru lu h'u b+h+yo h+aum /",
    "NK013(pa)002:246": "i dam sogs kyis zhi khro la sgos su 'bul /",
    "NK013(pa)002:247": "de nas /",
    "NK013(pa)002:248": "gang gi drin gyis bde chen nyid //",
    "NK013(pa)002:249": "skad cig nyid la 'char ba gang //",
    "NK013(pa)002:250": "bla ma rin chen lta bu'i sku //",
    "NK013(pa)002:251": "rdo rje can zhabs pad la 'dud //",
    "NK013(pa)002:252": "brjod med shes rab mi g.yo chos kyi sku //",
    "NK013(pa)002:253": "bde chen longs spyod rdzogs sku rigs lnga'i gtso //",
    "NK013(pa)002:254": "thugs rje thabs mkhas rgya cher rol pa'i lha //",
    "NK013(pa)002:255": "zhi khro sprul pa'i sku la phyag 'tshal lo //",
    "NK013(pa)002:256": "zhes pas bstod /",
    "NK013(pa)002:257": "mchod sbyin gtor ma 'di bzhes la //",
    "NK013(pa)002:258": "rnal 'byor bdag cag 'khor bcas la //",
    "NK013(pa)002:259": "nad med tshe dang dbang phyug dang //",
    "NK013(pa)002:260": "dpal dang grags dang skal ba bzang //",
    "NK013(pa)002:261": "longs spyod rgya chen kun thob cing //",
    "NK013(pa)002:262": "zhi dang rgyas la sogs pa yi //",
    "NK013(pa)002:263": "las kyi dngos grub bdag la stsol //",
    "NK013(pa)002:264": "dam tshig can gyis bdag la srungs //",
    "NK013(pa)002:265": "dngos grub kun gyis sdong grogs mdzod //",
    "NK013(pa)002:266": "dus min 'chi dang nad rnams dang //",
    "NK013(pa)002:267": "gdon dang bgegs rnams med par mdzod //",
    "NK013(pa)002:268": "rmi lam ngan dang mtshan ma ngan //",
    "NK013(pa)002:269": "bya byed ngan pa med par mdzod /",
    "NK013(pa)002:271": "/ 'jig rten bde zhing lo legs dang /",
    "NK013(pa)002:273": "/ 'bru rnams 'phel zhing phyugs 'phel ba //",
    "NK013(pa)002:274": "dge legs thams cad 'byung ba'i gnas //",
    "NK013(pa)002:275": "yid la 'dod pa kun 'grub mdzod //",
    "NK013(pa)002:276": "ces 'dod don gsol /",
    "NK013(pa)002:277": "de nas chos skyong dang gzhi bdag gi gtor ma sogs so so'i gzhung bzhin du bya'o //",
    "NK013(pa)002:278": "de nas rgyud bklag pa'i man ngag dngos ni /",
    "NK013(pa)002:279": "rang gi lce yi 'dom rtsa'i dbus //",
    "NK013(pa)002:280": "b+h+r+aum las 'khor lo rtsibs bzhi pa //",
    "NK013(pa)002:281": "gru bzhi sgo ldan gzhal yas khang //",
    "NK013(pa)002:282": "lte ba rtsibs steng pad+ma dang //",
    "NK013(pa)002:283": "nyi zla sgo bzhir nyi ma'i gdan //",
    "NK013(pa)002:284": "dbus su h+r+aihyiga yongs gyur las //",
    "NK013(pa)002:285": "snang mtha' gos dkar ma dang sbyor //",
    "NK013(pa)002:286": "rtsibs bzhir shar nas rim pa bzhin //",
    "NK013(pa)002:287": "h+r+aihyiga zung re zhu ba las //",
    "NK013(pa)002:288": "rdo rje chos dang pi wang ma //",
    "NK013(pa)002:289": "rdo rje rnon po me sgron dang //",
    "NK013(pa)002:290": "rdo rje 'khor lo lcags sgrog ste //",
    "NK013(pa)002:291": "rdo rje smra ba gsal bkrar bcas //",
    "NK013(pa)002:292": "kun kyang mnyam sbyor pad rag mdog /",
    "NK013(pa)002:293": "sgo bzhir rang rang sa bon las //",
    "NK013(pa)002:294": "gshin rje gshed dang stobs po che //",
    "NK013(pa)002:295": "rta mgrin bdud rtsi 'khyil ba bzhi //",
    "NK013(pa)002:296": "lcags kyu ma sogs yum dang 'khril //",
    "NK013(pa)002:297": "de nas /",
    "NK013(pa)002:298": "ma h+aa pra t+y+aa bek+sha n+aa dang por byas pa'i /",
    "NK013(pa)002:299": "a dar+sha sa ma t+aa shu nya t+aa kri t+ya",
    "NK013(pa)002:300": "nu sh+tha na rnams la 'gres sbyar ba'i sngags tshan",
    "NK013(pa)002:301": "lngas dbang bskur / sarba ta th+aa ga ta k+aa ya sogs gsum gyis byin gyis brlab /",
    "NK013(pa)002:302": "badz+ra sa ma dzah sa snyan gsan dbab /",
    "NK013(pa)002:303": "e h+ye his spyan drangs /",
    "NK013(pa)002:304": "dzahmh'u bam hohs bstim /",
    "NK013(pa)002:305": "k+aa ya w+aa ka tsit+ta tish+tha badz+ra gyis brtan par bya /",
    "NK013(pa)002:306": "kun bzang /",
    "NK013(pa)002:307": "zhabs bsil /",
    "NK013(pa)002:308": "bzhi bsnol gyis mchod nas /",
    "NK013(pa)002:309": "sa ma ya hoh sa ma ya s+t+wam /",
    "NK013(pa)002:310": "zhes bskul te /",
    "NK013(pa)002:311": "lha tshogs yab yum rnams snyoms par zhugs pa'i rjes",
    "NK013(pa)002:312": "chags kyi mes 'od du zhu nas rang la thim",
    "NK013(pa)002:313": "/ de'i rkyen gyis rang yang 'od du zhu ba'i 'od phung dmar po las /",
    "NK013(pa)002:314": "bde bar gshegs pa thams cad kyi gsung rdo rje'i",
    "NK013(pa)002:315": "bdag nyid snang ba mtha' yas kyi skur gyur pa'i",
    "NK013(pa)002:316": "nga rgyal dang bcas te /",
    "NK013(pa)002:317": "gang dag rab 'byams phyogs bcu'i 'jig rten na //",
    "NK013(pa)002:318": "bde gshegs slob mar gyur pa gang su dag /",
    "NK013(pa)002:319": "deng 'dir ston pas chos kyi char 'bebs kyi //",
    "NK013(pa)002:320": "nyan par 'dod pa thams cad 'dir gshegs shig /",
    "NK013(pa)002:321": "ces lha dang rig pa 'dzin pa sogs dang dad",
    "NK013(pa)002:322": "pas chos kyi gtam nyan par 'dod pa rnams bsdus",
    "NK013(pa)002:323": "te / sgo gsum lha sngags ye shes kyi 'khor",
    "NK013(pa)002:324": "lo las mi 'da' ba'i sgo nas rgyud bklag par",
    "NK013(pa)002:325": "te / bya'o // tshul 'di ni rgyud las /",
    "NK013(pa)002:326": "smra byed 'khor lo'i gzhal yas su //",
    "NK013(pa)002:327": "zhes sogs 'chad dbang gi bsam rgyud du gsungs pa'i rig pa sbyar ba ste /",
    "NK013(pa)002:328": "gsang 'dus las kyang /",
    "NK013(pa)002:329": "mdo don cho ga'i rim pa la /",
    "NK013(pa)002:330": "rtag par rdo rje chos su bya //",
    "NK013(pa)002:331": "zhes gsungs pa dang yang gnad gcig go //",
    "NK013(pa)002:332": "gzhan du na thog ma nas srung 'khor gyi rjes su /",
    "NK013(pa)002:333": "rgyu ting nge 'dzin gsum las 'bras bu pad+ma rigs",
    "NK013(pa)002:334": "kyi dkyil 'khor rten dang brten par bcas pa bskyed",
    "NK013(pa)002:335": "de / cho ga'i bya ba gzhan rnams chings sngar ltar las /",
    "NK013(pa)002:336": "gtor 'bul thon nas rgyud nyan par bskul ba la 'jug ste /",
    "NK013(pa)002:337": "'di yang gong ma dang gnad gcig pa yin no //",
    "NK013(pa)002:338": "yang rnam pa gcig tu /",
    "NK013(pa)002:339": "sngon byung ji lta ba bzhin du bgyis kyang mi 'gal bar sems te /",
    "NK013(pa)002:340": "de'i tshul ni /",
    "NK013(pa)002:341": "thub pa drug ma gtogs pa rang snang zhi ba'i",
    "NK013(pa)002:342": "dkyil 'khor sum cu rtsa drug gi rten dang brten",
    "NK013(pa)002:343": "par bcas pa d+r+wa ba'i gzhung ltar las /",
    "NK013(pa)002:344": "gtso bo go 'pho ste /",
    "NK013(pa)002:345": "thal ba las /",
    "NK013(pa)002:346": "'khor lo'i lte bar mi 'jigs te //",
    "NK013(pa)002:347": "bdag po kun bzang 'khor rnams la //",
    "NK013(pa)002:348": "kun 'byung sgyu 'phrul ston pa'i tshe //",
    "NK013(pa)002:349": "mi bskyod rgyal po mdun na gnas //",
    "NK013(pa)002:350": "zhes gsungs pas /",
    "NK013(pa)002:351": "dbus kyi khrir kun bzang yab yum bzhugs pa'i mdun",
    "NK013(pa)002:352": "na mi bskyod pa yab yum bka' sdod kyi tshul",
    "NK013(pa)002:353": "du bzhugs pa dang /",
    "NK013(pa)002:354": "thub pa drug gi ston pa'i thugs las spros te",
    "NK013(pa)002:355": "rang rang gi gdul zhing rigs drug gi gnas rigs",
    "NK013(pa)002:356": "so sor 'gro ba'i don mdzad pa dang /",
    "NK013(pa)002:357": "khro bo'i dkyil 'khor ni /",
    "NK013(pa)002:358": "gdul dka' drag po 'dul bar bya ba'i phyir zhi ba nyid khro bor snang bar mdzad pa ste /",
    "NK013(pa)002:359": "de ltar mos pa'i sgo nas rgyud bklag par bya zhing /",
    "NK013(pa)002:360": "mthar rgyud kyi mjug tu /",
    "NK013(pa)002:361": "sku gsung thugs lhun stug po bkod pa'i rgyan nyid du bzhugs so //",
    "NK013(pa)002:362": "zhes rgyud rdzogs nas mdzad pa chos nyid du bzhugs",
    "NK013(pa)002:363": "tshul gyi tshig phyir sems gzhol te mnyam par 'jog",
    "NK013(pa)002:364": "pa las / dkyil 'khor la nyer bsdu sogs spros pa'i cho ga gzhan bya mi dgos la /",
    "NK013(pa)002:365": "'on kyang srung ma'i gtor 'bul dang /",
    "NK013(pa)002:366": "mthar shig brjod dang bsngo smon sogs 'og nas 'byung ba ltar bgyis kyang mi 'gal lo /",
    "NK013(pa)002:368": "/ 'don thabs kyi man ngag snga ma nyid kyi dbang du byas na /",
    "NK013(pa)002:369": "rgyud rdzogs pa'i rjes su /",
    "NK013(pa)002:370": "srung ma'i gtor ma gshegs /",
    "NK013(pa)002:371": "slar yang mchod cing bstod nas /",
    "NK013(pa)002:372": "yig brgya dang /",
    "NK013(pa)002:373": "ma rnyed yongs su ma tshang dang //",
    "NK013(pa)002:374": "gang yang nus pa ma mchis pas /",
    "NK013(pa)002:376": "/ 'dir ni bgyi ba gang nongs pa //",
    "NK013(pa)002:377": "de kun khyod kyis bzod mdzad rigs //",
    "NK013(pa)002:378": "zhes lhag chad kha gso //",
    "NK013(pa)002:379": "khyed kyi sems can don kun mdzad //",
    "NK013(pa)002:380": "rjes su mthun pa'i dngos grub stsol //",
    "NK013(pa)002:381": "sangs rgyas yul du gshegs nas kyang //",
    "NK013(pa)002:382": "slar yang 'byon par mdzad du gsol //",
    "NK013(pa)002:383": "badz+ra muhs ye shes kyi 'khor lo dang /",
    "NK013(pa)002:384": "gtor mgron rnams rang bzhin gyi gnas su gshegs par bsam /",
    "NK013(pa)002:385": "snod bcud 'od zhu dam tshig 'khor lo la //",
    "NK013(pa)002:386": "rim bzhin thugs srog n+aa da'i bar du bsdu //",
    "NK013(pa)002:387": "h'u badz+ra d+h+rika /",
    "NK013(pa)002:388": "de las slar yang skad cig dran rdzogs su //",
    "NK013(pa)002:389": "mi bskyod snang stong sgyu ma'i sku ru ldang //",
    "NK013(pa)002:390": "de yi gnas gsum dang +aahmh'u las //",
    "NK013(pa)002:391": "sgo gsum rdo rje gsum gyi ngo bor bcings //",
    "NK013(pa)002:392": "rgya gram gyi phyag rgya spyi bor bzhag ste /",
    "NK013(pa)002:393": "badz+ra rak+sha ham /",
    "NK013(pa)002:394": "spyi bo'i ham zhu rdo rje'i 'od zer gyis //",
    "NK013(pa)002:395": "rang lus kun khyab rdo rje'i go char gyur //",
    "NK013(pa)002:396": "de nas bsngo ba dang shis brjod ni /",
    "NK013(pa)002:397": "bla ma yi dam lha tshogs dgongs su gsol //",
    "NK013(pa)002:398": "zhes sogs dong sprugs ltar dang /",
    "NK013(pa)002:399": "phun sum tshogs pa la sogs pa'i bkra shis ci rigs kyang rgya cher brjod par bya'o //",
    "NK013(pa)002:400": "sgo gsum lha sngags ting 'dzin rol pa yi //",
    "NK013(pa)002:401": "rnal 'byor ngang nas gsang chen zab mo'i rgyud //",
    "NK013(pa)002:402": "'chad dang nyan nam 'bri klog 'chang rnams la //",
    "NK013(pa)002:403": "rdo rje 'dzin rnams lhag par gzigs par 'gyur //",
    "NK013(pa)002:404": "de skad bka' drin mnyam med chos kyi rje'i //",
    "NK013(pa)002:405": "bka' yi gnang ba thob nas rje btsun de'i //",
    "NK013(pa)002:406": "bka' 'bangs char gtogs d+har+m+aasa zin bris su //",
    "NK013(pa)002:407": "spel ba'i dge ba'ang 'gro phan rgyu ru bsngo //"
}