{
    "T02D2665:132a-0": "@132a ` // rnam par snang mdzad kyi sgrub pa'i thabs kyi cho ga bzhugs /",
    "T02D2665:132a-2": "# // 'jam dpal gzhon nur gyur pa la phyag 'tshal lo //",
    "T02D2665:132a-3": "rnam par snang mdzad kyi cho gas dam tshig mnos",
    "T02D2665:132a-4": "pa'i sngags pas de las 'byung ba'i sngags rjes su",
    "T02D2665:132a-5": "dran par bya ba'i cho ga'i rim pa mdor bshad",
    "T02D2665:132a-6": "pa'i phyir 'di brtsams te de'i rim pa ni 'di'o",
    "T02D2665:132a-7": "// des dang por dam tshig ji ltar mnos pa",
    "T02D2665:132a-8": "bsrung ba la 'bad par bya ste de la dam",
    "T02D2665:132a-9": "// tshig ni 'di'o // sangs rgyas dang byang chub",
    "T02D2665:132a-10": "sems dpa' rnams dang de dag gi phyag rgya dang",
    "T02D2665:132a-11": "sngags rnams dang theg pa chen po mchog gi chos",
    "T02D2665:132b-0": "dang de ston pa'i bla ma rnams la smad @132b",
    "T02D2665:132b-1": "// tshig ni 'di'o // par mi bya'o // sangs",
    "T02D2665:132b-2": "rgyas la sogs pa 'di rnams nams kyang mi gtong",
    "T02D2665:132b-3": "// tshig ni 'di'o // par mi bya'o // ngo",
    "T02D2665:132b-4": "// de dag las rtag par sems rab tu dang",
    "T02D2665:132b-5": "bas yon tan du bzung ba dang /",
    "T02D2665:132b-6": "gus pa dang mchod pa dang mnyes par bya ba la ni ci nus su yang 'bad par bya'o //",
    "T02D2665:132b-7": "'phags pa nyan thos dang rang sangs rgyas thams cad",
    "T02D2665:132b-8": "dang de dag gi chos dang mkhan po dang slob",
    "T02D2665:132b-9": "dpon dang bla ma gzhan rnams dang bde bar gshegs",
    "T02D2665:132b-10": "pa'i bslab pa'i chos spyad pa bar ma dang gsar",
    "T02D2665:132b-11": "bu gzhan rnams la yang smad par mi bya'o //",
    "T02D2665:132b-12": "de dag la yang dus ji lta ba dang /",
    "T02D2665:132b-13": "ji ltar rigs par rim gror yang bya'o //",
    "T02D2665:132b-14": "lha dang bla ma la byis pa'i chos nyid dang khong khro ba mi bya'o //",
    "T02D2665:132b-15": "'jig rten gyi lha la sogs pa la yang smad par mi bya'o //",
    "T02D2665:132b-16": "byang chub kyi sems rin po che phun sum tshogs",
    "T02D2665:132b-17": "pa thams cad kyi rtsa bar gyur pa srog bzhin",
    "T02D2665:132b-18": "du rtag tu bsrung bar bya'o //",
    "T02D2665:132b-19": "sems can thams cad la yang byams pa dang snying",
    "T02D2665:132b-20": "rje bskyed nas de dag gi gnod pa bzlog pa",
    "T02D2665:132b-21": "la 'bad par bya'o //",
    "T02D2665:132b-22": "de dag gis gnod pa byas pa la yang bzod par bya'o //",
    "T02D2665:132b-23": "zad zing dang mi 'jigs pa dang /",
    "T02D2665:132b-24": "chos kyi sbyin pas ji ltar rigs par sems can",
    "T02D2665:132b-25": "rnams la rtag par ci nus su phan gdags par",
    "T02D2665:132b-26": "bya ste de bas na 'jug pa ni rgyang ring",
    "T02D2665:132b-27": "du spang bar bya'o //",
    "T02D2665:132b-28": "dam tshig med pa la phyag rgya dang sngags mi bstan /",
    "T02D2665:132b-29": "dam tshig can la yang lung med par mi bstan to //",
    "T02D2665:132b-30": "ma rung bar 'gyur ba thams cad kyi rtsa ba chang mi btung bar nan tan cher bya'o //",
    "T02D2665:132b-31": "mdor na gang bdag dang gzhan la gnod pa de",
    "T02D2665:132b-32": "ni mi bya'i bdag dang gzhan la phan pa 'ba'",
    "T02D2665:132b-33": "zhig tu 'bad par bya'o //",
    "T02D2665:132b-34": "khri la nyal bar mi bya ste de ni dam tshig go //",
    "T02D2665:132b-35": "de nas bar chad med cing ring po mi thogs",
    "T02D2665:132b-36": "par tshe 'di nyid la sgrib pa zad par bya",
    "T02D2665:132b-37": "ba dang / bsod nams dang ye shes kyi tshogs bsgrub pa'i phyir /",
    "T02D2665:132b-38": "bla ma las sngags gang yang rung ba cig ji lta ba bzhin du mnos te /",
    "T02D2665:132b-39": "sngags ji ltar mnos pa bslabs pas sangs rgyas dang",
    "T02D2665:132b-40": "byang chub sams dpa' mnyes par bya ba'i phyir sngags",
    "T02D2665:132b-41": "kyi sgo nas byang chub sems dpa'i spyod pa gong",
    "T02D2665:132b-42": "du smos pa spyod cing /",
    "T02D2665:132b-43": "gnas dben pa 'du 'dzi med pa 'tshe ba med",
    "T02D2665:132b-44": "pa 'phrod pa'i ri phug gam sul lam nags la",
    "T02D2665:132b-45": "sogs pa khyad par du 'phags pa sangs rgyas dang",
    "T02D2665:133a-0": "byang chub sems dpa' @133a * //",
    "T02D2665:133a-1": "dang 'phags pa rang sangs rgyas dang nyan thos rnams",
    "T02D2665:133a-2": "bzhugs bzhugs pa'am gtsug lag khang dang khang pa la",
    "T02D2665:133a-3": "sogs pa ji skad smos pa dang ldan par tshad",
    "T02D2665:133a-4": "med ba bzhi bsgoms pa'i sems kyis 'du 'dzi med",
    "T02D2665:133a-5": "par chos kyi dga' ba'i longs spyod la dad pa",
    "T02D2665:133a-6": "bskyed de blo dang spro ba dang sems dpa' ba",
    "T02D2665:133a-7": "phun sum tshogs pa mchog dang ldan par byas la",
    "T02D2665:133a-8": "gnod pa thams cad la ji mi snyam zhing dge",
    "T02D2665:133a-9": "bar 'tsho ba dang ldan pas dga' bar gnas par",
    "T02D2665:133a-10": "bya'o // der gnas nas blo brtan pas nang par",
    "T02D2665:133a-11": "langs nas dgra'i 'khor ma lus par spangs la snying",
    "T02D2665:133a-12": "rje'i shugs kyis 'gro ba ma lus pa bsgral ba",
    "T02D2665:133a-13": "rgyun mi 'chad par yid la byed pas khrus byas",
    "T02D2665:133a-14": "kyang rung ma byas kyang rung nges pa med de",
    "T02D2665:133a-15": "bya'o // / dge bar spyad pa mtshan nyid ji",
    "T02D2665:133a-16": "skad bsgrags pa'i nang gi khrus byed pas sa gzhi",
    "T02D2665:133a-17": "gtsang mar dkyil 'khor me tog gis gtor bar sku",
    "T02D2665:133a-18": "gzugs sam mchod rten nam dam pa'i chos kyi glegs",
    "T02D2665:133a-19": "bam gang yang rung ba cig mdun du bzhag gam",
    "T02D2665:133a-20": "bya'o // / / sku gzugs la sogs pa med",
    "T02D2665:133a-21": "kyang rung ste shar phyogs sam byang phyogs su bltas",
    "T02D2665:133a-22": "nas sangs rgyas dang byang chub sems dpa' rnams la",
    "T02D2665:133a-23": "rab tu dang ba bskyed de de dag ji ltar",
    "T02D2665:133a-24": "rigs par phyogs bcur mngon sum bzhin du dmigs la",
    "T02D2665:133a-25": "phyag bya ba la sogs pa'i cho gas bdag yongs",
    "T02D2665:133a-26": "su sbyangs pa 'di ltar bya ste /",
    "T02D2665:133a-27": "de dag gi rim pa ni 'di'o //",
    "T02D2665:133a-28": "dang por sngags pas yan lag lnga sa la gtugs",
    "T02D2665:133a-29": "te rim gro bskyed la gus par phyag 'di ltar",
    "T02D2665:133a-30": "bya'o // phyogs bcu mtha' yas pa'i 'jig rten gyi",
    "T02D2665:133a-31": "khams na bzhugs pa'i de bzhin gshegs pa dgra bcom",
    "T02D2665:133a-32": "pa yang dag par rdzogs pa'i sangs rgyas dam pa'i",
    "T02D2665:133a-33": "chos su bcas pa dang /",
    "T02D2665:133a-34": "byang chub sems dpa' chen po'i dge 'dun du bcas pa thams cad la phyag 'tshal lo //",
    "T02D2665:133a-35": "de nas pus mo g-yas pa'i lha ngas la btsugs",
    "T02D2665:133a-36": "te thal mo sbyar nas btud de bsam pa thag",
    "T02D2665:133a-37": "pa nas 'di skad ces brjod do //",
    "T02D2665:133a-38": "sangs rgyas dang byang chub sems dpa'i thams cad bdag la dgongs su gsol /",
    "T02D2665:133a-39": "bdag ming 'di zhes bgyi ba skye ba thog ma",
    "T02D2665:133a-40": "ma mchis pa nas 'khor ba na 'khor ba'i tshe",
    "T02D2665:133a-41": "sdig pa mi dge ba'i las gang bdag gis bgyid",
    "T02D2665:133b-0": "pa dang @133b bgyid du stsal ba dang rjes su",
    "T02D2665:133b-1": "yi rang ba dang de dag thams cad sangs rgyas",
    "T02D2665:133b-2": "dang byang chub sems dpa' rnams la so sor bshags",
    "T02D2665:133b-3": "so zhes lan gsum du brjod do //",
    "T02D2665:133b-4": "de nas skyabs su 'gro ba ni /",
    "T02D2665:133b-5": "sangs rgyas dang byang chub sems dpa' thams cad bdag la dgongs su gsol /",
    "T02D2665:133b-6": "bdag ming 'di zhes bgyi ba dus 'di nas bzung ste /",
    "T02D2665:133b-7": "nam byang chub kyi snying po la mchis kyi bar",
    "T02D2665:133b-8": "du yang dag par rdzogs pa'i sangs rgyas la skyabs",
    "T02D2665:133b-9": "su mchi'o // bla na med pa de bzhin gshegs",
    "T02D2665:133b-10": "pa'i zhi ba'i chos kyi sku so so rang gis",
    "T02D2665:133b-11": "rig pa la skyabs su mchi'o //",
    "T02D2665:133b-12": "phyogs bcu'i 'phags pa phyir mi ldog pa byang chub",
    "T02D2665:133b-13": "sems dpa' chen po'i dge 'dun rnams la skyabs su",
    "T02D2665:133b-14": "mchi'o zhes lan gsum du brjod do //",
    "T02D2665:133b-15": "de nas de'i 'og tu bdag gi ngo bo dbul te /",
    "T02D2665:133b-16": "sangs rgyas dang byang chub sems dpa' thams cad bdag",
    "T02D2665:133b-17": "la dgongs su gsol bdag ming 'di zhes bgyi ba",
    "T02D2665:133b-18": "dus 'di nas bzung ste /",
    "T02D2665:133b-19": "nam byang chub kyi snying po la mchis kyi bar",
    "T02D2665:133b-20": "du sangs rgyas dang byang chub sems dpa' thams cad",
    "T02D2665:133b-21": "la bdag gi ngo bo dus thams cad du yong",
    "T02D2665:133b-22": "ye 'bul gyis thugs rje chen po rnams kyis bdag",
    "T02D2665:133b-23": "ba zhes shig ces lan gsum du brjod do //",
    "T02D2665:133b-24": "de nas sems can sdug bsngal ba thams cad la",
    "T02D2665:133b-25": "snying rje chen po mngon du bya ste byang chub",
    "T02D2665:133b-26": "kyi sems rin po che bskyed pa ni /",
    "T02D2665:133b-27": "sangs rgyas dang byang chub sems dpa' thams cad bdag la dgongs su gsol /",
    "T02D2665:133b-28": "dngos po thams cad dang bral ba phung po dang",
    "T02D2665:133b-29": "khams dang skye mched dang gzung ba dang 'dzin pa",
    "T02D2665:133b-30": "rnam par spangs pa chos bdag med pa mnyam pa",
    "T02D2665:133b-31": "nyid kyis rang gi sems thog ma nas ma skyes",
    "T02D2665:133b-32": "pa / sangs rgyas bcom ldan 'das dang byang chub",
    "T02D2665:133b-33": "sems dpa' de dag gis byang chub kyi snying po",
    "T02D2665:133b-34": "la bzhugs kyi bar du ji ltar byang chub tu",
    "T02D2665:133b-35": "sems bskyed pa de bzhin du bdag ming 'di zhes",
    "T02D2665:133b-36": "bgyi ba yang dus 'di nas bzung ste /",
    "T02D2665:133b-37": "nam byang chub kyi snying po la mchis kyi bar",
    "T02D2665:133b-38": "du byang chub tu sems bskyed do zhes lan gsum",
    "T02D2665:133b-39": "du brjod do // de nas bsod nams gyi rjes",
    "T02D2665:133b-40": "su yi rang ba ni sangs rgyas dang byang chub",
    "T02D2665:133b-41": "sems dpa' thams cad bdag la dgongs su gsol /",
    "T02D2665:134a-0": "bdag ming 'di zhes bgyi ba bla na med pa'i bsod nams kyi @134a * //",
    "T02D2665:134a-1": "rjes su yi rang ba ni sangs rgyas bcom ldan",
    "T02D2665:134a-2": "'das rnams kyis ji ltar mkhyen pa de bzhin du",
    "T02D2665:134a-3": "bdag kyang sangs rgyas dang byang chub sems dpa' thams",
    "T02D2665:134a-4": "cad dang 'phags pa rang sangs rgyas dang /",
    "T02D2665:134a-5": "nyan thos rnams dang 'gro ba ma lus pa'i bsod",
    "T02D2665:134a-6": "nams la rjes su yi rang ngo zhes lan gsum",
    "T02D2665:134a-7": "du brjod do // de nas gsol ba gdab pa",
    "T02D2665:134a-8": "ni sems can gyi khams thams cad du sangs rgyas",
    "T02D2665:134a-9": "bcom ldan 'das thugs rje chen pos chos kyi char",
    "T02D2665:134a-10": "dbab pa dang thabs dang tshul sna tshogs kyis 'gro",
    "T02D2665:134a-11": "ba thams cad kyi don mdzad cing rtag tu bzhugs",
    "T02D2665:134a-12": "par gsol zhes lan gsum du brjod do //",
    "T02D2665:134a-13": "de nas sems can la phan pa bstabs pa ni",
    "T02D2665:134a-14": "sems can thams cad ngan pa'i mtha' dbugs ma phyin",
    "T02D2665:134a-15": "pa so so'i skye bo'i gnas myur du spangs te",
    "T02D2665:134a-16": "bde ba mya ngan las 'das par 'gro ba'i 'jig",
    "T02D2665:134a-17": "rten las 'das pa'i lam thob par gyur cig /",
    "T02D2665:134a-18": "dam pa'i lam la gnas pa rnams kyang de'i gong",
    "T02D2665:134a-19": "nas gong du 'phar ba'i khyad par thob nas bla",
    "T02D2665:134a-20": "na med pa'i byang chub kyi bde ba la gzhol",
    "T02D2665:134a-21": "bar gyur cig ces lan gsum du brjod do //",
    "T02D2665:134a-22": "de nas sems can thams cad la bdag gi bsod nams bsngo ba ni /",
    "T02D2665:134a-23": "sangs rgyas bcom ldan 'das kyis bla na med pa'i",
    "T02D2665:134a-24": "bsod nams kyi bsngo ba ji ltar mkhyen pa de",
    "T02D2665:134a-25": "bzhin du bdag gis bsod nams ma lus pa yang",
    "T02D2665:134a-26": "sems can thams cad yang dag pa'i bde ba ma",
    "T02D2665:134a-27": "thob pa rnams bla na med pa'i bde ba thob",
    "T02D2665:134a-28": "par bya ba'i phyir yongs su bsngo'o zhes lan gsum",
    "T02D2665:134a-29": "du brjod do // phyag 'tshal ba la sogs pa",
    "T02D2665:134a-30": "'di rnams ci nus pa las gzhan du yang rung",
    "T02D2665:134a-31": "du brjod do // ngo // de ltar bsam pa",
    "T02D2665:134a-32": "yongs su sbyangs pa nges pa theg pa chen po",
    "T02D2665:134a-33": "las yongs su mi nyams par bya ba'i phyir skyil",
    "T02D2665:134a-34": "mo krung bcas te dam tshig gsum gyi phyag rgya",
    "T02D2665:134a-35": "la sogs pas byin gyis brlab pa cho ga 'di",
    "T02D2665:134a-36": "du brjod do // ngo // bzhin du bya'o //",
    "T02D2665:134a-37": "de la dam tshig gsum gyi phyag rgya ni thal",
    "T02D2665:134a-38": "mo sbyar te mthe bo gnyis bsgreng ngo //",
    "T02D2665:134a-39": "phyag rgya 'di ni rgya chen te /",
    "T02D2665:134a-40": "sangs rgyas skyob pa rnams kyi yin //",
    "T02D2665:134a-41": "sangs rgyas kun gyi dam tshig ni //",
    "T02D2665:134a-42": "phyag rgya 'di la rab tu gnas //",
    "T02D2665:134a-43": "de'i sngags ni 'di'o //",
    "T02D2665:134a-44": "na ma ssa manta buddh'a n'am /",
    "T02D2665:134a-45": "aa sa me tri sa mes ma ye sv'a h'a /",
    "T02D2665:134a-46": "de nas chos kyi dbyings kyi phyag rgya bdag rnam",
    "T02D2665:134a-47": "par dag par bya ba ni lag pa gnyis khu",
    "T02D2665:134a-48": "tshur bcangs la mthe bo gnyis nang du bcug ste",
    "T02D2665:134b-0": "mzhub mo @134b gnyis bsgreng ngo //",
    "T02D2665:134b-1": "de ni chos kyi dbyings gyi phyag rgya ste sngags ni 'di'o //",
    "T02D2665:134b-2": "na ma ssa manta buddh'a n'am /",
    "T02D2665:134b-3": "dharma dh'a tu sva bh'a wa a'tma konyham /",
    "T02D2665:134b-4": "de nas rdo rje sems dpar byin gyis brlab pa",
    "T02D2665:134b-5": "ni lag pa gnyis kyi sor mo rgyab sprod du",
    "T02D2665:134b-6": "bsnol la mthe bo gnyis kyang sprad do //",
    "T02D2665:134b-7": "rgya mchog dpal dang ldan pa ni //",
    "T02D2665:134b-8": "chos kyi 'khor los sgyur ba yin //",
    "T02D2665:134b-9": "'jig rten mgon po skyong ba yi //",
    "T02D2665:134b-10": "'khor lo rab tu 'di sgyur ro //",
    "T02D2665:134b-11": "de'i sngags ni 'di'o //",
    "T02D2665:134b-12": "na ma ssa manta badzr'a n'am /",
    "T02D2665:134b-13": "badzra a'atma konyham /",
    "T02D2665:134b-14": "rdo rje sems dpar byin gyis brlab pa'i sngags so //",
    "T02D2665:134b-15": "yi ge ri dkar po yang spyi bor bsam mo //",
    "T02D2665:134b-16": "de nas rdo rje go cha'i phyag rgyas gnas lngar bsngags na go bgos par 'gyur ro//",
    "T02D2665:134b-17": "thal mo sbyar te mdzub mo gnyis gung mo'i rgyab",
    "T02D2665:134b-18": "tu sbyar mthe bo gnyis gung mo la gzhar ro",
    "T02D2665:134b-19": "// rdo rje go cha'i phyag rgya ste de'i sngags ni 'di'o //",
    "T02D2665:134b-20": "na ma ssa manta badzr'a n'am /",
    "T02D2665:134b-21": "badzra ka ba tsa h'um /",
    "T02D2665:134b-22": "de nas bgegs thams cad rnam par sel ba ma",
    "T02D2665:134b-23": "bzod pa rig sngags chen mo rjes su dran par",
    "T02D2665:134b-24": "bya ba'i phyag rgya ni thal mo sbyar la mdzub",
    "T02D2665:134b-25": "mo gnyis bkug ste nang du gzhug gung mo gnyis",
    "T02D2665:134b-26": "rtse sprad srin lag gnyis brkyad mthe'u chung gnyis cung",
    "T02D2665:134b-27": "zad bkug pa 'di ni srung ba chen mo'i phyag",
    "T02D2665:134b-28": "rgya ste de'i sngags ni 'di'o //",
    "T02D2665:134b-29": "na ma ssarba ta th'a ga te bhya:/",
    "T02D2665:134b-30": "sarba bha ya bi ga te bhyo /",
    "T02D2665:134b-31": "bi shva mu khe bhya:/",
    "T02D2665:134b-32": "sarba th'a ham kham raksha ma h'a ba la sarba",
    "T02D2665:134b-33": "ta th'a ga ta pu n+ya ni rdz'a te h'um",
    "T02D2665:134b-34": "h'um tra ta tra ta aa pra ti ha te",
    "T02D2665:134b-35": "sv'a h'a / bgegs dang ngan khrid thams cad dang //",
    "T02D2665:134b-36": "srin po 'jigs pa'i gzugs can rnams //",
    "T02D2665:134b-37": "'di ni dran pa tsam gyis su //",
    "T02D2665:134b-38": "de dag thams cad 'byer bar 'gyur //",
    "T02D2665:134b-39": "de nas sems mnyam par gzhag ste mdun du rgya",
    "T02D2665:134b-40": "mtsho chen po bsams la de'i dbus nas ri rab",
    "T02D2665:134b-41": "gru bzhi lham pa byung ba'i steng na rin po",
    "T02D2665:134b-42": "che sna bdun gyi khang pa brtsegs ma'i nang na",
    "T02D2665:134b-43": "padma'i seng ge'i gang na chen po padma'i gang na",
    "T02D2665:134b-44": "chung du mang pos bskor bar bsam mo //",
    "T02D2665:134b-45": "de la rgya mtsho chen po la sogs ji ltar",
    "T02D2665:134b-46": "bsams pa'i rim pa bzhin du 'gyur bar sngags 'dis",
    "T02D2665:134b-47": "byin gyis brlab po //",
    "T02D2665:134b-48": "na ma: samanta buddh'a n'am /",
    "T02D2665:134b-49": "aom a'a:na ma ssarba ta th'a ga te bhyo /",
    "T02D2665:134b-50": "bi shva mu le bhya:/",
    "T02D2665:134b-51": "sarba th'a bam aungga te spha ra na ai mam ga ga na kham sv'a h'a /",
    "T02D2665:134b-52": "de ltar na de dag thams cad de bzhin du gnas par 'gyur ro //",
    "T02D2665:134b-53": "yang na nam mkha' mdzod kyi rig sngags kyis kyang de bzhin du 'gyur ro //",
    "T02D2665:135a-0": "padma'i seng ge'i gdan de la sangs rgyas bcom ldan das rnam @135a * //",
    "T02D2665:135a-1": "par snang mdzad gser gyi kha dog thor tshugs dang",
    "T02D2665:135a-2": "dbu rgyan dang cod pan can dar la'i stod g-yogs",
    "T02D2665:135a-3": "dang smrad g-yogs can nam /",
    "T02D2665:135a-4": "sh'akya thub pa cha byad dang kha dog dang dbyibs ji skad du grags pa'ang rung ste /",
    "T02D2665:135a-5": "'gro ba mang po la phan 'dogs par mdzad pa",
    "T02D2665:135a-6": "'od 'phro ba mang pos mtha' yas pa'i 'jig rten",
    "T02D2665:135a-7": "gyi khams rab tu gsal bar snang ba sems can",
    "T02D2665:135a-8": "gyi khams re ba ji lta ba bzhin du mgu",
    "T02D2665:135a-9": "bar mdzad pa skyil mo krung bcas te ting nge",
    "T02D2665:135a-10": "'dzin du bzhugs par bsam mo //",
    "T02D2665:135a-11": "de nas de bzhin gshegs pa'i g-yas logs kyi padma",
    "T02D2665:135a-12": "la spyan ras gzigs dbang po g-yon gyi padma la",
    "T02D2665:135a-13": "rdo rje 'dzin bzhugs par bsam mo //",
    "T02D2665:135a-14": "bdag gi lha yang bcom ldan 'das kyi mdun g-yas",
    "T02D2665:135a-15": "logs kyi padma la bzhugs par bsam khor khor yug",
    "T02D2665:135a-16": "gi padma gzhan la byang chub sems dpa' chen po'i",
    "T02D2665:135a-17": "dge 'dun phyir mi ldog pa gzhan la phan 'dogs",
    "T02D2665:135a-18": "par mdzad pa la thogs pa med pa'i mthu brnyes",
    "T02D2665:135a-19": "pa de bzhin gshegs pa thams cad la bsnyen bkur",
    "T02D2665:135a-20": "mdzad pa rnams bzhugs par bsam mo //",
    "T02D2665:135a-21": "yang na de bzhin gshegs pa gcig pu dang /",
    "T02D2665:135a-22": "bdag gi lha dang rdo rje 'dzin pa bzhugs par bsam mo //",
    "T02D2665:135a-23": "bdag gi lha rdo rje 'dzin yin na g-yas su",
    "T02D2665:135a-24": "bzhag la 'phags pa spyan ras gzigs dbang po g-yon",
    "T02D2665:135a-25": "du gzhag go // yang na lha rnams dgod pa'i",
    "T02D2665:135a-26": "rim pa ji ltar 'dod pa bzhin du'ang rung ngo",
    "T02D2665:135a-27": "du gzhag go // // de nas bcom ldan 'das",
    "T02D2665:135a-28": "rnam par snang mdzad kyi yi ge bkod pas bzhag",
    "T02D2665:135a-29": "du gzhag go // // pa ni / na ma ssa manta buddh'a n'am aa /",
    "T02D2665:135a-30": "bcom ldan 'das sh'akya thub pa'i yi ge ni bha ste /",
    "T02D2665:135a-31": "na ma ssa manta buddh'a n'am bha /",
    "T02D2665:135a-32": "de bzhin du spyan ras gzigs dbang po'i ni /",
    "T02D2665:135a-33": "na ma ssa manta buddh'a n'am sa /",
    "T02D2665:135a-34": "rdo rje 'dzin gyi ni /",
    "T02D2665:135a-35": "na ma ssa manta badzr'a n'am ba /",
    "T02D2665:135a-36": "byang chub sems dpa' rnams kyi ni /",
    "T02D2665:135a-37": "na ma ssa manta buddh'a n'am ka / bdag gis",
    "T02D2665:135a-38": "lha yang de'i yi ge dang yin pas gzhag go",
    "T02D2665:135a-39": "// yang na byang chub sems dpa'i yi ges gzhag par bya'o //",
    "T02D2665:135a-40": "de nas de bzhin gshegs pa thams cad la mchong",
    "T02D2665:135a-41": "ba bya ba'i phyir bdag las kyi rdo rje sems",
    "T02D2665:135a-42": "dpar byin gyis brlab pa ni /",
    "T02D2665:135a-43": "na ma ssa manta badzr'a n'am ba /",
    "T02D2665:135a-44": "de'i 'og tu sangs rgyas dang byang chub sems dpa'",
    "T02D2665:135a-45": "thams cad la dam tshig gsum gyi phyag rgya gong",
    "T02D2665:135a-46": "du smos pa bstan te /",
    "T02D2665:135b-0": "de'i sngags lan gsum bzlas na @135b sangs rgyas dang",
    "T02D2665:135b-1": "byang chub sems dpa' rnams dam tshig gzigs pas mnyes",
    "T02D2665:135b-2": "te gzhan la phan 'dogs par bzhed pas sngags pa",
    "T02D2665:135b-3": "ji srid du 'dod pa de srid du byin gyis",
    "T02D2665:135b-4": "brlab bo // de nas 'phags pa mi g-yo ba'i",
    "T02D2665:135b-5": "phyag rgya dang sngags lan gsum brjod pas bskrad par",
    "T02D2665:135b-6": "brlab bo // bya'o // de nas bdag nyid de",
    "T02D2665:135b-7": "bzhin gshegs pa'i 'khor gyi nang na 'dug par bsams",
    "T02D2665:135b-8": "la de bzhin gshegs pa'i pho brang gi phyi rol",
    "T02D2665:135b-9": "du 'phags pa mi g-yo ba'i sngags kyis mtshams gcad",
    "T02D2665:135b-10": "par bya ste de'i phyag rgya ni 'di'o //",
    "T02D2665:135b-11": "lag ba g-yon pa'i khu tshur bcangs la mdzub mo",
    "T02D2665:135b-12": "dang gung mo gnyis brkyang srin lag dang mthe'u chung",
    "T02D2665:135b-13": "gnyis kyi rtser mthe bos mnan /",
    "T02D2665:135b-14": "lag pa g-yas pa'ang de bzhin du byas la mdzub",
    "T02D2665:135b-15": "mo dang gung mo gnyis g-yon pa'i mthil du gzhug",
    "T02D2665:135b-16": "go // mi g-yo mgon gi phyag rgya ral gri shugs su bcug pa ste sngags ni /",
    "T02D2665:135b-17": "na ma ssa manta badzr'a n'am /",
    "T02D2665:135b-18": "aa tsa la k'a na tsanda ma h'a ro sha na spo ta ya h'um trag ham mam /",
    "T02D2665:135b-19": "lan gsum du'o //",
    "T02D2665:135b-20": "ral gri shubs nas phyung la bskrad pa ni g-yon nas bskor /",
    "T02D2665:135b-21": "mtshams gcad pa ni g-yas nas bskor ro //",
    "T02D2665:135b-22": "de bzhin du 'di las gzhan dag dang gzhan dag kyang ji ltar rigs par bya'o //",
    "T02D2665:135b-23": "sku gzugs sam mchod rten yod na dang bo nyid",
    "T02D2665:135b-24": "du chos kyi dbyings kyis byin gyis brlabs pa'i chus",
    "T02D2665:135b-25": "bkrus la de nas gdod 'di dag kun bya'o //",
    "T02D2665:135b-26": "de nas pus mo g-yas pa'i lha nga sa la",
    "T02D2665:135b-27": "btsugs te spyi bo btud la yon chab dang por",
    "T02D2665:135b-28": "gsol nas mchod pa rnam pa bzhis mchod de /",
    "T02D2665:135b-29": "yon chab la sogs pa de dag kyang 'phags pa",
    "T02D2665:135b-30": "mi g-yo ba'i sngags kyis btab pa'i chu 'am chos",
    "T02D2665:135b-31": "kyi dbyings kyi yi ge gzhag pa'i chus gtor te",
    "T02D2665:135b-32": "sbyangs la mchod pa'i phyag rgya dang so so'i sngags",
    "T02D2665:135b-33": "kyis lan gsum du btab ste /",
    "T02D2665:135b-34": "sangs rgyas dang byang chub sems dpa' thams cad la phyag 'tshal lo zhes ibrjod cing dbul lo //",
    "T02D2665:135b-35": "de nas 'phags pa spyan ras gzigs dbang po la phyag 'tshal lo //",
    "T02D2665:135b-36": "'phags pa rdo rje 'dzin la phyag 'tshal lo zhes",
    "T02D2665:135b-37": "pa la sogs pa de dag gi mtshan na smos",
    "T02D2665:135b-38": "la ji skad du bsgrags pa'i byang chub sems dpa'",
    "T02D2665:135b-39": "chen po rnams la mchod pa bya'o //",
    "T02D2665:135b-40": "yang na sangs rgyas dang byang chub sems dpa' thams",
    "T02D2665:136a-0": "cad la phyag 'tshal lo zhes brjod nas thams @136a",
    "T02D2665:136a-1": "* // cad la khyab pa'i yid kyis mchod pa'i yo byad rnams re re nas dbul lo //",
    "T02D2665:136a-2": "de la mchod pa'i yo byad rnams kyi spyi'i phyag rgya ni thal mo khong stod du sbyar ba'o //",
    "T02D2665:136a-3": "yon chab dang spos la sogs pa'i sngags ni 'di rnams so //",
    "T02D2665:136a-4": "na ma ssa manta buddh'a n'am /",
    "T02D2665:136a-5": "ga ga na sa m'a sa ma sv'a h'a /",
    "T02D2665:136a-6": "yon chab kyi sngags so //",
    "T02D2665:136a-7": "nam ssa manta buddh'a n'am /",
    "T02D2665:136a-8": "bi shuddhi ga ga na sa dhodbha ba sv'a h'a /",
    "T02D2665:136a-9": "spos kyi sngags so //",
    "T02D2665:136a-10": "na ma ssa manta bu ddh'a n'am /",
    "T02D2665:136a-11": "ma h'a mee try'a dbhu ta ga ta sv'a h'a /",
    "T02D2665:136a-12": "me tog gi sngags so //",
    "T02D2665:136a-13": "na ma ssa manta bu ddh'a n'am /",
    "T02D2665:136a-14": "dharma dha tv'a nu ga te sv'a h'a /",
    "T02D2665:136a-15": "bdug pa'i sngags so //",
    "T02D2665:136a-16": "na ma ssa manta bu ddh'a n'am /",
    "T02D2665:136a-17": "ta th'a ga ta aa rtsa spa ra na aa bh'a ba sa ga ga noo d'arya sv'a h'a /",
    "T02D2665:136a-18": "mar me'i sngags so //",
    "T02D2665:136a-19": "rgyud gzhan las 'byung ba'i yon chab la sogs pa'i",
    "T02D2665:136a-20": "sngags kyis btab cing mchod na'ang nyes pa med do",
    "T02D2665:136a-21": "// 'dir spos la sogs pa mchod pa rnam bzhi",
    "T02D2665:136a-22": "smos pa'am bcom ldan 'das la mchod pa'i yo byad",
    "T02D2665:136a-23": "mtshan ma tsam bstan par zad kyi de kho nar",
    "T02D2665:136a-24": "nges ba ni med do //",
    "T02D2665:136a-25": "de bas na 'jig rten na bsngags pa'i mchod pa'i",
    "T02D2665:136a-26": "yo byad rnams 'byor na 'phags pa mi g-yo ba'am",
    "T02D2665:136a-27": "/ chos kyi dbyings kyi yi ges bsangs la dbul lo //",
    "T02D2665:136a-28": "mchod pa'i yo byad rnams ma 'byor na yang sems",
    "T02D2665:136a-29": "rab tu dang bas mchod pa bya ba'i bsam pa",
    "T02D2665:136a-30": "bskyed la mchod pa'i phyag rgya dang sngags rnams brjod",
    "T02D2665:136a-31": "na thams cad rdzogs par byas par 'gyur ro //",
    "T02D2665:136a-32": "phyogs bcu nas mchod pa'i yo byad rnams kyang yid kyis dbul bar bya ste de'i thabs kyang 'di'o //",
    "T02D2665:136a-33": "phyogs bcu nas sa dang chu las skyes pa'i rin",
    "T02D2665:136a-34": "po che dang me tog la sogs pa mdzes pa'i",
    "T02D2665:136a-35": "dngos po de rnams kyang sangs rgyas dang byang chub",
    "T02D2665:136a-36": "sems dpa' rnams la dbul lo zhes thal mo sbyar",
    "T02D2665:136a-37": "la / sems thag pa nas phul na mchod pa chen po byas par 'gyur ro //",
    "T02D2665:136a-38": "de nas yang sbyir por mchod pa'i yul phyogs bcu",
    "T02D2665:136a-39": "na bzhugs pa'i sangs rgyas dang byang chub sems dba'",
    "T02D2665:136a-40": "rnams la dus thams cad du rnyed par sla ba",
    "T02D2665:136a-41": "yongs su dag pa /",
    "T02D2665:136a-42": "rab tu rgya che ba'i mchod pa'i sprin chen po 'di ltar bya'o //",
    "T02D2665:136a-43": "sangs rgyas dang byang chub sems dpa' thams cad kyi byin gyi rlabs kyi mthu dang /",
    "T02D2665:136a-44": "chos kyi dbyings kyi byin gyi rlabs kyi mthu dang /",
    "T02D2665:136b-0": "bdag @136b gi bsod nams dang ye shes dang smon lam gyi mthus /",
    "T02D2665:136b-1": "dam pa rgya chen po chos kyi dbyings khyab pa",
    "T02D2665:136b-2": "mchod pa'i sprin chen po dang bstod pa dang rgyan",
    "T02D2665:136b-3": "dam pa sna tshogs rnams de bzhin gshegs pa dang",
    "T02D2665:136b-4": "/ byang chub sems dpa' thams cad kyi 'khor gyi dkyil 'khor du byung zhing /",
    "T02D2665:136b-5": "de bzhin gshegs pa thams cad kyis kyis kyad byin",
    "T02D2665:136b-6": "gyis brlabs par gyur cig ces brjod cing bsams la",
    "T02D2665:136b-7": "mchod pa'i sprin chen po rab tu 'byung par byed",
    "T02D2665:136b-8": "pa'i rig sngags chen po 'di lan gsum brjod do",
    "T02D2665:136b-9": "// na ma ssa manta buddh'a n'am /",
    "T02D2665:136b-10": "a'a spa ra ai mam ga ga na kham dha",
    "T02D2665:136b-11": "rma dh'a ta ksha ra sa ma t'a ya sarba",
    "T02D2665:136b-12": "ta th'a ga ta /",
    "T02D2665:136b-13": "bar shata manda la ma ma pra ni dhi pu n+ya dzny'a na pa len /",
    "T02D2665:136b-14": "sarba ta th'a ga ta aa dhi shtha ne na tsa sv'a h'a /",
    "T02D2665:136b-15": "de ltar mchod pa chen bo'i sprin de bzhin gshegs",
    "T02D2665:136b-16": "pa thams cad kyi 'khor gyi dkyil 'khor du de",
    "T02D2665:136b-17": "bzhin du gnas par 'gyur bar yid ches par bya'o",
    "T02D2665:136b-18": "zhes bcom ldan 'das kyis gsungs so //",
    "T02D2665:136b-19": "myur du 'grub par byed pa rdo rje 'dzin gyi",
    "T02D2665:136b-20": "glu'i bstod pa dam pa 'dis kyang dus gsum pa'i",
    "T02D2665:136b-21": "sangs rgyas rnams la bstod par bya'o //",
    "T02D2665:136b-22": "mnyam med mi g-yo mnyam nyid mchog chos can //",
    "T02D2665:136b-23": "thugs rje'i bdag nyid 'gro ba'i sdug bsngal sel //",
    "T02D2665:136b-24": "yon tan mtha' yas dngos grub thams cad stsol //",
    "T02D2665:136b-25": "dri med mi g-yo mnyam med dam chos can //",
    "T02D2665:136b-26": "yon tan phra mo'i cha la'ang mtha' med de //",
    "T02D2665:136b-27": "nam mkha' dang yang mnyam pa'i dper mi rung //",
    "T02D2665:136b-28": "rtag tu sems can rnams la grub mchog stsol //",
    "T02D2665:136b-29": "dpe dang bral ba'i dngos grub mtha' yas rnams //",
    "T02D2665:136b-30": "rtag tu dri med thugs rje'i shugs las byung //",
    "T02D2665:136b-31": "smon lam grub pa mi 'gag chos nyid can //",
    "T02D2665:136b-32": "'gro ba'i don sgrub brtson 'grus mtha' yas pa //",
    "T02D2665:136b-33": "thugs rje'i bdag nyid rtag tu rnam par yang //",
    "T02D2665:136b-34": "mtha' yas dpag med go 'phang rab brnyes kyang //",
    "T02D2665:136b-35": "khams gsum kun tu dngos grub mchog stsol la //",
    "T02D2665:136b-36": "thugs rje sbyod pa mi g-yo rgyun mi gcod //",
    "T02D2665:136b-37": "ae ma'o shin tu bzang po'i chos nyid can //",
    "T02D2665:136b-38": "mgon po dus gsum gshegs shing sgrib med pa //",
    "T02D2665:136b-39": "rtag tu khams gsum kun la mchog sbyin grub //",
    "T02D2665:136b-40": "mchog sbyin mchog gi gnas ni rab brnyes pa //",
    "T02D2665:136b-41": "dam tshig mchog gsum grub pa bdag la stsol //",
    "T02D2665:137a-0": "bcom ldan 'das @137a * //",
    "T02D2665:137a-1": "bdag sangs rgyas dang byang chub sems dpa' thams cad",
    "T02D2665:137a-2": "la skyabs su mchis kyis bdag la thugs rjes gzigs",
    "T02D2665:137a-3": "te / 'gro ba ma lus pa yongs su bskyab",
    "T02D2665:137a-4": "pa'i mthu bdag la stsol cig ces kyang brjod do",
    "T02D2665:137a-5": "te / // de nas 'jig rten gyi khams klas",
    "T02D2665:137a-6": "pa ma lus par sems can gyi don du 'gyur",
    "T02D2665:137a-7": "bar bya ste de'i cho ga ni 'di'o //",
    "T02D2665:137a-8": "'jig rten gyi khams 'byam klas pa'i phyogs bcu thams",
    "T02D2665:137a-9": "cad du dam pa rgya chen po sems can gyi",
    "T02D2665:137a-10": "don mdzad pa kha ton dang tshul dang sbyod lam",
    "T02D2665:137a-11": "rnam pa sna tshogs su ldan ba kun tu bzang",
    "T02D2665:137a-12": "po sbrul ba mang po rab tu 'byung bar gyur",
    "T02D2665:137a-13": "cig / des kyang sems can thams cad kyi phyi",
    "T02D2665:137a-14": "nang gi mi bde ba thams cad rab tu zhi",
    "T02D2665:137a-15": "zhing de bzhin gshegs pa thams cad kyis rab tu",
    "T02D2665:137a-16": "bsngags pa 'jig rten dang 'jig rten las 'das pa",
    "T02D2665:137a-17": "ma lus pa'i phun sum tshogs pa thams cad kyang",
    "T02D2665:137a-18": "de dag gis thob par gyur cig ces bsams nas",
    "T02D2665:137a-19": "/ byin gyi rlabs kyi gnas gsum gyis byin gyis brlab po //",
    "T02D2665:137a-20": "de bzhin gshegs pa'i byin gyi rlabs kyi mthu dang /",
    "T02D2665:137a-21": "chos kyi dbyings kyi byin gyi rlabs kyi mthu dang /",
    "T02D2665:137a-22": "bdag gi smon lam gyi mthus sems can rnams la phan pa'i phyir /",
    "T02D2665:137a-23": "sngar bsam pa'i don de dag thams cad sems can",
    "T02D2665:137a-24": "gyi khams 'dir ji ltar rigs par myur du 'byung",
    "T02D2665:137a-25": "bar gyur cig ces brjod do //",
    "T02D2665:137a-26": "de nas sems can gyi don gyi byin gyis rlob",
    "T02D2665:137a-27": "pa'i rig sngags nam mkha'i mjod 'byung par mdzad pa",
    "T02D2665:137a-28": "'di lan gsum brjod do //",
    "T02D2665:137a-29": "na ma: sarba ta th'a ga te bhyo bi shva",
    "T02D2665:137a-30": "mu khe bhya: sarba th'a kham audga te spha ra",
    "T02D2665:137a-31": "na ai mam ga ga na kham sv'a h'a /",
    "T02D2665:137a-32": "'di lan gsum bzlas pas ji ltar bsams pa'i don",
    "T02D2665:137a-33": "rnams sems can gyi khams 'dir de bzhin du 'gyur",
    "T02D2665:137a-34": "bar sangs rgyas dang byang chub sems dpa' rnams kyis",
    "T02D2665:137a-35": "mkhyen gyi / gzhan shes pa chung ngu rnams kyis",
    "T02D2665:137a-36": "ni mi shes so zhes bcom ldan 'das kyis gsungs",
    "T02D2665:137a-37": "mkhyen gyi / te / de bas na byang chub",
    "T02D2665:137a-38": "sems dpa'i theg pa pa rnams kyis ying ches par",
    "T02D2665:137a-39": "mkhyen gyi / te / bya'o // de ltar de",
    "T02D2665:137a-40": "bzhin gshegs pa mnyes par byas shing 'gro ba ma",
    "T02D2665:137a-41": "lus ba'i don byas pa des bdag gis lha'i phyag",
    "T02D2665:137a-42": "rgya dang sngags kyi yi ge dgod pa la sogs",
    "T02D2665:137a-43": "pas bdag nyid lha'i skur bsgyur la yi ge ham",
    "T02D2665:137a-44": "dkar po yang spyi bor bzhag ste /",
    "T02D2665:137b-0": "@137b mdun du sangs rgyas bcom ldan 'das bsams la",
    "T02D2665:137b-1": "der yi ge sbyar ba byas te dbugs dang dran",
    "T02D2665:137b-2": "pa rab tu bsngams nas slar sdud pa'i tshig gis",
    "T02D2665:137b-3": "non par yid la'am /",
    "T02D2665:137b-4": "bshubs te /",
    "T02D2665:137b-5": "mi drag mi ngal bar ma skyo ba'am ji tsam 'dod kyi bar du bzlas par bya'o //",
    "T02D2665:137b-6": "slob dpon dbang bskur bas ni bdag de bzhin gshegs pa'i skur bsgyur te /",
    "T02D2665:137b-7": "de bzhin gshegs pa 'am byang chub sems dpa'i sngags",
    "T02D2665:137b-8": "zla ba'i dkyil 'khor la bzhag nas bzlas bar bya'o",
    "T02D2665:137b-9": "// ji skad du bshad pa ltar ma nus na",
    "T02D2665:137b-10": "sangs rgyas dang byang chub sems dpa' thams cad la",
    "T02D2665:137b-11": "phyag 'tshal bar dmigs pa'i sems sam ;",
    "T02D2665:137b-12": "/ sems can gyi don phun sum tshogs pa la",
    "T02D2665:137b-13": "rjes su yi rang bar dmigs shing bzlas par bya'o",
    "T02D2665:137b-14": "// de nas ngal lam gtong 'dod na bzlas pa btang ste /",
    "T02D2665:137b-15": "yang las kyi rdo rjer bdag bsgyur la snga ma",
    "T02D2665:137b-16": "bzhin du sangs rgyas dang byang chub sems dpa' rnams",
    "T02D2665:137b-17": "la bstod cing mchod pa byas la /",
    "T02D2665:137b-18": "dge ba ci byas yongs su bsngos la bdag kyang",
    "T02D2665:137b-19": "dge ba'i las 'dis sangs rgyas su gyur nas sems",
    "T02D2665:137b-20": "can thams cad 'khor ba'i rgya mtsho las sgrol nus",
    "T02D2665:137b-21": "par gyur cig / bdag nam sangs rgyas kyi bar",
    "T02D2665:137b-22": "du yang skyes so cog tu byang chub kyi sems",
    "T02D2665:137b-23": "yongs su rdzogs par byed pa'i bdag gi ngo bo",
    "T02D2665:137b-24": "dang / 'khor dang dge ba'i bshes gnyen dang longs",
    "T02D2665:137b-25": "spyod phun sum tshogs par shog shig ces brjod do",
    "T02D2665:137b-26": "dang / // de'i 'og tu sangs rgyas dang byang",
    "T02D2665:137b-27": "chub sems dpa' skyong ba rnams bdag theg pa chen",
    "T02D2665:137b-28": "po las mi nyams shing khyad par thob par byin",
    "T02D2665:137b-29": "gyis rlob shig ces gsol ba bya'o //",
    "T02D2665:137b-30": "de nas yon chab phul te /",
    "T02D2665:137b-31": "gdon mi za bar bdag la yang //",
    "T02D2665:137b-32": "rjes su gzung par dgongs nas su //",
    "T02D2665:137b-33": "sangs rgyas sras dang bcas pa rnams //",
    "T02D2665:137b-34": "ci bde bar ni gshegs su gsol //",
    "T02D2665:137b-35": "de nas sbyi bor dam tshig gsum gyi phyag rgya",
    "T02D2665:137b-36": "byas te gyen du dkrol nas sngar dam tshig gi",
    "T02D2665:137b-37": "phyir zhugs pa rnams gshegs par 'gyur ro //",
    "T02D2665:137b-38": "mtshams bcad ba'ang yid kyis dgrol lo //",
    "T02D2665:137b-39": "de nas chos kyi dbyings kyi phyag rgyas bdag chos",
    "T02D2665:137b-40": "kyi dbyings su byin gyis brlabs la rdo rje sems",
    "T02D2665:137b-41": "dpa'i phyag rgya dang sngags kyis bdag rdo rje sems",
    "T02D2665:138a-0": "dpar byin gyis @138a * //",
    "T02D2665:138a-1": "brlab po //",
    "T02D2665:138a-2": "sbyi bor chos kyi dbyings kyi yi ge'ang bsam mo //",
    "T02D2665:138a-3": "rdo rje go cha'i phyag rgyas go cha yang bgos",
    "T02D2665:138a-4": "la sangs rgyas dang byang chub sems dpa' thams cad",
    "T02D2665:138a-5": "yid la byas nas dge ba'i las dam pa bya",
    "T02D2665:138a-6": "bar bsams shing ldang ngo //",
    "T02D2665:138a-7": "langs nas kyang byang chub sems dpa'i spyod pa ston",
    "T02D2665:138a-8": "pa'i mdo sde zab cing rgya che ba dag lha",
    "T02D2665:138a-9": "la sogs pa gnyer te chos sbyin pa'i sems kyis",
    "T02D2665:138a-10": "bklag go // de nas lus gso ba'i phyir zas bza' ba'i rim pa'ang 'di'o //",
    "T02D2665:138a-11": "dang por ci 'byor pa'i zas la sngags lan gsum nam bdun du gdab po //",
    "T02D2665:138a-12": "na ma ssa manta bu ddh'a n'am /",
    "T02D2665:138a-13": "aom aa mi todbha ba sv'a h'a /",
    "T02D2665:138a-14": "de nas sangs rgyas dang byang chub sems dpa' rnams la phud phul te /",
    "T02D2665:138a-15": "de'i 'og tu sems can la yang byin la ro",
    "T02D2665:138a-16": "la ma chags par rigs pa dang ran par bza'o",
    "T02D2665:138a-17": "// de nas 'phags pa mi g-yo ba la drag",
    "T02D2665:138a-18": "po gdon mi za ba'i snying pos zas kyi lhag",
    "T02D2665:138a-19": "ma'i chang bu la btab ste dbul lo //",
    "T02D2665:138a-20": "de'i sngags ni /",
    "T02D2665:138a-21": "na ma ssa manta badzr'a n'am /",
    "T02D2665:138a-22": "tra ta aa mo gha tsanda ma h'a rosha na spho ta ya h'um tra ta ya ham mam /",
    "T02D2665:138a-23": "gdon mi za bar drag po'i snying po'o //",
    "T02D2665:138a-24": "de ltar byas na de mnyes nas rtag tu bsrung bar 'gyur ro //",
    "T02D2665:138a-25": "de nas zas zos te ngal bso nas de bzhin gshegs pa thams cad la phyag 'tshal ba dang /",
    "T02D2665:138a-26": "sdig pa bshags la sogs pa de bzhin du bya",
    "T02D2665:138a-27": "ste dam pa'i chos kun du dga' bar gnas so",
    "T02D2665:138a-28": "// de'i phyi dro 'ang bzlas pa'i cho ga snga",
    "T02D2665:138a-29": "ma bzhin du byas nas srod dang tho rangs la",
    "T02D2665:138a-30": "dam pa'i chos la brtson par bya ste nam gyi",
    "T02D2665:138a-31": "gung la mal sa bcas par sangs rgyas dang byang",
    "T02D2665:138a-32": "chub sems dpa' thams cad la yan lag kun gyis",
    "T02D2665:138a-33": "// phyag 'tshal nas / byang chub kyi sems rin po che rjes su dran par byas te /",
    "T02D2665:138a-34": "khams snyoms par bya ba'i phyir nyal gyi gnyid kyi bde ba'i phyir ni ma yin no //",
    "T02D2665:138a-35": "snga glo g-yas pas nyal na phyis ni ci bder ro //",
    "T02D2665:138a-36": "de nas phyi de nyin yang cho ga de bzhin du bya'o //",
    "T02D2665:138a-37": "de ltar sngags kyi sgo nas byang chub sems dpa'i sbyad pa spyod pas rgyun mi 'chad par bya'o //",
    "T02D2665:138a-38": "ji skad bshad pa bzhin mi nus na yang ci",
    "T02D2665:138a-39": "nus pas sngags kyi lha mnyes par bya'i mi rung",
    "T02D2665:138a-40": "snyam pa'i dogs pa ni mi bskyed do //",
    "T02D2665:138b-0": "sangs rgyas dang byang chub sems dpa' @138b rnams rjer bzung ba dang /",
    "T02D2665:138b-1": "bla na med pa yang dag par rdzogs pa'i byang",
    "T02D2665:138b-2": "chub tu smon lam gdab pa 'di gnyis ni yongs",
    "T02D2665:138b-3": "su mi gtong ngo //",
    "T02D2665:138b-4": "'di gnyis yongs su ma btang na cho ga gzhan",
    "T02D2665:138b-5": "rnams ma nus kyang bzlas pa rtag par brtson 'grus",
    "T02D2665:138b-6": "su byas na das kyang rjes su mthun pa'i dngos",
    "T02D2665:138b-7": "grub dngos par thob po //",
    "T02D2665:138b-8": "'di la nang gi gtsang sbra gtso bo ste de",
    "T02D2665:138b-9": "bas na phyi rol gyi gtsang sbra la chags par",
    "T02D2665:138b-10": "mi bya'o // bza' ba 'dres pa la sogs pa nyes pa'i dogs pa yang mi bya'o //",
    "T02D2665:138b-11": "lus gso ba'i phyir ni phyi rol gyi khrus la sogs pa yang bya ste /",
    "T02D2665:138b-12": "de'ang 'bab chu la sogs par khrus byed 'dod na",
    "T02D2665:138b-13": "thog mar 'phags pa mi g-yo ba'i sngags kyis sa",
    "T02D2665:138b-14": "gtsang ma blangs te lan gsum bsngags la sngags des",
    "T02D2665:138b-15": "bdag bsrungs la chu'i gdug pa 'ang bskrad de /",
    "T02D2665:138b-16": "mtshams bcad la sngags de chu la'ang bsngags te ;",
    "T02D2665:138b-17": "/ sangs rgyas dang byang chub sems dpa' rnams la'ang",
    "T02D2665:138b-18": "mang du phul nas yid la dran par byed cing",
    "T02D2665:138b-19": "/ sa des ya rabs kyi tshul bzhin khrus bya'o //",
    "T02D2665:138b-20": "de nas dam tshig la sogs pa'i phyag rgya gsum",
    "T02D2665:138b-21": "po byas la chos kyi dbyings kyi yi ge 'ang",
    "T02D2665:138b-22": "sbyi bor bsam / rdo rje go chas kyang bdag",
    "T02D2665:138b-23": "go bgos la sangs rgyas dang byang chub sems dpa'",
    "T02D2665:138b-24": "rnams la phyag phul te sems can la phan par",
    "T02D2665:138b-25": "bsngags pa byas nas phyag 'tshal te ldang ngo //",
    "T02D2665:138b-26": "mtshams bcad pa'ang yid kyis dkrol la gnas su mi g-yeng bar 'gro'o //",
    "T02D2665:138b-27": "yang na khrus kyi gnas de nyid du snga ma bzhin du bzlas pa'o //",
    "T02D2665:138b-28": "nyin re zhing rjes su dran pa de ltar byas na thams cad mkhyen pa'i tshogs bsags pa dang /",
    "T02D2665:138b-29": "go 'phang dam pa ring por mi thogs par 'thob",
    "T02D2665:138b-30": "cing tshe 'di nyid la 'tshe ba thams cad med",
    "T02D2665:138b-31": "pa dang / mtshan ma dang bcas pa'i dngos grub thams cad nus par myur du 'gyur ro //",
    "T02D2665:138b-32": "mtshan ma med pa zab ces te //",
    "T02D2665:138b-33": "dman pa rnams kyis mi lcogs pas //",
    "T02D2665:138b-34": "de phyir mtshan ma cho ga can //",
    "T02D2665:138b-35": "skyon med pa ni 'dir bshad do //",
    "T02D2665:138b-36": "rnam par snang mdzad kyi sgrub pa'i thabs kyi cho",
    "T02D2665:138b-37": "ga / slob dpon rgyal ba'i 'od kyis mdzad pa"
}