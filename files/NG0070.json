{
    "NG0070:0": "@#/  / rgya gar skad du /",
    "NG0070:1": "bud+d+ha badzra sa twa a sha ya pa da tri ti ya na ma tan+t+ra /",
    "NG0070:2": "bod skad du /",
    "NG0070:3": "sangs rgyas rdo rje sems dpa'i dgongs pa tshig gsum pa zhes bya ba'i rgyud /",
    "NG0070:4": "bcom ldan 'das mgon po 'od mi 'gyur ba la phyag 'tshal lo //",
    "NG0070:5": "'di skad bdag gis thos pa'i dus gcig na /",
    "NG0070:6": "sangs rgyas mi bskyod pa'i zhing khams mngon par dga'",
    "NG0070:7": "ba'i tshal na rgyal ba rdo rje sems dpa' la",
    "NG0070:8": "rdo rje'i rigs kyi 'khor bye ba khrag khrig sa",
    "NG0070:9": "yas bskor nas rang gi rig pa'i ye shes ye",
    "NG0070:10": "nas rang bzhin 'od kyi phung por gsal ba'i ngang",
    "NG0070:11": "na bzhugs so // de'i tshe gsang ba'i bdag pos",
    "NG0070:12": "sangs rgyas 'od dpag med chen po la 'di skad",
    "NG0070:13": "na bzhugs so // ces gsol to // kye sangs",
    "NG0070:14": "rgyas thams cad kyi mes po rgyal ba 'od mi",
    "NG0070:15": "'gyur ba chen po ma rig pa'i sems can rnams",
    "NG0070:16": "la sangs rgyas gang yin gsung du gsol //",
    "NG0070:17": "zhes zhus so //",
    "NG0070:18": "de nas bde bar gshegs pa thams cad kyi mes",
    "NG0070:19": "po sangs rgyas 'od mi 'gyur ba chen pos 'di",
    "NG0070:20": "skad ces bka' stsal to //",
    "NG0070:21": "kye gsang ba'i bdag po khyod nyon cig / rang",
    "NG0070:22": "gi shes rig gi ngo bo sang nge ba 'di",
    "NG0070:23": "dngos po dang kha dog gi ngo bor ma grub",
    "NG0070:24": "pa stong sang nge 'dug pa 'di sangs rgyas kun",
    "NG0070:25": "tu bzang mo yin no //",
    "NG0070:26": "rang gi shes rig gi ngo bo stong bdo tsa",
    "NG0070:27": "na stong pa phyangs chad du ma song bar shes",
    "NG0070:28": "rig ma 'gags par wal le gsal ba 'di sangs",
    "NG0070:29": "rgyas kun tu bzang mo yin no //",
    "NG0070:30": "rang gi rig pa dngos po cir yang ma grub",
    "NG0070:31": "par ngo bo stong pa dang rang gi shes rig",
    "NG0070:32": "wal le ba dbyer mi phyed par 'dug pa 'di",
    "NG0070:33": "sangs rgyas chos kyi sku yin no //",
    "NG0070:34": "rang gi shes rig sang ngai ba 'di ye shes kyi sku yin no //",
    "NG0070:35": "rang gi rig pa gsal stong dbyer med 'od kyi",
    "NG0070:36": "phung por 'dug pa 'di la skye shi med pas",
    "NG0070:37": "sangs rgyas 'od mi 'gyur ba yin no //",
    "NG0070:38": "de ngo shes pas chog go / zhes bka' stsal to //",
    "NG0070:39": "de nas yang gsang ba'i bdag pos 'di skad ces zhus so //",
    "NG0070:40": "e ma ho /",
    "NG0070:41": "bde bar gshegs pa mgon po chen po 'od dpag",
    "NG0070:42": "tu med pas sangs rgyas kyi med pa gsum gsung",
    "NG0070:43": "du gsol ces zhus so //",
    "NG0070:44": "de nas sangs rgyas 'od dpag med kyis 'di skad ces bka' stsal to //",
    "NG0070:45": "kye gsang ba'i bdag po khyod ma yengs par nyon",
    "NG0070:46": "cig / rang gi shes rig wal le ba 'di",
    "NG0070:47": "ka sangs rgyas yin pas sangs rgyas gzhan nas btsal",
    "NG0070:48": "du med do // rang gi rig pa wal le",
    "NG0070:49": "khyug ge ba 'di rgyun du gsal bas sangs rgyas",
    "NG0070:50": "chos kyi sku la bsgrub par byar med do //",
    "NG0070:51": "rang gi rig pa chos kyi sku la skye shi",
    "NG0070:52": "med pas las dang las kyi rnam par smin pas",
    "NG0070:53": "gos pa med pas las la dge sdig med do",
    "NG0070:54": "// zhes bka' stsal to //",
    "NG0070:55": "de nas yang gsang ba'i bdag pos 'di skad ces zhus so //",
    "NG0070:56": "e ma ho //",
    "NG0070:57": "sangs rgyas 'od kyi phung po chen pos sangs rgyas",
    "NG0070:58": "kyi chog pa gsum gsung du gsol ces zhus so",
    "NG0070:59": "// de nas sangs @#//",
    "NG0070:60": "rgyas 'od kyi phung po chen pos 'di skad ces bka' stsal to //",
    "NG0070:61": "kye gsang ba'i bdag po rang gi rig pa 'gag",
    "NG0070:62": "pa med par wal le ba 'di ka sangs rgyas",
    "NG0070:63": "yin no // rang gi rig pa wal le ba",
    "NG0070:64": "'di ka 'bral ba med pas sangs rgyas chos kyi",
    "NG0070:65": "sku la sgom du med do //",
    "NG0070:66": "rang gi rig pa wal le ba 'di ka sangs",
    "NG0070:67": "rgyas yin pas rang gi rang ngo shes pas chog",
    "NG0070:68": "go / kye rdo rje 'dzin pa chen po rang",
    "NG0070:69": "gi rig pa sangs rgyas su ngo shes nas sangs",
    "NG0070:70": "rgyas la skyabs 'gro byar med de nyal bas chog",
    "NG0070:71": "go / sangs rgyas ye shes kyi sku la rgyu",
    "NG0070:72": "dang rkyen gyis bskyed pa'i rig pa med pas rang",
    "NG0070:73": "gi rig pa la gsal 'grib med pa yin no",
    "NG0070:74": "// rang gi rig pa gsal 'grib dang bral bas",
    "NG0070:75": "las dang bag chags kyi rnam smin gyis gos pa",
    "NG0070:76": "// med do // las dang las kyi rnam smin",
    "NG0070:77": "gyis gos pa med pas las dge sdig brtsi ru",
    "NG0070:78": "// med do // med do // zhes bka' stsal pas /",
    "NG0070:79": "gsang ba'i bdag pos rang gi don chen po thob bo //",
    "NG0070:80": "de nas yang gsang ba'i bdag pos 'di skad ces zhus so //",
    "NG0070:81": "kye kye /",
    "NG0070:82": "sangs rgyas 'od kyi phung po chen po sangs rgyas kyi yin lugs dgu gsung du gsol //",
    "NG0070:83": "zhes zhus so //",
    "NG0070:84": "de nas sangs rgyas 'od kyi phung pos 'di skad ces bka' stsal to //",
    "NG0070:85": "kye gsang ba'i bdag po khyod nyon cig / rang",
    "NG0070:86": "gi snying gi dkyil na sangs rgyas sku gsum ye",
    "NG0070:87": "shes kyi sku ru bzhugs so //",
    "NG0070:88": "sangs rgyas ye shes kyi sku ni rang gi shes rig ngo bo sang nge ba 'di yin no //",
    "NG0070:89": "sangs rgyas ye shes kyi sku la gsal 'grib med",
    "NG0070:90": "par rang gi shes rig gi ngo bo sang nge",
    "NG0070:91": "ba 'di dus gsum du bzhugs pa yin no //",
    "NG0070:92": "sangs rgyas ye shes kyi sku la gsal 'grib med pas /",
    "NG0070:93": "rang gi rig pa 'od kyi phung po chen por bzhugs pa yin no //",
    "NG0070:94": "rang gi rig pa'i rang 'od dam /",
    "NG0070:95": "rang lus 'od kyi phung por bzhugs pas rang gi",
    "NG0070:96": "rig pa'i rang 'od la 'char nub med pa yin",
    "NG0070:97": "no // rang gi rig pa'i rang 'od la 'char",
    "NG0070:98": "nub med pas rig pa rang gi mig nas 'thon",
    "NG0070:99": "nas 'khrul pa'i snang ba ye shes su 'char ba",
    "NG0070:100": "no // yin no // 'khrul snang ye shes su",
    "NG0070:101": "shar nas ye shes su bzlog pas rang 'od ngo",
    "NG0070:102": "shes nas rang 'od lnga la thim nas las dang",
    "NG0070:103": "bag chags sbyang mi dgos pa yin no //",
    "NG0070:104": "rang 'od ngo shes na las kyi rnam par smin",
    "NG0070:105": "pas ma bsgribs pa'i las dge sdig med pa yin",
    "NG0070:106": "no // rang 'od ngo shes pas las la dge",
    "NG0070:107": "sdig med pas chos spyod bcu dang mtshams med lnga",
    "NG0070:108": "rtogs pa'i blo la rang bzhin mnyam pa yin no",
    "NG0070:109": "no // // kye gsang ba'i bdag po don chen",
    "NG0070:110": "po 'di ni 'das pa dang ma 'ongs pas kyang",
    "NG0070:111": "ston mi nus so //",
    "NG0070:112": "don chen po de la bsgom du med do //",
    "NG0070:113": "bsgom med kyi don chen po de ngo shes pas",
    "NG0070:114": "chog go / kye rdo rje 'dzin pa chen po",
    "NG0070:115": "bsgom du med pa'i don chen po de ngo ma",
    "NG0070:116": "shes pas sangs rgyas de /",
    "NG0070:117": "dus gsum gyi bde bar gshegs pas mgo",
    "NG0070:119": "(10)@#// khos shig ces sangs rgyas 'od mi 'gyur bas gsungs so //",
    "NG0070:120": "de nas yang gsang ba'i bdag pos 'di skad ces zhus so //",
    "NG0070:121": "kye kye sangs rgyas 'od kyi phung po sangs rgyas kyi 'char lugs gsung du gsol zhes zhus so //",
    "NG0070:122": "des rnam par grol ba'i sangs rgyas 'od kyi phung",
    "NG0070:123": "po chen po des 'di skad ces bka' stsal to",
    "NG0070:124": "// kye gsang ba'i bdag po khyod nyon cig /",
    "NG0070:125": "rang gi rig pa'i rang 'od ngo shes pa rnams",
    "NG0070:126": "sku dang ye shes su grol lo //",
    "NG0070:127": "rig pa'i rang 'od ngo ma shes pa rnams lus dang bag chags su 'khrul lo //",
    "NG0070:128": "rang 'od ngo shes rung ma shes rung sems can",
    "NG0070:129": "thams cad la 'khrul pa'i snang ba 'gags pa dang",
    "NG0070:130": "*/ dag pa'i snang ba zhag lngar 'char ro //",
    "NG0070:131": "de ngo shes na rang dag pa'i snang ba dang gnyis su med par thim nas sangs rgya'o //",
    "NG0070:132": "de ni gdams ngag can gnad kyi sgo nas sangs rgya ba yin no //",
    "NG0070:133": "sems can thams cad la dag pa'i snang ba yang",
    "NG0070:134": "nas yang du shar yang rang gi ngo ma shes",
    "NG0070:135": "pas lus dang bag chags su 'khrul lo //",
    "NG0070:136": "rig pa'i rang mdangs 'od gsal chen po ngo shes",
    "NG0070:137": "na sangs rgyas rdo rje sems dpa'i gsang lam yin",
    "NG0070:138": "no // de ni ngo shes pas chog go /",
    "NG0070:139": "don chen po de ngo shes par gyis shig ces",
    "NG0070:140": "no // bka' stsal to // sangs rgyas thams cad",
    "NG0070:141": "kyi dgongs pa tshig gsum pa'i rgyud las rdo rje",
    "NG0070:142": "sems dpa'i gsang lam bstan pa'i le'u ste dang po'o",
    "NG0070:143": "// // de nas yang gsang ba'i bdag pos 'di",
    "NG0070:144": "skad ces zhus so //",
    "NG0070:145": "kye kye bde bar gshegs pa 'od kyi phung po",
    "NG0070:146": "bar do rnam pa gsum dang rtsa'i gnas lugs gsung",
    "NG0070:147": "du gsol zhes zhus so //",
    "NG0070:148": "de nas bcom ldan 'das 'od phung chen pos 'di skad ces bka' stsal to //",
    "NG0070:149": "kye gsang ba'i bdag po bar do la rnam pa gsum yin no //",
    "NG0070:150": "da lta dang */",
    "NG0070:151": "'chi kha dang chos nyid bar do dang rnam pa gsum yin no //",
    "NG0070:152": "da lta ni rang bzhin gyi bar do yin no //",
    "NG0070:153": "'chi kha'i sdug bsngal gyi bar do ni 'khrul snang 'gags pa'i bar do yin no //",
    "NG0070:154": "chos nyid kyi bar do ni 'khrul snang 'gags nas",
    "NG0070:155": "dag snang 'char bas ye shes 'char ba'i bar do",
    "NG0070:156": "yin no // ye shes 'char ba'i bar do de",
    "NG0070:157": "ngo shes pas chog go / zhes bka' stsal to",
    "NG0070:158": "yin no // // de nas gsang ba'i bdag pos 'di skad ces zhus so /",
    "NG0070:159": "kye kye /",
    "NG0070:160": "rnam par grol ba'i sangs rgyas 'od kyi phung po",
    "NG0070:161": "chen pos gdams ngag rnam pa gsum gsung du gsol",
    "NG0070:162": "zhes zhus so // sangs rgyas 'od kyi phung pos bka' stsal pa /",
    "NG0070:163": "kye rdo rje 'dzin pa chen po bar do rnam",
    "NG0070:164": "pa gsum la gdams ngag rnam pa gsum yin no",
    "NG0070:165": "// da lta'i gdams ngag skyel ma dang 'dra'o //",
    "NG0070:166": "'chi kha'i gdams ngag sun ma dang 'dra'o //",
    "NG0070:167": "bar do'i gdams ngag rang gi yul du sleb nas btsan po'i mkhar du zhugs pa dang 'dra'o //",
    "NG0070:168": "zhes gsungs so //",
    "NG0070:169": "de nas yang gsang ba'i bdag pos zhus @#//",
    "NG0070:170": "pa /",
    "NG0070:171": "kye bcom ldan 'das da lta'i gdams ngag skyel ma",
    "NG0070:172": "dang lta ba rnam pa gsum gsung du gsol zhes",
    "NG0070:173": "zhus so // bcom ldan 'das kyis bka' stsal pa /",
    "NG0070:174": "skyel ma la rnam pa gsum yin no //",
    "NG0070:175": "dpe don rtags gsum mo zhes gsungs so //",
    "NG0070:176": "de nas yang gsang ba'i bdag pos zhus pas /",
    "NG0070:177": "kye kye /",
    "NG0070:178": "bcom ldan 'das dpe'i ngo sprod gsung du gsol zhes zhus so //",
    "NG0070:179": "bcom ldan 'das kyis bka' stsal pa /",
    "NG0070:180": "gsang ba'i bdag po dpe'i ngo sprod la gsum yin no //",
    "NG0070:181": "shel dang */",
    "NG0070:182": "nyi ma dang */",
    "NG0070:183": "'dra 'bag dang gsum mo //",
    "NG0070:184": "zhes gsungs so //",
    "NG0070:185": "gsang ba'i bdag pos zhus pa /",
    "NG0070:186": "bcom ldan 'das rtags kyi ngo sprod gsung du gsol zhes zhus so //",
    "NG0070:187": "bcom ldan 'das kyis bka' stsal pa /",
    "NG0070:188": "rtags kyi ngo sprod la gsum yin no //",
    "NG0070:189": "chos sku rang gi snying gi dkyil na bzhugs pa'i rtags rang gi mig yin no //",
    "NG0070:190": "longs sku'i snying gi nang na bzhugs pa'i rtags rdo",
    "NG0070:191": "rje sems dpa'i me long bltas pas sangs rgyas kyi",
    "NG0070:192": "zhing khams 'char ba de yin no //",
    "NG0070:193": "sprul pa'i sku'i rtags 'khrul pa'i snang ba 'di dag pa'i snang bar 'char ba yin no //",
    "NG0070:194": "kye rdo rje 'dzin pa chen po /",
    "NG0070:195": "chos sku'i rtags de ltar rang gi rig pa ma 'gags par wal le ba 'di rang yin no //",
    "NG0070:196": "longs sku'i rtags me long gi byad shar ba mig",
    "NG0070:197": "phug ste ma yengs par bltas nas mdun gyi nam",
    "NG0070:198": "mkha' la bltas pas mdun gyi nam mkha' la longs",
    "NG0070:199": "sku kha mig rna ba can snang ba de yin",
    "NG0070:200": "no // sprul sku'i rtags rang gi mig dang ba",
    "NG0070:201": "spu'i bu ga nas 'od kyi gdangs 'char ba de",
    "NG0070:202": "yin no zhes gsungs so //",
    "NG0070:203": "de nas yang gsang ba'i bdag pos zhus pa /",
    "NG0070:204": "kye sangs rgyas 'od kyi phung po chen po don",
    "NG0070:205": "gyi ngo sprod gsum gsung du gsol zhes zhus so",
    "NG0070:206": "// 'od phung chen pos bka' stsal pa /",
    "NG0070:207": "gsang ba'i bdag po khyod nyon cig / don gyi ngo sprod la gsum yin no //",
    "NG0070:208": "rang gi rig pa ma 'gags par wal le gsal ba 'di sangs rgyas chos kyi sku yin no //",
    "NG0070:209": "rang gi shes rab kyis ma 'gags par shes pas",
    "NG0070:210": "shes rab kyi sku dang sangs rgyas longs spyod rdzogs",
    "NG0070:211": "pa'i sku yin no //",
    "NG0070:212": "rang gi rig pa 'od kyi phung por bzhugs pas sangs rgyas sprul pa'i sku yin no //",
    "NG0070:213": "rang gi rang 'od yul la 'char bas snang ba",
    "NG0070:214": "'od lngar shar ba yang sprul pa'i sku yin no",
    "NG0070:215": "// rang gi snying gi dkyil na dngas ma lnga'i",
    "NG0070:216": "dbus na ye shes kyi 'od kha dog lngar gnas",
    "NG0070:217": "pa de ni sprul pa'i sku yin no //",
    "NG0070:218": "'od lnga'i sbubs na sku lnga gnas pa de ni longs sku'o //",
    "NG0070:219": "sku dang 'od gnyis la mi rtog pa'i rig pas",
    "NG0070:220": "khyab par gnas pa ni chos sku'o zhes gsungs so",
    "NG0070:221": "// de nas yang gsang ba'i bdag pos zhus pa /",
    "NG0070:222": "kye kye bcom ldan 'das chos sku'i nyams len gsung du gsol /",
    "NG0070:223": "zhes zhus so //",
    "NG0070:224": "bcom ldan 'das kyis bka' stsal pa /",
    "NG0070:225": "gsang ba'i bdag po chos sku nyams su blang ba ni nam @#//",
    "NG0070:226": "mkha' sum phrugs kyi gdams ngag go / phyi'i nam mkha' bar snang stong pa 'di yin no //",
    "NG0070:227": "nang gi nam mkha' mig dang snying gnyis 'brel ba'i rtsa sbug stong pa 'di yin no //",
    "NG0070:228": "gsang ba'i nam mkha' rang gi tsit+ta rin po che'i gzhal yas khang ngo *//",
    "NG0070:229": "rang gi rig pa mig la gtad mig bar snang",
    "NG0070:230": "la gtad nas bzhag pas ye shes lhug par skye'o",
    "NG0070:231": "// de la gnas lugs zang thal gyi dgongs pa",
    "NG0070:232": "nyon mongs pa dang rnam par rtog pas ma bslad",
    "NG0070:233": "pa'i rig pa gnas lugs chos kyi sku da ltar",
    "NG0070:234": "gyi shes pa gsal la ma 'gags par sal le",
    "NG0070:235": "// hrig ge ba / hur re /",
    "NG0070:236": "rjen ne /",
    "NG0070:237": "rnam rtog gang gis kyang ma bslad pa'i rtog med",
    "NG0070:238": "kyi rig pa ma 'gags par rkyang par shar ba",
    "NG0070:239": "/ shes pa bde sing ngai ba /",
    "NG0070:240": "rig pa dngas sang nge ba /",
    "NG0070:241": "dran pa ma 'gags pa /",
    "NG0070:242": "'dzin rig ma zhugs pa'i gnas lugs ma bcos pa",
    "NG0070:243": "de kha la nyams su blangs pas ye shes lhug",
    "NG0070:244": "par skye'o // de nas yang gsang ba'i bdag pos zhus pa /",
    "NG0070:245": "kye bcom ldan 'das longs sku'i nyams len gsung du gsol zhes zhus so //",
    "NG0070:246": "bcom ldan 'das kyis bka' stsal pa /",
    "NG0070:247": "gsang ba'i bdag po longs sku'i nyams len ni rdo",
    "NG0070:248": "rje sems dpa'i me long gi nang du rigs lnga'i",
    "NG0070:249": "sku la blta'o // de nas yang gsang ba'i bdag pos zhus pa /",
    "NG0070:250": "kye kye bcom ldan 'das sprul sku'i nyams len gsung du gsol zhes zhus pas /",
    "NG0070:251": "bcom ldan 'das kyis bka' stsal pa /",
    "NG0070:252": "gsang ba'i bdag po sprul sku'i nyams len ni sgra dang */",
    "NG0070:253": "'od dang */",
    "NG0070:254": "zer gsum la blta'o //",
    "NG0070:255": "sgra ni rna ba bkag la blta'o //",
    "NG0070:256": "'od ni srid pa'i me long la mig btsugs la blta'o //",
    "NG0070:257": "zer ni nyi ma'i snying po la blta'o zhes bka' stsal to //",
    "NG0070:258": "de nas gsang ba'i bdag pos 'di skad ces zhus so //",
    "NG0070:259": "kye kye bcom ldan 'das rtsa'i gnas lugs gsung du gsol zhes zhus so //",
    "NG0070:260": "de nas sangs rgyas 'od kyi phung pos bka' stsal pa /",
    "NG0070:261": "gsang ba'i bdag po khyod nyon cig / rtsa'i gnas lugs la gsum yin no //",
    "NG0070:262": "rtsa ro ma dang */",
    "NG0070:263": "rkyang ma dang */",
    "NG0070:264": "kun 'dar ma dang gsum mo //",
    "NG0070:265": "rtsa ro ma ni snying yin no //",
    "NG0070:266": "gnyid du song ba'am brgyal ba'am dbugs chad tsa na",
    "NG0070:267": "'bad pa'i tha mar dar gyi pho long brdabs pa",
    "NG0070:268": "tsam ro dang 'dra bar song bas ro ma yin",
    "NG0070:269": "no // rtsa rkyang ma ni mig yin no //",
    "NG0070:270": "de yang rang gi rig pa mig la gtad mig",
    "NG0070:271": "bar snang la gtad pa'i dus der rnam par rtog",
    "NG0070:272": "pa gang gis kyang mi bsgribs par rtog med kyi",
    "NG0070:273": "rig pa rkyang par 'char bas na rtsa rkyang ma",
    "NG0070:274": "yin no // de ni mig yin no //",
    "NG0070:275": "rtsa kun 'dar ma ni snying dang glo ba dang",
    "NG0070:276": "kha snar 'brel nas dbugs kyi rta pho la sems",
    "NG0070:277": "kyi mi pho zhon nas rtog pa kun rgyu bas",
    "NG0070:278": "rtsa kun 'dar ma mgrin pa yin no //",
    "NG0070:279": "zhes gsungs so //",
    "NG0070:280": "sangs rgyas thams cad kyi dgongs pa tshig gsum pa'i rgyud las da lta'i gdams ngag @#//",
    "NG0070:281": "skyel ma lta bu'i le'u ste gnyis pa'o // //",
    "NG0070:282": "de nas yang gsang ba'i bdag pos 'di skad ces",
    "NG0070:283": "zhus so // kye kye sangs rgyas 'od phung chen",
    "NG0070:284": "po 'chi kha'i gdams ngag sun ma lta bu gsung",
    "NG0070:285": "du gsol zhes zhus so //",
    "NG0070:286": "de nas sangs rgyas 'od kyi phung po chen pos 'di skad ces bka' stsal to //",
    "NG0070:287": "kye gsang ba'i bdag po bar gyi sun ma 'chi kha yin no //",
    "NG0070:288": "de la gsum mo //",
    "NG0070:289": "phyi'i 'byung ba rdibs pa dang */",
    "NG0070:290": "nang gi 'byung ba 'das pa dang */",
    "NG0070:291": "gsang ba'i 'byung ba rdzogs pa'o //",
    "NG0070:292": "gsang ba'i 'byung ba rdzogs pas na dbugs chad pa'i dus der 'byung ba dngas snyigs 'byed do //",
    "NG0070:293": "snyigs ma phung po la las so //",
    "NG0070:294": "dngas ma ye shes kyi 'od lnga chos nyid kyi nam mkha' la 'char ro //",
    "NG0070:295": "bar dor sku lnga ye shes lnga ldan gyi sun ma 'ong ngo *//",
    "NG0070:296": "de ngo shes pas chog go / de ngo shes",
    "NG0070:297": "par gyis shig / de nas yang gsang ba'i bdag",
    "NG0070:298": "pos zhus pa / kye kye bcom ldan 'das bar",
    "NG0070:299": "do'i gdams ngag khyim lta bu gsung du gsol zhes",
    "NG0070:300": "pos zhus pa / zhus so // de nas sangs rgyas 'od kyi phung pos bka' stsal pa /",
    "NG0070:301": "kye rdo rje 'dzin pa chen po bar do la gsum yin no //",
    "NG0070:302": "chos nyid bar do dang */",
    "NG0070:303": "srid pa'i bar do dang */",
    "NG0070:304": "las kyi bar do dang gsum yin no //",
    "NG0070:305": "e ma ho rigs kyi bu dbugs chad pa dang zhag lngar dag pa'i snang ba 'char ro //",
    "NG0070:306": "de'i dus su sun ma gsum 'ong ngo *//",
    "NG0070:307": "'od dang */",
    "NG0070:308": "sgra dang */",
    "NG0070:309": "zer gsum 'ong ngo *//",
    "NG0070:310": "'od ni bde bar gshegs pa'i rang 'od phra la dngas pa /",
    "NG0070:311": "gsal la 'tsher ba /",
    "NG0070:312": "rang bzhin gyis bkrag la nyam nga ba /",
    "NG0070:313": "sos ka'i thang la smig rgyu 'gyu ba bzhin du",
    "NG0070:314": "'jig rten gyi khams thams cad du khengs nas mer",
    "NG0070:315": "re re 'ong ngo *//",
    "NG0070:316": "de la ma 'jigs shig / sgra ni 'od kyi",
    "NG0070:317": "nang thams cad nas chos nyid kyi rang sgra 'brug",
    "NG0070:318": "stong ldir ba tsam drag la sgra che ba di",
    "NG0070:319": "ri ri 'ong ngo *//",
    "NG0070:320": "de la ma sngangs shig / 'od las zer mtshon cha'i char 'bab pa tsam 'byung ste /",
    "NG0070:321": "de yang char pa 'bab pa 'dra ba mtshon cha'i",
    "NG0070:322": "rnam pa sna tshogs pa zing zing pa 'ong ngo",
    "NG0070:323": "*// de la ma skrag cig / de gsum la mi 'jigs /",
    "NG0070:324": "mi sngangs */",
    "NG0070:325": "mi skrag pa ni da lta'i nyams len gsum nyams su blangs pas mi 'jigs so //",
    "NG0070:326": "mi sngangs so //",
    "NG0070:327": "mi skrag go / de'i phyir na dag pa'i snang ba la 'dris par bya'o //",
    "NG0070:328": "kye kye rdo rje 'dzin pa chen po bar du",
    "NG0070:329": "bla ma dang yi dam mkha' 'gro'i snang ba 'char",
    "NG0070:330": "ro // rigs kyi bu 'od de la ma 'jigs sgra de la ma sngangs /",
    "NG0070:331": "zer de la ma skrag pas rgyun du rang gi",
    "NG0070:332": "rig pa'i gdangs yin no zhes zer nas lung ston",
    "NG0070:333": "no // de la bla ma'i lung bstan ni bla ma la mos gus che bas 'ong ngo *//",
    "NG0070:334": "yi dam gyi lung bstan ni phyi nang gsang ba'i dbang rdzogs pa las 'ong ngo *//",
    "NG0070:335": "mkha' 'gro'i lung bstan ni gsang sngags kyi dam tshig ma nyams pa las 'ong ngo //",
    "NG0070:336": "rigs kyi bu srid pa'i bar do ni lung bstan @#//",
    "NG0070:337": "pas rang 'od du ngo shes nas sangs mi rgya mi srid pas srid pa'i bar do yin no //",
    "NG0070:338": "rang gi rig pa'i rang 'od ngo ma shes na",
    "NG0070:339": "'gro drug tu mi 'khor mi srid pas kyang srid",
    "NG0070:340": "pa'i bar do yin no //",
    "NG0070:341": "kye gsang ba'i bdag po rang gi rig pa'i rang 'od la dus rtag tu blta'o //",
    "NG0070:342": "e ma ho //",
    "NG0070:343": "las kyi bar do ni sangs rgyas kyi rang 'od",
    "NG0070:344": "ngo ma shes pas 'khor ba ru ma bzlogs par",
    "NG0070:345": "rigs drug gi snang ba 'char ro //",
    "NG0070:346": "dug lnga'i lam la zhag drug 'grim mo //",
    "NG0070:347": "lha'i 'od dkar po bkrag med 'char ro //",
    "NG0070:348": "de la shes pa zhugs na lhar skye'o //",
    "NG0070:349": "de bzhin du lha ma yin gyi 'od sngon po bkrag med /",
    "NG0070:350": "mi'i dmar po /",
    "NG0070:351": "byol song ljang gu /",
    "NG0070:352": "yi dwags ser po /",
    "NG0070:353": "dmyal ba'i nag por 'char ro //",
    "NG0070:354": "e ma ho 'gro ba rigs drug gi 'od la",
    "NG0070:355": "shes pa zhugs pas skad cig ma gnyis pa la",
    "NG0070:356": "rdzogs ldan mun pa nag po'i khams nyin mo nyi",
    "NG0070:357": "ma'i snang ba med /",
    "NG0070:358": "nub mo zla ba'i snang ba med /",
    "NG0070:359": "nang nub me'i snang ba med /",
    "NG0070:360": "char dang rlung dang mun nag gi nang na shin tu sdug bsngal lo //",
    "NG0070:361": "de yang dper na nyi ma nub pas mun pa sros pa dang 'dra'o //",
    "NG0070:362": "de nas zhag bdun mun pa sangs nas /",
    "NG0070:363": "lhan cig skyes pa'i lha dang */",
    "NG0070:364": "lhan cig skyes pa'i 'dre gnyis kyis gshin rje'i gam",
    "NG0070:365": "du khrid de las gyi me long bltar bcug nas",
    "NG0070:366": "las dge sdig gi rde'u gang mang bsgrangs pa'i bar",
    "NG0070:367": "der dge sdig gnyis stobs gang che ba'i 'bras bu",
    "NG0070:368": "len pas las kyi bar do 'dir las dge sdig",
    "NG0070:369": "gis ma bsgribs pa shin tu gal che'o //",
    "NG0070:370": "bar do des rang gi snang ba 'od lnga rang",
    "NG0070:371": "gi rig pa'i rang 'od rang la shar bar ngo",
    "NG0070:372": "shes na skad cig ma gsum la sangs rgya'o //",
    "NG0070:373": "des na skad cig ma gsum pa la 'gro drug tu 'khyams pa mi srid do //",
    "NG0070:374": "kye gsang ba'i bdag po de'i phyir na gdams ngag",
    "NG0070:375": "'di'i gnad mi shes na mi phan no zhes gsungs",
    "NG0070:376": "so // de nas sangs rgyas 'od kyi phung pos 'di skad ces bka' stsal to //",
    "NG0070:377": "kye gsang ba'i bdag po rigs drug gi sems can",
    "NG0070:378": "'khor bar 'khyams pa ni rang gi snang ba 'di",
    "NG0070:379": "ngo ma shes pas 'khrul pa'i snang ba sna tshogs",
    "NG0070:380": "su byung nas 'khor bar 'khyams so //",
    "NG0070:381": "rdo rje sems dpa' sangs rgyas pa de yul chos",
    "NG0070:382": "nyid kyi klong du rang gi snang ba ye shes",
    "NG0070:383": "'od du gsal ba de rang snang yin pa la",
    "NG0070:384": "yin par shes nas sangs rgya'o //",
    "NG0070:385": "rang gi rang snang ye shes 'od du gsal ba",
    "NG0070:386": "de rang snang yin par ngo shes na las dge",
    "NG0070:387": "sdig gnyis kyis phan btags pa dang gnod pa bskyal",
    "NG0070:388": "ba med do // de'i phyir na las la dge sdig med pa yin no zhes bka' stsal to //",
    "NG0070:389": "sangs rgyas thams cad kyi dgongs pa tshig gsum pa'i",
    "NG0070:390": "rgyud las gdams ngag can gnad ngo shes pas sangs",
    "NG0070:391": "rgya ba'i le'u ste gsum pa'o // // rgyal ba",
    "NG0070:392": "rdo rje sems dpa'i dgongs pa tshig gsum pa'i rgyud",
    "NG0070:393": "sangs rgyas lag 'phrad @#//",
    "NG0070:394": "du gtad pa rdzogs so // // g+hu ya seng",
    "NG0070:395": "ge dbang phyug gis mchad pa stag can du sbas",
    "NG0070:396": "pa lca sgom nag pos thon pa'o //",
    "NG0070:397": "sngags kyi srung mas bya ra gyis la srungs shig / nag mo khros ma /",
    "NG0070:398": "ma ha ka la rdo rje legs pa mkha' 'gro sde bzhi la gtad do //",
    "NG0070:399": "gter srung shin tu gnyan no //"
}