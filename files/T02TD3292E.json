{
    "T02TD3292E:33b-0": "@33b # // rgya gar skad du /",
    "T02TD3292E:33b-1": "he badzra s'a dha nam /",
    "T02TD3292E:33b-2": "bod skad du /",
    "T02TD3292E:33b-3": "dgyes pa'i rdo rje'i sgrub thabs /",
    "T02TD3292E:33b-4": "'jig rten gsum skyong he ru ka //",
    "T02TD3292E:33b-5": "bla ma mgon la phyag 'tshal nas /",
    "T02TD3292E:33b-6": "sh'ant'i zhal snga nas gsungs de'i //",
    "T02TD3292E:33b-7": "sgrub thabs cho gar rnam par dbye //",
    "T02TD3292E:33b-8": "dpa' bo zhal gcig phyag gnyis pa //",
    "T02TD3292E:33b-9": "mgul par bdag med ma yis 'khyud //",
    "T02TD3292E:33b-10": "'khor lo la sogs rgyan dang ldan //",
    "T02TD3292E:33b-11": "spyan gsum rkang gnyis rgyal po'o//",
    "T02TD3292E:33b-12": "rgyud 'dir bsgom pa'i dbang du byas pa'i rnal 'byor pas /",
    "T02TD3292E:33b-13": "nam mkha' byung ba dang stan las langs la /",
    "T02TD3292E:33b-14": "rang gi snying gar nyi ma la gnas pa'i yi ge h'um bltas te /",
    "T02TD3292E:33b-15": "de'i 'od zer gyis dpal he ru ka legs par gsal bar byas shing spyan drangs la /",
    "T02TD3292E:34a-0": "me tog la sogs pa'i nye bar mkho ba'i yo @34a * //",
    "T02TD3292E:34a-1": "byad lngas yang dag par mchod de /",
    "T02TD3292E:34a-2": "de'i spyan sngar sdig pa bshags pa dang /",
    "T02TD3292E:34a-3": "bsod nams la rjes su yi rang ba dang /",
    "T02TD3292E:34a-4": "gsum la skyabs su 'gro ba yang byas la byang chub chen po'i sems bskyed de /",
    "T02TD3292E:34a-5": "sems can rnams la lha rdzas kyi bde ba nye bar sgrub par byed pa'i rnam ba'i byams pa dang /",
    "T02TD3292E:34a-6": "sdug bsngal thams cad spong bar byed pa'i snying rje dang /",
    "T02TD3292E:34a-7": "bde ba de ji srid du rgyun mi 'chad pa nyid du dga' ba dang /",
    "T02TD3292E:34a-8": "nyon mongs pa dang nye ba'i nyon mongs pa dang /",
    "T02TD3292E:34a-9": "gzung ba dang /",
    "T02TD3292E:34a-10": "'dzin pa la sogs pa yid la mi byed pa'i mtshan nyid kyi btang snyoms kyang bsgom par bya ba'o//",
    "T02TD3292E:34a-11": "de nas chos dang gang zag la sogs pa rnam par rtog pa'i dri ma spangs pa'i rang bzhin ston ka dri ma med pa'i nam phyed kyi nam mkha' dang mtshungs par gnyis su med pa'i ye shes kyi rang bzhin gcig po stong pa nyid rnam par bsgoms la /",
    "T02TD3292E:34a-12": "aom stong pa nyid kyi ye shes kyi rdo rje'i rang bzhin gyi bdag nyid ni nga yin no zhes bya ba 'dis byin gyis brlab par bya ba'o //",
    "T02TD3292E:34a-13": "de nas rab tu sad pas nam mkha'i dbyings su nyi ma'i dkyil 'khor la gnas pa'i yi ge h'um bltas la /",
    "T02TD3292E:34a-14": "de yongs su gyur pa las rdo rje'i lte ba la gnas pa'i yi ge h'um blta bar bya ba'o //",
    "T02TD3292E:34a-15": "de las 'od spros pa las kun nas byung ba'i dpal he ru ka'i gzugs rnams kyis 'jig rten gyi don mtha' dag byas nas de nyid la legs par gzhug par byed pa'o //",
    "T02TD3292E:34a-16": "de yongs su gyur pa las dpal he ru ka ste /",
    "T02TD3292E:34a-17": "padma 'dab ma sna tshogs pa la gnas pa'i steng na nyi ma'i dkyil 'khor la bzhugs pa spyan mig gsum pa /",
    "T02TD3292E:34a-18": "phyag gnyis pa'i phyag g-yas pas ni rdo rje'o //",
    "T02TD3292E:34a-19": "g-yon pas ni rdo rjes mtshan pa'i thod pa bsnams pa'o //",
    "T02TD3292E:34a-20": "zhabs ngos shig gi ljid kyis 'bebs pa /",
    "T02TD3292E:34a-21": "stag gi pags pa'i sham thabs mnabs pa /",
    "T02TD3292E:34a-22": "dbu la mi rus las byas pa'i mi bskyod pa'i bdag nyid kyi 'khor lo dang ldan pa /",
    "T02TD3292E:34a-23": "snyan la snang ba mtha' yas kyi bdag nyid kyi mi rus kyi rna gdub po //",
    "T02TD3292E:34a-24": "mgul pa na rin chen 'byung ldan gyi bdag nyid kyi mgul rgyan dang ldan pa'o //",
    "T02TD3292E:34a-25": "lag mgul na rnam par snang mdzad kyi bdag nyid kyi lag gdub dang ldan pa'o //",
    "T02TD3292E:34b-0": "rked pa na don yod grub pa'i bdag nyid @34b kyi smad ka dang ldan pa'o //",
    "T02TD3292E:34b-1": "skra'i thi gu'i dag byed kyi ga sha dang /",
    "T02TD3292E:34b-2": "dpung rgyan dang /",
    "T02TD3292E:34b-3": "rkang rgyan dang ldan pa dbu skra kham pa gyen la phyogs pa'o //",
    "T02TD3292E:34b-4": "zhal gcig phyag gnyis ma /",
    "T02TD3292E:34b-5": "gri gug dang thod pa bsnams pa'i bdag med ma la kun nas 'khyud pa'o //",
    "T02TD3292E:34b-6": "de lta bur gyur par bdag nyid rnam par bsgom par bya ba'o //",
    "T02TD3292E:34b-7": "de nas 'dir rna ba la ni bdag med ma'o //",
    "T02TD3292E:34b-8": "mig la ni rdo rje ma'o //",
    "T02TD3292E:34b-9": "sna la ni goo r'i sbed ma'o //",
    "T02TD3292E:34b-10": "lce la ni b'a ri rnal 'byor ma'o //",
    "T02TD3292E:34b-11": "lus kyi dbang po la ni rdo rje mkha' 'gro ma'o //",
    "T02TD3292E:34b-12": "yid la ni bdag med mar mos par bya'o //",
    "T02TD3292E:34b-13": "de nas mgo bo la ni padma 'dab ma sum cu rtsa gnyis pa'i steng du kha 'og tu bltas pa'i yi ge h'um ngo //",
    "T02TD3292E:34b-14": "lte bar padma 'dab ma drug cu rtsa bzhi pa'i steng du kha gyen la bltas pa'i yi ge aom bsam par bya ba'o //",
    "T02TD3292E:34b-15": "de nas dam tshig sems dpa' dang 'dra ba'i ye shes sems dpa' spyan drangs la /",
    "T02TD3292E:34b-16": "dza: h'um bam ho: zhes bya ba'i sngags 'dis drangs shing legs bar bcug la bcings te /",
    "T02TD3292E:34b-17": "dbang du byas pas chu dang 'o ma bzhin du ro gcig tu bya ba'o //",
    "T02TD3292E:34b-18": "de'i rjes thogs la rang gi snying ga'i nyi ma la rdo rje'i lte ba la gnas pa'i yi ge h'um gi 'od zer kun du spro bar bya ba'o //",
    "T02TD3292E:34b-19": "de spros pas de bzhin gshegs pa rnams thams cad kyi rang bzhin du gyur pa'i he ru ka spyan drangs la mchod pa byas te /",
    "T02TD3292E:34b-20": "de bzhin gshegs pa thams cad kyis bdag la dbang bskur du gsol /",
    "T02TD3292E:34b-21": "bya ba 'dis gsol ba gdab par bya ba'o //",
    "T02TD3292E:34b-22": "de dag gis bdud rtsi lngas gang ba'i nor bu'i bum pas bdag nyid la dbang bskur bas mgon po mi bskyod pa de dbu rgyan la gnas pa bsgom par bya zhing /",
    "T02TD3292E:34b-23": "rnal 'byor ma'i tshogs de thams cad kyis kyang byang chub kyi sems la sogs pa rang rang gi rdzas rnams kyis mchod pa byed par yang ngo //",
    "T02TD3292E:34b-24": "de nas ni /",
    "T02TD3292E:34b-25": "'jigs byed chen po mtshe gtsigs shing //",
    "T02TD3292E:34b-26": "rgyu ma'i phreng ba dag gis brgyan //",
    "T02TD3292E:34b-27": "sha chen gsol bar gyur ba yi //",
    "T02TD3292E:34b-28": "he ru ka dpal bdag phyag 'tshal //",
    "T02TD3292E:34b-29": "zhes bya bas bstod par bya ba'o //",
    "T02TD3292E:34b-30": "de nas nam mkha' yi ge h'um yongs su gyur pas zhu ba'i rdzas so //",
    "T02TD3292E:34b-31": "de'i 'og tu ni yi ge aa yongs su gyur pa las padma'i snod do //",
    "T02TD3292E:34b-32": "dbus su yi ge aom gyis mtshan pa'i go ;",
    "T02TD3292E:34b-33": "/ ku ;",
    "T02TD3292E:34b-34": "da ;",
    "T02TD3292E:34b-35": "ha ;",
    "T02TD3292E:34b-36": "na ;",
    "T02TD3292E:34b-37": "ma ;",
    "T02TD3292E:34b-38": "ra ;",
    "T02TD3292E:34b-39": "mu ;",
    "T02TD3292E:34b-40": "shu ;",
    "T02TD3292E:34b-41": "bi ;",
    "T02TD3292E:35a-0": "la sogs @35a * //",
    "T02TD3292E:35a-1": "pa'i dam tshig gi rdzas rnams rdo rje dang padma mnyam du sbyor bas me sbar bar bya ba'o //",
    "T02TD3292E:35a-2": "des rdzas rnams bskol bar bya'o //",
    "T02TD3292E:35a-3": "smin pa na khu bar byas te /",
    "T02TD3292E:35a-4": "de bzhin gshegs pa thams cad kyi sku mthong bar byed pa'i ye shes kyi nyi ma'i 'od 'bar ba dang /",
    "T02TD3292E:35a-5": "ye shes kyi sa bon de 'bar ba dag gis de bzhin gshegs pa thams cad kyi ye shes kyi bdud rtsi kun nas drangs te rdzas de dag rnams dang lhan cig tu byas la /",
    "T02TD3292E:35a-6": "aom a'a: h'um zhes bya ba'i yi ge gsum gyis byin gyis kyang brlabs te /",
    "T02TD3292E:35a-7": "yi ge h'um dkar po las byung ba'i lce rdo rje'i bdag nyid du byas la /",
    "T02TD3292E:35a-8": "des bdag nyid legs par tshim par bya ba'o //",
    "T02TD3292E:35a-9": "de nas snying ga'i nyi ma la rdo rje'i lta ba la gnas pa'i yi ge h'um kun nas legs par bskor nas gnas pa'i /",
    "T02TD3292E:35a-10": "aom tree lo ky'a kshe pa h'um h'um h'um phat sv'a h'a /",
    "T02TD3292E:35a-11": "zhes bya ba'i sngags kyi phreng ba yi ge bcu gnyis po rnams mar me'i phreng ba bzhin du 'bar bar gyur par yid la byas te /",
    "T02TD3292E:35a-12": "rim pas brjod pa bzhin du kun nas bsams pas bzlas par bya ba'o //",
    "T02TD3292E:35a-13": "snga dro dang /",
    "T02TD3292E:35a-14": "nyi ma gcig gi thun dag la ni skad cig gis dpal he ru ka'i gzugs su bdag nyid kun nas dmigs la /",
    "T02TD3292E:35a-15": "de nas mig la sogs pa rnam par dag pa dang /",
    "T02TD3292E:35a-16": "'khor lo bzhi bsgom pa dang /",
    "T02TD3292E:35a-17": "mchod pa dang /",
    "T02TD3292E:35a-18": "bstod pa dang /",
    "T02TD3292E:35a-19": "bdud rtsi myang ba dang /",
    "T02TD3292E:35a-20": "bzlas pa la sogs pa bya ba'o //",
    "T02TD3292E:35a-21": "dpa' bo 'jig rten gsum bskyod pa'i //",
    "T02TD3292E:35a-22": "sgrub thabs dam pa byas pa las //",
    "T02TD3292E:35a-23": "bsod nams bdag la gang skyes des //",
    "T02TD3292E:35a-24": "'gro kun rdo rje 'dzin par shog / dgyes pa'i rdo rje phyag gnyis pa'i sgrub thabs rdzogs so /",
    "T02TD3292E:35a-26": "// / pandi ta d'a dang aa bha ya las dge slong tshul khrims rgyal mtshan gyis bag tsha ba med par bsgyur ba'o//"
}