{
    "K10acip-k_lha_sa-072-010:238b-0": "@238b / /rgya gar skad du /",
    "K10acip-k_lha_sa-072-010:238b-1": "aa ni tya t'a s'u tra /",
    "K10acip-k_lha_sa-072-010:238b-2": "bod skad du /",
    "K10acip-k_lha_sa-072-010:238b-3": "mi rtag pa nyid kyi mdo /",
    "K10acip-k_lha_sa-072-010:238b-4": "sangs rgyas dang /",
    "K10acip-k_lha_sa-072-010:238b-5": "byang chub sems dpa' thams cad la phyag 'tshal lo //",
    "K10acip-k_lha_sa-072-010:238b-6": "'di skad bdag gis thos pa dus gcig na /",
    "K10acip-k_lha_sa-072-010:238b-7": "bcom ldan 'das mnyan du yod pa na rgyal bu rgyal byed kyi tshal mgon med zas sbyin gyi kun dga' ra ba na bzhugs te /",
    "K10acip-k_lha_sa-072-010:238b-8": "de nas bcom ldan 'das kyis dge slong rnams la bka' stsal pa /",
    "K10acip-k_lha_sa-072-010:238b-9": "dge slong dag /",
    "K10acip-k_lha_sa-072-010:238b-10": "'du byed thams cad mi rtag pa dang /",
    "K10acip-k_lha_sa-072-010:238b-11": "mi brtan pa dang /",
    "K10acip-k_lha_sa-072-010:238b-12": "yid brtan du mi rung ba dang /",
    "K10acip-k_lha_sa-072-010:238b-13": "yongs su 'gyur ba'i chos can te /",
    "K10acip-k_lha_sa-072-010:238b-14": "dge slong dag /",
    "K10acip-k_lha_sa-072-010:239a-0": "chog gi 'du byed thams cad las sems zlog @239a *//",
    "K10acip-k_lha_sa-072-010:239a-1": "cig ;dge slong dag /",
    "K10acip-k_lha_sa-072-010:239a-2": "ma chags pa dang /",
    "K10acip-k_lha_sa-072-010:239a-3": "ma zhen pa dang /",
    "K10acip-k_lha_sa-072-010:239a-4": "rnam par grol bar gyis shig /",
    "K10acip-k_lha_sa-072-010:239a-5": "gang yang sems can thams cad dang /",
    "K10acip-k_lha_sa-072-010:239a-6": "'byung po thams cad dang /",
    "K10acip-k_lha_sa-072-010:239a-7": "srog chags thams cad kyi gson pa'i mtha' ni 'chi ba yin zhing mthar 'chi bar 'gyur ba ste /",
    "K10acip-k_lha_sa-072-010:239a-8": "skyes nas 'chi bar mi 'gyur ba med do //",
    "K10acip-k_lha_sa-072-010:239a-9": "gang yang khyim bdag gi rigs shing s'a la chen po lta bu'am /",
    "K10acip-k_lha_sa-072-010:239a-10": "bram ze'i rigs shing s'a la chen po lta bu'am /",
    "K10acip-k_lha_sa-072-010:239a-11": "rgyal rigs shing s'a la chen po lta bu phyug pa /",
    "K10acip-k_lha_sa-072-010:239a-12": "nor mang ba /",
    "K10acip-k_lha_sa-072-010:239a-13": "longs spyod che ba /",
    "K10acip-k_lha_sa-072-010:239a-14": "nor bu dang /",
    "K10acip-k_lha_sa-072-010:239a-15": "mu tig dang /",
    "K10acip-k_lha_sa-072-010:239a-16": "bee d'urya dang /",
    "K10acip-k_lha_sa-072-010:239a-17": "shang ka shi la dang /",
    "K10acip-k_lha_sa-072-010:239a-18": "byu ru dang /",
    "K10acip-k_lha_sa-072-010:239a-19": "gser dang /",
    "K10acip-k_lha_sa-072-010:239a-20": "dngul dang /",
    "K10acip-k_lha_sa-072-010:239a-21": "nor dang /",
    "K10acip-k_lha_sa-072-010:239a-22": "longs spyod mang ba dang /",
    "K10acip-k_lha_sa-072-010:239a-23": "'bru dang /",
    "K10acip-k_lha_sa-072-010:239a-24": "dbyig dang /",
    "K10acip-k_lha_sa-072-010:239a-25": "gser dang /",
    "K10acip-k_lha_sa-072-010:239a-26": "mdzod dang /",
    "K10acip-k_lha_sa-072-010:239a-27": "bang ba ba sags pa mang ba dang /",
    "K10acip-k_lha_sa-072-010:239a-28": "bran pho dang /",
    "K10acip-k_lha_sa-072-010:239a-29": "bran mo dang /",
    "K10acip-k_lha_sa-072-010:239a-30": "zho shas 'tsho ba mang ba dang /",
    "K10acip-k_lha_sa-072-010:239a-31": "mdza' bshes dang /",
    "K10acip-k_lha_sa-072-010:239a-32": "nye du dang /",
    "K10acip-k_lha_sa-072-010:239a-33": "snag gi gnyen mtshams mang ba de dag gi gson pa'i mtha' yang 'chi bar 'gyur ba ste /",
    "K10acip-k_lha_sa-072-010:239a-34": "skyes nas 'chi bar mi 'gyur ba med do //",
    "K10acip-k_lha_sa-072-010:239a-35": "gang yang rgyal po rgyal rigs spyi bo nas dbang bskur ba /",
    "K10acip-k_lha_sa-072-010:239a-36": "yul la dbang ba /",
    "K10acip-k_lha_sa-072-010:239a-37": "mthu thob pa /",
    "K10acip-k_lha_sa-072-010:239a-38": "sa chen po'i dkyil 'khor du mngon par rgyal bas gnas pa de dag gi gson pa'i mtha' yang 'chi ba yin zhing mthar 'chi bar 'gyur ba ste /",
    "K10acip-k_lha_sa-072-010:239a-39": "skyes nas 'chi bar mi 'gyur ba med do //",
    "K10acip-k_lha_sa-072-010:239b-0": "gang yang drang @239b srong nags na gnas pa rtsa ba dang /",
    "K10acip-k_lha_sa-072-010:239b-1": "'bras bu za zhing rtsa ba dang /",
    "K10acip-k_lha_sa-072-010:239b-2": "'bras bu la spyod pa /",
    "K10acip-k_lha_sa-072-010:239b-3": "rtsa ba dang /",
    "K10acip-k_lha_sa-072-010:239b-4": "'bras bus 'tsho zhing gnas pa de dag gi gson pa'i mtha' yang 'chi bar 'gyur ba ste /",
    "K10acip-k_lha_sa-072-010:239b-5": "skyes nas 'chi bar mi 'gyur ba med do //",
    "K10acip-k_lha_sa-072-010:239b-6": "gang yang rgyal chen bzhi'i ris kyi lha rnams dang /",
    "K10acip-k_lha_sa-072-010:239b-7": "sum cu rtsa gsum dang /",
    "K10acip-k_lha_sa-072-010:239b-8": "'thab bral dang /",
    "K10acip-k_lha_sa-072-010:239b-9": "dga' ldan dang /",
    "K10acip-k_lha_sa-072-010:239b-10": "'phrul dga' dang /",
    "K10acip-k_lha_sa-072-010:239b-11": "gzhan 'phrul dbang byed kyi lha rnams te /",
    "K10acip-k_lha_sa-072-010:239b-12": "de dag gi gson pa'i mtha' yang 'chi ba yin zhing mthar 'chi bar 'gyur ba ste /",
    "K10acip-k_lha_sa-072-010:239b-13": "skyes nas 'chi bar mi 'gyur ba med do //",
    "K10acip-k_lha_sa-072-010:239b-14": "gang yang gzugs can gyi lha rnams te; bsam gtan dang po thob pa /",
    "K10acip-k_lha_sa-072-010:239b-15": "tshangs ris dang /",
    "K10acip-k_lha_sa-072-010:239b-16": "tshangs pa mdun na 'don dang /",
    "K10acip-k_lha_sa-072-010:239b-17": "tshangs chen te /",
    "K10acip-k_lha_sa-072-010:239b-18": "de dag gi'ang gson pa'i mtha' 'chi ba yin zhing mthar 'chi bar 'gyur ba ste /",
    "K10acip-k_lha_sa-072-010:239b-19": "skyes nas 'chi bar mi 'gyur ba med do //",
    "K10acip-k_lha_sa-072-010:239b-20": "gang yang bsam gtan gnyis pa thob pa'i lha rnams te /",
    "K10acip-k_lha_sa-072-010:239b-21": "'od chung dang /",
    "K10acip-k_lha_sa-072-010:239b-22": "tshad med 'od dang /",
    "K10acip-k_lha_sa-072-010:239b-23": "'od gsal ba ste /",
    "K10acip-k_lha_sa-072-010:239b-24": "de dag gi'ang gson pa'i mtha' 'chi ba yin zhing mthar 'chi bar 'gyur pa ste /",
    "K10acip-k_lha_sa-072-010:239b-25": "skyes nas 'chi bar mi 'gyur ba med do //",
    "K10acip-k_lha_sa-072-010:239b-26": "gang yang bsam gtan gsum pa thob pa'i lha rnams te /",
    "K10acip-k_lha_sa-072-010:239b-27": "dge chung dang /",
    "K10acip-k_lha_sa-072-010:239b-28": "tshad med dge dang /",
    "K10acip-k_lha_sa-072-010:239b-29": "dge rgyas pa ste /",
    "K10acip-k_lha_sa-072-010:239b-30": "de dag gi gson pa'i mtha' yang 'chi ba yin zhing mthar yang 'chi bar 'gyur ba ste /",
    "K10acip-k_lha_sa-072-010:239b-31": "skyes nas 'chi bar mi 'gyur ba med do //",
    "K10acip-k_lha_sa-072-010:240a-0": "gang yang bsam gtan bzhi pa thob pa'i lha @240a *//",
    "K10acip-k_lha_sa-072-010:240a-1": "rnams te /",
    "K10acip-k_lha_sa-072-010:240a-2": "sprin med dang /",
    "K10acip-k_lha_sa-072-010:240a-3": "bsod nams 'phel dang /",
    "K10acip-k_lha_sa-072-010:240a-4": "'bras bu che ba dang /",
    "K10acip-k_lha_sa-072-010:240a-5": "'du shes med pa'i sems can dang /",
    "K10acip-k_lha_sa-072-010:240a-6": "mi che ba dang /",
    "K10acip-k_lha_sa-072-010:240a-7": "mi gdung ba dang /",
    "K10acip-k_lha_sa-072-010:240a-8": "shin tu mthong ba dang /",
    "K10acip-k_lha_sa-072-010:240a-9": "gya nom snang dang /",
    "K10acip-k_lha_sa-072-010:240a-10": "'og min gyi lha rnams te /",
    "K10acip-k_lha_sa-072-010:240a-11": "de dag gi gson pa'i mtha' yang 'chi ba yin zhing mthar 'chi bar 'gyur ba ste /",
    "K10acip-k_lha_sa-072-010:240a-12": "skyes nas 'chi bar mi 'gyur ba med do //",
    "K10acip-k_lha_sa-072-010:240a-13": "gang yang gzugs med pa'i lha rnams te /",
    "K10acip-k_lha_sa-072-010:240a-14": "nam mkha' mtha' yas skye mched du nye bar gtogs pa dang /",
    "K10acip-k_lha_sa-072-010:240a-15": "rnam shes mtha' yas skye mched du nye bar gtogs pa dang; ci'ang med pa'i skye mchod du nye bar gtogs pa dang /",
    "K10acip-k_lha_sa-072-010:240a-16": "'du shes med 'du shes med min skye mched du nye bar gtogs pa'i lha rnams te /",
    "K10acip-k_lha_sa-072-010:240a-17": "de dag gi gson pa'i mtha' yang 'chi ba yin zhing mthar 'chi bar 'gyur ba ste /",
    "K10acip-k_lha_sa-072-010:240a-18": "skyes nas 'chi bar mi 'gyur ba med do //",
    "K10acip-k_lha_sa-072-010:240a-19": "gang yang dgra bcom pa /",
    "K10acip-k_lha_sa-072-010:240a-20": "zag pa zad pa /",
    "K10acip-k_lha_sa-072-010:240a-21": "bya ba byas pa /",
    "K10acip-k_lha_sa-072-010:240a-22": "byed pa byas pa /",
    "K10acip-k_lha_sa-072-010:240a-23": "khur bor ba /",
    "K10acip-k_lha_sa-072-010:240a-24": "bdag gi don rjes su thob ba /",
    "K10acip-k_lha_sa-072-010:240a-25": "srid par kun tu sbyor ba yongs su zad pa /",
    "K10acip-k_lha_sa-072-010:240a-26": "yang dag pa'i shes pas sems shin tu rnam par grol ba /",
    "K10acip-k_lha_sa-072-010:240a-27": "sems kyi dbang thams cad kyi nam pa'i pha rol tu son ba de rnams kyang yid du 'ong ba'i lus spong bar phyag pa'i chos can no //",
    "K10acip-k_lha_sa-072-010:240a-28": "gang yang rang sangs rgyas bse ru lta bu dang /",
    "K10acip-k_lha_sa-072-010:240b-0": "tshogs na spyod pa bdag @240b nyid gcig pu 'dul bar byed cing bdag nyid zhi bar byed la /",
    "K10acip-k_lha_sa-072-010:240b-1": "bdag nyid yongs su mya ngan las 'da' bar byed pa de rnams kyang yid du 'ong ba'i lus spong bar byed pa'i chos can no //",
    "K10acip-k_lha_sa-072-010:240b-2": "gang yang de bzhin gshegs pa dgra bcom pa yang dag par rdzogs pa'i sangs rgyas stobs bcu'i stobs dang ldan pa /",
    "K10acip-k_lha_sa-072-010:240b-3": "mi 'jigs pa bzhis bsnyengs pa mi mnga' ba; khyu mchog gi gnas su zhal gyis 'che ba /",
    "K10acip-k_lha_sa-072-010:240b-4": "sku la sred med kyi stobs brtan pa 'dus pa /",
    "K10acip-k_lha_sa-072-010:240b-5": "seng ge'i sgra yang dag par sgrogs pa de rnams kyang yid du 'ong ba'i sku spong bar mdzad pa'i chos can no //",
    "K10acip-k_lha_sa-072-010:240b-6": "dge slong dag /",
    "K10acip-k_lha_sa-072-010:240b-7": "'di lta ste /",
    "K10acip-k_lha_sa-072-010:240b-8": "rdza mkhan gyi snod rnams byas pa ni /",
    "K10acip-k_lha_sa-072-010:240b-9": "so btang ba'am /",
    "K10acip-k_lha_sa-072-010:240b-10": "so ma btang ba de dag thams cad kyang 'jig pa dang /",
    "K10acip-k_lha_sa-072-010:240b-11": "mthar zad par 'gyur ro //",
    "K10acip-k_lha_sa-072-010:240b-12": "dge slong dag /",
    "K10acip-k_lha_sa-072-010:240b-13": "de bzhin du sems can thams cad dang /",
    "K10acip-k_lha_sa-072-010:240b-14": "'byung po thams cad dang /",
    "K10acip-k_lha_sa-072-010:240b-15": "srog chags thams cad kyi gson pa'i mtha' ni 'chi ba yin zhing mthar 'chi bar 'gyur ba ste /",
    "K10acip-k_lha_sa-072-010:240b-16": "skyes nas 'chi bar mi 'gyur ba med do //",
    "K10acip-k_lha_sa-072-010:240b-17": "bcom ldan 'das kyis de skad ces bka' stsal te /",
    "K10acip-k_lha_sa-072-010:240b-18": "bde bar gshegs pas de skad gsungs nas /",
    "K10acip-k_lha_sa-072-010:240b-19": "ston pas gzhan yang 'di skad bka' stsal to //",
    "K10acip-k_lha_sa-072-010:240b-20": "kye ma 'du byed rnams mi rtag /",
    "K10acip-k_lha_sa-072-010:240b-21": "skye zhing 'jig pa'i chos can yin //",
    "K10acip-k_lha_sa-072-010:240b-22": "skyes nas 'jig par 'gyur ba ste //",
    "K10acip-k_lha_sa-072-010:240b-23": "de bas nye bar zhi ba bde //",
    "K10acip-k_lha_sa-072-010:241a-0": "de @241a *//",
    "K10acip-k_lha_sa-072-010:241a-1": "ltar rab tu 'bar ba la //",
    "K10acip-k_lha_sa-072-010:241a-2": "dgar byar ci yod mgur ci yod //",
    "K10acip-k_lha_sa-072-010:241a-3": "mun pa'i nang zhugs gnas pa dag /",
    "K10acip-k_lha_sa-072-010:241a-4": "ci phyir sgron ma tshol mi byed //",
    "K10acip-k_lha_sa-072-010:241a-5": "bcom ldan 'das kyis de skad ces bka' stsal nas /",
    "K10acip-k_lha_sa-072-010:241a-6": "dge slong de dag yi rangs te /",
    "K10acip-k_lha_sa-072-010:241a-7": "bcom ldan 'das kyis gsungs pa la mngon par bstod do //",
    "K10acip-k_lha_sa-072-010:241a-8": "mi rtag pa nyid kyi mdo rdzogs so ////"
}