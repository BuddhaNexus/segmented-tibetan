{
    "K10D0225_H0226:282a-0": "@282a rgya gar skad du /",
    "K10D0225_H0226:282a-1": "a'arya tri shra ra na ga ma na n'a ma ma h'a y'a na s'u tra /",
    "K10D0225_H0226:282a-2": "bod skad du /",
    "K10D0225_H0226:282a-3": "'phags pa gsum la skyabs su 'gro ba zhes bya ba theg pa chen po'i mdo /",
    "K10D0225_H0226:282a-4": "dkon mchog gsum la phyag 'tshal lo //",
    "K10D0225_H0226:282a-5": "'di skad bdag gis thos pa dus gcig na /",
    "K10D0225_H0226:282a-6": "bcom ldan 'das mnyan yod na rgyal bu rgyal byed",
    "K10D0225_H0226:282a-7": "kyi tshal mgon med zas sbyin gyi kun dga' rla",
    "K10D0225_H0226:282a-8": "ba na / dge slong stong nyis brgya lnga bcu'i",
    "K10D0225_H0226:282a-9": "dge slong gi dge 'dun chen po dang thabs cig",
    "K10D0225_H0226:282b-0": "ba na / tu bzhugs so // @282b de nas",
    "K10D0225_H0226:282b-1": "de'i tshe tshe dang ldan pa sh'a ra dva ti'i",
    "K10D0225_H0226:282b-2": "bu gcig pu dben par 'dug pa dang /",
    "K10D0225_H0226:282b-3": "sems kyis sems kyi yongs su rtog pa 'di lta bu skyes so //",
    "K10D0225_H0226:282b-4": "ston pa ni /",
    "K10D0225_H0226:282b-5": "bdag gi mngon sum du gyur na /",
    "K10D0225_H0226:282b-6": "bde bar gshegs pa chos kyi rje'i spyan sngar bdag song la rigs kyi bu'am /",
    "K10D0225_H0226:282b-7": "rigs kyi bu mo dad pa dang ldan pa gang la la sangs rgyas dang /",
    "K10D0225_H0226:282b-8": "chos dang /",
    "K10D0225_H0226:282b-9": "dge slong gi dge 'dun la skyabs su song ba'i gang zag de'i bsod nams ji snyed cig /",
    "K10D0225_H0226:282b-10": "gsog par 'gyur ba'i don de zhu bar bya'o snyam du sems so //",
    "K10D0225_H0226:282b-11": "de nas tshe dang ldan pa sh'a ri'i bu phye",
    "K10D0225_H0226:282b-12": "ma red kyi dus kyi tshe nang du yang dag",
    "K10D0225_H0226:282b-13": "par 'jog las langs te bcom ldan 'das ga la",
    "K10D0225_H0226:282b-14": "ba der song ste phyin nas bcom ldan 'das kyi",
    "K10D0225_H0226:282b-15": "zhabs la mgo bos phyag btsal te phyogs gcig tu",
    "K10D0225_H0226:282b-16": "'dug go / phyogs gcig tu 'dug nas bcom ldan",
    "K10D0225_H0226:282b-17": "'das la tshe dang ldan pa sh'a ri'i bus 'di",
    "K10D0225_H0226:282b-18": "skad ces gsol to //",
    "K10D0225_H0226:282b-19": "btsun pa /",
    "K10D0225_H0226:282b-20": "bdag gcig pu dben par mchis te /",
    "K10D0225_H0226:282b-21": "nang du yang dag 'jog la mchis pa na sems",
    "K10D0225_H0226:282b-22": "kyis sems kyi yongs su rtog pa 'di lta bu",
    "K10D0225_H0226:282b-23": "skyes te / rigs kyi bu'am /",
    "K10D0225_H0226:282b-24": "rigs kyi bu mo dad pa dang ldan pa gang la la sangs rgyas dang /",
    "K10D0225_H0226:282b-25": "chos dang /",
    "K10D0225_H0226:282b-26": "dge slong gi dge 'dun la skyabs su mchis pa'i",
    "K10D0225_H0226:282b-27": "gang zag de'i bsod nams ji snyed cig gsog par",
    "K10D0225_H0226:282b-28": "'gyur snyam bgyid lags so //",
    "K10D0225_H0226:282b-29": "de skad ces gsol pa dang /",
    "K10D0225_H0226:282b-30": "bcom ldan 'das kyis tshe dang ldan pa sh'a ri'i bu la 'di skad ces bka' stsal to //",
    "K10D0225_H0226:283a-0": "@283a *// sh'a ri'i bu /",
    "K10D0225_H0226:283a-1": "khyod skye bo mang po la phan pa dang /",
    "K10D0225_H0226:283a-2": "skye bo mang po la bde ba dang /",
    "K10D0225_H0226:283a-3": "'jig rten la snying brtse ba dang /",
    "K10D0225_H0226:283a-4": "skye bo'i tshogs phal po che'i don dang /",
    "K10D0225_H0226:283a-5": "lha dang mi rnams la phan pa dang /",
    "K10D0225_H0226:283a-6": "bde ba'i phyir zhus pa legs so legs so //",
    "K10D0225_H0226:283a-7": "gang khyod de bzhin gshegs pa'i spyan sngar 'ongs te",
    "K10D0225_H0226:283a-8": "don 'di yongs su zhu bar sems pa de ni",
    "K10D0225_H0226:283a-9": "/ sh'a ri'i bu; don de nyid rnam par shes par bya ba'i phyir dpes bstan par bya ste /",
    "K10D0225_H0226:283a-10": "skyes bu gang zag 'ga' zhig rdzu 'phrul gyi mthu",
    "K10D0225_H0226:283a-11": "'di lta bu dang ldan par gyur pas gang 'di",
    "K10D0225_H0226:283a-12": "dzambu'i gling dang / nye ba'i gling zheng dang srid",
    "K10D0225_H0226:283a-13": "du dpag tshad bdun stong yod pa'i dzambu'i gling de",
    "K10D0225_H0226:283a-14": "na gang srog chags gnas pa de dag 'jig rten",
    "K10D0225_H0226:283a-15": "gyi khams gzhan du bkod de /",
    "K10D0225_H0226:283a-16": "lag mthil ltar mnyam par byas pa rin po che sna bdun la 'di lta ste /",
    "K10D0225_H0226:283a-17": "gser dang /",
    "K10D0225_H0226:283a-18": "dngul dang /",
    "K10D0225_H0226:283a-19": "beed'urya dang /",
    "K10D0225_H0226:283a-20": "shel dang /",
    "K10D0225_H0226:283a-21": "mu tig dmar po dang /",
    "K10D0225_H0226:283a-22": "rdo'i snying po dang /",
    "K10D0225_H0226:283a-23": "spug rnams la dzambu'i gling cam gyi mchod rten srid",
    "K10D0225_H0226:283a-24": "du tshangs pa'i 'jig rten gyi bar la thug par",
    "K10D0225_H0226:283a-25": "brtsigs te / mchod rten de la lha'i spos dang /",
    "K10D0225_H0226:283a-26": "lha'i me tog dang /",
    "K10D0225_H0226:283a-27": "lha'i phreng ba dang /",
    "K10D0225_H0226:283a-28": "lha'i gdugs dang rgyal mtshan dang /",
    "K10D0225_H0226:283a-29": "ba dan rnams kyis mchod pa byas la /",
    "K10D0225_H0226:283a-30": "de nas skyes bu de rdzu 'phrul gyi mthu 'di",
    "K10D0225_H0226:283a-31": "lta bu dang ldan par gyur pas gang rgya mtsho",
    "K10D0225_H0226:283b-0": "chen po bzhi'i chu de dag 'jig rten @283b gyi",
    "K10D0225_H0226:283b-1": "khams gzhan du byo ste /",
    "K10D0225_H0226:283b-2": "ma ru ka'i til mar gyis rgya mtsho chen po",
    "K10D0225_H0226:283b-3": "bzhi ltar bkang ba'i nang du snying po ri rab",
    "K10D0225_H0226:283b-4": "tsam btsugs la / bskal pa mang po'i mtha'i ji",
    "K10D0225_H0226:283b-5": "srid par mar me'i rgyun mi 'chad par bus na",
    "K10D0225_H0226:283b-6": "tsam btsugs la / / sh'a ri'i bu /",
    "K10D0225_H0226:283b-7": "de ji snyam du sems /",
    "K10D0225_H0226:283b-8": "skyes bu de gzhi de las bsod nams mang du gsog snyam mam /",
    "K10D0225_H0226:283b-9": "gsol pa /",
    "K10D0225_H0226:283b-10": "bcom ldan 'das /",
    "K10D0225_H0226:283b-11": "mang lags so //",
    "K10D0225_H0226:283b-12": "bde bar gshegs pa /",
    "K10D0225_H0226:283b-13": "mang lags so //",
    "K10D0225_H0226:283b-14": "nyan thos dang /",
    "K10D0225_H0226:283b-15": "rang sangs rgyas thams cad las 'das pa lags te /",
    "K10D0225_H0226:283b-16": "bcom ldan 'das /",
    "K10D0225_H0226:283b-17": "'di ni /",
    "K10D0225_H0226:283b-18": "de bzhin gshegs pa'i yul lo //",
    "K10D0225_H0226:283b-19": "bde bar gshegs pa /",
    "K10D0225_H0226:283b-20": "'di ni /",
    "K10D0225_H0226:283b-21": "de bzhin gshegs pa'i yul lo //",
    "K10D0225_H0226:283b-22": "bka' stsal pa /",
    "K10D0225_H0226:283b-23": "sh'a ri'i bu /",
    "K10D0225_H0226:283b-24": "rigs kyi bu'am /",
    "K10D0225_H0226:283b-25": "rigs kyi bu mo gang la la zhig sangs rgyas dang /",
    "K10D0225_H0226:283b-26": "chos dang /",
    "K10D0225_H0226:283b-27": "dge 'dun la skyabs su song ba'i bsod nams kyi",
    "K10D0225_H0226:283b-28": "phung po de la bsod nams kyi phung po snga",
    "K10D0225_H0226:283b-29": "ma des brgya'i char yang nye bar mi 'gro ste",
    "K10D0225_H0226:283b-30": "/ stong dang /",
    "K10D0225_H0226:283b-31": "brgya stong gi cha dang /",
    "K10D0225_H0226:283b-32": "grangs dang /",
    "K10D0225_H0226:283b-33": "rgyu dang /",
    "K10D0225_H0226:283b-34": "bgrang bar yang nye bar mi 'gro'o //",
    "K10D0225_H0226:283b-35": "de nas chos kyi rnam grangs 'di bshad pa'i tshe",
    "K10D0225_H0226:283b-36": "stong gsum gyi stong chen po'i 'jig rten gyi khams",
    "K10D0225_H0226:283b-37": "'di g-yos / rab tu g-yos /",
    "K10D0225_H0226:283b-38": "kun tu rab tu g-yos /",
    "K10D0225_H0226:283b-39": "'gul /",
    "K10D0225_H0226:283b-40": "rab tu 'gul /",
    "K10D0225_H0226:283b-41": "kun tu rab tu 'gul /",
    "K10D0225_H0226:283b-42": "ldeg /",
    "K10D0225_H0226:283b-43": "rab tu ldeg go /",
    "K10D0225_H0226:283b-44": "kun tu rab tu ldeg go /",
    "K10D0225_H0226:283b-45": "de'i tshe der klog gi rgyun chen po byung ngo //",
    "K10D0225_H0226:284a-0": "lha rnams kyis kyang rnga sgra bsgrags @284a *//",
    "K10D0225_H0226:284a-1": "so; ;de nas bcom ldan 'das la tshe dang ldan pa kun dga' bos 'di skad ces gsol to //",
    "K10D0225_H0226:284a-2": "bcom ldan 'das /",
    "K10D0225_H0226:284a-3": "chos kyi rnam grangs 'di'i ming ci lags /",
    "K10D0225_H0226:284a-4": "'di ji ltar gzung bar bgyi /",
    "K10D0225_H0226:284a-5": "bcom ldan 'das kyis bka' stsal pa /",
    "K10D0225_H0226:284a-6": "kun dga' bo /",
    "K10D0225_H0226:284a-7": "khyod kyis 'di ltar chos kyi rnam grangs 'di sgo",
    "K10D0225_H0226:284a-8": "mtha' yas pa sgrub pa zhes bya bar zungs shig",
    "K10D0225_H0226:284a-9": "/ de'i don ni /",
    "K10D0225_H0226:284a-10": "de ltar blta bar bya ste /",
    "K10D0225_H0226:284a-11": "de de bzhin du zungs shig /",
    "K10D0225_H0226:284a-12": "bcom ldan 'das kyis de skad ces bka' stsal nas tshe dang ldan pa sh'a ri'i bu dang /",
    "K10D0225_H0226:284a-13": "dge slong gzhan dag kyang bcom ldan 'das kyis bka' stsal pa la mngon par bstod do //",
    "K10D0225_H0226:284a-14": "'phags pa gsum la skyabs su 'gro ba zhes bya ba theg pa chen po'i mdo rdzogs so ////",
    "K10D0225_H0226:284a-15": "rgya gar gyi mkhan po sarba dzny'a de ba dang /"
}