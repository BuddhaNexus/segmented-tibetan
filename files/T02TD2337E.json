{
    "T02TD2337E:299b-0": "@299b # // rgya gar skad du //",
    "T02TD2337E:299b-1": "shr'i tsakra samba ro pa de sha mu kha karna pa rampa ra tsint'a ma ni n'a ma /",
    "T02TD2337E:299b-2": "bod skad du /",
    "T02TD2337E:299b-3": "dpal 'khor lo sdom pa'i man ngag zhal nas snyan du brgyud pa yid bzhin nor bu zhes bya ba /",
    "T02TD2337E:299b-4": "dpal rdo rje sems dpa' la phyag 'tshal lo //",
    "T02TD2337E:300a-0": "sku gsum bdag nyid dgos 'byung bla ma dam pa'i zhabs @300a * //",
    "T02TD2337E:300a-1": "pad ze 'bru dri med 'od zer la phyag 'tshal //",
    "T02TD2337E:300a-2": "gsang sngags mthar thug snying po'i bcud phyung yid bzhin nor bu mkha' 'gro'i gsung bzhin rtogs pas 'dri gsal bkod //",
    "T02TD2337E:300a-3": "bde gshegs thugs la snang ba dri med panytsa pa nas rtogs pas ke ri li ru gsang bdag ma nyes //",
    "T02TD2337E:300a-4": "spyod pas zil mnan lus kyi bkod pas rnal 'byor rjes su bzung mdzad pa tha mas 'gro rnams stong par byas //",
    "T02TD2337E:300a-5": "bslab pa gsum dang brgyud par ldan pa nyams su myong bas 'jug tshul shes pas bla ma dam par shes //",
    "T02TD2337E:300a-6": "sen dha ba dang rigs chad bran ltar rus sbal spu ste mo gsham bu ltar slob ma skyon lnga bral //",
    "T02TD2337E:300a-7": "mchog gi don 'dod gang gi de brten thog mar dbang bzhis rgyud smin thabs dang shes rab 'brel pa nyid //",
    "T02TD2337E:300a-8": "'di don rim bar brgyud pa rna bar 'pho byed de tshe sangs rgyas bstan gnas gus pas mnyan par gyis //",
    "T02TD2337E:300a-9": "sa yi cho ga lhag par gnas pa rig byed slob dpon rig sbyor sogs kyis bum pa'i dbang bskur bya //",
    "T02TD2337E:300a-10": "bslab pas rgyud mdzes thos bsam nor ldan bla mar 'os pa phul ba bla mas gsal stong la sogs bskur //",
    "T02TD2337E:300a-11": "nyer lnga lhag spangs rigs ldan rgyan spras zag bcas bskul sogs gsum pa byin nas brtul zhugs brtan par bya //",
    "T02TD2337E:300a-12": "dga' ba gsum son lha'ang cig skyes pa rnyog pa dang bral yul du bya sogs 'bras bur shes par gyi //",
    "T02TD2337E:300a-13": "dbang bzhi dang 'brel brda yis mtshon pa shes rab bdag nyid sindhu ra la mnyes sogs ston mos brgyan //",
    "T02TD2337E:300a-14": "slob dpon bzhi la dbang bzhi dus bzhi byed pa bcu gnyis chos nyid dbang la mtshon du med par byos //",
    "T02TD2337E:300a-15": "dbang gis smin nas rim pa gnyis shes rnal 'byor dbang phyug zung du 'jug pa rgyal ba'i sku sgrub phyir //",
    "T02TD2337E:300a-16": "dbang po'i rim pas dbye dang bsdu ba'i rim pa shes nas 'du 'dzi med par rgyun du 'bad pas spyad //",
    "T02TD2337E:300a-17": "tshangs pa'i gnas bzhi gsol dang khams sogs bslab pa 'khor lo tshogs brten rgyu 'bras nyid dang phra mor brjod //",
    "T02TD2337E:300a-18": "go cha ye shes rgyas btab sku gsung mchod dang bzlas pa rdzogs rim phrin las phyogs dang thub pa nyid //",
    "T02TD2337E:300b-0": "bsdus pa'i sbyor ba tshad med @300b bzhi ldan rdzus te skyes pa skad cig rnal 'byor bzlas par bcas pa nyid //",
    "T02TD2337E:300b-1": "brtan g-yo'i dngos po lhan cig skyes pa snang sems dbyer med rnon po'i spyod yul zung 'jug rdo rje'i sku //",
    "T02TD2337E:300b-2": "kun la khyab pa'i ngo bo nyid ston gsal rig mtshan nyid thub pa'i dbang po bde gshegs kun gyi gtso//",
    "T02TD2337E:300b-3": "gsum gsal bdag gis mngon sum nyid du legs par rtogs nas bsgom dang bzlas pa gsal por rab tu phye //",
    "T02TD2337E:300b-4": "chos dbyings skye med rgyal ba yum gcig rgyal dang rgyal ba nyid de nam mkha'i ri mo lta //",
    "T02TD2337E:300b-5": "brtan dang g-yo ba rten dang brten pa lha yi rang bzhin rang la bcug nas sna yi rtse mor rdo rje bzlas //",
    "T02TD2337E:300b-6": "gtor ma byin nas dbang po 'bring pos 'od gsal bsgoms te dbang sogs lam dang dam tshig 'bras bur bsre //",
    "T02TD2337E:300b-7": "bdag 'jug dbang dang bla ma mchod byed nyams chags bskang phyir rdo rje'i sems dpa' brtan pa'i cho ga bzlas //",
    "T02TD2337E:300b-8": "rgyal po blon po dmangs kyi byed pas mtshams kyi kun spyod za nyal 'gro dang khrus sogs rnal 'byor bya //",
    "T02TD2337E:300b-9": "rnam rtog dang bral zla ba drug tu nges par bsams nas grub pa'i mtshan ma mthong nas rol par gnas //",
    "T02TD2337E:300b-10": "thub pa'i bstan pa rgyas mdzad dngos grub mthar phyin zab dang rgya che ba dang gnyis med dam tshig kun gyi gzhi //",
    "T02TD2337E:300b-11": "bag yod bsgom zhing rten dang gsang ba mi bsag mi 'bral bza' bsrung mchog gyur thub pas rab tu gsungs //",
    "T02TD2337E:300b-12": "bslab pa gsum dang rgyu 'bras zhen med dbang sogs 'bras bu rgyud gzhan las gsungs rang sems brtan pas bsrungs //",
    "T02TD2337E:300b-13": "sku gsum la brten ting 'dzin gsum gyis rgya cher rab gsal gzhi lam 'bras bus lta ba mtshon par gyis //",
    "T02TD2337E:300b-14": "rnal 'byor srog rtsol sangs rgyas mnga' bdag g-yon dang g-yas su rim pa ji bzhin rgyu ba nges pa ste //",
    "T02TD2337E:300b-15": "mnyam par bzhag pas 'jug pa'i rlung nyid bum pa can du byas nas bstan pa'i go 'phang so sor thob //",
    "T02TD2337E:300b-16": "rlung gi sbyor ba 'di nyid mi shes las dang las min mi grub rlung rig pas ni 'bras bu ster //",
    "T02TD2337E:300b-17": "gdams pas tshe dang bzlas pa'i rim pa goms pas dge dang mi dge 'chi bzlog rlung rig pas ni shes //",
    "T02TD2337E:301a-0": "bya dang byed las chos mtshungs rgyu tshan gdams pa'i sbyor ba bskyed @301a * //",
    "T02TD2337E:301a-1": "rim goms pas mthun pa'i rkyen dang ldan //",
    "T02TD2337E:301a-2": "gsang spyod la gnas sdug bsngal bzod pas lus gnad gsum ldan dmigs pa bzhi las sbyor ba'i skyon bsal te //",
    "T02TD2337E:301a-3": "steng 'og bar du 'bugs pa'i sbyor ba li ri'i tshul du sgo gsum sbyang bar bya phyir nges par rol //",
    "T02TD2337E:301a-4": "rdo rje bzlas pa yig 'bru gsum la goms shing sangs rgyas lnga la kha dog so sor bslab par bya //",
    "T02TD2337E:301a-5": "'byung ba lnga yi rlung zin pas ni du ba smig rgyu me khyer mar me sprin med nam mkha' 'byung //",
    "T02TD2337E:301a-6": "brtan pa'i rtags su zla zer nyi zer glog gi zer dang 'ja' tshon nyi zlar bsres pa dngos su mthong //",
    "T02TD2337E:301a-7": "spyod lam dang ni sbyor ba mkhas pas dug sogs gzhom dang 'chi ba rtag pa la sogs sna tshogs rgyur //",
    "T02TD2337E:301a-8": "rtsa dang rlung dang thig le 'dres pas bde gsal mi rtog rgyun mi 'chad par rgyal por 'gyur ro kye //",
    "T02TD2337E:301a-9": "rim pa 'di nyid 'phel bar bya phyir snang dmigs dngos po sgyu mar bsams la dben ba'i gnas su ni //",
    "T02TD2337E:301a-10": "rdo rje sems dpa' mtshan dpes spras pa'i gzugs brnyan la ni rab tu dmigs la dngos pa chu zla ltar //",
    "T02TD2337E:301a-11": "bcu gnyis sgyu ma'i dpe yis mtshon te mnyam rjes la ni chos brgyad las 'das mkha' bzhin snyoms par 'jug /",
    "T02TD2337E:301a-12": "de ltar shes pas mi bya ba med sngags zlos bsrung sogs mi dgos dge slong sogs la phyag mi bya //",
    "T02TD2337E:301a-13": "'di dang mtshan dus bsre zhing sbyang dang goms pas gyen du 'phangs te bde gshegs bltas la chos sogs mnyan //",
    "T02TD2337E:301a-14": "rmi lam med dus gnad dang ldan pas 'dod chags la sogs brgyad cu 'gags nas snang ba gsum 'das te //",
    "T02TD2337E:301a-15": "rgyun mi 'chad pa'i 'od gsal chen pos sa bcur rgyur pa lam ma bgrod na rnam shes gong du 'pho //",
    "T02TD2337E:301a-16": "sna tshogs don chen mthong nas shes pa spong ste rim pa gnyis ldan 'jug phyir gzhan gyi mi 'gyur ro //",
    "T02TD2337E:301a-17": "chags dang chags bral 'di ma shes par gzhan ni don med dus gsum sangs rgyas bgrod pa gcig pa'i lam //",
    "T02TD2337E:301a-18": "ri bong rgyug dang zla ba chu 'dzin dus dang 'brel pa bslab bcas sangs rgyas dgongs pa mi shes phyir //",
    "T02TD2337E:301b-0": "sgo gsum gnad kyis sbyang bar bya zhing ngal na sna rtser bltas la @301b nges shes skyes nas chen por blta //",
    "T02TD2337E:301b-1": "dang po'i las kyi yid 'ong la brten goms pas sngags las zhing dang lhan cig skyes sogs rtsa bsnyen bya //",
    "T02TD2337E:301b-2": "cig car mgon po bsgoms nas mthar gnas rdo rje'i bzlas pa rtsa la mkhas pas padma'i skyon bzhi bsal //",
    "T02TD2337E:301b-3": "bde ba'i lam drangs ye shes mtshon pa mar la 'du bar rgyu 'bras shes nas zhes bya'i dkyil 'khor blta //",
    "T02TD2337E:301b-4": "thur sel gcud nas glang chen seng ge rma bya'i 'dren dang bya rgod stag mos snang dmigs bde bar 'char //",
    "T02TD2337E:301b-5": "sbyor bar dangs ma rlung dang mnyam zhing rig mas bde ba lus la spros nas rtsa mdud dgrol bar bya //",
    "T02TD2337E:301b-6": "bde ba'i nyams skyes tshogs drug kun la ro mnyam lugs las 'byung dang bzlog pas dga' bzhi mtshon par bya //",
    "T02TD2337E:301b-7": "dga' ba gsum dang dpe don bsres nas rgyu tshogs gzung 'dzin chos nyid goms nas rtsol med 'bras bu 'char //",
    "T02TD2337E:301b-8": "ye shes gsal byed dbang gi 'bras bur rdo rje'i lus la 'khor lor mdud pa spyi bor grol ba'i gnas //",
    "T02TD2337E:301b-9": "sgo dgu 'gags na sgo bzhi thim pa gnyis kyi rnam grol ye shes lus can sgra brnyan lta bur 'bral //",
    "T02TD2337E:301b-10": "mig sogs stong dang bdud bzhi grol ba chos nyid la mkhas gsum po gcig gyur ye shes rgyun chad med //",
    "T02TD2337E:301b-11": "gzhi lam 'bras bu gcig gyur bde chen dngos po ro mnyam yi ge bzhi don 'bras bu mngon du 'gyur //",
    "T02TD2337E:301b-12": "mthar ma skyol na nye bar spyod pa lus ldan bzhi dang nges shes brtags te ngo sprod shes par bya //",
    "T02TD2337E:301b-13": "skye shi bar do shes pa snga phyi gnyid du dran mtshams 'chi ba'i dus su phra rags thim nas ni //",
    "T02TD2337E:301b-14": "'od gsal chen po de ma rtogs na bla ma sogs kyi skyel bsu nying mtshams rlung gsum bcing ba'i phyir //",
    "T02TD2337E:301b-15": "yon tan rdzogs pa bar dor longs sku yon tan bdun ldan de ma brtan na dug gsum las gyur pa'i //",
    "T02TD2337E:301b-16": "rtogs par bcad la dbang dus nyams dang lha sogs sgyu ma zung du 'jug pa slob dang mi slob pa //",
    "T02TD2337E:301b-17": "bdun phrag re la brgyal bar gyur pa de ma khegs na skye ba sna tshogs sprul sku nyid mtshams sbyor //",
    "T02TD2337E:301b-18": "bar do gsum la 'dod chags la sogs dug gsum shes pa zag med 'od gsal sgyu mar bsres la sgom //",
    "T02TD2337E:302a-0": "'di don rim pa @302a * //",
    "T02TD2337E:302a-1": "'khor ba dang ni mya ngan 'das las rgyal ba gnyis med zung 'jug phyag rgya chen por 'gyur //",
    "T02TD2337E:302a-2": "dbang dang dam tshig 'brel par shes ba gdod nas dag pa rkyen gyis bskur tshul nyams su blang dang rtogs //",
    "T02TD2337E:302a-3": "bum sogs dam tshig mnyam gzhag rjes spyod mi 'bral bza' bsrungs spros bcas spros med yan lag bshags bya nyid //",
    "T02TD2337E:302a-4": "dbang dus lta sogs mtshon par byas la bdud rigs ngos bzung zil gyis mnan nas sgom dang rtags su 'brel //",
    "T02TD2337E:302a-5": "tha ma 'bring dang rab dang mchog gyur 'jug sgo shes pas bsgoms la sbyar te gang dang gang la sogs //",
    "T02TD2337E:302a-6": "mchog gi dngos grub tshe 'dir 'dod pa dus dang 'brel bar spyod pa byas nas gol sa bcad par bya //",
    "T02TD2337E:302a-7": "bya dang spyod sogs tshogs su bsgyur la phrin las byed par rab gnas sbyin sreg rnam bzhis 'dod dgur bsgyur //",
    "T02TD2337E:302a-8": "'khor lo bzhi la sku bzhir yan lag bdun ldan rdo rje sems dpa' sgo gsum ngo sprod mtshan dpes spras //",
    "T02TD2337E:302a-9": "rgyud rnams snying phyung man ngag bcud bsdus lam gyi rim pa bde gshegs kun thugs yid bzhin nor bu nyid //",
    "T02TD2337E:302a-10": "mi mthun phyogs las rgyal bar bya phyir 'jug pa'i tshul dang zhugs pa'i 'bras bu gsal ba'i thabs nyid do //",
    "T02TD2337E:302a-11": "lus la go gyon ngag gis g-yul sprad sems kyis mtshon bsnun sku gsung khrus bcud rlung dang 'khor lo bskor //",
    "T02TD2337E:302a-12": "rtsa ba drug la yan lag so dgus nad la sman dpyad bar chad srung 'khor gnad bral gegs bsal te //",
    "T02TD2337E:302a-13": "sa la sogs pa'i ro bzhi ngos bzung 'khor lo bzhi yis ro bzhi mnyam la zhi gnas phyogs la ni //",
    "T02TD2337E:302a-14": "thabs dang ldan pa pi wang sgra sogs rtsa rlung la ni shes rab sku gsum mthun sbyor rdzas sogs lnga //",
    "T02TD2337E:302a-15": "zin dang ma zin legs par shes nas lus kyi gnad la nyi ma zla sogs brdzis nas rdul sprugs byed //",
    "T02TD2337E:302a-16": "'byung bzhi rlung la lte ba la sogs stong rab bcas nas na tsha bogs 'don 'gags 'khyil la sogs bsal //",
    "T02TD2337E:302a-17": "bcu pa'i rlung shes ting 'dzin rang grol sman pa lta bus brgyad po bsal nas dngul chu ltar sprad bya //",
    "T02TD2337E:302b-0": "dangs ma bsrubs nas skyon rnams sel phyir bdag tu lta ba'i @302b bud shing bsregs nas 'od gsal chos skur bsgral //",
    "T02TD2337E:302b-1": "'di don rim brgyud bla ma la bsten gus pas blang phyir byin rlabs lam khyer snyan nas snyan du brgyud //",
    "T02TD2337E:302b-2": "mchog gi blo can brtse ba chen pos theg gzhan spangs pa smin dang grol ba rim pa gnyis la 'bad //",
    "T02TD2337E:302b-3": "snod bcud la sogs gzhal yas khang dang phung po khams sogs lha ru dag pas rgyal ba thams cad bsdu'o //",
    "T02TD2337E:302b-4": "rdo rje'i lus la bde chen gnas pas pho nya la sogs spros dang spros med 'khor lo zung du 'jug / rim pa 'di la mos pa brtan pas sprul pa mthong zhing skyon yon dang bcas chung ngu yin phyir tshogs //",
    "T02TD2337E:302b-5": "skad cig bzhi yis dga' ba gsum son 'bring po'i drod de lhan cig skyes pa dh'u t'i'i lam zhugs nas //",
    "T02TD2337E:302b-6": "'jig rten las 'das brgya phrag bdun po yon tan gyis spras gnas dang nye gnas nyi shu bzhi la sogs //",
    "T02TD2337E:302b-7": "dangs ma yas byon p'ulli sogs khyab rgyu ba mas brtan bde chen brtol nas ma chags padma'i sa //",
    "T02TD2337E:302b-8": "rab bkram chen po phrag bdun yon tan ye shes gsal byed chos sku bdag nyid rdo rje 'dzin par 'gyur //",
    "T02TD2337E:302b-9": "'khor lo sdom pa'i bskyed rdzogs la sogs gting dpag dka' ba gsal por rab phye snyan brgyud mkha' 'gro'i gsang //",
    "T02TD2337E:302b-10": "dri med bsags pa'i dge ba des ni sa gsum gnas pa rdo rje 'dzin pa'i go 'phang thob par shog / yid bzhin nor bu zhes bya ba mkha' 'gro ma'i gsang tshig tilli pas bkod pa rdzogs so /",
    "T02TD2337E:302b-12": "// / rtsigs kyi rgya mdud dang bcas pa n'a ro pandi ta'i zhal snga nas dang /",
    "T02TD2337E:302b-13": "lo ts'a ba mar pa chos kyi blo gros kyis pushpa ha ri'i gnas su bsgyur ba'o//"
}