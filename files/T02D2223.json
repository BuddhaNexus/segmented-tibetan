{
    "T02D2223:68b-0": "@68b # // rgya gar skad du /",
    "T02D2223:68b-1": "shr'i sa ha dza siddhi n'a ma /",
    "T02D2223:68b-2": "bod skad du /",
    "T02D2223:68b-3": "dpal lhan cig skyes pa grub pa zhes bya ba /",
    "T02D2223:68b-4": "dpal rdo rje mkha' 'gro la phyag 'tshal lo //",
    "T02D2223:68b-5": "sems can rnams la phan gdags phyir //",
    "T02D2223:68b-6": "lhan cig skyes grub rab bshad bya //",
    "T02D2223:68b-7": "sbyin sreg mchod sbyin dka' spyod 'das //",
    "T02D2223:68b-8": "dang po las can spangs pa rnams //",
    "T02D2223:68b-9": "lhan cig skyes pa'i dngos rang bzhin //",
    "T02D2223:68b-10": "de nyid grub pa rtag tu bshad //",
    "T02D2223:68b-11": "lhan cig skyes 'gyur de yi phyir //",
    "T02D2223:68b-12": "brjod bral lhan cig skyes par bshad //",
    "T02D2223:68b-13": "mkha' dbyings la yang bha ga bsam //",
    "T02D2223:68b-14": "'khor lo sngon 'gro go rims bzhin //",
    "T02D2223:68b-15": "lha nyid ji ltar 'byung ba dag / dbus su rnam par bsgom par bya //",
    "T02D2223:68b-16": "mkha' dbyings zhes bya padma la //",
    "T02D2223:68b-17": "ye shes bha gar shes par bya //",
    "T02D2223:68b-18": "bsgom par zhes bya snyoms 'jug ste //",
    "T02D2223:69a-0": "de yi @69a * //",
    "T02D2223:69a-1": "bde ba 'khor lor brjod //",
    "T02D2223:69a-2": "go rims rang gis rig pa ste /",
    "T02D2223:69a-3": "lha nyid byang chub sems yin no //",
    "T02D2223:69a-4": "ji ltar 'byung 'gyur dag phyir ro //",
    "T02D2223:69a-5": "de phyir lhan cig skyes rnam gnyis //",
    "T02D2223:69a-6": "shes rab bud med dag tu 'gyur //",
    "T02D2223:69a-7": "skyes bu thabs su shes par bya //",
    "T02D2223:69a-8": "'di dag phyis ni don dam dang //",
    "T02D2223:69a-9": "kun rdzob dbye bas rnam gnyis so //",
    "T02D2223:69a-10": "de la skyes bu'i rnam gnyis te //",
    "T02D2223:69a-11": "khu ba dang ni yid bde ba'o //",
    "T02D2223:69a-12": "shes rab la yang skyes bu ltar //",
    "T02D2223:69a-13": "khu ba dang ni de'i bde ba'o //",
    "T02D2223:69a-14": "de lta bas na bdag nyid kyang /",
    "T02D2223:69a-15": "rab tu dbye ba rnam bzhi yin /",
    "T02D2223:69a-16": "gang phyir lhan cig skyes rnam bzhi //",
    "T02D2223:69a-17": "yang dag rdzogs sangs rgyas kyis gsungs //",
    "T02D2223:69a-18": "dga' ba cung zhig bde ba ste //",
    "T02D2223:69a-19": "rab dga' de las lhag pa yin //",
    "T02D2223:69a-20": "dga' bral dga' ba chags bral te //",
    "T02D2223:69a-21": "lhan cig skyes dga' lhag ma nyid //",
    "T02D2223:69a-22": "dang po rig par 'dod pa ste //",
    "T02D2223:69a-23": "gnyis pa bde bar 'dod pa yin //",
    "T02D2223:69a-24": "gsum pa chags pa mnyam nyid phyir //",
    "T02D2223:69a-25": "bzhi pa der ni bsgom bya yin //",
    "T02D2223:69a-26": "dang po shes rab dro ba ste //",
    "T02D2223:69a-27": "gnyis pa du bar ldan pa yin //",
    "T02D2223:69a-28": "gsum pa me stag 'phro ba ste //",
    "T02D2223:69a-29": "de bzhin bzhi pa 'bar ba yin //",
    "T02D2223:69a-30": "lte bar gtum mo sbyor nas ni //",
    "T02D2223:69a-31": "de bzhin gshegs pa lnga bsregs shing //",
    "T02D2223:69a-32": "spyan la sogs pa bsregs nas ni //",
    "T02D2223:69a-33": "bsregs pa'i ham las ri bong 'dzag / snga ma bzhin du byang chub sems //",
    "T02D2223:69a-34": "rnam pa gnyis su rgyal bas gsungs //",
    "T02D2223:69a-35": "shes rab rdo rje mnyam sbyor ba //",
    "T02D2223:69a-36": "de bzhin de las blta bar bya //",
    "T02D2223:69a-37": "gzugs sgra de bzhin dri dag dang //",
    "T02D2223:69a-38": "ro dang reg bya nyid de bzhin //",
    "T02D2223:69a-39": "chos kyi dbyings kyi rang bzhin la //",
    "T02D2223:69a-40": "ji ltar 'dod par spyod pas na //",
    "T02D2223:69a-41": "skye mched re re la dga' ba //",
    "T02D2223:69a-42": "bzhi bzhi dag tu blta bar bya //",
    "T02D2223:69a-43": "lhan cig skyes gzhan gyis brjod min //",
    "T02D2223:69a-44": "gang gis thob par 'gyur ba'ang min //",
    "T02D2223:69a-45": "bla ma'i bsod nams tshogs bsten las //",
    "T02D2223:69a-46": "bdag nyid kyis ni shes par 'gyur //",
    "T02D2223:69a-47": "dpal dom bi he ru kas mdzad pa'i lhan cig",
    "T02D2223:69a-48": "skyes pa grub pa las lhan cig skyes pa bstan",
    "T02D2223:69a-49": "pa ste le'u dang po'o /",
    "T02D2223:69b-0": "// / dman pa bar ma mchog @69b nyid dang ;",
    "T02D2223:69b-1": "gzhan gang yin pa de dag la //",
    "T02D2223:69b-2": "de rnams thams cad mnyam nyid ces //",
    "T02D2223:69b-3": "de nyid bsgom pas blta bar bya //",
    "T02D2223:69b-4": "dman pa'i dngos don phra ba ste //",
    "T02D2223:69b-5": "dngos po dag ni mchog ces bya //",
    "T02D2223:69b-6": "gnyis spangs bar ma dag yin te //",
    "T02D2223:69b-7": "gzhan zhes bya ba dbang po drug / brtan dang g-yo ba gang de zhes //",
    "T02D2223:69b-8": "de kun yod min bdag med min //",
    "T02D2223:69b-9": "mnyam dang mtshungs par g-yo ba rnams //",
    "T02D2223:69b-10": "de nyid bsgom par mtshungs pa yin //",
    "T02D2223:69b-11": "mnyam dang mtshungs pa dag tu gsungs //",
    "T02D2223:69b-12": "de yang ro gcig shes par bya //",
    "T02D2223:69b-13": "mnyam pa ro gcig bsgom pa ni //",
    "T02D2223:69b-14": "don 'di yis ni gsungs pa yin //",
    "T02D2223:69b-15": "'jig rten rigs rnams bsten pa yin //",
    "T02D2223:69b-16": "grangs lngar gyur pa byas pa dag / rigs rnams bsten pas 'grub 'gyur te //",
    "T02D2223:69b-17": "'dod pa thams cad rab stsol mdzad //",
    "T02D2223:69b-18": "sems can dngos grub rgyu dag gis //",
    "T02D2223:69b-19": "mi bskyod 'od dpag med dag dang //",
    "T02D2223:69b-20": "rin chen 'byung ldan rnam snang mdzad //",
    "T02D2223:69b-21": "de bzhin don yod grub par gsungs //",
    "T02D2223:69b-22": "mi bskyod rdo rje zhes brjod cing //",
    "T02D2223:69b-23": "'od dpag med ni padmar bshad //",
    "T02D2223:69b-24": "rin chen 'byung ldan rin po che //",
    "T02D2223:69b-25": "rnam par snang mdzad de bzhin gshegs //",
    "T02D2223:69b-26": "don yod grub pa las zhes gsungs //",
    "T02D2223:69b-27": "rigs rnams de dag mdor bsdus pas //",
    "T02D2223:69b-28": "rigs bsten pa yis 'grub 'gyur zhes //",
    "T02D2223:69b-29": "yang dag rdzogs sangs rgyas kyis gsungs //",
    "T02D2223:69b-30": "ha la sogs pa'i rigs dag la //",
    "T02D2223:69b-31": "'jig rten mi 'dod skrag par 'gyur //",
    "T02D2223:69b-32": "rmongs pa rnams la bstan na yang //",
    "T02D2223:69b-33": "rab tu 'khrugs 'gyur zhi mi 'gyur //",
    "T02D2223:69b-34": "dad pa 'am thos pa yod gyur na //",
    "T02D2223:69b-35": "dgyes pa rdo rje des shes 'gyur //",
    "T02D2223:69b-36": "skal ngan kun la sbas pa ste //",
    "T02D2223:69b-37": "sems can skal ldan ngag la bstan //",
    "T02D2223:69b-38": "bcu yi grangs su byas pa yis //",
    "T02D2223:69b-39": "dam tshig dag ni bsten par bya //",
    "T02D2223:69b-40": "lhan cig skyes pa'i phyir dbya gnyis //",
    "T02D2223:69b-41": "tha dad tha dad lnga lnga ste //",
    "T02D2223:69b-42": "dang po'i ga dang thog ma'i ha //",
    "T02D2223:69b-43": "mtha' yi shva dang dang po'i shva //",
    "T02D2223:69b-44": "dang po'i na ste 'jigs pas kyang //",
    "T02D2223:69b-45": "'jig rten skur pas sba bar bya //",
    "T02D2223:69b-46": "phyi yi mdog nag dkar po dang //",
    "T02D2223:70a-0": "dmar @70a * //",
    "T02D2223:70a-1": "dang sngo dang ser po dang //",
    "T02D2223:70a-2": "kha dog dbye ba de lnga yin //",
    "T02D2223:70a-3": "de dag de bzhin gshegs par shes //",
    "T02D2223:70a-4": "gang zhig srid gsum 'gyur ba yin //",
    "T02D2223:70a-5": "'gro kun lhan cig skyes par ldan //",
    "T02D2223:70a-6": "'gro ba'i rang bzhin gzhan mi snang //",
    "T02D2223:70a-7": "thams cad de nyid kyis khyab yin//",
    "T02D2223:70a-8": "de ltar shes nas rnal 'byor pas //",
    "T02D2223:70a-9": "nges par bdag nyid de 'dra zhes //",
    "T02D2223:70a-10": "lhan cig skyes pa'i bde ba yin //",
    "T02D2223:70a-11": "blo chen ldan pas rnam par dpyad //",
    "T02D2223:70a-12": "bza' dang btung ba de bzhin khrus //",
    "T02D2223:70a-13": "'gro ba'i rmi lam na yang sems //",
    "T02D2223:70a-14": "bde ldan mngon par 'dod pas ni //",
    "T02D2223:70a-15": "rtag pa nyid ni de las thob //",
    "T02D2223:70a-16": "dpal dom bi he ru ka sa mdzad pa'i lhan",
    "T02D2223:70a-17": "cig skyes pa grub pa las dam tshig gi de",
    "T02D2223:70a-18": "kho na nyid bstan pa'i le'u ste gnyis pa'o /",
    "T02D2223:70a-20": "// / gang du phyi rol gang gsungs pa //",
    "T02D2223:70a-21": "bde ba'i stobs dang ldan pa'i mchog / dgyes pa'i rdo rje ma rgyud las //",
    "T02D2223:70a-22": "dang po dpa' bos gsungs pa yin //",
    "T02D2223:70a-23": "slob sbyong slob sbyong spyod pa dang //",
    "T02D2223:70a-24": "bram ze na yang gtsang sbra nyid //",
    "T02D2223:70a-25": "rtag tu gtsang sbra spyad par bya //",
    "T02D2223:70a-26": "sems la gnod par mi bya'o //",
    "T02D2223:70a-27": "bsod nams ye shes gtsang sbra yin //",
    "T02D2223:70a-28": "rang gi rig pa'i bde ba yis //",
    "T02D2223:70a-29": "rang gi bdag nyid dag par 'gyur //",
    "T02D2223:70a-30": "gzhan gyis dag par mos mi bya //",
    "T02D2223:70a-31": "sman pa sman la 'jug pa yi //",
    "T02D2223:70a-32": "spyod pa bsten par bya zhes gsungs //",
    "T02D2223:70a-33": "bsten pas sten pa'i spyod pa yis //",
    "T02D2223:70a-34": "spyad par bya zhes yang dag shes //",
    "T02D2223:70a-35": "slob ma gang zhig grub rnyed na'ang //",
    "T02D2223:70a-36": "gus par mngon par phyag mi byed //",
    "T02D2223:70a-37": "bla ma'i bka' las 'das pa yis //",
    "T02D2223:70a-38": "skad cig gis ni yongs sos 'gyur //",
    "T02D2223:70a-39": "gang phyir yid kyis ma bsgoms pa //",
    "T02D2223:70a-40": "'gro ba thams cad bsgoms par 'gyur //",
    "T02D2223:70a-41": "bsgom pa med pa'i bsgom nyid kyis //",
    "T02D2223:70a-42": "chos rnams thams cad yongs shes 'gyur //",
    "T02D2223:70a-43": "brtan dang g-yo ba'i dngos po gang //",
    "T02D2223:70a-44": "rtsva dang nags la lcug ma sogs //",
    "T02D2223:70a-45": "bdag gis rang gi ngo bo nyid //",
    "T02D2223:70a-46": "de nyid mchog ni des bsgom bya //",
    "T02D2223:70a-47": "de dag rnams las mchog ni med //",
    "T02D2223:70a-48": "so so rang rig bde chen po //",
    "T02D2223:70a-49": "gang zhig so so rang rig bsgom //",
    "T02D2223:70a-50": "rang gi dngos grub 'byung bar 'gyur //",
    "T02D2223:70b-0": "@70b so so rang rig las 'di ni //",
    "T02D2223:70b-1": "gnod pa las 'di skye bar 'gyur //",
    "T02D2223:70b-2": "rang gi byed po rang rig sdud pa po'o //",
    "T02D2223:70b-3": "bdag nyid rgyal po bdag nyid gtso bo yin //",
    "T02D2223:70b-4": "'dod chags zhe sdang de bzhin nges par na //",
    "T02D2223:70b-5": "gti mug dang ni phrag dog nga rgyal rnams //",
    "T02D2223:70b-6": "rig pa'i rgyal po bde chen las ;",
    "T02D2223:70b-7": "/ nyon mongs lnga po dag tu blta //",
    "T02D2223:70b-8": "bkres pa dang ni skom pa yis //",
    "T02D2223:70b-9": "gnod par ma gyur gang de tshe //",
    "T02D2223:70b-10": "bshang dang gci sogs 'jug pa med //",
    "T02D2223:70b-11": "de tshe grub pa dag tu bsgrags //",
    "T02D2223:70b-12": "de phyir bde ldan thob 'gyur zhing //",
    "T02D2223:70b-13": "dpa' bo bde chen thub pa yis //",
    "T02D2223:70b-14": "don chen bde ba la brten nas //",
    "T02D2223:70b-15": "rnam pa kun du dngos grub dag / nye bar rab tu gnas 'gyur zhing //",
    "T02D2223:70b-16": "mngon shes lnga yang 'byung bar 'gyur //",
    "T02D2223:70b-17": "lha'i mig dang /",
    "T02D2223:70b-18": "lha'i rna ba dang /",
    "T02D2223:70b-19": "lha'i sna dang //",
    "T02D2223:70b-20": "lha yi ro dag dang /",
    "T02D2223:70b-21": "lha'i reg bya dang /",
    "T02D2223:70b-22": "yid kyi lus kyis gzhan du gnas pa rnams des longs spyod par 'gyur ro //",
    "T02D2223:70b-23": "dpal dom bi he ru kas mdzad pa'i lhan cig skyes pa grub pa las /",
    "T02D2223:70b-24": "spyod pa'i de kho na nyid bstan pa'i le'u ste gsum pa'o /",
    "T02D2223:70b-26": "// / dpal dgyes pa'i rdo rje'i rgyud kyi lhan cig skyes pa grub pa las /",
    "T02D2223:70b-27": "lhan cig skyes pa bstan pa slob dpon chen po"
}