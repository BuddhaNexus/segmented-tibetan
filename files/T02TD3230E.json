{
    "T02TD3230E:4b-0": "@4b # // rgya gar skad du /",
    "T02TD3230E:4b-1": "m'a r'i tsyee s'a dha nam /",
    "T02TD3230E:4b-2": "bod skad du /",
    "T02TD3230E:4b-3": "'od zer can gyi sgrub thabs /",
    "T02TD3230E:4b-4": "dad por re zhig sngags pas bde ba'i stan la nye bar gnas la /",
    "T02TD3230E:4b-5": "g-yon pa khro bo'i khu tshur gyis snying ga dang smin mtshams dang /",
    "T02TD3230E:4b-6": "mgul pa dang /",
    "T02TD3230E:4b-7": "spyi bo rnams su aom phat bya ba'i sngags kyis reg par bya zhing /",
    "T02TD3230E:4b-8": "g-yas pa khro bo'i khu tshur smad pas ni bgegs dang bral bar bsam par bya ba'o //",
    "T02TD3230E:4b-9": "de nas gdong pa'i gcad sbra la sogs pa bya ste /",
    "T02TD3230E:4b-10": "slar yang nye bar gnas la /",
    "T02TD3230E:4b-11": "rang gi snying gar nub mo dang nyin mo'i dbye bas yi ge aa dang yi ge a'a las nges bar grub pa'i zla ba dang nyi ma blta ba'o //",
    "T02TD3230E:4b-12": "de'i steng du yi ge aom ser po rnam par bsgom par bya ba'o //",
    "T02TD3230E:4b-13": "de'i 'od zer gyis des par bsgrubs pa'i bcom ldan 'das ma mdun du bltas la /",
    "T02TD3230E:4b-14": "ji ltar rnyed par gyur pa'i me tog la sogs pas legs par mchod cing /",
    "T02TD3230E:4b-15": "de'i spyan lam du sdig pa bshags pa la sogs pa rnams byas te /",
    "T02TD3230E:4b-16": "mtha' dag stod pa nyid du rnam par bsgom par bya ba'o //",
    "T02TD3230E:4b-17": "de nas ni /",
    "T02TD3230E:4b-18": "aom rang bzhin gyis dag pas chos thams cad rang bzhin gyis dag pa ni /",
    "T02TD3230E:4b-19": "bdag yin no zhes brjod par bya ba'o //",
    "T02TD3230E:5a-0": "de nas yi ge aom yongs su gyur pa las 'khor @5a * //",
    "T02TD3230E:5a-1": "lo rtsibs brgyad pa'o //",
    "T02TD3230E:5a-2": "de'i dbus na gnas pa'i ye ge aom yongs su gyur ba las kha dog ser po ral pa dang dbu rgyan dang ldan pa /",
    "T02TD3230E:5a-3": "na bza' dmar po bsnams pa /",
    "T02TD3230E:5a-4": "zhi bar gyur ba /",
    "T02TD3230E:5a-5": "padma'i lte ba la seng ge'i gdan la rdo rje'i skyil krung gis bzhugs pa /",
    "T02TD3230E:5a-6": "rgyan thams cad kyis brgyan pa /",
    "T02TD3230E:5a-7": "byang chub mchog gi phyag rgya bcings pa'i rnam bar snang mdzad kyi skur bdag nyid bsgom par bya ba'o //",
    "T02TD3230E:5a-8": "de'i snying gar zla ba la gnas pa'i ye ge mam yongs su gyur pa las shing mya ngan med kyi me tog go //",
    "T02TD3230E:5a-9": "de'i steng du yi ge mam gyi 'od zer kun du spros pas sems can rnams kun gyi don byas la /",
    "T02TD3230E:5a-10": "de nyid la bsdus shing legs bar bzhugs par bya ba'o //",
    "T02TD3230E:5a-11": "de nas mdun du yi ge aom yongs su gyur ba las nyi ma'i dkyil 'khor la yi ge mam las byung ba'i bcom ldan 'das ma 'od zer can gyi rang bzhin can phyag brgyad dang ldan pa /",
    "T02TD3230E:5a-12": "gdams ngag las bsgom bar bya ba'o//",
    "T02TD3230E:5a-13": "de'i rjes thogs la aom mam zhes bya ba'i sngags brjod bar gyur ba las bdag nyid mchod rten gyi nang na gnas shing phag bdun pa'i shing rta la zhon pa'i 'od zer can du rnam par bsgom mo //",
    "T02TD3230E:5a-14": "shing rta'i 'og na ni yi ge yam las byung ba'i rlung gi dkyil 'khor la yi ge ham gis sprul pa'i sgra gcan 'dzin no //",
    "T02TD3230E:5a-15": "de la bcom ldan 'das ma ni rin po che'i dbu rgyan dang ldan pa /",
    "T02TD3230E:5a-16": "phyag brgyad ma /",
    "T02TD3230E:5a-17": "zhal gsum ma /",
    "T02TD3230E:5a-18": "spyan gsum ma ste /",
    "T02TD3230E:5a-19": "rtsa ba'i zhal ni legs par ser ba /",
    "T02TD3230E:5a-20": "me tog bandu ka'i dmar ba dang cha 'dra bar 'gyur ba g-yas pa ni dmar la zlum pa'o //",
    "T02TD3230E:5a-21": "g-yon pa ni phag gi ste mthing nag khro bar gyur ba ;",
    "T02TD3230E:5a-22": "ljags 'dril ba zhal rnam par gdangs shing 'jigs par mdzad ba /",
    "T02TD3230E:5a-23": "mche ba gtsigs shing khro gnyer dang ldan pa'o //",
    "T02TD3230E:5a-24": "sdigs mdzub dang zhugs pa dang gzhu dang shing mya ngan med lo ma dang bcas pa skud pa ni g-yon pa rnams so //",
    "T02TD3230E:5a-25": "khab dang lcags kyu dang mda' dang rdo rje ni g-yas pa rnams na'o //",
    "T02TD3230E:5a-26": "sna tshogs pa'i gdub kor la sogs ba'i rgyan thams cad kyis brgyan zhing shin tu ngo mtshar bar gyur ba'i stod g-yogs dmar po bsnams pa /",
    "T02TD3230E:5a-27": "g-yas pa bskum bas gnas shing lha mo bzhin bskor bar bsam par bya ba'o //",
    "T02TD3230E:5a-28": "shar du ni batt'a li ste /",
    "T02TD3230E:5b-0": "g-yon bskum @5b bas gnas pa /",
    "T02TD3230E:5b-1": "phyag bzhi ma /",
    "T02TD3230E:5b-2": "phag gdong gi zhal gcig ma /",
    "T02TD3230E:5b-3": "sku mdog dmar ba /",
    "T02TD3230E:5b-4": "g-yas pa khab dang lcags kyu bsnams pa /",
    "T02TD3230E:5b-5": "g-yon pas ni zhags pa dang lo ma can no //",
    "T02TD3230E:5b-6": "lhor ni ba d'a li g-yas bskum pas gnas pa /",
    "T02TD3230E:5b-7": "phyag bzhi ma /",
    "T02TD3230E:5b-8": "phag gi zhal gcig ma /",
    "T02TD3230E:5b-9": "mdog ser mo //",
    "T02TD3230E:5b-10": "g-yas pas me tog dang bcas pa'i mya ngan med kyi lo 'dab dang skud pa dang bcas pa'i khab bsnams pa /",
    "T02TD3230E:5b-11": "g-yon pas zhags pa dang rdo rje bsnams pa'o //",
    "T02TD3230E:5b-12": "nub tu ni pa r'a h'i ste g-yon bskum bas gnas pa /",
    "T02TD3230E:5b-13": "phyag bzhi ma /",
    "T02TD3230E:5b-14": "phag gi zhal gcig ma /",
    "T02TD3230E:5b-15": "g-yas kyis khab dang rdo rje bsnams pa /",
    "T02TD3230E:5b-16": "g-yon gyis zhags pa dang mya ngan med 'dab ma dang ldan pa bsnams pa'o //",
    "T02TD3230E:5b-17": "de kho na bzhin du byang du phag gdong ma dmar mo nyi ma shar ba'i mdog dang ldan bas shin tu 'bar bar gyur pa /",
    "T02TD3230E:5b-18": "g-yas bskum ba'i zhabs kyis gnas pa /",
    "T02TD3230E:5b-19": "phyag bzhi ma g-yas kyis mda' dang rdo rje bsnams pa /",
    "T02TD3230E:5b-20": "g-yon pas gzhu dang mya ngan med lo ma dang ldan pa bsnams ba'o //",
    "T02TD3230E:5b-21": "de dag rnams thams cad kyang mchod rten gyi gzhal yas khang na bzhugs pa dang /",
    "T02TD3230E:5b-22": "sna tshogs ba'i rgyan dang ldan ba'i rin po che'i dbu rgyan dang /",
    "T02TD3230E:5b-23": "stod shag dmar po bsnams ba dang /",
    "T02TD3230E:5b-24": "spyan gsum ma /",
    "T02TD3230E:5b-25": "sna tshogs pa'i rgyan dang ldan par bsgom par bya ba'o //",
    "T02TD3230E:5b-26": "de nas dza: h'um bam ho: sa ye shes sems pa gzhug pa'i phyag rgya bcing bar bya ste /",
    "T02TD3230E:5b-27": "lag pa gnyis mnyam por byas la rtse sbrel ba'i snyim pa byas te /",
    "T02TD3230E:5b-28": "mtheb mo gnyis dang srin lag gnyis kyis rtse dbye bar bya zhing /",
    "T02TD3230E:5b-29": "sor mo dbus ma la legs par brtan bas gzhon nu'i rnam pa rtags su byas pa skyil krung gis nye bar gnas la /",
    "T02TD3230E:5b-30": "de'i lte ba'i gnas su dgod bar bya ba'o //",
    "T02TD3230E:5b-31": "de nas bsgom pa sngon du 'gro bas sngags bzla bar bya ba'o //",
    "T02TD3230E:5b-32": "aom m'a r'i tsyee sv'a h'a /",
    "T02TD3230E:5b-33": "chad lhag gi chog ni yi ge brgya pa'i sngags kyis dgang bar bya ba'o //",
    "T02TD3230E:5b-34": "aom badzra satva bya ba la sogs ba yin no //",
    "T02TD3230E:5b-35": "gshegs su gsol ba'i dus su ni aom m'a r'i tsyee mu: bya ba dang rang gi phyag rgyas gshegs su gsol bar bya ba yin no //",
    "T02TD3230E:5b-36": "'od zer can gyi sgrub thabs so //",
    "T02TD3230E:5b-37": "mkhas pa chen po aa bha ya'i zhal snga nas dge slong tshul khrims rgyal mtshan gyi bsgyur ba'o//"
}