{
    "T02TD1901E:287a-0": "@287a # // rgya gar skad du /",
    "T02TD1901E:287a-1": "sha da aam ga yo ga n'a ma /",
    "T02TD1901E:287a-2": "bod skad du /",
    "T02TD1901E:287a-3": "sbyor ba yan lag drug pa zhes bya ba /",
    "T02TD1901E:287a-4": "'jam pa'i rdo rje la phyag 'tshal lo //",
    "T02TD1901E:287a-5": "kun du bzang po zhes bya ba ni bskyed rdzogs rnam pa gnyis te /",
    "T02TD1901E:287a-6": "de la thig le dang phra mo'i sbyor ba ni rdzogs pa'i rim pa ste gong ma ni bskyed pa'i rim pa'o //",
    "T02TD1901E:287b-0": "bskyed pa dang rdzogs pa'i rim pa 'di gnyis rig pas grub pa'i yan lag drug pa'i go @287b rims kho nas bsgom ste /",
    "T02TD1901E:287b-1": "gzhan du na yang dag pa'i grub pa mi 'thob bo zhes gsungs pa yang rgyud phyi ma las /",
    "T02TD1901E:287b-2": "bsnyen pa yan lag drug gis ni //",
    "T02TD1901E:287b-3": "grub pa mchog ni byas nas su //",
    "T02TD1901E:287b-4": "bsgrub par bya yis gzhan du ni //",
    "T02TD1901E:287b-5": "dngos grub mchog tu 'byung mi 'gyur //",
    "T02TD1901E:287b-6": "so sor sdud dang bsam gtan dang //",
    "T02TD1901E:287b-7": "srog rtsol de bzhin 'dzin pa dang //",
    "T02TD1901E:287b-8": "rjes su dran dang ting nge 'dzin //",
    "T02TD1901E:287b-9": "sbyor ba yan lag drug tu 'dod //",
    "T02TD1901E:287b-10": "ces so //",
    "T02TD1901E:287b-11": "de la mig la sogs pa'i 'grel pa can rnam par shes pa lnga'o //",
    "T02TD1901E:287b-12": "de rnams gzugs la sogs pa'i yul rnams la so sor sdud pa ni bkug nas yang dag par dul bar byed pa gang yin pa de so sor sdud pa'o //",
    "T02TD1901E:287b-13": "yang na lha nyid kyi tshul du yul gzung ba ni so sor sdud pa'o //",
    "T02TD1901E:287b-14": "bsam gtan ni so sor sdud pa'i go rims kyis yid kyi rnam par shes pa lag nyid du bsgom pa'o //",
    "T02TD1901E:287b-15": "de yang rnam par rtog pa dang /",
    "T02TD1901E:287b-16": "rnam par dpyod pa dang /",
    "T02TD1901E:287b-17": "dga' ba dang /",
    "T02TD1901E:287b-18": "bde ba dang /",
    "T02TD1901E:287b-19": "sems rtse gcig pa'i dbye bas rnam pa lnga'o //",
    "T02TD1901E:287b-20": "de la snod dang bcud kyi dkyil 'khor dang bcas pa bcom ldan 'das 'jam pa'i rdo rjer brtags pa nyid ni rnam par rtog pa'o //",
    "T02TD1901E:287b-21": "de kho na la brten pa nyid kyis nges pa ni rnam par dpyod pa'o //",
    "T02TD1901E:287b-22": "rnam par dpyod pas de rang de'i lha nyid du dmigs shing yid bde ba ni dga' ba'o //",
    "T02TD1901E:287b-23": "dga' ba bsgoms pas lha la sems zin pa ni bde ba'o //",
    "T02TD1901E:287b-24": "bde ba dang ldan pa'i sems ting nge 'dzin du 'gyur ba'i phyir log pa'i kun rdzob rnam pa sna tshogs la dmigs pa'i mi shes pa 'byung ba zad pas 'dod pa'i lha kho na la dmigs pa'i sems ni rtse gcig pa nyid do zhes bya ba bsam gtan yan lag lnga po de ni bskyed pa'i rim pa'o //",
    "T02TD1901E:287b-25": "srog rtsol la sogs pas rdzogs rim bsgom pa'i rim pa 'di yin te /",
    "T02TD1901E:287b-26": "me long lta bu mnyam pa nyid /",
    "T02TD1901E:287b-27": "so sor rtog pa /",
    "T02TD1901E:287b-28": "bya ba grub pa /",
    "T02TD1901E:287b-29": "shin tu rnam par dag pa'i chos kyi dbyings kyi ye shes zhes bya ba lnga'i rgyu yin pas /",
    "T02TD1901E:287b-30": "ye shes lnga'i rang bzhin me rlung sa chu nam mkha'i rang bzhin yin pas 'byung ba lnga'i bdag nyid srog rtsol thur du rgyu ba'i bya ba byas te /",
    "T02TD1901E:288a-0": "@288a * // yungs 'bru'i tshad tsam byang chub sems kyi thig le gong bu'i tshul gyis rdo rje'i sna rtser phab nas gong du gsungs pa'i so sor sdud pa dang /",
    "T02TD1901E:288a-1": "bsam gtan yan lag lnga'i rim pa bsgom par bya ste /",
    "T02TD1901E:288a-2": "thig le'i sbyor ba 'di ni srog rlung phyi rol du rgyu ba zlog par byed pas rgyud phyi ma las srog rtsol zhes brjod do //",
    "T02TD1901E:288a-3": "'di yang nye bar mtshon pa ste /",
    "T02TD1901E:288a-4": "snying ga'i thig le la sogs pa'i sbyor ba yang yin par shes par bya'o //",
    "T02TD1901E:288a-5": "bye brag tu bsam gtan 'di lta bu'i stobs kyis rom dang brkyang mar rlung rgyu ba la sogs te /",
    "T02TD1901E:288a-6": "dbu mar srog rlung rgyu ba ni srog rtsol yin no //",
    "T02TD1901E:288a-7": "de nas snying gar mam yig kyang pa bsams te /",
    "T02TD1901E:288a-8": "de'i thig le la srog rab tu 'jug par bsgoms pas gzung 'dzin srog rtsol dang bcas pa nyams pa'i phyir stong nyid dang ro gcig pas sangs rgyas thams cad kyi rang bzhin zhi ba sems rin po che snang ba tsam nam mkha' dang mtshungs pa'i 'od gsal nyid du gyur pa la gang srog rlung brtan par gyur pa de ni 'dzin pa'o //",
    "T02TD1901E:288a-9": "'di yang nye bar mtshon pa tsam ste /",
    "T02TD1901E:288a-10": "rdo rje'i sna'i rtse mor bsgoms pa'i phra mo'i sbyor ba'am /",
    "T02TD1901E:288a-11": "gtum mo la sogs pa'i sbyor ba la gsungs ma thag pa'i rim pas gang srog rlung brtan par gyur pa de yang 'dzin pa'o //",
    "T02TD1901E:288a-12": "'dzin pa'i rjes la smig rgyu /",
    "T02TD1901E:288a-13": "du ba srin bu me khyer mar me /",
    "T02TD1901E:288a-14": "sprin med pa'i nam mkha' lta bu'i rtags lnga mthong bar 'gyur ro ;",
    "T02TD1901E:288a-15": "/ de nas srog rtsol dang bcas pa'i sems 'od gsal ba'i rang bzhin gyis gang tshe sems brtan par gyur pa de'i tshe /",
    "T02TD1901E:288a-16": "smon lam gyi mthus bsgoms pa'i lha dran te /",
    "T02TD1901E:288a-17": "de la yang bsgoms pa'i lha phra ba'i sbyor ba las sgom pa pos 'od zer spro bar byed pa ni rjes su dran pa'o //",
    "T02TD1901E:288a-18": "'od de dang bcas pa'i ba spu'i bu ga re re rnams kyis phung po khams dang /",
    "T02TD1901E:288a-19": "skye mched la sogs pa lha'i rang bzhin spros pa ni rjes su dran pa zhes bya ba dgongs pa can yin no //",
    "T02TD1901E:288a-20": "dpal gsang ba 'dus pa las /",
    "T02TD1901E:288a-21": "brtan pa rin chen spro bar bya //",
    "T02TD1901E:288b-0": "@288b mi brtan pas ni spro mi bya //",
    "T02TD1901E:288b-1": "rab mchog sprin rnams kyis spro bya //",
    "T02TD1901E:288b-2": "sangs rgyas ye shes mnyam 'od kyis //",
    "T02TD1901E:288b-3": "zhes so //",
    "T02TD1901E:288b-4": "de nas phung po khams dang skye mched kyi rang bzhin spros pa'i chos thams cad kyi ngo bo lha rnams 'od du byas nas 'od zer rnams kyang gsungs pa'i sbyor ba las phra ba'i rnal 'byor stong pa dang /",
    "T02TD1901E:288b-5": "snying rje mi byed pa'i rang bzhin la dril ba'i tshul du bsdus nas /",
    "T02TD1901E:288b-6": "skad cig gis rang rig pa'i ye shes 'byung ba ni ting nge 'dzin to //",
    "T02TD1901E:288b-7": "rgyud gzhan nas bstan pa dang brgyud pa'i rim pa las byung ba'i bshad pa 'di kho na'o //",
    "T02TD1901E:288b-8": "ye shes zhabs lugs kyi sbyor ba yan lag drug pa zhes bya ba rdzogs so//"
}