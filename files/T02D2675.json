{
    "T02D2675:131b-0": "@131b * // rgya gar skad du /",
    "T02D2675:132a-0": "@132a * // a'arya n'i l'am ba ra dha ra badzra p'a ni bi dhi rna'a ma dh'a ra ni t'i k'a /",
    "T02D2675:132a-1": "bod skad du /",
    "T02D2675:132a-2": "'phags pa lag na rdo rje gos sngon po can",
    "T02D2675:132a-3": "gyi cho ga zhes bya ba'i gzungs kyi 'grel pa",
    "T02D2675:132a-4": "/ dkon mchog gsum la phyag 'tshal lo //",
    "T02D2675:132a-5": "gnod sbyin gyi sde dpon chen po lag na rdo rje gos sngon po can la phyag 'tshal lo //",
    "T02D2675:132a-6": "gang zhig nyon mongs skyon gyis ma gos rin chen ltar gsal ri rab lta bur brjid //",
    "T02D2675:132a-7": "'gro la rim par ston phyir sprul pa rang byung stong gsum sreg par mdzad pa nyid //",
    "T02D2675:132a-8": "gdod nas mi rtog chos nyid ngang las snying rje'i stobs kyis zhe sdang chen por gsal //",
    "T02D2675:132a-9": "sangs rgyas kun gyi gsang ba'i mdzod gyur rdo rje 'dzin pa de la phyag btsal nas //",
    "T02D2675:132a-10": "phyi dang nang gi sdug bsngal zhi mdzad rgyud rgyal gsang ba zab mo'i don //",
    "T02D2675:132a-11": "bla ma brgyud pa'i stobs las rang byung bdud rtsi'i 'od zer nges par rab rnyed nas //",
    "T02D2675:132a-12": "gang ming thog mar lag na rdo rje'i gzungs zhes kun la grags par gyur pa yi //",
    "T02D2675:132a-13": "'grel 'di bdag nyid rnyed sogs phyir min 'gro la phan phyir gsal bar bshad par bya //",
    "T02D2675:132a-14": "de la dang po mtshan gyi don bstan pa'i phyir /",
    "T02D2675:132a-15": "gnod sbyin gyi sde dpon chen po lag na rdo",
    "T02D2675:132a-16": "rje gos sngon po can zhes bya ba smos so",
    "T02D2675:132a-17": "// de ni thugs rje'i cho 'phrul sprul pa'i sku",
    "T02D2675:132a-18": "gnod sbyin gyi gzugs brnyan klu'i snying po phyag na",
    "T02D2675:132a-19": "rdo rje'i ngo bo ste mthu stobs kyi bdag nyid",
    "T02D2675:132a-20": "// can no // de la gnod sbyin zhes bya",
    "T02D2675:132a-21": "ba ni ri rab kyi tha ma lcags ris yongs",
    "T02D2675:132a-22": "su bskor ba'i rtse na gnod sbyin gos sngon can",
    "T02D2675:132a-23": "dag gnas pa de dang rtags mthun par bstan pa'o",
    "T02D2675:132a-24": "// can no // // sde dpon chen po ni",
    "T02D2675:132a-25": "de lta bu'i rigs gnod sbyin rnams las don ye",
    "T02D2675:132a-26": "shes chen pos 'phags pa ste gzhan 'dul ba'o //",
    "T02D2675:132a-27": "lag na rdo rje zhes bya ba ni mkhyen pa",
    "T02D2675:132a-28": "lnga'i ye shes kyi rdo rje ste nyon mongs pa",
    "T02D2675:132a-29": "lnga 'joms pa'o // gos sngon po can zhes bya ba ni lus kyi rgyan yin te /",
    "T02D2675:132a-30": "des 'gro ba rnams mos pa bskyed pa'am /",
    "T02D2675:132a-31": "rngam zhing 'khor 'dul ba'i so so'i rtags bstan pa'o //",
    "T02D2675:132a-32": "sangs rgyas gang g'a'i klung bye ba phrag 'bum gyi",
    "T02D2675:132a-33": "bye ma snyed kyis rjes su gnang bzhes pa ni",
    "T02D2675:132a-34": "sprul pa'i sku dang mtshungs pa las de dag thams",
    "T02D2675:132a-35": "cad kyis gsang ba'i bdag por dbang bskur zhing bstan",
    "T02D2675:132b-0": "pa gtad pa'am / de dag gi sprul @132b pa nyid yin pa'i phyir gnang ba'o //",
    "T02D2675:132b-1": "mche ba ni ye shes dang nyon mongs pa las skyes pa'o //",
    "T02D2675:132b-2": "gtsigs pa zhes pa ni de lta bu dang mthun pa'i ste /",
    "T02D2675:132b-3": "dug can rnam par 'dul bas gdug pa 'dul ba'o //",
    "T02D2675:132b-4": "'tsham pa zhes pa ni nyon mongs pa'i mche ba can dang 'tsham par ston pa'o //",
    "T02D2675:132b-5": "mig me mdag gi phung po 'dra ba zhes pa ni spyan gyi gzigs stangs te /",
    "T02D2675:132b-6": "spyan rtsa dmar zhing khros pa'i lta stangs kyis lta ba'i dug can 'dul bar byed pa'o //",
    "T02D2675:132b-7": "dbugs me lce ltar 'bar ba zhes pa ni dbugs",
    "T02D2675:132b-8": "tsha zhing rtsub pas kha rlangs kyi dug can 'dul",
    "T02D2675:132b-9": "bar byed pa'o // 'jigs pa'i nga ro can zhes",
    "T02D2675:132b-10": "pa ni ha ha dang h'um h'um dang phat phat",
    "T02D2675:132b-11": "kyi sgras gdug pa'i tshogs kyi nga rgyal 'joms shing",
    "T02D2675:132b-12": "skrag par byed pa'o //",
    "T02D2675:132b-13": "de dag ni dpal gnod sbyin gyi rgyal po'i sku drag po'i rang bzhin bstan pa ste /",
    "T02D2675:132b-14": "de ltar bsgom pa'o //",
    "T02D2675:132b-15": "lag dang rkang pa klu nor rgyas kyi bus brgyan",
    "T02D2675:132b-16": "pa zhes pa ni nor rgyas kyi bu mthus bkug",
    "T02D2675:132b-17": "ste / dug dang nga rgyal phrogs nas rgyan du byas pa'o //",
    "T02D2675:132b-18": "klu nag po se ral khar thogs pa zhes pa",
    "T02D2675:132b-19": "ni tshangs pa nyid la yod pa'i rtags su gyur",
    "T02D2675:132b-20": "pa de dang mthun par ma dros pa nag po'i",
    "T02D2675:132b-21": "mthu phrogs te / rgyan du byas pas grib ma'i dug can 'dul bar byed pa'o //",
    "T02D2675:132b-22": "klu dga' bo dang nye dga' bo 'bar bas rna",
    "T02D2675:132b-23": "cha byas pa zhes pa ni ngag gi dug can",
    "T02D2675:132b-24": "gyi dug phrogs te dbang du bsdus nas thal mo",
    "T02D2675:132b-25": "sbyar te ngag snyan par bstod cing snyan gyi rgyan",
    "T02D2675:132b-26": "du byas pa'o // sprul gdug pa 'bar ba rin",
    "T02D2675:132b-27": "po che'i cod pan thogs pa zhes pa ni stobs",
    "T02D2675:132b-28": "kyi rgyu bkug ste /",
    "T02D2675:132b-29": "dug dang phral nas mthong ba'i dug can dbang du bsdus te /",
    "T02D2675:132b-30": "de bzhin gshegs pa'i rang bzhin gyi rgyan dang mthun par byas pa'o //",
    "T02D2675:132b-31": "sbrul gdug pa 'bar ba za zhes pa ni 'jog",
    "T02D2675:132b-32": "po bkug ste dug dang bcas te gsol bas dran",
    "T02D2675:132b-33": "pa'i dug can 'dul bar byed pa ste /",
    "T02D2675:132b-34": "de dag gi gdul bya la de ltar ston cing klu rigs bzhi dbang du bsdu ba dang /",
    "T02D2675:132b-35": "nor dang dngos grub rim pas bsgrub pa'o //",
    "T02D2675:132b-36": "bzhin rgyas pa zhes pa ni sgra gcan 'dzin la",
    "T02D2675:132b-37": "sogs pa'i nga rgyal phrogs te 'dul bar byed pa'o",
    "T02D2675:132b-38": "// smin ma dpral bar bsdus pa zhes bya ba",
    "T02D2675:132b-39": "ni shin tu khros pa'i cha byad kyis spyir gnod",
    "T02D2675:133a-0": "// sbyin dang / srin @133a * //",
    "T02D2675:133a-1": "po dang ;",
    "T02D2675:133a-2": "khyad par du klu khro bo dag 'dul bar mdzad pa'o //",
    "T02D2675:133a-3": "ya sos ma mchu mnan pa zhes pa ni zhal gyi bye brag ste /",
    "T02D2675:133a-4": "rngam par bstan pa'o //",
    "T02D2675:133a-5": "gshin rje'i cha byad can zhes pa la /",
    "T02D2675:133a-6": "gshin rje'i cha byad ni gnag pa dang /",
    "T02D2675:133a-7": "mtshon cha sna tshogs 'dzin pa dang /",
    "T02D2675:133a-8": "mi'i rgyu ma'i phreng ba do shal du 'phyang ba /",
    "T02D2675:133a-9": "ma he la zhon pa /",
    "T02D2675:133a-10": "'chi bdag mos 'gul nas 'khyud pa ste /",
    "T02D2675:133a-11": "de dang 'dra bar bstan pa'o //",
    "T02D2675:133a-12": "lce glog ltar 'gyur ba zhes pa ni ha ha",
    "T02D2675:133a-13": "zhes sgrogs shing lce yang dang yang du 'gyur pa",
    "T02D2675:133a-14": "ste / des ni glog dang thog la sogs pa'i 'jigs pa rnam par 'jig par byed pa'o //",
    "T02D2675:133a-15": "gsus po che sprul za ba zhes pa ni log",
    "T02D2675:133a-16": "'dren glang po che'i gdong pa can gyi nga rgyal",
    "T02D2675:133a-17": "'joms pa'o // sbrul za ba zhes pa ni nam mkha' lding gi dregs pa 'joms pa'o //",
    "T02D2675:133a-18": "lag pa brdabs pa'i sgras 'jigs par byed pa zhes",
    "T02D2675:133a-19": "pa ni khyab 'jug la sogs pa dregs pa can",
    "T02D2675:133a-20": "thams cad skrag cing dngang par byed pa'o //",
    "T02D2675:133a-21": "klu'i rgyal po 'dab bzangs ska rags su bcings pa",
    "T02D2675:133a-22": "zhes pa ni gang gi tshe 'dab bzangs la 'khyil",
    "T02D2675:133a-23": "pa bdun yod pa de la nam mkha' lding gis",
    "T02D2675:133a-24": "drangs pa'i tshe 'khyil pa phyed dang gnyis kyis ri",
    "T02D2675:133a-25": "rab kyi rtser sleb la 'khyil pa phyed dang drug",
    "T02D2675:133a-26": "rgya mtshor lus pa de mthus bkug ste ska rags",
    "T02D2675:133a-27": "su bcings pas 'khris cig las ma byung ba ste",
    "T02D2675:133a-28": "/ sku bongs kyi tshad de dang ldan pa'o //",
    "T02D2675:133a-29": "aa la la zhes sgrogs par byed pa ni drag po'i nga ro ste /",
    "T02D2675:133a-30": "gdug pa can rnams skrag par byed cing zil gyis mnan par byed pa'o //",
    "T02D2675:133a-31": "rgya mtsho'i zabs su dpag tshad brgyad khri bzhi stong",
    "T02D2675:133a-32": "yod pas zhabs kyis pus mor phyin pa zhes pa",
    "T02D2675:133a-33": "ni sa 'og sa bla sa stengs khyab par byed",
    "T02D2675:133a-34": "pa'i rgyu bstan pa ste /",
    "T02D2675:133a-35": "de'i tshad kyi sku bstan pa ni 'bum phrag gnyis su shes par bya'o //",
    "T02D2675:133a-36": "de bas na dbang po dang nyi ma phrag pa la khur ba zhes smos te /",
    "T02D2675:133a-37": "lta ba log pa thams cad 'joms pa'i rtags su",
    "T02D2675:133a-38": "brgya byin phrag pa g-yas pa'i steng du gzhag pa",
    "T02D2675:133a-39": "dang / de lta bu'i sku de thugs rje chen",
    "T02D2675:133a-40": "pos kun du khyab pa'i rtags su phrag pa g-yon",
    "T02D2675:133a-41": "pa la nyi ma gzhag pa'o //",
    "T02D2675:133a-42": "klu thams cad rlag par byed pa zhes pa ni klu rigs bzhi'i dug phrogs te /",
    "T02D2675:133b-0": "@133b stobs rnam par 'joms shing ma rungs pa sel bar byed pa'o //",
    "T02D2675:133b-1": "gang rgyangs chen po sgrogs pas kun du 'khrug par",
    "T02D2675:133b-2": "byed pa zhes pa ni gad rgyangs ni ha ha",
    "T02D2675:133b-3": "ste / de'i nga ro drag pos bgegs dang log",
    "T02D2675:133b-4": "'dren thams cad kyi snying kun nas 'khrug par byas",
    "T02D2675:133b-5": "te spa bkong ba'o //",
    "T02D2675:133b-6": "gshin rje'i gzugs can zhes pa ni ya ma zhes bya ba skrag par byed pa'o //",
    "T02D2675:133b-7": "khams gsum pa 'jigs par byed pa zhes bya ba",
    "T02D2675:133b-8": "ni de lta bu'i sku de snying rje'i rang bzhin",
    "T02D2675:133b-9": "can yin yang gdug pa 'dul ba'i thabs su de",
    "T02D2675:133b-10": "ltar bstan pas khams gsum pa de lta bu la",
    "T02D2675:133b-11": "'jigs pas skyabs su 'dong bar 'gyur ba'o //",
    "T02D2675:133b-12": "klu thams cad 'ching bar byed pa la phyag 'tshal",
    "T02D2675:133b-13": "lo zhes pa ni klu rigs pa bzhi la sogs",
    "T02D2675:133b-14": "pa'i dug phrogs te stobs 'joms shing ma rungs pa",
    "T02D2675:133b-15": "rlag par byed pa'o //",
    "T02D2675:133b-16": "de lta bu'i sku de la kun nas 'dud cing mchod pa ni de skad smos pa yin no //",
    "T02D2675:133b-17": "de ltar mtshan nyid bstan nas gsang ba'i gsang sngags bstan pa'i phyir /",
    "T02D2675:133b-18": "de nas sangs rgyas bcom ldan 'das gang g'a'i klung",
    "T02D2675:133b-19": "gi bye ma snyed kyis gsungs pa'i rig sngags 'di",
    "T02D2675:133b-20": "gsungs so zhes smos pa la /",
    "T02D2675:133b-21": "de nas zhes pa ni don dang rtags bstan nas zhes pa'o //",
    "T02D2675:133b-22": "sangs rgyas bcom ldan 'das gang g'a'i klung gi bye",
    "T02D2675:133b-23": "ma snyed kyis gsungs pa zhes pa ni 'das pa",
    "T02D2675:133b-24": "dang ma 'ongs pa dang da ltar byung ba'i sangs",
    "T02D2675:133b-25": "rgyas thams cad kyis gsungs pa dang /",
    "T02D2675:133b-26": "gsung pa dang /",
    "T02D2675:133b-27": "gsung bar 'gyur ba'i rig sngags 'di nyid mchog yin",
    "T02D2675:133b-28": "pas ni sgrub pa po rnams kyis 'di brjod par",
    "T02D2675:133b-29": "bya'o zhes pa'o // rig sngags 'di gsungs so zhes",
    "T02D2675:133b-30": "pa ni gong gi thun mong ma yin pa'i sku",
    "T02D2675:133b-31": "bya'o zhes pa'o // de dmigs la / gang gis bzlas brjod byed kyang gsal ba dang ldan pas /",
    "T02D2675:133b-32": "rig sngags kyi sbyor ba la 'jug par bya'o zhes bya ba'i don to /",
    "T02D2675:133b-33": "rig sngags de dag kyang gang zhe na /",
    "T02D2675:133b-34": "tadya th'a zhes pa nas r'a dzny'a pa ya ti sv'ah'a zhes pa'i bar du'o //",
    "T02D2675:133b-35": "de dag gsal bar byed pa ni tadya th'a ni bshad pa'i ltas te 'di lta ste zhes pa'o //",
    "T02D2675:133b-36": "bho bho zhes pa ni bod pa'o //",
    "T02D2675:133b-37": "w'an zhes pa ni bcom ldan 'das so //",
    "T02D2675:133b-38": "n'a ga zhes pa ni klu'o //",
    "T02D2675:133b-39": "aa dhi zhes pa ni lhag par ro //",
    "T02D2675:133b-40": "pa ta ye shes pa ni brgyad kyi bdag po'o //",
    "T02D2675:134a-0": "ai da na zhes @134a * //",
    "T02D2675:134a-1": "pa ni rgyan no //",
    "T02D2675:134a-2": "gang gi rgyan yin zhe na /",
    "T02D2675:134a-3": "nang gi rgyan yin zhes pa bshad pa'i phyir /",
    "T02D2675:134a-4": "n'i l'am ba ra dha ra sha r'i ram zhes pa ni gos sngon po can gyi skya'o //",
    "T02D2675:134a-5": "gang gi phyir sku ma rtogs par sngags 'byung mi srid pas sngags dang sku gnyis su med pa'o //",
    "T02D2675:134a-6": "badzra p'a ni hri da ya zhes pa ni phyag na rdo rje'i snying po ste /",
    "T02D2675:134a-7": "gang gis brjod pas bsgrub bya mngon du byed pa'o //",
    "T02D2675:134a-8": "ya:sa m'a ti kr'a m'a ti zhes pa ni sgrub",
    "T02D2675:134a-9": "pa po'i bka' 'dor zhing 'da' bar byed na zhes",
    "T02D2675:134a-10": "pa'o // autsh'a da na zhes pa ni yul gzhan du skrod par byed pa'o //",
    "T02D2675:134a-11": "bha bi shya ni shin tu gdug pa can zhes pa'o //",
    "T02D2675:134a-12": "snying po de dag gang zhe na tadya th'a zhes smos te /",
    "T02D2675:134a-13": "'di lta ste zhes pa'o //",
    "T02D2675:134a-14": "buddha buddha bi buddha zhes pa ni phyag na rdo rje la bos pa'o //",
    "T02D2675:134a-15": "ma h'i pr'apta zhes pa ni ma 'gor cig ces pa'o //",
    "T02D2675:134a-16": "ha ra ha ra zhes pa ni gdug pa can gyi stobs phrogs shig pa'o //",
    "T02D2675:134a-17": "gdug pa can de gang zhe na /",
    "T02D2675:134a-18": "n'a g'a n'am zhes smos te /",
    "T02D2675:134a-19": "klu rnams kyi zhes tshig gi 'brel pa'o //",
    "T02D2675:134a-20": "pra ha ra pra ha ra zhes pa ni 'od",
    "T02D2675:134a-21": "zer las byung ba'i khro bo rnams kyis rgyob cig",
    "T02D2675:134a-22": "pa'o // gang la brdeg ce na /",
    "T02D2675:134a-23": "n'a g'a n'am zhes smos te /",
    "T02D2675:134a-24": "klu la sogs pa'i stobs 'joms pa'o //",
    "T02D2675:134a-25": "tstshinda tstshinda zhes pa ni chod cig pa'o //",
    "T02D2675:134a-26": "gang gcod ce na /",
    "T02D2675:134a-27": "n'a ga hri da y'a na zhes smos te /",
    "T02D2675:134a-28": "klu'i snying rnams so //",
    "T02D2675:134a-29": "bhinda bhinda zhes pa ni choms shig pa'o //",
    "T02D2675:134a-30": "gang gzhom zhe na /",
    "T02D2675:134a-31": "n'a ga da m'a ni zhes smos te /",
    "T02D2675:134a-32": "klu 'khyil pa rnams choms shig pa'o //",
    "T02D2675:134a-33": "bi sh'i ryantu n'a ga sha r'i ra ni zhes",
    "T02D2675:134a-34": "pa ni dug gis myos pa'i klu'i lus shin tu",
    "T02D2675:134a-35": "choms shig pa'o // bi sphot ya zhes pa ni gzhi brjid kyi stobs choms shig pa'o //",
    "T02D2675:134a-36": "gang gis zhe na /",
    "T02D2675:134a-37": "n'a ga n'a ya n'a ni zhes smos te /",
    "T02D2675:134a-38": "klu'i mig rnams so //",
    "T02D2675:134a-39": "sngags kyi mthu gzhan yang bstan pa'i phyir /",
    "T02D2675:134a-40": "tadya th'a zhes pa ni 'chad par 'gyur ba'i sngags kyis sku la bskul ba'o //",
    "T02D2675:134a-41": "gang gis bskul na h'um phat ces pas thugs bskul ba'o //",
    "T02D2675:134a-42": "n'a ga pi dha ra na ya zhes pa ni klu rnams zungs shig pa'o //",
    "T02D2675:134a-43": "h'um gis dbang du bsdus nas phat kyis dug nyams par gyis shig pa'o //",
    "T02D2675:134a-44": "n'a gotsh'a d'a n'a ya phat ces pa ni gal",
    "T02D2675:134a-45": "te shin tu gdug pa'i dug gis zin pa mi",
    "T02D2675:134a-46": "gtong na gdug pa can rnams skrod pa dang rengs",
    "T02D2675:134b-0": "@134b par byed pa'o //",
    "T02D2675:134b-1": "n'i l'am ba sa n'a ya phat ces pa ni",
    "T02D2675:134b-2": "las dang mthun pa'i gos sngon po can mngon spyod",
    "T02D2675:134b-3": "kyis shig pa'o // aa pra ti ha ta ba",
    "T02D2675:134b-4": "la pa r'a kra ma ya phat ces pa ni",
    "T02D2675:134b-5": "gang gi phyir khyod kyi thogs pa med pa'i stobs",
    "T02D2675:134b-6": "dang mthu gzhan gyis mi thub pas gdug pa'i stobs",
    "T02D2675:134b-7": "nyams par gyis shig pa'o ;",
    "T02D2675:134b-8": "/ kri t'ant'a ya phat ces pa ni srul po'i stobs phrogs shig pa'o //",
    "T02D2675:134b-9": "kri t'anta r'u p'a ya phat ces pa ni lus srul po'i stobs phrogs shig pa'o //",
    "T02D2675:134b-10": "ro sha na ya phat ces pa ni gtum po'i stobs phrogs shig pa'o //",
    "T02D2675:134b-11": "tr'a sa na ya phat ces pa ni lha ma yin gyi gdon med par gyis shig pa'o //",
    "T02D2675:134b-12": "kumbhando da n'a ya phat ces pa ni smyo byed kyis byas pa'i stobs phrogs shig pa'o //",
    "T02D2675:134b-13": "pre ta pi sh'a tsa bi n'a sha ka r'a",
    "T02D2675:134b-14": "ya phat ces pa ni yi dags dang sha za'i",
    "T02D2675:134b-15": "tshogs skrod par byed pa'o //",
    "T02D2675:134b-16": "yaksha aa pa sm'a ra bi n'a sha ka r'a",
    "T02D2675:134b-17": "ya phat ces pa ni gnod sbyin dang brjed byed",
    "T02D2675:134b-18": "kyi tshogs skrod par byed pa'o //",
    "T02D2675:134b-19": "ha sa ha sa zhes pa ni bzhad pa tsam gyis so //",
    "T02D2675:134b-20": "dha ra dha ra zhes pa ni dran pa tsam gyis so //",
    "T02D2675:134b-21": "m'a ra ya m'a ra ya zhes pa ni gdug pa can rnams gsod par byed pa'o //",
    "T02D2675:134b-22": "n'a sha ya n'a sha ya zhes pa ni gdug pa can rnams rengs par byed pa'o //",
    "T02D2675:134b-23": "sarba bighn'ana bi n'a sha ka r'a ya phat ces",
    "T02D2675:134b-24": "pa ni gnod sbyin la sogs pa'i bgegs thams cad",
    "T02D2675:134b-25": "dbang du bsdus shing stobs phrogs nas skrod par byed",
    "T02D2675:134b-26": "pa'o // sarba sha tr'um sam gha bi n'a sha",
    "T02D2675:134b-27": "ka r'a ya phat ces pa ni dge 'dun gyi",
    "T02D2675:134b-28": "dgra thams cad stobs phrogs te rlag par byed pa'o",
    "T02D2675:134b-29": "pa'o // // n'i l'am ba ra dha ra badzra",
    "T02D2675:134b-30": "p'a ni r'adzny'a pa ya ti sv'ah'a zhes pa ni",
    "T02D2675:134b-31": "dus gsum gyi de bzhin gshegs pa thams cad kyi",
    "T02D2675:134b-32": "dbang bskur ba ni phyag na rdo rje gsang sngags",
    "T02D2675:134b-33": "pa'o // // kyi sku ste / sgrub pa pos nye bar bsdus pa'o //",
    "T02D2675:134b-34": "de ltar gsang sngags kyi rim pa bshad nas /",
    "T02D2675:134b-35": "phra mo'i las kyi rim pa bstan par bya ba'i phyir /",
    "T02D2675:134b-36": "de'i cho ga la gnod sbyin gyi gdon gyis zin",
    "T02D2675:134b-37": "pa la ni tshul sngags kyis btab nas gtor na",
    "T02D2675:134b-38": "btang bar 'gyur ro zhes pa la /",
    "T02D2675:134b-39": "gnod sbyin gyis zin pa'i rtags ni bzhin 'jigs pa dang /",
    "T02D2675:134b-40": "kha zas lhag par za ba dang /",
    "T02D2675:134b-41": "kha btsog smra ba dang /",
    "T02D2675:134b-42": "gzhan la brdeg pa dang /",
    "T02D2675:134b-43": "nga ro mi snyan pa sgrogs pa dang /",
    "T02D2675:134b-44": "nad kyi zug rdu drag po'o //",
    "T02D2675:135a-0": "de la thog mar mandala byas @135a * //",
    "T02D2675:135a-1": "te 'khor lo rtsibs brgyad kyi thig btab la /",
    "T02D2675:135a-2": "rtsibs la gnod sbyin gyi sa bon bri /",
    "T02D2675:135a-3": "rtsibs mchan du 'khor lo nyid kyi sa bon bri'o //",
    "T02D2675:135a-4": "de la bu mo lo brgyad lon pa la tsandan dang /",
    "T02D2675:135a-5": "ga pur dang /",
    "T02D2675:135a-6": "gur kum dang /",
    "T02D2675:135a-7": "dz'a ti dang /",
    "T02D2675:135a-8": "gla rtsi lnga ni dri lnga ste /",
    "T02D2675:135a-9": "chu gtsang ma dang sbyar la bu mo khrus byas",
    "T02D2675:135a-10": "nas dkon mchog gsum dang mandala gyi lha la phyag",
    "T02D2675:135a-11": "byas te / bsnyeng nas kyi sdom pa 'dzin du bcug la /",
    "T02D2675:135a-12": "rin po che'i snod thogs pas byang phyogs nas nyi ma'i rtse la chu blangs te /",
    "T02D2675:135a-13": "snod de nyid manydzi'i steng du gzhag ku shas kha brgyan la /",
    "T02D2675:135a-14": "dar sngon pos mgul pa bcings shing mandala gyi dbus su bkod la /",
    "T02D2675:135a-15": "skud pa sngon pos sprul mgo bdun pa dgod /",
    "T02D2675:135a-16": "gcig ladkris la /",
    "T02D2675:135a-17": "g-yas par yungs kar blugs te rig sngags re re re re rdzogs pa dang /",
    "T02D2675:135a-18": "yungs kar re re bum par bstim mo //",
    "T02D2675:135a-19": "de ltar yungs kar 'bru re re la khro bo",
    "T02D2675:135a-20": "rdo rjes mtshon pa grangs med pas khyab par bsam",
    "T02D2675:135a-21": "mo // bdag nyid gnod sbyin gos sngon po can du bsgoms la khar chu blugs te /",
    "T02D2675:135a-22": "nad pa'i lus la kha phrus btab pa dang /",
    "T02D2675:135a-23": "khro bo rdo rje'i mtshon cha can dag gis gnod sbyin gyi gdon phral te song bar bsam mo //",
    "T02D2675:135a-24": "de nas gdon dengs pa dang bum pas nad pa'am rang la dbang bskur bar bya'o //",
    "T02D2675:135a-25": "de nas mandala bsdus te yungs kar dang mandala gyi sa bsres pa thogs te /",
    "T02D2675:135a-26": "bdag nyid bdud rtsi 'khyil pa'i ting nge 'dzin du",
    "T02D2675:135a-27": "zhugs la phyogs mtshams brgyad du gtor zhing mtshams bcad",
    "T02D2675:135a-28": "pa de ni gnod sbyin gyis zin pa'i cho gar",
    "T02D2675:135a-29": "bstan to // klu bzlog par 'dod na smyug shad",
    "T02D2675:135a-30": "kyi lcug ma'am bal po se'u'i lcug mas bya'o zhes",
    "T02D2675:135a-31": "bstan to // pa ni / thog mar nad pa'i nad brtag par bya ste /",
    "T02D2675:135a-32": "klu'i nad spyir mang na yang /",
    "T02D2675:135a-33": "nad pa klu la dga' ba dang /",
    "T02D2675:135a-34": "nub mo na ba dang /",
    "T02D2675:135a-35": "yang lag na ba dang /",
    "T02D2675:135a-36": "nad ga nur lci ba dang ;",
    "T02D2675:135a-37": "snying mi dga' ba dang /",
    "T02D2675:135a-38": "'khrul zhing dran pa mi gsal ba dang /",
    "T02D2675:135a-39": "yan lag 'khums pa dang /",
    "T02D2675:135a-40": "lus lci mig dmar /",
    "T02D2675:135a-41": "sna 'gag / lus dri mi zhim pa rnams klu'i nad yin no //",
    "T02D2675:135a-42": "gal te mdze gso bar 'dod na yang klu'i nad yin min rtogs par byas te gso'o //",
    "T02D2675:135b-0": "de smyag @135b shad kyi lcug ma dang /",
    "T02D2675:135b-1": "bal po se'u'i lcug brgyad pa'i gnas lngar 'bru lngas bsrungs te /",
    "T02D2675:135b-2": "nub phyogs nas lcug ma mtshar bu'i thems kyis gcad la /",
    "T02D2675:135b-3": "lcug ma bdun brngas pa dang /",
    "T02D2675:135b-4": "dngul gzhong chus bkang ba'i nang du lcug ma bcug",
    "T02D2675:135b-5": "ste gzhag /'khar gzhong cig gi nang du zan la",
    "T02D2675:135b-6": "padma 'dab ma drug pa cig byas la /",
    "T02D2675:135b-7": "de'i steng du ba su ta rigs drug dgod pa ni gcig la bu mo dang khye'u dgod /",
    "T02D2675:135b-8": "gcig la sprul kha dog 'dres pa sprul mgo bdun pa dgod /",
    "T02D2675:135b-9": "gcig la nya dang sbal pa dang lcong mo dgod /",
    "T02D2675:135b-10": "gcig la rtsangs ma mgo dgu dgod /",
    "T02D2675:135b-11": "gcig la ba glang dgod /",
    "T02D2675:135b-12": "gcig la sprul nor bu rin po ches brgyan pa dgod /",
    "T02D2675:135b-13": "de'i mtha' ma shing gis bskor la gzhag go //",
    "T02D2675:135b-14": "de nas smyag shad dang bal po se'u'i lcug ma dril te /",
    "T02D2675:135b-15": "skud pas gsum du bcings te /",
    "T02D2675:135b-16": "de la rma bya'i mdongs gsum btsugs la bdag nyid",
    "T02D2675:135b-17": "gos sngon po can du gsal bas lcug ma dang",
    "T02D2675:135b-18": "rma bya'i dril ba lag tu thogs te /",
    "T02D2675:135b-19": "nad pa sngon du bzhag la nad pa la byab cing padma dang klu la dbab /",
    "T02D2675:135b-20": "de nas dug de des khyer bar bsams la /",
    "T02D2675:135b-21": "klu rnams zla ba'i gdan la 'dug par bsams pa'i",
    "T02D2675:135b-22": "'og tu yam las rlung gi dkyil 'khor bsgoms te",
    "T02D2675:135b-23": "; gzungs kyi phreng ba'i mjug tu n'a ga spha",
    "T02D2675:135b-24": "ra na phat ces brjod pas klu rnams rang gi",
    "T02D2675:135b-25": "gnas gang yin par rlung gis bskyod nas skad cig",
    "T02D2675:135b-26": "gis phyin par bsam mo //",
    "T02D2675:135b-27": "de lta bu gcig gis kyang phan par nus na mang du byas na smos su med do //",
    "T02D2675:135b-28": "de ni klu'i nad gso ba'i cho ga'o //",
    "T02D2675:135b-29": "yi dags dang brjed byed rnams la ni skud pas bya'o zhes pa ni /",
    "T02D2675:135b-30": "brjed byed kyi rtags ni dran pa nyams pa dang /",
    "T02D2675:135b-31": "rkang lag sprug pa dang /",
    "T02D2675:135b-32": "mi smra ba dang /",
    "T02D2675:135b-33": "kha chu 'dzag pa dang /",
    "T02D2675:135b-34": "me dang chu dang g-yang la mchod pa dang /",
    "T02D2675:135b-35": "gnyid mang ba la sogs pa'o //",
    "T02D2675:135b-36": "de la skud pa dkar po la mdud pa brgya byas te /",
    "T02D2675:135b-37": "mdud pa re re la sngags re re bzlas la /",
    "T02D2675:135b-38": "skud pa'i mtha' gnyis dbus dang gsum du zangs kyi",
    "T02D2675:135b-39": "phur pa sor gnyis pa la sngags lan nyi shu",
    "T02D2675:135b-40": "rtsa gcig bzlas pas mtshan te /",
    "T02D2675:135b-41": "nad pa'i sker gdags so //",
    "T02D2675:135b-42": "rim pa ni snga ma bzhin no //",
    "T02D2675:136a-0": "rims nang @136a * //",
    "T02D2675:136a-1": "med par bya ba dang /",
    "T02D2675:136a-2": "gzhogs byed na ba dang /",
    "T02D2675:136a-3": "yi ga 'chus pa la ni skud pa sngon pos bya'o zhes pa ni /",
    "T02D2675:136a-4": "ras bal gyi skud pa me tog sngon pos kha bsgyur te /",
    "T02D2675:136a-5": "sngags tshig rnams shog bu la bris te /",
    "T02D2675:136a-6": "skud pa dang bcas mgul ba'am gang na bar btags na 'cho bar 'gyur ro //",
    "T02D2675:136a-7": "byis pa gdon gyis nyen pa dang /",
    "T02D2675:136a-8": "nad kyi 'jigs pa thams cad la skud pa sngon pos bya'o zhes pa ni /",
    "T02D2675:136a-9": "ras bal gyi skud pa me tog sngon pos kha bsgyur te /",
    "T02D2675:136a-10": "mdud pa brgya rtsa brgyad dam nyi shu rtsa gcig tu mdud de /",
    "T02D2675:136a-11": "mdud pa re re zhing sngags re re rdzogs pa",
    "T02D2675:136a-12": "dang bsrung bya'i mgul lam ga shar btags nas ting",
    "T02D2675:136a-13": "nge 'dzin gyis gdon gyis nyen pa'i lus rdo rje'i",
    "T02D2675:136a-14": "dra bar bsgoms na bsrung ba'i mchog tu 'gyur ro",
    "T02D2675:136a-15": "// chom rkun bzlog par 'dod na sas bya'o zhes",
    "T02D2675:136a-16": "pa ni rnal 'byor pa rang gi chag gang brkos",
    "T02D2675:136a-17": "pa'i gting nas sa rlon pa blangs te /",
    "T02D2675:136a-18": "gu gul nag pos bdugs la sngags re re zhing yungs kar re re sa la bsnun par bya'o //",
    "T02D2675:136a-19": "de ltar sngags stong rtsa brgyad rdzogs pa dang /",
    "T02D2675:136a-20": "sa de kham pa'i ga'u srubs med par blugs la /",
    "T02D2675:136a-21": "bar bu'i dkyil du bug pa smyug ma tsam cig phug ste /",
    "T02D2675:136a-22": "de'i nang du yungs kar stong la sngags stong thim pa dang /",
    "T02D2675:136a-23": "shing kha dhi ra'i sdong pos bsregs nas nang gi",
    "T02D2675:136a-24": "sa dang yungs kar tshig cing mdog 'gyur bar byas",
    "T02D2675:136a-25": "nas / de'i nang nas phyung la snod kyi nang",
    "T02D2675:136a-26": "du blugs la jag rkun byung ba'i dus su gtor",
    "T02D2675:136a-27": "na log par 'gyur ro //",
    "T02D2675:136a-28": "khyad par du rkun po la nor rdzas gang yin",
    "T02D2675:136a-29": "pa la sngags khros pa'i shugs kyis btab na rkun",
    "T02D2675:136a-30": "po ldog par 'gyur ro //",
    "T02D2675:136a-31": "dug la ni rtsa ku shas byab par bya'o zhes pa ni /",
    "T02D2675:136a-32": "gang dug gis zin pa de drug dang dbral bar 'dod pa rtsva ku sha bdag gis bzung ste /",
    "T02D2675:136a-33": "mdun du sol ba dang rdo rgyus la sbrul gyi",
    "T02D2675:136a-34": "gzugs cig byas la nad pa'i lus las dug de",
    "T02D2675:136a-35": "ku shas bya ba ste phreng ba'i sngags kyi zhabs",
    "T02D2675:136a-36": "la kham kham zhes brjod cing gzugs de la phab",
    "T02D2675:136a-37": "pas 'gul bar bsam shing gzugs kyi snying gar hr'i:",
    "T02D2675:136a-38": "las 'di byung bas nad de bsdus nas de nyid",
    "T02D2675:136b-0": "hr'i: la thim par bsam de nas gzugs @136b de",
    "T02D2675:136b-1": "gnas mthon por phyung la rlung la bskur te /",
    "T02D2675:136b-2": "nam mkha' la khyer bar bsam mo //",
    "T02D2675:136b-3": "de ni dug dbyung ba'i cho ga ste /",
    "T02D2675:136b-4": "shin tu rtse gcig dang ldan pas bya'o //",
    "T02D2675:136b-5": "nor 'dod na zhag gcig smyung bar 'dug ste /",
    "T02D2675:136b-6": "pog gis bdugs na rmi lam du dge ba dang",
    "T02D2675:136b-7": "mi dge ba'i don thams cad ston cing gser gyi",
    "T02D2675:136b-8": "dong tshe bdun stong sbyin par byed do zhes pa",
    "T02D2675:136b-9": "ni / bdag nyid gos sngon po can du bsgoms",
    "T02D2675:136b-10": "la mdun du 'phags pa dzam bha la bsams la",
    "T02D2675:136b-11": "ni / mchod do // de yang smyung bar gnas",
    "T02D2675:136b-12": "pa'i nang bar nyi ma'i rtse la chu khyor ba",
    "T02D2675:136b-13": "brgya rtsa brgyad sngags 'dis dbul lo //",
    "T02D2675:136b-14": "aom dzambha la dza lendr'a ya sv'ah'a /",
    "T02D2675:136b-15": "zhes pa'o //",
    "T02D2675:136b-16": "rgyun du phreng ba'i sngags 'di kho na brjod par bya'o //",
    "T02D2675:136b-17": "de ltar zhag bdun zhing zhag re re smyung bar gnas te /",
    "T02D2675:136b-18": "ga pur dang dz'a ti pha la dang /",
    "T02D2675:136b-19": "gla rtsi dang /",
    "T02D2675:136b-20": "gur kum la sogs pa dri sna tshogs kyis gos sngon po can gyi gzugs brnyan dang /",
    "T02D2675:136b-21": "mchod rten la sogs pa'i mdun du 'dug pa dang /",
    "T02D2675:136b-22": "'phags pa gos sngon po can yang dag par mchod",
    "T02D2675:136b-23": "cing yid la byed pas rnam thos sras la bdag",
    "T02D2675:136b-24": "dkon mchog gsum la mchod pa'i nor slong ngo zhes",
    "T02D2675:136b-25": "brjod de nyal bar bya'o //",
    "T02D2675:136b-26": "rmi lam na gser gyi dong tshe nyid mthong ba'am /",
    "T02D2675:136b-27": "rnyed pa'am /",
    "T02D2675:136b-28": "gzhan gyis bdag la byin pa'am /",
    "T02D2675:136b-29": "mang po la longs spyod pa ni grub pa'i mtshan ma ste /",
    "T02D2675:136b-30": "gang dag sa'i dkyil 'khor 'di na las dang po",
    "T02D2675:136b-31": "pa'i bsod nams las grub pa'i gnod sbyin pho mo",
    "T02D2675:136b-32": "rnams kyis bdag la gter ster ba dang /",
    "T02D2675:136b-33": "sa la gnas pa'i gter dag ston par 'gyur ro //",
    "T02D2675:136b-34": "rmi lam du dong tshe bdun stong mthong na the tshom med do //",
    "T02D2675:136b-35": "sgo lcags dbye bar 'dod na yungs kar gyis bya'o zhes pa ni /",
    "T02D2675:136b-36": "bram ze'i rigs kyi thod par yungs kar blugs te",
    "T02D2675:136b-37": "phreng ba'i sngags brjod cing bsgrub pa la sogs pa",
    "T02D2675:136b-38": "/ stong ngam khri la sogs pa thim pa dang yungs kar byin gyis brlabs la /",
    "T02D2675:136b-39": "sgo lcags 'byed pa'i dus su yang phreng ba'i sngags",
    "T02D2675:136b-40": "brjod cing lde khung du yungs kar bdun nam nyi",
    "T02D2675:136b-41": "shu rtsa gcig bskyur bas phyed par 'gyur ro //",
    "T02D2675:136b-42": "rgyas btab pa dgrol bar 'dod na thal bas bya'o zhes pa ni /",
    "T02D2675:137a-0": "pa'i lci ba la sogs pa rnam @137a * //",
    "T02D2675:137a-1": "pa lnga sa dang sbyar la zhi ba'i hom khung du byas te /",
    "T02D2675:137a-2": "tsandan dmar po'i me btang la me tog sngon po'i",
    "T02D2675:137a-3": "nang du mngar gsum gyi ri lu bag phyer gtums",
    "T02D2675:137a-4": "te bcug la / me tog dang phreng ba'i sngags bzlas te /",
    "T02D2675:137a-5": "stong ngam khri thim par bsregs pa'i thal bas gtor ram bskus na grol bar 'gyur ro //",
    "T02D2675:137a-6": "'jigs pa thams cad las bsrung ba ni mar rnying",
    "T02D2675:137a-7": "pa'am thal ba'am yungs kar gyis bya'o zhes pa ni",
    "T02D2675:137a-8": "mar lo du ma lon pa ga'u'i nang du bcug",
    "T02D2675:137a-9": "ste / steng na bu ga byas pa la chu btang ste /",
    "T02D2675:137a-10": "phreng ba'i sngags stong ngam khri them pa dang phyag na rdo rje yang dag par mchod do //",
    "T02D2675:137a-11": "gzungs kyi bum pa dang ldan pa'i chus lus bkrus te /",
    "T02D2675:137a-12": "ga'u'i mar gyis bskus na 'jigs pa thams cad las thar bar 'gyur ro //",
    "T02D2675:137a-13": "yang na ga'u'i bu ga na mar yungs kar re re zhing phreng ba'i sngags re re brjod cing /",
    "T02D2675:137a-14": "de re re yang khro chung re rer gyur par bsams la /",
    "T02D2675:137a-15": "de stong ngam khri la sogs pa them pa dang /",
    "T02D2675:137a-16": "spyi bo la sogs par phur pa byas te btags",
    "T02D2675:137a-17": "na yang 'jigs pa thams cad las thar bar 'gyur",
    "T02D2675:137a-18": "ro // thal ba la ni zhi ba'i sbyin sreg byas pa'i thal ba ste /",
    "T02D2675:137a-19": "mar rnying pa dang lhan cig tu gzungs sngags 'bum bzlas te byug pa'am /",
    "T02D2675:137a-20": "yang na yungs kar dang ldan pa'i byug pa'am /",
    "T02D2675:137a-21": "gdags pa byas na yang thar bar 'gyur ro //",
    "T02D2675:137a-22": "bdag bsrung ba ni yid kyis sam chus bya'o zhes pa ni /",
    "T02D2675:137a-23": "ting nge 'dzin gsal ba dang /",
    "T02D2675:137a-24": "bzlas pa rdzogs pa ni dmigs pa tsam gyis so //",
    "T02D2675:137a-25": "yang na chu la bsngags te steng 'og la sogs par gtor zhing btung bar bya'o //",
    "T02D2675:137a-26": "gzhan bsrung ba ni skud pa sngon pos bya'o zhes",
    "T02D2675:137a-27": "pa ni gong du bshad pa dang sbyar bar bya'o",
    "T02D2675:137a-28": "// las de dag thams cad la sngags bzlas pa ni lan gsum mam /",
    "T02D2675:137a-29": "bdun nam /",
    "T02D2675:137a-30": "bcu bzhi'am /",
    "T02D2675:137a-31": "nyi shu rtsa gcig gam /",
    "T02D2675:137a-32": "brgya rtsa brgyad brjod par bya'o zhes pa ni gong",
    "T02D2675:137a-33": "du bsnyen pa rdzogs pa'i rnal 'byor pas las la",
    "T02D2675:137a-34": "sbyor ba'i dus su rig pa brjod pa'i grangs kyi",
    "T02D2675:137a-35": "tshad do // de ltar byas na 'grub par 'gyur",
    "T02D2675:137a-36": "ro zhes pa ni gong du bstan pa'i las tshogs",
    "T02D2675:137a-37": "de dag ltar ro //",
    "T02D2675:137b-0": "mchod rten sku gdung dang ldan pa'i mdun du @137b",
    "T02D2675:137b-1": "me tog sngon pos mchod do zhes pa ni mchod",
    "T02D2675:137b-2": "rten bde bar gshegs pa'i gdung dang ldan pa'i rtsar",
    "T02D2675:137b-3": "phyag na rdo rje sgrub thabs las 'byung ba bzhin",
    "T02D2675:137b-4": "mchod de me tog sngon po gur kum gyi chur",
    "T02D2675:137b-5": "bcug ste / nyi ma re re la dus gsum du nyi shu rtsa gcig tu mchod par bya'o //",
    "T02D2675:137b-6": "sngags stong bzlas brjod byas na 'grub par 'gyur ro zhes pa ni tha ma'i tshad bstan pa ste /",
    "T02D2675:137b-7": "ji srid skyo bar ma gyur gyi bar du brjod par bya'o //",
    "T02D2675:137b-8": "gzhan yang lder so dang /",
    "T02D2675:137b-9": "ras ris la sogs pa phyag na rdo rje'i sku",
    "T02D2675:137b-10": "gzugs kyi mdun du ji skad bshad pa'i sgrub thabs",
    "T02D2675:137b-11": "bzhin du yang dag par mchod de mnyes par byas",
    "T02D2675:137b-12": "nas phreng ba'i sngags 'bum mam bye ba la sogs",
    "T02D2675:137b-13": "pa'i sbyor ba sngon du song bas ni 'grub par",
    "T02D2675:137b-14": "mi 'gyur ba gang yang yod par mi 'gyur ro",
    "T02D2675:137b-15": "// sems can 'dod pa tha dad rnams la gzigs nas ni //",
    "T02D2675:137b-16": "bde bar gshegs pas byang chub lam ni snga tshogs gsungs //",
    "T02D2675:137b-17": "snyigs ma'i dus kyi sems can brtson 'grus blo zhan rnams //",
    "T02D2675:137b-18": "'jug bya'i don du de nyid sgron ma 'di brtsams te //",
    "T02D2675:137b-19": "bla ma la gus dad ldan snying rje shes rab ldan //",
    "T02D2675:137b-20": "theg chen thabs mkhas tshad med snying rje'i sems bskyed pa //",
    "T02D2675:137b-21": "dbang rnams rdzogs shing rjes su gnang thob dam tshig can /",
    "T02D2675:137b-22": "de la dpa' bos gnang dbang brgyud de bstan par bya /",
    "T02D2675:137b-23": "bla ma mnyes byas brtse bas bdud rtsi'i 'od zer thob //",
    "T02D2675:137b-24": "ji srid mnyes byas gzhan don lhag lhas gnang ba byin //",
    "T02D2675:137b-25": "rang nyams stobs kyis sgrub po rdzas gzung rgyud don bris //",
    "T02D2675:137b-26": "ngal ba'i dge bas dngos grub rnam gnyis thob par",
    "T02D2675:137b-27": "shog /'phags pa lag na rdo rje gos sngon po",
    "T02D2675:137b-28": "can gyi cho ga zhes bya ba'i gzungs kyi 'grel",
    "T02D2675:137b-29": "pa de kho na nyid gsal bar byed pa'i sgron",
    "T02D2675:137b-30": "ma zhes bya ba slob dpon klu grub kyis mdzad",
    "T02D2675:137b-31": "pa rdzogs so / //",
    "T02D2675:137b-32": "/ rgya gar gyi mkhas pa d'i pam k'a ra",
    "T02D2675:137b-33": "shr'i dzny'a na dang bod kyi lo ts'a ba rgya"
}