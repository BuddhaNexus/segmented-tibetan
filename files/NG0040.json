{
    "NG0040:1": "@#// rgya gar skad du /",
    "NG0040:2": "rat+na nihsa ma n+ya do sha ni ra sa na b+hin+du sa sarba pra ka ta tan+t+ra /",
    "NG0040:3": "bod skad du /",
    "NG0040:4": "rin po che spyi gnad skyon sel thig le kun gsal kyi rgyud /",
    "NG0040:5": "bcom ldan 'das dpal kun bzang ka dag gi sku la phyag 'tshal lo //",
    "NG0040:6": "'di skad bdag gis thos pa'i dus gcig na /",
    "NG0040:7": "mkha' dbyings kun tu bzang gi pho brang ni //",
    "NG0040:8": "chos nyid dkyil 'khor rnam dag 'od gsal na //",
    "NG0040:9": "ka dag zang ka chos sku dri med bzhugs //",
    "NG0040:10": "yan lag rtsal zer ngang dngas 'khor gyis bskor //",
    "NG0040:11": "dus gsum gcig ste snga phyi khyad par med //",
    "NG0040:12": "ces rin po che spyi gnad skyon sel gyi rgyud las /",
    "NG0040:13": "phun sum tshogs pa'i le'u ste dang po'o //    // de nas gsal dngas rin chen gyis //",
    "NG0040:14": "chos sku ka dag dri med la //",
    "NG0040:15": "spyi yi rgyud sde'i dgos don gang *//",
    "NG0040:16": "dgu rtse rgyud rgyal rnam grangs du //",
    "NG0040:17": "gdams pa'i man ngag gang rnams gtad //",
    "NG0040:18": "spyi gnad skyon sel ji ltar gsal //",
    "NG0040:19": "thig le kun gsal ji ltar bsal //",
    "NG0040:20": "rtsol bral blo 'das ji ltar gsungs //",
    "NG0040:21": "thig le kun 'dus gang du 'dus //",
    "NG0040:22": "zhes zhus so //",
    "NG0040:23": "'khor gyi gleng bslang ba'i le'u ste gnyis pa'o //      // de nas gsal dngas rin chen gyis //",
    "NG0040:24": "spyi yi rgyud sde'i dgos don gang *//",
    "NG0040:25": "zhes zhus pa dang */",
    "NG0040:26": "ston pas 'khor la bka' stsal pa //",
    "NG0040:27": "snying po ka dag blo yi yul las 'das //",
    "NG0040:28": "rtsal zer ngang dngas zang thal gdod nas dag / mi 'gyur sa @#//",
    "NG0040:29": "gnon thugs rje shugs las 'char //",
    "NG0040:30": "ched du mi mdzad ngang ngam shugs kyis 'char //",
    "NG0040:31": "dbang po'i khyad par ji bzhin du //",
    "NG0040:32": "rgyal ba'i bka' yang de bzhin sgrog / dbang po rab 'bring tha ma las //",
    "NG0040:33": "tha ma sde gsum 'bring la sngags //",
    "NG0040:34": "rab la bskyed rdzogs yang rab rdzogs chen gsungs //",
    "NG0040:35": "thod rgal spyi ti dgu rtser bstan //",
    "NG0040:36": "byar med blo 'das rgyud sde la //",
    "NG0040:37": "bya btsal blo chos ma gsungs so //",
    "NG0040:38": "snying po rtsal zer 'phrad pas dbyer med sku //",
    "NG0040:39": "ye shes sa zin 'khrul chod ka dag rtogs //",
    "NG0040:40": "dgos pa'i don ni ka dag zang kar gnas //",
    "NG0040:41": "zhes gsungs so //",
    "NG0040:42": "rgyud sde'i dgos don bstan pa'i le'u ste gsum pa'o //     // de nas gsal dngas rin chen gyis //",
    "NG0040:43": "dgu rtse rgyud kyi rnam grangs du //",
    "NG0040:44": "zhes zhus pas /",
    "NG0040:45": "ston pas 'khor la bka' stsal pa //",
    "NG0040:46": "spros gcod rtsa ba'i rgyud kyis ni //",
    "NG0040:47": "sde lnga'i rtsa ba bstan pa yin //",
    "NG0040:48": "rin chen bcud kyi yang snying gis //",
    "NG0040:49": "thog mtha'i dras thag gcod par bstan //",
    "NG0040:50": "rin chen bdud rtsi bcud thigs kyis //",
    "NG0040:51": "rigs drug g.yang sa gcod par bstan //",
    "NG0040:52": "snang gsal spu gri'i rgyud chen gyis //",
    "NG0040:53": "'khrul gzhi'i 'khrul snang rtsad gcod bstan //",
    "NG0040:54": "smad srid kha sbyor bcud thigs kyis //",
    "NG0040:55": "snang srid 'khor 'das btags chags rnams //",
    "NG0040:56": "thams cad spyi tir 'dus par bstan //",
    "NG0040:57": "phyi nang gsang ba'i rgyud sde rnams //",
    "NG0040:58": "rgya yis thob kyis u ya tham //",
    "NG0040:59": "sde lngas rtsa rgyud don 'grol bstan //",
    "NG0040:60": "rgyud sde rgyud kyi kha byang bstan //",
    "NG0040:61": "sems sdes sems kyi rnam grangs bstan //",
    "NG0040:62": "klong sdes sems kyi ngo bo bstan //",
    "NG0040:63": "chos sdes thig dgu'i lta bsgom bstan //",
    "NG0040:64": "chos rnams thams cad gsal bar bshad //",
    "NG0040:65": "dbang sdes dbang gi bskur thabs bstan //",
    "NG0040:66": "man ngag lnga yis don gyis gsang sgo bstan //",
    "NG0040:67": "sgron ma lnga yis blta bsgom spyod 'bras bstan //",
    "NG0040:68": "dgongs nyams lnga yis don gyi gser dang sprad //",
    "NG0040:69": "spyir na 'di la 'di bstan brjod mi rdzogs //",
    "NG0040:70": "bye ma'i la'am skra shad pho ldong bzhin //",
    "NG0040:71": "dgu rtse'i phyi nang gsang skor u phag tham //",
    "NG0040:72": "zhes gsungs so //",
    "NG0040:73": "chos sde mdor bstan pa'i le'u ste bzhi pa'o //       // de nas rtsal zer ngang dngas kyis //",
    "NG0040:74": "ka dag chos sku+u dri med la //",
    "NG0040:75": "spyi yi gnad dang skyon sel gang *//",
    "NG0040:76": "zhes zhus pas /",
    "NG0040:77": "ston pas 'khor la bka' stsal pa //",
    "NG0040:78": "spyi yi gnad dang skyon bsal ba //",
    "NG0040:79": "man ngag rnams kyi nang nas gsal //",
    "NG0040:80": "gzhi 'khrul rtsad gcod bzlog thabs la bzla'i gnad //",
    "NG0040:81": "gal 'gegs gdams ngag gsang ba'i gnad bstan pa //",
    "NG0040:82": "gzhi pho rtsad gcod bzlog thabs nyams su longs //",
    "NG0040:83": "nyams su mi len gzhi tha dad la dpe zla med //",
    "NG0040:84": "med las cir yang byung nas rang sar thim //",
    "NG0040:85": "thol byung ngang dngas rang gdangs yid rtsad chod //",
    "NG0040:86": "'khrul pa rnam gsum bcad pas sku gsum thob //",
    "NG0040:87": "ka dag @#//",
    "NG0040:88": "dngos med sems yid blos btags med //",
    "NG0040:89": "'khrul log rtsad chod skye med ka dag rtogs //",
    "NG0040:90": "med las kun 'byung cir yang grub pa med //",
    "NG0040:91": "ces gsungs so //",
    "NG0040:92": "spyi'i skyon sel gyi le'u ste lnga pa'o //        // rtsal zer ngang dngas kyis zhus pa //",
    "NG0040:93": "ka dag dri med kun bzang la //",
    "NG0040:94": "thig le kun gsal ji ltar gsal /",
    "NG0040:95": "zhes zhus pa dang */",
    "NG0040:96": "ston pas 'khor la bka' stsal pa //",
    "NG0040:97": "skye med ka dag thig gsal na //",
    "NG0040:98": "sna tshogs thig le ma 'dres gsal //",
    "NG0040:99": "thig ni mi 'gyur le ni khyab //",
    "NG0040:100": "ka dag thig le kun gsal lo //",
    "NG0040:101": "zhes gsungs so //",
    "NG0040:102": "thig le kun gsal bstan pa'i le'u ste drug pa'o //    // de nas ngang dngas khye'u chung gis //",
    "NG0040:103": "rtsol bral blo 'das ji ltar gsungs //",
    "NG0040:104": "zhes zhus pas //",
    "NG0040:105": "ston pas 'khor la bka' stsal pa //",
    "NG0040:106": "rtsol bral blo 'das nyan bshad smra brjod mtshon du med //",
    "NG0040:107": "ces gsungs so //",
    "NG0040:108": "byar med blo 'das bshad pa'i skabs ste le'u bdun",
    "NG0040:109": "pa'o // // de nas ngang dngas rin chen gyis",
    "NG0040:110": "// thig le kun 'dus gang du 'dus //",
    "NG0040:111": "zhes zhus pa dang */",
    "NG0040:112": "ston pas 'khor la bka' stsal pa //",
    "NG0040:113": "ka dag dngos med thig le yis //",
    "NG0040:114": "thig phran ma lus kun 'dus so //",
    "NG0040:115": "thig ni skye ba med la bya //",
    "NG0040:116": "le ni 'gag pa med pa yin //",
    "NG0040:117": "kun ni rtsal snang thams cad de //",
    "NG0040:118": "'dus ni ka dag chen por 'dus //",
    "NG0040:119": "de ni thig le kun 'dus yin //",
    "NG0040:120": "zhes gsungs so //",
    "NG0040:121": "thig le kun 'dus bstan pa'i le'u ste brgyad pa'o //        // de nas gsal dngas rin chen gyis //",
    "NG0040:122": "kun gsal gdams ngag ji ltar lags //",
    "NG0040:123": "zhes zhus pa dang */",
    "NG0040:124": "ston pas 'khor la bka' stsal pa //",
    "NG0040:125": "ka dag nyid la smrar med kyang *//",
    "NG0040:126": "blo dman rtogs par bya phyir bshad //",
    "NG0040:127": "dngos med ka dag rang bzhin ni //",
    "NG0040:128": "brtag par dka' zhing bstan par dka' //",
    "NG0040:129": "brjod pa'i tha snyad bral phyir ro //",
    "NG0040:130": "sems nyid kyi gzhi rtsa rgyud btsal ba'i phyir /",
    "NG0040:131": "gang gis rang la rang bltas pa'i dus na /",
    "NG0040:132": "nang gi sems ma mthong */",
    "NG0040:133": "phyi'i sems ma mthong */",
    "NG0040:134": "phung po dang */",
    "NG0040:135": "khams dang */",
    "NG0040:136": "'du byed la sems ma mthong ngo */",
    "NG0040:137": "des sems ma mthong ba dang */",
    "NG0040:138": "sems de gang nas byung bltas pas /",
    "NG0040:139": "de'i tshe sems de gang nas kyang ma byung */",
    "NG0040:140": "gang du yang ma song */",
    "NG0040:141": "gang du yang mi gnas pas ka dag dngos po med /",
    "NG0040:142": "sangs rgyas nyag gcig gi dgongs pa dam pa /",
    "NG0040:143": "smrar med pa rtog dpyod thams cad dang bral ba /",
    "NG0040:144": "'di zhes mtshon du med pa /",
    "NG0040:145": "rtag par dka' zhing */",
    "NG0040:146": "brtan par dka' la /",
    "NG0040:147": "brjod pa'i tha snyad rnams dang bral ba /",
    "NG0040:148": "dpe dang bral ba nam mkha' las kyang bsgrun du yod pa ma yin no //",
    "NG0040:149": "tshad med pa /",
    "NG0040:150": "tshad dang bral ba /",
    "NG0040:151": "tshad ma'am /",
    "NG0040:152": "gtan tshigs sam /",
    "NG0040:153": "dpag pas mi dpogs pa ste /",
    "NG0040:154": "gang la'ang rag ma las pas /",
    "NG0040:155": "sems la gnas med pa /",
    "NG0040:156": "rten med pa /",
    "NG0040:157": "chad pa ma @#//",
    "NG0040:158": "yin /",
    "NG0040:159": "rtag pa ma yin /",
    "NG0040:160": "spungs pa ma yin /",
    "NG0040:161": "rgyu las ma byung */",
    "NG0040:162": "rkyen gyis ma bskyed /",
    "NG0040:163": "de yang bdag ma yin /",
    "NG0040:164": "gzhan ma yin /",
    "NG0040:165": "de nyid ma yin /",
    "NG0040:166": "rigs med pa /",
    "NG0040:167": "rgyu med pa /",
    "NG0040:168": "mi 'phro ba /",
    "NG0040:169": "mi snang ba /",
    "NG0040:170": "ngo bo med pa /",
    "NG0040:171": "ji lta ba de bzhin du ka dag ma mthong ngo *//",
    "NG0040:172": "yang dag pa /",
    "NG0040:173": "mi g.yo ba /",
    "NG0040:174": "dben pa /",
    "NG0040:175": "cung zad kyang ma mthong */",
    "NG0040:176": "rnam par mi mthong */",
    "NG0040:177": "mi rtog / snang bar mi rtog / mi bskyod /",
    "NG0040:178": "mi sems /",
    "NG0040:179": "mi spro /",
    "NG0040:180": "sems la gzugs med pas byang chub la gzugs med do //",
    "NG0040:181": "sems kyi rang bzhin byang chub la byang chub kyi rang bzhin chos thams cad do //",
    "NG0040:182": "chos thams cad kyi rang bzhin thig le ka dag de kho na nyid do //",
    "NG0040:183": "thig le kun gsal 'gag med rtsal zer yan lag sems kyi snang tshul ni /",
    "NG0040:184": "'di ltar myur ba /",
    "NG0040:185": "rab tu myur ba /",
    "NG0040:186": "mi gnas pa /",
    "NG0040:187": "rgyu ba /",
    "NG0040:188": "spre'u lta bu /",
    "NG0040:189": "rlung lta bu /",
    "NG0040:190": "smig rgyu lta bu /",
    "NG0040:191": "chu'i rgyun lta bu /",
    "NG0040:192": "mar me lta bu /",
    "NG0040:193": "lus med pa /",
    "NG0040:194": "ring du 'gro ba /",
    "NG0040:195": "gar yang mi 'gro ba /",
    "NG0040:196": "slar mi ldog pa /",
    "NG0040:197": "yul na gnas pa /",
    "NG0040:198": "drug gi spyod yul ba /",
    "NG0040:199": "kun shes pa /",
    "NG0040:200": "gcig tu thub pa /",
    "NG0040:201": "mi 'byung ba /",
    "NG0040:202": "thams cad 'byung ba /",
    "NG0040:203": "zhi gnas pa /",
    "NG0040:204": "tha dad pa /",
    "NG0040:205": "gcig pa /",
    "NG0040:206": "mi g.yeng ba /",
    "NG0040:207": "kun tu g.yeng ba /",
    "NG0040:208": "de btsal na mtshan nyid dang rang bzhin med pa'o //",
    "NG0040:209": "mi dmigs pa /",
    "NG0040:210": "goms par bya ba'o //",
    "NG0040:211": "nges par rtag pa /",
    "NG0040:212": "yongs su dpyad pa'o //",
    "NG0040:213": "cir yang snang la yin pa min pa'o //",
    "NG0040:214": "kun 'byung la thams cad gcig tu 'dus pa'o //",
    "NG0040:215": "yongs la khyab cing yongs kyi skye ba med pa'o //",
    "NG0040:216": "rnam par dag pa la gang yang ma grub pa'o //",
    "NG0040:217": "thig le kun 'dus ka dag gis khyab pa med pa /",
    "NG0040:218": "ma khyab pa med pa /",
    "NG0040:219": "mtho dman med pa /",
    "NG0040:220": "che chung med pa /",
    "NG0040:221": "bzang ngan med pa /",
    "NG0040:222": "yangs dog med pa /",
    "NG0040:223": "rgyu 'bras med pa /",
    "NG0040:224": "pho mo med pa /",
    "NG0040:225": "rigs rgyud med pa /",
    "NG0040:226": "gzugs med pa /",
    "NG0040:227": "las rab rnam smin med pa /",
    "NG0040:228": "phyi nang med pa /",
    "NG0040:229": "skye ba med pa /",
    "NG0040:230": "'pho 'gyur med pa /",
    "NG0040:231": "mun snang med pa /",
    "NG0040:232": "snga phyi med pa /",
    "NG0040:233": "mtha' dbus med pa /",
    "NG0040:234": "bdag gzhan med pa /",
    "NG0040:235": "rtsol bsgrub med pa /",
    "NG0040:236": "blang dor med pa /",
    "NG0040:237": "ngang gis ma bcos pa /",
    "NG0040:238": "yongs kyis 'od gsal ba /",
    "NG0040:239": "ma bslad pa /",
    "NG0040:240": "ma byung ba /",
    "NG0040:241": "ma skyes pa yin pa'o //",
    "NG0040:242": "de nas ngang dngas kyis ston pa la /",
    "NG0040:243": "chos spyi dang ngang gi mtshan nyid ci yin zhus pa dang */",
    "NG0040:244": "ston pas bka' stsal pa /",
    "NG0040:245": "snying po skye med ka dag la /",
    "NG0040:246": "snang ba dang */",
    "NG0040:247": "mi snang ba dang */",
    "NG0040:248": "yod pa dang med pa /",
    "NG0040:249": "rtag pa dang chad pa /",
    "NG0040:250": "mtha' dang dbus /",
    "NG0040:251": "snang srid 'khor 'das /",
    "NG0040:252": "sangs rgyas sems can /",
    "NG0040:253": "yul dang sems /",
    "NG0040:254": "bdag dang gzhan /",
    "NG0040:255": "dgra dang gnyen /",
    "NG0040:256": "snang btags chags sdang */",
    "NG0040:257": "snang stong de dag thams cad kyang mtshon du med pa /",
    "NG0040:258": "dpe med pa /",
    "NG0040:259": "smrar med pa /",
    "NG0040:260": "brjod pa tshig gi tha snyad med pa /",
    "NG0040:261": "ming tsam 'di zhes bstan par ni //",
    "NG0040:262": "kun tu bzang pos mtshon du med //",
    "NG0040:263": "de yi thig le kun 'dus rtogs //",
    "NG0040:264": "zhes gsungs so //",
    "NG0040:265": "thig le @#//",
    "NG0040:266": "gdams ngag bstan pa'i le'u ste dgu pa'o //    // de nas rtsal dngas rin chen gyis //",
    "NG0040:267": "ka dag dri med ston pa la //",
    "NG0040:268": "spyi ti'i 'bru dgu gsang sngags kyi //",
    "NG0040:269": "snying po bcu sems 'od gsal gyi //",
    "NG0040:270": "dkyil 'khor gnad rnams ji ltar dgrol //",
    "NG0040:271": "zhes zhus pa dang */",
    "NG0040:272": "ston pas 'khor la bka' stsal pa //",
    "NG0040:273": "dgu rtse zhes pa ni theg dgu'i rgyal po //",
    "NG0040:274": "spyi ti zhes pa ni brgyad khri bzhi stong gi dpyis phyin par ston pa'o //",
    "NG0040:275": "ka dag ces pa ni ye nas sgrib g.yogs dang */",
    "NG0040:276": "bag chags kyi dri ma dang */",
    "NG0040:277": "ma rig pa'i mun pa dang */",
    "NG0040:278": "nyon mongs pa'i dri ma ka nas dag pa'o //",
    "NG0040:279": "dngos med ces pa ni sems nyid la dngos po gang yang med pa'o //",
    "NG0040:280": "blo 'das zhes pa ni blo byed pa po las 'das pa'o //",
    "NG0040:281": "zang ka zhes pa ni gshis ma bcos pa rnal mar gnas pa'o //",
    "NG0040:282": "sems zhes pa ni ma byas ma bcos par sna tshogs su 'byung ba'o //",
    "NG0040:283": "dkyil zhes pa ni thig le gang yin pa'o //",
    "NG0040:284": "'khor zhes pa ni rtsal ma 'gags pa'o //",
    "NG0040:285": "'od ces pa ni snang ba'o //",
    "NG0040:286": "gsal zhes pa ni mun pa'i sgrib g.yogs gang yang med pa'o //",
    "NG0040:287": "gsang ba ni smrar med pa spyod yul du ma gyur pa'o //",
    "NG0040:288": "sngags zhes pa ni yon tan gyi 'byung nas brjod pa la bya'o //",
    "NG0040:289": "ngo bo nyid ces pa ni dngos po med pa",
    "NG0040:290": "mi dmigs pa kun tu 'byung ba'i gzhi la bya'o",
    "NG0040:291": "// ji bzhin zhes pa ni ma bcos ma bslad pa'o //",
    "NG0040:292": "de bzhin zhes bya ba ni ma byas ma brtags pa'o //",
    "NG0040:293": "de kho na nyid ces bya ba ni ma nor mi 'gyur ba la bya'o //",
    "NG0040:294": "snying po zhes pa ni rtsal dang rang bzhin la bya'o //",
    "NG0040:295": "yang snying zhes pa ni byed pa po med pa bya bas btsal du med pas yang snying ngo *//",
    "NG0040:296": "bcud ces pa ni nying khu'am snying po 'dus pa ma bcos pa'o //",
    "NG0040:297": "spungs zhes pa ni thig le'i bcud 'dus shing spungs pa'o //",
    "NG0040:298": "bcud thigs zhes pa ni gdams pa'i skal pa dang ldan pa la babs pa'o //",
    "NG0040:299": "bdud rtsi zhes pa ni nyon mongs pa dug lnga'i",
    "NG0040:300": "bdud la sku lnga ye shes lnga'i rtsis 'dul zhing",
    "NG0040:301": "'joms pa'o // 'khor ba zhes pa ni sdug bsngal zad par byed pa dang bcas pa'o //",
    "NG0040:302": "thog ma zhes pa ni ma byung ma skyes ci yang med pa tha snyad las 'das pa'o //",
    "NG0040:303": "tha ma zhes pa ni skal ldan gcig 'gro drug",
    "NG0040:304": "gi g.yang sa chod nas rang ngo shes shing sangs",
    "NG0040:305": "rgyas pa'o // gcod ces pa ni man ngag go //",
    "NG0040:306": "rgyud ces pa ni rgyun ma chad pa'o //",
    "NG0040:307": "dgongs pa zhes pa chos nyid la'o //",
    "NG0040:308": "nges pa zhes pa ni ma nor pa'o //",
    "NG0040:309": "'grel pa zhes pa ni ye shes so //",
    "NG0040:310": "zhes gsungs so //",
    "NG0040:311": "rin po che spyi gnad skyon sel thig le kun gsal gyi rgyud las /",
    "NG0040:312": "gnad 'grol ba'i le'u ste bcu pa'o // // rin",
    "NG0040:313": "po che spyi gnad skyon sel thig le kun 'dus",
    "NG0040:314": "kyi rgyud le'u bcu pa rdzogs so // // u",
    "NG0040:315": "rgyan gyi slob dpon pad+ma 'byung gnas dang */",
    "NG0040:316": "lo ts+tsha ba ska ba dpal brtsegs kyis bsgyur nas / @#//",
    "NG0040:317": "rgyal po khri sreng lde'u btsan la gdams te rin po che'i gter du sbas so //",
    "NG0040:318": "gter rgya /",
    "NG0040:319": "sbas rgya /",
    "NG0040:320": "gtad rgya /"
}