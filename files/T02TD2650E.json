{
    "T02TD2650E:299b-0": "@299b # // rgya gar skad du /",
    "T02TD2650E:299b-1": "aaksha su tra laksha na /",
    "T02TD2650E:299b-2": "bod skad du /",
    "T02TD2650E:299b-3": "bzlas pa'i phreng ba'i mtshan nyid /",
    "T02TD2650E:299b-4": "thams cad mkhyen pa la phyag 'tshal lo //",
    "T02TD2650E:299b-5": "rdo rje sems dpa' la lha mo sangs rgyas spyan mas zhus pa /",
    "T02TD2650E:299b-6": "bzlas pa'i phreng ba'i don ci lags //",
    "T02TD2650E:299b-7": "mchog gi dbang phyug gis gsung du gsol /",
    "T02TD2650E:299b-8": "rdo rje sems dpal gsungs pa /",
    "T02TD2650E:299b-9": "lha mo nyon cig rab tu bshad do //",
    "T02TD2650E:299b-10": "khyod kyis zhus pa de brjod par bya'o //",
    "T02TD2650E:299b-11": "de thams cad kyi gtam bshad do //",
    "T02TD2650E:299b-12": "sems can thams cad la phan pa'i don du'o //",
    "T02TD2650E:299b-13": "mi spang ba'i sems kyi sdom pa de bzhin du bsod nams dang ye shes mi spang ba thob pa'i rnal 'byor pa'i bzlas pa'i phreng ba 'di'o //",
    "T02TD2650E:299b-14": "gang la bzlas pa'i phreng ba la dad pa mos pa gus pas gzung ngo //",
    "T02TD2650E:299b-15": "sdig pa thams cad spong ngo //",
    "T02TD2650E:299b-16": "sdug bsngal thams cad dang bral bar 'gyur ro ;",
    "T02TD2650E:299b-17": "/ gang du bzung na mgrin pa dang lag pa'i rtsa bar ro //",
    "T02TD2650E:299b-18": "des ni bya ba thams cad 'grub par nges so //",
    "T02TD2650E:299b-19": "bzlas pa byas pas lha mo dang dpa' bo nges par grub ba rab tu ster ro //",
    "T02TD2650E:299b-20": "rnal 'byor mchog gis thob pa'i rdo rje sems dpa' dang mnyam par 'byung ngo //",
    "T02TD2650E:300a-0": "byis pa gzhon nu rnams kyis sdig pa @300a * //",
    "T02TD2650E:300a-1": "mang po byas pa dang /",
    "T02TD2650E:300a-2": "thams cad spangs pa 'byung bar 'gyur ro //",
    "T02TD2650E:300a-3": "rkang pa gcig pa'i bzlas pa'i skud pa 'dzin pas /",
    "T02TD2650E:300a-4": "bzlas na lha'i skye ba dran par 'gyur ro //",
    "T02TD2650E:300a-5": "phyed kyi tshad kyis bzlas na des lha dang lha mo'i bde ba mthong ngo //",
    "T02TD2650E:300a-6": "mang ba yis bzlas na brdzun pa'i ngag spangs pa'o ;",
    "T02TD2650E:300a-7": "/ dung gi la bzlas pa'i yon tan gcig 'byung ngo //",
    "T02TD2650E:300a-8": "lung tang la bzlas pas yon tan gnyis 'byung ngo //",
    "T02TD2650E:300a-9": "lcags la bzlas pas yon tan gsum 'byung ngo //",
    "T02TD2650E:300a-10": "de la la bzlas pas yon tan bzhi'o //",
    "T02TD2650E:300a-11": "nor bu mu tig byi ru la bzlas pas yon tan bcu dran no //",
    "T02TD2650E:300a-12": "dbang po'i dmigs la bzlas pas yon tan bcu 'byung ngo //",
    "T02TD2650E:300a-13": "padma la bzlas pas yon tan bye ba'o //",
    "T02TD2650E:300a-14": "yon tan bye ba ru dr'aksha la'o //",
    "T02TD2650E:300a-15": "bo de tsi la bzlas pas bcu drug dang 'dra bar dus 'das pa yon tan dpag tu med pa 'byung ngo //",
    "T02TD2650E:300a-16": "bzlas pa phreng ba'i yon tan 'di dag rdo rje sems dpas gsungs pa'o //",
    "T02TD2650E:300a-17": "mkhas pas lhag pa dang chad par mi bya'o //",
    "T02TD2650E:300a-18": "lhag pa chad pa la bgegs chen po 'jug go //",
    "T02TD2650E:300a-19": "des na mnyam par bya'o //",
    "T02TD2650E:300a-20": "bzlas pa'i dus song nas sbyin sreg brgya rtsa brgyad bya'o //",
    "T02TD2650E:300a-21": "sdigs mdzub snying gar byas te mdzub mos bzlas na bgegs bkug nas tshar gcod par 'gyur ro //",
    "T02TD2650E:300a-22": "gung mos bgrangs pas the tshom med par dngos grub 'byung ngo //",
    "T02TD2650E:300a-23": "srin lag gis bgrangs pas gnod sbyin gyi dngos grub 'grub bo //",
    "T02TD2650E:300a-24": "mthe chung gis bgrangs pas sha za dgug pa dang bskrad pa 'grub bo //",
    "T02TD2650E:300a-25": "mdo 'dzin la bskor zhing bya'o //",
    "T02TD2650E:300a-26": "bzlas pa'i phreng ba'i mtshan nyid rdzogs so /",
    "T02TD2650E:300a-28": "// / pandi ta sa ra he ta dang /",
    "T02TD2650E:300a-29": "lo ts'a ba dge slong shes rab rgyal mtshan gyis bsgyur ba'o//"
}