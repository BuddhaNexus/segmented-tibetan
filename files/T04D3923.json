{
    "T04D3923:77b-0": "@77b # // rgya gar skad du /",
    "T04D3923:77b-1": "buddha aa nu smri ti autta ra bh'a ba na n'a ma /",
    "T04D3923:77b-2": "bod skad du /",
    "T04D3923:77b-3": "sangs rgyas rjes su dran pa bla na med pa bsgom pa zhes bya ba /",
    "T04D3923:77b-4": "sangs rgyas dang byang chub sems dpa' thams cad la phyag 'tshal lo //",
    "T04D3923:77b-5": "spros pa'i rgyun bcad zhi ba'i gnas rnyed bde 'byung gnas //",
    "T04D3923:77b-6": "sku gnyis skyed pa'i yon tan mtha' yas gzhir gyur pa //",
    "T04D3923:77b-7": "chos kun ro gcig brnyes pas stug po'i gnas thim pa //",
    "T04D3923:77b-8": "rgyal ba'i rgyal ba dmigs mi mnga' la phyag 'tshal lo //",
    "T04D3923:77b-9": "mun pa gnyis ni gzhom 'dod cing //",
    "T04D3923:77b-10": "yang dag snang ba 'byung 'dod pa'i //",
    "T04D3923:77b-11": "don grub bya phyir bdag gis ni //",
    "T04D3923:77b-12": "sangs rgyas rjes dran bla med bshad //",
    "T04D3923:77b-13": "de la sangs rgyas rjes su dran pa bla na med pa ni 'di ltar blta bar bya ste /",
    "T04D3923:77b-14": "rnal 'byor pas tho rangs mal nas langs te gtsang mar gyur pa'am /",
    "T04D3923:77b-15": "mi gtsang ba yang rung bas sngags 'di lan gsum brjod do //",
    "T04D3923:77b-16": "aom sva bh'a ba shuddha sarba dharm'a sva bh'a ba shuddho&amp; ham /",
    "T04D3923:77b-17": "de nas 'di ltar blta ste /",
    "T04D3923:77b-18": "lus 'di lta ste /",
    "T04D3923:77b-19": "skra dang /",
    "T04D3923:77b-20": "smin ma dang /",
    "T04D3923:77b-21": "rdzi ma dang /",
    "T04D3923:77b-22": "kha spu dang /",
    "T04D3923:77b-23": "mchan khung gi spu dang /",
    "T04D3923:77b-24": "mdoms kyi spu dang /",
    "T04D3923:77b-25": "lus gzhan gyi ba spu ste /",
    "T04D3923:77b-26": "spu'i tshogs dang /",
    "T04D3923:77b-27": "mig gnyis dang /",
    "T04D3923:77b-28": "rna ba gnyis dang /",
    "T04D3923:77b-29": "sna dang /",
    "T04D3923:77b-30": "so'i phreng ba dang /",
    "T04D3923:77b-31": "sen mo dang /",
    "T04D3923:77b-32": "pags pa dang /",
    "T04D3923:77b-33": "sha dang /",
    "T04D3923:77b-34": "tshil dang /",
    "T04D3923:77b-35": "khrag dang /",
    "T04D3923:78a-0": "@78a * // rtsa'i dra ba dang /",
    "T04D3923:78a-1": "chu ba dang /",
    "T04D3923:78a-2": "rgyus pa dang /",
    "T04D3923:78a-3": "glad rgyas dang /",
    "T04D3923:78a-4": "glad pa dang /",
    "T04D3923:78a-5": "lce dang /",
    "T04D3923:78a-6": "mid pa dang /",
    "T04D3923:78a-7": "aol ko dang /",
    "T04D3923:78a-8": "aol mdud dang /",
    "T04D3923:78a-9": "glo ba dang /",
    "T04D3923:78a-10": "snying dang /",
    "T04D3923:78a-11": "mchin pa dang /",
    "T04D3923:78a-12": "mkhal ma dag dang /",
    "T04D3923:78a-13": "mcher pa dang /",
    "T04D3923:78a-14": "lgang pa dang /",
    "T04D3923:78a-15": "mtshan dang /",
    "T04D3923:78a-16": "rgyu ma dang /",
    "T04D3923:78a-17": "gnye ma dang /",
    "T04D3923:78a-18": "gzhang dang /",
    "T04D3923:78a-19": "pho ba dang /",
    "T04D3923:78a-20": "sul mang dang /",
    "T04D3923:78a-21": "long ka dang /",
    "T04D3923:78a-22": "grod pa dang /",
    "T04D3923:78a-23": "bshang ba dang /",
    "T04D3923:78a-24": "gci ba dang /",
    "T04D3923:78a-25": "snabs dang /",
    "T04D3923:78a-26": "ngar snabs dang /",
    "T04D3923:78a-27": "lud pa dang /",
    "T04D3923:78a-28": "mchil ma dang /",
    "T04D3923:78a-29": "mchi ma dang /",
    "T04D3923:78a-30": "sna chu dang /",
    "T04D3923:78a-31": "rna spabs dang /",
    "T04D3923:78a-32": "mig dri dang /",
    "T04D3923:78a-33": "rdul dang /",
    "T04D3923:78a-34": "bad kan dang /",
    "T04D3923:78a-35": "rnag dang /",
    "T04D3923:78a-36": "mkhris pa dang /",
    "T04D3923:78a-37": "rlung dang /",
    "T04D3923:78a-38": "khu chu dang /",
    "T04D3923:78a-39": "kha chu dang /",
    "T04D3923:78a-40": "rlangs pa dang /",
    "T04D3923:78a-41": "sa'i khams dang /",
    "T04D3923:78a-42": "chu'i khams dang /",
    "T04D3923:78a-43": "me'i khams dang /",
    "T04D3923:78a-44": "rlung gi khams dang /",
    "T04D3923:78a-45": "nam mkha'i khams dang /",
    "T04D3923:78a-46": "rus pa'i phreng ba dang /",
    "T04D3923:78a-47": "mgo bo'i rus pa dang /",
    "T04D3923:78a-48": "mgrin pa'i rus pa dang /",
    "T04D3923:78a-49": "lag pa'i rus pa dang /",
    "T04D3923:78a-50": "brang gi rus pa dang /",
    "T04D3923:78a-51": "tshigs pa'i rus pa dang /",
    "T04D3923:78a-52": "rtsib ma'i rus pa dang /",
    "T04D3923:78a-53": "tshang ra'i rus pa dang /",
    "T04D3923:78a-54": "dpyi'i rus pa dang /",
    "T04D3923:78a-55": "brla'i rus pa dang /",
    "T04D3923:78a-56": "byin pa'i rus pa dang /",
    "T04D3923:78a-57": "rkang mthil gyi rus pa dang /",
    "T04D3923:78a-58": "de dag nyid kyang thod tshal gcig pa dang /",
    "T04D3923:78a-59": "gnyis pa dang /",
    "T04D3923:78a-60": "gsum pa dang /",
    "T04D3923:78a-61": "bzhi pa dang /",
    "T04D3923:78a-62": "'gram pa g-yas pa dang /",
    "T04D3923:78a-63": "g-yon pa dang /",
    "T04D3923:78a-64": "tshigs pa re re dang /",
    "T04D3923:78a-65": "rtsib ma re re dang /",
    "T04D3923:78a-66": "sog pa gnyis la sogs pa tha dad pa 'di dag dang /",
    "T04D3923:78a-67": "de dag kyang rdul phra rab la thug par 'gyur zhing /",
    "T04D3923:78a-68": "de dag kyang phyogs cha tha dad par phye na ma grub ste /",
    "T04D3923:78a-69": "'di ltar lus 'di ni ma grub cing /",
    "T04D3923:78a-70": "de bzhin du mtha' yas pa'i lus thams cad dang /",
    "T04D3923:78a-71": "snod kyi 'jig rten thams cad kyang de dag 'dra bar ma grub bo zhes nges par bya'o //",
    "T04D3923:78a-72": "de ltar lus ma grub pas khog sbubs dang /",
    "T04D3923:78a-73": "lce dang /",
    "T04D3923:78a-74": "so dang /",
    "T04D3923:78a-75": "mchu la sogs pa la brten nas byung ba'i ngag kyang ma grub bo zhes nges par bya'o //",
    "T04D3923:78a-76": "de ltar lus dang ngag ma grub pas sems kyang ma grub par dpyad de /",
    "T04D3923:78a-77": "'di ltar legs par dpyad na sems ni kha dog tu mi dmigs /",
    "T04D3923:78a-78": "dbyibs su yang ma yin /",
    "T04D3923:78a-79": "phyi na yang ma yin /",
    "T04D3923:78a-80": "nang na yang ma yin /",
    "T04D3923:78a-81": "bar na yang ma yin /",
    "T04D3923:78a-82": "nye ba na yang ma yin /",
    "T04D3923:78a-83": "ring ba na yang ma yin /",
    "T04D3923:78b-0": "skad cig snga ma ni @78b 'gags zin /",
    "T04D3923:78b-1": "skad cig phyi ma ni ma 'ongs shing ma grub pa'o //",
    "T04D3923:78b-2": "skad cig da ltar ba ni mi gnas shing ma zin pa'o //",
    "T04D3923:78b-3": "de'i phyir lus dang ngag dang sems 'di dag ni stong pa /",
    "T04D3923:78b-4": "zhi ba /",
    "T04D3923:78b-5": "yul med pa /",
    "T04D3923:78b-6": "'jug pa chad pa /",
    "T04D3923:78b-7": "yul na mi gnas pa /",
    "T04D3923:78b-8": "phyogs na mi gnas pa'o zhes bsam mo //",
    "T04D3923:78b-9": "de nas yang snga ma bzhin du lus la sogs pa la blta ste yang dang yang du'o //",
    "T04D3923:78b-10": "de nas yid skyo ba na chos thams cad stong",
    "T04D3923:78b-11": "pa nyid do zhes shin tu mos pas yid la",
    "T04D3923:78b-12": "byed pa gzhan 'byung ba skyed par mi byed par",
    "T04D3923:78b-13": "gsang sngags 'di ci dgar bzlas so //",
    "T04D3923:78b-14": "aom sh'u n+ya t'a dzn+y'a na badzra sva bh'a ba a'atma ko&amp; ham /",
    "T04D3923:78b-15": "de nas ldang bar 'dod pa dang 'di snyam du",
    "T04D3923:78b-16": "ae ma'o kyi hud chos 'di dag thams cad ni",
    "T04D3923:78b-17": "rab tu zhi ba /",
    "T04D3923:78b-18": "spros pa dang bral ba /",
    "T04D3923:78b-19": "nye bar 'tshe ba med pas bde ba dam pa /",
    "T04D3923:78b-20": "rang bzhin gyis 'od gsal ba /",
    "T04D3923:78b-21": "nam mkha' dang mnyam pa nyid yin na byis pa'i rang bzhin can /",
    "T04D3923:78b-22": "shes rab 'chal pa 'di dag gis de ltar ma",
    "T04D3923:78b-23": "shes pas bdag gis sgyu ma dang 'dra bas de",
    "T04D3923:78b-24": "dag gi don bgyi'o zhes bsam ste /",
    "T04D3923:78b-25": "bcos ma ma yin pa'i snying rjes sems mnyen par",
    "T04D3923:78b-26": "byas la skad cig gis rang gi sdug pa'i lha'i",
    "T04D3923:78b-27": "skur bltas la langs te /",
    "T04D3923:78b-28": "ji lta ji ltar sems can la phan pa dang",
    "T04D3923:78b-29": "bde bar 'gyur ba de lta de ltar spyad par",
    "T04D3923:78b-30": "bya'o // sngar bshad pa'i tshul gyis snga dro dang /",
    "T04D3923:78b-31": "gung dang /",
    "T04D3923:78b-32": "dgongs la sogs par yang dang yang du sangs rgyas rjes su dran par bya ste /",
    "T04D3923:78b-33": "'di la ni kha zas kyi nges pa dang /",
    "T04D3923:78b-34": "dus kyi nges pa dang /",
    "T04D3923:78b-35": "spyod lam gyi nges pa dang /",
    "T04D3923:78b-36": "gza' dang skar ma'i nges pa yang med do //",
    "T04D3923:78b-37": "'on kyang rnal 'byor 'di la gzhol bas ji ltar",
    "T04D3923:78b-38": "sangs rgyas rjes su dran pa mi nyams pa de",
    "T04D3923:78b-39": "la gnas kyi grogs 'dod par mi bya /",
    "T04D3923:78b-40": "bstod pa dang grags pa dang bde ba dang rnyed pa dag gis yid dga' bar mi bya ste /",
    "T04D3923:78b-41": "gal te dga' ba byung na yang 'bad pas gzhom par bya'o //",
    "T04D3923:78b-42": "de bzhin du smad pa dang ma grags pa dang",
    "T04D3923:78b-43": "sdug bsngal ba dang ma rnyed pa dag gis gdung",
    "T04D3923:78b-44": "bar mi bya ste /",
    "T04D3923:78b-45": "gal te gdung ba byung na yang nan tan gyis gzhom par bya'o //",
    "T04D3923:78b-46": "gang zhig de ltar spyod pa de ni bla ma sangs rgyas rjes su dran pa zhes bya ste /",
    "T04D3923:78b-47": "de ltar yang 'phags pa lang kar gshegs pa las gsungs pa /",
    "T04D3923:79a-0": "de ltar skye @79a * //",
    "T04D3923:79a-1": "'jig spangs pa yi //",
    "T04D3923:79a-2": "thub pa zhi ba sus mthong ba //",
    "T04D3923:79a-3": "de dag 'di dang slad mar yang //",
    "T04D3923:79a-4": "chags med nyer len med par 'gyur //",
    "T04D3923:79a-5": "zhes so //",
    "T04D3923:79a-6": "yang gsungs pa /",
    "T04D3923:79a-7": "ji ltar mthong bzhin su lta ba //",
    "T04D3923:79a-8": "de dag dran pa mi mthong ngo //",
    "T04D3923:79a-9": "rnam par rtog pa mi 'jug cing //",
    "T04D3923:79a-10": "gang tshe sangs rgyas mi mthong la //",
    "T04D3923:79a-11": "'jug med sangs rgyas yin par ni //",
    "T04D3923:79a-12": "gal te mthong na de sangs rgyas //",
    "T04D3923:79a-13": "zhes so //",
    "T04D3923:79a-14": "yang gsungs pa /",
    "T04D3923:79a-15": "gang gis gang g'a'i bye mnyam du //",
    "T04D3923:79a-16": "'jigs med tshul gyis mthar thug par //",
    "T04D3923:79a-17": "'dren pa rab tu mthong ba ni //",
    "T04D3923:79a-18": "de dag 'dren pa mthong ba yin //",
    "T04D3923:79a-19": "zhes so //",
    "T04D3923:79a-20": "de bzhin du 'phags pa shes rab kyi pha rol tu phyin pa rdo rje gcod pa las kyang /",
    "T04D3923:79a-21": "gang gis nga la sgrar shes shing //",
    "T04D3923:79a-22": "gang gis nga la gzugs su mthong /",
    "T04D3923:79a-23": "log par spang ba zhugs pa ste //",
    "T04D3923:79a-24": "skye bo des ni nga mi mthong //",
    "T04D3923:79a-25": "sangs rgyas rnams ni chos nyid lta //",
    "T04D3923:79a-26": "'dren pa rnams ni chos kyi sku ;",
    "T04D3923:79a-27": "chos nyid shes par bya min pas //",
    "T04D3923:79a-28": "de ni rnam par shes mi nus //",
    "T04D3923:79a-29": "zhes gsungs so //",
    "T04D3923:79a-30": "de bzhin du 'phags pa sangs rgyas thams cad kyi",
    "T04D3923:79a-31": "yul la 'jug pa ye shes snang ba'i rgyan zhes",
    "T04D3923:79a-32": "bya ba'i mdo las kyang gsungs pa /",
    "T04D3923:79a-33": "rtag tu skye med chos ni de bzhin gshegs //",
    "T04D3923:79a-34": "chos rnams thams cad bde bar gshegs dang 'dra //",
    "T04D3923:79a-35": "byis pa'i blo can mtshan mar 'dzin pa rnams //",
    "T04D3923:79a-36": "'jig rten dag na med pa'i chos la spyod //",
    "T04D3923:79a-37": "ces so //",
    "T04D3923:79a-38": "gzhan yang 'phags pa shes rab kyi pha rol tu phyin pa brgyad stong pa las kyang gsungs pa /",
    "T04D3923:79a-39": "sangs rgyas bcom ldan 'das rnams ni chos kyi sku yin gyi /",
    "T04D3923:79a-40": "dge slong dag 'jig tshogs la skur ma 'dzin par",
    "T04D3923:79a-41": "dge slong dag nga ni chos kyi sku yongs su",
    "T04D3923:79a-42": "rdzogs par ltos shig ces gsungs pas /",
    "T04D3923:79a-43": "de bzhin gshegs pa'i sku ni yang dag pa'i mtha' rtag pa 'di lta ste /",
    "T04D3923:79a-44": "shes rab kyi pha rol tu phyin par blta'o zhes so //",
    "T04D3923:79a-45": "yang de nyid las gsungs pa /",
    "T04D3923:79a-46": "de bzhin gshegs pa ni gzugs kyi skur mi blta ste /",
    "T04D3923:79a-47": "de bzhin gshegs pa ni chos kyi sku'o //",
    "T04D3923:79a-48": "rigs kyi bu chos nyid ni 'ong ba'am 'gro ba med de /",
    "T04D3923:79a-49": "rigs kyi bu de bzhin du de bzhin gshegs pa",
    "T04D3923:79a-50": "rnams la byon pa'am bzhud pa med do zhes so",
    "T04D3923:79b-0": "// gang yang 'phags pa lang kar gshegs pa @79b las kyang gsungs pa /",
    "T04D3923:79b-1": "gang zag med cing phung po med //",
    "T04D3923:79b-2": "sangs rgyas ye shes zag med pa //",
    "T04D3923:79b-3": "rtag tu zhi ba rnam bsgom ste //",
    "T04D3923:79b-4": "de la bdag ni skyabs su mchi //",
    "T04D3923:79b-5": "zhes so //",
    "T04D3923:79b-6": "de ltar lus rang bzhin med pa dang /",
    "T04D3923:79b-7": "ngag rang bzhin med pa dang /",
    "T04D3923:79b-8": "yid rang bzhin med par bsgom pa ni chos kyi sku rjes su dran pa'o //",
    "T04D3923:79b-9": "gzhan yang phan par dga' bar 'dod pa'i lha'i sku'i",
    "T04D3923:79b-10": "nga rgyal 'chang ba ni gzugs kyi sku rjes su",
    "T04D3923:79b-11": "dran pa'o // 'di lta bu'i rjes su dran pa",
    "T04D3923:79b-12": "bsgoms pas lus kyi spyod pa ni tshul mi 'chos",
    "T04D3923:79b-13": "dran pa'o // par bya'o // gcig pu rgyu bar bya'o //",
    "T04D3923:79b-14": "gnod pa skyob pa tsam las lus brgyan par mi bya'o //",
    "T04D3923:79b-15": "slong mos 'tsho bar bya'o //",
    "T04D3923:79b-16": "mi rigs pa'i bsnyen bkur mi bya'o //",
    "T04D3923:79b-17": "ngag gi spyod pa ni don med par mi smra'o //",
    "T04D3923:79b-18": "'brel pa dang bcas bzhin du yid du 'ong bar smra'o //",
    "T04D3923:79b-19": "gzhan la gdung bskyed pa mi smra'o //",
    "T04D3923:79b-20": "rtog pa sngon la song bas smra'o //",
    "T04D3923:79b-21": "gsal zhing dpes khrid de smra'o //",
    "T04D3923:79b-22": "pha rol gyi lan thebs par smra'o //",
    "T04D3923:79b-23": "yid kyi spyod pa ni brtan pa dang /",
    "T04D3923:79b-24": "dul ba dang /",
    "T04D3923:79b-25": "ma khengs pa dang /",
    "T04D3923:79b-26": "ma zhum par bya'o //",
    "T04D3923:79b-27": "phyogs las rgyal ba dang /",
    "T04D3923:79b-28": "pha rol gyi ngor mi lta ba dang /",
    "T04D3923:79b-29": "ma yengs par bya'o //",
    "T04D3923:79b-30": "dran pa dang /",
    "T04D3923:79b-31": "shes bzhin dang lhan cig par bya'o //",
    "T04D3923:79b-32": "mi'i mchog gang zhig 'di lta bus rjes su dran pa dang /",
    "T04D3923:79b-33": "spyod pa la gzhol ba de dag ni ring por",
    "T04D3923:79b-34": "mi thogs par 'byor pa dam pa thob par 'gyur",
    "T04D3923:79b-35": "ro // chu nang padma nyi ma'i zer phye rab rgyas dga' skyed ltar //",
    "T04D3923:79b-36": "bla med rjes dran padma gzhung gi zer phye dga' skyed pa //",
    "T04D3923:79b-37": "padma'i phreng ltar legs sbyar 'dis ni skye bo ma lus pa //",
    "T04D3923:79b-38": "bla med sangs rgyas rjes dran nam yang mi 'bral",
    "T04D3923:79b-39": "der 'bad shog / sangs rgyas rjes su dran pa",
    "T04D3923:79b-40": "bla na med pa mdo'i rjes su 'gro ba zhes",
    "T04D3923:79b-41": "bya ba dkyil 'khor chen po'i slob dpon ma h'a",
    "T04D3923:79b-42": "ma ti'i zhal snga nas mdzad pa rdzogs so /",
    "T04D3923:79b-44": "// / a'a ts'ar+ya bi na ya tsandra dang /"
}