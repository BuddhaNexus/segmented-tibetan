{
    "T02D1635:254b-0": "@254b # // rgya gar skad du /",
    "T02D1635:254b-1": "shr'i buddha t'a ki n'i s'a dha nam /",
    "T02D1635:254b-2": "bod skad du //",
    "T02D1635:254b-3": "dpal sangs rgyas mkha' 'gro ma'i sgrub thabs /",
    "T02D1635:254b-4": "'jig rten dbang phyug la phyag 'tshal lo //",
    "T02D1635:254b-5": "mtshan nyid dang ldan pa'i rnal 'byor pas //",
    "T02D1635:254b-6": "dur khrod la sogs par gnas la /",
    "T02D1635:254b-7": "sngar langs te phyi nang gi khrus byas la mchod pa la sogs bshams la //",
    "T02D1635:254b-8": "bde ba'i stan la 'dug ste /",
    "T02D1635:254b-9": "rang gi snying gar nyi ma la aam bsams la ;",
    "T02D1635:254b-10": "de'i 'od zer gyis bla ma dang sangs rgyas dang",
    "T02D1635:254b-11": "byang chub sems dpa' thams cad yang dag par bskul",
    "T02D1635:254b-12": "nas bar snang la bsams la /",
    "T02D1635:254b-13": "mchod pa rnams kyis mchod pa dang //",
    "T02D1635:254b-14": "sdig pa bshags pa la sogs pa bya ste /",
    "T02D1635:254b-15": "bdag gis sdig pa thams cad so sor bshags pa",
    "T02D1635:254b-16": "dang bsod nams la rjes su yi rang ba dang",
    "T02D1635:254b-17": "/ bsod nams yongs su bsngo ba dang /",
    "T02D1635:254b-18": "dkon mchog gsum la skyabs su 'gro ba dang /",
    "T02D1635:254b-19": "byang chub tu sems bskyed pa dang /",
    "T02D1635:254b-20": "lam bsten pa dang /",
    "T02D1635:254b-21": "bdag gi dngos po dbul ba dang /",
    "T02D1635:254b-22": "bstod pa la sogs pa byas te gshegs su gsol bar bya'o //",
    "T02D1635:254b-23": "de nas aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D1635:254b-24": "zhes pas stong pa nyid du bsgom par bya'o //",
    "T02D1635:254b-25": "de nas srung ba'i 'khor lo dur khrod dang bcas pa bsgom par bya ste //",
    "T02D1635:254b-26": "der padma dmar po 'dab ma bzhi pa bsams la //",
    "T02D1635:254b-27": "de'i lte bar aom dang bcas pa'i thig le bltas la /",
    "T02D1635:255a-0": "@255a * // de las phyogs bzhir nyi ma'i steng du thig le",
    "T02D1635:255a-1": "bzhi spros pa las lha mo bzhi bskyed par bya",
    "T02D1635:255a-2": "ste / shar phyogs kyi lha mo ni sku mdog sngon mo zhal bzhi pa ste /",
    "T02D1635:255a-3": "sngon mo dang ser ba dang /",
    "T02D1635:255a-4": "dkar ba dang /",
    "T02D1635:255a-5": "ljang gu'o //",
    "T02D1635:255a-6": "phyag bzhi pa ste rdo rje dang kha t'am ga / dril bu dang thod pa bsnams pa'o //",
    "T02D1635:255a-7": "lho phyogs kyi lha mo ni sku mdog ser mo //",
    "T02D1635:255a-8": "ser mo dang /",
    "T02D1635:255a-9": "sngo ba dang /",
    "T02D1635:255a-10": "dkar ba dang /",
    "T02D1635:255a-11": "ljang gu'i zhal bzhi ba phyag bzhi pa ste /",
    "T02D1635:255a-12": "rin po che dang /",
    "T02D1635:255a-13": "tri sh'u la ba dan dang bcas pa dang /",
    "T02D1635:255a-14": "thod pa dang ce spyang bsnams pa'o //",
    "T02D1635:255a-15": "nub kyi lha mo ni sku mdog dkar po /",
    "T02D1635:255a-16": "dkar ba dang /",
    "T02D1635:255a-17": "ser ba dang /",
    "T02D1635:255a-18": "sngo ba dang /",
    "T02D1635:255a-19": "ljang gu'i zhal bzhi pa phyag bzhi pa ste /",
    "T02D1635:255a-20": "sna tshogs padma dang mda' dang /",
    "T02D1635:255a-21": "thod pa dang /",
    "T02D1635:255a-22": "gzhu bsnams pa'o //",
    "T02D1635:255a-23": "byang gi lha mo ni mdog ljang gu /",
    "T02D1635:255a-24": "ljang gu dang /",
    "T02D1635:255a-25": "ser ba dang /",
    "T02D1635:255a-26": "dkar ba dang /",
    "T02D1635:255a-27": "sngon po'i zhal bzhi pa phyag bzhi pa ste /",
    "T02D1635:255a-28": "ral gri dang /",
    "T02D1635:255a-29": "cang te'u dang /",
    "T02D1635:255a-30": "thod pa dang /",
    "T02D1635:255a-31": "zhags pa bsnams pa'o //",
    "T02D1635:255a-32": "lha mo thams cad kyang spyan gsum pa mche ba gtsigs pa /",
    "T02D1635:255a-33": "skra kham pa gyen du 'bar ba /",
    "T02D1635:255a-34": "phyag rgya lnga dang ldan pa /",
    "T02D1635:255a-35": "sgeg pa la sogs pa'i nyams dang ldan pa /",
    "T02D1635:255a-36": "mi mgo lnga bcus brgyan pa /",
    "T02D1635:255a-37": "nyi ma la skyil krung phyed pas brgyan pa bsam par bya'o //",
    "T02D1635:255a-38": "de nas lha mo bzhi'i glus bskul bar bya ste /",
    "T02D1635:255a-39": "sangs rgyas mkha' 'gro la sku mdog dmar mo //",
    "T02D1635:255a-40": "dmar ba dang /",
    "T02D1635:255a-41": "ser ba dang /",
    "T02D1635:255a-42": "dkar ba dang /",
    "T02D1635:255a-43": "ljang gu'i zhal bzhi phyag bzhi pa ste /",
    "T02D1635:255a-44": "mda' dang thod pa dang /",
    "T02D1635:255a-45": "gzhu dang kha tv'am ga bsnams pa'o //",
    "T02D1635:255a-46": "de nas skye mched byin gyis brlabs ba dang /",
    "T02D1635:255a-47": "sku gsung thugs byin gyis brlabs pa la /",
    "T02D1635:255a-48": "snying ga'i sa bon gyi 'od zer gyis ye shes kyi 'khor lo spyan drangs la /",
    "T02D1635:255a-49": "bgegs bskrad la mchod pa rnams phul te /",
    "T02D1635:255a-50": "dza: h'um bam ho:/",
    "T02D1635:255a-51": "zhes pas dgug pa dang /",
    "T02D1635:255a-52": "gzhug pa dang /",
    "T02D1635:255a-53": "bcing ba dang /",
    "T02D1635:255a-54": "dbang du byas te dbyer med par bya'o //",
    "T02D1635:255a-55": "de nas sa bon gyis de bzhin gshegs pa rnams spyan drangs la /",
    "T02D1635:255a-56": "mchod de gsol ba btab pas dbang bskur te /",
    "T02D1635:255a-57": "rang gi rigs kyi bdag po bsam par bya ste /",
    "T02D1635:255a-58": "sangs rgyas mkha' 'gro ma la sogs pa go rims",
    "T02D1635:255a-59": "bzhin du rnam par snang mdzad la sogs pa bsam",
    "T02D1635:255a-60": "par bya'o // de nas mchod pa rnams kyis mchod pa dang /",
    "T02D1635:255b-0": "bstod @255b pa dang bdud rtsi myang bar bya'o //",
    "T02D1635:255b-1": "de nas gnas bzhir 'khor lo bzhi bsgom pa dang /",
    "T02D1635:255b-2": "de la yi ge rnams dgod pa dang /",
    "T02D1635:255b-3": "gtum mo sbar ba dang /",
    "T02D1635:255b-4": "rang gi 'khor lo bsreg pa dang /",
    "T02D1635:255b-5": "de bzhin gshegs pa'i 'khor lo bzhi bzhu btul bya ba dang /",
    "T02D1635:255b-6": "rang gi gnas bzhir bde ba 'pho ba la sogs pa bya'o //",
    "T02D1635:255b-7": "de nas bzlas pa bya ste /",
    "T02D1635:255b-8": "aom buddha t'a ki n'i a'a: hr'i: h'um /",
    "T02D1635:255b-9": "zhes bya ba la sogs pa bya'o //",
    "T02D1635:255b-10": "de nas dkyil 'khor gyi lha la mchod pa dang /",
    "T02D1635:255b-11": "dkyil 'khor bsdu ba bya la /",
    "T02D1635:255b-12": "spyod lam gyi ting nge 'dzin la sogs pa thams cad bya'o //",
    "T02D1635:255b-13": "bza' ba thams cad la sa bon lngas sbyang ba dang ;",
    "T02D1635:255b-14": "khrus byed na lha dbang bskur ltar bya'o //",
    "T02D1635:255b-15": "nyi ma phyed dang dgongs ka'i dus su dbang bskur ba la sogs pa cho ga thams cad bya'o //",
    "T02D1635:255b-16": "de nas langs nas spyod lam gyi ting nge 'dzin la sogs pa thams cad bya'o //",
    "T02D1635:255b-17": "nam phyed kyi dus su yang dag par mchod pa dang /",
    "T02D1635:255b-18": "ye shes kyi lha gshegs su gsol ba dang /",
    "T02D1635:255b-19": "dam tshig gi dkyil 'khor rang gis bon la bsdus te /",
    "T02D1635:255b-20": "snang stong dbyer med byang chub kyi sems su myos",
    "T02D1635:255b-21": "par byas la mnyam par bya'o / de ltar nyin",
    "T02D1635:255b-22": "dang mtshan du dngos grub kyi mtshan ma nye bar",
    "T02D1635:255b-23": "thob pa de srid kyi bar du bsgom par bya'o",
    "T02D1635:255b-24": "// sgyu 'phrul chen mo'i sgrub gzhung gi //",
    "T02D1635:255b-25": "sangs rgyas mkha' 'gro'i sgrub thabs 'di //",
    "T02D1635:255b-26": "bdag gis dad pas byas pa la //",
    "T02D1635:255b-27": "mkhas pa rnams kyis bzod par mdzod //",
    "T02D1635:255b-28": "sgyu 'phrul chen mo'i sgrub pa'i thabs //",
    "T02D1635:255b-29": "byas las bsod nams gang skyes las //",
    "T02D1635:255b-30": "bdag dang khams gsum sems can rnams //",
    "T02D1635:255b-31": "rdo rje 'dzin gyi sa thob shog / sangs rgyas",
    "T02D1635:255b-32": "mkha' 'gro ma'i sgrub thabs slob dpon chen po nag"
}