{
    "NK123(go)002:1": "// snga 'gyur rnying lugs theg dgu'i lam khrid kyi sa",
    "NK123(go)002:2": "bcad nyung ngu dam pa'i zhal lung zhes bya ba",
    "NK123(go)002:3": "bzhugs so // dus gsum sangs rgyas thams cad dang",
    "NK123(go)002:4": "ngo bo dbyer ma mchis pa mnyam med bla ma",
    "NK123(go)002:5": "mchog gi zhabs kyi pad+mo la sgo gsum gus pa",
    "NK123(go)002:6": "chen pos phyag 'tshal zhing skyabs su mchi'o //",
    "NK123(go)002:7": "byin gyis brlabs par mdzad du gsol /",
    "NK123(go)002:8": "de yang rnam pa thams cad mkhyen pa'i lam gyi",
    "NK123(go)002:9": "bsdus pa'i chos thams cad byang chub kyi sems rin",
    "NK123(go)002:10": "po che gcig pur 'du ba yang /",
    "NK123(go)002:11": "'phags pa dkon mchog brtsegs pa chen po'i byang chub sems dpa' la brtags pa'i le'u las /",
    "NK123(go)002:12": "sh+aa ri'i bu byang chub sems dpa' chos gcig dang",
    "NK123(go)002:13": "ldan na sangs rgyas kyi chos 'di dang gzhan dpag",
    "NK123(go)002:14": "tu med pa 'dzin to //",
    "NK123(go)002:15": "chos gcig po gang zhes na /",
    "NK123(go)002:16": "'di lta ste bsam pa phun sum tshogs pa byang chub kyi sems te /",
    "NK123(go)002:17": "sh+aa ri'i bu byang chub sems dpa' chos gcig po",
    "NK123(go)002:18": "de dang ldan na sangs rgyas kyi chos 'di dag",
    "NK123(go)002:19": "dang / gzhan yang dpag tu med pa dag yongs su 'dzin to //",
    "NK123(go)002:20": "zhes dang /",
    "NK123(go)002:21": "mdo sde bskal pa bzang po las /",
    "NK123(go)002:22": "gang dag byang chub mchog rab sems yod pa //",
    "NK123(go)002:23": "de dang de dag mi dman mtshungs med spyod //",
    "NK123(go)002:24": "de dag de ring 'jig rten nor chen rnyed //",
    "NK123(go)002:25": "de dag 'jig rten legs pa 'tsho bas 'tsho //",
    "NK123(go)002:26": "bdud rnams bcom ste bdud rtsi reg byas nas //",
    "NK123(go)002:27": "char sprin lhun sdug lta bur tshim par byed //",
    "NK123(go)002:28": "gang de byang chub lam zhugs 'jig rten skyobs //",
    "NK123(go)002:29": "de dag nor bdun dag gis sdud par byed //",
    "NK123(go)002:30": "gal te sdug bsngal brgya mang bzod byed pa //",
    "NK123(go)002:31": "de bas byang chub gang zhugs skyo mi 'gyur //",
    "NK123(go)002:32": "de yis yon tan de dag myur thob la //",
    "NK123(go)002:33": "'jig rten kun gyi mchog ma dag tu'ang 'gyur //",
    "NK123(go)002:34": "zhes sogs mdo sde du ma las mang du gsungs te /",
    "NK123(go)002:35": "de na byang chub kyi sems rin po che gcig",
    "NK123(go)002:36": "pu yod na dkon mchog gsum gyi gdungs rgyun mi",
    "NK123(go)002:37": "'chad par 'gyur ba yang 'phags pa rgya cher rol",
    "NK123(go)002:38": "pa'i mdo las / byang chub kyi sems ni chos",
    "NK123(go)002:39": "snang ba'i sgo ste dkon mchog gsum gyi rigs rgyun",
    "NK123(go)002:40": "mi 'chad par 'gyur ro //",
    "NK123(go)002:41": "zhes gsungs shing de nyid byang chub sems dpa' rnams",
    "NK123(go)002:42": "kyi lam bgrod pa gcig pa yin pa'i tshul yang",
    "NK123(go)002:43": "'phags pa dkon mchog brtsegs pa chen po byang chub",
    "NK123(go)002:44": "sems dpa'i sde snod ces bya ba'i chos kyi rnams",
    "NK123(go)002:45": "grangs kyi le'u las /",
    "NK123(go)002:46": "gzhan yang mdor bsdu na byang chub sems dpa' rnams",
    "NK123(go)002:47": "kyi lam ni mgo gcig pa ste de ni lam",
    "NK123(go)002:48": "bgrod pa gcig pa'o //",
    "NK123(go)002:49": "'di ltar ste byang chub sems gcig pu med par",
    "NK123(go)002:50": "yang dag par rdzogs pa'i byang chub tu grogs med",
    "NK123(go)002:51": "par shin tu brtson pa'i stobs kyi mthu yongs su",
    "NK123(go)002:52": "bzung ba'i bsam pas go cha bgos pa ste /",
    "NK123(go)002:53": "gzhan gyi ma bstan pa gzhan gyi dring mi 'jog pa /",
    "NK123(go)002:54": "bdag nyid byed pa bdag gi stobs kyis yang dag par 'phags pa ste /",
    "NK123(go)002:55": "de ltar go cha sra ba bgos nas sems can",
    "NK123(go)002:56": "thams cad kyi ma thob pa de bdag gis thob",
    "NK123(go)002:57": "par bya'o // gang 'phags pa thams cad dang /",
    "NK123(go)002:58": "gang theg pa la gsar du zhugs pa'i byang chub",
    "NK123(go)002:59": "sems dpa' thams cad kyi ma thob pa de dag",
    "NK123(go)002:60": "bdag gis thob par bya'o //",
    "NK123(go)002:61": "sbyin pa ni nga yi grogs ma yin gyi nga ni sbyin pa'i grogs po /",
    "NK123(go)002:62": "tshul khrims ni nga yi grogs ma yin gyi /",
    "NK123(go)002:63": "gzod pa dang /",
    "NK123(go)002:64": "brtson 'grus dang /",
    "NK123(go)002:65": "bsam bstan dang /",
    "NK123(go)002:66": "shes rab ni nga yi grogs ma yin gyi nga ni de dag gi grogs po /",
    "NK123(go)002:67": "nga ni pha rol tu phyin pa rnams kyis bslang par bya ba ma yin gyis /",
    "NK123(go)002:68": "pha rol tu phyin pa rnams nas bslang bar bya'o //",
    "NK123(go)002:69": "gong ma bzhin du sbyar te /",
    "NK123(go)002:70": "dge ba'i rtsa ba thams cad la rgyas par shes par bya'o //",
    "NK123(go)002:71": "nga ni dge ba'i rtsa ba thams cad kyis bslang bya ba ma yin gyis /",
    "NK123(go)002:72": "dge ba'i rtsa ba thams cad ngas bslang bar bya'o //",
    "NK123(go)002:73": "zhes de lta bu'i chos rnams la grogs med cing",
    "NK123(go)002:74": "nga gcig pu gnyis su med par rdo rje'i gdan",
    "NK123(go)002:75": "la 'dug nas bdud stobs dang bcas pa btul te",
    "NK123(go)002:76": "skad cig gcig dang ldan pa'i shes kyi bla na",
    "NK123(go)002:77": "med pa yang dag par rdzogs pa'i byang chub tu",
    "NK123(go)002:78": "mngon par rdzogs par 'tshang rgya bar bya'o //",
    "NK123(go)002:79": "zhes de la nges par rtog pa'i bsam pa'i sbyor",
    "NK123(go)002:80": "ba de ni byang chub sems dpa'i lam bgrod pa",
    "NK123(go)002:81": "gcig pu zhes bya ste /",
    "NK123(go)002:82": "de lta na byang chub sems dpa' rnams kyi lam",
    "NK123(go)002:83": "bgrod pa gcig pu la mkhas pa shes rab kyi",
    "NK123(go)002:84": "pha rol tu phyin pa la spyod do //",
    "NK123(go)002:85": "de ni byang chub sems dpa' rnams kyi lam bgrod pa gcig pa la mkhas pa ste /",
    "NK123(go)002:86": "de ltar na byang chub kyi lam la mkhas pa",
    "NK123(go)002:87": "shes rab kyi pha rol tu phyin pa la spyod",
    "NK123(go)002:88": "do // zhes rgya cher gsungs shing /",
    "NK123(go)002:89": "tshig 'di dag gis ni kun rdzob byang chub sems kyi mtshan nyid gtan la phab pa yin la /",
    "NK123(go)002:90": "gzhan du don dam pa'i byang chub kyi sems kyi dbang du byas te /",
    "NK123(go)002:91": "'jam dpal rtsa rgyud las /",
    "NK123(go)002:92": "chos gcig /",
    "NK123(go)002:93": "yang dag bsam na byang chub sems dpa' sems dpa' chen po'i sngags 'grub par 'gyur te /",
    "NK123(go)002:94": "gcig pu gang zhe na /",
    "NK123(go)002:95": "'di ltar te chos thams cad spros pa med pa'i rnam par rjes su mthong ba'o //",
    "NK123(go)002:96": "zhes sogs mang du gsungs pa dang mthun par rjod",
    "NK123(go)002:97": "pa chen po'i rgyud sde rnams su brjod bya'i gtso",
    "NK123(go)002:98": "bor bstan pa yin no //",
    "NK123(go)002:99": "de na de lta bu'i byang chub kyi sems rin po che de rgyu gang las skye na /",
    "NK123(go)002:100": "'di la bzhed tshul mi 'dra ba mang du yod kyang /",
    "NK123(go)002:101": "re zhig bden bzhi'i 'jug ldog la dmigs pa'i tshad med pa'i snying rje chen po las skyes te /",
    "NK123(go)002:102": "de yang 'dir tshad med pa bzhis rab tu phye ba can no //",
    "NK123(go)002:103": "de skad du yang dkon mchog brtsegs las /",
    "NK123(go)002:104": "snying rje chen po'i rtsa ba las byung ba'i phyir sems la lta ba'o //",
    "NK123(go)002:105": "yongs su mi skyo ba'i phyir snying rje chen po'i rtsa ba'o //",
    "NK123(go)002:106": "zhes dang /",
    "NK123(go)002:107": "bardzusa te skye ba dag las bltas te byams pa bsgom par bya'o //",
    "NK123(go)002:108": "skyes pa dang /",
    "NK123(go)002:109": "rgas pa dang /",
    "NK123(go)002:110": "na ba dang 'chi ba las snying rje chen po bsgom par bya'o //",
    "NK123(go)002:111": "stong pa nyid dang mtshan ma med pa dang /",
    "NK123(go)002:112": "smon pa med pa dang /",
    "NK123(go)002:113": "rang bzhin gyi 'dus ma byas pa la dga' ba dang btang snyoms ma sgom par bya'o //",
    "NK123(go)002:114": "'jam dpal de lta bas na rgyu ni tshad med pa bzhin no //",
    "NK123(go)002:115": "des bskyed pa ni byang chub kyi sems so //",
    "NK123(go)002:116": "de'i phyir de la nan tan du yid la bya'o //",
    "NK123(go)002:117": "zhes tshad med pa bzhi so so'i dmigs pa dang bcas pa gsal bar gsungs so //",
    "NK123(go)002:118": "de yang skye ba rnam bzhis bsdus pa zag pa",
    "NK123(go)002:119": "dang bcas pa'i chos sdug bsngal kun 'byung gi phyogs",
    "NK123(go)002:120": "dag ni byams pa dang snying rje dag gi dmigs",
    "NK123(go)002:121": "par bshad la / zag med kyi chos spyi dang",
    "NK123(go)002:122": "'gog lam gyi bden pa'i phyogs dag ni dga' ba",
    "NK123(go)002:123": "dang btang snyoms dag gi dmigs par 'dir re zhig",
    "NK123(go)002:124": "par bshad la / bshad do // de ltar na",
    "NK123(go)002:125": "bden pa bzhi'i dang po sdug bden gyi mtshan nyid",
    "NK123(go)002:126": "mi rtag pa sogs bzhi'i dang po sgom pa la",
    "NK123(go)002:127": "par bshad la / bshad do // yang / rnying",
    "NK123(go)002:128": "lugs man ngag las sa bcad bdun du byas nas",
    "NK123(go)002:129": "bsgoms par bshad kyang /",
    "NK123(go)002:130": "'dir re zhig gnas skabs tshe srog mi rtag pa'i",
    "NK123(go)002:131": "rang bzhin la bsam nas tshe 'di sgrub pa'i blo",
    "NK123(go)002:132": "sna ldog thabs la 'bad de dang /",
    "NK123(go)002:133": "mthar thug 'dus byas thams cad mi rtag pa la",
    "NK123(go)002:134": "bsam nas 'khor ba mtha' dag las yid 'byung bar",
    "NK123(go)002:135": "bshad pa ste gnyis su 'du zhing /",
    "NK123(go)002:136": "de lta bu'i thabs de dag kyang bla ma dge ba'i bshes gnyen gyi /",
    "NK123(go)002:137": "gdam ngag kho na las 'byung phyir thog mar dge ba'i bshes gnyen bsten pa nyid gal che la /",
    "NK123(go)002:138": "tshul de yang phal cher dal ba'i rten 'ba' zhig",
    "NK123(go)002:139": "las 'byung ba'i phyir rang nyid legs su 'dod pa'i",
    "NK123(go)002:140": "skye bo dag gis dag po nyid du 'khor ba",
    "NK123(go)002:141": "spyi dang bye brag mi khoms pa'i rang bzhin la",
    "NK123(go)002:142": "bsam nas / de las thar pa dal ba'i ngo",
    "NK123(go)002:143": "bo dang 'byor ba'i khyad par dag shin tu rnyed",
    "NK123(go)002:144": "par dka' ba'i dpe don la bsam ste rang nyid",
    "NK123(go)002:145": "kyis thob pa'i rten la yid bzhin nor bu rnyed",
    "NK123(go)002:146": "pa lta bu spro dga' mchog tu bskyed nas da",
    "NK123(go)002:147": "res kyi rten 'di la tshe 'di dang gtan gyi",
    "NK123(go)002:148": "don 'grub pa zhig ci nas kyang bya /",
    "NK123(go)002:149": "de yang dge ba'i bshes gnyen la rag las par gda' bas na /",
    "NK123(go)002:150": "mtshan nyid dang ldan pa'i bla ma zhig btsal nas",
    "NK123(go)002:151": "ci gsungs bka' bzhin du bsgrub cing brten par bya'o",
    "NK123(go)002:152": "snyam pa ste 'di'i tshul mdo sde rgyan las bshad",
    "NK123(go)002:153": "pa ltar sa bcad brgyad kyis rtogs par bya'o //",
    "NK123(go)002:154": "de'i rjes su bla ma'i gdam ngag dang po tshe",
    "NK123(go)002:155": "'di mi rtag pa'i tshul du thabs du mas bsgom",
    "NK123(go)002:156": "zhing rjes su dran pa drug yid la bya ste",
    "NK123(go)002:157": "/ de yang dkon mchog gsum rjes su dran pa skyabs 'gro la 'bad pa dang /",
    "NK123(go)002:158": "'jig rten 'jig rten las 'das pa'i lha'i bde ba rjes su dran zhing /",
    "NK123(go)002:159": "de'i rgyu gtong ba dang tshul khrims rjes su dran",
    "NK123(go)002:160": "pas bsod nams bya ba'i dngos po bdun sogs sbyin",
    "NK123(go)002:161": "pa la brtson pa dang /",
    "NK123(go)002:162": "phyi rol pas sgro btags pa'i byed po bdag la",
    "NK123(go)002:163": "sogs pa rnam par gsal ba'i 'jig rten pa'i yang",
    "NK123(go)002:164": "dag pa'i lta ba la nges pa drangs te /",
    "NK123(go)002:165": "mi dge ba bcu spong ba'i tshul khrims bsrung ba",
    "NK123(go)002:166": "dang bsam gzugs brgyad kyi ting nge 'dzin dang tshangs",
    "NK123(go)002:167": "gnas bzhi sems can la dmigs pa can dag sgom",
    "NK123(go)002:168": "pa ste 'di dag gis ni thog mar dge ba'i",
    "NK123(go)002:169": "lam steg lha mi'i theg pa'i khrid kyi go rim",
    "NK123(go)002:170": "nges pa bsdus so //",
    "NK123(go)002:171": "gzhung gzhan las skyes bu chung ngus lam dang yang don gcig go //",
    "NK123(go)002:172": "de nas bla ma'i gdam ngag gnyis pa 'dus byas mtha' dag mi rtag pa dang /",
    "NK123(go)002:173": "sdug bsngal ba sogs bden bzhi lhag ma rnams kyi",
    "NK123(go)002:174": "'jug ldog la 'bad pas mthong lam gyi ye shes",
    "NK123(go)002:175": "bskyed pa'i nye rgyu mngon du byed /",
    "NK123(go)002:176": "'di skabs lam bden bslab gsum du bsdu ba'i gnad",
    "NK123(go)002:177": "nges par byas nas der bsdus pa sogs so so'i",
    "NK123(go)002:178": "skye bo tshul khrims sogs bslab pa rjes mthun pa",
    "NK123(go)002:179": "rnams la 'bad pas 'jug par byed /",
    "NK123(go)002:180": "de dag gi rnam bzhag kyang chos mngon pa'i mdzod dang /",
    "NK123(go)002:181": "mdo rgyan sogs las khong du chud par bya'o //",
    "NK123(go)002:182": "'di dag gis nyan thos kyi theg pa'i lam rin yang zhar la song /",
    "NK123(go)002:183": "de nas kun nyon dang rnam byang phyogs kyi bsdus",
    "NK123(go)002:184": "pa'i rten 'brel dag gis bden bzhi'i 'jug ldog gzhan",
    "NK123(go)002:185": "bstan pa la legs par bsam shing /",
    "NK123(go)002:186": "shes nas blang dor la brtson par bya'o //",
    "NK123(go)002:187": "des rang rgyal gyi theg pa'i lam rim song ste /",
    "NK123(go)002:188": "de ltar gzhung gzhan las skyes bu 'bring gi lam bskyed pa yang 'di dag tu 'dus so //",
    "NK123(go)002:189": "de nas yul bden pa bzhi po de dag la",
    "NK123(go)002:190": "dmigs pa'i tshad med pa rnam pa bzhi chos la",
    "NK123(go)002:191": "dmigs pa dang / dmigs pa med pa'i mtshan nyid",
    "NK123(go)002:192": "can dag par bsgom nas yid 'khrul bar gyur pa",
    "NK123(go)002:193": "dmigs pa dang / na / sngar smos pa'i skyabs",
    "NK123(go)002:194": "su 'gro ba de nyid sems can gyi don la",
    "NK123(go)002:195": "dmigs pa la sogs pas khyad par byas pa dang",
    "NK123(go)002:196": "dmigs pa dang / na / / tshad med pa'i",
    "NK123(go)002:197": "rab tu dbye ba'i snying rje chen po dag mngon",
    "NK123(go)002:198": "dmigs pa dang / na / / du byas te",
    "NK123(go)002:199": "/ tshogs bsags pa'i sgo thams cad yan lag bdun",
    "NK123(go)002:200": "par bsdus nas sbyor ba de dag sngon du 'gro",
    "NK123(go)002:201": "ba can gyi byang chub sems dpa'i bslab sdom gzhan",
    "NK123(go)002:202": "las blangs bar bya'o //",
    "NK123(go)002:203": "de ltar sdom pa thob nas byang chub kyi sems bskyed pa la nan tan bya ste /",
    "NK123(go)002:204": "'dis rnam par bzhag pa yang mdo sde rgyan las ji ltar bshad pa bzhin nges par bya'o //",
    "NK123(go)002:205": "'on te dbye bsdu'i rnam pa tha dad pa dag",
    "NK123(go)002:206": "las 'dir kun rdzob dang don dam pa'i byang chub",
    "NK123(go)002:207": "kyi sems gnyis su dbye ba ni /",
    "NK123(go)002:208": "lus rnam par bzhag pa'o //",
    "NK123(go)002:209": "de las dang po kun rdzob byang chub sems kyi dbang du byas te /",
    "NK123(go)002:210": "de nyid kyi bslab pa'i gnas mtha' dag gi bslab pa gnyis su 'du ba la /",
    "NK123(go)002:211": "dang po smon pa'i bslab bya ni sngar bshad pa'i",
    "NK123(go)002:212": "tshad med pa bzhi po nyid bdag gzhan mnyam pa",
    "NK123(go)002:213": "dang / bdag gzhan barje ba dang /",
    "NK123(go)002:214": "bdag las gzhan gces pa gsum gyis go rim bzhin du bsgom par bya'o //",
    "NK123(go)002:215": "de nas gnyis pa 'jug pa sems bskyed kyi bslab bya ni /",
    "NK123(go)002:216": "rgyas pa pha rol du phyin pa drug dang /",
    "NK123(go)002:217": "de yang bslab pa gsum du bsdus nas nyams su blang bar bya'o //",
    "NK123(go)002:218": "'di gzhung gzhan du dbye na gnyis su yod pa las /",
    "NK123(go)002:219": "dang po'i dbang du byas te /",
    "NK123(go)002:220": "tshul khrims rnam pa gsum dang /",
    "NK123(go)002:221": "sems gnas pa'i thabs dgu'i ting nge 'dzin bsgrub pa las /",
    "NK123(go)002:222": "de'i mi mthun phyogs nyes pa lnga'i gnyen por spong ba'i 'du byed brgyad brten nas sgom pa dang /",
    "NK123(go)002:223": "gzhal bya'i chos rnams la 'jal byed kyi tshad ma dag gis legs par gzhal ba'i grub don /",
    "NK123(go)002:224": "chos thams cad mtshan nyid gsum dang /",
    "NK123(go)002:225": "de yang bden pa gnyis su gtan la 'beb pa'i gnad gsang nges par byas nas /",
    "NK123(go)002:226": "mthar thug bdag gnyis kyis stong pa'i stong nyid spros",
    "NK123(go)002:227": "pa thams cad dang bral ba gnyis snang gi blo'i",
    "NK123(go)002:228": "yul las 'das pa 'jig rten kun rdzob kyi mtshan",
    "NK123(go)002:229": "nyid rnam par zhig pa mya ngan las 'das pa'i",
    "NK123(go)002:230": "ngo bo nyid du bden pa dbyer med pa'i don",
    "NK123(go)002:231": "la 'jug pa ste /",
    "NK123(go)002:232": "tshul 'dis ni byang sems kyi theg pa thun mong ba'i rnam par bzhag pa song ste /",
    "NK123(go)002:233": "de ltar na dngos gzhi nges 'byung gi theg pa'i khrid kyi sa bcad bshad zin te /",
    "NK123(go)002:234": "skyes bu chen po'i lam gyis phyogs gcig thal lo //",
    "NK123(go)002:235": "de nas gzhung de nyid kyi man ngag bla na",
    "NK123(go)002:236": "med pa 'bras bu'i theg pa la brten nas tshe",
    "NK123(go)002:237": "'dir mgon po rdo rje'i 'chang gi go 'phang mngon",
    "NK123(go)002:238": "du byas nas rang gzhan gyi don gnyis rgya chen",
    "NK123(go)002:239": "po myur du sgrub pa'i 'dun pa bskyed de zab",
    "NK123(go)002:240": "mo'i lam rjes su sgrub pa la 'jug par bya'o",
    "NK123(go)002:241": "// 'dir yang phyin drug bslab gsum gyis bsdus pa'i",
    "NK123(go)002:242": "lam gnad nges par byed pa ni gzhir bzhag pa'o",
    "NK123(go)002:243": "// // de ltar na zab mo'i lam de ltar lta spyod kyi sgo nas dbye na /",
    "NK123(go)002:244": "spyod pa gtso bor ston pa bya ba'i rgyud dang /",
    "NK123(go)002:245": "lta ba spyod pa gtso bor ston pa rnal 'byor gyi rgyud de gnyis su 'gyur ro //",
    "NK123(go)002:246": "snga ma la'ang bya rgyud dngos dang /",
    "NK123(go)002:247": "cha mthun gyi rgyud dam spyod rgyud gnyis yod /",
    "NK123(go)002:248": "phyi ma la'ang rnal 'byor gyi rgyud tsam dang /",
    "NK123(go)002:249": "rnal 'byor bla na med rgyud de gnyis su dbye ba las rgyud sde bzhir 'gyur ro //",
    "NK123(go)002:250": "'di dag tu yang rgyud sde rang rang gi dbang",
    "NK123(go)002:251": "dang 'brel ba'i rtsa ba dang yan lag gi dam",
    "NK123(go)002:252": "tshig rnams tshul bzhin bsrung ba'i tshul khrims kyi bslab",
    "NK123(go)002:253": "pa dang / mtshan bcas dang mtshan ma med pa'i rnal 'byor sgom pa'i ting nge 'a dzin dang /",
    "NK123(go)002:254": "de bzhin nyid rnam par dag pa'i lhar 'dod pa'i",
    "NK123(go)002:255": "dbang gis de'i stong gzhi chos can kyang lhar 'dod",
    "NK123(go)002:256": "do bden pa dbyer med pa'i phyir dang /",
    "NK123(go)002:257": "chos sku'i rten gzugs sku yin dgos pa'i phyir te /",
    "NK123(go)002:258": "des na bden pa dbyer med sgrub byed dus byas",
    "NK123(go)002:259": "pa'i kun rdzob lha snang sgyu mar blta ba dang",
    "NK123(go)002:260": "/ bde stong gnyis med kyi ye shes dag gis",
    "NK123(go)002:261": "rab tu dbye ba'i shes rab kyi bslab pa ste",
    "NK123(go)002:262": "/ / 'di lta bu'i thabs shes khyad par can",
    "NK123(go)002:263": "dag gis mtshan ma'i rnam rtog mtha' dag sdom par",
    "NK123(go)002:264": "byed pa'i sgo nas tshogs gnyis myur du rdzogs shing",
    "NK123(go)002:265": "sgrib gnyis 'phral du dag pa'i tshe 'dir 'bras bu",
    "NK123(go)002:266": "la sbyor bar nges so //",
    "NK123(go)002:267": "bye brag tu bya ba'i rgyud dag ni /",
    "NK123(go)002:268": "spyod pa'ang blang dor dang bcas shing gzhi 'bras kyi",
    "NK123(go)002:269": "lha la mchog dman du lta ba'i dbang gi ting",
    "NK123(go)002:270": "nge 'dzin gyi lhar snang sgom pa na'ang bdag mdun",
    "NK123(go)002:271": "dam ye rje khol gyi rnam par bsgom nas dngos",
    "NK123(go)002:272": "grub thob par 'dod cing bdag bskyed kyi lha yab",
    "NK123(go)002:273": "yum phan tshun bltas pa'i bde ba tsam las byung",
    "NK123(go)002:274": "ba'i ye shes lam du byed pa'i /",
    "NK123(go)002:275": "'di sgrub bya'i lha dang 'bras bu'i khyad par dag ni gzhan las rtogs par bya'o //",
    "NK123(go)002:276": "de dag gi bya rgyud kyi theg pa'i rnam bzhag thal lo //",
    "NK123(go)002:277": "de bzhin du spyod pa'i rgyud dag las ni lta",
    "NK123(go)002:278": "spyod cha mnyam du spyod cing gzhi 'bras kyi rang",
    "NK123(go)002:279": "bzhin dag mnyam du lta ba'i dbang gis ting nge",
    "NK123(go)002:280": "'dzin gyi lha yang yun nam grogs po'i tshul du",
    "NK123(go)002:281": "bsgom nas dngos grub lam /",
    "NK123(go)002:282": "bde bas khyad par yang lha yab yum phan tshun",
    "NK123(go)002:283": "zhal 'dzum pa las byung ba'i bde stong gi ye",
    "NK123(go)002:284": "shes lam du byed pas 'bras bu sbyor tshul sogs",
    "NK123(go)002:285": "gzhan las shes par bya /",
    "NK123(go)002:286": "nges spyod rgyud kyi theg pa'i lam gnad thal lo //",
    "NK123(go)002:287": "rnal 'byor rgyud las ni nang gi rnal 'byor gtso",
    "NK123(go)002:288": "bor ston zhing gzhi 'bras kyi lha rang bzhin dbyer",
    "NK123(go)002:289": "med du blta ba'i dbang gis ting nge 'dzin gyis",
    "NK123(go)002:290": "lha bsgom pa na'ang bdag dam tshig sems dpa' dbyings",
    "NK123(go)002:291": "nas spyan drangs te dbyer med du bstim nas phyag",
    "NK123(go)002:292": "rgya bzhi las mi 'da' bar bgyis te dngos grub",
    "NK123(go)002:293": "thob par 'dod cing lha yab yum phan tshun phyag",
    "NK123(go)002:294": "sbrel ba las byung ba'i bde stong ye shes lam",
    "NK123(go)002:295": "du byed do // 'di dag gis ni phyi rgyud",
    "NK123(go)002:296": "sde gsum du snang ba'i lhar blta ba med pa",
    "NK123(go)002:297": "du byed do // dang / bde stong gi ye",
    "NK123(go)002:298": "shes lam du byed pa med pa bshad pa dag",
    "NK123(go)002:299": "rnam par gsal ba yin no //",
    "NK123(go)002:300": "'dir lung gi sbyor ba ni mang du yod kyang 'dir re zhig ma spros so //",
    "NK123(go)002:301": "de dag gis ni rnal 'byor rgyud kyi theg pa'i lam thal lo //",
    "NK123(go)002:302": "da ni rnal 'byor bla na med pa'i rgyud kyi",
    "NK123(go)002:303": "'brel 'god pa la pha ma gnyis med kyi rgyud",
    "NK123(go)002:304": "du yod pa las /",
    "NK123(go)002:305": "dang po ma h+aa yo ga ni lta ba lhag",
    "NK123(go)002:306": "pa'i bden pa dbyer med blos spyod yul dang bral",
    "NK123(go)002:307": "ba rtogs pa'i chos thams cad la blangs dor med",
    "NK123(go)002:308": "par mnyam pa'i spyod pa la gnas bzhin lam bskyed",
    "NK123(go)002:309": "pa'i rim pa'i ting nge 'dzin gtso bor ston zhing",
    "NK123(go)002:310": "rdzogs pa'i rim pa lnga la'ang ji rigs par brtson",
    "NK123(go)002:311": "pas gnas shing skabs kyi 'bras bu rig 'dzin gyi",
    "NK123(go)002:312": "sa dang / mthar thug rdzogs pa'i sangs rgyas sku lnga'i bdag nyid mngon du byed pa ste /",
    "NK123(go)002:313": "'di yan gyis lha yab yum snyoms par zhugs pa'i",
    "NK123(go)002:314": "bde ba las byung ba'i rang byung gi ye shes",
    "NK123(go)002:315": "lam du byed cing lam gyi rim pa dang dbang",
    "NK123(go)002:316": "bzhi'i go rim gyi sa bgrod par byed pa'ang mtshungs",
    "NK123(go)002:317": "pa yin no // de yang tshogs lam du bskyed",
    "NK123(go)002:318": "rim rags pa phyag rgya gcig pa dang 'brel ba'i",
    "NK123(go)002:319": "pa yin no // dben gsum dang / sbyor lam",
    "NK123(go)002:320": "du bskyed rim phra ba phyag rgya spros bcas dang",
    "NK123(go)002:321": "'brel ba'i sgyu lus dag rim par bsgom zhing skabs",
    "NK123(go)002:322": "der tshom bu tshogs sgrub kyi spyod pa'i nye rgyud",
    "NK123(go)002:323": "la brten nas rlung sems tsam las grub pa'i sgyu",
    "NK123(go)002:324": "ma'i sku rnam par smin pa'i rig 'dzin dang /",
    "NK123(go)002:325": "de nyid 'od gsal du 'jug pas mthong lam mngon du byas te tshe dbang rig 'dzin thob cing /",
    "NK123(go)002:326": "de nas sgom lam gyi dngos gzhi mthar slob pa'i",
    "NK123(go)002:327": "zung 'jug gis bsdus pa'i phyag chen dang lhun grub",
    "NK123(go)002:328": "rig 'dzin dag rim par bgrod nas mi slob pa'i",
    "NK123(go)002:329": "lam du 'bras brgyud kyi ngo bo mi slob pa'i",
    "NK123(go)002:330": "zung 'jug gi sku kha sbyor bdun ldan mngon du",
    "NK123(go)002:331": "byed pa'o // de ma h+aa yo ga'i theg pa'i lam rim mdor bshad zin to //",
    "NK123(go)002:332": "de nas lung a nu yo gar ni dbyings dang",
    "NK123(go)002:333": "ye shes gnyis su med pa'i sras bde ba chen",
    "NK123(go)002:334": "po'i ngo bor mtshan rtog sdom pa nyid khyad par",
    "NK123(go)002:335": "du byas pa'i gsang dbang dang sher dbang gi lam",
    "NK123(go)002:336": "gyi nyams len de brjod bya'i gtso bor byas nas",
    "NK123(go)002:337": "bskyed rim ji rigs pa dang 'brel ba'i rdzogs rim",
    "NK123(go)002:338": "mtshan bcas dang / mtshan ma med pa dag la gnad du bsnun pa ste /",
    "NK123(go)002:339": "'dir 'od gsal gyi bye brag dga' bzhis drangs pa'i",
    "NK123(go)002:340": "lhan skyes dpe yi 'od gsal re bsgrub bya'i gtso",
    "NK123(go)002:341": "bor byas snang zhing /",
    "NK123(go)002:342": "lam gyi bgrod tshul kyang so so'i skye bo'i sa lnga dang /",
    "NK123(go)002:343": "'phags pa lnga bcas rang lugs kyi sa bcu'i rnam",
    "NK123(go)002:344": "bzhag tha dad pa dag yod pa gzhan las rtogs",
    "NK123(go)002:345": "par bya'o // des a nu yo ga'i theg pa'i sa bcad grub bo //",
    "NK123(go)002:346": "de dag gi rjes su gtso bor 'phags pa'i nyams",
    "NK123(go)002:347": "len gyis bsdus pa'i don dam pa'i byang chub sems",
    "NK123(go)002:348": "kyi sgom rim rdzogs pa chen po a ti yo",
    "NK123(go)002:349": "ga'i lam nyams su blangs bar bya'o //",
    "NK123(go)002:350": "'dir ni chos thams cad mnyam par ris med chen",
    "NK123(go)002:351": "por rtogs pas rdzogs rim las kyang khyad par mtshan",
    "NK123(go)002:352": "ma med pa'i rdzogs rim snang stong gi 'od gsal",
    "NK123(go)002:353": "dag dang de dag gis zung 'jug pa'i lam gtso",
    "NK123(go)002:354": "bor ston pa yin te /",
    "NK123(go)002:355": "khreg chod stong pa'i 'od gsal dang thod rgal snang",
    "NK123(go)002:356": "ba'i 'od gsal dang zung du 'jug pa'i snang bzhi'i",
    "NK123(go)002:357": "rim par bgrod pa'i mthar nang gzhon nu bum skur",
    "NK123(go)002:358": "grags pa ngo bo nyid kyi skur gtan srid zin",
    "NK123(go)002:359": "pa'i ye shes chos sku mi slob pa'i zung 'jug",
    "NK123(go)002:360": "gis bsdus pa mang du 'pho ba chen po grub",
    "NK123(go)002:361": "pa yin no // 'di skabs snang bzhi thun mong gi sa lam dang sbyar ba na /",
    "NK123(go)002:362": "chos nyid mngon sum tshogs lam dang /",
    "NK123(go)002:363": "nyams snang gong 'phel sbyor lam dang /",
    "NK123(go)002:364": "rig pa tshad phebs mthong lam dang /",
    "NK123(go)002:365": "chos nyid mngon sum sgom lam du sbyor ba yod kyang /",
    "NK123(go)002:366": "de ni dman lam sngon song gi theg chen tshogs",
    "NK123(go)002:367": "lam pa sogs bzhin du 'phags pa'i spyor lam dngos",
    "NK123(go)002:368": "rjes gsum gyi cha lags bzhag pa'i rang lam thun",
    "NK123(go)002:369": "mong ma yin pa nyid yin par bya ste /",
    "NK123(go)002:370": "gzhan du na so so'i skye bos sar yang don",
    "NK123(go)002:371": "dam pa'i byang chub kyi sems mtshan nyid mngon sum",
    "NK123(go)002:372": "par bsgom du thal ba dang /",
    "NK123(go)002:373": "de ltar gyur na de 'phags pa'i sems bskyed kyis",
    "NK123(go)002:374": "rab tu phye ba ma yin par thal ba'i skyon",
    "NK123(go)002:375": "dag tu 'gyur ba'i phyir ro //",
    "NK123(go)002:376": "'on kyang a ti yo ga'i rgyud 'dir so so'i",
    "NK123(go)002:377": "skyes bo'i gnas skabs su'ang ji rigs par nyams su",
    "NK123(go)002:378": "blang rung ba'i chos 'ga' zhig ni yod de de",
    "NK123(go)002:379": "yang gang zhe na /",
    "NK123(go)002:380": "'di nyid kyi thun mong gi sngon 'gro bshad pa'i sems sbyong bdun la sogs pa rnams dang /",
    "NK123(go)002:381": "lha mi sems 'dzin sogs zhi gnas sgrub pa'i thabs dag dang /",
    "NK123(go)002:382": "sgra bzhi'i rnal 'byor dang lus ngag yid gsum gyi",
    "NK123(go)002:383": "sngon 'gro thun mong ma yin pa rnams dang bcas",
    "NK123(go)002:384": "gtso bor tshogs lam du nyams su blang rung dang",
    "NK123(go)002:385": "/ de rjes sbyor lam du phyi nang gi 'khor",
    "NK123(go)002:386": "'das ru shan dbye ba'i spyod pas mtshams sbyor nas",
    "NK123(go)002:387": "rdzogs chen gyi rang lam dngos gzhir 'jug pa yin",
    "NK123(go)002:388": "/ no // de ltar na 'dir thun mong gi",
    "NK123(go)002:389": "sngon 'gro'i lam gnad rnams ni lha mi nyan rang",
    "NK123(go)002:390": "dang bcas pa'i theg par bshad zin pa rnams dang",
    "NK123(go)002:391": "don gcig pa yin la /",
    "NK123(go)002:392": "thun mong ma yin pa'i sngon 'gro dag ni kun",
    "NK123(go)002:393": "rdzob byang chub kyi sems sgom pa'i rim pa man",
    "NK123(go)002:394": "ngag dang bcas pa ji ltar bshad pa rnams dang",
    "NK123(go)002:395": "tha dad du ma gyur pa'i lam gnad nges par",
    "NK123(go)002:396": "byas nas bsgom dgos te /",
    "NK123(go)002:397": "de ltar shes na theg pa rim pa dagu'am lngas",
    "NK123(go)002:398": "bsdus pa mtha' dag gang zag gcig 'tshang rgya ba'i",
    "NK123(go)002:399": "lam gyi cha rkyen du 'grel shes shing /",
    "NK123(go)002:400": "de yang byang chub kyi sems gnyis bsgom pa'i rim",
    "NK123(go)002:401": "pa las gzhan la yin pa yang rtogs par 'gyur",
    "NK123(go)002:402": "ba yin no // de dag gis ni rdzogs pa",
    "NK123(go)002:403": "chen po a ti yo ga'i khrid kyi sa bcad",
    "NK123(go)002:404": "ba yin no // thal te / skyes bu chen",
    "NK123(go)002:405": "po lam gyi rim pa yongs su rdzogs pa thal",
    "NK123(go)002:406": "ba yin no // thal te / lo // de",
    "NK123(go)002:407": "ltar na rgyud sde bzhi'am drug gis bsdus pa'i tha",
    "NK123(go)002:408": "mar dge ba man ngag bla na med pa'i khrid",
    "NK123(go)002:409": "kyi rim pa rnams rdzogs so //",
    "NK123(go)002:410": "'di ltar theg pa rim dgu'i lam rim gyis bsdus",
    "NK123(go)002:411": "pa'i byang chub kyi sems bsgom pa'i rim pa mtha'",
    "NK123(go)002:412": "dag sgom / dge ba gsum gyi sa bcad kyi",
    "NK123(go)002:413": "'ching ba'i lugs 'di snga 'gyur gyi mdo rgyud dang",
    "NK123(go)002:414": "man ngag dag las ji ltar 'byung ba bzhin bkod",
    "NK123(go)002:415": "dag sgom / pa ste / de'i rgyu mtshan yang 'phags pa chos rjes su dran pa las /",
    "NK123(go)002:416": "dam pa'i chos ni thog mar dge ba /",
    "NK123(go)002:417": "bar du dge ba /",
    "NK123(go)002:418": "tha mar dge ba zhes sogs gsung pa'i don /",
    "NK123(go)002:419": "dkon mchog gi za ma tog bkod pa'i mdo las /",
    "NK123(go)002:420": "de la byang chub sems dpa' rnams kyi /",
    "NK123(go)002:421": "thog mar dge ba dang /",
    "NK123(go)002:422": "bar du dge ba /",
    "NK123(go)002:423": "tha mar dge ba gang zhe na /",
    "NK123(go)002:424": "de la thog mar dge ba ni byang chub kyi sems mi gtong ba'o //",
    "NK123(go)002:425": "bar du dge ba ni theg pa dman pa mi 'dod pa'o //",
    "NK123(go)002:426": "tha mar dge ba ni thams cad mkhyen pa nyid yongs su bsngo ba'o //",
    "NK123(go)002:427": "gzhan yang thog mar dge ba ni sems can thams cad la sems snyoms pa'i byams pa chen po'o //",
    "NK123(go)002:428": "bar du dge ba ni sems can thams cad la",
    "NK123(go)002:429": "bya ba ci yod snyom pa'i snying rje chen po'o",
    "NK123(go)002:430": "// tha mar dge ba ni /",
    "NK123(go)002:431": "dga' ba dang /",
    "NK123(go)002:432": "btang snyoms mnyam pa'i sems kyis nges par sems pa'o //",
    "NK123(go)002:433": "gzhan yang thog mar dge ba ni ser snas sems tshar gcod pa dang /",
    "NK123(go)002:434": "'char ba'i tshul khrims spong ba dang /",
    "NK123(go)002:435": "gnod sems sel ba dang /",
    "NK123(go)002:436": "le lo spong ba dang /",
    "NK123(go)002:437": "rnam par g.yeng ba kun tu mi spyod pa dang /",
    "NK123(go)002:438": "'chal ba'i shes rab spong ba'o bar du dge ba ni /",
    "NK123(go)002:439": "sbyin pa tshul khrims dang /",
    "NK123(go)002:440": "bzod pa dang /",
    "NK123(go)002:441": "brtson 'grus dang /",
    "NK123(go)002:442": "bsam gtan dang /",
    "NK123(go)002:443": "shes rab kyi tshogs yongs su rdzogs par byed pa'o //",
    "NK123(go)002:444": "tha mar dge ba ni pha rol tu phyin pa",
    "NK123(go)002:445": "drug yongs su rdzogs pa dang thams cad mkhyen pa",
    "NK123(go)002:446": "nyid du yongs su bsngo ba'o //",
    "NK123(go)002:447": "gzhan yang thog mar dge ba ni bsdu ba'i dngos",
    "NK123(go)002:448": "po bzhi'i sems can yongs su smin par byed pa'o",
    "NK123(go)002:449": "// bar du dge ba ni lus dang srog la",
    "NK123(go)002:450": "mi lta bar dam pa'i chos yongs su 'dzin pa'o",
    "NK123(go)002:451": "// // tha mar dge ba ni skyon med par ltung ba'i 'jigs pa las skyob pa'o //",
    "NK123(go)002:452": "tha mar dge ba ni dbang thob pa ni skye ba gcig gis thogs pa ste /",
    "NK123(go)002:453": "'di dag ni byang chub sems dpa' rnams kyi thog mar dge ba dang /",
    "NK123(go)002:454": "bar du dge ba dang /",
    "NK123(go)002:455": "tha mar dge ba'o //",
    "NK123(go)002:456": "zhes gsungs pa'i don phyogs sdeb byas nas khrid rim du 'god pa'i lugs so //",
    "NK123(go)002:457": "'di lta bu'i lam ji lta ba bzhin lag len",
    "NK123(go)002:458": "du 'gel ba la thog mar dal 'byor la snying",
    "NK123(go)002:459": "po len 'dod kyis bla ma bsten nas gdams ngag",
    "NK123(go)002:460": "thob zin pa'i rjes thog der mi rtag pa dang",
    "NK123(go)002:461": "tshad med pa'i blo sbyong dag gzhung nas bshad pa",
    "NK123(go)002:462": "bzhin rgyud la khel ba na tshogs lam du 'dun",
    "NK123(go)002:463": "pa sems bskyed la sogs pa dang 'brel bar sngags",
    "NK123(go)002:464": "lam spyi dang khyad par dbang snga ma gnyis kyi",
    "NK123(go)002:465": "lam bskyed rim rags pa rdzogs rim dben gsum dang",
    "NK123(go)002:466": "bcas pa la nan tan bya zhing /",
    "NK123(go)002:467": "de dag mthar phyin pa na bskyed rim phra ba",
    "NK123(go)002:468": "dang dbang gsum pa'i nyams len rdzogs rim gtum mo",
    "NK123(go)002:469": "dang sgyu lus nye rgyu'i spyod pa dang bcas pa",
    "NK123(go)002:470": "la brten nas 'od gsal dang zung 'jug gis bsdus",
    "NK123(go)002:471": "pa tshig dbang gi lam rdzogs pa chen po don",
    "NK123(go)002:472": "dam pa'i byang chub kyi sems rin po che sgom",
    "NK123(go)002:473": "pa la 'jug par bya'o //",
    "NK123(go)002:474": "de dag kyang snying thig gi 'das rjes la mi rtag snying rje byang sems sbyongs /",
    "NK123(go)002:475": "zhes gsungs pa dang /",
    "NK123(go)002:476": "rgyud kyi rgyal po sgyu 'phrul rtsa ba'i rgyud las /",
    "NK123(go)002:477": "'dul ba'i dbang gi lha dang mi'i theg pa dang /",
    "NK123(go)002:478": "nyan thos kyi theg pa dang /",
    "NK123(go)002:479": "rang sangs rgyas kyi theg pa dang /",
    "NK123(go)002:480": "byang chub sems dpa'i theg pa dang /",
    "NK123(go)002:481": "bla na med pa'i theg pas 'dul bas /",
    "NK123(go)002:482": "zhes dang /",
    "NK123(go)002:483": "theg pa bzhi yi nges 'byung la /",
    "NK123(go)002:484": "theg pa gcig gi 'bras bu gnas /",
    "NK123(go)002:485": "zhes dang /",
    "NK123(go)002:486": "de las kyang lha mi'i theg pa lam stegs su 'jog pa'i rgyu mtshan slob dpon klu sgrub kyis /",
    "NK123(go)002:487": "mi yi chos lugs legs spyod na //",
    "NK123(go)002:488": "lha yul bsgrod pa thag mi ring //",
    "NK123(go)002:489": "lha dang mi yi them skas la //",
    "NK123(go)002:490": "'dzeg na thar ba gom na 'dug /",
    "NK123(go)002:491": "ces dang /",
    "NK123(go)002:492": "'jam dpal sgyu dra las /",
    "NK123(go)002:493": "theg pa gsum gyi nges 'byung la //",
    "NK123(go)002:494": "theg pa gcig gis 'bras bur gnas //",
    "NK123(go)002:495": "zhes gsungs pa dag gi phyir yin la /",
    "NK123(go)002:496": "lam gyi rim pa 'di ni mngon rtog rgyan las /",
    "NK123(go)002:497": "sems bskyed pa dang gdams ngag dang /",
    "NK123(go)002:498": "zhes pa la sogs pa'i sa mtshams dang go rim",
    "NK123(go)002:499": "slob dpon seng ge bzang po'i rgyan 'grel don gsal",
    "NK123(go)002:500": "du gtan la bab pa dang mthun zhing mdo rgyan",
    "NK123(go)002:501": "sogs las byang sems sgom pa'i go rim bshad pa",
    "NK123(go)002:502": "dag dang yang mi 'gal bar bgyis te bshad shing",
    "NK123(go)002:503": "/ sngags lam bslab gsum gyi man ngag yin pa dang /",
    "NK123(go)002:504": "khyad par byang chub kyi sems kun byed rgyal po",
    "NK123(go)002:505": "la sogs rdzogs chen gyi rgyud sems smad bco brgyad",
    "NK123(go)002:506": "kyis mtshon pa'i sems klong man ngag gi rgyud mtha'",
    "NK123(go)002:507": "dag gi don dam pa'i byang chub kyi sems sgom",
    "NK123(go)002:508": "pa'i man ngag yin pa'ang dengs dus kyi skye bo",
    "NK123(go)002:509": "rnams kyis mi shes par 'dug pa'i phyir /",
    "NK123(go)002:510": "de dag gsal bar brjod pa yin no //",
    "NK123(go)002:511": "de ltar mthar thug theg pa gcig tu sgrub pa'i",
    "NK123(go)002:512": "tshul 'di dag mdo sde pad+ma dkar po sogs las",
    "NK123(go)002:513": "gsung pa dang mthun par dkon rtsegs kyis lha mo",
    "NK123(go)002:514": "dpal phreng gis zhus pa'i le'u ste 'dus pa bzhi",
    "NK123(go)002:515": "bcu rtsa brgyad las /",
    "NK123(go)002:516": "bcom ldan 'das dgra bcom pa rang sangs rgyas 'khor",
    "NK123(go)002:517": "ba'i 'jig pa las brgal ba de ma thag tu",
    "NK123(go)002:518": "rnam par grol ba dag gis bde ba nyams blang",
    "NK123(go)002:519": "ba rnam ni 'di ltar bdag ni 'khor ba'i 'jig",
    "NK123(go)002:520": "pa rnams las yongs su grol gyi bdag gis ni",
    "NK123(go)002:521": "phyin chad 'khor ba'i 'jig pa myong bar mi 'gyur",
    "NK123(go)002:522": "ro // snyam du yang dag par mthong ste /",
    "NK123(go)002:523": "bcom ldan 'das dgra bcom pa rnams dang rang sangs",
    "NK123(go)002:524": "rgyas rnams ni 'di lta bu nyid las gzhan mi",
    "NK123(go)002:525": "shes so zhes bgyi bar rtogs nas dbugs phyin pa'i",
    "NK123(go)002:526": "mchog mya ngan las 'das pa'i sar so sor rtog",
    "NK123(go)002:527": "go // bcom ldan 'das de dag gis rtogs nas",
    "NK123(go)002:528": "kyang sa de la rmongs pa ma mchis pa'i chos",
    "NK123(go)002:529": "can du 'gyur te /",
    "NK123(go)002:530": "bcom ldan 'das de dag gis kyang gzhan gyi dring",
    "NK123(go)002:531": "mi 'jog par bdag gis ni 'di ltar lhag ma",
    "NK123(go)002:532": "dang bcas pa'i sa thob ste /",
    "NK123(go)002:533": "bdag bla na med pa'i yang dag par rdzogs pa'i",
    "NK123(go)002:534": "byang chub tu nges par 'gyur ro snyam du 'tshal",
    "NK123(go)002:535": "lo // de ci'i slad du zhe na /",
    "NK123(go)002:536": "bcom ldan 'das nyan thos dang rang sangs rgyas kyi",
    "NK123(go)002:537": "theg pa rnams ni theg pa chen po la mu",
    "NK123(go)002:538": "nag gi sar 'du ba'i slad du ste /",
    "NK123(go)002:539": "bcom ldan 'das theg pa chen po zhes bgyi ba",
    "NK123(go)002:540": "de ni sangs rgyas kyi theg pa'i tshig bla dwags",
    "NK123(go)002:541": "so // bcom ldan 'das de ltar na theg pa",
    "NK123(go)002:542": "gsum po 'di dag ni theg pa gcig kho nas",
    "NK123(go)002:543": "so // grang du mchi'o // bcom ldan 'das theg",
    "NK123(go)002:544": "pa gcig rtogs pas bla na med pa yang dag",
    "NK123(go)002:545": "par rdzogs pa'i byang chub rtogs par 'gyur ro //",
    "NK123(go)002:546": "bcom ldan 'das bla na med pa'i yang dag par",
    "NK123(go)002:547": "rdzogs pa'i byang chub ces bgyi ba de ni mya",
    "NK123(go)002:548": "ngan las 'das pa'i dbyings kyi tshig bla dwags so",
    "NK123(go)002:549": "// bcom ldan 'das mya ngan las 'das pa'i dbyings",
    "NK123(go)002:550": "shes bgyi ba de ni de bzhin gshegs pa'i chos",
    "NK123(go)002:551": "kyi sku'i tshig bla dwags so //",
    "NK123(go)002:552": "bcom ldan 'das chos kyi sku rtogs pa'i mtha' ni theg pa gcig pa lag ste /",
    "NK123(go)002:553": "bcom ldan 'das de bzhin gshegs pa yang gzhan ma lags chos kyi sku yang gzhan ma lags kyi /",
    "NK123(go)002:554": "bcom ldan 'das de bzhin gshegs pa nyid chos kyi sku lags so //",
    "NK123(go)002:555": "bcom ldan 'das kyi sku rtogs pa'i mtha' ni theg pa gcig gi mtha' lags so //",
    "NK123(go)002:556": "bcom ldan 'das theg pa gcig gi mtha' zhes bgyi",
    "NK123(go)002:557": "ba de ni theg pa gcig gi mthar sbyang ba'i",
    "NK123(go)002:558": "tshig bla dwags lags so //",
    "NK123(go)002:559": "zhes gsung ba ltar gtan la phab pa yin no //",
    "NK123(go)002:560": "'di ltar bkri ba'i go rim nges par yang /",
    "NK123(go)002:561": "shin tu rgyas pa chen po'i mdo sangs rgyas phal po che las /",
    "NK123(go)002:562": "kye rgyal ba'i sras dag /",
    "NK123(go)002:563": "de la byang chub sems las dang po ni /",
    "NK123(go)002:564": "thog ma nyid du kha don la yongs su bskul bar bya'o //",
    "NK123(go)002:565": "dge ba'i bshes su gyur nas dben pa gnas pa la yongs su bskul bar bya'o //",
    "NK123(go)002:566": "don shes dben par gyur nas dge ba'i bshes su bskul bar bya'o //",
    "NK123(go)002:567": "dge ba'i bshes su gyur nas nga lo bde ba la yongs su bskul bar bya'o //",
    "NK123(go)002:568": "nga lo bde bar gyur nas dus shes pa la yongs su bskul bya'o //",
    "NK123(go)002:569": "dus shes nas mi 'jig pa la yongs su bskul bar bya'o //",
    "NK123(go)002:570": "mi 'jigs par gyur nas don shes pa la yongs su bskul bar bya'o //",
    "NK123(go)002:571": "don shes nas chos kyi rjes su 'brang ba la yongs su bskul bar bya'o //",
    "NK123(go)002:572": "chos kyi rjes su 'gro bar gyur nas rmong pa med pa la yongs su bskul bar bya'o //",
    "NK123(go)002:573": "rmongs pa med par gyur nas rnam par dgod pa la bskul bar bya'o //",
    "NK123(go)002:574": "de ci'i phyir zhe na /",
    "NK123(go)002:575": "sems can thams cad de la de bas kyang shas cher /",
    "NK123(go)002:576": "sems can thams cad la snying rje chen po mngon du gzhog par bya ba dang /",
    "NK123(go)002:577": "gnas gang thos kyang de la bdag nyid sbyor bar bya ba dang /",
    "NK123(go)002:578": "bdag nyid gzhan gyi drang 'jog par mi 'gyur bar bya ba'i phyir te /",
    "NK123(go)002:579": "kye rgyal ba'i sras dag 'di dag las dang po pa'i byang chub sems rnams rnam par dgod pa'o //",
    "NK123(go)002:580": "zhes gsung pa ltar te /",
    "NK123(go)002:581": "'di'i go rim ni khrid rkang rnams dang rim pa bzhin sbyar du yod do //",
    "NK123(go)002:582": "de ltar na khrid kyi sa bcad rnams mdor bsdus te legs par bshad zin to //",
    "NK123(go)002:583": "'dir smras pa /",
    "NK123(go)002:584": "dal ba'i rten la snying rje len 'dod pa'i //",
    "NK123(go)002:585": "bshes gnyen dam pa brten nas de'i gdams ngag /",
    "NK123(go)002:586": "mi rtag la sogs bden bzhi'i 'jug ldog la //",
    "NK123(go)002:587": "dmigs pa'i tshad med bzhi yi blo sbyongs mthar //",
    "NK123(go)002:588": "tshogs bsags pa dang thun mong ma yin pa'i //",
    "NK123(go)002:589": "skyabs 'gro'i sbyor ba las skyes byang chub sems //",
    "NK123(go)002:590": "kun rdzob pa dang de yi bslab bya'i gnas //",
    "NK123(go)002:591": "thun mong dang ni thun min man ngag bcas //",
    "NK123(go)002:592": "legs par rgyud la brten mthar don dam pa'i //",
    "NK123(go)002:593": "byang chub sems mchog bsgom pa'i lam gyi rim //",
    "NK123(go)002:594": "rdzogs pa chen po'i man ngag la brten nas //",
    "NK123(go)002:595": "mi slob mchog gi zung 'jug mngon byed mdzod //",
    "NK123(go)002:596": "ces snga 'gyur rnying ma'i theg dgu'i lam khrid kyi sa bcad mdor bsdus pa 'di yang /",
    "NK123(go)002:597": "rang nyid kyi slob bu rnam dpyod mchog tu yangs",
    "NK123(go)002:598": "pa rgyal sras zhi ba bzang po nas ji ltar",
    "NK123(go)002:599": "bskul bzhin chos smra ba'i btsun pa rgyal ba'i sras",
    "NK123(go)002:600": "po 7gzhan phan mtha' yas 'od zer 'bod pas ru",
    "NK123(go)002:601": "dam o rgyan bsam gtan chos gling gi yang dben",
    "NK123(go)002:602": "gangs khrod bde ba chen po'i pho brang nas shar",
    "NK123(go)002:603": "mar spel ba dge /"
}