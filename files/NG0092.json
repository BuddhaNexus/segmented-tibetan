{
    "NG0092:1": "@#// rgya gar skad du //",
    "NG0092:2": "badzra gu h+ya ma ha ka ya rat+na hi ra n+ya \\u0f85b+ha ma ha pradz+nya su tra /",
    "NG0092:3": "bod skad du /",
    "NG0092:4": "rdo rje gsang ba chen po'i sku rin po che dbyig gi sgron ma shes rab chen po'i mdo /",
    "NG0092:5": "rang byung rig pa'i rgyal po la phyag 'tshal lo //",
    "NG0092:6": "'das pa'i dus ma byon pa'i sngon rol du /",
    "NG0092:7": "sems nyid kun tu bzang po ye shes kyi snang ba la bzhugs pa'i dus na /",
    "NG0092:8": "kun gzhi gsang ba dag pa'i dbyings nas rang shes",
    "NG0092:9": "rig gi rgyal po rdo rje kun tu bzang pos",
    "NG0092:10": "/ nyid la nyid kyis bka' stsal pa /",
    "NG0092:11": "byams pa chen po thugs kyi gter lnga sbas /",
    "NG0092:12": "las kyi dbang po lnga lung bstan to //",
    "NG0092:13": "man ngag gi mjug rdo rje sems dpa' nyid kyis bsdus te lag na rdo rje la gtad do //",
    "NG0092:14": "rdo rje sems dpas sangs rgyas kyi skad rang 'gyur du bshad pa /",
    "NG0092:15": "seng ge 'khyil pa'i dgongs pa 'di la /",
    "NG0092:16": "thabs khyad par can gsum gyis bsgrub par bstan te /",
    "NG0092:17": "phyi mtshan ma la brten nas bsgrub pa dang */",
    "NG0092:18": "nang ye shes kyi dkyil 'khor la brten nas bsgrub pa dang */",
    "NG0092:19": "gsang ba byang chub sems dngos su bsgrub pa'o //",
    "NG0092:20": "phyi mtshan ma la brten pa la gnyis te /",
    "NG0092:21": "bag chags kyi sgyu lus ye shes kyi lus la 'jug pa dang */",
    "NG0092:22": "lam 'bras bu dang bcas pa la 'jug pa la bsgrub pa dang */",
    "NG0092:23": "sgyu lus ye shes kyi lus la 'jug pa la /",
    "NG0092:24": "ngo sprod gzhi nas chos nyid bar do'i lus da lta dngos su bstan yang */",
    "NG0092:25": "de nyid la goms par bya ste /",
    "NG0092:26": "lam dang 'bras bu dang bcas pa bsgom par bya ste /",
    "NG0092:27": "lam dngos su byed pa ni /",
    "NG0092:28": "dpe'i ye shes las shes par bya'o //",
    "NG0092:29": "lam la gnas pa ni /",
    "NG0092:30": "yengs pa med pa'i gdeng gis zin te dus thams cad pa'o //",
    "NG0092:31": "lam mngon du gyur pa ni /",
    "NG0092:32": "rig pa gcer bur phyung ba'i man ngag las shes par bya'o //",
    "NG0092:33": "lam kyi 'bras bu mthar phyin pa ni /",
    "NG0092:34": "sku gsum ye shes bzhi ldan gyi dgongs pa mthar",
    "NG0092:35": "phyin nas bag chags kyi lus la nyam nga ba",
    "NG0092:36": "med pa'o // nang ye shes kyi dkyil 'khor la brten te bsgrub pa ni /",
    "NG0092:37": "gong ma'i rtsal 'byongs nas /",
    "NG0092:38": "thugs rang byung gi dkyil 'khor ye shes kyi sgo phye ste /",
    "NG0092:39": "'od kyi lus kyi nad med pa'i nang na /",
    "NG0092:40": "rang snang rtogs pa'i 'khor lo /",
    "NG0092:41": "rang rang gi tshom bu dang bcas pa la /",
    "NG0092:42": "rig pa mar me'i 'od gsal te /",
    "NG0092:43": "sa le sang nge lhag ge lhan ne /",
    "NG0092:44": "thog ma nas gnas pa /",
    "NG0092:45": "ma byas par rang byung ba /",
    "NG0092:46": "ma bcos mdzes sdug rgyan dang ldan pa de sgrub",
    "NG0092:47": "pa ni gangs la nyi ma shar ba lta bu",
    "NG0092:48": "tshig gsum gyis 'grub ste /",
    "NG0092:49": "dam tshig gi sngags dang phyag rgya rang yid la dran pa tsam gyis 'grub par 'gyur ro //",
    "NG0092:50": "de la 'byongs na gsang ba byang chub sems dngos su grub pa ni /",
    "NG0092:51": "thog lta bu'i man ngag gis thog ma'i rang sa bzung */",
    "NG0092:52": "gzer lta bu'i man ngag gi tshig dang yi ge'i don mtha' bskyal /",
    "NG0092:53": "khyung lta bu'i man ngag gis rtsol ba'i mtha' glod la bzhag / skar mda' lta bu'i gdams @#//",
    "NG0092:54": "ngag gis skad cig ma gsum la grol ba mthar phyin par bya'o //",
    "NG0092:55": "sangs rgyas rdo rje 'chang chen pos /",
    "NG0092:56": "mkha' 'gro ma lnga'i lung bsdus nas lag na rdo rje la gtad do //",
    "NG0092:57": "mjug dga' rab rdo rjes bsdus nas /",
    "NG0092:58": "'jam dpal bshes gnyen la gtad de mgul khug ma'o /",
    "NG0092:59": "byang chub sems kyi snying po seng ge 'khyil ba'i sgrub thabs 'di la /",
    "NG0092:60": "nges pa'i bsgrub lugs kyi rtags rnam pa bzhi 'byung ba'i dus su bdud rnam pa bzhi 'jug ste /",
    "NG0092:61": "phyi mtshan ma la brten te bsgrub pa zhes 'byung ba de /",
    "NG0092:62": "bag chags kyi sgyu lus la 'jug pa'i dus su /",
    "NG0092:63": "shes pa dpangs mthon gyi nyams skyes /",
    "NG0092:64": "'ja' tshon gyi gdan bting */",
    "NG0092:65": "nyi zla'i rta zhon /",
    "NG0092:66": "phyogs snang ba dag pa'i yul snang ste /",
    "NG0092:67": "shes bya de'i dus su phung po'i bdud 'jug ste /",
    "NG0092:68": "ye shes kyi lus la bar du gcod pa'i bdud zhes bya ste /",
    "NG0092:69": "de'i dus su bdag tu rtog pa'i nga rgyal /",
    "NG0092:70": "'phags pa nam mkha' mdzod ces bya ba 'byung ngo *//",
    "NG0092:71": "de nyid bdag nyid chen por shes par bya ste /",
    "NG0092:72": "rtags kyi ye shes tshon gang ba dang don gyi ye shes tshon gang ba zhes 'byung ste //",
    "NG0092:73": "de la mar me mdzad chen po'i rgyas thob cig",
    "NG0092:74": "/ de mtshon par byed pa lam rnam pa bzhi",
    "NG0092:75": "la gnas pa'i dus su /",
    "NG0092:76": "shes pa khol bu'i nyams skye /",
    "NG0092:77": "smug zil lta bu dang */",
    "NG0092:78": "ra ro lta bu dang lus yod du mi tshor ba dang */",
    "NG0092:79": "lus yang ba dang */",
    "NG0092:80": "phyi nang gi srin bu mi 'byung ba dang */",
    "NG0092:81": "ma zos par tshims pa dang */",
    "NG0092:82": "gang la yang nyam nga ba med pa dang */",
    "NG0092:83": "gzhan snying rje'i gnas su mthong ba dang */",
    "NG0092:84": "ri dang khang khyim gyis mi khegs par shes pa zang thal dang */",
    "NG0092:85": "snang ba phyogs cha tsam dag pa dang */",
    "NG0092:86": "'gro drug gi gnas dang gnas skabs kyi mthong ba dag 'byung ba ste //",
    "NG0092:87": "de'i dus su nyon mongs pa'i bdud 'jug ste /",
    "NG0092:88": "de ni bdag sangs rgya'o snyam du shes pa'i shes pa 'byung ste /",
    "NG0092:89": "gzhan la 'di 'dra ba'i gtam smra zhing */",
    "NG0092:90": "de la dga' bar byed pa ni /",
    "NG0092:91": "chos kyi mtha' la zhen pas nyon mongs pa'i bdud ces bya'o //",
    "NG0092:92": "de'i dus su ma chags pa'i gnas sku gsum bzhi",
    "NG0092:93": "ldan gyis rgyas thob cig / nang lha'i dkyil 'khor",
    "NG0092:94": "la brten nas bsgrub pa'i dus su /",
    "NG0092:95": "thugs rnam dag gi klong na rang byung ye shes kyi dkyil 'khor gsal ba dang */",
    "NG0092:96": "lung ston pa dang */",
    "NG0092:97": "yi ge'i tshogs dang */",
    "NG0092:98": "snang ba med pa'i gtam thos pa dang */",
    "NG0092:99": "rin po che'i mchod rten la 'dzegs pa dang */",
    "NG0092:100": "bdud rtsi'i zas la longs spyod pa dang */",
    "NG0092:101": "rten med kyi nam mkha' la stegs bcas te /",
    "NG0092:102": "bar snang lam du bde ba dang */",
    "NG0092:103": "lha dang slob dpon dang mkha' 'gro mas nam mkhar",
    "NG0092:104": "brgyud mar mchod pa'i phyag rgya'i tshogs mang pos bdag",
    "NG0092:105": "la dbang bskur ba dang */",
    "NG0092:106": "lung ston pa dang */",
    "NG0092:107": "de'i tshe bdag la shes rab khyad par can skyes te /",
    "NG0092:108": "nyams dga' zhing shes rab kyi mtha' grol ba dang */",
    "NG0092:109": "chos thams cad gang yang mthun la chos kyis @#//",
    "NG0092:110": "mi grol bar mthong ba dang */",
    "NG0092:111": "gzhan de la sogs pa'i snang ba dmyal pa'i sdug bsngal nyams su myong du yod pa dang */",
    "NG0092:112": "yi dwags dang byol song gi skye gnas ston pa dang */",
    "NG0092:113": "bdud kyi cha byad mang pos bdag la skyi bung ba byed pa 'byung ste /",
    "NG0092:114": "de'i dus su lha'i bu'i bdud 'jug ste /",
    "NG0092:115": "de rnams la blang dor dang nyam nga ba med",
    "NG0092:116": "par gangs la nyi ma shar ba lta bu gsal",
    "NG0092:117": "ba gsum gyi rgyas thob cig / gsang ba byang",
    "NG0092:118": "chub sems dngos su grub pa'i dus su /",
    "NG0092:119": "me long g.ya' dag gi dgongs pa ma bsgrib pa yongs su gsal ba'ang */",
    "NG0092:120": "nam mkha'i mthongs nas snang gsal gyi nyi ma shar ba lta bu /",
    "NG0092:121": "chos nyid dag pa'i klong nas ye shes rang snang gi dgongs pa /",
    "NG0092:122": "gzigs snang gi mtha' las 'das pa'i nyams skye ste /",
    "NG0092:123": "de'i dus su 'chi bdag gi bdud 'jug ste /",
    "NG0092:124": "rgyu rkyen med par ye shes kyi sku /",
    "NG0092:125": "skye 'chi'i mtha' las grol ba /",
    "NG0092:126": "skar mda' lta bu'i rgyas thob cig / gang la de byung de la dgongs pa ste //",
    "NG0092:127": "de la de med de yi spyod yul min /",
    "NG0092:128": "ces de nyid gsungs //",
    "NG0092:129": "byang chub sems seng ge 'khyil pa'i dgongs pas /",
    "NG0092:130": "bdud bzhi la ye shes bzhi'i rgyas gdab bo //",
    "NG0092:131": "de nas bcom ldan 'das thugs rje chen po dang ldan pa des /",
    "NG0092:132": "ma byon par mkhyen nas /",
    "NG0092:133": "thugs rje'i sprul pa //",
    "NG0092:134": "ye shes kyi rnal 'byor ma bzhi /",
    "NG0092:135": "ljags kyi 'od zer las spros te /",
    "NG0092:136": "rdo rje thugs kyi bu mo zhes kyang bya /",
    "NG0092:137": "nyid kyi sku las skyes pas /",
    "NG0092:138": "nyid las mi gzhan pa'i 'khor rdo rje rnal 'byor",
    "NG0092:139": "ma bzhi zhes kyang bya / 'khor ba zhe nas",
    "NG0092:140": "gnon cing sdug bsngal rtsad nas gcod pas /",
    "NG0092:141": "srid pa sgrol byed kyi khro mo bzhi zhes bya'o //",
    "NG0092:142": "'das pa'i dus ma byon pa'i sngon rol /",
    "NG0092:143": "'og min gyi gnas lcang lo can gyi pho brang du /",
    "NG0092:144": "ye shes rnam dag gi dbyings nas /",
    "NG0092:145": "nyid kyi zhal bzang po bstan nas /",
    "NG0092:146": "dur khrod chen po bzhir mi 'gyur ba'i gzer chen po zhig btab nas /",
    "NG0092:147": "badzra sa hu li ka ra bzhi bzhag nas yod kyis /",
    "NG0092:148": "lag na rdo rje khyod der song zhig dur khrod chen po bsil ba'i tshal na /",
    "NG0092:149": "mkha' 'gro ma ro za shan+ti thod pa'i phreng ba can bya bas /",
    "NG0092:150": "gzer lta bu'i gdams ngag bstan to //",
    "NG0092:151": "dur khrod chen po me ri 'bar ba zhes bya ba nas /",
    "NG0092:152": "mkha' 'gro ma rdo rje khro gdong ma bya bas /",
    "NG0092:153": "thogs pa med pa thog lta bu'i man ngag bstan te /",
    "NG0092:154": "dur khrod chen po so sha'i gling zhes bya ba nas /",
    "NG0092:155": "ga ru da nam mkha' lding dang */",
    "NG0092:156": "shing gi lha mo 'chang ma gnyis yid kyis bshos",
    "NG0092:157": "pa'i bu mo mkha' 'gro ma nam mkha'i bu mo",
    "NG0092:158": "rdo rje rlung gi gshog pa can zhes bya bas",
    "NG0092:159": "/ gangs la nyi ma shar ba lta bu'i gdams ngag ston to //",
    "NG0092:160": "dur khrod chen po shin tu ru lu b+ha ra ha ti bya ba nas /",
    "NG0092:161": "mkha' 'gro ma gtsug gi rgyan gcig bya bas /",
    "NG0092:162": "phyir mi ldog pa skar mda' lta bu'i gdams ngag ston to //",
    "NG0092:163": "badzra gu h+ya dz+nya na ma ha rat+na b+ha ye swa ha /",
    "NG0092:164": "rdo @#//",
    "NG0092:165": "rje gsang ba chen po'i sku /",
    "NG0092:166": "rin chen dbyig gi sgron ma'i man ngag / rang byung rig pa'i rgyal po la phyag 'tshal lo //",
    "NG0092:167": "bcom ldan 'das rdo rje 'chang gis /",
    "NG0092:168": "lag na rdo rje la lung bstan pa /",
    "NG0092:169": "rgya nag po'i yul tig shing nag po'i nags tshal na /",
    "NG0092:170": "ha shang ma ha yan gyi gnas /",
    "NG0092:171": "rang byung gi brag phug kha byang du bltas pa na /",
    "NG0092:172": "'chi bdag gshin rje rdo la 'bur du bskos pa /",
    "NG0092:173": "gzugs gru bzhi pa'i zhabs g.yon brkyang pa'i 'og na /",
    "NG0092:174": "thog ma'i sangs rgyas 'od mi 'gyur ba yod kyis /",
    "NG0092:175": "lag na rdo rje gnas de na /",
    "NG0092:176": "mkha' 'gro ma pur+na nye bar zhi ba zhes bya ba /",
    "NG0092:177": "gcer bu'i lus la e le'i thal bas byugs nas /",
    "NG0092:178": "ce spyang gi g.yang gzhi phrag la bkal ba der song la /",
    "NG0092:179": "bcom lan 'das snang ba mtha' yas kyi thugs kyi",
    "NG0092:180": "me long 'di ston par zhus shig / ces lung",
    "NG0092:181": "bstan pas / de nas lag na rdo rjes bcom ldan 'das la bskor ba byas te phyin pas /",
    "NG0092:182": "de bzhin du 'dug ste bltas pa dang */",
    "NG0092:183": "mthing gi shog bu sor bzhi pa zhig la /",
    "NG0092:184": "rin po che'i yi ge rang nan du bris nas /",
    "NG0092:185": "ya mtshan rmad du byung ba'i 'od 'phro zhing 'dug ste /",
    "NG0092:186": "nyid kyis gzigs pa dang */",
    "NG0092:187": "chos thams cad kyi de bzhin nyid bya btsal las 'das pa'o //",
    "NG0092:188": "'dab chags kyi rgyal po khyung lta bu'i gdams pa bstan to //",
    "NG0092:189": "badzra dz+nya na la ma ha /",
    "NG0092:190": "bcom ldan 'das mnyam pa'i rgya???l po la phyag 'tshal lo /",
    "NG0092:191": "'di skad bdag gis thos pa'i dus gcig na /",
    "NG0092:192": "byang chub sems dpa' phyag na rdo rje thugs rje",
    "NG0092:193": "dang rdzu 'phrul du ldan pa legs par yid la",
    "NG0092:194": "zung zhig / thog ma med pa'i gnas sngon byung",
    "NG0092:195": "ba'i dus su ha shang 'bar ne'i nags tshal du",
    "NG0092:196": "/ bdag rdo rje rnal 'byor ma nyid kyi thugs rje rang byung gi nyi ma shar nas /",
    "NG0092:197": "nga nyid ye shes snang ba'i dus na /",
    "NG0092:198": "chos kyi dbyings kyi pho brang na rig pa las tha mi dad pa /",
    "NG0092:199": "rang byung gi sku lnga snang ba rang bzhin med par rang gsal ba /",
    "NG0092:200": "mnan na nem zhes byed pa /",
    "NG0092:201": "gdaus pa'i spyod yul min pa /",
    "NG0092:202": "bteg na 'phar zhes byed pa /",
    "NG0092:203": "gsal ba zang thal yin pa /",
    "NG0092:204": "ngam grog dang g.yang sa med pa /",
    "NG0092:205": "tsher ma dang */",
    "NG0092:206": "rno zug med pa /",
    "NG0092:207": "gcong rong dang bya skyibs med pa /",
    "NG0092:208": "shes pa nyams bde ba la phyogs su ma lhung ba /",
    "NG0092:209": "bul ba'i yul bde ba nyams su myong ba'o //",
    "NG0092:210": "nang rig pa chos kyi sku /",
    "NG0092:211": "'gag pa med par lhug pa'i shes rab khong nas shar bas /",
    "NG0092:212": "lhan cig skyes pa'i ye shes rin po che'i 'od",
    "NG0092:213": "'bar ba'i nang na bkod pa med pa phyag rgya'i",
    "NG0092:214": "dkyil 'khor / rang re'i yon tan gyi sku ma",
    "NG0092:215": "'dres par so sor gsal ba bdag med pa'i bdag",
    "NG0092:216": "dkyil 'khor / nyid chen po / zhi ba chos kyi sku mnyam la ma 'dres par bzhugs so //",
    "NG0092:217": "de kho na nyid ma byas pa'i chos zhes bya",
    "NG0092:218": "ba'i babs kyis grub pa ye shes rang snang dang",
    "NG0092:219": "bcas pa ni / sangs rgyas thams cad kyi mkhyen pa lags so //",
    "NG0092:220": "zhes rdo rje can la smras @#//",
    "NG0092:221": "so //",
    "NG0092:222": "sa bcu pa'i byang chub sems dpa' khyod /",
    "NG0092:223": "tshig nyung la don che ba /",
    "NG0092:224": "bslab na go dka' ba /",
    "NG0092:225": "'di ni rang byung gi bcom ldan 'das /",
    "NG0092:226": "rtse la bsgrub kyi mtha' las 'das pa /",
    "NG0092:227": "'dab chags kyi rgyal po khyung lta bu ste /",
    "NG0092:228": "las kyi mtha' gang la yang mi gnas so //",
    "NG0092:229": "de'i phyir rtogs pa'i don thugs su ma chud par rnam par dag pa'i sa non na /",
    "NG0092:230": "mkha' 'gro ma pur+ne nye bar zhi bas dpal phyag na rdo rje'i mgo bo khos /",
    "NG0092:231": "zhes don mtha' la bskyal ba'o //",
    "NG0092:232": "rang rig pa'i ye shes kyi rtsal las rdo rje 'chang gi sku bstan pa /",
    "NG0092:233": "chos nyid ma bcos pa'i ngang nas /",
    "NG0092:234": "rdo rje mkha' 'gro ma phyung ste /",
    "NG0092:235": "de gnyis su med pa las /",
    "NG0092:236": "ye shes kyi mkha' 'gro ma bzhi byung ste /",
    "NG0092:237": "rgyu rgyu ru gnas pa /",
    "NG0092:238": "rgyu 'bras bur smin pa /",
    "NG0092:239": "'bras bu rgyu la shar ba /",
    "NG0092:240": "rgyu nyid ye shes su grol ba'o //",
    "NG0092:241": "rin po che dbyig gi sgron ma'i man ngag bya",
    "NG0092:242": "btsal med pa 'dab chags kyi rgyal po khyung lta",
    "NG0092:243": "bu'i man ngag gi dgongs pa mthar phyin pa /",
    "NG0092:244": "lag na rdo rje 'chang gis lung bstan pa'o //",
    "NG0092:245": "badzra tsit+ta ma ha /",
    "NG0092:246": "bcom ldan 'das rdo rje 'dzin pa la na mo /",
    "NG0092:247": "rdo rje can nyon cig / dur khrod chen po",
    "NG0092:248": "bsil ba'i tshal du song la thod pa'i phreng ba",
    "NG0092:249": "can la / so na pha le g+ha tsha sra",
    "NG0092:250": "shig / rdo rje gdan gyi shar phyogs na rang",
    "NG0092:251": "byung gi mchod rten khru brgyad pa'i 'og na /",
    "NG0092:252": "srin po rak+sha dz+wa la'i thod pa'i nang du /",
    "NG0092:253": "rdzogs pa chen po gzer lta bu'i man ngag yod kyis /",
    "NG0092:254": "de mkha' 'gro ma la /",
    "NG0092:255": "byang chub sems dpa' 'phags pa gtsug tor dri ma",
    "NG0092:256": "med pa'i phyag rgya ston la zhus shig / de",
    "NG0092:257": "nas rin po che gsang ba'i sbubs gsum na /",
    "NG0092:258": "bkod pa med par phyag rgya'i dkyil 'khor lnga rang byung du gsal bas /",
    "NG0092:259": "mi bsgom pa'i bsgom pa chen po rdzogs so //",
    "NG0092:260": "gsang sngags chen po yi ge lnga pa'i 'khor lo /",
    "NG0092:261": "mi bsrung ba'i bsrung ba chen po dang ldan pas /",
    "NG0092:262": "de kho na nyid kyi bsnyen pa rdzogs so //",
    "NG0092:263": "snying po byang chub mchog gi thig le yan lag med pa'i rdo rje la /",
    "NG0092:264": "bca' ru med pa'i dam tshig gi phyag rgya rdzogs so //",
    "NG0092:265": "dam tshig sa ma ya bkod pa'i rgyal po //",
    "NG0092:266": "bsrung ba med pa'i dam tshig la //",
    "NG0092:267": "ma bsrungs pa med pa rdzogs so //",
    "NG0092:268": "rdzogs ldan chen po ye nas lhun gyi grub pa bstan pa'i chos med pas /",
    "NG0092:269": "bskyod pa'i mtha' dang bral bar bstan pa rdzogs so //",
    "NG0092:270": "lag na rdo rje la rdzogs ldan chen po gzer lta bu'i lung bstan pa'o //",
    "NG0092:271": "badzra a ti dz+nya na ma ha /",
    "NG0092:272": "rdo rje 'dzin pa la na mo //",
    "NG0092:273": "gsang ba'i mgon po bla na med //",
    "NG0092:274": "ye shes dbyings nas rang byung ba'i //",
    "NG0092:275": "thog dang 'dra ba'i man ngag 'di //",
    "NG0092:276": "bya khra gzan la bcum pa bzhin //",
    "NG0092:277": "the tshom med par yid la chongs /",
    "NG0092:278": "badzra pa ni me ri 'bar ba'i dur khrod na /",
    "NG0092:279": "mkha' 'gro ma rdo rje'i mchu can zhes bya ba yod kyis /",
    "NG0092:280": "der song la shing 'dzam bu br-ik+sha'i drung na //",
    "NG0092:281": "gser gyi rus sbal gyi 'og na bstan pa thams cad @#//",
    "NG0092:282": "kyi snying po thog lta bu'i man ngag yod kyis /",
    "NG0092:283": "der mkha' 'gro ma la rig pa'i me tog phul",
    "NG0092:284": "la zhus shig / lag na rdo rje nub phyogs",
    "NG0092:285": "kyi zhing khams na snang ba mtha' yas kyi zhing",
    "NG0092:286": "khams bsam gyis mi khyab pa yod kyis /",
    "NG0092:287": "der khyod seng ge'i 'gros stangs kyis song la /",
    "NG0092:288": "glang po che'i lta stangs kyis ltos shig / de na mngon par dga' ba'i tshal /",
    "NG0092:289": "byang chub mtha' yas kyi brag phug seng ge'i sgra sgrogs pa zhes bya ba na /",
    "NG0092:290": "'phags pa nam mkha'i mdzod ces bya ba shin tu skyi bung ba zhig yod kyis //",
    "NG0092:291": "de la ma 'jigs shig / de 'das pa'i pha rol na /",
    "NG0092:292": "sangs rgyas mar me mdzad rgyan 'od kyi phung po snang ba zhes bya ba yod kyis /",
    "NG0092:293": "de'i tshe de'i dus na mngon par rdzogs par sangs rgya bar 'gyur ro //",
    "NG0092:294": "badzra pa ni la rdo rje 'chang gis gdams ngag thog babs su bstan pa'i lung bstan pa'o //",
    "NG0092:295": "badzra satwa kha he badzra /",
    "NG0092:296": "rdo rje 'dzin pa la phyag 'tshal lo //",
    "NG0092:297": "badzra pa ni dur khrod chen po so so'i gling na /",
    "NG0092:298": "mkha' 'gro ma nam mkha'i bu mo rdo rje lung gi gshog pa can bya ba yod kyis /",
    "NG0092:299": "de la thugs kyi phyag rgya ston la /",
    "NG0092:300": "rang byung gi me tog phul la zhus shig /",
    "NG0092:301": "rgya'i bang so nag po'i byang phyogs pha bong dregs",
    "NG0092:302": "pa can gyi 'og na /",
    "NG0092:303": "lcags kyi sdig pa mgo dgu pa zhig gi 'og na /",
    "NG0092:304": "byang chub snying po nyi ma shar ba lta bu'i gdams ngag tshig gsum yod kyis /",
    "NG0092:305": "de zhus shig / badzra pa ni bya btsal med par ye shes kyi 'od gsal ba /",
    "NG0092:306": "dgongs pa nyi ma shar ba lta bu'i man ngag gis /",
    "NG0092:307": "'jig rten pa'i mun pa dag par byed pas /",
    "NG0092:308": "yul dag la chos kyi dbyings pho brang me long g.ya' dag pa ltar gsal ba /",
    "NG0092:309": "rang rig pa'i chos kyi sku sangs rgyas lnga'i bdag nyid du gsal ba /",
    "NG0092:310": "shes rab mar me rlung gis ma bskyod pa ltar gsal ba /",
    "NG0092:311": "bar na ye shes kyi sku bde ba chen po",
    "NG0092:312": "nam mkha'i 'ja' tshon ltar ma 'dres la yongs su",
    "NG0092:313": "rdzogs par gsal ba'o //",
    "NG0092:314": "gsang ba gsum dang ldan gyur na //",
    "NG0092:315": "sangs rgyas nyid kyi dgongs pa yin /",
    "NG0092:316": "dgongs pa mthar phyin pa'i lung bstan pa'o //",
    "NG0092:317": "badzra tsit+ta pra tish+tha dz+nya na ahhum /",
    "NG0092:318": "bcom ldan 'das rdo rje 'dzin pa la phyag 'tshal lo //",
    "NG0092:319": "badzra pa ni /",
    "NG0092:320": "dur khrod chen po shin tu ru lu ba ra ha sti bya ba na /",
    "NG0092:321": "mkha' 'gro ma gtsug gi rgyan gcig bya ba yod kyis /",
    "NG0092:322": "der song la pha la phra pa ra da du",
    "NG0092:323": "pra shig / yul ma ga d+ha'i shar phyogs na",
    "NG0092:324": "/ rin po che sna lnga'i pha bong 'og na /",
    "NG0092:325": "bstan pa thams cad kyi snying po gsang ba nam mkha'i rgyan zhes bya ba yod kyis /",
    "NG0092:326": "mkha' 'gro ma la bskor ba lan gsum gyis la /",
    "NG0092:327": "ljags kyi pad+mo yi ge lnga pa'i 'khor lo ston",
    "NG0092:328": "la zhus shig / de nas ye shes kyi rtsal",
    "NG0092:329": "skar mda' nam mkha' la byung ba lta bu'i man",
    "NG0092:330": "ngag gis / skad cig ma gsum la sbubs gsum gcod par byed pa /",
    "NG0092:331": "byed pa po med par mthong ba pos mthong nas shes pa pos @#//",
    "NG0092:332": "shes so //",
    "NG0092:333": "khyod nub phyogs su phyin pa'i tshe /",
    "NG0092:334": "bgrod pa med par skye med nam mkha'i klong nas /",
    "NG0092:335": "bkod pa med par ye shes kyi gzhal med khang du /",
    "NG0092:336": "'gyur med rdo rje'i gdan la rang snang rtogs pa'i 'khor dang lhan cig tu 'khod de /",
    "NG0092:337": "yul chos kyi dbyings kyi pho brang khyab gdal 'ub chub chen por 'dus te /",
    "NG0092:338": "don gyi dgongs pa nyag gcig la 'du 'bral med par bzhugs so //",
    "NG0092:339": "de na sangs rgyas shing sangs rgyas mya ngan las 'da' bar bstan to //",
    "NG0092:340": "zhes lung bstan nas /",
    "NG0092:341": "bcom ldan 'das dang thabs cig tu bzhugs so //",
    "NG0092:342": "sangs rgyas thams cad kyi dgongs pa gsang ba nam mkha'i rgyan zhes bya ba /",
    "NG0092:343": "lag na rdo rje la rdo rje sems dpas lung bstan pa'o //",
    "NG0092:344": "de la zhu ba po dga' rab rdo rjes zhus te /",
    "NG0092:345": "sdud pa po rdo rje chos kyis bsdus nas //",
    "NG0092:346": "rin po che'i za ma tog tshon gang gi nang du sbas nas //",
    "NG0092:347": "mgul khug du bcug nas /",
    "NG0092:348": "nyid kyi thugs dam rtse gcig par mdzad do //",
    "NG0092:349": "rgyud lung man ngag grangs mang yang *//",
    "NG0092:350": "bstan pa'i snying po yi ge lnga //",
    "NG0092:351": "thugs kyi gter du bcangs pa yin //",
    "NG0092:352": "gcig las gnyis su ma spel cig / ces bka' bsdigs so na ra kan //",
    "NG0092:353": "'jam dpal rdo rje ye shes ngas //",
    "NG0092:354": "shri sid+ha khyod la gtad //",
    "NG0092:355": "phyag rgya brda' yi dbyings su sbas //",
    "NG0092:356": "rdo rje 'chang gis rgya yis btab //",
    "NG0092:357": "mkha' 'gro lnga yis mdud pa bkrol //",
    "NG0092:358": "'jam dpal rdo rje chos kyi mgul khug ma //",
    "NG0092:359": "snod du mi sba rang gi lus la bcangs //",
    "NG0092:360": "yid la dran pa tsam gyis 'bras bu mngon sangs rgyas //",
    "NG0092:361": "chu srin pir gyi gre ba bzhin srid pa 'khrugs kyang khar mi dbyung */",
    "NG0092:362": "bya btsal med pa gsang ba rin po che dbyig gi sgron ma /",
    "NG0092:363": "skad 'gyur bzhi pa rdzogs so //",
    "NG0092:364": "gru gu smon lam seng ge nas brgyud pa /",
    "NG0092:365": "jo sras sbas kyi thugs dam mo //",
    "NG0092:366": "khong la mgo ban nor bus zhus so //"
}