{
    "K10D0327_H0331:387b-0": "@387b / /rgya gar skad du /",
    "K10D0327_H0331:387b-1": "a'arya sa dz'a na pu ru sha s'u tra /",
    "K10D0327_H0331:387b-2": "bod skad du /",
    "K10D0327_H0331:387b-3": "'phags pa skyes bu dam pa'i mdo /",
    "K10D0327_H0331:387b-4": "'phags pa 'jam dpal gzhon nur gyur pa la phyag 'tshal lo //",
    "K10D0327_H0331:387b-5": "'di skad bdag gis thos pa dus gcig na /",
    "K10D0327_H0331:387b-6": "bcom ldan 'das mnyan yod na rgyal bu rgyal byed",
    "K10D0327_H0331:387b-7": "kyi tshal mgon med zas sbyin gyi kun dga' ra",
    "K10D0327_H0331:387b-8": "ba na bzhugs te; de nas bcom ldan 'das kyis",
    "K10D0327_H0331:387b-9": "dge slong rnams la bka' stsal pa /",
    "K10D0327_H0331:387b-10": "dge slong dag /",
    "K10D0327_H0331:387b-11": "lnga po 'di dag ni skyes bu dam pa'i sbyin pa dag yin te /",
    "K10D0327_H0331:387b-12": "lnga gang zhe na /",
    "K10D0327_H0331:387b-13": "dge slong dag /",
    "K10D0327_H0331:387b-14": "skyes bu dam pa ni dad pas sbyin pa sbyin par byed pa yin /",
    "K10D0327_H0331:387b-15": "gus par byas te rang gi lag pa nas dang /",
    "K10D0327_H0331:387b-16": "dus su gzhan dag la mi gnod par sbyin pa sbyin par byed pa yin no //",
    "K10D0327_H0331:387b-17": "dge slong dag /",
    "K10D0327_H0331:387b-18": "dad pas sbyin pa byin pa'i 'bras bu rnam par smin par 'dod par bya ba gang zhe na /",
    "K10D0327_H0331:387b-19": "dad pas sbyin pa byin pas phyug por 'gyur ba yin /",
    "K10D0327_H0331:387b-20": "nor mang ba dang /",
    "K10D0327_H0331:387b-21": "longs spyod che ba yin /",
    "K10D0327_H0331:387b-22": "nor gyi yo byad mang ba yin /",
    "K10D0327_H0331:387b-23": "bdag dbang pa'i slong che ba yin /",
    "K10D0327_H0331:387b-24": "nor dang /",
    "K10D0327_H0331:387b-25": "'bru dang /",
    "K10D0327_H0331:387b-26": "dbyig dang /",
    "K10D0327_H0331:387b-27": "gser dang /",
    "K10D0327_H0331:387b-28": "mdzed dang /",
    "K10D0327_H0331:387b-29": "bde ba'i tshogs mang ba yin /",
    "K10D0327_H0331:387b-30": "bran dang /",
    "K10D0327_H0331:388a-0": "bran mo @388a *//",
    "K10D0327_H0331:388a-1": "dang /",
    "K10D0327_H0331:388a-2": "las byed pa dang /",
    "K10D0327_H0331:388a-3": "zho shas 'tsho ba mang ba yin /",
    "K10D0327_H0331:388a-4": "mdza' bo dang /",
    "K10D0327_H0331:388a-5": "blon po dang /",
    "K10D0327_H0331:388a-6": "nye du dang /",
    "K10D0327_H0331:388a-7": "snag gi gnyen mtshams mang ba yin te /",
    "K10D0327_H0331:388a-8": "dge slong dag /",
    "K10D0327_H0331:388a-9": "dad pas sbyin pa byin pa'i 'bras bu rnam par smin pa de lta bu 'dod par bya'o //",
    "K10D0327_H0331:388a-10": "dge slong dag /",
    "K10D0327_H0331:388a-11": "gus par byas te sbyin pa byin pa'i 'bras bu",
    "K10D0327_H0331:388a-12": "rnam par smin pa 'dod par bya ba gang zhe",
    "K10D0327_H0331:388a-13": "na // gus par byas te sbyin pa byin pas phyug por 'gyur ba yin /",
    "K10D0327_H0331:388a-14": "mdza' bo dang /",
    "K10D0327_H0331:388a-15": "blon po dang /",
    "K10D0327_H0331:388a-16": "nye du dang /",
    "K10D0327_H0331:388a-17": "snag gi gnyen mtshams mang ba yin pa'i bar snga ma bzhin no /",
    "K10D0327_H0331:388a-18": "bu dang /",
    "K10D0327_H0331:388a-19": "chung ma dag dang /",
    "K10D0327_H0331:388a-20": "bran dang /",
    "K10D0327_H0331:388a-21": "bran mo dang /",
    "K10D0327_H0331:388a-22": "las byed pa dang /",
    "K10D0327_H0331:388a-23": "zho shas 'tsho ba dang /",
    "K10D0327_H0331:388a-24": "mdza' bo dang /",
    "K10D0327_H0331:388a-25": "blon po dang /",
    "K10D0327_H0331:388a-26": "nye du dang /",
    "K10D0327_H0331:388a-27": "snag gi gnyen mtshams dag gis kyang gus par byas par 'gyur ba yin te /",
    "K10D0327_H0331:388a-28": "dge slong dag /",
    "K10D0327_H0331:388a-29": "gus par byas te sbyin pa byin pa'i 'bras bu",
    "K10D0327_H0331:388a-30": "rnam par smin pa de lta bu 'dod par bya'o",
    "K10D0327_H0331:388a-31": "// dge slong dag /",
    "K10D0327_H0331:388a-32": "rang gi lag pa nas sbyin /",
    "K10D0327_H0331:388a-33": "pa byin pa'i 'bras bu rnam par smin pa 'dod par bya ba gang zhe na /",
    "K10D0327_H0331:388a-34": "rang gi lag pa nas sbyin pa byin pas phyug por gyur pa nas mdza' bo dang /",
    "K10D0327_H0331:388a-35": "blon po dang /",
    "K10D0327_H0331:388a-36": "nye du dang /",
    "K10D0327_H0331:388a-37": "snag gi gnyen mtshams mang ba yin pa'i bar snga ma bzhin no //",
    "K10D0327_H0331:388a-38": "de'i khyim gyi longs spyod rgya chen po dag la'ang sems 'jug pa yin /",
    "K10D0327_H0331:388a-39": "zas kyi longs spyod rgya chen po dag dang /",
    "K10D0327_H0331:388b-0": "@388b theg pa'i longs spyod rgya chen po dag dang /",
    "K10D0327_H0331:388b-1": "gos kyi longs spyod rgya chen po dag dang /",
    "K10D0327_H0331:388b-2": "mal cha'i longs spyod rgya chen po dag dang /",
    "K10D0327_H0331:388b-3": "gzugs dang /",
    "K10D0327_H0331:388b-4": "sgra dang /",
    "K10D0327_H0331:388b-5": "dri dang /",
    "K10D0327_H0331:388b-6": "ro dang /",
    "K10D0327_H0331:388b-7": "reg bya rgya chen dag la'ang sems 'jug pa yin no //",
    "K10D0327_H0331:388b-8": "dge slong dag /",
    "K10D0327_H0331:388b-9": "rang gi lag pa nas sbyin pa byin pa'i 'bras",
    "K10D0327_H0331:388b-10": "bu rnam par smin pa de lta bu 'dod par",
    "K10D0327_H0331:388b-11": "bya'o // dge song dag /",
    "K10D0327_H0331:388b-12": "dus su byin pa byin pa'i 'bras bu rnam par smin pa 'dod par bya ba gang zhe na /",
    "K10D0327_H0331:388b-13": "dus su byin pa byin pas phyug por 'gyur ba yin pa nas /",
    "K10D0327_H0331:388b-14": "mdza' bo dang /",
    "K10D0327_H0331:388b-15": "blon po dang /",
    "K10D0327_H0331:388b-16": "nye du dang /",
    "K10D0327_H0331:388b-17": "snag gi gnyen mtshams mang po'i bar snga ma bzhin no //",
    "K10D0327_H0331:388b-18": "de'i nor dag kyang dus su thob pa dang /",
    "K10D0327_H0331:388b-19": "mang zhing mthun pa mngon du byung ba yin te /",
    "K10D0327_H0331:388b-20": "dge slong dag /",
    "K10D0327_H0331:388b-21": "dus su byin pa byin pa'i 'bras bu rnam par smin pa de lta bu 'dod par bya'o //",
    "K10D0327_H0331:388b-22": "dge slong dag /",
    "K10D0327_H0331:388b-23": "gzhan la mi gnod par sbyin pa byin pa'i 'bras",
    "K10D0327_H0331:388b-24": "bu rnam par smin pa 'dod par bya ba gang",
    "K10D0327_H0331:388b-25": "zhe na / gzhan la mi gnod par sbyin pa byin pas phyug por 'gyur ba yin pa nas /",
    "K10D0327_H0331:388b-26": "mdza' bo dang /",
    "K10D0327_H0331:388b-27": "blon po dang /",
    "K10D0327_H0331:388b-28": "nye du dang /",
    "K10D0327_H0331:388b-29": "snag gi gnyen mtshams mang ba'i bar snga ma bzhin no //",
    "K10D0327_H0331:388b-30": "de'i longs spyod gang dag brtson 'grus brtsoms pas thob pa lags /",
    "K10D0327_H0331:388b-31": "mthus bsgrubs pa rdul zhing dri ma chags chags su bsgrubs pa /",
    "K10D0327_H0331:388b-32": "chos dang ldan pa chos kyis thob pa de dag la'ang rgyal po'am /",
    "K10D0327_H0331:389a-0": "@389a *// rkun po'am /",
    "K10D0327_H0331:389a-1": "me'am /",
    "K10D0327_H0331:389a-2": "chu'am /",
    "K10D0327_H0331:389a-3": "mi 'dza' ba bgo skal la spyod pa'am /",
    "K10D0327_H0331:389a-4": "gang las kyang bar chad mi 'byung ba yin te /",
    "K10D0327_H0331:389a-5": "gzhan la mi gnod par sbyin pa byin pa'i 'bras",
    "K10D0327_H0331:389a-6": "bu rnam par smin pa 'di la 'dod par bya'o",
    "K10D0327_H0331:389a-7": "// bcom ldan 'das kyis de skad ces bka' stsal te /",
    "K10D0327_H0331:389a-8": "bde bar gshegs pas 'di skad ces gsungs nas /",
    "K10D0327_H0331:389a-9": "'di ltar ston pas gzhan yang 'di skad ces bka' stsal to //",
    "K10D0327_H0331:389a-10": "dad cing gus par byas te rang gi lag pa nas //",
    "K10D0327_H0331:389a-11": "dus su gnod pa med par mkhas pa sbyin pa byed //",
    "K10D0327_H0331:389a-12": "sbyin pa rgya che ba dang; chen po 'dir byin nas //",
    "K10D0327_H0331:389a-13": "kun bged byed pa de ni bzang 'gror 'gro ba yin //",
    "K10D0327_H0331:389a-14": "bcom ldan 'das kyis de skad ces bka' stsal nas dge slong de dag yi rangs te /",
    "K10D0327_H0331:389a-15": "bcom ldan 'das kyis gsungs pa la mngon par bstod do //",
    "K10D0327_H0331:389a-16": "'phags pa skyes bu dam pa'i mdo rdzogs so ////",
    "K10D0327_H0331:389a-17": "rgya gar gyi mkhan po dha rm'a ga ra dang /",
    "K10D0327_H0331:389a-18": "lo tstsha ba bande bzang skyong gis bsgyur /"
}