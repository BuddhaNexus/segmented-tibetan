{
    "NK106(me)008:1": "// ma h+aa sa n+d+hi m+aa y+aa bi sh+r+aa n+ti n+aa ma bi h+aa ra ti sma ///",
    "NK106(me)008:2": "rdzogs pa chen po sgyu ma ngal gso zhes bya ba bzhugs so //",
    "NK106(me)008:3": "rgya gar skad du /",
    "NK106(me)008:4": "ma h+aa san+d+hi m+aa y+aa bi sh+r+aan+ta n+aa ma /",
    "NK106(me)008:5": "bod skad du /",
    "NK106(me)008:6": "rdzogs pa chen po sgyu ma ngal gso zhes bya ba /",
    "NK106(me)008:7": "dpal rdo rje sems dpa' la phyag 'tshal lo //",
    "NK106(me)008:8": "chos kun ma skyes mnyam pa'i ngang nyid las //",
    "NK106(me)008:9": "ye shes sgyu ma gnyis med rol pa che //",
    "NK106(me)008:10": "sems nyid rgyal po rang byung gdod ma la //",
    "NK106(me)008:11": "ma skyes 'du 'bral med pas phyag 'tshal lo //",
    "NK106(me)008:12": "rgyal bas chos kun sgyu ma'i tshul gnyis su //",
    "NK106(me)008:13": "yang dag gsung de rang bzhin rtogs bya'i phyir //",
    "NK106(me)008:14": "mdo rgyud man ngag snying po'i bcud bsdus te //",
    "NK106(me)008:15": "ji ltar nyams su myong bzhin bshad kyis nyon //",
    "NK106(me)008:16": "gzhi dbyings mi 'gyur sems nyid nam mkha' che //",
    "NK106(me)008:17": "stong gsal spros dang bral ba'i ngang nyid las //",
    "NK106(me)008:18": "rgyal chos dri med nyi zla gza' skar bzhin //",
    "NK106(me)008:19": "lhun grub sku gsum ye shes 'du 'bral med //",
    "NK106(me)008:20": "ngang gis 'od gsal yon tan rdzogs par ldan //",
    "NK106(me)008:21": "'di ni rang bzhin gdod ma'i gnas lugs te //",
    "NK106(me)008:22": "yang dag gzhi yi sgyu ma lags par gsungs //",
    "NK106(me)008:23": "de nyid ngang las glo bur 'khrul pa'i sprin //",
    "NK106(me)008:24": "rmi lam byed po gnyid kyi ngang tshul can //",
    "NK106(me)008:25": "lhan cig skyes pa'i ma rig nyid dang ni //",
    "NK106(me)008:26": "gnyis med gnyis su 'dzin pas bslad pa'i sems //",
    "NK106(me)008:27": "kun tu brtags pa'i ma rig las byung bas //",
    "NK106(me)008:28": "'gro drug 'khrul snang sna tshogs rmi lam bzhin //",
    "NK106(me)008:29": "med bzhin snang la bde sdug so sor myong //",
    "NK106(me)008:30": "yun ring dus nas goms pa 'di dag kun //",
    "NK106(me)008:31": "gnas dang lus dang longs spyod la sogs pa //",
    "NK106(me)008:32": "rang snang dge sdig las gyur bde sdug bsngal //",
    "NK106(me)008:33": "rnam pa sna tshogs ri mor bris 'dra ba //",
    "NK106(me)008:34": "gcig nyid 'khrul las mang por snang gyur te //",
    "NK106(me)008:35": "du mar bzung las 'khrul snang rgyun mi 'chad //",
    "NK106(me)008:36": "e ma srid pa'i rang bzhin rmi lam bzhin //",
    "NK106(me)008:37": "rang byung sems nyid gcig gi ngo bo la //",
    "NK106(me)008:38": "ma rig gnyid kyi 'khrul snang gzung 'dzin blo //",
    "NK106(me)008:39": "sna tshogs mang ldan rmi lam snang ba 'di //",
    "NK106(me)008:40": "rang sems nyid las gzhan du ci yang med //",
    "NK106(me)008:41": "log rtog sgyu ma nyid ces rgyal bas gsungs //",
    "NK106(me)008:42": "ji ltar da du ra yis myos pa las //",
    "NK106(me)008:43": "snang ba sna tshogs snang yang 'khrul par gcig /",
    "NK106(me)008:44": "de bzhin ma rig gnyid myos las byung ba'i //",
    "NK106(me)008:45": "'gro drug sems 'khrul pa la snang ba 'di //",
    "NK106(me)008:46": "bden pa med ces di ring rtogs par bya //",
    "NK106(me)008:47": "'khrul snang 'khrul 'dzin 'khrul rtog las byung bas //",
    "NK106(me)008:48": "bden med rdzun med gnyis med blo 'das gces //",
    "NK106(me)008:49": "nges par rang rig rang byung zhes bya ste //",
    "NK106(me)008:50": "yin min yod min mtha' grol klong yangs su //",
    "NK106(me)008:51": "rgyal ba'i dgongs pa mkha' ltar shes par bya //",
    "NK106(me)008:52": "chos kun rang bzhin rmi lam lta bu ste //",
    "NK106(me)008:53": "snang dus nyid nas ngo bo 'ga' med la //",
    "NK106(me)008:54": "rnam pa ma dor snang ba ma 'gags shing //",
    "NK106(me)008:55": "re zhig rdzun la rnam kun stong pa'i gzugs //",
    "NK106(me)008:56": "shin tu dpyad na bden med rdzun pa min //",
    "NK106(me)008:57": "yod min med min rang bzhin mtha' las 'das //",
    "NK106(me)008:58": "mkha' mnyam brjod 'das bsam yul rnams dang bral //",
    "NK106(me)008:59": "rang bzhin gdod nas dag par shes par bya //",
    "NK106(me)008:60": "de ltar snang srid 'khor 'das chos rnams kun //",
    "NK106(me)008:61": "rmi lam dang 'drar lta bas thag bcad nas //",
    "NK106(me)008:62": "sgom pas nyams su blang phyir bstan pa ni //",
    "NK106(me)008:63": "bde ba'i gdan la skyil krung rab bcas nas //",
    "NK106(me)008:64": "skyabs su 'gro dang byang chub sems bskyed de //",
    "NK106(me)008:65": "chos kun mnyam rdzogs stong pa'i ngang nyid las //",
    "NK106(me)008:66": "stong pa'i sgyu ma rab tu bsgom par bya //",
    "NK106(me)008:67": "spyi bor pad zla nyi ma'i dbus nyid du //",
    "NK106(me)008:68": "rtsa ba'i bla ma yi dam mkha' 'gror bcas //",
    "NK106(me)008:69": "brgyud pa'i bla ma dbyer med gsal btab la //",
    "NK106(me)008:70": "mchod bstod rmi lam 'byong bar gsol ba gdab //",
    "NK106(me)008:71": "bdag dang snang srid 'od zhu bla mar thim //",
    "NK106(me)008:72": "mkha' mnyam ngang der dar cig glod la bsgom //",
    "NK106(me)008:73": "de yis byin rlobs rtogs pa shugs las 'char //",
    "NK106(me)008:74": "de nas dngos gzhi ji ltar bsgom pa ni //",
    "NK106(me)008:75": "phyi rol ri dang lung pa yul gru dang //",
    "NK106(me)008:76": "sa chu me rlung nam mkha' sems can sogs //",
    "NK106(me)008:77": "gzugs sgra dri ro reg ste yul lnga dang //",
    "NK106(me)008:78": "nang gi lus dang dbang shes chos rnams kun //",
    "NK106(me)008:79": "rmi lam nyid ces yang dang yang bsgom zhing //",
    "NK106(me)008:80": "kha rtsang phan chad 'das pa'i chos rnams kun //",
    "NK106(me)008:81": "mdang sum rmi lam dang 'drar yid kyi yul //",
    "NK106(me)008:82": "de ring snang ba'ang med snang 'khrul pa'i blo //",
    "NK106(me)008:83": "mdang dang do mod rmi lam dang 'dra zhing //",
    "NK106(me)008:84": "sang dang sang nub ma 'ongs rmi lam ste //",
    "NK106(me)008:85": "dgag sgrub bde sdug cir snang thams cad la //",
    "NK106(me)008:86": "rmi lam yin pa'i 'du shes nyer bzhag nas //",
    "NK106(me)008:87": "bden pa'i blo ni skad cig bsgom mi bya //",
    "NK106(me)008:88": "'gro 'dug za 'chag gtam smrar gyur pa na'ang //",
    "NK106(me)008:89": "rmi lam nang zhes ma yengs dran pas gzung //",
    "NK106(me)008:90": "ci snang ci byed ci bsam thams cad kun //",
    "NK106(me)008:91": "rmi lam yin pa'i 'du shes ma bral bas //",
    "NK106(me)008:92": "bden med 'al 'ol ban bun phyad phyod dang //",
    "NK106(me)008:93": "sang seng khral khrol 'dzin med chen por sbyang //",
    "NK106(me)008:94": "gzung yul 'khrul snang rmi lam nyid brtags pas //",
    "NK106(me)008:95": "gzung ba'i blo bral 'dzin pa shugs la phral //",
    "NK106(me)008:96": "yul bkag pas ni yun can 'gog pa yin //",
    "NK106(me)008:97": "res 'ga' snang ba rmi lam nyid 'jal ba'i //",
    "NK106(me)008:98": "sems de phyi nang bar gsum rab btsal bas //",
    "NK106(me)008:99": "ngo bo ngos gzung gza' gtad med pa'i blo //",
    "NK106(me)008:100": "phyogs 'byams nam mkha' 'dra ba'i ngang nyid du //",
    "NK106(me)008:101": "dran bsam tshol khro bral ba'i rig pa de //",
    "NK106(me)008:102": "stong gsal spros dang bral ba ngang gis 'char //",
    "NK106(me)008:103": "'dzin pa 'gags pas gzung ba rang 'gags pa //",
    "NK106(me)008:104": "yul can log pas yul 'dzin grol ba'i tshe //",
    "NK106(me)008:105": "snang yul 'brel med dpyad ra zhig par snang //",
    "NK106(me)008:106": "de tshe gnyis med rang byung ye shes yin //",
    "NK106(me)008:107": "de ltar rtogs shing goms pa'i rang dus na //",
    "NK106(me)008:108": "gzung 'dzin log pas yul sems zhen pa grol //",
    "NK106(me)008:109": "snang la der 'dzin med pa'i nyams shar bas //",
    "NK106(me)008:110": "gang snang ye stong rtsa ba bral bar 'char //",
    "NK106(me)008:111": "'di ni rang bzhin gdod ma'i gnas lugs yin //",
    "NK106(me)008:112": "rim gyis snang yul ma dag gzhan dbang yang //",
    "NK106(me)008:113": "der 'dzin log pas dag pa gzhan dbang du //",
    "NK106(me)008:114": "ji zhig tshe na mngon du gyur pa yin //",
    "NK106(me)008:115": "rmi lam 'khrul snang gnyid sad med pa bzhin //",
    "NK106(me)008:116": "gdod ma'i gzhi la mngon par byang chub 'gyur //",
    "NK106(me)008:117": "'khrul pa'ang sngon med phyis med par 'dir snang //",
    "NK106(me)008:118": "snang yang snang ba'i dus na yod ma myong //",
    "NK106(me)008:119": "med bzhin snang ba bag chags 'khrul ba'i blo //",
    "NK106(me)008:120": "rang bzhin gdod nas dag pas rmi lam 'dra //",
    "NK106(me)008:121": "ji ltar rmi lam nang gi snang ba de //",
    "NK106(me)008:122": "gnyid ma song dang sad dus med na yang //",
    "NK106(me)008:123": "gnyid dus snang la snang dus rang bzhin med //",
    "NK106(me)008:124": "med snang gzhi rtsa bral bar shes par bya //",
    "NK106(me)008:125": "de ltar nyin mo rab tu goms bya zhing //",
    "NK106(me)008:126": "mtshan mo gnyid kyis rab tu snyoms pa'i tshe //",
    "NK106(me)008:127": "bde ba'i mal du g.yas phab nyal ba ni //",
    "NK106(me)008:128": "mgon po mya ngan 'das gzims lta bu la //",
    "NK106(me)008:129": "rlung rgyu rab tu dal dang mig mi 'gul //",
    "NK106(me)008:130": "snying nang a dkar shel gong 'od 'bar ba //",
    "NK106(me)008:131": "tshon gang ches phra'i ngang la sems bzung la //",
    "NK106(me)008:132": "rmi lam lta bu'i dran pas ma yengs bya //",
    "NK106(me)008:133": "de yis rmi lam lta bu'i 'od gsal 'char //",
    "NK106(me)008:134": "thog mar rmi lam 'jigs dngangs rmis pa na //",
    "NK106(me)008:135": "rmi lam dran pas 'jigs pa rang sar grol //",
    "NK106(me)008:136": "rmi lam ngang der ting 'dzin grub pa ni //",
    "NK106(me)008:137": "rmi lam zin zhes rnal 'byor pas shes bya //",
    "NK106(me)008:138": "de nas rmi lam bden med gcig tu sbyong //",
    "NK106(me)008:139": "de yang med bzhin snang 'di 'khrul pa'i blo //",
    "NK106(me)008:140": "rmi lam dang 'dra ngo bo ngos gzung med //",
    "NK106(me)008:141": "bden rdzun blo las 'das pa shes par bya'o //",
    "NK106(me)008:142": "de nas sprul zhing bsgyur ba'i rim pa yang //",
    "NK106(me)008:143": "rmi lam dus der rang lus tshangs pa ltar //",
    "NK106(me)008:144": "bde gshegs byang chub sems sogs gang 'dod du //",
    "NK106(me)008:145": "sprul zhing bsgoms la bden med ngang du gzhag /",
    "NK106(me)008:146": "de nas skad cig skad cig tsam nyid du //",
    "NK106(me)008:147": "tshangs las brgya byin de bzhin lha las mi //",
    "NK106(me)008:148": "gang 'dod bsgyur la bden med ngang du bsgom //",
    "NK106(me)008:149": "de nas brgya stong bye bar spel bya zhing //",
    "NK106(me)008:150": "gang 'dul thabs kyis gnyen por rtsal sbyang ngo //",
    "NK106(me)008:151": "de nas dag pa'i zhing dang yul khams dang //",
    "NK106(me)008:152": "'og min la sogs gang 'dod der song ste //",
    "NK106(me)008:153": "bde gshegs blta dang gtsang ma'i chos nyan dang //",
    "NK106(me)008:154": "ye shes ting 'dzin gzungs sprin bsgrub pa yang //",
    "NK106(me)008:155": "nyin mtshan kun tu dran pas rab sbyangs pas //",
    "NK106(me)008:156": "de ltar 'gyur ba rig pa'i yon tan te //",
    "NK106(me)008:157": "gnad las mi bslu mngon du byed pa yin //",
    "NK106(me)008:158": "'di ni yang zab snying po'i theg pa'o //",
    "NK106(me)008:159": "de ltar nyin mtshan rmi lam don bsgoms pas //",
    "NK106(me)008:160": "dngos po mtshan mar 'dzin pa'i gzeb las grol //",
    "NK106(me)008:161": "ra ba ri dang rtsig par thogs med cing //",
    "NK106(me)008:162": "rdzu 'phrul mngon shes ting 'dzin grangs med 'grub //",
    "NK106(me)008:163": "nyams rtogs tshad med 'phags pa'i ye shes skye //",
    "NK106(me)008:164": "mthar thug sems nyid gdod ma'i dbyings phyin nas //",
    "NK106(me)008:165": "rang don chos sku gzhan don gzugs sku gnyis //",
    "NK106(me)008:166": "rmi lam lta bur don gnyis lhun gyis grub //",
    "NK106(me)008:167": "de phyir rmi lam lta bu'i tshul sgoms shig /",
    "NK106(me)008:168": "rdzogs pa chen po sgyu ma ngal gso las //",
    "NK106(me)008:169": "rmi lam lta bu'i le'u ste dang po'o ////",
    "NK106(me)008:170": "yang 'dir rgya la bas sgyu ma lta bu zhes //",
    "NK106(me)008:171": "chos rnams rang bzhin med pa'i tshul gsungs pa //",
    "NK106(me)008:172": "de yang mdo rgyud man ngag snying po'i don //",
    "NK106(me)008:173": "ji ltar nyams su myong bzhin bshad kyis nyon //",
    "NK106(me)008:174": "sems nyid gdod ma nam mkha' lta bu'i ngang //",
    "NK106(me)008:175": "lhun grub ye shes nyi zla gza' skar bzhin //",
    "NK106(me)008:176": "ye 'byams rmad du byung ba'i dbyings rum las //",
    "NK106(me)008:177": "ma rig gzung 'dzin kun brtags rang shar bas //",
    "NK106(me)008:178": "khams gsum 'gro drug 'khrul snang sgyu ma bzhin //",
    "NK106(me)008:179": "rgyu rkyen rten 'brel stobs kyis rang snang ba //",
    "NK106(me)008:180": "shing bu rde'u rig sngags tshogs pa las //",
    "NK106(me)008:181": "mig 'phrul rta glang skyes pa bud med dang //",
    "NK106(me)008:182": "ri dang khang bzangs la sogs snang ba bzhin //",
    "NK106(me)008:183": "ma rig dbang gis bag chags 'khrul ba'i blo //",
    "NK106(me)008:184": "snang srid yul dang der 'dzin dug gsum shar //",
    "NK106(me)008:185": "rang bzhin med la snang ba ma 'gags pa //",
    "NK106(me)008:186": "sgyu ma'i skye bo 'dra ba 'di dag kun //",
    "NK106(me)008:187": "bden med stong pa'i gzugs brnyan chen po ru //",
    "NK106(me)008:188": "di ring nyid du nges par rtogs par bya //",
    "NK106(me)008:189": "yong ye snang srid 'khor 'das chos rnams kun //",
    "NK106(me)008:190": "rang bzhin gshis la mkha' 'dra mnyam pa nyid //",
    "NK106(me)008:191": "ma skyes gdod nas dag pa shes par bya //",
    "NK106(me)008:192": "skye med skye ba'i cho 'phrul ngang nyid du //",
    "NK106(me)008:193": "rang bzhin sgyu ma sbyang bya'i gzhi dang ni //",
    "NK106(me)008:194": "ma dag sgyu ma sbyang bya'i dri ma dang //",
    "NK106(me)008:195": "thabs kyi sgyu ma sbyong byed gnyen po dang //",
    "NK106(me)008:196": "ye shes sgyu ma mthar phyin 'bras bu ste //",
    "NK106(me)008:197": "rnam bzhi dpe yi sgyu mas gtan la phab //",
    "NK106(me)008:198": "ji ltar rig sngags las byung mig 'phrul te //",
    "NK106(me)008:199": "shing bu rde'u rta glang snang dus nas //",
    "NK106(me)008:200": "rta glang ma yin shing bu rde'u nyid //",
    "NK106(me)008:201": "de bzhin chos kun bden med mtshon pa nyid //",
    "NK106(me)008:202": "rang bzhin dpe yi sgyu mar shes bya ste //",
    "NK106(me)008:203": "'khrul pa'i gzhi dang 'khrul rkyen 'khrul pa'i tshul //",
    "NK106(me)008:204": "'khrul snang 'khrul grol gdod mar grol tshul rnams //",
    "NK106(me)008:205": "dpe yi sngon rol dpe dang dpe 'grub dang //",
    "NK106(me)008:206": "dper grub dpe zhig sngon bzhin rang mtshan dus //",
    "NK106(me)008:207": "rnam bzhi go rims dpe yi sgyu mas bstan //",
    "NK106(me)008:208": "rang bzhin sgyu ma sems nyid 'od gsal te //",
    "NK106(me)008:209": "sbyang gzhi'i dbyings yin bde gshegs snying po yin //",
    "NK106(me)008:210": "dag dang ma dag gang du'ang ma chad pas //",
    "NK106(me)008:211": "'khor dang mya ngan 'das pa gnyis las 'das //",
    "NK106(me)008:212": "'khor 'das 'byung ba'i dbyings yin 'char gzhi yin //",
    "NK106(me)008:213": "rig dang ma rig rkyen las de ltar yin //",
    "NK106(me)008:214": "'di ni gdod ma'i gshis yin gnas lugs yin //",
    "NK106(me)008:215": "me long dngas bzhin gzugs brnyan 'char gzhi byed //",
    "NK106(me)008:216": "shar dus nyid nas gang du'ang ma chad pas //",
    "NK106(me)008:217": "me long dngos de dkar nag gnyis med la //",
    "NK106(me)008:218": "dkar nag gnyis ka'i 'char gzhi byed dang mtshungs //",
    "NK106(me)008:219": "'di nyid shes pas kun la mkhas par 'gyur //",
    "NK106(me)008:220": "ma dag sgyu ma 'khor ba'i 'khrul snang ste //",
    "NK106(me)008:221": "gnyis med gnyis su bzung las der snang ngo //",
    "NK106(me)008:222": "thabs kyi sgyu ma gnyen po'i lam yin te //",
    "NK106(me)008:223": "tshogs dang sbyor mthong sgom pa'i lam bzhi ru //",
    "NK106(me)008:224": "tshogs gnyis rim gnyis sbyong byed bsgoms pa yis //",
    "NK106(me)008:225": "sbyang bya'i dri ma sprin 'dra sel byed yin //",
    "NK106(me)008:226": "ye shes sgyu ma mthar phyin mi slob lam //",
    "NK106(me)008:227": "rgyal ba'i sku gsum phrin las lhun grub ste //",
    "NK106(me)008:228": "dag pa gnyis ldan mngon du gyur pa yin //",
    "NK106(me)008:229": "dpe yi sgyu ma rten 'brel sgyu ma ste //",
    "NK106(me)008:230": "rdzas sngags dag las snang ba'i gzugs brnyan bzhin //",
    "NK106(me)008:231": "bden med nyid du chos kun gtan la phebs //",
    "NK106(me)008:232": "'di dag sgyu 'phrul dra ba'i tshul las yin //",
    "NK106(me)008:233": "ji ltar rdzas dang rig sngags 'dus pa las //",
    "NK106(me)008:234": "gzhan du snang ba 'khrul par shes par bya //",
    "NK106(me)008:235": "'gro ba'i 'khrul snang don la med pa ste //",
    "NK106(me)008:236": "bag chags 'khrul pa'i rten 'brel snang ba tsam //",
    "NK106(me)008:237": "snang dus nyid nas stong la ngos gzung med //",
    "NK106(me)008:238": "yod med mtha' las 'das pa shes par bya //",
    "NK106(me)008:239": "sgyu ma'i yul dang sgyu ma'i grong khyer dang //",
    "NK106(me)008:240": "sgyu ma'i skye bo sgyu ma'i longs spyod dang //",
    "NK106(me)008:241": "sgyu ma'i bde sdug sgyu ma'i skye 'jig dang //",
    "NK106(me)008:242": "sgyu ma'i bden rdzun ji ltar snang ba ltar //",
    "NK106(me)008:243": "'gro drug snang ba de ltar shes par bya //",
    "NK106(me)008:244": "gdod nas dag pas sgyu ma lta bu la //",
    "NK106(me)008:245": "med bzhin snang bas sgyu ma nyid dang mtshungs //",
    "NK106(me)008:246": "rkyen las skyes phyir sgyu ma dang 'dra zhing //",
    "NK106(me)008:247": "bslu zhing 'jigs pa sgyu ma lta bu zhes //",
    "NK106(me)008:248": "'khor ba'i 'khrul snang sgyu mar gtan la phab //",
    "NK106(me)008:249": "'di ltar 'gro drug sgyu ma'i rang bzhin du //",
    "NK106(me)008:250": "don la gnas kyang de ltar ma rtogs pas //",
    "NK106(me)008:251": "mtha' med 'khor ba'i grong 'dir rgyun du 'khyams //",
    "NK106(me)008:252": "bde sdug las kyis mnar bas snying re rje //",
    "NK106(me)008:253": "'khrul snang sgyu mar soms shig skye bo dag /",
    "NK106(me)008:254": "gang nas ma byung gang du ma song zhing //",
    "NK106(me)008:255": "gar yang mi gnas chos kun chos nyid dang //",
    "NK106(me)008:256": "rang bzhin gdod nas dag pa'i sgyu ma ru //",
    "NK106(me)008:257": "skal ldan rnams kyi lta bas thag chod cig /",
    "NK106(me)008:258": "sems can rang bzhin sgyu ma lta bu la //",
    "NK106(me)008:259": "byang chub rang bzhin sgyu ma'i ngang nyid do //",
    "NK106(me)008:260": "'khor 'das gnyis med sgyu ma'i rol pa ru //",
    "NK106(me)008:261": "skal bzang rnams kyis de ltar shes par bya //",
    "NK106(me)008:262": "rgyal bas chos tshul sgyu ma nyid las gzhan //",
    "NK106(me)008:263": "rdul tsam dmigs su med ces gsungs pa bzhin //",
    "NK106(me)008:264": "gang snang bden med sgyu ma'i chos nyid du //",
    "NK106(me)008:265": "thar pa 'dod pa dag gis shes par bya //",
    "NK106(me)008:266": "sgyu ma'i tshul yang 'di ltar rig par bya //",
    "NK106(me)008:267": "byang chub sgyu ma lhun grub 'pho 'gyur med //",
    "NK106(me)008:268": "mi bslu khyab bdag rtag tu nam mkha' dang //",
    "NK106(me)008:269": "nyi bzhin nor bu lta bur re ba skong //",
    "NK106(me)008:270": "mtha' yas yon tan phrin las rdzogs par rol //",
    "NK106(me)008:271": "dag gsal spros dang bral ba'i rang bzhin no //",
    "NK106(me)008:272": "'khor ba'i sgyu ma mi bden bslu ba ste //",
    "NK106(me)008:273": "mtshan nyid chad la med snang sgyu ma bzhin //",
    "NK106(me)008:274": "'khrul rtog nub tshe 'khrul snang dbyings su nub //",
    "NK106(me)008:275": "rig sngags gshis las rta glang mi snang bzhin //",
    "NK106(me)008:276": "ma dag snang yul gzung 'dzin gdod mar grol //",
    "NK106(me)008:277": "dag pas stong la ngo bo med pa bzhin //",
    "NK106(me)008:278": "gshis kyi sgyu ma chos nyid 'pho 'gyur med //",
    "NK106(me)008:279": "dag dang ma dag kun gyi chos nyid de //",
    "NK106(me)008:280": "rdza snod gser snod nang gi mkha' dbyings bzhin //",
    "NK106(me)008:281": "snod dang snod chag rkyen gyis 'phel 'grib med //",
    "NK106(me)008:282": "de bzhin 'khrul dang grol ba'i rang dus kyi //",
    "NK106(me)008:283": "chos nyid 'phel 'grib bzang ngan med par gnas //",
    "NK106(me)008:284": "'di ni gnas lugs don gyi dgongs pa yin //",
    "NK106(me)008:285": "de ltar shes na skye bo mkhas pa yin //",
    "NK106(me)008:286": "gang tshe sgyu ma'i lta ba rtogs rjes su //",
    "NK106(me)008:287": "sgyu ma'i bsgom pa bden med chen po ni //",
    "NK106(me)008:288": "sngon 'gro sngar bzhin sgyu mar gsol ba btab //",
    "NK106(me)008:289": "dngos gzhi phyi nang sna tshogs chos 'di rnams //",
    "NK106(me)008:290": "rgyu rkyen dbang gis sgyu mar snang ba ste //",
    "NK106(me)008:291": "don la mi bden 'al 'ol zang thal du //",
    "NK106(me)008:292": "skad cig skad cig nyin mtshan rtag par bsgoms //",
    "NK106(me)008:293": "chags sdang dgag sgrub nyon mongs ci shar yang //",
    "NK106(me)008:294": "sgyu ma nyid ces bden pa med par sbyong //",
    "NK106(me)008:295": "phyi rol dngos kun sgyu ma nyid dang ni //",
    "NK106(me)008:296": "nang gi kun rtog sgyu ma lta bu ste //",
    "NK106(me)008:297": "rkyen las skyes phyir mi bden bslu ba'i phyir //",
    "NK106(me)008:298": "snang tsam nyid phyir sgyu ma'i dpe bsgom mo //",
    "NK106(me)008:299": "nyal tshe'ang sngar bzhin khyad par sgyu ma'i ngang //",
    "NK106(me)008:300": "bden med spros dang bral bar lhod kyis glod //",
    "NK106(me)008:301": "de nas 'khrul pa'i rmi lam ci shar yang //",
    "NK106(me)008:302": "sgyu mar shes pas bden zhen 'jigs dngangs grol //",
    "NK106(me)008:303": "sgyu mar sbyong dang spel bsgyur dag pa'i zhing //",
    "NK106(me)008:304": "sgyu ma lta bur bgrod tshul sngar bzhin no //",
    "NK106(me)008:305": "des ni 'khor ba'i zhen 'dzin rang grol te //",
    "NK106(me)008:306": "sgyu mar grol nas mi gnas mya ngan 'das //",
    "NK106(me)008:307": "sgyu ma lta bu'i don gnyis lhun gyis grub //",
    "NK106(me)008:308": "de phyir sgyu ma lta bu'i don bsgoms shig /",
    "NK106(me)008:309": "rdzogs pa chen po sgyu ma ngal gso las //",
    "NK106(me)008:310": "sgyu ma lta bu'i le'u ste gnyis pa'o ////",
    "NK106(me)008:311": "yang 'dir rgyal bas mig yor lta bu zhes //",
    "NK106(me)008:312": "gsungs pa gang de legs par bshad kyis nyon //",
    "NK106(me)008:313": "ji ltar gzugs las mig yor snang ba bzhin //",
    "NK106(me)008:314": "sems nyid ngang las bag chags 'khrul ba'i mthus //",
    "NK106(me)008:315": "'khor ba'i mig yor med snang 'khrul ba grub //",
    "NK106(me)008:316": "gang ltar snang ba de ltar mig yor bzhin //",
    "NK106(me)008:317": "mi mkhas bden par zhen pas byis pa bslus //",
    "NK106(me)008:318": "yul lnga'i mig yor gzeb tu bcings pa na /",
    "NK106(me)008:319": "don med bdag tu bzung bas 'khrul la ltos //",
    "NK106(me)008:320": "snang srid snod bcud bde sdug mtho dman rnams //",
    "NK106(me)008:321": "med bzhin snang ba mar me'i grib ma dang /",
    "NK106(me)008:322": "mig btsir ba las gzugs brnyan gnyis pa dang //",
    "NK106(me)008:323": "nyon mongs tshogs mang mtshan mo'i mun pa bzhin //",
    "NK106(me)008:324": "ma brtags snang la brtags na ngos gzung med //",
    "NK106(me)008:325": "shin tu brtags na rang bzhin mtha' las 'das //",
    "NK106(me)008:326": "mkha' 'dra ma skyes gdod ma'i chos nyid du //",
    "NK106(me)008:327": "di ring nyid nas nges par rtogs par gyis //",
    "NK106(me)008:328": "'khrul snang gzhi med mig yor lta bu ste //",
    "NK106(me)008:329": "rtsa ba bral zhing mtshan nyid kun du chad //",
    "NK106(me)008:330": "brtags pas stong la med bzhin snang ba ste //",
    "NK106(me)008:331": "rang bzhin ma skyes gdod mar rtogs par bya //",
    "NK106(me)008:332": "ji ltar thag ring mya ngam thang dkyil na //",
    "NK106(me)008:333": "chung ngu'ang chen por snang ba nyid bzhin du //",
    "NK106(me)008:334": "bdag med bdag tu 'dzin pa chung ngu las //",
    "NK106(me)008:335": "'khor ba'i 'khrul snang chen por 'di dag snang //",
    "NK106(me)008:336": "'khrul par snang 'di brtags na dngos med do //",
    "NK106(me)008:337": "mkha' bzhin byed po med par mngon pas na //",
    "NK106(me)008:338": "med snang mig yor lta bu'i srid pa la //",
    "NK106(me)008:339": "don med bdag tu ma 'dzin ji bzhin zhog /",
    "NK106(me)008:340": "ngang yin ye yin gdod nas dag pa yin //",
    "NK106(me)008:341": "gar yang ma 'dzin cir yang ma rtogs shig /",
    "NK106(me)008:342": "ngo bo ngos gzung med pa'i snang ba la //",
    "NK106(me)008:343": "phyogs 'dzin zhen pa'i gzeb kyis ci byar yod //",
    "NK106(me)008:344": "de bas ched du dmigs pa kun btang ste //",
    "NK106(me)008:345": "gang snang bden pas stong par shes par bya //",
    "NK106(me)008:346": "de ltar chos rnams mig yor ltar rtogs nas //",
    "NK106(me)008:347": "de nyid don la ji bzhin blo gzhag bya //",
    "NK106(me)008:348": "sngon 'gro sngar bzhin mig yor gsol ba gdab //",
    "NK106(me)008:349": "dngos gzhi chos kun mig yor ltar bsgoms te /",
    "NK106(me)008:350": "gzugs ni bden pas stong ste mig yor 'dra //",
    "NK106(me)008:351": "sgra ni grag pas stong ste mig yor bzhin //",
    "NK106(me)008:352": "dri ro reg kyang mig yor dang 'dra zhing //",
    "NK106(me)008:353": "yid dang chos kyang mig yor lta bu ste //",
    "NK106(me)008:354": "gang yang bden pa med pa'i ngang nyid du //",
    "NK106(me)008:355": "blo yang zhen 'dzin med par glod la gzhag /",
    "NK106(me)008:356": "nyin bzhin mnal tshe'ang snying gar sems bzung la //",
    "NK106(me)008:357": "chos kun mig yor 'dra ba'i ngang der nyal //",
    "NK106(me)008:358": "rmi lam zin sogs sngar bzhin nges pa 'char //",
    "NK106(me)008:359": "nyams rtags snang ba'ang rmi lam lta bu ste //",
    "NK106(me)008:360": "gang la'ang bden med rtogs pa shugs las 'byung //",
    "NK106(me)008:361": "'dzin med zang ka dgag sgrub 'khrul ba 'jig /",
    "NK106(me)008:362": "spyan dang mngon shes ting 'dzin yon tan 'grub //",
    "NK106(me)008:363": "rgyal ba'i chos mdzod 'gro kun 'dren pa yin //",
    "NK106(me)008:364": "de phyir mig yor lta bu'i don sgoms shig /",
    "NK106(me)008:365": "rdzogs pa chen po sgyu ma ngal gso las //",
    "NK106(me)008:366": "mig yor lta bu'i le'u ste gsum pa'o ////",
    "NK106(me)008:367": "yang 'dir rgyal bas smig rgyu lta bu zhes //",
    "NK106(me)008:368": "gsungs pa de yang ji bzhin bshad kyis nyon //",
    "NK106(me)008:369": "ji ltar sos ka'i nyi ma phyed dus na //",
    "NK106(me)008:370": "thang rnams smig rgyu chu yi phung po bzhin //",
    "NK106(me)008:371": "sems la bdag 'dzin shin tu goms pa'i mthus //",
    "NK106(me)008:372": "sprul pa'i 'khrul snang smig rgyu lta bur snang //",
    "NK106(me)008:373": "'di la ngo bo ngos gzung 'ga' med de //",
    "NK106(me)008:374": "rang bzhin gnyis med stong pa zhi ba'i chos //",
    "NK106(me)008:375": "ma skyes nam mkha' 'dra zhing bdag med la //",
    "NK106(me)008:376": "skye med bsam yul 'das pa shes par bya //",
    "NK106(me)008:377": "ji ltar snang 'di snang ba'i dus nyid nas //",
    "NK106(me)008:378": "skye bar snang yang ma skyes smig rgyu ltar //",
    "NK106(me)008:379": "gnas par snang yang mi gnas smig rgyu 'dra //",
    "NK106(me)008:380": "'gags par snang yang ma 'gags smig rgyu bzhin //",
    "NK106(me)008:381": "snang la rang bzhin med par shes par bya //",
    "NK106(me)008:382": "dga' dang mi dga' bde sdug bzang ngan kun //",
    "NK106(me)008:383": "smig rgyu 'dra zhing stong la bdag med de //",
    "NK106(me)008:384": "phyi nang snang srid chos kun smig rgyu 'dra //",
    "NK106(me)008:385": "med bzhin snang la rang bzhin gdod nas dag /",
    "NK106(me)008:386": "ye stong mtha' dbus med ces rtogs par bya //",
    "NK106(me)008:387": "gnyis med gnyis su 'dzin pa smig rgyu bzhin //",
    "NK106(me)008:388": "don med dgag sgrub zhen pas ma bcings par //",
    "NK106(me)008:389": "rang sems gnyis med smig rgyu lta bur ltos //",
    "NK106(me)008:390": "'di ni dus gsum rgyal ba'i dgongs pa yin //",
    "NK106(me)008:391": "de nas ji ltar bsgom pa'i rim pa yang //",
    "NK106(me)008:392": "sngon 'gro sngar bzhin smig rgyu'i gsol ba gdab //",
    "NK106(me)008:393": "dngos gzhi chos kun smig rgyu lta bu'i ngang //",
    "NK106(me)008:394": "sems kyi 'byung 'jug re dogs bral bar gzhag /",
    "NK106(me)008:395": "mtshan mo'ang sngar bzhin rtags rnams smig rgyur 'char //",
    "NK106(me)008:396": "gang la'ang mi zhen bdag 'dzin ngang gis grol //",
    "NK106(me)008:397": "gzungs sprin mngon shes ting 'dzin khong nas 'char //",
    "NK106(me)008:398": "rgyal ba'i go 'phang myur du 'grub pas na //",
    "NK106(me)008:399": "rang bzhin smig rgyu lta bu'i don sgoms shig /",
    "NK106(me)008:400": "rdzogs pa chen po sgyu ma ngal gso las //",
    "NK106(me)008:401": "smig rgyu lta bu'i le'u ste bzhi pa'o ////",
    "NK106(me)008:402": "yang 'dir rgyal bas chu zla lta bu zhes //",
    "NK106(me)008:403": "ji skad gsungs de nyams su blang phyir bshad //",
    "NK106(me)008:404": "sems nyid zab cing dngas pa'i mtsho dbus su //",
    "NK106(me)008:405": "lhun grub gzugs brnyan ye shar gnas mod kyang //",
    "NK106(me)008:406": "gzung 'dzin rba rlabs rnyog pa'i dri ma yis //",
    "NK106(me)008:407": "gsal bar ma gyur rtog pa'i rlung gis dkrugs //",
    "NK106(me)008:408": "'jig rten rmongs pa bdag 'dzin las byung bas //",
    "NK106(me)008:409": "ye shes mi gsal mi shes nyon mongs can //",
    "NK106(me)008:410": "thog mthar dus med 'khor bar bying gyur te //",
    "NK106(me)008:411": "ji ltar chu gtsang nang gi gza' skar gzugs //",
    "NK106(me)008:412": "dngas la mi g.yo med bzhin snang ba ltar //",
    "NK106(me)008:413": "'khrul snang gzugs brnyan sems chur shar ba'i gzugs //",
    "NK106(me)008:414": "med bzhin snang bas 'gro kun nyam re thag /'di ci dngos por ma yin ngos gzung med //",
    "NK106(me)008:415": "mtshan mar ma yin mtshan ma med ma yin //",
    "NK106(me)008:416": "yod med ma yin bden rdzun mtha' las 'das //",
    "NK106(me)008:417": "gzugs brnyan nyid ces gsungs de thog tu babs //",
    "NK106(me)008:418": "gzugs sogs yul drug chu zla dang 'dra ste //",
    "NK106(me)008:419": "med la snang phyir ngo bo ma grub phyir //",
    "NK106(me)008:420": "rnam pa ma 'gags 'khrul ngor snang ba'i phyir //",
    "NK106(me)008:421": "mig dang mig dbang mig shes la sogs drug /",
    "NK106(me)008:422": "chu zla 'dra zhing stong la gsog dang gsob //",
    "NK106(me)008:423": "ya ma barla 'dra chu shing dngos po med //",
    "NK106(me)008:424": "rnam kun bden pas stong zhes rtogs par bya //",
    "NK106(me)008:425": "mtha' yis ma gos dri ma med pa'i sems //",
    "NK106(me)008:426": "chu zla'i tshul te snang stong spros dang bral //",
    "NK106(me)008:427": "zab zhi mi rtog ye shes brjod las 'das //",
    "NK106(me)008:428": "rang gsal ngang las mi g.yo shes par bya //",
    "NK106(me)008:429": "chu zlar snang dus zla ba ma grub ltar //",
    "NK106(me)008:430": "sna tshogs snang dus sna tshogs grub bsal med //",
    "NK106(me)008:431": "dus gsum tha snyad btags pa'i blo dang bral //",
    "NK106(me)008:432": "mi rtog ji bzhin nyid du gnas de zhog /",
    "NK106(me)008:433": "ma lus 'gro 'ong med pa'i byang chub sems //",
    "NK106(me)008:434": "phyi dang nang med bsam 'das ris ma 'dzin //",
    "NK106(me)008:435": "rgya chad phyogs lhung med pa'i chos nyid la //",
    "NK106(me)008:436": "yangs dog mtho dman med kyis tshol khro zhog /",
    "NK106(me)008:437": "ma bsams gcig tu mi gnas gdod ma'i ngang //",
    "NK106(me)008:438": "gang yin kun yin chu zla lta bu yin //",
    "NK106(me)008:439": "bden min rdzun min 'khor 'das mnyam pa nyid //",
    "NK106(me)008:440": "ji bzhin chos nyid ngang du sems pa zhog /",
    "NK106(me)008:441": "snang srid 'khor 'das chu zla stong pa'i gzugs //",
    "NK106(me)008:442": "ye stong babs stong rang bzhin gzod nas stong //",
    "NK106(me)008:443": "de la yod med blos btags 'khrul pas na //",
    "NK106(me)008:444": "tha dad phyogs ris grub mtha' ma zhen kye //",
    "NK106(me)008:445": "ji srid ngar 'dzin zhen pa'i blo yod pa //",
    "NK106(me)008:446": "ji srid 'khor ba nyid de thar dus med //",
    "NK106(me)008:447": "'dzin med rang babs so gnyug rnal ma'i sems //",
    "NK106(me)008:448": "zang ka ye babs rang grol phyogs yan ni //",
    "NK106(me)008:449": "rang bzhin nyid de de la bcos ci dgos //",
    "NK106(me)008:450": "yul rnams ngos stong chu zla lta bu la //",
    "NK106(me)008:451": "blo yang zhen stong 'dzin med shar ba na //",
    "NK106(me)008:452": "gzung 'dzin gnyis med yul sems 'brel med pas //",
    "NK106(me)008:453": "ji bzhin rtsol bral rdzogs pa chen po'i ngang //",
    "NK106(me)008:454": "gang byung grogs su 'char ba'i rang bzhin la //",
    "NK106(me)008:455": "phyogs med bde ba chen por lhun gyis grub //",
    "NK106(me)008:456": "de ltar shes te bgrod pa'i sa med par //",
    "NK106(me)008:457": "gdod ma'i gzhi la mngon par byang chub 'gyur //",
    "NK106(me)008:458": "de ltar rtogs nas ngang der gnas pa ni //",
    "NK106(me)008:459": "mi g.yo chu zla lta bu'i sgom pa de //",
    "NK106(me)008:460": "cir snang bden med 'al 'ol phyam phyam du //",
    "NK106(me)008:461": "skal bzang skye bos rab tu goms par bya //",
    "NK106(me)008:462": "sngon 'gro sngar bzhin chu zlar gsol btab la //",
    "NK106(me)008:463": "dngos gzhi gang snang dngos de chu zla dang //",
    "NK106(me)008:464": "'dra ba nyid du bsams la mnyam par gzhag /",
    "NK106(me)008:465": "mtshan dus sngar bzhin khyad par chu zla'i nyams //",
    "NK106(me)008:466": "gang la'ang 'dzin med phyam gcig ngang du gnas //",
    "NK106(me)008:467": "myur du sems nyid rgyal po'i gtan srid zin //",
    "NK106(me)008:468": "gang snang bltas pas der snang 'dzin pa bral //",
    "NK106(me)008:469": "dngas gsal chu zla lta bu'i 'od gsal 'char //",
    "NK106(me)008:470": "'di ni skal mchog ldan pas rab sgoms shig /",
    "NK106(me)008:471": "rdzogs pa chen po sgyu ma ngal gso las /",
    "NK106(me)008:472": "chu zla lta bu'i le'u ste lnga pa'o ////",
    "NK106(me)008:473": "yang 'di rgyal bas brag ca lta bu zhes //",
    "NK106(me)008:474": "gsungs pa de yang gsal bar bshad kyis nyon //",
    "NK106(me)008:475": "ji ltar brag ri'i drung 'dug mi dag gis //",
    "NK106(me)008:476": "ji snyed brjod bzhin brag ca'i dbyangs 'byung ba //",
    "NK106(me)008:477": "de bzhin chos kun rkyen 'byung ngo bo med //",
    "NK106(me)008:478": "bden pas stong zhes nges par rtogs par bya //",
    "NK106(me)008:479": "brag ca grags dus phyi nang bar rnams su //",
    "NK106(me)008:480": "brag ca'i dbyangs de btsal yang mi rnyed ltar //",
    "NK106(me)008:481": "phyi nang chos kun blo yis dpyad byas na //",
    "NK106(me)008:482": "sems dang sems la snang ba'i chos rnams kun //",
    "NK106(me)008:483": "rags phra'i rnam pa tsam yang mi rnyed de //",
    "NK106(me)008:484": "mkha' bzhin stong la dngos med rnam par dag /",
    "NK106(me)008:485": "de ltar rtogs na gang la'ang zhen 'dzin med //",
    "NK106(me)008:486": "kun rdzob snang la don dam mi dmigs zhes //",
    "NK106(me)008:487": "cha gnyis 'dzin pa'ang blo yi rnam dbye ste //",
    "NK106(me)008:488": "ji ltar snang dus nyid nas blo las 'das //",
    "NK106(me)008:489": "blos bkod spros pa'i dra ba rang sems te //",
    "NK106(me)008:490": "yul der 'phel 'grib gang du'ang mi byed pas //",
    "NK106(me)008:491": "rtog pa'i dra bas ma 'dzin ngos gzung med //",
    "NK106(me)008:492": "de ltar shes te spros pa'i pha rol 'gro //",
    "NK106(me)008:493": "gdod ma'i sems nyid nam mkha' yid bzhin dang //",
    "NK106(me)008:494": "yon tan lhun grub rgya mtsho dri med las //",
    "NK106(me)008:495": "kun rtog ma rig rkyen byung srid pa'i chos //",
    "NK106(me)008:496": "med snang brag ca lta bur 'dir 'khyams te //",
    "NK106(me)008:497": "'gro drug rang snang bag chags dbang gis snang //",
    "NK106(me)008:498": "rnyog pa'i rang sems rab 'jug dbang gis 'jug /",
    "NK106(me)008:499": "de lta na yang 'gro sems 'khrul snang 'di //",
    "NK106(me)008:500": "gzhi med rtsa ba bral ba'i rang bzhin no //",
    "NK106(me)008:501": "e ma med bzhin snang 'di dgod re bro //",
    "NK106(me)008:502": "don med ngang la don du gzung ba yis //",
    "NK106(me)008:503": "don 'di snang ba brag cha'i dbyangs 'dra ba //",
    "NK106(me)008:504": "'di la bden zhen 'dzin pa ci zhig bya //",
    "NK106(me)008:505": "gang yin gtad med phyam gcig ngang der zhog /'phral byung snang ba bden med chen por grol //",
    "NK106(me)008:506": "yangs dog mtho dman med pas nyams re dga' //",
    "NK106(me)008:507": "gang byung ched 'dzin zhig pa'i snang ba la //",
    "NK106(me)008:508": "dgag sgrub brag ca 'dra ba'i snang ba shar //",
    "NK106(me)008:509": "ci yin gza' gtad med par grol bas na //",
    "NK106(me)008:510": "de yin phyogs cha bral bar phyam gcig zhog /",
    "NK106(me)008:511": "ha ha ltos dang 'khrul snang dgod re bro //",
    "NK106(me)008:512": "ngo bo ngos gzung med la khral ma khrol //",
    "NK106(me)008:513": "zab zob 'al 'ol yal yol ban ma bun //",
    "NK106(me)008:514": "phyad phyod bden zhen med la sna tshogs snang //",
    "NK106(me)008:515": "mi mkhas bden par zhen la bden bden 'dra //",
    "NK106(me)008:516": "bden med rnal 'byor pa la phyam phyam gcig /",
    "NK106(me)008:517": "mi rtag rtag par 'dzin la rtag rtag 'dra //",
    "NK106(me)008:518": "rtag 'dzin ngang gis grol la stong gzugs gcig /",
    "NK106(me)008:519": "yangs dog rgya chad med la nyams daga'o //",
    "NK106(me)008:520": "rtogs pa'i don la goms 'dris bya ba ni //",
    "NK106(me)008:521": "sngon 'gro sngar bzhin brag car gsol ba gdab //",
    "NK106(me)008:522": "dngos gzhi chos kun sgra brnyan brag ca 'dra //",
    "NK106(me)008:523": "grags dus nyid nas ngos gzung med par ltar //",
    "NK106(me)008:524": "cir snang thams cad de bzhin bsgom par bya //",
    "NK106(me)008:525": "khyad par bstod smad snyan dang mi snyan kun //",
    "NK106(me)008:526": "grags pas stong la ngo bo ngos gzung med //",
    "NK106(me)008:527": "de la sems kyi dgag sgrub don med kyi //",
    "NK106(me)008:528": "sgra rnams brag ca 'dra bar rtogs par bagyi'o //",
    "NK106(me)008:529": "khro sogs sems de yul dang phyogs na med //",
    "NK106(me)008:530": "med la snang dus btsal yang rnyed pa med //",
    "NK106(me)008:531": "rkyen byung stong pa brag ca'i dbyangs 'dra zhing //",
    "NK106(me)008:532": "pha rol tshig kyang rkyen byung brag ca 'dra //",
    "NK106(me)008:533": "dpyad la med na snang ba'i gzugs brnyan tsam //",
    "NK106(me)008:534": "shin tu brtags na mkha' bzhin dngos med cing //",
    "NK106(me)008:535": "legs nyes shor god ci yang mi dmigs pas //",
    "NK106(me)008:536": "sgra la don du ma 'dzin bden pas stong //",
    "NK106(me)008:537": "rnam kun brag ca 'dra bar rtogs par gyis //",
    "NK106(me)008:538": "de yis thog med 'khor ba'i bag chags dang //",
    "NK106(me)008:539": "khyad par khong khro zhe sdang me 'jil zhing //",
    "NK106(me)008:540": "'phags pa'i bzod thob ngan song yang mi ltung //",
    "NK106(me)008:541": "rim gyis rgyal ba'i 'byor pa nye bar skye //",
    "NK106(me)008:542": "mtshan mo'ang sngar bzhin khyad par brag ca'i nyams //",
    "NK106(me)008:543": "grag pa sgras stong chos la bzod pa thob //",
    "NK106(me)008:544": "de phyir brag ca lta bu'i don sgoms shig /",
    "NK106(me)008:545": "rdzogs pa chen po sgyu ma ngal gso las //",
    "NK106(me)008:546": "brag ca lta bu'i le'u ste drug pa'o ////",
    "NK106(me)008:547": "yang 'dir rgyal bas dri za'i grong khyer zhes //",
    "NK106(me)008:548": "gsungs pa de yang bsgom phyir bshad kyis nyon //",
    "NK106(me)008:549": "gdod ma'i 'od gsal mkha' la snang ba'i chos //",
    "NK106(me)008:550": "lhun grub yon tan grong khyer brgyan pa zhig /",
    "NK106(me)008:551": "thog ma tha ma dbus mtha' med 'dir gnas //",
    "NK106(me)008:552": "de nyid ngang las ma rig sems kyi mkhar //",
    "NK106(me)008:553": "gzung 'dzin las byung 'gro drug dri za'i grong //",
    "NK106(me)008:554": "rten gzhi med la snang ba sna tshogs gzugs //",
    "NK106(me)008:555": "bag chags 'khrul pa'i yid las skyes can no //",
    "NK106(me)008:556": "gang 'di rtogs na sems nyid gdod ma'i ngang //",
    "NK106(me)008:557": "ma rtogs dus na da lta 'khrul pa'i sems //",
    "NK106(me)008:558": "ci 'dra ngos gzung med pa dri za'i grong //",
    "NK106(me)008:559": "nyid las gzhan pa'i dpe zhig gang yin kye //",
    "NK106(me)008:560": "'on kyang 'di kun rang bzhin med pa ste //",
    "NK106(me)008:561": "nub kha'i thang la dri za'i grong khyer bzhin //",
    "NK106(me)008:562": "rten dang brten pa gnyis ka 'khrul pa'i sems //",
    "NK106(me)008:563": "bag chags nyid de brtags na ngo bo med //",
    "NK106(me)008:564": "rang bzhin bzhag na ji bzhin ngang gis grol //",
    "NK106(me)008:565": "de bas snying yang 'jigs spong dka' ba med //",
    "NK106(me)008:566": "srid 'gro ye stong dag pa'i tshul shes bya //",
    "NK106(me)008:567": "yul rnams thams cad bden stong dri za'i grong //",
    "NK106(me)008:568": "blo rnams thams cad babs stong dri za'i grong //",
    "NK106(me)008:569": "yul sems gnyis stong dri za'i grong 'dra bas //",
    "NK106(me)008:570": "cung zad ma du'ang zhen 'dzin rang sar zhog /",
    "NK106(me)008:571": "de ci med la snang ba'i chos rnams la //",
    "NK106(me)008:572": "blo yis ma bzo ched dkar gzung bar shol //",
    "NK106(me)008:573": "thog med 'khrul pa'ang 'dzin zhes las byung bas //",
    "NK106(me)008:574": "da ni 'dzin med rang bzhin shes par bya //",
    "NK106(me)008:575": "'phags pa zag pa med dang chos rnams dang //",
    "NK106(me)008:576": "mya ngan 'das pa rab zhi dngos med pas //",
    "NK106(me)008:577": "khyod kyi dngos dang dngos po med rnams dang //",
    "NK106(me)008:578": "bden stong dri za'i grong dang mkha' dbyings bzhin //",
    "NK106(me)008:579": "gdod nas rab zhi skye med mkhyen par mdzod //",
    "NK106(me)008:580": "'dod chags mi dmigs de bzhin zhe sdang dang //",
    "NK106(me)008:581": "gti mug nga rgyal phrag dog mi dmigs te //",
    "NK106(me)008:582": "kun du rtog can dri za'i grong 'dra bar //",
    "NK106(me)008:583": "mkhyen nas nyon mongs ngo bo med can dang //",
    "NK106(me)008:584": "sems nyid byang chub gnyis su med pa'i chos //",
    "NK106(me)008:585": "mkha' mnyam dri ma med par rtogs 'tshal lo //",
    "NK106(me)008:586": "'khor ba'i rang bzhin bzod nas mya ngan 'das //",
    "NK106(me)008:587": "'khrul rtog rab zhi mkha' la sprin dengs bzhin //",
    "NK106(me)008:588": "dang po'i byung sar zhi ba'i tshul mkhyen nas //",
    "NK106(me)008:589": "ye shes rab zhi stong gsal ngang der skyongs //",
    "NK106(me)008:590": "skye med ngang la bsam yul mi dmigs kyang //",
    "NK106(me)008:591": "skye ba'i cho 'phrul dbyings su ma zhi bar //",
    "NK106(me)008:592": "kun rtog 'khrul pa'i rtsa ba bcad par mdzod //",
    "NK106(me)008:593": "bya dang mi bya blang dor gnyis med kyang //",
    "NK106(me)008:594": "dngos po bdag tu 'dzin pa'i sems yod par //",
    "NK106(me)008:595": "nyon mongs gnyen por zab mo'i chos bsten 'tshal //",
    "NK106(me)008:596": "phyi nang gnyis med sems nyid ngang du grol //",
    "NK106(me)008:597": "de ltar rtogs na mkhas pa'i skye bo yin //",
    "NK106(me)008:598": "da ni de nyid don la bsgom pa yang //",
    "NK106(me)008:599": "sngon 'gro sngar bzhin dngos gzhi chos rnams kun //",
    "NK106(me)008:600": "dri za'i grong du nges par 'tshal bar bya //",
    "NK106(me)008:601": "gzugs ni snang bas stong ste dri za'i grong //",
    "NK106(me)008:602": "sgra dri ro reg chos drug dri za'i grong //",
    "NK106(me)008:603": "sems dang dgag sgrub kun rtog shar ro cog /",
    "NK106(me)008:604": "dri za'i grong yin ngang der gsal bar bsgom //",
    "NK106(me)008:605": "cir snang thams cad dri za'i grong khyer du //",
    "NK106(me)008:606": "nyin mtshan dus kun sngar bzhin goms par bya //",
    "NK106(me)008:607": "dri za'i grong dang 'dus byas 'drar mthong nas //",
    "NK106(me)008:608": "bden med ngang der bzhag pas spros kun zhi //",
    "NK106(me)008:609": "stong gsal rang byung 'od gsal khong nas 'char //",
    "NK106(me)008:610": "rmi lam na yang dri za'i grong du mthong //",
    "NK106(me)008:611": "sprul bsgyur la sogs sngar bzhin goms pa ste //",
    "NK106(me)008:612": "bden zhen grol bas gzung 'dzin 'ching ba chad //",
    "NK106(me)008:613": "kun sbyor bag chags rab zhi grol ba thob //",
    "NK106(me)008:614": "de phyir dri za'i grong khyer nyid sgoms shig /",
    "NK106(me)008:615": "rdzogs pa chen po sgyu ma ngal gso las /",
    "NK106(me)008:616": "dri za'i grong khyer lta bu'i le'u ste bdun pa'o ////",
    "NK106(me)008:617": "gang 'dir rgyal bas chos kun sprul pa zhes //",
    "NK106(me)008:618": "gsungs pa de yang ji bzhin bshad kyis nyon //",
    "NK106(me)008:619": "rang bzhin gdod nas 'od gsal ngang nyid las //",
    "NK106(me)008:620": "ma rig bdag tu 'dzin pa las sprul pa'i //",
    "NK106(me)008:621": "'khor ba'i 'khrul snang sna tshogs sprul pa bzhin //",
    "NK106(me)008:622": "med bzhin snang la bde sdug so sor spyod //",
    "NK106(me)008:623": "'di ni 'gro sems rang snang bag chags te //",
    "NK106(me)008:624": "de nyid dag tshe rgyal ba sku gsum zhing //",
    "NK106(me)008:625": "'od gsal ye shes rang snang rang shar bas //",
    "NK106(me)008:626": "sems dang ye shes rang snang rnam gnyis su //",
    "NK106(me)008:627": "sgyu 'phrul dra ba'i lung las gsung de bzhin //",
    "NK106(me)008:628": "gdod ma'i dbyings ni kun gyi 'byung gnas te //",
    "NK106(me)008:629": "rig pas dri ma dag tshe ye shes dang //",
    "NK106(me)008:630": "ma rig bdag 'dzin 'khrul pas sems snang du //",
    "NK106(me)008:631": "'gro drug bde sdug sprul pa lta bur snang //",
    "NK106(me)008:632": "ji ltar sprul pa gzhi med las byung ba //",
    "NK106(me)008:633": "de ltar 'khrul snang gzhi med dag par shes //",
    "NK106(me)008:634": "ji ltar sprul pa sems la dbang bsgyur ltar //",
    "NK106(me)008:635": "de bzhin sna tshogs 'gro sems goms par shes //",
    "NK106(me)008:636": "ji ltar sprul pa der snang gang 'dod pa //",
    "NK106(me)008:637": "de ltar chos kun rgyu rkyen dag las shes //",
    "NK106(me)008:638": "ji ltar sprul pa med snang 'khrul pa ltar //",
    "NK106(me)008:639": "de bzhin chos kun med snang 'khrul pa'i blo //",
    "NK106(me)008:640": "rang snang rang shar rang sems rab 'jug dbang //",
    "NK106(me)008:641": "de ltar goms pa de ltar snang ba yin //",
    "NK106(me)008:642": "gang yang ma goms ji bzhin nyid bzhag na //",
    "NK106(me)008:643": "gang du'ang mi 'khrul rang bzhin gzhi la gnas //",
    "NK106(me)008:644": "sngon bzhin sems nyid dbyings su 'ub chub bo //",
    "NK106(me)008:645": "dug gsum dug lnga kun rtog las byung ba //",
    "NK106(me)008:646": "kun tu dpyad na kun tu'ang mi gnas pas //",
    "NK106(me)008:647": "nyon mongs sprul 'dra ngo bo med pas na //",
    "NK106(me)008:648": "ma skyes stong pa'i ngang der ji bzhin zhog /",
    "NK106(me)008:649": "snang srid snod bcud skye 'gro ji snyed kyi //",
    "NK106(me)008:650": "lus dang longs spyod 'gro 'dug bde sdug kun //",
    "NK106(me)008:651": "med snang sprul pa dang 'dra rang bzhin med //",
    "NK106(me)008:652": "skye med 'gag med 'ong med 'gro ba med //",
    "NK106(me)008:653": "'pho med 'gyur med 'on kyang sna tshogs snang //",
    "NK106(me)008:654": "de bas sprul pa dngos zhes rtogs par bya //",
    "NK106(me)008:655": "sems kyi 'khrul rtog zug rngu ji snyed pa //",
    "NK106(me)008:656": "de kun sprul pa lta bu'i ngang can de //",
    "NK106(me)008:657": "ngar bzhin med la snang ba ma 'gags pa //",
    "NK106(me)008:658": "bden stong gnyis su med ces rtogs par bya //",
    "NK106(me)008:659": "'byung lnga snod dang srid gsum bcud dang ni //",
    "NK106(me)008:660": "dgag sgrub ma lus sems kyi sprul pa ste //",
    "NK106(me)008:661": "sems kyang med snang sgyu ma'i sprul pa ru //",
    "NK106(me)008:662": "rang bzhin gdod nas dag par rtogs par bya //",
    "NK106(me)008:663": "mi shes byis pas brtags na legs par snang //",
    "NK106(me)008:664": "blos bkod dngos po mtshan ma'i chos rnams kun //",
    "NK106(me)008:665": "bag chags nyid las don du grub pa med //",
    "NK106(me)008:666": "de bas 'di zhes gzung 'dzin ma byed par //",
    "NK106(me)008:667": "thams cad mtha' grol brjod 'das shes par bya //",
    "NK106(me)008:668": "chos kun 'di zhes brjod cing mtshon byas kyang //",
    "NK106(me)008:669": "nam mkha'i ming dang ri bong rwa 'dra bar //",
    "NK106(me)008:670": "dngos med gshis la ma grub brtags pa tsam //",
    "NK106(me)008:671": "ye stong rtsa ba bral bar shes par bya //",
    "NK106(me)008:672": "rtog pas brtags pa blo yin don la med //",
    "NK106(me)008:673": "don du snang 'di bag chags med snang yin //",
    "NK106(me)008:674": "yul med yul 'dzin med pas gzung 'dzin med //",
    "NK106(me)008:675": "smra med bsam med brjod med mtha' las 'das //",
    "NK106(me)008:676": "don las 'di zhes sus kyang mtshon med pas //",
    "NK106(me)008:677": "ye nas bdag med sprul pa lta bur shes //",
    "NK106(me)008:678": "ji ltar sprul pa snang ba'i dus nas stong //",
    "NK106(me)008:679": "de ltar chos kun gang snang bden pas stong //",
    "NK106(me)008:680": "ji ltar sprul pa yod med mtha' las 'das //",
    "NK106(me)008:681": "de ltar chos kun rang bzhin dmigs bsam 'das //",
    "NK106(me)008:682": "snang mod stong mod bden mod rdzun yin mod //",
    "NK106(me)008:683": "gang ltar brtags kyang bden pa 'ga' med pas //",
    "NK106(me)008:684": "'di zhes ma 'dzin phyogs yan chen por ltos //",
    "NK106(me)008:685": "'dzin zhen med na gang yin yin du chug /",
    "NK106(me)008:686": "tshig tsam mtshon la dgag sgrub ci byar yod //",
    "NK106(me)008:687": "'di zhes 'dzin na gang yang gnas lugs min //",
    "NK106(me)008:688": "yid dpyod rtog pa'i dra bas ci zhig mtshon //",
    "NK106(me)008:689": "sems kyis brtags pa rang gi rtog pa ste //",
    "NK106(me)008:690": "de yis don dam stong nyid mtshon byas kyang //",
    "NK106(me)008:691": "mthar 'dzin nyid las gnas lugs ga la yin //",
    "NK106(me)008:692": "'on kyang mtshon te shes par byed ce na //",
    "NK106(me)008:693": "mtshan mtshon 'das la ci zhig mtshon du yod //",
    "NK106(me)008:694": "de bas don med rtsod pa'i 'dzin zhen gyis //",
    "NK106(me)008:695": "sems nyid mi rtogs yid dpyod pho tshod tsam //",
    "NK106(me)008:696": "bla ma'i byin rlabs gang gi snying zhugs pa //",
    "NK106(me)008:697": "sprin bral mkha' la nyi shar dag pa bzhin //",
    "NK106(me)008:698": "nam zhig nus ldan rten 'brel thabs kyis 'char //",
    "NK106(me)008:699": "de tshe dam pa'i don de mngon du 'gyur //",
    "NK106(me)008:700": "thams cad phyam gcig yin min dpyad ra med //",
    "NK106(me)008:701": "mkha' mnyam mtha' grol rang stong zang ka ma //",
    "NK106(me)008:702": "yangs la snang stong sprul pa'i rang bzhin du //",
    "NK106(me)008:703": "chos rnams thams cad ngang gis rtogs par 'gyur //",
    "NK106(me)008:704": "'khor ba gang yin 'khrul rtog sems 'di nyid //",
    "NK106(me)008:705": "rtogs par gyur na ye yin mya ngan 'das //",
    "NK106(me)008:706": "'dzin med rig pa'i ye shes yul la 'phyo //",
    "NK106(me)008:707": "gang snang dngos la der 'dzin mi 'jug par //",
    "NK106(me)008:708": "snang sems sprul pa'i ngang der blo bde rnyed //",
    "NK106(me)008:709": "'di ltar rtogs nas bden mthong ye shes pa //",
    "NK106(me)008:710": "gzhan zhig mtshon du med de de ring nyid //",
    "NK106(me)008:711": "rang shar rang sar grol ba'i chos nyid do //",
    "NK106(me)008:712": "thabs stobs bla ma'i byin rlabs snying zhugs pa //",
    "NK106(me)008:713": "gang la mngon du gyur yang gzhan du min //",
    "NK106(me)008:714": "mig ldan gzugs snang sgron me 'bar gyur pa //",
    "NK106(me)008:715": "dmus long dag la bstan pas mthong ngam ci //",
    "NK106(me)008:716": "tshig kyang mi shes don kyang mi go ba //",
    "NK106(me)008:717": "gang gis legs pa'i nyi ma mi mthong ba //",
    "NK106(me)008:718": "de bas blun po'i skye bo gzhan dag ni //",
    "NK106(me)008:719": "ne tso'i 'don pa 'dra zhing rlom pas khengs //",
    "NK106(me)008:720": "rtog pa'i dra bas snying po'i don ma mjal //",
    "NK106(me)008:721": "de nyid mi shes dmus long gzugs mjal 'dra //",
    "NK106(me)008:722": "rtogs pa'i dus med yid dpyod bden par 'dzin //",
    "NK106(me)008:723": "e ma gzu lums shin tu skal pa ngan //",
    "NK106(me)008:724": "snying po'i don la nam yang ma re zhig /'dir ni sems nyid dam pa'i ye shes ni //",
    "NK106(me)008:725": "bla mas bstan pa rang rig ye shes dngos //",
    "NK106(me)008:726": "rang sems bcos bslad med pa bzhag na 'char //",
    "NK106(me)008:727": "re dogs 'dzin zhen med na mngon pa ste //",
    "NK106(me)008:728": "stong gsal mtha' dbus med na legs kyang mngon //",
    "NK106(me)008:729": "de bas brgyud pa'i byin rlabs dang ldan pa //",
    "NK106(me)008:730": "dam pa'i bla mas zin pa mchog tu gces //",
    "NK106(me)008:731": "gnas lugs don la yeng med bsgoms pa yang //",
    "NK106(me)008:732": "sngon 'gro sngar bzhin bla ma'i rnal 'byor la //",
    "NK106(me)008:733": "sprul pa 'byong bar gsol gdab dngos gzhi ni //",
    "NK106(me)008:734": "sems ni sprul pa lta bu'i rang bzhin la //",
    "NK106(me)008:735": "sems la snang 'adi'ang rang bzhin sprul pa 'dra //",
    "NK106(me)008:736": "thams cad ma skyes sprul 'drar thag bcad nas //",
    "NK106(me)008:737": "sems nyid dran bsam tshol khro bral bar gzhag /",
    "NK106(me)008:738": "de tshe stong gsal spros pa dang bral ba'i //",
    "NK106(me)008:739": "ngang la gnas pas g.yo byed gzung 'dzin bral //",
    "NK106(me)008:740": "dngas gsal sprul pa lta bu'i 'od gsal 'char //",
    "NK106(me)008:741": "snang yul ma 'gags der 'dzin bcos bslad med //",
    "NK106(me)008:742": "sal le sang nge ma yengs ngang gis bde //",
    "NK106(me)008:743": "gsal la mi rtog nam mkha' lta bu'i sems //",
    "NK106(me)008:744": "rang bzhin spros dang bral ba'i nam mkha' mthong //",
    "NK106(me)008:745": "de tshe chos rnams sprul pa lta bu la //",
    "NK106(me)008:746": "blo yi rnam pa'ang sprul pa lta bur grol //",
    "NK106(me)008:747": "chags sdang re dogs bdag 'dzin sprul pa bzhin //",
    "NK106(me)008:748": "gzhi grol lam grol 'bras bu grol ba yin //",
    "NK106(me)008:749": "gang ltar bsgoms kyang de yis mi 'ching ste //",
    "NK106(me)008:750": "yod par bsgoms kyang rtag pa'i mtha' las grol //",
    "NK106(me)008:751": "med par bsgoms kyang chad pa'i dri ma bral //",
    "NK106(me)008:752": "gnyis su bsgoms kyang gnyis med ngang der gnas //",
    "NK106(me)008:753": "bdag tu bsgoms kyang bdag 'dzin 'ching ba med //",
    "NK106(me)008:754": "gzhan du bsgoms kyang re dogs gnyis bcas med //",
    "NK106(me)008:755": "bskyed par bsgoms kyang rdzogs par lhun grub cing //",
    "NK106(me)008:756": "rdzogs rim bsgoms kyang sprul pa'i bskyed rim 'grub //",
    "NK106(me)008:757": "shar grol dus mnyam nyon mongs kun las grol //",
    "NK106(me)008:758": "'dzin rtog las 'das rnal ma'i ngang nyid do //",
    "NK106(me)008:759": "dus gsum dus med chos nyid 'khor lo la //",
    "NK106(me)008:760": "thun mtshams ris med sprul pa lta bur spyod //",
    "NK106(me)008:761": "gtad med smyon pa 'dzin med zang ka ma //",
    "NK106(me)008:762": "shugs 'byung rang ka re dogs bcos bslad med //",
    "NK106(me)008:763": "gang yin kun yin gtad med phyam gcig pas /",
    "NK106(me)008:764": "nam mkha' rab 'byams dgongs par lhun gyis grub //",
    "NK106(me)008:765": "de tshe nyin mtshan sprul pa'i ngang gnas pas //",
    "NK106(me)008:766": "bde chen 'khor lor bde klong gcig tu 'khyil //",
    "NK106(me)008:767": "longs spyod 'khor lor rnam kun longs spyod rdzogs //",
    "NK106(me)008:768": "chos kyi 'khor lor chos nyid rgyun chad med //",
    "NK106(me)008:769": "sprul pa'i 'khor lor rnam 'phrul dpag tu med //",
    "NK106(me)008:770": "bde skyong 'khor lor nyin mtshan bde bas gang //",
    "NK106(me)008:771": "ma sbyangs bzhin du rlung sems gnas su tshud //",
    "NK106(me)008:772": "sbyang gzhi sbyang bya sbyong byed rtsa 'dab rlung //",
    "NK106(me)008:773": "ye shes ro gcig sbyangs 'bras mngon du gyur //",
    "NK106(me)008:774": "rmi lam sprul bsgyur zhing khams mthong ba dang //",
    "NK106(me)008:775": "phyis nas 'khrul pa'i rmi lam rgyun chad de //",
    "NK106(me)008:776": "'od gsal ba la nyin dang mtshan mo gnas //",
    "NK106(me)008:777": "bde gsal mi rtog ting 'dzin ngang gnas shing //",
    "NK106(me)008:778": "spyan dang mngon shes rdzu 'phrul yon tan 'grub //",
    "NK106(me)008:779": "nyams rtogs tshad med rang gzhan don gnyis 'grub //",
    "NK106(me)008:780": "de phyir chos kun sprul pa'i rang bzhin du //",
    "NK106(me)008:781": "skal bzang rnams kyis yang dang yang sgoms shig /",
    "NK106(me)008:782": "rdzogs pa chen po sgyu ma ngal gso las //",
    "NK106(me)008:783": "sprul pa lta bu'i le'u ste brgyad pa'o ////",
    "NK106(me)008:784": "de ltar rgyal bas ji snyed bstan pa'i chos //",
    "NK106(me)008:785": "sgyu ma'i dpe brgyad nyid du rig bya'i phyir //",
    "NK106(me)008:786": "rgyud lung man ngag snying po'i bcud bsdus te //",
    "NK106(me)008:787": "dri med 'od zer shar bas snang bar byas //",
    "NK106(me)008:788": "dge ba de yis ma lus 'gro ba kun //",
    "NK106(me)008:789": "chos rnams ma skyes sgyu ma'i tshul mthong nas //",
    "NK106(me)008:790": "gong nas gong du legs pa'i chos bsgrubs te //",
    "NK106(me)008:791": "rgyal ba'i sku gsum 'byor pas mdzes par shog /",
    "NK106(me)008:792": "rmi lam sgyu ma smig rgyu gzugs brnyan dang //",
    "NK106(me)008:793": "brag ca sprul pa lta bu'i chos rnams la //",
    "NK106(me)008:794": "bden par zhen pa'i blo ni rab spangs te //",
    "NK106(me)008:795": "ye shes yon tan gdod ma'i sar phyin shog /",
    "NK106(me)008:796": "byis pa 'du 'dzi'i grong dang nyon mongs kyis //",
    "NK106(me)008:797": "yongs gang srid pa'i nags khrod thibs po las //",
    "NK106(me)008:798": "rgyang ring 'phags pa'i dga' tshal der song ste //",
    "NK106(me)008:799": "dpag med lha brgya'i gtsug na mdzes gyur cig /",
    "NK106(me)008:800": "bdag gi sems 'di rnam g.yeng la skyo bas //",
    "NK106(me)008:801": "zhi ba'i nags nang dben pa'i nyams dga' bar //",
    "NK106(me)008:802": "gcig pur zab mo'i de nyid rnam bsgom zhing //",
    "NK106(me)008:803": "'phags pa'i blo mig yang dag thob par shog /",
    "NK106(me)008:804": "nags rnams me tog lo ma 'bras mang zhing //",
    "NK106(me)008:805": "chu gtsang dka' thub dpal gyis brgyan pa der //",
    "NK106(me)008:806": "dal 'byor snying por ldan pa'i lus 'di yis //",
    "NK106(me)008:807": "don chen chos mdzod thar lam bgrod par shog /",
    "NK106(me)008:808": "deng dus bdag tshe 'bras bu yod bya'i phyir //",
    "NK106(me)008:809": "mi yi srid par dge ba'i chos spyad de //",
    "NK106(me)008:810": "zhi ba'i lam ldan yon tan tshogs mang bas //",
    "NK106(me)008:811": "mtha' yas 'gro ba srid las sgrol bar shog /",
    "NK106(me)008:812": "tshul 'di zab mo'i chos kyi snying po ste //",
    "NK106(me)008:813": "nges don gnad du sgril ba'i gnad yin pas //",
    "NK106(me)008:814": "thar pa 'dod pas snying nas brtson bya zhing //",
    "NK106(me)008:815": "nyin mtshan mi dal 'bad pas nyams su blang //",
    "NK106(me)008:816": "phyi rabs skal ldan dad dang ldan pa kun //",
    "NK106(me)008:817": "yi ge 'di la rtag tu nan tan mdzod //",
    "NK106(me)008:818": "rang gzhan srid pa'i rgya mtsho rab brgal nas //",
    "NK106(me)008:819": "'gro ba'i don gnyis lhun gyis grub par nges //",
    "NK106(me)008:820": "mdo dang rgyud don man ngag snying po'i don //",
    "NK106(me)008:821": "ma lus zab mo'i mig ldan rnal 'byor pa //",
    "NK106(me)008:822": "dri med 'od zer snang bas brgyan pa des //",
    "NK106(me)008:823": "gangs ri thod dkar mgul du legs par bkod //",
    "NK106(me)008:824": "chos tshul nyi ma dri med 'od stong ldan //",
    "NK106(me)008:825": "ye shes snang ldan ma rig mun sel gyis //",
    "NK106(me)008:826": "'khor ba'i rgya mtsho rab tu skems byas nas //",
    "NK106(me)008:827": "thar gling snang ba phyogs bcur rgyas par shog //",
    "NK106(me)008:828": "rdzogs pa chen po sgyu ma ngal gso zhes bya",
    "NK106(me)008:829": "ba dpal o rgyan gyi slob dpon chen po pad+ma'i",
    "NK106(me)008:830": "zhabs rten la nye bar reg pa'i rnal 'byor pa",
    "NK106(me)008:831": "dri med 'od zer gyis gangs ri thod dkar gyi",
    "NK106(me)008:832": "mgul du bkod pa rdzogs so //",
    "NK106(me)008:833": "dge'o //",
    "NK106(me)008:834": "dge'o //"
}