{
    "T02TD3468E:120b-0": "@120b # // rgya gar skad du /",
    "T02TD3468E:120b-1": "ba shya dhi k'a ra manydzu shr'i s'a dha nam /",
    "T02TD3468E:120b-2": "bod skad du /",
    "T02TD3468E:120b-3": "lhag par dbang du byed pa'i 'jam dpal gyi sgrub thabs /",
    "T02TD3468E:120b-4": "'phags pa 'jam dpal la phyag 'tshal lo //",
    "T02TD3468E:120b-5": "dpal ldan 'jam dpal rdo rje'i skur bsgrubs te //",
    "T02TD3468E:120b-6": "sku mdog dmar po 'od zer 'bar ba'i tshogs //",
    "T02TD3468E:120b-7": "dbyangs yig bcu drug yang dag 'khor ba yi //",
    "T02TD3468E:120b-8": "snying ga'i pad dbus rdo rje bsam par bya //",
    "T02TD3468E:120b-9": "bandhu'i me tog rnam pa dang mtshungs skur //",
    "T02TD3468E:120b-10": "dmigs nas nges par rkang drug bshad pa yis //",
    "T02TD3468E:120b-11": "dbugs ni rlung gis ma lus dal bu yis //",
    "T02TD3468E:120b-12": "nges par drangs nas skye ba'i bsam pa yang //",
    "T02TD3468E:120b-13": "bsgrub bya mdun du gnas shing thal mo sbyor //",
    "T02TD3468E:120b-14": "mi gzung gnyid ni yur bar yang dag bsam //",
    "T02TD3468E:120b-15": "sna bug nas ni de bzhin bung ba yis //",
    "T02TD3468E:120b-16": "de rnams bsgrub bya nyid kyi snying gar zhugs //",
    "T02TD3468E:120b-17": "snying ga'i padma kun nas bldag cing rnyings //",
    "T02TD3468E:120b-18": "de yi yid kyi sbrang rtsi 'thungs pa yis //",
    "T02TD3468E:120b-19": "nges phyung de las slar yang zhugs gyur nas //",
    "T02TD3468E:120b-20": "de la de bzhin nges par yid thim bsam //",
    "T02TD3468E:120b-21": "rnam pa de bzhin brtan pa dang ldan sems //",
    "T02TD3468E:121a-0": "thun mtshams bzhi @121a * //",
    "T02TD3468E:121a-1": "ru bsgrubs par gyur pa yis //",
    "T02TD3468E:121a-2": "dbang po'ang de rnams dbang dang ldan 'gyur te //",
    "T02TD3468E:121a-3": "bcu bzhi'i nyi ma rnams kyis nges par 'grub //",
    "T02TD3468E:121a-4": "dpal ldan 'dzam dbyangs sgrub thabs gcig tu 'di //",
    "T02TD3468E:121a-5": "bla ma dam pa las rnyed bdag gsal byas //",
    "T02TD3468E:121a-6": "'di la ci ste 'ang med par 'gyur snyam pa'i //",
    "T02TD3468E:121a-7": "'dir ni cung zad the tshom mi bya'o //",
    "T02TD3468E:121a-8": "'di rnams bkug nas nges par sems nyid zhi //",
    "T02TD3468E:121a-9": "dge byed ces byas ji ltar nyer bstan mdzad //",
    "T02TD3468E:121a-10": "dam pa rnams kyis bya ba yongs spangs nas //",
    "T02TD3468E:121a-11": "bdag gi bla ma dag ni 'di yis so //",
    "T02TD3468E:121a-12": "rkang drug brgyad pa dag gis mchog bris pa'i //",
    "T02TD3468E:121a-13": "gang 'dir dge ba dri med cung zad thob ;",
    "T02TD3468E:121a-14": "/ de yis sems can ma lus de bzhin du //",
    "T02TD3468E:121a-15": "dpal ldan 'jam mgon lhan cig ldan par shog / slob dpon dge ba byed pa'i zhabs kyis mdzad do //",
    "T02TD3468E:121a-16": "bdag gis sgrub thabs mchog tu gyur pa 'di bris pa'i //",
    "T02TD3468E:121a-17": "dge ba ma lus gang thob shin tu rnam dag pa //",
    "T02TD3468E:121a-18": "de yis 'jig rten 'di rnams rgyal ba nyid thob nas //",
    "T02TD3468E:121a-19": "srid pa'i 'jigs pa ma lus shin tu rab zhi shog / lhag par dbang du byed pa'i 'jam dpal gyi sgrub thabs rdzogs so//"
}