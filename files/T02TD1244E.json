{
    "T02TD1244E:175a-0": "@175a # // rgya gar skad du /",
    "T02TD1244E:175a-1": "bi shuddha ni dhi n'a ma he badzra s'a dha nam /",
    "T02TD1244E:175a-2": "bod skad du /",
    "T02TD1244E:175a-3": "kye rdo rje'i sgrub pa'i thabs rnam par dag pa'i gter zhes bya ba /",
    "T02TD1244E:175a-4": "dpal ldan bla ma dam pa'i zhabs la phyag 'tshal lo //",
    "T02TD1244E:175a-5": "h'u% skyes sngon po nyi shu rtsa bzhi'i spyan gyis phyug pa'i zhal brgyad pa //",
    "T02TD1244E:175a-6": "bcu drug phyag ste zhabs kyis bdud bzhi gnon zhing brgya phyed mgo phreng can //",
    "T02TD1244E:175a-7": "phyag rgya lnga 'chang bdag med ma yis mgrin 'khyud dkar mo la sogs kyis //",
    "T02TD1244E:175a-8": "bskor bar phyag byas nas ni de yi sgrub pa'i thabs ni brjod par bya //",
    "T02TD1244E:175a-9": "dang por re zhig rnal 'byor pas gdong bkru ba la sogs pa byas te /",
    "T02TD1244E:175a-10": "aom raksha raksha h'u% h'u% h'u% phat sv'a h'a //",
    "T02TD1244E:175a-11": "zhes pa 'dis bdag dang gnas dang rnal 'byor bsrung ngo //",
    "T02TD1244E:175a-12": "sems can thams cad kyi don la brtson pa'i sems kyis /",
    "T02TD1244E:175a-13": "dpal kye rdo rjer gsungs pa'i dkyil 'khor du zhugs shing /",
    "T02TD1244E:175a-14": "rim par dbang bskur ba /",
    "T02TD1244E:175a-15": "yang dag par rjes su gnang shing /",
    "T02TD1244E:175a-16": "stong pa nyid dang snying rje tha mi dad pa'i de kho na nyid kyi ye shes rnyed pa'i mtshan ma thob pa /",
    "T02TD1244E:175a-17": "thogs pa med cing the tshom med pa'i shes rab dang bcas pa /",
    "T02TD1244E:175a-18": "dur khrod la sogs pa yid dang rjes su mthun pa'i gnas su /",
    "T02TD1244E:175a-19": "sna tshogs rdo rjes mtshan pa'i bde ba'i stan la 'dug nas bdud rtsi lnga la sogs pa'i dam tshig bsten te /",
    "T02TD1244E:175a-20": "dpal ldan rdo rje'i nga rgyal ba'i snying gar padma la re pha yongs su gyur pa'i nyi mar h'u% yig sngon po blta bar bya'o //",
    "T02TD1244E:175a-21": "h'u% yig de las steng du spros pa'i 'od zer rnam pa lngas khams gsum po snang bar byed bzhin du mdun gyi nam mkha'i phyogs su /",
    "T02TD1244E:175a-22": "bcom ldan 'das phyag bcu drug pa /",
    "T02TD1244E:175a-23": "zhal brgyad pa /",
    "T02TD1244E:175a-24": "zhal so so la spyan gsum pa /",
    "T02TD1244E:175a-25": "skra ser skya gyen du brdzes pa /",
    "T02TD1244E:175a-26": "phyag rgya lnga dang ldan pa /",
    "T02TD1244E:175a-27": "bdag med mas 'khyud pa /",
    "T02TD1244E:175a-28": "lha mo brgyad kyis yongs su bskor ba /",
    "T02TD1244E:175b-0": "'chad par 'gyur ba'i sku mdog dang phyag gi mtshon cha @175b dang /",
    "T02TD1244E:175b-1": "spro ba dang sdud pa'i sku bsam par bya'o //",
    "T02TD1244E:175b-2": "de'i mdun du goo r'i nag mo phyag na zla ba byang chub kyi sems dang /",
    "T02TD1244E:175b-3": "g-yas su chom rkun ma btsod kyi mdog can phyag na nyi ma ste rang byung gi me tog ces bya ba dang /",
    "T02TD1244E:175b-4": "rgyab tu ro langs ma ser mo phyag na rdo rje'i chu'i snod dang /",
    "T02TD1244E:175b-5": "g-yon du ghasma r'i sngo bsangs gsang ba'i sman 'dzin pa dang /",
    "T02TD1244E:175b-6": "mdun gyi g-yon zur du spos mo sngon mo rnam pa sna tshogs pa'i stobs 'dzin pa dang /",
    "T02TD1244E:175b-7": "mdun gyi g-yas zur du ri khrod ma dkar mo phyag na ro'i rgyun dang /",
    "T02TD1244E:175b-8": "rgyab kyi g-yas zur du gtum mo kun nas dmar bar cang te'u 'khrol ba dang /",
    "T02TD1244E:175b-9": "rgyab kyi g-yon zur du g-yung mo dud ka rang gi sku la 'khyud pa ste /",
    "T02TD1244E:175b-10": "rnal 'byor mi 'di rnams kyis yongs su bskor ba'i bcom ldan 'das bkug cing brtan par byas nas /",
    "T02TD1244E:175b-11": "de nas 'od zer de rnams snying ga'i sa bon la gzhug par bya'o //",
    "T02TD1244E:175b-12": "slar yang sa bon de las mthon pa'i phyi dang gsang ba dang de kho na nyid kyi mchod pa'i khyad par rnams kyis bcom ldan 'das la mchod par bya ste /",
    "T02TD1244E:175b-13": "de la me tog dang bdug pa dang mar me dang zhal zas dang rin po che bdun po la sogs pa rnams stobs pa ni phyi'i mchod pa'o //",
    "T02TD1244E:175b-14": "lha mo brgyad kyis bdun rtsi lnga dang sgron ma lnga stobs pa zhes bya ba gsang ba'i mchod pa'o //",
    "T02TD1244E:175b-15": "bla ma'i man ngag las bdag med pa dang lhan cig ro gcig pa'i dga' bas gnyis su myong ba ni de kho na nyid kyis chod pa'o //",
    "T02TD1244E:175b-16": "yang dag par mchod cing lus dang ngag dang yid kyis mngon du phyag byas nas de'i spyan sngar sdig pa bshags pa la sogs pa bya'o //",
    "T02TD1244E:175b-17": "thog ma med pa dang ldan pa'i 'khor pa'i dam pa ma yin pa'i kun du rtog pa rnams kyis bdag gis sdig pa'i las bgyis pa dang /",
    "T02TD1244E:175b-18": "bgyid du stsal ba dang /",
    "T02TD1244E:175b-19": "rjes su yi rang ba gang yin pa de thams cad ni bshags shing slar mi bgyi'o //",
    "T02TD1244E:175b-20": "so so'i skye bo dang lha rnams dang nyan thos dang rang sangs rgyas dang yang dag par rdzogs pa'i sangs rgyas dang byang chub sems dpa' thams cad kyi dge ba'i rtsa ba la rjes su yi rang ngo //",
    "T02TD1244E:175b-21": "dge ba'i rtsa ba thams cad bla na med pa yang dag par rdzogs pa'i byang chub tu bsngo bar bgyi'o //",
    "T02TD1244E:176a-0": "de nas @176a * //",
    "T02TD1244E:176a-1": "khams gsum po kun gyi bdag nyid bde ba chen po'i rnam pa'i he ru ka rdo rje sangs rgyas dang /",
    "T02TD1244E:176a-2": "des bstan pa'i sngags dang phyag rgya dang dkyil 'khor la sogs pa'i rang bzhin gyi chos dang /",
    "T02TD1244E:176a-3": "de'i 'khor lor gnas pa'i rnal 'byor ma'i dge 'dun la /",
    "T02TD1244E:176a-4": "byang chub kyi snying po'i bar ji srid par skyabs su mchi'o //",
    "T02TD1244E:176a-5": "sems can thams cad kyi don byed pa'i rgyur gyur pa /",
    "T02TD1244E:176a-6": "rnam pa thams cad kyi mchog dang ldan pa'i stong pa nyid kyi mtshan nyid yang dag par rdzogs pa'i byang chub bde ba chen po'i bdag nyid can gyi byang chub tu sems bskyed par bgyi'o //",
    "T02TD1244E:176a-7": "'di rnams kyi bla na med pa'i byang chub kyi lam gang yin pa rdo rje'i theg pa la bdag gis brten par bgyi'o //",
    "T02TD1244E:176a-8": "de'i 'og tu sbyin pa'i pha rol tu phyin pa yongs su rdzogs par bya ba'i phyir lus dbul bar bya'o //",
    "T02TD1244E:176a-9": "chos kyi 'khor lo rab tu bskor ba'i slad du bla ma dang sangs rgyas dang byang chub sems dpa' rnams mgon po la gsol ba 'debs so //",
    "T02TD1244E:176a-10": "'khor bar gnas pa'i bar du bzhugs su gsol ba rnams byas nas /",
    "T02TD1244E:176a-11": "de nas sems can thams cad la bu gcig pa lta bur lha'i bde bas nye bar 'dzin pa'i rnam pa can gyi byams pa chen po dang /",
    "T02TD1244E:176a-12": "rnam par rtog pa thams cad kyi chu gter du bying zhing skyabs med pa'i sems can thams cad sdug bsngal dang sdug bsngal gyi rgyu las 'dod pa'i rang bzhin gyi snying rje chen po dang /",
    "T02TD1244E:176a-13": "bde ba chen po dang ma bral bas yongs su tshim pa'i mtshan nyid can gyi dga' ba dang /",
    "T02TD1244E:176a-14": "'jig rten gyi chos brgyad kyi gnyen po'i lam gyis nye bar 'dzin pa'i rnam pa can gyi btang snyoms bsgom par bya ste /",
    "T02TD1244E:176a-15": "'di rnams bla na med pa'o //",
    "T02TD1244E:176a-16": "chos rab tu rnam par 'byed pa'i mtshan nyid shes rab kyis rten cing 'brel bar 'byung ba tsam gyi chos thams cad rang bzhin gyis ma skyes par mos shing don de mthong zhing snang bar byed pa nyid kyi phyir dang /",
    "T02TD1244E:176a-17": "dngos po ma lus pa'i de kho na nyid kyi snying pos bsdus pa nyid kyi phyir na /",
    "T02TD1244E:176a-18": "aom sh'u n+ya t'a dzny'a na badzra sva bh'a w'atma ko&amp; ham zhes pa'i sngags 'di dag yid kyis brjod nas /",
    "T02TD1244E:176a-19": "bla ma dam pa'i man ngag las /",
    "T02TD1244E:176a-20": "ma skyes shing ma 'gags pa'i gnas la /",
    "T02TD1244E:176b-0": "mi gnas @176b pa'i tshul gyis yud tsam du gnas so //",
    "T02TD1244E:176b-1": "'di ni 'od gsal zhing dga' bar bya ba'i chos kyi de kho na nyid gang yin par brjod par bya ste /",
    "T02TD1244E:176b-2": "shes rab kyi pha rol tu phyin pa yang de yin te bdud thams cad rab tu zhi bar byed pa'o //",
    "T02TD1244E:176b-3": "de'i rjes su smon lam gyi nus pa'i shugs las de nas 'od gsal ba'i ting nge 'dzin las langs pa'i rnam pas /",
    "T02TD1244E:176b-4": "re pha las byung ba'i nyi ma'i dkyil 'khor gyi steng du h'u% sngon po yongs su gyur pa las /",
    "T02TD1244E:176b-5": "'od zer lnga dang ldan pa'i sna tshogs rdo rje bsgom par bya ste /",
    "T02TD1244E:176b-6": "sna tshogs rdo rje de'i 'od zer 'jig pa'i dus kyi me ltar bzod par dga' ba thams cad du spros pas /",
    "T02TD1244E:176b-7": "rdo rje'i ra ba stug por gyur cing rgyar ji tsam 'dod pa'i thad kar gru bzhi pa 'bar ba ste /",
    "T02TD1244E:176b-8": "de'i steng du rdo rje'i gur dang /",
    "T02TD1244E:176b-9": "'og tu de las rdo rje'i rang bzhin gyis ni /",
    "T02TD1244E:176b-10": "sa 'og gi bar du rnam par bkra ba blta bar bya'o //",
    "T02TD1244E:176b-11": "de nas nyi ma dang sna tshogs rdo rje las 'od zer byung ba phyogs bral du spros nas /",
    "T02TD1244E:176b-12": "de thams cad brtan por bya'o //",
    "T02TD1244E:176b-13": "de'i dbus su bhr'um yig ser po yongs su gyur pa las /",
    "T02TD1244E:176b-14": "'khor lo rtsibs bcu pa 'khor zhing mi g-yo ba dang mtshungs pa /",
    "T02TD1244E:176b-15": "rtsibs bcu pa'i 'khor lo'i dbus su sna tshogs rdo rje'i steng du padma la gnas pa'i nyi ma'i steng du zla ba dang nyi ma kha sbyor ba'i bar du gnas pa'i h'u% yig bltas nas /",
    "T02TD1244E:176b-16": "me long la sogs pa'i ye shes lnga'i rim gyis h'u% las byung ba'i bcom ldan 'das h'u% mdzad aindra n'i la lta bu /",
    "T02TD1244E:176b-17": "sna tshogs pa'i gos dang rgyan gyis brgyan pa /",
    "T02TD1244E:176b-18": "rin po che'i cod pan dang /",
    "T02TD1244E:176b-19": "phyag dag gis rdo rje dang /",
    "T02TD1244E:176b-20": "rdo rje dril bu 'dzin pas rang 'dra'i rig ma la 'khyud pa /",
    "T02TD1244E:176b-21": "g-yon brkyang pa'i zhabs kyis 'jigs byed dus mtshan ma mnan te bzhugs pa bsgom par bya'o //",
    "T02TD1244E:176b-22": "de nas bla ma dam pa'i man ngag las rdo rje dang thod pa'i sbyor bas khro bo bcu po rnam par bsam ste /",
    "T02TD1244E:176b-23": "de las shar dang lho dang nub dang byang rnams su /",
    "T02TD1244E:176b-24": "gshin rje mthar byed dang shes rab mthar byed dang /",
    "T02TD1244E:176b-25": "padma mthar byed dang bgegs mthar byed rnams go rims bzhin du sku mdog nag po dang dkar po dang dmar po dang sngon po ste /",
    "T02TD1244E:176b-26": "rdo rje thob dang /",
    "T02TD1244E:177a-0": "dbyug pa @177a * //",
    "T02TD1244E:177a-1": "dkar po dang /",
    "T02TD1244E:177a-2": "chu skyes dmar po dang /",
    "T02TD1244E:177a-3": "kha gyes pa'i rdo rje 'dzin pa /",
    "T02TD1244E:177a-4": "thung zhing gsus khyim che ba /",
    "T02TD1244E:177a-5": "sbrul gdug pa brgyad kyis brgyan pa /",
    "T02TD1244E:177a-6": "skra ser skya gyen du 'bar ba /",
    "T02TD1244E:177a-7": "spyan gsum dmar zhing zlum pa /",
    "T02TD1244E:177a-8": "rnam par snang mdzad dang mi bskyod pa dang 'od dpag med dang don yod grub pa'i cod pan can /",
    "T02TD1244E:177a-9": "stag gi pags pa'i sham thabs 'dzin pa'o //",
    "T02TD1244E:177a-10": "me dang bden bral dang rlung dang dbang ldan gyi zur rnams su /",
    "T02TD1244E:177a-11": "'dod pa dang dbyug pa sngon po dang stobs po che dang mi g-yo ba ste /",
    "T02TD1244E:177a-12": "cher gnag pa /",
    "T02TD1244E:177a-13": "lcags kyu dang dbyug pa dang rtse gsum dang ral gri 'dzin pa /",
    "T02TD1244E:177a-14": "'dod pa dang mi g-yo ba dag ni /",
    "T02TD1244E:177a-15": "rol pa'i stabs can /",
    "T02TD1244E:177a-16": "gos dam pa dang rin po che dam pa la sogs pa lha'i rgyan gyis brgyan pa /",
    "T02TD1244E:177a-17": "ring po che'i cod pan can /",
    "T02TD1244E:177a-18": "dbyug pa sngon po dang /",
    "T02TD1244E:177a-19": "stobs po che dag ni gshin rje mthar byed lta bur rnam par 'gyur ba'o //",
    "T02TD1244E:177a-20": "'og gi rtsibs la gnod mdzes nag po gtun shing 'dzin pa rin po che'i cod pan can /",
    "T02TD1244E:177a-21": "steng gi rtsibs la /",
    "T02TD1244E:177a-22": "gtsug tor ser po 'khor lo ser po 'dzin pa /",
    "T02TD1244E:177a-23": "rnam par snang mdzad kyis mtshan pa'i rin po che'i cod pan can /",
    "T02TD1244E:177a-24": "'dod pa la sogs pa lnga ni mi bskyod pa'i cod pan can te /",
    "T02TD1244E:177a-25": "khro bo bcu po 'di rnams ni /",
    "T02TD1244E:177a-26": "sna tshogs padma dang nyi ma la g-yon brkyang gi stabs kyis gnas pa /",
    "T02TD1244E:177a-27": "phyag g-yon rnams kyis sbrul gyi zhags pa dang bcas pa'i khu tshur dang sdigs mdzub snying ga'i phyogs su gtad pa blta bar bya ste /",
    "T02TD1244E:177a-28": "de ltar gyur pa'i srung ba'i 'khor lo bsgom par bya'o //",
    "T02TD1244E:177a-29": "de nas de'i dbus su rdo rje h'u% mdzad yongs su gyur pa las chos 'byung zhes bya ba /",
    "T02TD1244E:177a-30": "nam mkha'i 'byung ba chen po aee yig gi rnam pa zur gsum pa /",
    "T02TD1244E:177a-31": "rdo rje 'dzin pa chen po'i rang bzhin /",
    "T02TD1244E:177a-32": "ston ka'i ri bong 'dzin pa ltar dkar ba /",
    "T02TD1244E:177a-33": "rtsa ba phra zhing steng yangs pa /",
    "T02TD1244E:177a-34": "nang stong pa bsam par bya'o //",
    "T02TD1244E:177a-35": "de'i nang du kha dog sna tshogs pa'i padma /",
    "T02TD1244E:177a-36": "de'i ze 'bru'i steng du shin tu yangs pa'i sna tshogs rdo rje rtse mo bcu gnyis pa'o //",
    "T02TD1244E:177a-37": "de la shar gyi rtse mo gsum dkar po //",
    "T02TD1244E:177a-38": "lho ser po //",
    "T02TD1244E:177a-39": "nub dmar po //",
    "T02TD1244E:177b-0": "@177b byang ljang gu /",
    "T02TD1244E:177b-1": "dbus kyi kha dog sngon por bsam par bya'o //",
    "T02TD1244E:177b-2": "der yam las byung ba'i rlung gi dkyil 'khor sngon po gzhu'i rnam pa mchog ma gnyis la g-yo ba'i ba dan gyis mtshan pa /",
    "T02TD1244E:177b-3": "de'i steng du ram las byung ba'i me'i dkyil 'khor dmar po gru gsum pa zur gsum du ram yig gis mtshan pa /",
    "T02TD1244E:177b-4": "de'i steng du wam las skyes pa'i chu'i dkyil 'khor dkar po zlum po bum pas mtshan pa /",
    "T02TD1244E:177b-5": "de'i steng du lam las byung ba'i sa'i dkyil 'khor ser po gru bzhi pa zur rnams su rdo rje rtse gsum pas mtshan pa'o //",
    "T02TD1244E:177b-6": "de nas sna tshogs rdo rje'i stegs bu'i dbus su rten cing 'brel par 'byung ba sems tsam gyi 'byung ba chen po bzhi yongs su gyur pa las skyes pa'i sangs rgyas kyi zhing yongs su dag pa bsdus pa'i rang bzhin thar pa chen po'i grong khyer /",
    "T02TD1244E:177b-7": "rnam par snang mdzad kyi rang bzhin rin po che sna tshogs pa las byung ba'i gru bzhi pa sgo bzhi pa ka ba brgyad kyis nye bar brgyan pa /",
    "T02TD1244E:177b-8": "stegs bu bzhis bskor ba /",
    "T02TD1244E:177b-9": "rta babs bzhis brgyan pa /",
    "T02TD1244E:177b-10": "pi wang ma ser mo /",
    "T02TD1244E:177b-11": "gling bu ma dmar mo //",
    "T02TD1244E:177b-12": "mri dam ga ma dud kha /",
    "T02TD1244E:177b-13": "mu rdza ma dkar mo //",
    "T02TD1244E:177b-14": "phreng ba ma ser mo //",
    "T02TD1244E:177b-15": "sgeg mo dmar mo //",
    "T02TD1244E:177b-16": "glu ma dmar mo //",
    "T02TD1244E:177b-17": "gar ma mdog sna tshogs ma /",
    "T02TD1244E:177b-18": "me tog ma dkar mo //",
    "T02TD1244E:177b-19": "bdug spos ma nag mo //",
    "T02TD1244E:177b-20": "mar me ma gser lta bu /",
    "T02TD1244E:177b-21": "dri ma ser mo //",
    "T02TD1244E:177b-22": "me long ma dkar mo //",
    "T02TD1244E:177b-23": "ro ma dmar mo //",
    "T02TD1244E:177b-24": "reg bya ma ljang gu /",
    "T02TD1244E:177b-25": "chos ma dkar mo ste /",
    "T02TD1244E:177b-26": "bcu drug pa 'di rnams ni /",
    "T02TD1244E:177b-27": "rang rang gi ming gi yi ge dang po /",
    "T02TD1244E:177b-28": "zla ba phyed pa dang thig le dang ldan pa las rdzogs pa /",
    "T02TD1244E:177b-29": "rang rang gi ming dang rjes su mthun pa'i tshul gyis gnas pa /",
    "T02TD1244E:177b-30": "rtsa ba'i sgo'i logs gnyis gnyis su rnal 'byor ma gnyis gnyis go rims bzhin du rnam par bkod pa'i mchod pa'i rnal 'byor ma rnams kyis rnam par brgyan pa /",
    "T02TD1244E:177b-31": "dra ba dra phyed me tog phreng //",
    "T02TD1244E:177b-32": "bla re me long rnga yab dang //",
    "T02TD1244E:177b-33": "rdo rje'i thig ni mdzes pa dang //",
    "T02TD1244E:177b-34": "sangs rgyas 'od kyi tshogs 'phro ba //",
    "T02TD1244E:177b-35": "g-yo zhing ra ba'i ba dan mchog / khor yug tu ni dril bu 'khrol //",
    "T02TD1244E:177b-36": "mchog gi 'dod pa lnga po yi //",
    "T02TD1244E:178a-0": "mchod pa rnams kyis dga' @178a * //",
    "T02TD1244E:178a-1": "byed pa //",
    "T02TD1244E:178a-2": "khang pa brtsegs pa dur khrod brgyad kyis yongs su bskor ba bsam par bya ste /",
    "T02TD1244E:178a-3": "de la dur khrod rnams ni /",
    "T02TD1244E:178a-4": "shar du gtum drag gi dur khrod du shing shi ri sha dang /",
    "T02TD1244E:178a-5": "rdzu 'phrul chen po pa glang po'i gdong dang /",
    "T02TD1244E:178a-6": "dbang po dang /",
    "T02TD1244E:178a-7": "klu nor rgyas dang /",
    "T02TD1244E:178a-8": "sprin sgrogs pa zhes bya ba dang /",
    "T02TD1244E:178a-9": "me'i mtshams su drag tu dgod pa zhes bya ba'i dur khrod du shing ka ranydza dang /",
    "T02TD1244E:178a-10": "rdzu 'phrul chen po pa ra'i gdong dang /",
    "T02TD1244E:178a-11": "me lha dang /",
    "T02TD1244E:178a-12": "klu padma chen po dang /",
    "T02TD1244E:178a-13": "sprin stug po zhes bya ba dang /",
    "T02TD1244E:178a-14": "lhor lhag ma zhes bya ba'i dur khrod du shing aa mra dang /",
    "T02TD1244E:178a-15": "rdzu 'phrul chen po pa ma he'i gdong dang /",
    "T02TD1244E:178a-16": "gshin rje dang /",
    "T02TD1244E:178a-17": "klu padma dang /",
    "T02TD1244E:178a-18": "sprin kun du 'khor ba zhes bya ba dang /",
    "T02TD1244E:178a-19": "bden bral du k'i li k'i li sgrogs pa'i dur khrod du shing la t'a parka t'i dang /",
    "T02TD1244E:178a-20": "rdzu 'phrul chen po pa ro'i gdong dang /",
    "T02TD1244E:178a-21": "srin po dang /",
    "T02TD1244E:178a-22": "klu mtha' yas dang /",
    "T02TD1244E:178a-23": "sprin rab tu gang ba dang /",
    "T02TD1244E:178a-24": "nub tu 'bar zhing 'khrugs pa'i dur khrod du shing aa sho ka dang /",
    "T02TD1244E:178a-25": "rdzu 'phrul chen po pa chu srin gyi gdong dang /",
    "T02TD1244E:178a-26": "chu lha dang /",
    "T02TD1244E:178a-27": "klu karko ta dang /",
    "T02TD1244E:178a-28": "sprin 'jigs pa zhes bya ba dang /",
    "T02TD1244E:178a-29": "rlung gi mtshams su 'jigs pa'i mun pa'i dur khrod du shing aardzu na dang /",
    "T02TD1244E:178a-30": "rdzu 'phrul chen po ri dags kyi gdong dang /",
    "T02TD1244E:178a-31": "rlung lha dang /",
    "T02TD1244E:178a-32": "klu rigs ldan pa /",
    "T02TD1244E:178a-33": "sprin char 'bebs zhes bya ba dang /",
    "T02TD1244E:178a-34": "byang du phug ring po'i dur khrod du shing aa shvattha dang /",
    "T02TD1244E:178a-35": "rdzu 'phrul chen po pa mi'i gdong dang /",
    "T02TD1244E:178a-36": "lus ngan dang /",
    "T02TD1244E:178a-37": "klu 'jog po dang /",
    "T02TD1244E:178a-38": "sprin 'khyam pa dang /",
    "T02TD1244E:178a-39": "dbang ldan gyi mtshams su dpal mo'i nags kyi dur khrod du shing pa ta dang /",
    "T02TD1244E:178a-40": "rdzu 'phrul chen po pa ba lang gi gdong dang /",
    "T02TD1244E:178a-41": "dbang ldan dang /",
    "T02TD1244E:178a-42": "klu dung skyong dang /",
    "T02TD1244E:178a-43": "sprin gtum po'o //",
    "T02TD1244E:178a-44": "thams cad du mchod rten blta bar bya ste /",
    "T02TD1244E:178a-45": "ser po dang dmar po dang nag po dang dud ka dang ljang gu dang /",
    "T02TD1244E:178a-46": "ser po dang dkar po'o //",
    "T02TD1244E:178a-47": "dbang po la sogs pa rnams ni /",
    "T02TD1244E:178a-48": "ser po dang sngo bsangs dang dkar po dang skya bo dang dmar po dang khra po dang nag po dang ser po ste /",
    "T02TD1244E:178a-49": "nor rgyas la sogs pa go rims bzhin du bsgom par bya'o //",
    "T02TD1244E:178a-50": "sprin rnams ni kha dog sna tshogs pa'o //",
    "T02TD1244E:178a-51": "rdzu 'phrul chen po pa brgyad ni /",
    "T02TD1244E:178a-52": "lus kyi stod ston pa /",
    "T02TD1244E:178b-0": "lag @178b pa g-yon pas ka p'a la 'dzin zhing /",
    "T02TD1244E:178b-1": "lag pa g-yas gtor ma dang mchod pa'i dus su len pa'i rnam pa'o //",
    "T02TD1244E:178b-2": "gzhan yang rnam pa sna tshogs pa'i shing stug po dang /",
    "T02TD1244E:178b-3": "bya rog dang 'ug pa dang chu skyar dang bya rgod dang khyi dang ce spyang dang ce spyang mo dang khra dang hor pa dang seng ge dang phag dang stag la sogs pa sna tshogs kyis 'jigs par byed pa /",
    "T02TD1244E:178b-4": "sbrul dang ba lang 'joms pa dang /",
    "T02TD1244E:178b-5": "sbrul mgo gnyis pa dang spyang ki la sogs pas 'jigs par byed cing /",
    "T02TD1244E:178b-6": "phan tshun du rgyug pa /",
    "T02TD1244E:178b-7": "keng rus dang gsal shing la btsugs pa dang dpyangs pa dang phyed tshig pa dang /",
    "T02TD1244E:178b-8": "mgo bo dang thod pa dang keng rus ma 'thor ba dang /",
    "T02TD1244E:178b-9": "pus mo dang /",
    "T02TD1244E:178b-10": "mgo rdum pa dang /",
    "T02TD1244E:178b-11": "ko sko dang /",
    "T02TD1244E:178b-12": "ya thod rnams kyis 'jigs su rung ba /",
    "T02TD1244E:178b-13": "grub pa dang rig pa 'dzin pa du ma dang /",
    "T02TD1244E:178b-14": "dam tshig spyod pa can gyi rnal 'byor pa dang /",
    "T02TD1244E:178b-15": "rnal 'byor ma'i tshogs dang /",
    "T02TD1244E:178b-16": "gnod sbyin dang ro langs dang srin po la sogs pa rnams de dang der rgyug pa dang g-yo ba dang 'dug pa dang 'gro bas shin tu lang long du byed pa /",
    "T02TD1244E:178b-17": "k'i li k'i li sgra chen po sgrogs bzhin pa'i dur khrod rnams so //",
    "T02TD1244E:178b-18": "de'i snying po'i rim pa la padma dmar po 'dab ma brgyad pa'i steng du bdud bzhi po 'jigs pas 'gyel pa blta bar bya'o //",
    "T02TD1244E:178b-19": "de la phung po'i bdud ni tshangs pa dang /",
    "T02TD1244E:178b-20": "nyon mongs pa'i bdud ni khyab 'jug dang /",
    "T02TD1244E:178b-21": "lha'i bu'i bdud ni lha'i dbang po dang /",
    "T02TD1244E:178b-22": "'chi bdag gi bdud ni dbang phyug chen po ste /",
    "T02TD1244E:178b-23": "bdud bzhi po 'di rnams kyi snying gar nyi mas mnan pa blta bar bya'o //",
    "T02TD1244E:178b-24": "shar la sogs pa'i phyogs kyi 'dab ma rnams pa tshangs pa dang nye dbang dang drag po'o //",
    "T02TD1244E:178b-25": "dbang ldan pa la sogs pa'i phyogs bral gyi 'dab ma rnams la /",
    "T02TD1244E:178b-26": "gshin rje dang lus ngan dang bden bral dang thags bzangs ris rnams te /",
    "T02TD1244E:178b-27": "brgyad po 'di rnams kyi snying gar yang zla bas mnan pa'o //",
    "T02TD1244E:178b-28": "'di thams cad ni khang pa brtsegs pa rdzogs pa'i dus nyid du khong du chud par bya'o //",
    "T02TD1244E:178b-29": "aa la sogs pa'i dbyangs bcu drug nyis 'gyur du gyur pas zla ba'i dkyil 'khor te /",
    "T02TD1244E:178b-30": "shes rab kyi rnam pa me long lta bu'i ye shes kyi rang bzhin no //",
    "T02TD1244E:179a-0": "@179a * // de'i steng du ka la sogs pa sum cu rtsa bzhi rnams la /",
    "T02TD1244E:179a-1": "da dha da dha ya la zhes bya ba'i yi ge drug bsnan pa nyid 'gyur du gyur pa'i yi ge brgyad cu rnams kyis nyi ma'i dkyil 'khor te /",
    "T02TD1244E:179a-2": "thabs kyi ngo bo mnyam pa nyid kyi ye shes kyi rang bzhin no //",
    "T02TD1244E:179a-3": "de dag kha sbyor ba'i dbus su aam yig dang h'u% yig yongs su gyur pa'i gri gug dang thod pa yang dag par sbyor ba rang gi sa bon dang ldan pa dag ni so sor rtog pa'i ye shes kyi rang bzhin du bsam par bya'o //",
    "T02TD1244E:179a-4": "de nas sa bon gnyis po las byung ba'i 'od zer gyi dra ba rnams kyis de bzhin gshegs pa thams cad snang bar byas shing bkug nas de nyid du rab tu zhugs nas thams cad gcig pa ni /",
    "T02TD1244E:179a-5": "bya ba nan tan gyi ye shes so //",
    "T02TD1244E:179a-6": "de nas zla ba dang nyi ma dang sa bon dang mtshan ma thams cad yongs su gyur pas /",
    "T02TD1244E:179a-7": "bdag nyid bcom ldan 'das rdo rje sems dpa' 'chad par 'gyur ba'i sku mdog dang mtshan ma la sogs pas /",
    "T02TD1244E:179a-8": "dpal he ru ka'i rnam par snang ba'i kye rdo rje'i rgyud rdo rje 'dzin pa'i rang bzhin te /",
    "T02TD1244E:179a-9": "de lta bu nyid kyi bdag med mas phrag par 'khyud pa ni shin tu rnam par dag pa'i chos kyi dbyings kyi bdag nyid du blta bar bya'o zhes pa rnam pa lngas mngon par rdzogs par byang chub pa'o //",
    "T02TD1244E:179a-10": "de'i rjes su rigs lnga'i cha shas can du byed pa'i slad du bcom ldan 'das ma'i mgo bo dang snying ga dang lte ba dang gsang ba dang brla zung la go rims bzhin du aom a'a:sva a'a:h'a rnams yongs su gyur pa'i rnam par snang mdzad dang mi bskyod pa dang rin chen 'byung ldan dang 'od dpag med dang don yod grub pa rnams bsgom par bya'o //",
    "T02TD1244E:179a-11": "aa dang h'u% yongs su gyur pa las padma dang rdo rje dang a'a:yig dang h'u% yig las yongs su gyur pa'i ze 'bru dang rdo rje'i nor bu dag go //",
    "T02TD1244E:179a-12": "de nas padma dang rdo rje'i nang du 'phro ba med pa'i ye shes thob par bya ba'i phyir /",
    "T02TD1244E:179a-13": "h'u% dang phat dag ser po dang yang dag par ldan pa'o //",
    "T02TD1244E:179a-14": "de nas aom padma su kh'a dha ra ma h'a r'a ga su kham dad tsa tu r'a nanda bha ga bi shva h'u% h'u% h'u% k'a ryam ku ru shva me /",
    "T02TD1244E:179a-15": "aom badzra ma h'a dve sha tsa tu r'a nanda ya ka kha ga mu khee ra so n'a tha h'u% h'u% h'u% ka ryam ku ru shva me /",
    "T02TD1244E:179b-0": "zhes @179b pas padma dang rdo rje byin gyis brlab par bya'o //",
    "T02TD1244E:179b-1": "aom sarbba ta th'a ga t'a nu r'a ga na badzra sva bh'a w'atma ko&amp; ham /",
    "T02TD1244E:179b-2": "zhes pas rjes su chags par bya'o //",
    "T02TD1244E:179b-3": "'di tsam gyis dang po sbyor ba gsal ba yin te /",
    "T02TD1244E:179b-4": "las kyi phyag rgya mdor bstan pa yang yin no //",
    "T02TD1244E:179b-5": "de nas bcom ldan 'das kyi thugs kar h'u% yig dang bcom ldan 'das ma'i thugs kar aom yig bltas nas thugs ka'i sa bon las byung ba'i 'od zer rnams kyis de bzhin gshegs pa thams cad bkug nas thugs ka'i sa bon la rab tu zhugs te /",
    "T02TD1244E:179b-6": "zhu bar byas nas shar la sogs pa'i phyogs dang mtshams kyi tshangs pa la sogs pa'i gdan gyi snying gar gnas pa'i zla ba dang nyi ma kha sbyar ba rnams su byang chub kyi sems kyi thig le yongs su gyur pa las phyung ba na go rims bzhin du ga% tsa% ba% gha% pa% sha% tsa% da% zhes pa'i sa bon brgyad du blta'o //",
    "T02TD1244E:179b-7": "de nas sa bon brgyad yongs su gyur pa las /",
    "T02TD1244E:179b-8": "gri gug dang cang te'u dang rus sbal dang sbrul dang seng ge dang dge slong dang 'khor lo dang rdo rje rnams su bsam ste /",
    "T02TD1244E:179b-9": "'di rnams su yi ge rnams kho na sa bon rnams so //",
    "T02TD1244E:179b-10": "de nas zla dang nyi ma dang mtshan ma dang sa bon yongs su gyur pa las sngar bzhin du rnam pa lngas mngon par rdzogs par byang chub pa'i goo r'i la sogs pa rnams bsgom par bya ste /",
    "T02TD1244E:179b-11": "de la shar gyi sgor ga% yig las byung ba'i goo r'i nag mo phyag g-yas na gri gug 'dzin zhing phyag g-yon nya ro hi ta 'dzin pa tshangs pa mnan pas gzugs kyi phung po'i rang bzhin du blta bar bya'o //",
    "T02TD1244E:179b-12": "lho'i sgor tsa% yig las skyes pa'i chom rkun ma btsod kyi mdog phyag g-yas na da ma ru 'dzin zhing phyag g-yon pas phag pa ste /",
    "T02TD1244E:179b-13": "dbang po la zhon pa tshor ba'i phung po'i rang bzhin du khong du chud par bya'o //",
    "T02TD1244E:179b-14": "nub kyi sgor ba% yig las skyes pa'i ro langs ma gser gyi mdog g-yas pas rus sbal 'dzin zhing phyag g-yon na padma'i snod de //",
    "T02TD1244E:179b-15": "nye dbang mnan pa 'du shes kyi phung po'i rang bzhin du bsam par bya'o //",
    "T02TD1244E:179b-16": "byang gi sgor gham yig las skyes pa'i za nus ma sngo bsangs ma g-yas kyis sbrul 'dzin zhing phyag g-yon na rnal 'byor lhung bzed de /",
    "T02TD1244E:180a-0": "drag po @180a * //",
    "T02TD1244E:180a-1": "la zhon pa 'du shes kyi phung po'i rang bzhin du bsam mo //",
    "T02TD1244E:180a-2": "dbang ldan gyi mtshams su bam yig las byung ba'i sbos mo sngon mo g-yas na seng ge 'dzin zhing phyag g-yon na dgra sta ste /",
    "T02TD1244E:180a-3": "gshin rje mnan pa sa'i khams kyi rang bzhin spro bar bya'o//",
    "T02TD1244E:180a-4": "me'i mtshams su sham yig las skyes pa'i ri khrod ma dkar mo g-yas pas dge slong 'dzin zhing /",
    "T02TD1244E:180a-5": "cig shos kyi phyag na 'khar gsil te /",
    "T02TD1244E:180a-6": "lus ngan la zhon pa /",
    "T02TD1244E:180a-7": "chu'i khams kyi rang bzhin du dran par bya'o //",
    "T02TD1244E:180a-8": "bden bral gyi mtshams su tsam yig las skyes pa'i gtum mo nam mkha' ltar sngo bsangs ma g-yas na 'khor lo 'dzin zhing /",
    "T02TD1244E:180a-9": "phyag g-yon na thong gshol te /",
    "T02TD1244E:180a-10": "srin po mnan pa me'i khams kyi rang bzhin du bsgom par bya'o //",
    "T02TD1244E:180a-11": "rlung gi mtshams su dam yig las skyes pa'i g-yung mo sku mdog khra mo g-yas na rdo rje 'dzin zhing /",
    "T02TD1244E:180a-12": "phyag g-yon pa sdigs mdzub ste /",
    "T02TD1244E:180a-13": "thags bzangs ris la yang dag par zhon pa rlung gi khams kyi rang bzhin du bsam par bya ste /",
    "T02TD1244E:180a-14": "'di rnams thams cad ni /",
    "T02TD1244E:180a-15": "dmar zhing zlum pa'i spyan gsum ma /",
    "T02TD1244E:180a-16": "skyil krung phyed pa'i gar gyis gnas pa /",
    "T02TD1244E:180a-17": "dbu skra dmar ser gyen du brdzes pa /",
    "T02TD1244E:180a-18": "phyag gnyis ma /",
    "T02TD1244E:180a-19": "phyag rgya lnga dang ldan pa /",
    "T02TD1244E:180a-20": "zla ba'i gdan can /",
    "T02TD1244E:180a-21": "gar gyi nyams dgu dang ldan pa /",
    "T02TD1244E:180a-22": "gcer bu mche ba gtsigs pa'i zhal //",
    "T02TD1244E:180a-23": "byang chub kyi sems phung ba las yang dag par byung bar bsgom par bya'o //",
    "T02TD1244E:180a-24": "de nas sku dang gsung dang thugs kyi rang bzhin aom a'a:h'u% zhes pa yi ge gsum po ho:yig dmar po gnyis dang spel ba dri za'i sems can zhes bya bar blta ste /",
    "T02TD1244E:180a-25": "kun dga' ba dang bcas pa bcom ldan 'das zhal gyi sgo nas rdo rje'i lam nas lha'i khongs su zhugs te /",
    "T02TD1244E:180a-26": "de nas zhu bar blta'o //",
    "T02TD1244E:180a-27": "de ma thag tu bcom ldan 'das shin tu bde ba chen por ro gcig pas rang gi rig ma dang lhan cig zhu bar gyur pa sa bon gyi gzugs kyis rnam par gnas par bsam mo //",
    "T02TD1244E:180a-28": "de nas pukka s'i la sogs pa bzhi'i lha mo rnams bdag cag gir mgon med pa'o zhes byas nas /",
    "T02TD1244E:180b-0": "yid mi bde ba chen po thob cing shin tu @180b rnangs nas /",
    "T02TD1244E:180b-1": "thugs rab tu sad par byed pa'i rdo rje'i glu rnams kyis yang dag par bskul ba las bcom ldan 'das slong bar mdzad de /",
    "T02TD1244E:180b-2": "khyod bzhengs rje btsun snying rje'i yid //",
    "T02TD1244E:180b-3": "pukka s'i bdag yongs su skyobs //",
    "T02TD1244E:180b-4": "stong nyid rang bzhin dor nas ni //",
    "T02TD1244E:180b-5": "bde chen sbyor bas bdag 'dod mdzod //",
    "T02TD1244E:180b-6": "khyod med na ni bdag 'gum pas //",
    "T02TD1244E:180b-7": "kye yi rdo rje khyod bzhengs shig / stong nyid rang bzhin nyid dor nas //",
    "T02TD1244E:180b-8": "ri khrod ma yis bya ba sgrubs //",
    "T02TD1244E:180b-9": "dga' gtso 'jig rten mgron gnyer nas //",
    "T02TD1244E:180b-10": "stong pa nyid la bzhugs sam ci //",
    "T02TD1244E:180b-11": "khyod med phyogs ni mi 'tshal bas //",
    "T02TD1244E:180b-12": "gdol pa mo bdag zhu ba bgyi //",
    "T02TD1244E:180b-13": "bdag ni khyod thugs mig 'phrul shes //",
    "T02TD1244E:180b-14": "kye ma mig 'phrul can khyod bzhengs //",
    "T02TD1244E:180b-15": "g-yung mo bdag ni grong khyer ma //",
    "T02TD1244E:180b-16": "snying rje chad par ma mdzad cig / ces pa de kho na nyid kyi glu rnams kyis bcom ldan 'das la rab tu bskul bas /",
    "T02TD1244E:180b-17": "rmi lam sad pa lta bur bzhengs par mdzad de //",
    "T02TD1244E:180b-18": "bdud rtsi zhu ba de las zla ba'i gzugs dang /",
    "T02TD1244E:180b-19": "de'i steng du aa% dang h'u% gi sa bon gnyis po las byung ba'i mtshan ma gnyis sa bon gnyis kyis mtshan pa ste /",
    "T02TD1244E:180b-20": "de nas nyi ma'i dkyil 'khor ro //",
    "T02TD1244E:180b-21": "de thams cad yongs su gyur pa las bdag nyid h'u% las byung ba'i bcom ldan 'das /",
    "T02TD1244E:180b-22": "dpal 'bras bu kye rdo rje /",
    "T02TD1244E:180b-23": "aa% las byung ba'i bdag med ma gcer bu dang snyoms par zhugs pa /",
    "T02TD1244E:180b-24": "zhabs brkyang pa'i sdigs mdzub kyis lha dang lha ma yin la khros pa /",
    "T02TD1244E:180b-25": "smin pa 'khyog po dang bcas shing khro gnyer 'khyog po can /",
    "T02TD1244E:180b-26": "dpral ba'i steng du mgo bo lnga'i phreng bas rnam par brgyan pa /",
    "T02TD1244E:180b-27": "lang tsho dar la bab pa ;",
    "T02TD1244E:180b-28": "zhabs bzhis bdud bzhi yang dag par mnan pa /",
    "T02TD1244E:180b-29": "mgo bo rlon pa lnga bcu'i phreng ba can /",
    "T02TD1244E:180b-30": "spyi bor sna tshogs rdo rje 'dzin pa sku mdog nag po //",
    "T02TD1244E:180b-31": "nyi ma 'bar ba'i 'od dang /",
    "T02TD1244E:180b-32": "zhal nas h'u% yig spro ba /",
    "T02TD1244E:180b-33": "sku la thal ba'i ra ri can /",
    "T02TD1244E:180b-34": "zhal brgyad /",
    "T02TD1244E:180b-35": "rtsa ba'i zhal nag po chen po //",
    "T02TD1244E:180b-36": "g-yas kunda lta bu /",
    "T02TD1244E:180b-37": "slar g-yas kyi zhal gnyis nag po //",
    "T02TD1244E:180b-38": "g-yon gyi zhal dmar po //",
    "T02TD1244E:180b-39": "slar yang g-yon gyi zhal gnyis nag po //",
    "T02TD1244E:180b-40": "steng zhal dud kha rnam par gtsigs pa /",
    "T02TD1244E:180b-41": "zhal so so la dmar la zlum pa'i spyan gsum pa /",
    "T02TD1244E:180b-42": "zhal mche ba cung zad gtsigs pa /",
    "T02TD1244E:180b-43": "sgeg pa dpa' ba mi sdug pa//",
    "T02TD1244E:181a-0": "@181a * // drag shul rgod dang 'jigs su rung //",
    "T02TD1244E:181a-1": "snying rje ngo mtshar zhi ba yi //",
    "T02TD1244E:181a-2": "gar gyi nyams ni dgu dang ldan //",
    "T02TD1244E:181a-3": "dbu skra ser skya gyen du brdzes shing bcings pa /",
    "T02TD1244E:181a-4": "phyag rgya lngas rnam par brgyan pa /",
    "T02TD1244E:181a-5": "skyil krung phyed pa'i gar gyis nyi ma la bzhugs pa /",
    "T02TD1244E:181a-6": "phyag bcu drug pa /",
    "T02TD1244E:181a-7": "g-yon dang g-yas kyi phyag brgyad na thod pa brgyad brgyad 'dzin pa /",
    "T02TD1244E:181a-8": "glang po rta bong glang rnga mo //",
    "T02TD1244E:181a-9": "mi dang sha ra bha byi la /",
    "T02TD1244E:181a-10": "g-yas pa'i thod pa brgyad rnams su //",
    "T02TD1244E:181a-11": "gnyis 'thung la sogs rim pas so //",
    "T02TD1244E:181a-12": "sa chu rlung dang me dang ni //",
    "T02TD1244E:181a-13": "zla ba nyi ma nyid dang yang //",
    "T02TD1244E:181a-14": "mthar byed dang ni nor sbyin nyid //",
    "T02TD1244E:181a-15": "g-yon pa'i thod pa brgyad du'o //",
    "T02TD1244E:181a-16": "zhes pa de ltar gyur pa'i bcom ldan 'das bsgom par bya'o //",
    "T02TD1244E:181a-17": "bcom ldan 'das ma yang zhal gcig ma phyag gnyis ma zhabs gnyis ma sku mdog nag mo //",
    "T02TD1244E:181a-18": "dmar zhing zlum pa'i spyan gsum dang ldan pa //",
    "T02TD1244E:181a-19": "gcer bu phyag rgya lnga dang ldan pa //",
    "T02TD1244E:181a-20": "skra ser skya gyen du brdzes pa /",
    "T02TD1244E:181a-21": "mgo bor mi mgo lnga'i phreng bas rnam par brgyan pa /",
    "T02TD1244E:181a-22": "gri gug dang thod pa dang bcas pa'i g-yas pa dang cig shos kyi phyag dag gis bcom ldan 'das la 'khyud pa /",
    "T02TD1244E:181a-23": "bcom ldan 'das las 'og gi sbrang rtsi kun du myang bar mdzad pa bsam par bya'o //",
    "T02TD1244E:181a-24": "de nas bcom ldan 'das kyi thugs kar padma dang nyi ma la gnas pa'i h'um las byung ba'i thod pa la gnas pa'i nyi ma la h'u% yig sngon po'o //",
    "T02TD1244E:181a-25": "bcom ldan 'das ma'i thugs kar yang padma dang zla ba la gnas pa'i ao% yig las skyes pa'i gri gug la gnas pa'i zla ba la aam yig bsgom par bya'o //",
    "T02TD1244E:181a-26": "de bzhin du rnal 'byor ma brgyad kyi snying gar yang padma dang zla ba rnams la /",
    "T02TD1244E:181a-27": "rang rang gi sa bon las skyes pa'i mtshan ma ste /",
    "T02TD1244E:181a-28": "slar yang sa bon la gnas pa'i sa bon gyis byin gyis brlabs pa blta bar bya'o //",
    "T02TD1244E:181a-29": "'di tsam gyis ni dkyil 'khor rgyal po mchog ces bya ba'i ting nge 'dzin to //",
    "T02TD1244E:181a-30": "de nas yongs su rdzogs pa'i dkyil 'khor gyi 'od zer kyi tshogs kyis /",
    "T02TD1244E:181a-31": "nam mkha'i mthil khyab par bltas nas /",
    "T02TD1244E:181a-32": "rang gi snying ga'i sa bon gyi 'od zer gyi lcags kyus ye shes kyi 'khor lo bkug nas /",
    "T02TD1244E:181a-33": "shar gyi sgo la mngon du phyogs pa'i nam mkha' la bzhag nas /",
    "T02TD1244E:181b-0": "@181b zhal brgyad pa dang /",
    "T02TD1244E:181b-1": "h'u% yig rnams kyis bgegs bskrad la /",
    "T02TD1244E:181b-2": "mchod yon dang zhabs bsil phul nas mchod cing bstod de /",
    "T02TD1244E:181b-3": "dza:h'u% bam ho:'i yi ge rnams kyis byin gyis brlabs pa'i goo r'i la sogs pa rnams kyis go rims bzhin du //",
    "T02TD1244E:181b-4": "dgug pa dang gzhug pa dang bcing ba dang mnyes par byas nas /",
    "T02TD1244E:181b-5": "dam tshig gi 'khor lo dang ye shes kyi 'khor lo chu la chu bzhin du ro gcig tu 'dres par gyur par bsam mo //",
    "T02TD1244E:181b-6": "mig la gti mug rdo rjer 'gyur //",
    "T02TD1244E:181b-7": "rna bar zhe sdang rdo rje ma //",
    "T02TD1244E:181b-8": "sna la ser sna ma zhes bya //",
    "T02TD1244E:181b-9": "kha la 'dod chags rdo rje can //",
    "T02TD1244E:181b-10": "lus la phrag dog rdo rje ma //",
    "T02TD1244E:181b-11": "yid la bdag med rnal 'byor ma //",
    "T02TD1244E:181b-12": "rdo rje ma dkar mo dang bdag med ma nag mo dang /",
    "T02TD1244E:181b-13": "gsang ba'i goo r'i ser mo dang /",
    "T02TD1244E:181b-14": "chu ma dmar mo dang /",
    "T02TD1244E:181b-15": "rdo rje mkha' 'gro ma sngo bsangs ma dang /",
    "T02TD1244E:181b-16": "slar yang bdag med pa rnams so zhes pa rdo rje ma la sogs pa rnams ming gzhan gyis gti mug rdo rje ma la sogs pa rnams te /",
    "T02TD1244E:181b-17": "rang rang gi sa bon las byung ba //",
    "T02TD1244E:181b-18": "go cha dang dbang po rnam par dag pa'i slad du'o //",
    "T02TD1244E:181b-19": "de'i rjes su sku dang gsung dang thugs kyi lam du aom a'a:h'u% zhes pa'i yi ge rnams kyis sa spyod ma dang bdag med ma ste rigs gsum bsgom par bya'o //",
    "T02TD1244E:181b-20": "'di rnams thams cad ni phyag gnyis na gri gug dang thod pa 'dzin pa zhal gcig ma spyan gsum ma /",
    "T02TD1244E:181b-21": "ro la gnas pa'i zla ba la bzhugs par bsgom par bya'o //",
    "T02TD1244E:181b-22": "rang gi snying gnas 'thon pa'i 'od zer rnams kyis sangs rgyas thams cad bkug nas nam mkhar bzhugs pa la ma mo brgyad kyis yang dag par mchod pa'i rjes su aom aa bhi shinytsantu m'am sarbba ta th'a ga ta zhes pas gsol ba gdab par bya'o //",
    "T02TD1244E:181b-23": "de nas sangs rgyas de rnams he ru ka'i rnam pas /",
    "T02TD1244E:181b-24": "de bzhin gshegs pa lnga'i bdag nyid can gyi bdud rtsi lngas gang ba'i bum pa rnams kyis dbang bskur bar bya ste /",
    "T02TD1244E:181b-25": "ji ltar bltams pa tsam gyis ni //",
    "T02TD1244E:181b-26": "de bzhin gshegs pa kun bkrus pa //",
    "T02TD1244E:181b-27": "de bzhin bdag ni khrus bgyi ste //",
    "T02TD1244E:181b-28": "lha yi chu yis dag pa'o //",
    "T02TD1244E:181b-29": "aom sarba ta th'a ga ta aa bhi she ka sa ma ya shr'i ye h'u% zhes brjod de //",
    "T02TD1244E:181b-30": "dbang bskur bar bya'o //",
    "T02TD1244E:182a-0": "dbang bskur bzhin @182a * //",
    "T02TD1244E:182a-1": "pas /",
    "T02TD1244E:182a-2": "me tog char dang gur gum gyi char 'bab po //",
    "T02TD1244E:182a-3": "rnga bo che'i sgra 'byung bar 'gyur ro //",
    "T02TD1244E:182a-4": "dbang bskur ba na spyi bor rigs kyi dbang po 'byung ste /",
    "T02TD1244E:182a-5": "de la bcom ldan 'das kyi spyi bor mi bskyod par 'gyur ro //",
    "T02TD1244E:182a-6": "de bzhin du mi bskyod pa dang rnam par snang mdzad dang rin chen dbang po dang 'od dpag med rnams kyis goo r'i la sogs pa bzhi po rnams dang /",
    "T02TD1244E:182a-7": "zhe sdang dang gti mug dang ser sna dang 'dod chags rnams kyis pukka s'i la sogs pa rnams la yang rgyas gdab par bya zhing /",
    "T02TD1244E:182a-8": "aom sarbba ta th'a ga ta aa bhi she ka badzra sva bh'a w'atma ko&amp; ham zhes pa'i sngags brjod par bya'o //",
    "T02TD1244E:182a-9": "de nas yam yig las skyes pa'i rlung gi dkyil 'khor nag po //",
    "T02TD1244E:182a-10": "de'i steng du re pha yongs su gyur pa me'i dkyil 'khor dmar po //",
    "T02TD1244E:182a-11": "de'i steng du aa yig las skyes pa'i mgo bo gsum la gnas pa'i thod pa phyi dkar zhing nang dmar ba /",
    "T02TD1244E:182a-12": "de'i steng du bh'um a'am dzr'im kham h'u% ste 'di rnams yongs su gyur pas de bzhin gshegs pa lnga'i bdag nyid kyi bdud rtsi lnga dang sgron ma lnga po rang rang gi sa bon gyis byin gyis brlabs pa'o //",
    "T02TD1244E:182a-13": "de'i steng du aom yig las kha chod kyi rnam pa a'a:yig yongs su gyur pas zla ba'i dkyil 'khor /",
    "T02TD1244E:182a-14": "de'i steng du h'u% las byung ba'i rdo rje de'i sa bon gyis mtshan pa'o //",
    "T02TD1244E:182a-15": "de nas rlung g-yos pas mes rdo rje ma gtogs pa thams cad du zhu bar gyur nas thod pa'i nang du gnas pa /",
    "T02TD1244E:182a-16": "lan bzhi 'am lngar 'phyung zhing 'phyung ba'i bdud rtsi de /",
    "T02TD1244E:182a-17": "rdo rje yongs su mnyes nas zhu bar gyur pa de nyid du lhung bar gyur pa /",
    "T02TD1244E:182a-18": "de'i rjes su aom a'a:h'u% zhes pa'i yi ge gsum gyis khams gsum na gnas pa'i bdud rtsi bkug nas de nyid du bzhugs pa /",
    "T02TD1244E:182a-19": "de rnams nyid kyis byin gyis brlabs pa ni /",
    "T02TD1244E:182a-20": "'khor lo dang bcas pa ni bcom ldan 'das kyi ljags kyi rtse mor h'u% yig dkar po las byung ba'i rdo rje dkar po nas kyi 'bras bu'i tshad tsam bsgoms nas /",
    "T02TD1244E:182a-21": "bcom ldan 'das kyi sku rdo rje'i ljags de nyid kyis bdud rtsi myang bar byas zhing /",
    "T02TD1244E:182b-0": "rnal 'byor pa dang mkha' 'gro ma lha mo rnams la ni zhal nas zhal du ji ltar bde bar sbyin @182b par bya'o //",
    "T02TD1244E:182b-1": "aom sarba ta th'a ga t'a mri ta sa da badzra sva bh'a wa a'atma ko&amp; ham zhes brjod nas /",
    "T02TD1244E:182b-2": "myangs pas 'khor lo ma lus pa kho nar kun nas dga' bar gyur pa'o //",
    "T02TD1244E:182b-3": "rang gi snying ga'i sa bon las 'thon pa'i gzugs rdo rje ma dang sgra rdo rje ma dang ro rdo rje ma dang reg bya rdo rje ma dang chos kyi dbyings kyi rdo rje phyag na me long dang pi wang dang dri'i dung dang ro'i snod dang gos tshogs pa dang chos 'byung 'dzin pa rnams kyis mchod pa sna tshogs pas 'khor lo dang bcas pa bdag nyid la mchod par bya zhing /",
    "T02TD1244E:182b-4": "aom sarba ta th'a ga ta p'u dza ba dzra sva bh'a w'atma ko&amp; ham zhes brjod par bya'o //",
    "T02TD1244E:182b-5": "spyan ma rnams kyis bstod de /",
    "T02TD1244E:182b-6": "rnal 'byor ma tshogs grogs mos yongs bskor khyod //",
    "T02TD1244E:182b-7": "khyod ni rang gi thugs kyis mchog brnyes pa //",
    "T02TD1244E:182b-8": "'dis ni rgyu dang mi rgyu'i 'gro kun mdzes //",
    "T02TD1244E:182b-9": "snying rje'i thugs kyis sems can sad par mdzad //",
    "T02TD1244E:182b-10": "sgyu ma'i spros pa lhung mdzad rdo rje kye //",
    "T02TD1244E:182b-11": "dgyes mdzad dpal ldan he ru ka rdo rje //",
    "T02TD1244E:182b-12": "zhes pa'i rdo rje'i glus bstod par bya zhing //",
    "T02TD1244E:182b-13": "aom sa rba ta th'a ga ta stu ti ra ba dzra sva bh'a w'atma ko&amp; ham zhes brjod par bya'o //",
    "T02TD1244E:182b-14": "rnam par snang mdzad rnam par dag pa las khang pa brtsegs pa ste yan lag dang po'o //",
    "T02TD1244E:182b-15": "rdo rje sems dpa'i bdag nyid rjes su chags pa ni gnyis pa'o //",
    "T02TD1244E:182b-16": "mi bskyod pa'i bdag nyid dbang bskur ba ni gsum pa'o //",
    "T02TD1244E:182b-17": "'od dpag med kyi rang bzhin bdud rtsi myang ba ni bzhi pa'o //",
    "T02TD1244E:182b-18": "don yod grub pa'i bdag nyid mchod pa ni lnga pa'o //",
    "T02TD1244E:182b-19": "rin chen 'byung ldan gyi bdag nyid bstod pa ni drug pa'o zhes pa yan lag drug bsgom par bya'o //",
    "T02TD1244E:182b-20": "'khor lo myur du rab tu grub par byed par 'gyur ro //",
    "T02TD1244E:182b-21": "de nas bsgoms pa'i mthu las grub pa'i mtshan ma blta bar bya ste //",
    "T02TD1244E:182b-22": "dang por sprin gyis bsgribs pa'i zla ba nya ba lta bur dkyil 'khor snang bar 'gyur ro //",
    "T02TD1244E:182b-23": "de las kyang gong du sgyu ma lta bur 'gyur ro ;",
    "T02TD1244E:182b-24": "/ de las kyang gong du rmi lam lta bur 'gyur ro //",
    "T02TD1244E:182b-25": "de las kyang gong du smin pa las gnyid log pa dang sad pa'i gnas skabs dbyer med pa lta bu thob pa na phyag rgya'i rnal 'byor pa phyag rgya chen pos grub par 'gyur ro //",
    "T02TD1244E:183a-0": "de nas goo r'i la sogs pa'i rnal 'byor ma brgyad @183a * //",
    "T02TD1244E:183a-1": "dang dkyil 'khor gyi gtso bo yang phyogs bcu rnams su bar mtshams med par spros nas /",
    "T02TD1244E:183a-2": "sna tshogs pa'i gdul bya'i sems can rnams kyi sna tshogs pa'i gzugs su sprul te /",
    "T02TD1244E:183a-3": "ji ltar mngon par 'dod pa'i don byas nas de bsdus te /",
    "T02TD1244E:183a-4": "de'i dkyil 'khor du byas nas bde ba chen po'i rang bzhin du blta bar bya'o //",
    "T02TD1244E:183a-5": "chos kyi phyag rgya nye bar bstan pa'o //",
    "T02TD1244E:183a-6": "de ltar khams gsum po kun nas dkyil 'khor gyi 'khor lor mos par bya zhing /",
    "T02TD1244E:183a-7": "'di rnams kyang shes rab dang thabs ro gcig pa bde ba chen po'i 'byung gnas byang chub kyi sems las rnam par 'byung ba'o zhes shes par byas nas /",
    "T02TD1244E:183a-8": "goo r'i la sogs pa'i lha mo brgyad po /",
    "T02TD1244E:183a-9": "rang gi sku'i zhal brgyad du bsdu bar bya'o //",
    "T02TD1244E:183a-10": "de'i rjes su zhal bdun po ni zhal gyi gtso bo la bsdu'o //",
    "T02TD1244E:183a-11": "de bzhin du phyag bcu bzhi mtshan ma dang bcas pa ni phyag gi gtso bo gnyis kyi nang du bsgom par bya'o //",
    "T02TD1244E:183a-12": "de nas zhabs gnyis ni zhabs kyi gtso bo gnyis la bsdu'o //",
    "T02TD1244E:183a-13": "de ltar shes rab dang thabs kyi bdag nyid ni /",
    "T02TD1244E:183a-14": "khams gsum po mtha' dag gcig pa'i skur mngon par bltas nas /",
    "T02TD1244E:183a-15": "ji ltar gnas pa'i 'khor lo bzhi po rgyas gdab ste /",
    "T02TD1244E:183a-16": "de la lte ba'i 'og tu rnam par gnas pa'i 'khor lor kha dog sna tshogs pa'i padma 'dab ma drug cu rtsa bzhi ste /",
    "T02TD1244E:183a-17": "de'i snying por aom yig nag po'i sa bon 'od zer lnga dang ldan pa gyen du bltas pa'o //",
    "T02TD1244E:183a-18": "snying ga chos kyi 'khor lo 'dab ma dkar po brgyad dang de'i dbus su h'u% yig sngon po'o //",
    "T02TD1244E:183a-19": "de la 'dab ma brgyad la bhr'u% a'a% dzri% kha% rnams te phyogs su'o //",
    "T02TD1244E:183a-20": "phyogs bral du ni ae wam ma ya'o //",
    "T02TD1244E:183a-21": "mgrin pa longs spyod rdzogs pa'i 'khor lor padma dmar po 'dab ma bcu drug pa /",
    "T02TD1244E:183a-22": "de'i lte bar aam yig dmar po a'a li k'a lis yongs su bskor ba'o //",
    "T02TD1244E:183a-23": "spyi bo bde ba chen po'i 'khor lor padma dkar po 'dab ma sum cu rtsa gnyis dang /",
    "T02TD1244E:183a-24": "de'i snying por ham yig dkar po'i sa bon 'og gi gdong can bdud rtsi'i rgyun 'bar bzhin pa blta zhing 'khor lo 'di rnams yang dag par bsgom par bya'o //",
    "T02TD1244E:183b-0": "de'i 'od zer gyi tshogs nam mkha' kun du spro zhing bsdus @183b nas /",
    "T02TD1244E:183b-1": "yang de nyid kyi nang du thim par bya'o //",
    "T02TD1244E:183b-2": "de bzhin du dam tshig dang ldan pa'i rnal 'byor pas /",
    "T02TD1244E:183b-3": "cho ga 'dis sngags kyi bzlas pa bya ste /",
    "T02TD1244E:183b-4": "gang rnams nyid kyi yi ge 'don par byed pa de rnams ni /",
    "T02TD1244E:183b-5": "lha mo'i zhal nas 'od zer dang bcas par 'thon nas /",
    "T02TD1244E:183b-6": "rang gi zhal du zhugs te rdo rje'i lam nas 'thon nas rang gi lha mo'i padmar spros te /",
    "T02TD1244E:183b-7": "slar yang lha mo'i zhal nas rang gi zhal gyi rim pas rnam par ma chad par sngags kun du 'khor bar bya ste /",
    "T02TD1244E:183b-8": "zhi ba la sogs pa'i las kyi dbye bas dkar po la sogs pa'i kha dog gi dbye ba bya'o //",
    "T02TD1244E:183b-9": "de la sngags ni /",
    "T02TD1244E:183b-10": "aom aasht'a na n'a ya /",
    "T02TD1244E:183b-11": "pidgordha ke sha bartma ne /",
    "T02TD1244E:183b-12": "tsa turbidsha ti ne tr'a ya //",
    "T02TD1244E:183b-13": "sho da sha bhu dz'a ya /",
    "T02TD1244E:183b-14": "krishna dz'i m'u ta wa pu she /",
    "T02TD1244E:183b-15": "ka p'a la m'a l'a ne k'a dh'a ri ne /",
    "T02TD1244E:183b-16": "a'adhma ta kr'u ra tsitt'a ya /",
    "T02TD1244E:183b-17": "aardhendu dam shti ne /",
    "T02TD1244E:183b-18": "m'a ra ya m'a ra ya /",
    "T02TD1244E:183b-19": "k'a ra ya k'a ra ya /",
    "T02TD1244E:183b-20": "gardzdza ya gardzdza ya /",
    "T02TD1244E:183b-21": "tardzdza ya tardzdza ya /",
    "T02TD1244E:183b-22": "sho sha ya sho sha ya /",
    "T02TD1244E:183b-23": "sapta s'a ga r'ana bandha bandha //",
    "T02TD1244E:183b-24": "n'a g'ashta k'a na grihna grihna /",
    "T02TD1244E:183b-25": "sarba sha tr'um ha h'a hi h'i hu h'u he hee ho hoo ham ha:phat sv'a h'a /",
    "T02TD1244E:183b-26": "bcom ldan 'das kyi rtsa ba'i sngags so //",
    "T02TD1244E:183b-27": "aom de wa pi tsu badzra h'u% h'u% h'u% phat sv'a h'a /",
    "T02TD1244E:183b-28": "snying po'i sngags so //",
    "T02TD1244E:183b-29": "aom badzra karta ri he badzr'a ya h'u% h'u% h'u% phat sv'a h'a /",
    "T02TD1244E:183b-30": "nye ba'i snying po'o //",
    "T02TD1244E:183b-31": "de nas zla ba dang bcas pa aam yig gi sa bon dang lhan cig tu zhu bar gyur pa bcom ldan 'das kyi thugs ka'i sa bon la zhugs par blta'o //",
    "T02TD1244E:183b-32": "de nas sprul pa'i 'khor lo'i sa bon ni gtum pa nyid kyi phyir gtum mo ste /",
    "T02TD1244E:183b-33": "mar me'i rtse mo lta bur 'bar nas chos kyi 'khor lor song ste /",
    "T02TD1244E:183b-34": "der gnas pa'i de bzhin gshegs pa lnga dang spyan ma la sogs pa bsregs nas a'a li dang k'a li dang ldan pa'i longs spyod rdzogs pa'i 'khor lo dang /",
    "T02TD1244E:183b-35": "bde ba chen po'i 'khor lo'i dbus su gnas pa'i rnam par shes pa'i rang bzhin ham yig kyang bsregs te /",
    "T02TD1244E:183b-36": "gzhom du med pa bde ba chen po'i rang bzhin byang chub kyi sems blangs nas /",
    "T02TD1244E:183b-37": "bcom ldan 'das dang lhan cig ro mnyam par gyur pa slar yang 'ongs te /",
    "T02TD1244E:183b-38": "nyi ma dang bcas pa'i thod pa yang bzung nas thugs ka'i sa bon la gzhug go //",
    "T02TD1244E:184a-0": "sa bon @184a * //",
    "T02TD1244E:184a-1": "gyi yi ge de 'ba' zhig ni /",
    "T02TD1244E:184a-2": "de bzhin gshegs pa lnga'i bdag nyid 'bar bzhin pa'i n'a da dang bcas par rnam par gnas par gyur pa yin te /",
    "T02TD1244E:184a-3": "de ltar yang gsung rab las //",
    "T02TD1244E:184a-4": "n'a da thig le rdo rjer 'gyur //",
    "T02TD1244E:184a-5": "zla phyed rnam par snang mdzad 'dod //",
    "T02TD1244E:184a-6": "re kh'a rin chen bdag po nyid //",
    "T02TD1244E:184a-7": "ha yig yang ni 'od dpag med //",
    "T02TD1244E:184a-8": "a'u yig don yod grub par yang //",
    "T02TD1244E:184a-9": "shes nas rgyal ba lnga bdag nyid //",
    "T02TD1244E:184a-10": "ces gsungs so //",
    "T02TD1244E:184a-11": "slar yang n'a da las mar me'i rtse mo phyung nas /",
    "T02TD1244E:184a-12": "phrag dog gi rang bzhin a'u yig ni //",
    "T02TD1244E:184a-13": "'dod chags kyi rang bzhin ha yig la bsdu'o //",
    "T02TD1244E:184a-14": "de'i rjes su ha yig kyang ser sna'i bdag nyid re kh'a la bsdu'o //",
    "T02TD1244E:184a-15": "de nas re kh'a yang gti mug gi rang bzhin zla ba phyed pa la'o //",
    "T02TD1244E:184a-16": "zla ba phyed pa yang zhe sdang gi rang bzhin thig le'o //",
    "T02TD1244E:184a-17": "thig le yang chos kyi dbyings kyi rang bzhin n'a da la yang dag par bsdu bar bya'o//",
    "T02TD1244E:184a-18": "'di ltar chos thams cad gcig pa'i de zhin nyid ni rtag pa dang chad pa dang /",
    "T02TD1244E:184a-19": "dbus mtha' thams cad dang bral ba //",
    "T02TD1244E:184a-20": "thams cad la rab tu mi gnas pa'i bde ba chen po ni /",
    "T02TD1244E:184a-21": "n'a da tsam du rnam par dag par gyur pa yin no zhes bya ba ni phyag rgya chen po mdor bstan pa'o //",
    "T02TD1244E:184a-22": "de ltar yang /",
    "T02TD1244E:184a-23": "aa ni yig 'bru kun gyi mchog / don chen mchog tu mi 'gyur ba //",
    "T02TD1244E:184a-24": "srog chen po ste skye ba med //",
    "T02TD1244E:184a-25": "tshig tu brjod pa spangs pa ste //",
    "T02TD1244E:184a-26": "zhes bya ba dang /",
    "T02TD1244E:184a-27": "rdo rje snying po rgyan du yang //",
    "T02TD1244E:184a-28": "snying gi dbus na gzhom med ni //",
    "T02TD1244E:184a-29": "'bar ba mar me dag dang mtshungs //",
    "T02TD1244E:184a-30": "mi 'gyur mchog tu phra ba ste //",
    "T02TD1244E:184a-31": "aa yig gtso bo dam pa'o //",
    "T02TD1244E:184a-32": "zhes pa dang /",
    "T02TD1244E:184a-33": "gzhan du yang /",
    "T02TD1244E:184a-34": "aa yig ni gdod ma nas ma skyes pa nyid kyi phyir chos thams cad kyi sgo'o zhes so //",
    "T02TD1244E:184a-35": "sgyu 'phrul dra bar gsung pa //",
    "T02TD1244E:184a-36": "ma skyes pa yi chos rnams la //",
    "T02TD1244E:184a-37": "yi ge med cing gzhom med de //",
    "T02TD1244E:184a-38": "brjod pa dang ni rtog pa gang //",
    "T02TD1244E:184a-39": "tshig 'di phyi rol yin zhes bya //",
    "T02TD1244E:184a-40": "zhes so //",
    "T02TD1244E:184a-41": "de nas smon lam gyi nus pa'i shugs las /",
    "T02TD1244E:184b-0": "bsam pa sna tshogs pa'i sems can gyi gdul bya'i dbang gis chos kyi sku bdag nyid dang sna tshogs pa'i longs spyod rdzogs pa dang sprul pa'i sku'i rnam par spros @184b nas sems can gyi don bya'o //",
    "T02TD1244E:184b-1": "de skad du yang gsung rab las //",
    "T02TD1244E:184b-2": "phyag rgya chen po'i dbang bskur bar //",
    "T02TD1244E:184b-3": "bde ba chen po ji ltar shes //",
    "T02TD1244E:184b-4": "de nyid las ni 'di 'byung ste //",
    "T02TD1244E:184b-5": "gzhan las dkyil 'khor 'di mi 'byung //",
    "T02TD1244E:184b-6": "sgyu ma ji bzhin rmi lam bzhin //",
    "T02TD1244E:184b-7": "bar srid ji lta bur gyur pa //",
    "T02TD1244E:184b-8": "de la nyid du dkyil 'khor snang //",
    "T02TD1244E:184b-9": "rtag tu goms pa'i sbyor las 'byung //",
    "T02TD1244E:184b-10": "zhes so //",
    "T02TD1244E:184b-11": "de ltar khams gsum po ma lus pa nyid dkyil 'khor gyi 'khor lo'i bdag nyid chu'i zla ba dang mtshungs par rten cing 'brel bar 'byung ba tsam du byas nas /",
    "T02TD1244E:184b-12": "dbang po ma 'gags shing rnyog pa med pa /",
    "T02TD1244E:184b-13": "thams cad du mi gnas pa'i rnal 'byor pas /",
    "T02TD1244E:184b-14": "dogs pa med pa rang gi lha'i nga rgyal gyis ji ltar bde bar gnas par bya'o //",
    "T02TD1244E:184b-15": "de skad du yang /",
    "T02TD1244E:184b-16": "klu sgrub zhabs kyis /",
    "T02TD1244E:184b-17": "srid gsum 'di min khang brtsegs yin te 'di rnams srog chags ma lags rgyal ba yin //",
    "T02TD1244E:184b-18": "bdag ni mi min 'khor lo'i dbang po yin la yul min dbang po sa sogs min //",
    "T02TD1244E:184b-19": "gzugs sogs min la chos nyid bdag nyid can min de slad de rnams dkyil 'khor pa //",
    "T02TD1244E:184b-20": "sna tshogs 'di rnams dkyil 'khor 'khor lor byas nas sems kyi 'khrul par 'gyur ba ci //",
    "T02TD1244E:184b-21": "zhes pa ni dam tshig gi phyag rgya mdor bstan pa'o //",
    "T02TD1244E:184b-22": "de nas rnam par dag pa dran par bya ste /",
    "T02TD1244E:184b-23": "de la bgegs thams cad bskrad pa rnam par dag pa las /",
    "T02TD1244E:184b-24": "rdo rje'i ra ba la sogs pa can no //",
    "T02TD1244E:184b-25": "chos thams cad nam mkhar rnam par dag pa las chos 'byung ngo //",
    "T02TD1244E:184b-26": "nye bar ma gos pa'i chos nyid rnam par dag pas 'dab ma sna tshogs pa'i padma'o //",
    "T02TD1244E:184b-27": "chos thams cad rang bzhin med cing mi phyed pa'i ye shes lnga rnam par dag pa las sna tshogs rdo rje'o //",
    "T02TD1244E:184b-28": "rig ma dang bcas pa'i rnam par snang mdzad rnam par dag pa las khang pa brtsegs pa'o //",
    "T02TD1244E:184b-29": "rnam par shes pa brgyad rnam par dag pa las /",
    "T02TD1244E:184b-30": "du ma nyid la sogs pa dang bral ba'i phyir sna tshogs pa'i cha shas dbyibs tsam mo //",
    "T02TD1244E:184b-31": "de bzhin gshegs pa dang so so'i skye bo rnams de kho na nyid du gnyis su med pa'i rang bzhin yin pa'i phyir na /",
    "T02TD1244E:185a-0": "mi mnyam @185a * //",
    "T02TD1244E:185a-1": "pa med pas gru bzhi'o //",
    "T02TD1244E:185a-2": "dran pa nye bar gzhag pa bzhi rnam par dag pas shar gyi sgo'o //",
    "T02TD1244E:185a-3": "yang dag par spong ba bzhi rnam par dag pas lho'i sgo'o //",
    "T02TD1244E:185a-4": "rdzu 'phrul gyi rkang pa bzhi rnam par dag pas nub kyi sgo'o //",
    "T02TD1244E:185a-5": "dbang po lnga rnam par dag pas byang gi sgo'o//",
    "T02TD1244E:185a-6": "bsam gtan bzhi rnam par dag pas rta babs bzhi'o //",
    "T02TD1244E:185a-7": "ting nge 'dzin bzhi rnam par dag pas kha khyer bzhi'o //",
    "T02TD1244E:185a-8": "bzod pa dang chos mchog gi chos rnam par dag pas lha mo'i tshogs rnams so //",
    "T02TD1244E:185a-9": "gsung rab yan lag dgu rnam par dag pas dril bu dang bcas pa'i ba dan dgu'o //",
    "T02TD1244E:185a-10": "byang chub kyi yan lag bdun rnam par dag pa las /",
    "T02TD1244E:185a-11": "dra ba dang dra ba phyed pa dang zla ba nyi ma dang me long dang me tog gi phreng pa dang rnga yab rnams 'bar ba nyid do //",
    "T02TD1244E:185a-12": "snying rje dang dgra bcom pa nyid dang bsod nams dang ye shes kyi tshogs kyis yongs su gang ba rnam par dag pa las gang ba'i bum pa brgyad do //",
    "T02TD1244E:185a-13": "sangs rgyas thams cad thams cad du rgyun chags par rdo rje'i tshul gyi chos kyi 'khor lo rab tu bskor ba rnam par dag pas rdo rje'i phreng ba nag po'o //",
    "T02TD1244E:185a-14": "gzugs la sogs pa rnam par dag pas mtha' yas shing dpe med pa'i 'dod pa'i yon tan lnga rnams so //",
    "T02TD1244E:185a-15": "shin tu rnam par dag pa'i chos kyi dbyings rnam par dag pas /",
    "T02TD1244E:185a-16": "dkyil 'khor la mchod pa lnga'o //",
    "T02TD1244E:185a-17": "ngo tsha shes pa dang khrel yod pa rnam par dag pas /",
    "T02TD1244E:185a-18": "rab tu 'phyang bzhin pa'i sgo'i gos rnams so //",
    "T02TD1244E:185a-19": "'phags pa'i lam yan lag brgyad rnam par dag pas ka ba brgyad po rnams so //",
    "T02TD1244E:185a-20": "chos thams cad bsam gyis mi khyab pa rnam par dag pas /",
    "T02TD1244E:185a-21": "dur khrod brgyad kyis brgyan pa'o //",
    "T02TD1244E:185a-22": "'dod chags chen po ston pa rnam par dag pas /",
    "T02TD1244E:185a-23": "'dab ma brgyad pa'i padma dmar po'o //",
    "T02TD1244E:185a-24": "rang bzhin med cing gnyis su med pa'i de kho na nyid kyi skyon rtsa ba nas 'byin pa rnam par dag pas /",
    "T02TD1244E:185a-25": "ze 'bru la tshangs pa la sogs pa bdud bzhi'i gdan rnams so //",
    "T02TD1244E:185a-26": "sems can mtha' dag rgyun du gnas pa'i ma rig pa'i mun pa rnam par nyams par byed pa'i phyir dang /",
    "T02TD1244E:185a-27": "mi dge ba'i 'dam rdzab skems par byed pa'i phyir dang /",
    "T02TD1244E:185b-0": "@185b byang chub kyi sems kyi myu gu yongs su smin par byed pa'i phyir /",
    "T02TD1244E:185b-1": "tshangs pa la sogs pa'i steng du nyi ma'i dkyil 'khor ro //",
    "T02TD1244E:185b-2": "'jig rten gyi chos brgyad nye bar zhi ba rnam par dag pa las /",
    "T02TD1244E:185b-3": "'dab ma brgyad du phyogs skyong ba brgyad kyi gdan no //",
    "T02TD1244E:185b-4": "sems can thams cad kyi nyon mongs pa'i me zhi ba rnam par dag pas zla ba'i gdan rnams so //",
    "T02TD1244E:185b-5": "gzugs kyi phung po dang /",
    "T02TD1244E:185b-6": "gti mug chen po dang me long lta bu'i ye shes dang /",
    "T02TD1244E:185b-7": "gzugs dang /",
    "T02TD1244E:185b-8": "spyin pa'i pha rol tu phyin pa dang /",
    "T02TD1244E:185b-9": "'jig tshogs la lta ba dang shes bya'i sgrib pa rnam par dag pas goo r'i'o //",
    "T02TD1244E:185b-10": "ser sna rnam par dag pas nya ro hi ta'o //",
    "T02TD1244E:185b-11": "nga rgyal la sogs pa'i skyon drug rnam par dag pas gri gug go //",
    "T02TD1244E:185b-12": "tshor ba'i phung po dang /",
    "T02TD1244E:185b-13": "nga rgyal dang /",
    "T02TD1244E:185b-14": "ser sna dang /",
    "T02TD1244E:185b-15": "mnyam pa nyid kyi ye shes dang /",
    "T02TD1244E:185b-16": "mthar 'dzin pa'i lta ba dang /",
    "T02TD1244E:185b-17": "nyon mongs pa'i sgrib pa dang /",
    "T02TD1244E:185b-18": "tshul khrims rnam par dag pas tsoo r'i'o //",
    "T02TD1244E:185b-19": "gsung rab yan lag dgu rnam par dag pas da ma ru'o //",
    "T02TD1244E:185b-20": "gti mug rnam par dag pas phag pa'o //",
    "T02TD1244E:185b-21": "'du shes kyi phung po dang /",
    "T02TD1244E:185b-22": "'dod chags chen po dang /",
    "T02TD1244E:185b-23": "so sor rtog pa'i ye shes dang /",
    "T02TD1244E:185b-24": "log par lta ba dang /",
    "T02TD1244E:185b-25": "skye ba'i sgrib pa dang /",
    "T02TD1244E:185b-26": "bzod pa dang /",
    "T02TD1244E:185b-27": "dri rnam par dag pas be tt'a l'i'o //",
    "T02TD1244E:185b-28": "phrag dog rnam par dag pas rus sbal lo /",
    "T02TD1244E:185b-29": "stong pa nyid rnam par dag pas ka p'a la'o //",
    "T02TD1244E:185b-30": "'du byed kyi phung po dang /",
    "T02TD1244E:185b-31": "phrag dog dang /",
    "T02TD1244E:185b-32": "bya ba nan tan gyi ye shes dang /",
    "T02TD1244E:185b-33": "lta ba la mchog tu 'dzin pa dang /",
    "T02TD1244E:185b-34": "las kyi sgrib pa dang /",
    "T02TD1244E:185b-35": "bsam gtan dang /",
    "T02TD1244E:185b-36": "ro rnam par dag pas ghasma r'i'o //",
    "T02TD1244E:185b-37": "zhe sdang gis ni sbrul lo //",
    "T02TD1244E:185b-38": "'dod chags kyis ni rnal 'byor lhung bzed do //",
    "T02TD1244E:185b-39": "sa'i khams dang /",
    "T02TD1244E:185b-40": "stong pa nyid kyi rnam par thar ba'i sgo dang /",
    "T02TD1244E:185b-41": "byams pa chen po dang /",
    "T02TD1244E:185b-42": "thabs rnam par dag pas pukka s'i'o //",
    "T02TD1244E:185b-43": "nga rgyal gyis ni seng ge'o //",
    "T02TD1244E:185b-44": "lus dang ngag dang sems kyi skyon rnam par dag pas dgra sta'o //",
    "T02TD1244E:185b-45": "chu'i khams dang /",
    "T02TD1244E:185b-46": "mtshan ma med pa'i rnam par thar pa'i sgo dang /",
    "T02TD1244E:185b-47": "snying rje chen po dang smon lam rnam par dag pas sha ba r'i'o //",
    "T02TD1244E:185b-48": "byang chub kyi sems rnam par dag pas dge slong ngo //",
    "T02TD1244E:186a-0": "mi mched pa'i @186a * //",
    "T02TD1244E:186a-1": "dran pa rnam par dag pas 'khar gsil lo //",
    "T02TD1244E:186a-2": "me'i khams dang /",
    "T02TD1244E:186a-3": "smon pa med pa'i rnam par thar pa'i sgo dang /",
    "T02TD1244E:186a-4": "dga' ba chen po dang /",
    "T02TD1244E:186a-5": "stobs rnam par dag pas tsanda l'i'o //",
    "T02TD1244E:186a-6": "skyon ma lus pa rtsa ba 'byin pa rnam par dag pas thong gshol lo //",
    "T02TD1244E:186a-7": "mi shes pa gcod pa rnam par dag pas 'khor lo'o //",
    "T02TD1244E:186a-8": "rlung gi khams dang /",
    "T02TD1244E:186a-9": "mngon par 'dus ma byas pa'i rnam par thar ba'i sgo dang /",
    "T02TD1244E:186a-10": "btang snyoms chen po dang /",
    "T02TD1244E:186a-11": "ye shes kyi pha rol tu phyin pa rnam par dag pas dombi n'i'o //",
    "T02TD1244E:186a-12": "ye shes dag pas rdo rje'o //",
    "T02TD1244E:186a-13": "chos thams cad gcig pa'i rang bzhin nyid rnam par dag pas sdigs mdzub po //",
    "T02TD1244E:186a-14": "rnam par shes pa'i phung po dang /",
    "T02TD1244E:186a-15": "shin tu rnam par dag pa'i chos kyi dbyings dang /",
    "T02TD1244E:186a-16": "tshul khrims dang /",
    "T02TD1244E:186a-17": "brtul zhugs mchog tu 'dzin pa dang /",
    "T02TD1244E:186a-18": "reg bya dang /",
    "T02TD1244E:186a-19": "brtson 'grus kyi pha rol tu phyin pa'i rang bzhin rnam par dag pas dpal he ru ka'o //",
    "T02TD1244E:186a-20": "byams pa'i thugs rnam par dag pas yan lag nag po'o //",
    "T02TD1244E:186a-21": "sku dang /",
    "T02TD1244E:186a-22": "gsung dang /",
    "T02TD1244E:186a-23": "thugs rdo rje'i rang bzhin gyi spyan gsum ste /",
    "T02TD1244E:186a-24": "snying rje las kun du dmar ba'o //",
    "T02TD1244E:186a-25": "rnam par thar pa brgyad rnam par dag pas zhal brgyad do //",
    "T02TD1244E:186a-26": "de la dbang dag pas g-yon pa dmar po'o //",
    "T02TD1244E:186a-27": "zhi ba dag pas g-yas pa dkar po'o //",
    "T02TD1244E:186a-28": "mi bskyod pa dang /",
    "T02TD1244E:186a-29": "'od dpag med dang /",
    "T02TD1244E:186a-30": "rin chen dbang po dang /",
    "T02TD1244E:186a-31": "rnam par snang mdzad dang /",
    "T02TD1244E:186a-32": "don yod grub pa rnam par dag pas 'khor lo dang /",
    "T02TD1244E:186a-33": "rna cha dang /",
    "T02TD1244E:186a-34": "mgul rgyan dang /",
    "T02TD1244E:186a-35": "gdu bu dang /",
    "T02TD1244E:186a-36": "ska rags rnams so ;",
    "T02TD1244E:186a-37": "/ rdo rje sems dpa'i rang bzhin gyis thal ba'i ra ri'o //",
    "T02TD1244E:186a-38": "khro zhing gdub pa'i gdul bya'i slad du khro bor bstan pa'i phyir skra rnams dmar po dang ser skya gyen du brdzes pa'o //",
    "T02TD1244E:186a-39": "rang bzhin med pa rtogs par bya ba'i ched du spyi bor sna tshogs rdo rje'o //",
    "T02TD1244E:186a-40": "rigs lnga dag pas dpral ba'i steng du thod pa lnga po rnams so //",
    "T02TD1244E:186a-41": "stong pa nyid bcu drug rnam par dag pas phyag rnams so //",
    "T02TD1244E:186a-42": "thabs dang shes rab kyis g-yon dang g-yas kyi lha la sogs pa rnams kyi thod pa rnams so //",
    "T02TD1244E:186a-43": "glo dang /",
    "T02TD1244E:186a-44": "dbugs mi bde ba dang /",
    "T02TD1244E:186a-45": "smyo ba dang /",
    "T02TD1244E:186a-46": "zad byed dang /",
    "T02TD1244E:186b-0": "@186b mdze dang /",
    "T02TD1244E:186b-1": "rkang bam dang /",
    "T02TD1244E:186b-2": "mchin nad dang /",
    "T02TD1244E:186b-3": "mcher nad rnams rnam par dag pas glang po la sogs pa brgyad dang ldan pa'o //",
    "T02TD1244E:186b-4": "sems can thams cad kyi glo la sogs pa sel bar byas nas grub pa'i dbang phyug thams cad dag pa las sa la sogs pa brgyad dang ldan pa'o //",
    "T02TD1244E:186b-5": "a'a li k'a li rnam par dag pas mgo bo lnga bcu'i phreng ba rnams so //",
    "T02TD1244E:186b-6": "bsdu ba'i dngos po bzhi dag pas zhabs bzhi rnams so //",
    "T02TD1244E:186b-7": "byang chub kyi yan lag bdun dag pas pags pa'o //",
    "T02TD1244E:186b-8": "bden pa bzhi rnam par dag pas rus pa'o //",
    "T02TD1244E:186b-9": "sha ni pukka s'i'o //",
    "T02TD1244E:186b-10": "khrag ni sha ba r'i'o//",
    "T02TD1244E:186b-11": "khu ba ni tsanda l'i'o //",
    "T02TD1244E:186b-12": "rkang dang tshil bu ni dombi n'i'o //",
    "T02TD1244E:186b-13": "gzugs dang /",
    "T02TD1244E:186b-14": "tshor ba dang /",
    "T02TD1244E:186b-15": "'du shes dang /",
    "T02TD1244E:186b-16": "'du byed dag pas goo r'i la sogs pa bzhi'o //",
    "T02TD1244E:186b-17": "sprul ba dang /",
    "T02TD1244E:186b-18": "chos dang /",
    "T02TD1244E:186b-19": "longs spyod rdzogs pa ste sku gsum po dag pas sum khyog go //",
    "T02TD1244E:186b-20": "bde ba chen po'i sku dag pas sku gcig tu 'brel pa'o //",
    "T02TD1244E:186b-21": "khams gsum po mtha' dag dmigs pa med pa rnam par dag pas /",
    "T02TD1244E:186b-22": "skyil krung phyed pa'o //",
    "T02TD1244E:186b-23": "thams cad sgro 'dogs pa med pas /",
    "T02TD1244E:186b-24": "zhabs gcig gi sor mos nyi ma'i gdan la btsugs pa'o //",
    "T02TD1244E:186b-25": "chos thams cad bdag med pa rnam par dag pas ;",
    "T02TD1244E:186b-26": "shes rab kyi pha rol tu phyin pa'i ngo bo nyid chos kyi dbyings kyi rang bzhin bdag med ma'o //",
    "T02TD1244E:186b-27": "yod pa dang med pa la sogs pa'i skyon gcod pa rnam par dag pas gri gug go //",
    "T02TD1244E:186b-28": "dngos po dang dngos po med pa'i rnam par rtog pa'i mgo bo dag pas padma'i snod do /",
    "T02TD1244E:186b-29": "bdud bzhi'i khrag dag pa las khrag gis gang ba'i thod pa rnams so //",
    "T02TD1244E:186b-30": "yi ge lnga bcu dag pas mgo bo'i phreng ba rnams so //",
    "T02TD1244E:186b-31": "srid pa dang zhi ba'i rang bzhin gyis phyag gnyis so //",
    "T02TD1244E:186b-32": "bden pa gnyis dag pas zhabs gnyis so //",
    "T02TD1244E:186b-33": "stong pa nyid dang snying rje dbyer med pa'i rang gi ro 'bab pa yang dag par rig cing grub pa'i mtha' dag pas /",
    "T02TD1244E:186b-34": "phyi rol du shes rab dang /",
    "T02TD1244E:186b-35": "thabs snyoms par 'jug pa ston pa'o //",
    "T02TD1244E:186b-36": "mtshan mo dang nyin mo rnam par dag pas shes rab dang thabs kyi tha snyad do //",
    "T02TD1244E:186b-37": "dbyu gu drug cu rtsa bzhi dang thun tshod brgyad dang /",
    "T02TD1244E:186b-38": "'pho ba bcu drug dang /",
    "T02TD1244E:187a-0": "@187a * // chu tshod sum cu rtsa gnyis rnams rnam par dag pas /",
    "T02TD1244E:187a-1": "go rims bzhin du sprul pa la sogs pa'i 'khor lo bzhir gnas pa'i 'dab ma rnams so //",
    "T02TD1244E:187a-2": "de nas kye rdo rje'i dam tshig dang ldan pa'i rnal 'byor pas rdo rje dril bu bzung ste /",
    "T02TD1244E:187a-3": "sems can thams cad la phan pa'i slad du gtor ma byin gyis brlab par bya'o //",
    "T02TD1244E:187a-4": "de la chos 'byung gi nang du 'dab ma brgyad pa'i padma dmar po gsum gyi dbus dang steng dang 'og tu brgyan par blta'o //",
    "T02TD1244E:187a-5": "de la dbus kyi padma 'dab ma brgyad kyi shar gyi 'dab ma la /",
    "T02TD1244E:187a-6": "dbang po dkar po mig stong pa phyag na rdo rje dang sa srung dkar po'i gdan can no //",
    "T02TD1244E:187a-7": "lho'i 'dab ma la gshin rje nag po phyag na dbyug pa dang ma he la zhon pa'o //",
    "T02TD1244E:187a-8": "nub kyi 'dab ma la chu lha dkar po phyag na zhags pa dang /",
    "T02TD1244E:187a-9": "chu srin la zhon pa'o //",
    "T02TD1244E:187a-10": "byang gi 'dab ma la gnod sbyin ser po phyag na shr'i pha dang mi la zhon pa'o //",
    "T02TD1244E:187a-11": "'di rnams thams cad ni rgyan thams cad tshang zhing rin po che'i cod pan can /",
    "T02TD1244E:187a-12": "gshin rje ni nyi ma'i gdan dang nyi ma'i 'od de /",
    "T02TD1244E:187a-13": "lhag ma rnams zla ba'i gdan dang zla ba'i 'od do //",
    "T02TD1244E:187a-14": "dbang ldan gyi 'dab ma la 'byung po'i bdag po dkar po mig gsum pa ral pa'i cod pan can no //",
    "T02TD1244E:187a-15": "stag gi pags pa'i gos 'chang zhing /",
    "T02TD1244E:187a-16": "thal bas ra rir byugs pa /",
    "T02TD1244E:187a-17": "rus pa'i rgyan can /",
    "T02TD1244E:187a-18": "phyag na rtse gsum dang khyu mchog la zhon pa /",
    "T02TD1244E:187a-19": "zla ba'i gdan dang zla ba'i 'od do //",
    "T02TD1244E:187a-20": "me'i 'dab ma la me lha shin tu ser skya mi'u thung gsus pa 'phyang ba /",
    "T02TD1244E:187a-21": "ral pa'i cod pan can /",
    "T02TD1244E:187a-22": "bgrang phreng dang spyi blugs 'dzin pa /",
    "T02TD1244E:187a-23": "blo gos can ra skyes la zhon pa nyi ma'i gdan dang nyi ma'i 'od do //",
    "T02TD1244E:187a-24": "bden bral gyi 'dab ma la /",
    "T02TD1244E:187a-25": "srin po skra ser skya gyen du brdzes la khros shing smin ma 'khyog po dang bcas pa gri dang thod pa 'dzin zhing mi nag po la zhon pa nyi ma'i gdan dang nyi ma'i 'od do //",
    "T02TD1244E:187a-26": "rlung gi 'dab ma la rlung lha ljang gu rin po che'i cod pan can /",
    "T02TD1244E:187a-27": "phyag na rgyal mtshan dang /",
    "T02TD1244E:187a-28": "ri dags la zhon pa zla ba'i gdan dang zla ba'i 'od dang rgyan thams cad kyis brgyan pa'o //",
    "T02TD1244E:187b-0": "lte ba la sa'i lha mo ser mo lha'i na bza' dang rgyan thams cad pa phyag na bum pa @187b dang zla ba'i gdan la zla ba'i 'od de /",
    "T02TD1244E:187b-1": "sa'i lha mo la yi dags kyis kun du bskor nas gnas pa'o //",
    "T02TD1244E:187b-2": "chos 'byung gi steng du gnas pa'i padma 'dab ma brgyad kyi shar gyi 'dab ma la zla ba dkar po rin po che'i cod pan can phyag na ku mu da dang rgyan thams cad pa rta dkar po la zhon zhing zla ba'i gdan la zla ba'i 'od do //",
    "T02TD1244E:187b-3": "lho'i 'dab ma la nyi ma dmar po phyag gnyis na padma 'dzin pa /",
    "T02TD1244E:187b-4": "rin po che'i cod pan can /",
    "T02TD1244E:187b-5": "rgyan thams cad pa rta ljang gu la zhon pa /",
    "T02TD1244E:187b-6": "rang gi gdan la rang gi 'od do //",
    "T02TD1244E:187b-7": "zla ba dang nyi mas mtshon nas /",
    "T02TD1244E:187b-8": "phyogs dang phyogs bral de rnams su rim pas /",
    "T02TD1244E:187b-9": "bkra shis dang lhag pa dang phur bu dang pa wa sangs dang spen pa dang sgra gcan rnams te /",
    "T02TD1244E:187b-10": "dmar po dang sngo bsangs dang ser po dang dkar po dang nag po dang dud ka rang rang gi gdan dang mtshan ma dang rgyan thams cad pa'o //",
    "T02TD1244E:187b-11": "dbus kyi lte ba la tshangs pa ser po gdong bzhi pa /",
    "T02TD1244E:187b-12": "phyag bzhi pa ste dbyu gu gsum 'dzin pa dang /",
    "T02TD1244E:187b-13": "mi 'jigs pa'i phyag dang bgrang phreng dang spyi blugs 'dzin pa /",
    "T02TD1244E:187b-14": "mchod phyir thogs dang /",
    "T02TD1244E:187b-15": "mi'u thung yan lag thung ba ngang pa la zhon pa /",
    "T02TD1244E:187b-16": "zla ba'i gdan la zla ba'i 'od de /",
    "T02TD1244E:187b-17": "tshangs pas kun du bskor ba'o //",
    "T02TD1244E:187b-18": "tshangs ris dang tshangs pa mdun na 'don dang dga' ldan dang 'thab bral dang /",
    "T02TD1244E:187b-19": "'og min la sogs pa'i lha thams cad rang rang gi gzugs su blta'o //",
    "T02TD1244E:187b-20": "chos 'byung gi 'og tu gnas pa'i padma 'dab ma brgyad la /",
    "T02TD1244E:187b-21": "phyogs dang phyogs bral rnams su rim pas /",
    "T02TD1244E:187b-22": "stobs kyi rgyu ljang gu dang dung skyong ser po dang mtha' yas sngon po dang nor rgyas dang dmar po dang 'jog po dang rigs ldan dag ser po dang padma dang padma chen po dag dkar po ste /",
    "T02TD1244E:187b-23": "brgyad po 'di rnams ni rin po che'i cod pan can /",
    "T02TD1244E:187b-24": "mi'i gdong pa la gdengs ka dang ldan pa /",
    "T02TD1244E:187b-25": "rgyan thams cad pa /",
    "T02TD1244E:187b-26": "lha ma yin dang dmyal ba'i sems can dang bcas pa'o //",
    "T02TD1244E:187b-27": "lte ba la /",
    "T02TD1244E:187b-28": "lhag ma dkar po gdengs ka dang ldan pa'i mi'i gdong pa /",
    "T02TD1244E:187b-29": "rin po che'i cod pan can te /",
    "T02TD1244E:187b-30": "'di rnams thams cad padma la bzhugs pa'o //",
    "T02TD1244E:187b-31": "rang gi snying ga'i sa bon las 'thon pa'i goo r'is bkug nas /",
    "T02TD1244E:187b-32": "tsoo r'is padma'i nang du gzhug cing /",
    "T02TD1244E:187b-33": "betta l'is lcags sgrog gi 'ching bas bcings te /",
    "T02TD1244E:188a-0": "ghasma r'i'i dril bu'i mthus dbang du @188a * //",
    "T02TD1244E:188a-1": "byas te /",
    "T02TD1244E:188a-2": "dbus kyi padmar gnas pa rnams rang rang gi sku mdog dang dbyibs dang mtshan ma rnams yongs su gyur nas /",
    "T02TD1244E:188a-3": "h'u% yig las skyes pa'i dkar min rnams la /",
    "T02TD1244E:188a-4": "mi bskyod pa'i cod pan can /",
    "T02TD1244E:188a-5": "steng du gnas pa rnams rang rang gi gzugs spangs nas aom yig las skyes pa'i dkar po rnams la /",
    "T02TD1244E:188a-6": "rnam par snang mdzad kyi cod pan can /",
    "T02TD1244E:188a-7": "'og tu gnas pa rnams rang rang gi gzugs spangs nas a'a:yig las skyes pa'i dmar po rnams la /",
    "T02TD1244E:188a-8": "'od dpag med kyi cod pan can /",
    "T02TD1244E:188a-9": "padma gsum la gnas pa 'di rnams kyang /",
    "T02TD1244E:188a-10": "zhal gcig pa /",
    "T02TD1244E:188a-11": "phyag gnyis pa rdo rje dang /",
    "T02TD1244E:188a-12": "rdo rje dril bu 'dzin par 'dra ba'i rigs mas 'khyud pa /",
    "T02TD1244E:188a-13": "g-yas brkyang gi stabs kyis bzhugs par blta bar bya'o //",
    "T02TD1244E:188a-14": "de ltar 'di rnams brtan par byas te /",
    "T02TD1244E:188a-15": "aom pra wa ra satk'a ra aargham pra t'i tstsha sv'a h'a /",
    "T02TD1244E:188a-16": "zhes pa'i sngags kyis /",
    "T02TD1244E:188a-17": "dung gi phyag rgyas mdun du mchod yon phul nas /",
    "T02TD1244E:188a-18": "skam pa'i phyag rgyas blangs la /",
    "T02TD1244E:188a-19": "zhal bsil phul te /",
    "T02TD1244E:188a-20": "sngar bzhin du bdud rtsi myang ba'i tshogs gtor mas mchod cing /",
    "T02TD1244E:188a-21": "bdud rtsi nyid kyis rdzogs par byas nas /",
    "T02TD1244E:188a-22": "aom ainda dza ma dz'a la dza kkha bh'u ta bahni b'a au rakkha tsanda sudzdza m'a da bappa ta la /",
    "T02TD1244E:188a-23": "p'a t'a le aatta sappa sv'a h'a zhes pa 'dis 'di rnams bsngags par bya'o //",
    "T02TD1244E:188a-24": "dril bu gsil zhing gtor mas mchod de /",
    "T02TD1244E:188a-25": "h'u% yig las skyes pa'i nas 'bras kyi tshad tsam gyi rdo rje'i ljags kyi 'od zer gyi rgyun gyis drangs nas /",
    "T02TD1244E:188a-26": "rnal 'byor pa bdag nyid kyis zos te /",
    "T02TD1244E:188a-27": "'di rnams bzar gzhug go //",
    "T02TD1244E:188a-28": "de rnams kyang h'u% las byung ba'i rdo rje'i ljags kyi rgyun gyis de la ji ltar bde bar myong bar byed do zhes bsam par bya'o //",
    "T02TD1244E:188a-29": "ai dam ba lim bh'um dza dzim gha phulla dh'u ppa m'am sa pim gha aambha kadzdza sarba s'a dha khanti khu ni phe da g'a da zhes pas las bcol te /",
    "T02TD1244E:188a-30": "dril bu gnas gsum du gsil bar bya'o //",
    "T02TD1244E:188a-31": "aom aa k'a ro mu kham sarbba dharmm'a n'am a'a dya nutpanna tv'ata aom a'a:h'u% phat sv'a h'a zhes pa'i sngags kyis de rnams tshim par bya'o //",
    "T02TD1244E:188a-32": "koolla ai retthi aa bo l'a mummu ni re kakko l'a /",
    "T02TD1244E:188a-33": "gha ne kri pi ta ho b'adzdza ai k'a ru ne ki aa ai na ro l'a //",
    "T02TD1244E:188a-34": "ta him ba la kh'adzdza ai g'a dhem ma aa n'a badzdzi ai /",
    "T02TD1244E:188b-0": "ha le k'a lanydzi ra p'a ni aa ai dundu ra b'adzdzi @188b aa ai /",
    "T02TD1244E:188b-1": "tsa au sa ma k'atstshu r'i sihla kappu ra l'a ai aa ai /",
    "T02TD1244E:188b-2": "m'a la aindha na s'a lim dza /",
    "T02TD1244E:188b-3": "ta him bha ru kh'a ai aa a'i /",
    "T02TD1244E:188b-4": "phrem kha na khe ta ka rante suddh'a suddha na mu ni aa ai /",
    "T02TD1244E:188b-5": "ni rangshu aam ge tsa d'a bi //",
    "T02TD1244E:188b-6": "aa ai ta him dza sa r'a pa p'a ni aa ai //",
    "T02TD1244E:188b-7": "ma la aa dza kundu ru p'atta ai /",
    "T02TD1244E:188b-8": "tindi ma ta him b'adzdzi aa ai /",
    "T02TD1244E:188b-9": "zhes pa'i rdo rje'i glus yan lag thams cad gang zhing yang dag par gang bar byas nas /",
    "T02TD1244E:188b-10": "rjes la zhabs bsil phul te /",
    "T02TD1244E:188b-11": "aom badzra sa tva sa ma ya /",
    "T02TD1244E:188b-12": "ma nu p'a la ya /",
    "T02TD1244E:188b-13": "badzra satva tve no ba tishtha dri dho me bha ba /",
    "T02TD1244E:188b-14": "su to shyo me bha ba /",
    "T02TD1244E:188b-15": "su po shyo me bha ba /",
    "T02TD1244E:188b-16": "aa nu rakto me bha ba /",
    "T02TD1244E:188b-17": "sarba simddha me pra yatstsha /",
    "T02TD1244E:188b-18": "sarbba karma su tsa me tsittam shre ya:ku ru h'u% ha ha ha ha ho:bha ga b'an sarba ta th'a ga ta badzra m'a me mu nytsa badzri bha ba ma h'a sa ma ya satva a'a: zhes brjod nas /",
    "T02TD1244E:188b-19": "aom badzra mu: zhes bya ba 'dis gshegs su gsol bar bya'o //",
    "T02TD1244E:188b-20": "de nas gzhan yang bza' ba la sogs pa la longs spyod pa na /",
    "T02TD1244E:188b-21": "cho ga 'dis bza' bar bya ste /",
    "T02TD1244E:188b-22": "bkres pa'i thab kyi steng du snying ga'i nyi ma'i me la bza' ba la sogs pa'i rdzas lag pas blugs te sbyin sreg bya'o //",
    "T02TD1244E:188b-23": "h'u% dkar po las byung ba'i nas kyi 'bras bu'i tshad tsam gyi rdo rjes mtshan pa'i rdo rje'i lces sku gsum gyi bdag nyid 'khor lo dang bcas pa'i he ru ka'i rang bzhin rnams la rnal 'byor pas gang ba'i sbyin sreg phul ba de thams cad mgrin pa'i bug pa'i sgo nas rab tu zhugs te /",
    "T02TD1244E:188b-24": "bkres pa'i mes smin pa bdud rtsir gyur pa'i bdud rtsi des 'khor lo dang bcas pa'i bcom ldan 'das tshim par byas par gyur pa'o zhes pa nang gi sbyin sreg gi cho ga'o //",
    "T02TD1244E:188b-25": "thog ma med cing 'das pa'i skye bar rang dang gzhan du 'byed pa'i rtog pa mtha' yas par dman pa //",
    "T02TD1244E:188b-26": "bde ba brdzun par rab tu snang ba 'dir ni rtag tu sna tshogs mdzes pa gang yin yongs gyur te //",
    "T02TD1244E:188b-27": "dag cing dag pa las ni rgyal ba rnams kyi srid dang zhi ba mnyam nyid gnyis med rang bzhin 'di //",
    "T02TD1244E:188b-28": "nges par 'khor lor 'khor lo'i bdag po rgyal po'i yon tan brten te rdo rje mkha' 'gro thub dbang po //",
    "T02TD1244E:188b-29": "he ru ka dpal sgrub thabs shin tu gsal zhing dpal ldan rin chen btsun mos mdzad pa ni //",
    "T02TD1244E:189a-0": "yan lag nying lag dang @189a * //",
    "T02TD1244E:189a-1": "bcas rnam par dag pa'i gter zhes bya ba'i ming dang yang dag ldan //",
    "T02TD1244E:189a-2": "bdag gis 'di byas nges par bsod nams nyer bsags gang yin des ni sdug bsngal dang bral bas //",
    "T02TD1244E:189a-3": "gang 'dis 'jig rten gsum gyur skye bos myur du phyag rgya chen po'i go 'phang thob gyur cig / dpal kye rdo rje'i sgrub pa'i thabs rnam par dag pa'i gter zhes bya ba /",
    "T02TD1244E:189a-4": "mkhas pa chen po gnyis su med pa'i rdo rje aa ba dh'u t'i pas mdzad pa rdzogs so /",
    "T02TD1244E:189a-6": "// / rgya gar shar phyogs kyi mkhas pa chen po /",
    "T02TD1244E:189a-7": "dpal nags kyi rin chen gyi spyan sngar /",
    "T02TD1244E:189a-8": "dpal kye rdo rje'i lam gyi stegs bu las /",
    "T02TD1244E:189a-9": "bde ba chen po'i khang bzangs su nye bar 'dzegs pa /",
    "T02TD1244E:189a-10": "mi'i dbang po grags pa 'byung gnas kyis gsol ba btab pa las /",
    "T02TD1244E:189a-11": "pandi ta chen po de nyid dang /",
    "T02TD1244E:189a-12": "gzhon nu dpal gyis pho brang sne gdong du bsgyur ba'o //",
    "T02TD1244E:189a-13": "'di'i gzhung tshad ni rgya dpe la tshigs su bcad pa bdun cu lhag pa'i sum brgya'o zhes so //",
    "T02TD1244E:189a-14": "'dis kyang 'gro ba mang po la phan par gyur cig /"
}