{
    "T02D1496:215a-0": "@215a # // rgya gar skad du /",
    "T02D1496:215a-1": "ts'arya g'i ti /",
    "T02D1496:215a-2": "bod skad du /",
    "T02D1496:215a-3": "spyod pa'i glu /",
    "T02D1496:215a-4": "'jam dpal gzhon nur gyur pa la phyag 'tshal lo //",
    "T02D1496:215a-5": "dpal rdo rje gdan pa la phyag 'tshal lo //",
    "T02D1496:215a-6": "gzugs brnyan ci 'dra 'gro ba srid pa de 'dra ste //",
    "T02D1496:215a-7": "rang gi ngo bo brtags na rang bzhin yod ma yin //",
    "T02D1496:215a-8": "rang gi ngo bo gzugs brnyan 'dra shes ma skyes pas //",
    "T02D1496:215a-9": "kva ye rmongs pa'i sems khyod mi shes ma byed",
    "T02D1496:215a-10": "cig / dri med mkha' dang rgyas pa'i nor bu",
    "T02D1496:215a-11": "me long la // de la gsal bar snang ba bdag dang 'gro ba kun //",
    "T02D1496:215a-12": "ji ltar byis pa rang gi gzugs brnyan la 'khrul ltar //",
    "T02D1496:215b-0": "bdag gzhan 'byed pa'i @215b 'khrul pa la ni ci phyir gnas //",
    "T02D1496:215b-1": "gang gis gzugs brnyan la ni rtag par shes shing rtogs //",
    "T02D1496:215b-2": "de ni phyugs dang 'dra ste grib ma la rgol yin //",
    "T02D1496:215b-3": "dkyil 'khor 'khor lo bsgom pa brtan par bya ba ste //",
    "T02D1496:215b-4": "de nyid shes pa'i rnal 'byor pa yis der mi gnas //",
    "T02D1496:215b-5": "mtshon par bya ba mchog tu bde chen gces pa ste //",
    "T02D1496:215b-6": "dkyil 'khor de la bsdus te brtan par bya ba yin //",
    "T02D1496:215b-7": "khyod kyis brtags shing bskyed pa'i tshul ni gang yin pa //",
    "T02D1496:215b-8": "de la de nyid rang bzhin yin par ji ltar sems //",
    "T02D1496:215b-9": "ji srid de nyid rang bzhin yongs su ma shes pas //",
    "T02D1496:215b-10": "de srid byang chub bla na med pa ji ltar 'grub //",
    "T02D1496:215b-11": "rnam rtog spros pa ma lus dngos po med pa ste //",
    "T02D1496:215b-12": "de dag mchog tu bde ba chen po'i rang bzhin yin //",
    "T02D1496:215b-13": "'jig rten chos brgyad dag la sems ni mnyam pa dang //",
    "T02D1496:215b-14": "ting nge 'dzin gyi tshogs la gnas par 'gyur bar gyis //",
    "T02D1496:215b-15": "gnas na shin tu rnam par dag par 'gyur ba ste //",
    "T02D1496:215b-16": "spros pa'i spyod pa ma lus yongs su spong ba yin //",
    "T02D1496:215b-17": "rnam par rtog pa sna tshogs kyis ni dngos gang bskyed //",
    "T02D1496:215b-18": "de ni mchog tu rnam par dag pa'i rang bzhin min //",
    "T02D1496:215b-19": "spros pa dang ni rnam rtog ma lus yod min la //",
    "T02D1496:215b-20": "de ni de bzhin nyid de mchog tu rnam dag dngos //",
    "T02D1496:215b-21": "de bzhin nyid kyi ting 'dzin me chen 'bar ba ste //",
    "T02D1496:215b-22": "nyon mongs sog ma ma lus sreg par byed pa yin //",
    "T02D1496:215b-23": "gang tshe 'jig rten yongs su shes par gyur pa na //",
    "T02D1496:215b-24": "de tshe 'gro ba thams cad nam mkha' bzhin du 'gyur //",
    "T02D1496:215b-25": "'gro ba'i rang bzhin mkha' 'dra ba la mig 'phrul cing //",
    "T02D1496:215b-26": "rnam rtog rab rib kyis rmongs ldongs bar ma byed",
    "T02D1496:215b-27": "cig /'gro ba sngon chad ci 'dra phyis kyang de",
    "T02D1496:215b-28": "'dra ste // snga phyi dag dang bar la khyad par yod ma yin //",
    "T02D1496:215b-29": "rab rib can gyis ji ltar mkha' la skra mthong dang //",
    "T02D1496:215b-30": "rnam rtog rab rib 'jig rten mthong la khyad par med //",
    "T02D1496:215b-31": "rnam rtog rang bzhin mkha' dang mnyam pa'i rang bzhin du //",
    "T02D1496:215b-32": "brtags pa'i rang bzhin ma lus pa dag bsgom par gyis //",
    "T02D1496:215b-33": "sdig pa'i rnam smin chom rkun 'jigs pa mthong ba yis //",
    "T02D1496:215b-34": "kva ye tshul khrims nor che na bsrung phyir mel tshe byos //",
    "T02D1496:215b-35": "srid pa'i mtshan rings dag la gti mug gnyid log gis //",
    "T02D1496:216a-0": "kva ye sems ni @216a * //",
    "T02D1496:216a-1": "bag med ma byed mel tshe byos //",
    "T02D1496:216a-2": "nyi ma med na nyin mo yod pa min pa ltar //",
    "T02D1496:216a-3": "tshul khrims nor dang bral la bsam gtan ga la yod //",
    "T02D1496:216a-4": "gnyid log pa yi khang par chom rkun zhugs pa yis //",
    "T02D1496:216a-5": "kva ye khyod kyis tshul khrims nor chen phrogs sa re //",
    "T02D1496:216a-6": "skad cig tsam yang bya ba ngan la ma chags par //",
    "T02D1496:216a-7": "de nyid nyi ma ma shar bar du mel tshe byos //",
    "T02D1496:216a-8": "ji srid de nyid nyi ma dag ni shar ba na //",
    "T02D1496:216a-9": "de srid srid pa nor bu bzhin du ci dgar spyod //",
    "T02D1496:216a-10": "bdag ni gang yin 'gro ba khyed rnams de yin te //",
    "T02D1496:216a-11": "rang bzhin 'byed pa'i nang gi gnod pa ma byed",
    "T02D1496:216a-12": "cig / rnam rtog nang gi gnod pa 'di ni",
    "T02D1496:216a-13": "gzhom bya ste // dug sbrul lta bu de ni bdud rtsi'i ros zhi bya //",
    "T02D1496:216a-14": "nang gi gnod pa sbrul gdug mgo mangs lta bu ste //",
    "T02D1496:216a-15": "'gro ba ma lus sna tshogs rtogs shing shes nas ni //",
    "T02D1496:216a-16": "de bzhin nyid de bdud rtsi chen po'i ro zhes bya //",
    "T02D1496:216a-17": "rnal 'byor chen po'i sems kyi ngal so'i gnas gang yin //",
    "T02D1496:216a-18": "bdud rtsi chen po'i ro ni rtag tu btung byas nas //",
    "T02D1496:216a-19": "bde ba chen po'i mya ngan 'das mchog shes par 'gyur //",
    "T02D1496:216a-20": "gcer bu sbyin sreg byed pa bram ze ma yin zhing //",
    "T02D1496:216a-21": "ral pa 'dzin pa dang ni rigs dang rgyud kyis yin //",
    "T02D1496:216a-22": "gang zhig lus dang ngag dang yid ni yongs dag na //",
    "T02D1496:216a-23": "de lta bu ni bram ze yin par sangs rgyas gsung //",
    "T02D1496:216a-24": "sdig pa bcu po gang yin pa ni spang bya zhing //",
    "T02D1496:216a-25": "dge ba bcu po yon tan stobs dang ldan par bya //",
    "T02D1496:216a-26": "dman pa'i rigs su skyes kyang 'di ni gang gi tshe //",
    "T02D1496:216a-27": "ma shi bar du chos ma yin pa spyad mi bya //",
    "T02D1496:216a-28": "bzod pa'i chos 'dzin pa yis khro ba las rgyal zhing //",
    "T02D1496:216a-29": "yul gyi bde ba 'dod pa ma lus spang bar bya //",
    "T02D1496:216a-30": "bde ba'i chos kyis mtsho la rtag tu khrus bya zhing //",
    "T02D1496:216a-31": "'dus pa'i skyon dang 'jigs dang gti mug bskyed mi bya //",
    "T02D1496:216a-32": "yang dang yang du keng rus bzhon pa la zhon cing //",
    "T02D1496:216a-33": "rtag tu mi gtsang 'dzag pa rmongs pas ma tshor ram //",
    "T02D1496:216a-34": "'dod dad gti mug ngan 'gro'i lam ni spang bya zhing //",
    "T02D1496:216a-35": "kva ye sems khyod rang gis rang gi dri ma khrus //",
    "T02D1496:216a-36": "gus pas bla ma dam pa'i chu mig bsten bya zhing //",
    "T02D1496:216a-37": "gti mug chen po'i dri mas gang gos zad par bya //",
    "T02D1496:216b-0": "bla ma'i man ngag de @216b nyid chu yin pas //",
    "T02D1496:216b-1": "de blangs nas ni rang nyid bkru bar shes par bya //",
    "T02D1496:216b-2": "sems khyod yongs su go bar gyis la rang la ni //",
    "T02D1496:216b-3": "yongs su blta zhing gti mug mun nag chen po sbyongs //",
    "T02D1496:216b-4": "mi ni gang zhig thub pa'i chos gtam mi nyan pa //",
    "T02D1496:216b-5": "de ni chu dang nags kyi mi dang mnyam pa yin //",
    "T02D1496:216b-6": "nges par 'jig rten 'jig rten pha rol 'gro bas na //",
    "T02D1496:216b-7": "thub pa'i chos kyi gtam ni mnyan par bya ba yin //",
    "T02D1496:216b-8": "thub pa'i chos thos nas ni chos min gnas mi bya //",
    "T02D1496:216b-9": "mnar med 'gro la sus kyang bzung bar mi nus pas //",
    "T02D1496:216b-10": "chos thos nas ni chos kyi don bzhin gang bsgoms pa //",
    "T02D1496:216b-11": "des ni bde bar mtho ris thar pa'i 'bras bu thob //",
    "T02D1496:216b-12": "gti mug mun nag dag la chos ni sgron ma ste //",
    "T02D1496:216b-13": "srid pa'i mtsho las grol bar byed pa'i gzings yin no //",
    "T02D1496:216b-14": "slob dpon chen po dpal mar me mdzad ye shes",
    "T02D1496:216b-15": "kyis mdzad pa'i tshul khrims kyi spyod pa glur blangs",
    "T02D1496:216b-16": "pa rdzogs so / //",
    "T02D1496:216b-17": "/ pandi ta badzra p'a ni dang /"
}