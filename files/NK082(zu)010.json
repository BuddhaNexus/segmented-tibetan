{
    "NK082(zu)010:1": "// bstan pa'i snying po rig pa'i sgron me zhes bya ba bzhugs so //",
    "NK082(zu)010:2": "rgya gar skad du /",
    "NK082(zu)010:3": "sh+aa sa na gar+b+ha bid+y+aa a lo ka n+aa ma /",
    "NK082(zu)010:4": "bod skad du /",
    "NK082(zu)010:5": "bstan pa'i snying po rig pa'i sgron me zhes bya ba /",
    "NK082(zu)010:6": "dkon mchog gsum la phyag 'tshal lo //",
    "NK082(zu)010:7": "sna tshogs bdag tu rtog pa gzhi gnyis las 'phros rgyu min rgyur smra zhing //",
    "NK082(zu)010:8": "byed pos byas pas thar pa'i lam du 'dod de mi grol ngal don chung //",
    "NK082(zu)010:9": "sna tshogs chos su brtags shing 'du byed spyad sogs bag chags mtha' yas pa //",
    "NK082(zu)010:10": "nyon mongs dbang gi mthun spyad rkyen gyis rtas sad smin cing mi bzad myong //",
    "NK082(zu)010:11": "bcu spangs bcu spyad 'chel 'byung shas kyis 'dod khams lha mir rim pa bzhin //",
    "NK082(zu)010:12": "de steng tshad med bsam gtan yan lag bsgoms pas tshangs sogs gzugs khams lhar //",
    "NK082(zu)010:13": "de dang zag med spel mar bsgoms pas gzugs khams 'phags gnas gtsang ris lngar //",
    "NK082(zu)010:14": "gzung 'dzin phra ba ma mthong snyoms par 'jug pa bzhi bsgoms srid rtser 'byin //",
    "NK082(zu)010:15": "bden bzhi'i sgor zhugs brgya phrag phyed dang gsum bsrung yon tan bcu gnyis spyod //",
    "NK082(zu)010:16": "yod med gang zag bdag med de yang bden bzhi ye shes bzhi bzhis rtogs //",
    "NK082(zu)010:17": "khams gsum nyon mongs mthong bsgoms lam spangs rgyun zhugs la sogs rim pa yis //",
    "NK082(zu)010:18": "dgra bcom thob kyang bskul nas 'dod spyod gnyis las gnyis po bzhi la rtsod //",
    "NK082(zu)010:19": "gzhi mthong rgyun zhugs ma thob slob par tshe 'phos tshe ring lhar skyes 'das //",
    "NK082(zu)010:20": "'dod khams mir skyes de tshe blo ldan phyi nang 'bras bu'i sgo nas brtags //",
    "NK082(zu)010:21": "gang zag chos la'ang bdag med rang rgyal 'bras thob gnas gsum myong pa de //",
    "NK082(zu)010:22": "sngon mthun da ltar bsam gtan 'ba' zhig dga' brtson cho 'phrul gzhan don spyod //",
    "NK082(zu)010:23": "gnyis zhugs gsum bsrung shes rab snying rjes mtha' gnyis gang la'ang mi gnas shing //",
    "NK082(zu)010:24": "bdag med gnyis rtogs chen po bdun ldan bdag gzhan don du bcu spyad pas //",
    "NK082(zu)010:25": "kun tu 'gro don la sogs sa nas sar 'phags dri ma bcu bsal te //",
    "NK082(zu)010:26": "rdo rje ting 'dzin stobs su gyur pas gsal khyab mthar phyin de nyid brnyes //",
    "NK082(zu)010:27": "phyi dag pa la brten nas nang dag pa la sbyor ba ste //",
    "NK082(zu)010:28": "dam tshig cho ga ma nyams bzlas pa zur phyin spyan drangs rje khol tshul //",
    "NK082(zu)010:29": "ye shes sems dpa' mnyes te dbang dang dngos grub stsal nas thob 'gyur te //",
    "NK082(zu)010:30": "rigs gsum sangs rgyas gnyis par tshe 'dis 'grub ste de tshe mthar phyin nyid //",
    "NK082(zu)010:31": "'jug bsrung spyod pa mthun te bkag min byon la ltos pa 'ba' zhig min //",
    "NK082(zu)010:32": "nam dgos dus su yi ge 'bru las bskyed cing dpon g.yog tshul bltas nas //",
    "NK082(zu)010:33": "de nyid rnam pa bzhi dang ldan par rtse gcig sgom pa'i ting 'dzin dang //",
    "NK082(zu)010:34": "yo byad rgyu rkyen gnyis ka 'tshogs pas gnyis par de tshe mthar phyin nyid //",
    "NK082(zu)010:35": "yo byad rgyu rnams 'tshogs sam 'on te med kyang de la gtsor mi byed //",
    "NK082(zu)010:36": "ting 'dzin gtsor spyod phyag rgya chen po bzhi sgom byon pa spun grogs tshul //",
    "NK082(zu)010:37": "byin rlabs las byung rtsa ba yan lag spyi dang khyad par ldan de dang //",
    "NK082(zu)010:38": "ting 'dzin lta spyod ldan pas sangs rgyas gnyis par de tshe mthar phyin nyid //",
    "NK082(zu)010:39": "skal ngan 'chi bdud gang yin de nyid skal ldan rtsi lam thabs yin te //",
    "NK082(zu)010:40": "bsgral sbyor len rdzun rlang spyod las bzhis don byed rtsa brgyad sdom srung zhing //",
    "NK082(zu)010:41": "gsum 'dris gyur nas gsum gyis bskyed bton dkyil 'khor yab yum shes rab thabs //",
    "NK082(zu)010:42": "shes 'jug 'byor pa de ni bcu drug tshun chad",
    "NK082(zu)010:43": "lhun rdzogs mtha' yas mchog /ye shes thig le'i sgor",
    "NK082(zu)010:44": "zhugs mi 'gogs nyes med mthun te 'chal par bsrung",
    "NK082(zu)010:45": "// mnyam la ma 'dres rdzogs pa lhun grub phyag rgyar bsgoms pa man+dala //",
    "NK082(zu)010:46": "'byung dang 'byung 'gyur yab yum sras bcas ye shes thig le'i ngang rtogs pa //",
    "NK082(zu)010:47": "kun ldan gnyis pa de ni myur ram bsnur zhing tshe des mthar phyin byed //",
    "NK082(zu)010:48": "bskyed brtags phyag rgya snang yang de ni de min 'o 'dod rwa la 'jo //",
    "NK082(zu)010:49": "mthar lhung sgro skur bcing grol med de brgyud la re 'jog rten 'char med //",
    "NK082(zu)010:50": "sgo phugs mi 'byed cig car spyi blugs lhun rdzogs sdom bzhi rtsol nad spangs //",
    "NK082(zu)010:51": "de bzhin nyid du de bzhin gyi nar bzhag na rang byung rang gis 'char //",
    "NK082(zu)010:52": "bstan pa mtha' dag gi don mdor bsdus pa'i skyud",
    "NK082(zu)010:53": "byang bstan pa'i snying po zhes bya ba bee ro",
    "NK082(zu)010:54": "tsa nas mdzad pa rdzogs so //",
    "NK082(zu)010:55": "mang+ga lam //"
}