{
    "T02TD1891E:214b-0": "@214b # // rgya gar skad du /",
    "T02TD1891E:214b-1": "su bishti s'a dha no pa yi ka bod skad du /",
    "T02TD1891E:214b-2": "rab tu gsal ba zhes bya ba'i sgrub pa'i thabs /",
    "T02TD1891E:214b-3": "bcom ldan 'das 'jam dpal gzhon nur gyur pa la phyag 'tshal lo ;",
    "T02TD1891E:214b-4": "/ ye shes zhabs la phyag 'tshal te /",
    "T02TD1891E:214b-5": "de'i gzhung rdo rje can sgrub thabs //",
    "T02TD1891E:214b-6": "slob ma blo gros chung don du //",
    "T02TD1891E:214b-7": "rab tu gsal bar bshad par bya //",
    "T02TD1891E:214b-8": "rtsom pa'i nus pa med na yang //",
    "T02TD1891E:214b-9": "snying rje yis ni drangs pa yis //",
    "T02TD1891E:214b-10": "bu la phan par 'dod pa'i ma //",
    "T02TD1891E:214b-11": "rang gi nus pa 'jal mi byed //",
    "T02TD1891E:214b-12": "de la rnal 'byor pa snying rjes byang chub tu sems bskyed pa sbyin pa la sogs pa la brtson pa /",
    "T02TD1891E:214b-13": "stong pa nyid la lhag par mos pa gsang ba 'dus pa'i dkyil 'khor du ji lta ba bzhin du dbang bskur ba rjes su gnang ba thob pa bsgom pa'i cho ga la shin tu mkhas pas /",
    "T02TD1891E:214b-14": "ri bo la sogs pa'i phyogs 'ga' zhig tu /",
    "T02TD1891E:214b-15": "bsam gtan gyi khang pa rdzas la sogs pas nye bar byugs par stan shin tu 'jam pa la 'dug ste rang gi snying gar zla ba la gnas pa'i h'um gnas te /",
    "T02TD1891E:214b-16": "de'i 'od zer las byung ba'i gzugs rdo rje la sogs pa rnams kyis nam mkha' la bzhugs pa'i bla ma dang /",
    "T02TD1891E:215a-0": "@215a * // sangs rgyas dang byang chub sems dpa' rnams la yang dag par mchod nas sdig pa bshags pa dang /",
    "T02TD1891E:215a-1": "bsod nams la rjes su yi rang ba dang /",
    "T02TD1891E:215a-2": "byang chub tu sems bskyed pa dang lam la gnas pa dang /",
    "T02TD1891E:215a-3": "bdag nyid dbul ba yang byas nas stong pa nyid bsgoms la /",
    "T02TD1891E:215a-4": "aom sh'u n+ya t'a dzny'a na badzra sv'a bh'a wa a'atma ko&amp; ham /",
    "T02TD1891E:215a-5": "zhes bya bas byin gyis rlob bo //",
    "T02TD1891E:215a-6": "de nas der nyi ma'i dkyil 'khor la gnas pa'i h'um las byung ba'i rdo rje'i lte bar nyi ma la gnas pa'i h'um las spros pa'i 'od zer gyis bgegs kyi tshogs rnams pham par byas nas 'od zer de yongs su gyur pa las rdo rje dra ba dang rdo rje ra ba dang rdo rje'i rang bzhin can gyi rnam par bsams la /",
    "T02TD1891E:215a-7": "de'i nang du chos 'byung ba gyen dkar gnas pa /",
    "T02TD1891E:215a-8": "nang khong stong dbus na sna tshogs padma la sna tshogs rdo rje bsams la /",
    "T02TD1891E:215a-9": "der yi ge brum dang 'khor lo las byung ba'i rnam par snang mdzad sku mdog dkar ba /",
    "T02TD1891E:215a-10": "dkar po dang nag po dang dmar po ste zhal gsum mnga' ba phyag drug las phyag gnyis kyis rang dang 'dra ba'i rig ma dam pa la 'khyud pa /",
    "T02TD1891E:215a-11": "phyag lhag ma rnams la 'khor lo dang ral gri dang padma dang rin po che bsnams pa rim bzhin bsams la /",
    "T02TD1891E:215a-12": "de yongs su gyur pa las gzhal yas khang gru bzhi pa la sgo bzhi pa rta babs bzhi la sogs pas brgyan pa /",
    "T02TD1891E:215a-13": "lha bcu dgu'i gnas sna tshogs padma la gnas pa'i nyi ma'i dkyil 'khor bdun dang /",
    "T02TD1891E:215a-14": "zla ba'i dkyil 'khor bcu gnyis kyi gdan dang ldan pa bsgom par bya'o //",
    "T02TD1891E:215a-15": "de'i dbus ma'i gdan la aa la sogs pa nyis 'gyur du byas pa las /",
    "T02TD1891E:215a-16": "mtshan sum cu rtsa gnyis su gyur pa'i zla ba'i dkyil 'khor dang yi ge ka la sogs par da dha da dha ya la dang bcas nyis 'gyur du byas pa'i cha'i rnam par dag pa dpe byad bzang po brgyad cu ni zla ba'i dkyil 'khor gnyis pa'o ;",
    "T02TD1891E:215a-17": "/ de'i steng du h'um las byung ba'i rdo rje dmar po lte ba la h'um gis mtshan pa bsams la /",
    "T02TD1891E:215a-18": "aom badzra sv'a bh'a wa a'atma ko&amp; ham /",
    "T02TD1891E:215a-19": "zhes bya bas nga rgyal bya'o //",
    "T02TD1891E:215b-0": "de nas yi ge h'um las 'od zer spros pas 'gro ba rnams rdo rje 'chang dang 'dra bar byas la de nyid du bsdus te zla ba dang rdo rje yongs su @215b gyur pa las rdo rje sems dpa' rnam par snang mdzad dang 'dra dang 'dra bar bsam par byas pa las /",
    "T02TD1891E:215b-1": "khyad par ni 'khor lo'i gnas su rdo rje bsnams pa rin po che'i cod pan dang ldan pa'o //",
    "T02TD1891E:215b-2": "de'i rjes la 'dod chags chen pos 'dul ba'i snod kyi 'jig rten la dmigs nas rab tu dga' ba'i sgras rgyal ba'i tshogs rnams rang gi lus la bcug ste /",
    "T02TD1891E:215b-3": "bde ba dang ldan par bton la spyan la sogs pa lha mo dgu'i gzugs su rang rig pa'i lha mo'i nang du chud par bya'o //",
    "T02TD1891E:215b-4": "de bzhin gshegs pa lnga po rang gi kha nas bcug ste /",
    "T02TD1891E:215b-5": "lus kyi nang du chud par byas la /",
    "T02TD1891E:215b-6": "rdo rje'i lam nas byang chub sems zhu ba'i rang bzhin du phyung la h'um gis byin gyis brlab par bsams pa las /",
    "T02TD1891E:215b-7": "rdo rje 'chang bdag por gyur pa'i dkyil 'khor rnams sprul la /",
    "T02TD1891E:215b-8": "der sems can rnams bcug la yang de bzhin gshegs pa thams cad bcug pa'i ye shes kyi bdud rtsis sngar gyi sems can rnams dbang bskur la dbyung bar bya ste /",
    "T02TD1891E:215b-9": "kshim dzrim kham bam shkam sam zhes bya ba'i sa bon las go rims bzhin du /",
    "T02TD1891E:215b-10": "mig dang /",
    "T02TD1891E:215b-11": "rnam ba dang /",
    "T02TD1891E:215b-12": "sna dang /",
    "T02TD1891E:215b-13": "lce dang /",
    "T02TD1891E:215b-14": "lus dang /",
    "T02TD1891E:215b-15": "yid kyi rang bzhin sa'i snying po dang /",
    "T02TD1891E:215b-16": "phyag na rdo rje dang /",
    "T02TD1891E:215b-17": "nam mkha'i snying po dang /",
    "T02TD1891E:215b-18": "'jig rten dbang phyug dang ;",
    "T02TD1891E:215b-19": "sgrib pa thams cad rnam par sel ba dang /",
    "T02TD1891E:215b-20": "kun du bzang po lta bur gyur pa gdon pa dang /",
    "T02TD1891E:215b-21": "dza: h'um bam ho: kham ram zhes bya ba las gzugs dang /",
    "T02TD1891E:215b-22": "sgra dang ;",
    "T02TD1891E:215b-23": "dri dang /",
    "T02TD1891E:215b-24": "ro dang ;",
    "T02TD1891E:215b-25": "reg bya dang /",
    "T02TD1891E:215b-26": "chos kyi rang bzhi gzugs rdo rje dang /",
    "T02TD1891E:215b-27": "sgra rdo rje dang /",
    "T02TD1891E:215b-28": "dri rdo rje dang /",
    "T02TD1891E:215b-29": "ro rdo rje dang /",
    "T02TD1891E:215b-30": "reg rdo rje dang ;",
    "T02TD1891E:215b-31": "chos kyi dbyings yi rdo rje lta bur gyur pa dang /",
    "T02TD1891E:215b-32": "l'am m'am p'am t'am aa ta /",
    "T02TD1891E:215b-33": "zhes bya ba las sa dang /",
    "T02TD1891E:215b-34": "chu dang /",
    "T02TD1891E:215b-35": "me dang rlung gi rang bzhin spyan ma dang /",
    "T02TD1891E:215b-36": "m'a ma k'i dang /",
    "T02TD1891E:215b-37": "gos dkar mo dang /",
    "T02TD1891E:215b-38": "sgrol ma lta bur gyur pa dang /",
    "T02TD1891E:215b-39": "bhr'um a'am dzr'im kham h'um zhes bya ba las /",
    "T02TD1891E:215b-40": "gzugs dang /",
    "T02TD1891E:215b-41": "tshor ba dang ;",
    "T02TD1891E:215b-42": "'du shes dang /",
    "T02TD1891E:215b-43": "'du byed dang /",
    "T02TD1891E:215b-44": "rnam par shes pa'i rang bzhin rnam par snam par snang mdzad dang /",
    "T02TD1891E:215b-45": "rin chen 'byung ldan dang /",
    "T02TD1891E:215b-46": "'od dpag tu med pa dang /",
    "T02TD1891E:215b-47": "don yod grub pa dang /",
    "T02TD1891E:215b-48": "mi bskyod pa lta bur gyur pa dbyung bar bya'o //",
    "T02TD1891E:216a-0": "de nas dkyil 'khor gyi 'khor lo yang bsams par mi @216a * //",
    "T02TD1891E:216a-1": "bya'o ;",
    "T02TD1891E:216a-2": "/ de'i rjes la /",
    "T02TD1891E:216a-3": "aom a'a: h'um /",
    "T02TD1891E:216a-4": "zhes bya ba'i yi ge gsum po sku dang /",
    "T02TD1891E:216a-5": "gsung dang /",
    "T02TD1891E:216a-6": "thugs kyi rang bzhin can yi ge ho gnyis dang spel ba rang dang 'dra ba'i rig ma'i chags pa'i stobs kyis zhu bar gyur par bsams la /",
    "T02TD1891E:216a-7": "yang de'i stobs kyis bdag nyid dang rang gi rig pa yang 'dod chags chen po'i tshul gyis ting nge 'dzin gyis zhu bar gyur pas /",
    "T02TD1891E:216a-8": "spyan la sogs pa'i glu'i sgras bskul bar bya'o //",
    "T02TD1891E:216a-9": "sems can khams ni gnas kyi dbang phyug khyod ni rdo rje'i thugs //",
    "T02TD1891E:216a-10": "dga' ba'i yid 'ong don chen 'dod pa dag la skyabs su gsol //",
    "T02TD1891E:216a-11": "mgon po gal te de ring bdag ni gson par mchis bzhed na //",
    "T02TD1891E:216a-12": "sems can yab chen gnyen mchog bdag la dgyes par mdzad du gsol //",
    "T02TD1891E:216a-13": "rdo rje sku khyod bka' yi 'khor lo sems can kun la phan //",
    "T02TD1891E:216a-14": "sangs rgyas don du byang chub don dam rab tu phan par gzigs //",
    "T02TD1891E:216a-15": "mgon po gal te de ring bdag ni gson par mchis bzhed na //",
    "T02TD1891E:216a-16": "'dod chags dam tshig chags pas bdag la dgyes par mdzad du gsol //",
    "T02TD1891E:216a-17": "khyod ni rdo rje'i gsung ste kun la phan zhing thugs brtse na //",
    "T02TD1891E:216a-18": "'jig rten dag gi don dang dgos pa mdzad la rab tu brtson //",
    "T02TD1891E:216a-19": "mgon po gal te de ring bdag ni gson par mchis bzhed na //",
    "T02TD1891E:216a-20": "dga' ba'i spyod pa kun du bzang pos bdag la dgyes par mdzad du gsol //",
    "T02TD1891E:216a-21": "khyod ni rdo rje'i spyod pa dgyes zer dam tshig mchog gi phan don che //",
    "T02TD1891E:216a-22": "yang dag rdzogs sangs rgyas kyi gdung mchog mnyam nyid thugs brtse bas //",
    "T02TD1891E:216a-23": "mgon po gal te de ring bdag ni gson par mchis bzhed na //",
    "T02TD1891E:216a-24": "yon tan rin chen mang po'i gter gyur bdag la dgyes par mdzod //",
    "T02TD1891E:216a-25": "de ltar bskul ba'i dbang gis zhu ba las byung ba'i yi ge h'um yongs su gyur pa las byung ba'i rdo rje de'i lte ba la h'um gnas par bsams la /",
    "T02TD1891E:216a-26": "de'i 'od zer gyis 'gro ba rnams rdo rje 'chang bar byas la slar yang de nyid du bcug nas /",
    "T02TD1891E:216a-27": "de yongs su gyur pa las bdag nyid rdo rje 'chang bsku mdog sngo ba /",
    "T02TD1891E:216a-28": "zhal gsum pa zhal g-yas pa dkar ba dang /",
    "T02TD1891E:216a-29": "g-yon pa dmar ba dang /",
    "T02TD1891E:216a-30": "phyag gnyis kyis rang snang ba'i rig ma la 'khyud pa phyag lhag ma rnams na /",
    "T02TD1891E:216b-0": "rdo rje @216b dang ;",
    "T02TD1891E:216b-1": "ral gri dang /",
    "T02TD1891E:216b-2": "padma dang /",
    "T02TD1891E:216b-3": "nor bu go rims ji lta ba bzhin du bsnams par bsams la /",
    "T02TD1891E:216b-4": "aom dharma dh'a tu badzra sv'a bh'a wa a'atma ko&amp; ham /",
    "T02TD1891E:216b-5": "zhes bya bas nga rgyal bya'o //",
    "T02TD1891E:216b-6": "'di ni bsnyen pa chung ngu dang /",
    "T02TD1891E:216b-7": "rgyu mthun pa'i 'bras bu chung ngu'o //",
    "T02TD1891E:216b-8": "de nas mig la sogs pa byin gyis brlab par bya ste /",
    "T02TD1891E:216b-9": "mig gnyis kyi dbus su zla ba la yi ge kshim dang /",
    "T02TD1891E:216b-10": "'khor lo yongs su gyur pa las sa'i snying po sku mdog dkar po /",
    "T02TD1891E:216b-11": "g-yas pa'i rtsa ba'i phyag na 'khor lo bsnams pa /",
    "T02TD1891E:216b-12": "de'i g-yon du yi ge dzrim dang /",
    "T02TD1891E:216b-13": "me long yongs su gyur pa las gzugs rdo rje sku mdog dkar ba me long bsnams pa'o //",
    "T02TD1891E:216b-14": "rna ba gnyis kyi dbus su zla ba la yi ge dzrim dang rdo rje las byung ba'i phyag na rdo rje sku mdog sngo ba rdo rje bsnams pa'o /",
    "T02TD1891E:216b-15": "de'i g-yon du h'um dang pi wang las byung ba'i sgra rdo rje sngo ba pi wang bsnams pa /",
    "T02TD1891E:216b-16": "sna bug gnyis su zla ba la kham dang rin po che las byung ba'i nam mkha'i snying po sku mdog ser ba rin po che bsnams pa /",
    "T02TD1891E:216b-17": "de'i g-yon du bam dang dri'i dung phor las byung ba'i dri rdo rje sku mdog ser ba dri'i dung phor bsnams pa'o //",
    "T02TD1891E:216b-18": "lce la gam dang padma yongs su gyur pa las 'jig rten dbang phyug sku mdog dmar ba /",
    "T02TD1891E:216b-19": "padma dmar po bsnams pa'o //",
    "T02TD1891E:216b-20": "de'i g-yon du ho dang ro'i snod yongs su gyur pa las ro rdo rje sku mdog dmar ba /",
    "T02TD1891E:216b-21": "ro'i snod bsnams pa'o //",
    "T02TD1891E:216b-22": "spyi bor yi ge ksham dang ral gri las byung ba'i sgrib pa rnam par sel ba /",
    "T02TD1891E:216b-23": "sku mdog ljang gu ral gri bsnams pa /",
    "T02TD1891E:216b-24": "de'i g-yon du kham dang gos sna tshogs las byung ba'i reg rdo rje sku mdog ljang gu gos sna tshogs bsnams pa /",
    "T02TD1891E:216b-25": "lkog ma'i 'og tu yi ge sam dang rdo rje yongs su gyur pa las kun du bzang po sku mdog dkar po rdo rje bsnams pa /",
    "T02TD1891E:216b-26": "de'i g-yon du ram dang chos 'byung yongs su gyur pa las chos kyi dbyings rdo rje sku mdog dkar ba chos 'byung ba bsnams pa bsam par bya'o ;",
    "T02TD1891E:216b-27": "/'og nas lha rnams thams cad kyang zhal gsum dang phyag drug par bshad de /",
    "T02TD1891E:216b-28": "phyag gnyis kyis rang rang gi thabs dang shes rab la 'khyud pa /",
    "T02TD1891E:216b-29": "sku mdog ser ba dang /",
    "T02TD1891E:216b-30": "dmar ba dang /",
    "T02TD1891E:216b-31": "ljang ba'i zhal /",
    "T02TD1891E:216b-32": "g-yas sngo ba /",
    "T02TD1891E:216b-33": "g-yon pa dkar ba /",
    "T02TD1891E:217a-0": "dkar po'i g-yon pa dmar @217a * //",
    "T02TD1891E:217a-1": "ba ;",
    "T02TD1891E:217a-2": "sngon po'i g-yas pa dkar ba yin no //",
    "T02TD1891E:217a-3": "ji skad bshad pa'i lha thams cad zla ba'i dkyil 'khor rin po che'i cod pan can /",
    "T02TD1891E:217a-4": "phyag lhag ma rnams ni rdo rje dang /",
    "T02TD1891E:217a-5": "ral gri dang /",
    "T02TD1891E:217a-6": "padma dang /",
    "T02TD1891E:217a-7": "rin po che rim bzhin du bsnams pa /",
    "T02TD1891E:217a-8": "gang gi rtsa ba'i phyag na ral gri'am padma dang /",
    "T02TD1891E:217a-9": "rin po che bsnams pa /",
    "T02TD1891E:217a-10": "de rnams kyi g-yas kyi rtsa ba'i phyag gnyis pa ni 'khor lo bsnams pa'o //",
    "T02TD1891E:217a-11": "'di ni nye bar bsgrub pa chung ngu dang rnam par smin pa'i 'bras bu chung ngu yin no //",
    "T02TD1891E:217a-12": "de nas snying gar zla ba la gnas pa'i h'um dang rdo rje yongs su gyur pa las /",
    "T02TD1891E:217a-13": "thugs rdo rje sku mdog sngo ba lkog mar padma'i lte bar gnas pa'i aa yongs su gyur pa las gsung rdo rje sku mdog dmar po padma bsnams pa /",
    "T02TD1891E:217a-14": "dpral ba'i nang du 'khor lo'i lte bar gnas pa'i aom dang 'khor lo yongs su gyur pa las sku rdo rje sku mdog dkar ba 'khor lo bsnams pa /",
    "T02TD1891E:217a-15": "'di rnams kyi thugs kar go rims bzhin du /",
    "T02TD1891E:217a-16": "rdo rje'i lte ba dang /",
    "T02TD1891E:217a-17": "padma ge sar dang /",
    "T02TD1891E:217a-18": "'khor lo'i lte bar h'um dang aa dang aom gnas pa'i 'od zer las byung ba'i gzugs rdo rje la sogs pa phyogs bcu'i 'jig rten gyi khams na bzhugs pa'o //",
    "T02TD1891E:217a-19": "thugs dang /",
    "T02TD1891E:217a-20": "gsung dang /",
    "T02TD1891E:217a-21": "sku rdo rje yang dag par mchod la bkug ste /",
    "T02TD1891E:217a-22": "mdun du bzhugs pa des rang gi thugs dang /",
    "T02TD1891E:217a-23": "gsung dang /",
    "T02TD1891E:217a-24": "sku byin gyis brlab par bya'o //",
    "T02TD1891E:217a-25": "dpal ldan rdo rje thugs 'chang ba //",
    "T02TD1891E:217a-26": "rdo rje mi phyed gsum bsgoms pas //",
    "T02TD1891E:217a-27": "deng bdag byin gyis brlabs nas su //",
    "T02TD1891E:217a-28": "rdo rje thugs kyis mdzad du gsol //",
    "T02TD1891E:217a-29": "phyogs bcur bzhugs pa'i sangs rgyas rnams //",
    "T02TD1891E:217a-30": "rdo rje mi phyed gsum bsgoms pas //",
    "T02TD1891E:217a-31": "deng bdag byin gyis brlabs nas su //",
    "T02TD1891E:217a-32": "rdo rje thugs kyis mdzad du gsol //",
    "T02TD1891E:217a-33": "de nas rang gi thugs rdo rje la thugs rdo rje bcug nas /",
    "T02TD1891E:217a-34": "aom sarbba ta th'a ga ta tsitta badzra sv'a bh'a wa a'atma ko&amp; ham /",
    "T02TD1891E:217a-35": "zhes bya bas nga rgyal bya'o //",
    "T02TD1891E:217a-36": "chos kyi gsung lam dpal dang ldan //",
    "T02TD1891E:217a-37": "rdo rje mi phyed gsum bsgoms pas //",
    "T02TD1891E:217a-38": "deng bdag byin gyis brlabs nas su //",
    "T02TD1891E:217a-39": "rdo rje gsung gis mdzad du gsol //",
    "T02TD1891E:217a-40": "phyogs bcur bzhugs pa'i sangs rgyas rnams //",
    "T02TD1891E:217a-41": "rdo rje mi phyed gsum bsgoms pas //",
    "T02TD1891E:217b-0": "@217b deng bdag byin gyis brlabs nas su //",
    "T02TD1891E:217b-1": "rdo rje gsung gis mdzad du gsol //",
    "T02TD1891E:217b-2": "de nas rang gi gsung rdo rje la gsung rdo rje bcug ste /",
    "T02TD1891E:217b-3": "aom sarbba ta th'a ga ta b'aka badzra sv'a bh'a wa a'atma ko&amp; ham /",
    "T02TD1891E:217b-4": "zhes bya ba 'dis nga rgyal bya'o //",
    "T02TD1891E:217b-5": "dpal ldan rdo rje sku 'chang ba //",
    "T02TD1891E:217b-6": "rdo rje mi phyed gsum bsgoms pas ;",
    "T02TD1891E:217b-7": "/ deng bdag byin gyis brlabs nas su //",
    "T02TD1891E:217b-8": "rdo rje skus ni mdzad du gsol //",
    "T02TD1891E:217b-9": "phyogs bcur bzhugs pa'i sangs rgyas rnams //",
    "T02TD1891E:217b-10": "rdo rje mi phyed gsum bsgoms pas //",
    "T02TD1891E:217b-11": "deng bdag byin gyis brlabs nas su //",
    "T02TD1891E:217b-12": "rdo rje skus ni mdzad du gsol //",
    "T02TD1891E:217b-13": "de nas rang gi sku rdo rje la sku rdo rje bcug ste /",
    "T02TD1891E:217b-14": "aom sarbba ta th'a ga ta ya badzra sv'a bh'a wa a'atma ko&amp; ham /",
    "T02TD1891E:217b-15": "zhes bya ba 'dis nga rgyal bya'o //",
    "T02TD1891E:217b-16": "'di ni sgrub pa chung ngu dang /",
    "T02TD1891E:217b-17": "skyes bu byed pa'i 'bras bu chung ngu'o //",
    "T02TD1891E:217b-18": "de'i rjes la nu ma'i bar du rdo rje'i dbus su phyi rol gyi rdo rje 'chang ji lta ba de 'dra ba'i ye shes sems dpa' bsgoms la de'i thugs ka'i rdo rje'i lte ba la gnas pa'i yi ge h'um gi 'od zer las byung ba'i gzugs rdo rje la sogs pas nam mkha' la bzhugs pa'i de bzhin gshegs pa rnams yang dag par mchod nas bkug ste /",
    "T02TD1891E:217b-19": "de'i 'od zer las byung ba'i lha mo ye shes kyi bdud rtsis gang ba'i bum pa thogs pa rnams kyis bdag nyid la dbang bskur ba dang /",
    "T02TD1891E:217b-20": "de bzhin gshegs pa lnga'i cod pan du gyur par bsam par bya'o //",
    "T02TD1891E:217b-21": "'di ni sgrub pa chen po'i chung ngu dang /",
    "T02TD1891E:217b-22": "dbang bskur ba'i 'bras bu chung ngu'o //",
    "T02TD1891E:217b-23": "de bzhin du rang gi lha mo bsnyen pa chung ngu la sogs pa'i dbye bas mig la sogs pa byin gyis brlab pa dang /",
    "T02TD1891E:217b-24": "thugs dang /",
    "T02TD1891E:217b-25": "gsung dang /",
    "T02TD1891E:217b-26": "sku byin gyis brlab pa dang /",
    "T02TD1891E:217b-27": "de bzhin gshegs pa thams cad kyi dbang bskur ba sngon du 'gro bas yan lag bzhi rdzogs par byas la rigs lnga dgod par bya ste /",
    "T02TD1891E:217b-28": "nu ma yan chad aom yongs su gyur pa las rnam par snang mdzad kyi rang bzhin /",
    "T02TD1891E:217b-29": "nu ma'i 'og nas lte ba yan chad kyi bar du h'um yongs su gyur pa las mi bskyod pa'i rang bzhin can /",
    "T02TD1891E:217b-30": "rked pa'i phyogs su sv'a yongs su gyur pa las rin chen 'byung ldan gyi rang bzhin /",
    "T02TD1891E:217b-31": "padmar aa yongs su gyur pa las /",
    "T02TD1891E:218a-0": "'od dpag tu med pa'i rang @218a * //",
    "T02TD1891E:218a-1": "bzhin ;",
    "T02TD1891E:218a-2": "byin pa gnyis su h'a yongs su gyur pa las don yod par grub pa'i rang bzhin du bsam pa dang /",
    "T02TD1891E:218a-3": "h'um yongs su gyur pa las rang gi rdo rje /",
    "T02TD1891E:218a-4": "aom yongs su gyur pa las nor bu'i bu gar yi ge phat rang dang 'dra ba'i yang h'um yongs su gyur pa las padma a'a:yongs su gyur pa las lte bar bsams la /",
    "T02TD1891E:218a-5": "de bzhin gshegs pa thams cad la mchod par bya ba'i phyir dang /",
    "T02TD1891E:218a-6": "lhan cig bla na med pa'i dga' ba brtsams la /",
    "T02TD1891E:218a-7": "aom sarbba ta th'a ga t'a nu r'a ga na badzra sva bh'a wa a'atma ko&amp; ham /",
    "T02TD1891E:218a-8": "zhes bya bas byin gyis brlab par bya'o //",
    "T02TD1891E:218a-9": "'di ni dang por sbyor ba zhes bya ba'i ting nge 'dzin dang po'o /",
    "T02TD1891E:218a-11": "// / de'i rjes la de bzhin gshegs pa lnga po rang gi kha'i sgo nas bcug ste /",
    "T02TD1891E:218a-12": "rdo rje'i lam nas phyung nas snga ma bzhin du byang chub kyi sems h'um gis byin gyis brlab par bsams la /",
    "T02TD1891E:218a-13": "de yongs su gyur pa las mi bskyod pa gtso bor gyur pa'i dkyil 'khor gyi 'khor lo sprul la rang gzhan gyi don du phyi rol du 'byung bar bya ste /",
    "T02TD1891E:218a-14": "badzra dhrik ces bya bas mi bskyod pa sku mdog nag po rdo rje bsnams pa phyung la spros pa las 'gro ba'i don byas nas slar bsdus te /",
    "T02TD1891E:218a-15": "rang gi lus la dngos po thams cad kyis gzhug par bya'o //",
    "T02TD1891E:218a-16": "de bzhin du thams cad kyang spro zhing bsdu bar bya ste /",
    "T02TD1891E:218a-17": "dzin dzik ces bya bas rnam par snang mdzad sku mdog dkar po phyag na 'khor lo bsnams pa ni shar gyi zla bar ro //",
    "T02TD1891E:218a-18": "ratna dhrik ces bya bas rin chen 'byung ldan sku mdog ser ba rin po che bsnams pa ni lho'i phyogs su'o //",
    "T02TD1891E:218a-19": "a'a ro lik ces bya bas 'od dpag tu med bsku mdog dmar pa padma dmar po bsnams pa ni nub tu'o //",
    "T02TD1891E:218a-20": "pradzny'a dhrik ces bya bas don yod par grub pa sku mdog ljang gu ral gri bsnams pa ni byang du'o //",
    "T02TD1891E:218a-21": "de bzhin gshegs pa thams cad kyang ral pa dang cod pan mnga' ba /",
    "T02TD1891E:218a-22": "nyi ma'i gdan dang nyi ma'i 'od mnga' ba'o //",
    "T02TD1891E:218a-23": "mo ha r'a ti zhes bya bas lha mo spyan ma sku mdog dkar mo 'khor lo bsnams pa ni me'i phyogs su'o //",
    "T02TD1891E:218a-24": "dve sha r'a ti zhes bya bas m'a ma k'i sku mdog sngon mo /",
    "T02TD1891E:218a-25": "autpala sngon dmar bsnams pa bden bral gyi phyogs su'o //",
    "T02TD1891E:218a-26": "r'a ga r'a ti zhes bya bas gos dkar mo sku mdog dmar ba /",
    "T02TD1891E:218b-0": "padma @218b dmar po bsnams pa ni rlung gi phyogs su'o //",
    "T02TD1891E:218b-1": "badzra r'a ti zhes bya bas sgrol ma sku mdog ser mo autpala ser po bsnams pa ni dbang ldan gyi phyogs su'o //",
    "T02TD1891E:218b-2": "aom a'a:r'u pa badzri h'um /",
    "T02TD1891E:218b-3": "zhes bya ba la sogs par de kho na nyid gsum dang sbal bas gzugs rdo rje la sogs pa'i lha mo dkyil 'khor gyi grva bzhi dang /",
    "T02TD1891E:218b-4": "shar phyogs kyi sgo'i ngos gnyis su bsam par bya'o //",
    "T02TD1891E:218b-5": "lha mo thams cad kyang rin po che'i cod pan zla ba'i gdan dang zla ba'i 'od mnga' ba'o //",
    "T02TD1891E:218b-6": "ya m'anta krita ces bya bas khro bo gshin rje gshed sku mdog sngo ba rdo rje tho ba bsnams pa ni shar sgor ro //",
    "T02TD1891E:218b-7": "pradzny'anta krita ces bya bas gzhan gyis mi thub pa sku mdog dkar po dbyig ba bsnams pa ni lho sgor ro //",
    "T02TD1891E:218b-8": "padm'a nta krita ces bya bas rta mgrin sku mdog dmar ba padma dmar po bsnams pa ni nub sgor ro //",
    "T02TD1891E:218b-9": "bighan'anta krita ces bya bas bdud rtsi thab sbyor sku mdog sngo ba rdo rje sngon po bsnams pa phyung ste /",
    "T02TD1891E:218b-10": "byang gi sgor bsgom par bya'o //",
    "T02TD1891E:218b-11": "khro bo thams cad kyang rnam par 'gyur ba /",
    "T02TD1891E:218b-12": "'jigs su rung ba /",
    "T02TD1891E:218b-13": "dbu skra dmar ser gyen du 'bar ba /",
    "T02TD1891E:218b-14": "gsus pa 'phyang ba /",
    "T02TD1891E:218b-15": "mche ba gtsigs pa /",
    "T02TD1891E:218b-16": "nyi ma'i gdan dang nyi ma'i 'od mnga' ba'o //",
    "T02TD1891E:218b-17": "de nas rang gi sngags kyi 'od kyis dkyil 'khor gyi 'khor lo bkug la bcug ste dbang du byas la gshin rje gshed la sogs pa nyid kyis bgegs med par byas la rang gi sngags bzlas pa'i mchod yon phul te gshin rje gshed la sogs pa nyid kyis dza:h'um bam ho:/",
    "T02TD1891E:218b-18": "zhes bya ba dang rim bzhin du rang gi dkyil 'khor du de dgug pa dang /",
    "T02TD1891E:218b-19": "gzhug pa dang bcing ba dang /",
    "T02TD1891E:218b-20": "dbang du bya'o //",
    "T02TD1891E:218b-21": "'di dag ni bsnyen pa chen po dang /",
    "T02TD1891E:218b-22": "rgyu mthun pa'i 'bras bu chen po yin no //",
    "T02TD1891E:218b-23": "de nas snga ma bzhin du thams cad kyi mig la sogs pa byin gyis brlab pa ni bsnyen pa'i yan lag chen po dang rnam par smin pa'i 'bras bu chen po'o //",
    "T02TD1891E:218b-24": "de nas thams cad la ji skad bshad pa'i rim pas thugs dang gsung dang sku byin gyis brlabs pa ni bsnyen pa'i yan lag chen po dang skyes bu byed pa'i 'bras bu chen po'o //",
    "T02TD1891E:219a-0": "thams cad kyi thugs kar gnas pa'i ye shes sems dpa'i sa bon gyi yi ge'i 'od zer gyis nam mkha' la bzhugs pa'i de bzhin @219a * //",
    "T02TD1891E:219a-1": "gshegs pa rnams mchod la de'i 'od zer las byung ba'i gzugs rdo rje la sogs pa ye shes kyi bdud rtsis gang ba'i bum pa bsnams pas de dbang bskur bar bsams la /",
    "T02TD1891E:219a-2": "thams cad kyi cod pan la bdag po'i de bzhin gshegs pa rnams bsam par bya ste /",
    "T02TD1891E:219a-3": "de bzhin gshegs pa rnams la ni rdo rje 'chang ba'o //",
    "T02TD1891E:219a-4": "spyan dang gzugs rdo rje dang gshin rje gshed kyi cod pan la ni rnam par snang mdzad do //",
    "T02TD1891E:219a-5": "m'a ma k'i dang sgra rdo rje dang chos kyi dbyings kyi rdo rje dang /",
    "T02TD1891E:219a-6": "gzhan gyis mi thub pa dang bdud rtsi thab sbyor gyis ni mi bskyod pa'o //",
    "T02TD1891E:219a-7": "gos dkar mo dang rdo rje dang /",
    "T02TD1891E:219a-8": "rta mgrin gyi ni 'od dpag tu med pa'o //",
    "T02TD1891E:219a-9": "sgrol ma dang reg rdo rje la don yod par grub ba'o //",
    "T02TD1891E:219a-10": "sa'i snying po la sogs pa la ni rang rang gi mdog dang rjes su mthun pa'i de bzhin gshegs pa'i cod pan no //",
    "T02TD1891E:219a-11": "kun du bzang po'i cod pan la ni mi bskyod pa'o //",
    "T02TD1891E:219a-12": "'di dag ni sgrub pa chen po'i yan lag chen po dang dbang bskur ba'i 'bras bu chen po'o //",
    "T02TD1891E:219a-13": "de nas mchod pa byas te /",
    "T02TD1891E:219a-14": "de bzhin gshegs pa lnga kha nas bcug la rdo rje'i lam nas phyung ste snga ma bzhin du byang chub kyi sems su gyur pa dang /",
    "T02TD1891E:219a-15": "rang dang 'dra ba'i rig ma'i ba spu'i bu ga nas gzugs rdo rje la sogs pa lha mo'i tshogs rang rang gi mtshan ma thogs pa dang /",
    "T02TD1891E:219a-16": "mchod pa sna tshogs pa dang yang bcas pa spros pas dkyil 'khor gyi bdag po yang dag par mchod la /",
    "T02TD1891E:219a-17": "aom sarbba ta th'a ga ta p'u dza badzra sva bh'a wa a'atma ko&amp; ham /",
    "T02TD1891E:219a-18": "zhes bya ba 'dis byin gyis brlab par bya'o //",
    "T02TD1891E:219a-19": "de nas bdag dkyil 'khor ba dang bcas par bstod pa byas par bsam par bya'o //",
    "T02TD1891E:219a-20": "mi bskyod rdo rje ye shes che //",
    "T02TD1891E:219a-21": "rdo rje dbyings ni mkhas chen po //",
    "T02TD1891E:219a-22": "rdo rje gsum mchog dkyil 'khor gsum //",
    "T02TD1891E:219a-23": "rdo rje dbyangs la phyag 'tshal lo //",
    "T02TD1891E:219a-24": "rnam par snang mdzad dag pa che //",
    "T02TD1891E:219a-25": "rdo rje zhi ba dga' chen po //",
    "T02TD1891E:219a-26": "rang bzhin 'od gsal mchog gi mchog //",
    "T02TD1891E:219a-27": "ston pa rdo rje phyag 'tshal lo //",
    "T02TD1891E:219a-28": "rin chen rgyal po rab tu bzang //",
    "T02TD1891E:219a-29": "rdo rje nam mkha' dri med mkha' //",
    "T02TD1891E:219a-30": "rang bzhin dag pa gos pa med //",
    "T02TD1891E:219a-31": "rdo rje sku la phyag 'tshal lo //",
    "T02TD1891E:219a-32": "rdo rje mi 'chi rgyal po che //",
    "T02TD1891E:219a-33": "mi rtog nam mkha' rdo rje 'dzin //",
    "T02TD1891E:219a-34": "'dod chags pha rol phyin pa brnyes //",
    "T02TD1891E:219b-0": "@219b rdo rje gsung la phyag 'tshal lo //",
    "T02TD1891E:219b-1": "don yod rdo rje rdzogs sangs rgyas //",
    "T02TD1891E:219b-2": "bsam pa thams cad rdzogs mdzad pa //",
    "T02TD1891E:219b-3": "rang bzhin dag pa nyid las grub //",
    "T02TD1891E:219b-4": "rdo rje sems dpa' phyag 'tshal lo //",
    "T02TD1891E:219b-5": "de nas bdud rtsi myong ba byas te /",
    "T02TD1891E:219b-6": "yam las byung ba'i rlung gi dkyil 'khor gzhu'i dbyibs can sngon po ba dan gyis mtshan pa /",
    "T02TD1891E:219b-7": "de'i steng du ram las byung ba'i me'i dkyil 'khor gru gsum dmar po /",
    "T02TD1891E:219b-8": "de'i steng du aa las byung ba'i padma'i snod la gnas pa'i bdud rtsi lnga po rnam par snang mdzad la sogs pa'i sa bon las bskyed pa /",
    "T02TD1891E:219b-9": "aom gyis byin gyis brlabs pa de'i yang steng du h'um las byung ba'i rdo rje bsams la /",
    "T02TD1891E:219b-10": "'bar ba dang sreg pa la sogs pa'i bya bas rdzogs par byas la /",
    "T02TD1891E:219b-11": "aom gyi 'od zer gyis ye shes kyi bdud rtsi drangs la /",
    "T02TD1891E:219b-12": "de bzhin gshegs pa rnams kyang de'i nang du chud par byas te /",
    "T02TD1891E:219b-13": "rang gi sngags kyi sbyin gyis brlabs la /",
    "T02TD1891E:219b-14": "lce la h'um bkod pa'i rdo rje lcer /",
    "T02TD1891E:219b-15": "ro rdo rjes bstabs pas dkyil 'khor pa'i lha rnams dang bcas pa la tshim par bya'o //",
    "T02TD1891E:219b-16": "dkyil 'khor gyi rgyal po mchog ces bya ba'i ting nge 'dzin gnyis pa'o /",
    "T02TD1891E:219b-18": "// / de nas ye shes sems dpa'i thugs ka'i sa bon gyi 'od zer gyis 'jig rten gsum po snang bar byas la rdo rje 'chang bar byas te /",
    "T02TD1891E:219b-19": "dkyil 'khor gyi 'khor lor gzhug par bya'o //",
    "T02TD1891E:219b-20": "dkyil 'khor gyi 'khor lo'ang bdag la'o //",
    "T02TD1891E:219b-21": "bdag nyid kyang ye shes sems dpa' la'o //",
    "T02TD1891E:219b-22": "ye shes sems dpa' yang mtshan ma la'o //",
    "T02TD1891E:219b-23": "mtshan ma yang thig le'i nang du chud par byas la thig le la dkyil 'khor gyi 'khor lo bskyed pa'i rim pas skad cig gis bsgom par bya'o //",
    "T02TD1891E:219b-24": "'dir bsnyen pa la sogs pa ni chen po'i sgrar brjod par bya'o //",
    "T02TD1891E:219b-25": "yang 'od zer gyi phreng pas sa bon snang bar byas la /",
    "T02TD1891E:219b-26": "sa bon las mtshan ma /",
    "T02TD1891E:219b-27": "mtshan ma las ye shes sems dpa'/",
    "T02TD1891E:219b-28": "ye shes sems dpa' las kyang rdo rje 'chang ba de las kyang dkyil 'khor /",
    "T02TD1891E:219b-29": "dkyil 'khor las kyang 'jig rten gsum por spro ba dang bsdu ba byas la ji srid 'dod kyi bar du bsgom pa ni thig le'i rnal 'byor ro //",
    "T02TD1891E:219b-30": "de nas de bzhin gshegs pa lnga khar bcug la rdo rje'i lam nas phung ste snga ma bzhin du byang chub kyi sems su gyur pa rang dang 'dra pa'i rig ma'i padma'i lte bar /",
    "T02TD1891E:220a-0": "nas 'bru tsam gyi rdo rje @220a * //",
    "T02TD1891E:220a-1": "bsams la de'i nang du dkyil 'khor gyi 'khor lo bskyed pa'i rim pas skad cig tsam gyis bsgom pa nang du chung par bya'o //",
    "T02TD1891E:220a-2": "'dir bsnyen pa la sogs pa ni chen po'i sgrar brjod par bya'o //",
    "T02TD1891E:220a-3": "ji srid brtan par ma gyur pa de srid kyi bar du shin tu spro bar mi bya la /",
    "T02TD1891E:220a-4": "brtan par gyur na ni de bzhin gshegs pa lnga dang de'i mtshan ma sna tshogs spro bar bya ste 'di ni phra mo'i rnal 'byor ro //",
    "T02TD1891E:220a-5": "aom a'a:h'um h'um /",
    "T02TD1891E:220a-6": "zhes zlos shing sku dang gsung dang thugs rdo rje las re re zhing sku dang gsung thugs gsum gyi bdag nyid can ye shes sems dpa' ni lnga po'i bdag nyid can nyid du de dag thams cad rim gyis sam cig car yang dag par spros la legs par mchod de /",
    "T02TD1891E:220a-7": "nye bar bsdus la /",
    "T02TD1891E:220a-8": "dbugs rngub pa dang dbyung bas dal ba dang ring ba med par bzla bar bya zhing sngags la yang zhen pa med par gsang sngags bzla bar bya'o //",
    "T02TD1891E:220a-9": "bde ba la shin tu zhen na sngar bshad pa'i glus bskul la 'khor lo mchod par bya'o //",
    "T02TD1891E:220a-10": "skyo bar gyur na mtho gang tsam gyis dpags par zla ba'i dkyil 'khor la gnas pa'i yi ge aom byang chub kyi sems kyi 'dod zer gyi phreng ba dang bcas pa dbugs dbyung ba dang rngub pa'i lcags kyus drangs la bdag nyid tshim par bya'o //",
    "T02TD1891E:220a-11": "gshegs su gsol bar 'dod na mchod pa la sogs pa byas la sa bon gyi sngags kyis 'khor lo bdag nyid kyi nang du chud par byas la sku la sogs par byin gyis brlabs par bsams la /",
    "T02TD1891E:220a-12": "sems can la phan pa'i phyir smon lam byas nas /",
    "T02TD1891E:220a-13": "rang gi lha'i nga rgyal du byas la yul rnams gzugs rdo rje la sogs pa'i rnam pa'am /",
    "T02TD1891E:220a-14": "rnam par snang mdzad la sogs pa dang /",
    "T02TD1891E:220a-15": "rdo rje 'chang dang 'dra bar blta bar bya ste /",
    "T02TD1891E:220a-16": "'di nyid de bzhin gshegs pa thams cad la mchod pa yin no //",
    "T02TD1891E:220a-17": "zas la spyad pa'i dus su snying gar zla ba la gnas pa'i dkyil 'khor gyi 'khor lo dmigs la rang gi zas bdud rtsi lnga'i rang bzhin can du bsams la /",
    "T02TD1891E:220a-18": "rang gi sngags kyang mngon par bzlas la sku la sogs pa'i lha rnams tshim par byas te /",
    "T02TD1891E:220a-19": "'di nyid ni nang gi sbyin sreg yin no //",
    "T02TD1891E:220b-0": "de bzhin du 'dod pa'i yon tan lngas bdag dang gzhan la mchod pa ni de @220b bzhin gshegs pa'i dam tshig yin no //",
    "T02TD1891E:220b-1": "de lta bu'i sdom pa dang ldan pa'i rnal 'byor pas bdag dang gzhan la mchod pa'i bde bar gshegs pa mchod pa gang cung zad ci byed pa thams cad phyag rgya dang sngags kyi rnam pa yin zhing kha na ma tho ba med pas 'tshang rgya ba nyid thob par byed pa yin no //",
    "T02TD1891E:220b-2": "dam tshig nyams pa la dam tshig rdo rje'i rnal 'byor pas sna tshogs padma la gnas pa'i sna tshogs rdo rje la bzhugs pa'i ye shes sems dpa' cho ga bzhin du bskyed la /",
    "T02TD1891E:220b-3": "sngar bshad pa'i cho gas dbang bskur ba byas la bzlas brjod la sogs pa bya'o //",
    "T02TD1891E:220b-4": "phyi'i khrus la yang rim pa 'di nyid khyad par du bstan par bya'o //",
    "T02TD1891E:220b-5": "thun gyi tha ma yang de bzhin du mchod pa la sogs pa sngon du 'gro bas bzlas brjod byas la snying gar 'khor lo bsdus te snying rje dang shes rab tu ldan pas nyal bar bya'o //",
    "T02TD1891E:220b-6": "langs pa'i dus su spyan la sogs pa'i glus bdag nyid yang dag par bskul la snga ma bzhin du rang gi lhar bskyed de /",
    "T02TD1891E:220b-7": "mig la sogs pa byin gyis brlab pa byas la dkyil 'khor spros te bzlas brjod la sogs pa bya'o //",
    "T02TD1891E:220b-8": "dngos grub bsgrubs nas sngar bshad pa'i dkyil 'khor la gnas pa nyid kyis bsgrub par bya'o //",
    "T02TD1891E:220b-9": "bgegs ni bdud rtsi thab sbyor gyi 'khor lor bsams pas 'bad mi dgos par 'joms par 'gyur ro //",
    "T02TD1891E:220b-10": "las kyi rgyal po mchod ces bya ba'i ting nge 'dzin gsum pa'o //",
    "T02TD1891E:220b-11": "rab tu gsal ba zhes bya ba'i sgrub pa'i thabs slob dpe med pa'i rdo rje mdzad pa rdzogs so /",
    "T02TD1891E:220b-13": "// / rgya gar gyi mkhan po chen po b'irya bha dra dang /",
    "T02TD1891E:220b-14": "zhu chen gyi lo ts'a ba dge slong rin chen bzang pos bsgyur cing zhus te gtan la phab pa'o//"
}