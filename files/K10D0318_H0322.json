{
    "K10D0318_H0322:289a-0": "@289a / /rgya gar skad du /",
    "K10D0318_H0322:289a-1": "a'arya aartha bi sta ra n'a ma dharma pary'a ya /",
    "K10D0318_H0322:289a-2": "bod skad du /",
    "K10D0318_H0322:289a-3": "'phags pa don rgyas pa zhes bya ba'i chos kyi rnam grangs /",
    "K10D0318_H0322:289a-4": "sangs rgyas dang /",
    "K10D0318_H0322:289a-5": "byang chub sems dpa' thams cad la phyag 'tshal lo //",
    "K10D0318_H0322:289a-6": "'di skad bdag gis thos pa dus gcig ni /",
    "K10D0318_H0322:289a-7": "bcom ldan 'das mnyan yod na rgyal bu rgyal byed",
    "K10D0318_H0322:289a-8": "kyi tshal mgon med zas sbyin gyi kun dga' ra",
    "K10D0318_H0322:289a-9": "ba na bzhugs so //",
    "K10D0318_H0322:289a-10": "de nas tshe dang ldan sh'a ri'i bus dge slong rnams la smras pa /",
    "K10D0318_H0322:289a-11": "tshe dang ldan pa dag /",
    "K10D0318_H0322:289a-12": "khyed la chos thog mar dge ba /",
    "K10D0318_H0322:289a-13": "bar du dge ba /",
    "K10D0318_H0322:289a-14": "tha mar dge ba /",
    "K10D0318_H0322:289a-15": "don bzang po /",
    "K10D0318_H0322:289a-16": "tshig 'bru bzang po /",
    "K10D0318_H0322:289a-17": "ma 'dres pa /",
    "K10D0318_H0322:289a-18": "yongs su rdzogs pa; yongs su dag pa /",
    "K10D0318_H0322:289a-19": "yongs su byad pa tshangs par spyod pa bstan par bya ste /",
    "K10D0318_H0322:289a-20": "'di lta ste /",
    "K10D0318_H0322:289a-21": "don rgyas pa zhes bya ba'i chos kyi rnam grangs",
    "K10D0318_H0322:289a-22": "rab tu bshad kyi de legs par rab tu nyon",
    "K10D0318_H0322:289a-23": "la yid la zungs shig dang bshad do //",
    "K10D0318_H0322:289a-24": "don rgyas pa'i chos kyi rnam grangs gang zhe na /",
    "K10D0318_H0322:289a-25": "tshe dang ldan pa dag /",
    "K10D0318_H0322:289a-26": "dal ba tshogs pa bcu gnyis po 'di dag ni 'phags pa'i chos thob par 'gyur ba ste /",
    "K10D0318_H0322:289a-27": "'di lta ste /",
    "K10D0318_H0322:289a-28": "bdag gi 'byor ba dang /",
    "K10D0318_H0322:289a-29": "gzhan gyi 'byor pa dang /",
    "K10D0318_H0322:289a-30": "mi nyid dang /",
    "K10D0318_H0322:289a-31": "yul dbus su skyes pa dang /",
    "K10D0318_H0322:289b-0": "dbang po rnams mtshang ba med @289b pa dang /",
    "K10D0318_H0322:289b-1": "las kyi mtha' ma btang ba nyid dang /",
    "K10D0318_H0322:289b-2": "gnas la dad par 'gyur ba dang /",
    "K10D0318_H0322:289b-3": "sangs rgyas rnams byung ba dang /",
    "K10D0318_H0322:289b-4": "dam pa'i chos bstan pa dang /",
    "K10D0318_H0322:289b-5": "chos bstan pa rnams gnas pa dang; gnas pa rnams rjes su 'jug pa dang /",
    "K10D0318_H0322:289b-6": "zhan la so sor snying brtse ba ste /",
    "K10D0318_H0322:289b-7": "de ltar na tshe dang ldan pa dag /",
    "K10D0318_H0322:289b-8": "dal ba tshogs pa bcu gnyis po 'di dag ni 'phags pa'i chos 'thob par 'gyur ba yin no //",
    "K10D0318_H0322:289b-9": "tshe dang ldan pa dag /",
    "K10D0318_H0322:289b-10": "smra ba'i dge slong gtam smra bas gzhan dag la rnam pa nyi shus gtam bya ste /",
    "K10D0318_H0322:289b-11": "'di lta ste /",
    "K10D0318_H0322:289b-12": "dus su dang /",
    "K10D0318_H0322:289b-13": "gus pa dang /",
    "K10D0318_H0322:289b-14": "'tsham pa mtshams 'byor pa dang /",
    "K10D0318_H0322:289b-15": "rjes su 'brel ba dang /",
    "K10D0318_H0322:289b-16": "ri mo dang /",
    "K10D0318_H0322:289b-17": "'dod pa dang /",
    "K10D0318_H0322:289b-18": "mgu ba dang /",
    "K10D0318_H0322:289b-19": "spro ba dang /",
    "K10D0318_H0322:289b-20": "mi smod pa dang /",
    "K10D0318_H0322:289b-21": "rigs pa dang /",
    "K10D0318_H0322:289b-22": "'brel ba dang /",
    "K10D0318_H0322:289b-23": "ma 'chol ba dang /",
    "K10D0318_H0322:289b-24": "ji lta ba bzhin gyi sems dang /",
    "K10D0318_H0322:289b-25": "phan pa dang /",
    "K10D0318_H0322:289b-26": "phan pa'i sems dang /",
    "K10D0318_H0322:289b-27": "snying brtse ba'i sems dang /",
    "K10D0318_H0322:289b-28": "rnyed pa dang /",
    "K10D0318_H0322:289b-29": "bkur sti dang /",
    "K10D0318_H0322:289b-30": "tshigs su bcad pa la mi brten par bya'o //",
    "K10D0318_H0322:289b-31": "gtam de dag smra ba na bdag la bstod par mi bya /",
    "K10D0318_H0322:289b-32": "gzhan la smod par mi bya bar gtam bya'o //",
    "K10D0318_H0322:289b-33": "tshe dang ldan pa dag /",
    "K10D0318_H0322:289b-34": "chos nyan par 'dod pas rnam pa bcu drug gis mnyam pa bya ste /",
    "K10D0318_H0322:289b-35": "'di lta ste /",
    "K10D0318_H0322:289b-36": "dus su chos mnyan par bya ba dang /",
    "K10D0318_H0322:289b-37": "bkur stir bya ba dang /",
    "K10D0318_H0322:289b-38": "gus par nyan pa dang /",
    "K10D0318_H0322:289b-39": "ma rangs pa med pa dang /",
    "K10D0318_H0322:289b-40": "bsgo ba bzhin nyan pa dang /",
    "K10D0318_H0322:289b-41": "kla na ka mi tshol ba dang /",
    "K10D0318_H0322:290a-0": "chos @290a *//",
    "K10D0318_H0322:290a-1": "la gus par bya ba dang /",
    "K10D0318_H0322:290a-2": "chos smra ba'i gang zag la gus par bya ba dang /",
    "K10D0318_H0322:290a-3": "chos la mi brnyas pa dang /",
    "K10D0318_H0322:290a-4": "chos smra ba'i gang zag la mi brnyas pa dang /",
    "K10D0318_H0322:290a-5": "bdag la mi brnyas pa dang /",
    "K10D0318_H0322:290a-6": "rtse gcig pa'i sems dang /",
    "K10D0318_H0322:290a-7": "kun shes par bya ba'i sems dang /",
    "K10D0318_H0322:290a-8": "rna ba blags te mnyan pa dang /",
    "K10D0318_H0322:290a-9": "sems bsdus te sems thams cad kyi sa bsams te chos mnyan par bya'o //",
    "K10D0318_H0322:290a-10": "de de ltar chos yang dag par nyan pa na",
    "K10D0318_H0322:290a-11": "mya ngan 'das pa gtsor bya ba la dad cing",
    "K10D0318_H0322:290a-12": "sems dang ba skye bar 'gyur ro //",
    "K10D0318_H0322:290a-13": "mya ngan las 'das pa gtsor bya ba la sems mchog tu dga' ba dang /",
    "K10D0318_H0322:290a-14": "yi rangs pa skye bar 'gyur ro //",
    "K10D0318_H0322:290a-15": "mya ngan las 'das pa gtsor bya ba la zang zing med par dga' bar skye bar 'gyur ro //",
    "K10D0318_H0322:290a-16": "mya ngan las 'das pa gtsor bya ba la nye",
    "K10D0318_H0322:290a-17": "ba'i nyon mongs pa rnams spong zhing sems mnyam par",
    "K10D0318_H0322:290a-18": "'jog pa dang / som nyi rnams sel ba dang /",
    "K10D0318_H0322:290a-19": "lta ba drang por byed par 'gyur ro //",
    "K10D0318_H0322:290a-20": "mya ngan las 'das pa gtsor bya ba la sems rnal 'byor du 'gyur ba dang rtun pa dang /",
    "K10D0318_H0322:290a-21": "rjes su brtson pa dang /",
    "K10D0318_H0322:290a-22": "spong ba dang /",
    "K10D0318_H0322:290a-23": "nang du yang dag 'jog dang /",
    "K10D0318_H0322:290a-24": "don gyi mchog par 'gyur ro //",
    "K10D0318_H0322:290a-25": "mya ngan las 'das pa gtsor bya ba la 'du byed thams cad zhi ba dang /",
    "K10D0318_H0322:290a-26": "stong pa nyid du dmigs pa dang /",
    "K10D0318_H0322:290a-27": "srid pa zad pa dang /",
    "K10D0318_H0322:290a-28": "'dod chags dang bral ba dang /",
    "K10D0318_H0322:290a-29": "'gog pa dang /",
    "K10D0318_H0322:290b-0": "mya ngan las 'das pa la sems rab tu 'jug @290b cing dad pa dang /",
    "K10D0318_H0322:290b-1": "yang dag par gnas pa dang /",
    "K10D0318_H0322:290b-2": "rnam par grol bar 'gyur ro //",
    "K10D0318_H0322:290b-3": "mya ngan la 'das pa gtsor bya ba la phung po mi rtag pa nyid dang /",
    "K10D0318_H0322:290b-4": "phung po gsog nyid dang /",
    "K10D0318_H0322:290b-5": "phung po gsob nyid dang /",
    "K10D0318_H0322:290b-6": "phung po snying po med pa nyid dang /",
    "K10D0318_H0322:290b-7": "phung po 'jig pa nyid la sems rab tu 'jug cing dad pa dang /",
    "K10D0318_H0322:290b-8": "yang dag par gnas pa dang /",
    "K10D0318_H0322:290b-9": "rnam par grol bar 'gyur ro //",
    "K10D0318_H0322:290b-10": "mya ngan las 'das pa gtsor bya ba la 'phags",
    "K10D0318_H0322:290b-11": "pa'i bden pa gzhi shes par bya ba la mig",
    "K10D0318_H0322:290b-12": "rnam par dag par 'gyur ro //",
    "K10D0318_H0322:290b-13": "mya ngan las 'das pa gtsor bya ba la rnam par grol ba yongs su rdzogs par 'gyur ro //",
    "K10D0318_H0322:290b-14": "tshe dang ldan pa dag /",
    "K10D0318_H0322:290b-15": "'phags pa nyan thos de ltar chos yang dag par nyan na sgrogs pa la'ang mtho mi 'tsham /",
    "K10D0318_H0322:290b-16": "chos kyi gtam gyi ro'ang myong bar 'gyur /",
    "K10D0318_H0322:290b-17": "ston pa la'ang chos nyid kyis rim gro byed /",
    "K10D0318_H0322:290b-18": "bdag gi don yang rjes su 'thob /",
    "K10D0318_H0322:290b-19": "mya ngan ldas 'das pa'ang 'thob par 'gyur ro //",
    "K10D0318_H0322:290b-20": "chos 'di dag ni de'i shes rab yongs su smin par 'gyur ba ste /",
    "K10D0318_H0322:290b-21": "'di lta ste /",
    "K10D0318_H0322:290b-22": "dge ba'i bshes gnyen la sten pa dang /",
    "K10D0318_H0322:290b-23": "dge ba'i dang tshul can nyid dang /",
    "K10D0318_H0322:290b-24": "sems shes rab can nyid dang /",
    "K10D0318_H0322:290b-25": "bka' blo bde ba nyid dang /",
    "K10D0318_H0322:290b-26": "gus par nyan pa dang /",
    "K10D0318_H0322:290b-27": "yongs su 'dri ba dang /",
    "K10D0318_H0322:290b-28": "dam pa'i chos nyan pa dang /",
    "K10D0318_H0322:290b-29": "dam pa'i chos rtag tu byed pa dang /",
    "K10D0318_H0322:290b-30": "skyo bar bya ba'i chos ornams la skyo ba dang /",
    "K10D0318_H0322:291a-0": "de bzhin du kun tu skyo ba la'ang tshul bzhin @291a *//",
    "K10D0318_H0322:291a-1": "bzhin du yid la byed pa dang /",
    "K10D0318_H0322:291a-2": "mi dge ba'i chos thams cad spong bas dge ba'i",
    "K10D0318_H0322:291a-3": "chos rnams la tshul bzhin du rab tu 'jog pa",
    "K10D0318_H0322:291a-4": "dang / de rnam par byang ba dang /",
    "K10D0318_H0322:291a-5": "ting nge 'dzin la dbang thob cing tshul bzhin du'ang yid la byed pa'o //",
    "K10D0318_H0322:291a-6": "tshe dang ldan pa dag /",
    "K10D0318_H0322:291a-7": "'phags pa nyan thos de ltar yang dag par tshul",
    "K10D0318_H0322:291a-8": "bzhin yid la byas pa'i bdag nyid kyis 'du shes",
    "K10D0318_H0322:291a-9": "bcu po / 'di lta ste /",
    "K10D0318_H0322:291a-10": "mi sdug pa'i 'du shes dang /",
    "K10D0318_H0322:291a-11": "mi rtag pa'i 'du shes dang /",
    "K10D0318_H0322:291a-12": "mi rtag pa la sdug bsngal ba'i 'du shes dang /",
    "K10D0318_H0322:291a-13": "sdug bsngal la bdag med pa'i 'du shes dang /",
    "K10D0318_H0322:291a-14": "zas la mi 'phrod pa'i 'du shes dang /",
    "K10D0318_H0322:291a-15": "'jig rten thams cad la mngon par mi dga' ba'i 'du shes dang /",
    "K10D0318_H0322:291a-16": "snang ba'i 'du shes dang /",
    "K10D0318_H0322:291a-17": "'dod chags dang bral ba'i 'du shes dang /",
    "K10D0318_H0322:291a-18": "'gog pa'i 'du shes dang /",
    "K10D0318_H0322:291a-19": "'chi ba'i 'du shes bsgom par bya'o //",
    "K10D0318_H0322:291a-20": "tshe dang ldan pa dag /",
    "K10D0318_H0322:291a-21": "mi sdug pa'i 'du shes kyi bar du gcod pa'i chos ni bcu bzhi ste; 'di lta ste /",
    "K10D0318_H0322:291a-22": "bud med dang lhan cig gnas pa dang /",
    "K10D0318_H0322:291a-23": "dran pa g-yengs pas bud med la lta ba dang /",
    "K10D0318_H0322:291a-24": "bag med pa dang /",
    "K10D0318_H0322:291a-25": "'dod chags shas che ba nyid dang /",
    "K10D0318_H0322:291a-26": "sdug pa'i mtshan ma'i rjes su brtson pa dang /",
    "K10D0318_H0322:291a-27": "mi gtsang ba la so sor mi rtog pa dang /",
    "K10D0318_H0322:291a-28": "las kyi mtha' la zhugs pa'i gang zag dang lhan cig sbyor ba dang /",
    "K10D0318_H0322:291a-29": "de dag dang mthun par byed pa dang /",
    "K10D0318_H0322:291b-0": "gus par @291b mi nyan pa dang /",
    "K10D0318_H0322:291b-1": "yongs su mi 'dri ba dang /",
    "K10D0318_H0322:291b-2": "dbang po rnams kyi sgo ma bsrungs pa dang /",
    "K10D0318_H0322:291b-3": "zas kyi tshod mi rig pa dang /",
    "K10D0318_H0322:291b-4": "dben pa la mngon par mi dga' ba dang /",
    "K10D0318_H0322:291b-5": "ji lta ba bzhin la so sor mi rtog pa'o //",
    "K10D0318_H0322:291b-6": "mi rtog pa'i 'du shes kyi bar du gcod pa ni 'du byed la rjes su chags pa'o //",
    "K10D0318_H0322:291b-7": "mi rtag pa la sdug bsngal ba'i 'du shes kyi bar du gcod pa'i chos ni drug ste /",
    "K10D0318_H0322:291b-8": "'di lta ste /",
    "K10D0318_H0322:291b-9": "le lo dang /",
    "K10D0318_H0322:291b-10": "'gyod pa dang /",
    "K10D0318_H0322:291b-11": "yal ba dang /",
    "K10D0318_H0322:291b-12": "bag med pa dang /",
    "K10D0318_H0322:291b-13": "mi brtson pa dang /",
    "K10D0318_H0322:291b-14": "ji lta ba bzhin so sor mi rtog pa'o //",
    "K10D0318_H0322:291b-15": "sdug bsngal la bdag med pa'i 'du shes kyi bar du gcod pa ni bdag tu lta ba'o //",
    "K10D0318_H0322:291b-16": "zas la mi 'phrod pa'i 'du shes kyi bar du gcod pa ni ro la sred pa'o //",
    "K10D0318_H0322:291b-17": "'jig rten thams cad la mngon par mi dga' ba'i",
    "K10D0318_H0322:291b-18": "'du shes kyi bar du gcod pa ni 'jig rten",
    "K10D0318_H0322:291b-19": "gyi sna tshogs dag la 'dun pa dang /",
    "K10D0318_H0322:291b-20": "'dod chags kyi rjes su chags pa'o //",
    "K10D0318_H0322:291b-21": "snang ba'i 'du shes kyi bar du gcod pa'i chos ni bcu gcig ste /",
    "K10D0318_H0322:291b-22": "'di lta ste /",
    "K10D0318_H0322:291b-23": "the tshom dang /",
    "K10D0318_H0322:291b-24": "yid la mi byed pa dang /",
    "K10D0318_H0322:291b-25": "lus kyi gnas ngan len dang /",
    "K10D0318_H0322:291b-26": "gnyid dang /",
    "K10D0318_H0322:291b-27": "rmugs pa dang /",
    "K10D0318_H0322:291b-28": "ha cang brtson 'grus drag pa dang /",
    "K10D0318_H0322:291b-29": "ha cang brtson 'grus zhan pa dang /",
    "K10D0318_H0322:291b-30": "dga' ba dang /",
    "K10D0318_H0322:291b-31": "spobs pa med pa dang /",
    "K10D0318_H0322:291b-32": "'du shes sna tshogs dang /",
    "K10D0318_H0322:291b-33": "ha cang smra ba mang ba dang /",
    "K10D0318_H0322:291b-34": "gzugs rnams la nges par rtog pa nyid do //",
    "K10D0318_H0322:292a-0": "'dod chags dang bral ba'i 'du shes kyi bar du gcod pa ni kun tu @292a *//",
    "K10D0318_H0322:292a-1": "'dod chags pa'o //",
    "K10D0318_H0322:292a-2": "'gog pa'i 'du shes kyi bar du gcod pa ni chos la mtshan ma'i rjes su 'brang ba'o //",
    "K10D0318_H0322:292a-3": "'chi ba'i 'du shes kyi bar du gcod pa ni gson pa la 'chums pa'o //",
    "K10D0318_H0322:292a-4": "tshe dang ldan pa dag /",
    "K10D0318_H0322:292a-5": "chos gsum po gces spras byed pa dang /",
    "K10D0318_H0322:292a-6": "'dun pa spong ba dang /",
    "K10D0318_H0322:292a-7": "de la mang du gnas pa ni bar du gcod",
    "K10D0318_H0322:292a-8": "pa ma bcom pa de dag yang dag par 'joms",
    "K10D0318_H0322:292a-9": "pa'o // tshe dang ldan pa dag /",
    "K10D0318_H0322:292a-10": "chos bcu bzhi ni mi sdug pa'i 'du shes la gces spras byed pa ste /",
    "K10D0318_H0322:292a-11": "'di lta ste /",
    "K10D0318_H0322:292a-12": "bud med dang lhan cig mi gnas pa dang; dran",
    "K10D0318_H0322:292a-13": "pa nye bar gnas pas bud med la lta ba",
    "K10D0318_H0322:292a-14": "dang / bag yod pa dang /",
    "K10D0318_H0322:292a-15": "'dod chags shas chung ba dang /",
    "K10D0318_H0322:292a-16": "sdug pa'i mtshan ma'i rjes su mi brtson pa dang /",
    "K10D0318_H0322:292a-17": "mi sdug pa la so sor rtog pa dang /",
    "K10D0318_H0322:292a-18": "las kyi mtha' la zhugs pa'i gang zag dang lhan cig mi sbyor ba dang /",
    "K10D0318_H0322:292a-19": "de dag dang mthun par mi byed pa dang /",
    "K10D0318_H0322:292a-20": "gus par nyan pa dang /",
    "K10D0318_H0322:292a-21": "yongs su 'dri ba dang /",
    "K10D0318_H0322:292a-22": "dbang po'i sgo rnams bsdams pa nyid dang /",
    "K10D0318_H0322:292a-23": "zas kyi tshod rig pa nyid dang /",
    "K10D0318_H0322:292a-24": "dben pa la mngon par dga' ba dang /",
    "K10D0318_H0322:292a-25": "ji lta ba bzhin la so sor rtog pa'o //",
    "K10D0318_H0322:292a-26": "tshe dang ldan pa dag mi sdug pa'i 'du shes",
    "K10D0318_H0322:292a-27": "kun tu bsten bsgoms lan mang du byas na 'dod",
    "K10D0318_H0322:292a-28": "pa'i 'dod chags spong par 'gyur ro //",
    "K10D0318_H0322:292a-29": "mi rtag pa'i 'du shes kun tu bsten bsgoms lan",
    "K10D0318_H0322:292b-0": "mang du byas @292b na 'du byed spong bar 'gyur",
    "K10D0318_H0322:292b-1": "ro // mi rtag pa la sdug bsngal ba'i 'du",
    "K10D0318_H0322:292b-2": "shes kun tu bsten bsgoms lan mang du byas na",
    "K10D0318_H0322:292b-3": "ro // le lo dang / 'gyod pa spong bar 'gyur ro //",
    "K10D0318_H0322:292b-4": "sdug bsngal la bdag med pa'i 'du shes kun tu",
    "K10D0318_H0322:292b-5": "bsten bsgoms lan mang du byas na bdag tu lta",
    "K10D0318_H0322:292b-6": "ba spong bar 'gyur ro //",
    "K10D0318_H0322:292b-7": "zas la mi 'phrod pa'i 'du shes kun tu bsten",
    "K10D0318_H0322:292b-8": "bsgoms lan mang du byas na rol sred pa spong",
    "K10D0318_H0322:292b-9": "bar 'gyur ro // 'jig rten thams cad lam mngon",
    "K10D0318_H0322:292b-10": "par mi dga' ba'i 'du shes kun tu bsten bsgoms",
    "K10D0318_H0322:292b-11": "lan mang du byas na 'jig rten gyi sna tshogs",
    "K10D0318_H0322:292b-12": "dag la 'dun pa dang /",
    "K10D0318_H0322:292b-13": "'dod chags kyi rjes su chags pa spong bar 'gyur ro //",
    "K10D0318_H0322:292b-14": "snang ba'i 'du shes kun tu bsten bsgoms lan mang du byas na ye shes mthong bar 'gyur ro //",
    "K10D0318_H0322:292b-15": "'dod chags dang bral ba'i 'du shes kun tu bsten",
    "K10D0318_H0322:292b-16": "bsgoms lan mang du byas na kun tu 'dod chags",
    "K10D0318_H0322:292b-17": "spong bar 'gyur ro //",
    "K10D0318_H0322:292b-18": "'gog pa'i 'du shes kun tu bsten bsgoms lan mang du byas na phung po zad par 'gyur ro //",
    "K10D0318_H0322:292b-19": "'chi ba'i 'du shes kun tu bsten bsgoms lan mang",
    "K10D0318_H0322:292b-20": "du byas na gson pa la 'tshums pa spong bar",
    "K10D0318_H0322:292b-21": "'gyur ro // tshe dang ldan pa dag /",
    "K10D0318_H0322:292b-22": "'phags pa nyan thos de ltar yang dag par tshul",
    "K10D0318_H0322:292b-23": "bzhin byed pa'i bdag nyid la bar du gcod pa'i",
    "K10D0318_H0322:292b-24": "chos nyi shu ste /",
    "K10D0318_H0322:292b-25": "'di lta ste /",
    "K10D0318_H0322:292b-26": "mi brtson pa dang /",
    "K10D0318_H0322:292b-27": "mi brtson pa dang 'grogs pa dang /",
    "K10D0318_H0322:293a-0": "yongs su mi @293a *//",
    "K10D0318_H0322:293a-1": "'dri ba dang /",
    "K10D0318_H0322:293a-2": "mi mthun pa'i lung dang /",
    "K10D0318_H0322:293a-3": "lug ltar lkugs pa nyid dang /",
    "K10D0318_H0322:293a-4": "sred pa can nyid dang /",
    "K10D0318_H0322:293a-5": "bya ba mang pa nyid dang /",
    "K10D0318_H0322:293a-6": "las kyi mtha' nyes par byas pa nyid dang /",
    "K10D0318_H0322:293a-7": "brtson pa btang ba nyid dang /",
    "K10D0318_H0322:293a-8": "bar du gcod pa rnams thos na nyam nga ba dang /",
    "K10D0318_H0322:293a-9": "khengs pa dang /",
    "K10D0318_H0322:293a-10": "mi mthun par 'dzin pa nyid dang /",
    "K10D0318_H0322:293a-11": "brjed ngas pa nyid dang /",
    "K10D0318_H0322:293a-12": "bag med pa dang; yul du mi gnas pa dang /",
    "K10D0318_H0322:293a-13": "dbang po rnams kyi sgo ma bsrungs pa nyid dang /",
    "K10D0318_H0322:293a-14": "zas kyi tshod mi rig pa nyid dang /",
    "K10D0318_H0322:293a-15": "nam gyi cha stod dang /",
    "K10D0318_H0322:293a-16": "nam gyi cha smad la mi nyal bar sbyor pa'i rjes su mi brtson pa nyid dang /",
    "K10D0318_H0322:293a-17": "dben pa la mngon par mi dga' ba dang /",
    "K10D0318_H0322:293a-18": "ji lta ba bzhin la so sor mi rtog pa'o //",
    "K10D0318_H0322:293a-19": "tshe dang ldan pa dag /",
    "K10D0318_H0322:293a-20": "bar du gcod pa ma bcom pa de dag yang",
    "K10D0318_H0322:293a-21": "dag par 'joms par 'gyur ba'i gces spras byed pa'i",
    "K10D0318_H0322:293a-22": "chos ni bcu gcig ste /",
    "K10D0318_H0322:293a-23": "'di lta ste /",
    "K10D0318_H0322:293a-24": "'dun pa 'thob pa dang /",
    "K10D0318_H0322:293a-25": "phan yon mthong ba nyid dang /",
    "K10D0318_H0322:293a-26": "mngon par spro ba nyid dang /",
    "K10D0318_H0322:293a-27": "rnam par 'gyed pa dang /",
    "K10D0318_H0322:293a-28": "rgyal ba dang /",
    "K10D0318_H0322:293a-29": "chos rnams kyi mtshan ma'i rjes su 'brang ba dang /",
    "K10D0318_H0322:293a-30": "bdag la mi brnyas pa dang /",
    "K10D0318_H0322:293a-31": "gus par nyan pa dang /",
    "K10D0318_H0322:293a-32": "yongs su 'dri ba dang ;dben pa la mngon par dga' ba dang /",
    "K10D0318_H0322:293a-33": "ji lta ba bzhin la so sor rtog pa'o //",
    "K10D0318_H0322:293a-34": "tshe dang ldan pa dag /",
    "K10D0318_H0322:293a-35": "'phags pa nyan thos de ltar yang dag par tshul",
    "K10D0318_H0322:293b-0": "bzhin yid la @293b byed pa'i bdag nyid kyi gces",
    "K10D0318_H0322:293b-1": "spras byed pa'i chos nyi shu ste /",
    "K10D0318_H0322:293b-2": "'di lta ste /",
    "K10D0318_H0322:293b-3": "brtson pa dang /",
    "K10D0318_H0322:293b-4": "brtson pa dang 'grogs pa dang /",
    "K10D0318_H0322:293b-5": "yongs su 'dri ba dang /",
    "K10D0318_H0322:293b-6": "mthun pa'i lung dang /",
    "K10D0318_H0322:293b-7": "lug ltar lkugs pa ma yin pa nyid dang /",
    "K10D0318_H0322:293b-8": "sred pa can ma yin pa nyid dang /",
    "K10D0318_H0322:293b-9": "bya ba mi mang ba nyid dang /",
    "K10D0318_H0322:293b-10": "las kyi mtha' legs par byas pa nyid dang /",
    "K10D0318_H0322:293b-11": "brtson pa ma btang ba nyid dang /",
    "K10D0318_H0322:293b-12": "bar du gcod pa rnams thos na nyam mi nga ba dang /",
    "K10D0318_H0322:293b-13": "ma khengs pa dang /",
    "K10D0318_H0322:293b-14": "mthun par 'dzin pa nyid dang /",
    "K10D0318_H0322:293b-15": "dran pa nye bar gzhag pa nyid dang /",
    "K10D0318_H0322:293b-16": "bag yod pa dang /",
    "K10D0318_H0322:293b-17": "yul du gnas pa dang /",
    "K10D0318_H0322:293b-18": "dbang po rnams kyi sgo bsrungs pa nyid dang /",
    "K10D0318_H0322:293b-19": "zas kyi tshod rig pa nyid dang /",
    "K10D0318_H0322:293b-20": "nam gyi cha stod dang /",
    "K10D0318_H0322:293b-21": "nam gyi cha smad la mi nyal bar sbyor ba'i rjes su brtson pa nyid dang /",
    "K10D0318_H0322:293b-22": "dben pa la mngon par dga' ba dang /",
    "K10D0318_H0322:293b-23": "ji lta ba bzhin la so sor rtog pa'o //",
    "K10D0318_H0322:293b-24": "tshe dang ldan pa dag /",
    "K10D0318_H0322:293b-25": "gnas nyi shu rtsa gnyis po 'di dag ni rab",
    "K10D0318_H0322:293b-26": "tu byung bas yang dang yang du so sor brtag",
    "K10D0318_H0322:293b-27": "par bya ba ste; bdag ni khyim pa'i rtags spangs",
    "K10D0318_H0322:293b-28": "pa ste mi sdug pa'o zhes gnas 'di rab tu",
    "K10D0318_H0322:293b-29": "byung bas yang dang yang du so sor brtag par",
    "K10D0318_H0322:293b-30": "bya'o // bdag ni mi 'dra ba khas blangs pa ste /",
    "K10D0318_H0322:293b-31": "bdag gi cha byad dang /",
    "K10D0318_H0322:293b-32": "bya ba gzhan yin no //",
    "K10D0318_H0322:293b-33": "bdag gi 'tsho ba ni gzhan la rag las pa ste /",
    "K10D0318_H0322:293b-34": "ji srid 'tsho'i bar du bdag gi /",
    "K10D0318_H0322:293b-35": "'di lta ste /",
    "K10D0318_H0322:293b-36": "chos gos dang /",
    "K10D0318_H0322:293b-37": "bsod snyoms dang /",
    "K10D0318_H0322:294a-0": "@294a *// mal stan dang /",
    "K10D0318_H0322:294a-1": "na ba'i gsos sman dang /",
    "K10D0318_H0322:294a-2": "yo byad pha rol las btsal dgos pa'o //",
    "K10D0318_H0322:294a-3": "bdag ni ji srid 'tsho'i bar du mi rnams kyi 'dod pa dag las ldog pa byas pa'o //",
    "K10D0318_H0322:294a-4": "bdag ni ji srid 'tsho'i bar du mi rnams kyi",
    "K10D0318_H0322:294a-5": "rtsed mo'i dga' ba dag las ldog pa byas pa'o",
    "K10D0318_H0322:294a-6": "// ci ga bdag gis bdag tshul khrims dag gis ma smad dam /",
    "K10D0318_H0322:294a-7": "ci ga bdag la tshangs pa mtshungs par spyod pa",
    "K10D0318_H0322:294a-8": "mkhas pa rnams kyis chos nyid kyis ma smad dam",
    "K10D0318_H0322:294a-9": "/ ci ga bdag nyid ma smras pa dang /",
    "K10D0318_H0322:294a-10": "ma nyams par spyod dam /",
    "K10D0318_H0322:294a-11": "ci g-yul 'khor gyi bsod snyoms don yod par za'am /",
    "K10D0318_H0322:294a-12": "ci ga gcig pu kun dga' ra bar stong par mngon par dga' ba'am /",
    "K10D0318_H0322:294a-13": "bdag ji lta bur gyur pas nyin mtshan 'da'/",
    "K10D0318_H0322:294a-14": "ci ga 'du byed thams cad zhi ba /",
    "K10D0318_H0322:294a-15": "stong pa nyid du dmigs pa /",
    "K10D0318_H0322:294a-16": "sred pa zad pa /",
    "K10D0318_H0322:294a-17": "'dod chags dang bral ba'i mya ngan las 'das pa la bdag gi sems rab tu 'jug ba dang /",
    "K10D0318_H0322:294a-18": "dang ba dang /",
    "K10D0318_H0322:294a-19": "yang dag par gnas pa dang /",
    "K10D0318_H0322:294a-20": "rnam par grol bar gyur tam /",
    "K10D0318_H0322:294a-21": "ci ga phung po mi rtag pa nyid dang /",
    "K10D0318_H0322:294a-22": "phung po gsob nyid dang /",
    "K10D0318_H0322:294a-23": "phung po snying po med pa nyid la bdag gi sems rab tu 'jug pa dang /",
    "K10D0318_H0322:294a-24": "dad pa dang /",
    "K10D0318_H0322:294a-25": "yang dag par gnas pa dang /",
    "K10D0318_H0322:294a-26": "rnam par grol bar gyur tam /",
    "K10D0318_H0322:294a-27": "ci ga bdag 'chi ba'i tshe tshangs pa mtshungs par",
    "K10D0318_H0322:294b-0": "spyod @294b pa mkhas pa rnams kyis bdag la dris",
    "K10D0318_H0322:294b-1": "na yul yul po ma yin zhing bag tsha ba",
    "K10D0318_H0322:294b-2": "med pa dang / 'jigs pa med par yang dag",
    "K10D0318_H0322:294b-3": "par lung ston par lung bstan par bya ba gang",
    "K10D0318_H0322:294b-4": "yin pa dge slong gi 'bras bu bzhi las 'bras",
    "K10D0318_H0322:294b-5": "bu gang yang rung ba zhig 'thob bam /",
    "K10D0318_H0322:294b-6": "bdag ni skye ba'i chos can te /",
    "K10D0318_H0322:294b-7": "skye ba'i chos nyid las ma 'das pa /",
    "K10D0318_H0322:294b-8": "rga ba'i chos can /",
    "K10D0318_H0322:294b-9": "na ba'i chos can /",
    "K10D0318_H0322:294b-10": "'chi ba'i chos can te /",
    "K10D0318_H0322:294b-11": "bdag ni 'dod pa dang /",
    "K10D0318_H0322:294b-12": "sdug pa dang /",
    "K10D0318_H0322:294b-13": "phangs pa dang /",
    "K10D0318_H0322:294b-14": "yid du 'ong ba thams cad dang /",
    "K10D0318_H0322:294b-15": "'bye ba dang /",
    "K10D0318_H0322:294b-16": "med pa dang /",
    "K10D0318_H0322:294b-17": "bral ba dang /",
    "K10D0318_H0322:294b-18": "mi ldan par 'gyur ba'o; ;bdag ni las bdag gir bya ba /",
    "K10D0318_H0322:294b-19": "las kyi skye gnas dang /",
    "K10D0318_H0322:294b-20": "las kyi bgo skal la spyod pa /",
    "K10D0318_H0322:294b-21": "las brtan par bya ba ste /",
    "K10D0318_H0322:294b-22": "las dge ba'am /",
    "K10D0318_H0322:294b-23": "mi dge ba gang dang /",
    "K10D0318_H0322:294b-24": "gang byed pa las de dang /",
    "K10D0318_H0322:294b-25": "de nyid kyi skal pa can du 'gyur ro snyam",
    "K10D0318_H0322:294b-26": "du gnas 'di rab tu byung bas yang dang yang",
    "K10D0318_H0322:294b-27": "du so sor brtag par bya'o //",
    "K10D0318_H0322:294b-28": "gnas nyi shu rtsa gnyis po 'di dag la yang",
    "K10D0318_H0322:294b-29": "dang; yang du so sor rtog pa de'i dge sbyong",
    "K10D0318_H0322:294b-30": "gi 'du shes yongs su rdzogs par 'gyur ro //",
    "K10D0318_H0322:294b-31": "dge sbyong gi 'du shes yongs su rdzogs na 'du",
    "K10D0318_H0322:294b-32": "shes bdun yongs su rdzogs par 'gyur te; rtag par",
    "K10D0318_H0322:294b-33": "rgyun du byed pa dang /",
    "K10D0318_H0322:294b-34": "rgyun du 'jug pa dang /",
    "K10D0318_H0322:294b-35": "brnab sems dang /",
    "K10D0318_H0322:294b-36": "gnod sems med pa dang /",
    "K10D0318_H0322:294b-37": "yang dag pa'i dran pa dang /",
    "K10D0318_H0322:294b-38": "nga rgyal med pa dang /",
    "K10D0318_H0322:295a-0": "'tsho @295a *//",
    "K10D0318_H0322:295a-1": "ba'i yo byad rnams de'i ched du ting nge 'dzin la dbang thob pa yongs su rdzogs pa'o //",
    "K10D0318_H0322:295a-2": "tshe dang ldan pa dag /",
    "K10D0318_H0322:295a-3": "sems dang /",
    "K10D0318_H0322:295a-4": "yid dang /",
    "K10D0318_H0322:295a-5": "rnam par shes pa gang yun ring por gzugs la chags pa dang /",
    "K10D0318_H0322:295a-6": "sgra la chags pa dang /",
    "K10D0318_H0322:295a-7": "dri la chags pa dang /",
    "K10D0318_H0322:295a-8": "ro la chags pa dang /",
    "K10D0318_H0322:295a-9": "reg bya la chags pa dang /",
    "K10D0318_H0322:295a-10": "gzugs dang /",
    "K10D0318_H0322:295a-11": "sgra dang /",
    "K10D0318_H0322:295a-12": "dri dang /",
    "K10D0318_H0322:295a-13": "ro dang /",
    "K10D0318_H0322:295a-14": "reg bya dag gis kun tu bsags pa /",
    "K10D0318_H0322:295a-15": "nye bar bsags pa de ni so sor brtags pas /",
    "K10D0318_H0322:295a-16": "'di lta ste /",
    "K10D0318_H0322:295a-17": "mi 'chi ba'i dpyings la nye bar rnam par bzhag pa ma yin par 'gyur ro //",
    "K10D0318_H0322:295a-18": "tshe dang ldan pa dag /",
    "K10D0318_H0322:295a-19": "so so'i skye bos rnam pa nyi shus sems skyo bar bya ste /",
    "K10D0318_H0322:295a-20": "bdag ni rtogs pas gsog yin no //",
    "K10D0318_H0322:295a-21": "ma dul bar 'chi bar 'gyur ro //",
    "K10D0318_H0322:295a-22": "g-yang sar ltung bar 'gyur ro //",
    "K10D0318_H0322:295a-23": "'jigs pa dang bcas pa'i phyogs su 'gro bar 'gyur ro //",
    "K10D0318_H0322:295a-24": "'jigs pa med pa'i phyogs mi shes pa'o //",
    "K10D0318_H0322:295a-25": "las mi shes pa'o //",
    "K10D0318_H0322:295a-26": "ting nge 'dzin ma thob pa'o //",
    "K10D0318_H0322:295a-27": "yang srid pa ni sdug bsngal ba'o //",
    "K10D0318_H0322:295a-28": "dal pa phun sum tshogs pa ni rnyed dka' ba'o //",
    "K10D0318_H0322:295a-29": "'dod pa gsod par byed pas rtag tu rjes su bcings pa'o //",
    "K10D0318_H0322:295a-30": "bdag ni 'gro ba las ma 'das pa'o //",
    "K10D0318_H0322:295a-31": "bdag ni ngan song dag las yongs su ma grol ba'o //",
    "K10D0318_H0322:295a-32": "bdag ni lta bar gyur pa dpag tu med pa dang yang dag par ldan pa'o //",
    "K10D0318_H0322:295b-0": "bdag ni @295b mtshams med pa'i las rnams mi bya ba'i phyir gegs ma byas pa'o //",
    "K10D0318_H0322:295b-1": "bdag ni skye ba'i 'khor ba thog ma dang /",
    "K10D0318_H0322:295b-2": "tha ma med pa'i mthar ma byas pa'o //",
    "K10D0318_H0322:295b-3": "mthar ma byas na byed pa gzhan med do; ;ma byas na bde ba'i ngo bo med do //",
    "K10D0318_H0322:295b-4": "las byas pa rnams ni chud za ba med do //",
    "K10D0318_H0322:295b-5": "bdag ni ma rig par gyur cing mi mkhas la",
    "K10D0318_H0322:295b-6": "'chi ba'i dus byed par 'gyur ro zhes so so'i",
    "K10D0318_H0322:295b-7": "skye bos sems skyo bar bya'o //",
    "K10D0318_H0322:295b-8": "de rnam pa nyi shu po de rnams kyis sems skyo /",
    "K10D0318_H0322:295b-9": "shin tu skyo /",
    "K10D0318_H0322:295b-10": "skrag /",
    "K10D0318_H0322:295b-11": "shin tu skrag /",
    "K10D0318_H0322:295b-12": "bkag /",
    "K10D0318_H0322:295b-13": "shin tu bkag na /",
    "K10D0318_H0322:295b-14": "rnam pa gzhan nyi shus sems myur ba myur bar yang dag par gnas te /",
    "K10D0318_H0322:295b-15": "des sems kyi mtshan ma yid la byed pa'i sems myur ba myur bar yang dag par gnas so //",
    "K10D0318_H0322:295b-16": "de sems bla na med pa'am /",
    "K10D0318_H0322:295b-17": "sems rtse gcig pa'am /",
    "K10D0318_H0322:295b-18": "ting nge 'dzin gyi mtshan ma'am /",
    "K10D0318_H0322:295b-19": "ting nge 'dzin la gnas pa'i mtshan ma'am /",
    "K10D0318_H0322:295b-20": "ting nge 'dzin las ldang ba'i mtshan ma'am /",
    "K10D0318_H0322:295b-21": "zhi gnas kyi mtshan ma'am /",
    "K10D0318_H0322:295b-22": "rab tu 'dzin pa'i mtshan ma'am /",
    "K10D0318_H0322:295b-23": "btang snyoms kyi mtshan ma'am /",
    "K10D0318_H0322:295b-24": "spyod yul ma yin pa spong ba'am /",
    "K10D0318_H0322:295b-25": "spyod yu la gus pa'am /",
    "K10D0318_H0322:295b-26": "mdor bstan pa'am /",
    "K10D0318_H0322:295b-27": "dmigs kyis bsal ba'am /",
    "K10D0318_H0322:295b-28": "kun tu skyo ba mang ba'am /",
    "K10D0318_H0322:295b-29": "bla ma la brten pa'am /",
    "K10D0318_H0322:295b-30": "yang dag pa'i sbyor ba yid la byed pa'i sems myur ba myur bar yang dag par gnas so //",
    "K10D0318_H0322:295b-31": "de dbugs rdub pa dang /",
    "K10D0318_H0322:296a-0": "'byung ba dran pa sgom pa'i sems @296a *//",
    "K10D0318_H0322:296a-1": "myur ba myur bar yang dag par gnas so //",
    "K10D0318_H0322:296a-2": "de dran pa nye bar gzhag pa rnams sgom pa'i",
    "K10D0318_H0322:296a-3": "sems myur ba myur bar yang dag par gnas so",
    "K10D0318_H0322:296a-4": "// tshe dang ldan pa dag /",
    "K10D0318_H0322:296a-5": "'phags pa nyan thos de ltar yang dag par tshul",
    "K10D0318_H0322:296a-6": "bzhin yid la byas pa'i bdag nyid kyi bar du",
    "K10D0318_H0322:296a-7": "gcod pa ni bcu gcig tu rig par bya ste",
    "K10D0318_H0322:296a-8": "/ 'di lta ste /",
    "K10D0318_H0322:296a-9": "yang dang /",
    "K10D0318_H0322:296a-10": "yang du tshogs par 'du ba dang /",
    "K10D0318_H0322:296a-11": "zas la gdu ba nyid dang /",
    "K10D0318_H0322:296a-12": "las la dga' ba nyid dang /",
    "K10D0318_H0322:296a-13": "smra ba la dga' ba nyid dang /",
    "K10D0318_H0322:296a-14": "'du 'dzi'i gtam la dga' ba nyid dang /",
    "K10D0318_H0322:296a-15": "'du 'dzi la dga' ba nyid dang /",
    "K10D0318_H0322:296a-16": "bdag tu 'dzin pa dang /",
    "K10D0318_H0322:296a-17": "'phyar ba dang /",
    "K10D0318_H0322:296a-18": "bag med pa dang /",
    "K10D0318_H0322:296a-19": "yul du mi gnas pa'o //",
    "K10D0318_H0322:296a-20": "tshe dang ldan pa dag /",
    "K10D0318_H0322:296a-21": "bar du gcod pa bcom pa de dag yang dag",
    "K10D0318_H0322:296a-22": "par 'joms pa mkhas pa bcu la bslab par bya",
    "K10D0318_H0322:296a-23": "ste / 'di lta ste /",
    "K10D0318_H0322:296a-24": "ting nge 'dzin la mkhas pa dang /",
    "K10D0318_H0322:296a-25": "ting nge 'dzin la gnas pa la mkhas pa dang /",
    "K10D0318_H0322:296a-26": "ting nge 'dzin las ldang ba la mkhas pa dang /",
    "K10D0318_H0322:296a-27": "rab tu 'dzin pa la mkhas pa dang /",
    "K10D0318_H0322:296a-28": "btang snyoms la mkhas pa dang /",
    "K10D0318_H0322:296a-29": "skye mched la mkhas pa dang /",
    "K10D0318_H0322:296a-30": "thabs la mkhas pa dang /",
    "K10D0318_H0322:296a-31": "mngon pa sgrub pa la mkhas pa'o //",
    "K10D0318_H0322:296a-32": "tshe dang ldan pa dag /",
    "K10D0318_H0322:296a-33": "'phags pa nyan thos de ltar mngon par sgrub pa",
    "K10D0318_H0322:296a-34": "la mkhas pa la mchog tu dga' ba'i dngos po",
    "K10D0318_H0322:296a-35": "bcu gsum skye ba na skye ste /",
    "K10D0318_H0322:296a-36": "dad pa can de ston pa'am /",
    "K10D0318_H0322:296a-37": "chos sam /",
    "K10D0318_H0322:296a-38": "dge 'dun nas /",
    "K10D0318_H0322:296b-0": "bdag gi @296b tshul khrims sam /",
    "K10D0318_H0322:296b-1": "gzhan gyi tshul khrims sam /",
    "K10D0318_H0322:296b-2": "bdag gi sbyin par bya ba'i chos rnams sam /",
    "K10D0318_H0322:296b-3": "bdag gi rtogs pa'am /",
    "K10D0318_H0322:296b-4": "gzhan gyi rtogs pa yid la byed pa na mchog",
    "K10D0318_H0322:296b-5": "tu dga' ba skyes pa 'di ni dad pa can",
    "K10D0318_H0322:296b-6": "gyi mchog tu dga' ba'i dngos po yin no //",
    "K10D0318_H0322:296b-7": "bcom ldan 'das de bdag gi sdug bsngal gyi chos",
    "K10D0318_H0322:296b-8": "mang po sel ba'o zhes mchog tu dga' ba skye",
    "K10D0318_H0322:296b-9": "ba 'di ni dad pa can gyi mchog tu dga'",
    "K10D0318_H0322:296b-10": "ba'i dngos po yin no //",
    "K10D0318_H0322:296b-11": "bcom ldan 'das de bdag gi bde ba'i chos mang",
    "K10D0318_H0322:296b-12": "po sgrub pa'o zhes mchog tu dga' ba skye ba",
    "K10D0318_H0322:296b-13": "'di ni dad pa can gyi mchog tu dga' ba'i",
    "K10D0318_H0322:296b-14": "dngos po yin no //",
    "K10D0318_H0322:296b-15": "bcom ldan 'das de bdag gi sdig pa mi dge",
    "K10D0318_H0322:296b-16": "ba'i chos rnam pa du ma sel ba'o zhes mchog",
    "K10D0318_H0322:296b-17": "tu dga' ba skye ba 'di ni dad pa can",
    "K10D0318_H0322:296b-18": "gyi mchog tu dga' ba'i dngos po yin no //",
    "K10D0318_H0322:296b-19": "bcom ldan 'das de bdag gi dge ba'i chos rnam",
    "K10D0318_H0322:296b-20": "pa du ma sgrub pa'o zhes mchog tu dga' ba",
    "K10D0318_H0322:296b-21": "skye ba 'di ni dad pa can gyi mchog tu",
    "K10D0318_H0322:296b-22": "dga' ba'i dngos po yin no //",
    "K10D0318_H0322:296b-23": "tshe dang ldan pa dag /",
    "K10D0318_H0322:296b-24": "'phags pa nyan thos chos bzhi la brten na chos lnga bsgom pa yongs su rdzogs par 'gyur te /",
    "K10D0318_H0322:296b-25": "'dun pa dang /",
    "K10D0318_H0322:296b-26": "brtson 'grus dang; dben pa dang /",
    "K10D0318_H0322:296b-27": "phyir mi bzlog pa'o //",
    "K10D0318_H0322:296b-28": "chos lnga po gang dag bsgom pa yongs su rdzogs par 'gyur zhe na /",
    "K10D0318_H0322:296b-29": "mchog tu dga' ba dang /",
    "K10D0318_H0322:296b-30": "dga' ba dang /",
    "K10D0318_H0322:297a-0": "shin tu sbyangs pa @297a *//",
    "K10D0318_H0322:297a-1": "dang /",
    "K10D0318_H0322:297a-2": "bde ba dang /",
    "K10D0318_H0322:297a-3": "ting nge 'dzin to //",
    "K10D0318_H0322:297a-4": "tshe dang ldan pa dag /",
    "K10D0318_H0322:297a-5": "de chos lnga po de dag kun tu bsags shing",
    "K10D0318_H0322:297a-6": "nye bar bsags na zug rngu brgyad med par 'gyur",
    "K10D0318_H0322:297a-7": "te / 'di lta ste /",
    "K10D0318_H0322:297a-8": "'dod chags kyi zug rngu dang /",
    "K10D0318_H0322:297a-9": "zhe sdang gi zug rngu dang /",
    "K10D0318_H0322:297a-10": "gti mug gi zug rngu dang /",
    "K10D0318_H0322:297a-11": "nga rgyal gyi zug rngu dang /",
    "K10D0318_H0322:297a-12": "spyod pa'i zug rngu dang /",
    "K10D0318_H0322:297a-13": "lta ba'i zug rngu dang /",
    "K10D0318_H0322:297a-14": "the tshom dang som nyi'i zug rngu'o //",
    "K10D0318_H0322:297a-15": "zug rngu'i brgyad po de dag med par gyur na mi slob pa'i chos bcu thob par 'gyur te /",
    "K10D0318_H0322:297a-16": "mi slob pa'i yang dag pa'i lta ba dang /",
    "K10D0318_H0322:297a-17": "yang dag pa'i rtog pa dang /",
    "K10D0318_H0322:297a-18": "yang dag pa'i ngag dang /",
    "K10D0318_H0322:297a-19": "yang dag pa'i las kyi mtha' dang /",
    "K10D0318_H0322:297a-20": "yang dag pa'i 'tsho ba dang /",
    "K10D0318_H0322:297a-21": "yang dag pa'i rtsol ba dang /",
    "K10D0318_H0322:297a-22": "yang dag pa'i dran pa dang /",
    "K10D0318_H0322:297a-23": "yang dag pa'i ting nge 'dzin dang /",
    "K10D0318_H0322:297a-24": "yang dag pa'i rnam par grol ba dang /",
    "K10D0318_H0322:297a-25": "yang dag pa'i ye shes so //",
    "K10D0318_H0322:297a-26": "mi slob pa'i chos bcu po de dag skyes shing",
    "K10D0318_H0322:297a-27": "thob ste ldan na 'phags pa yan lag lnga spangs",
    "K10D0318_H0322:297a-28": "pa / yan lag drug dang ldan pa /",
    "K10D0318_H0322:297a-29": "bsrung ba gcig pa /",
    "K10D0318_H0322:297a-30": "rton pa bzhi dang ldan pa /",
    "K10D0318_H0322:297a-31": "so so'i bden pa bsal ba /",
    "K10D0318_H0322:297a-32": "bsal ba spangs pa /"
}