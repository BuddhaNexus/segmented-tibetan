{
    "T04TD3902E:72a-0": "@72a # // rgya gar skad du /",
    "T04TD3902E:72a-1": "sa tya dva y'a ba t'a ra /",
    "T04TD3902E:72a-2": "bod skad du /",
    "T04TD3902E:72a-3": "bden pa gnyis la 'jug pa /",
    "T04TD3902E:72a-4": "thugs rje chen po la phyag 'tshal lo //",
    "T04TD3902E:72a-5": "sangs rgyas rnams kyis chos bstan pa //",
    "T04TD3902E:72a-6": "bden pa gnyis la yang dag brten //",
    "T04TD3902E:72a-7": "'jig rten kun rdzob bden pa dang //",
    "T04TD3902E:72a-8": "de bzhin don dam bden pa'o //",
    "T04TD3902E:72a-9": "kun rdzob rnam pa gnyis su 'dod //",
    "T04TD3902E:72a-10": "log pa dang ni yang dag go //",
    "T04TD3902E:72a-11": "dang po gnyis te chu zla dang //",
    "T04TD3902E:72a-12": "grub mtha' ngan pa'i rtog pa'o //",
    "T04TD3902E:72a-13": "ma brtags gcig pu nyams dga' ba'i //",
    "T04TD3902E:72a-14": "skye ba dang ni 'jig pa'i chos //",
    "T04TD3902E:72a-15": "don byed nus dang ldan pa ni //",
    "T04TD3902E:72a-16": "yang dag kun rdzob yin par 'dod //",
    "T04TD3902E:72a-17": "dam pa'i don ni gcig nyid de //",
    "T04TD3902E:72a-18": "gzhan dag rnam pa gnyis su 'dod //",
    "T04TD3902E:72a-19": "cir yang ma grub chos nyid de //",
    "T04TD3902E:72a-20": "gnyis dang gsum sogs ga la 'gyur //",
    "T04TD3902E:72a-21": "bstan pa'i tshig gis sbyor ba yis //",
    "T04TD3902E:72a-22": "skye med 'gag med sogs pas mtshon //",
    "T04TD3902E:72a-23": "don dam tha dad med tshul gyis //",
    "T04TD3902E:72a-24": "chos can med cing chos nyid med //",
    "T04TD3902E:72a-25": "stong pa nyid la tha dad ni //",
    "T04TD3902E:72a-26": "cung zad yod pa ma yin te //",
    "T04TD3902E:72a-27": "rtog med tshul gyis rtogs pas na //",
    "T04TD3902E:72a-28": "stong nyid mthong zhes tha snyad gdags //",
    "T04TD3902E:72a-29": "ma mthong ba nyid de mthong bar //",
    "T04TD3902E:72a-30": "shin tu zab pa'i mdo las gsungs //",
    "T04TD3902E:72a-31": "de la mthong dang mthong byed med //",
    "T04TD3902E:72a-32": "thog ma tha ma med zhi ba //",
    "T04TD3902E:72a-33": "dngos dang dngos med rnam par spangs //",
    "T04TD3902E:72a-34": "rnam par rtog med dmigs pa bral //",
    "T04TD3902E:72a-35": "gnas pa med pa gnas med pa //",
    "T04TD3902E:72b-0": "'gro @72b 'ong med cing dpe dang bral //",
    "T04TD3902E:72b-1": "brjod du med pa bltar med pa //",
    "T04TD3902E:72b-2": "'gyur ba med pa 'dus ma byas //",
    "T04TD3902E:72b-3": "rnal 'byor pa yis de rtog na //",
    "T04TD3902E:72b-4": "nyon mongs shes bya'i sgrib pa spangs //",
    "T04TD3902E:72b-5": "mngon sum dang ni rjes su dpag / sangs rgyas pa yis de gnyis gzung //",
    "T04TD3902E:72b-6": "gnyis pos stong nyid rtogs so zhes //",
    "T04TD3902E:72b-7": "tshu rol mthong ba'i rmongs pa smra //",
    "T04TD3902E:72b-8": "mu stegs nyan thos rnams kyis kyang //",
    "T04TD3902E:72b-9": "chos nyid rtogs par thal bar 'gyur //",
    "T04TD3902E:72b-10": "rnam rig pas lta smos ci dgos //",
    "T04TD3902E:72b-11": "dbu ma pa la mi mthun med //",
    "T04TD3902E:72b-12": "des na grub mtha' thams cad kyang //",
    "T04TD3902E:72b-13": "tshad mas 'jal phyir mthun par 'gyur //",
    "T04TD3902E:72b-14": "rtog ge thams cad mi mthun pas //",
    "T04TD3902E:72b-15": "tshad mas 'jal ba'i chos nyid kyang //",
    "T04TD3902E:72b-16": "mang po nyid du mi 'gyur ram //",
    "T04TD3902E:72b-17": "mngon sum rjes dpag dgos pa med //",
    "T04TD3902E:72b-18": "mu stegs rgol ba bzlog pa'i phyir //",
    "T04TD3902E:72b-19": "mkhas pa rnams kyis byas pa yin //",
    "T04TD3902E:72b-20": "lung las kyang ni gsal po ru //",
    "T04TD3902E:72b-21": "rtog bcas rtog pa med pa yis //",
    "T04TD3902E:72b-22": "shes pa gnyis kyis mi rtogs shes //",
    "T04TD3902E:72b-23": "slob dpon mkhas pa bha bya gsung //",
    "T04TD3902E:72b-24": "stong nyid gang gis rtogs she na //",
    "T04TD3902E:72b-25": "de bzhin gshegs pas lung bstan zhing //",
    "T04TD3902E:72b-26": "chos nyid bden pa gzigs pa yi //",
    "T04TD3902E:72b-27": "klu sgrub slob ma zla grags yin //",
    "T04TD3902E:72b-28": "de las brgyud pa'i man ngag gis //",
    "T04TD3902E:72b-29": "chos nyid bden pa rtogs par 'gyur //",
    "T04TD3902E:72b-30": "chos kyi phung po brgyad khri dang //",
    "T04TD3902E:72b-31": "bzhi stong gsungs pa thams cad ni //",
    "T04TD3902E:72b-32": "chos nyid 'di la gzhol zhing 'bab //",
    "T04TD3902E:72b-33": "stong nyid rtogs pas grol 'gyur gyi ;",
    "T04TD3902E:72b-34": "/ sgom pa lhag ma de don yin //",
    "T04TD3902E:72b-35": "yang dag kun rdzob khyad bsad nas //",
    "T04TD3902E:72b-36": "stong pa nyid la goms byed na //",
    "T04TD3902E:72b-37": "kun rdzob rgyu 'bras dge sdig sogs //",
    "T04TD3902E:72b-38": "'jig rten pha rol bslus par 'gyur //",
    "T04TD3902E:72b-39": "cung zad thos pa la brten te //",
    "T04TD3902E:72b-40": "rnam par bden don mi shes shing //",
    "T04TD3902E:72b-41": "mi gang bsod nams mi byed pa //",
    "T04TD3902E:72b-42": "skyes bu tha shal de dag brlag / stong pa nyid la blta nyes na //",
    "T04TD3902E:72b-43": "shes rab chung rnams phung bar 'gyur //",
    "T04TD3902E:72b-44": "slob dpon zla grags 'di skad du //",
    "T04TD3902E:72b-45": "thabs su gyur pa kun rdzob bden pa dang //",
    "T04TD3902E:73a-0": "thabs las byung ba don dam bden @73a * //",
    "T04TD3902E:73a-1": "pa dag / gnyis po'i dbye ba gang yin mi shes pa //",
    "T04TD3902E:73a-2": "de dag log par rtogs pas ngan 'gror 'gro //",
    "T04TD3902E:73a-3": "tha snyad la ni ma brten par //",
    "T04TD3902E:73a-4": "dam pa'i don ni rtogs mi 'gyur //",
    "T04TD3902E:73a-5": "yang dag kun rdzob rnams kyi skas //",
    "T04TD3902E:73a-6": "med par yang dag khang chen gyi //",
    "T04TD3902E:73a-7": "steng du 'gro bar byed pa ni //",
    "T04TD3902E:73a-8": "mkhas la rung ba ma yin no //",
    "T04TD3902E:73a-9": "kun rdzob ji ltar snang ba 'di //",
    "T04TD3902E:73a-10": "rigs pas brtags na 'ga' mi rnyed //",
    "T04TD3902E:73a-11": "ma rnyed pa nyid don dam yin //",
    "T04TD3902E:73a-12": "ye nas gnas pa'i chos nyid do //",
    "T04TD3902E:73a-13": "rgyu rkyen dag gis bskyed pas na //",
    "T04TD3902E:73a-14": "kun rdzob ji ltar snang ba grub //",
    "T04TD3902E:73a-15": "gal te grub par mi rung na //",
    "T04TD3902E:73a-16": "chu zla la sogs su yis bskyed //",
    "T04TD3902E:73a-17": "des na rgyu rkyen sna tshogs kyis //",
    "T04TD3902E:73a-18": "bskyed pas snang ba thams cad grub //",
    "T04TD3902E:73a-19": "rkyen rnams rgyun ni chad gyur na //",
    "T04TD3902E:73a-20": "kun rdzob tu yang mi 'byung ngo //",
    "T04TD3902E:73a-21": "de ltar lta bas ma rmongs shing //",
    "T04TD3902E:73a-22": "spyod pa shin tu dag gyur na //",
    "T04TD3902E:73a-23": "gol ba'i lam du mi 'gro zhing //",
    "T04TD3902E:73a-24": "'og min gnas su 'gro bar 'gyur //",
    "T04TD3902E:73a-25": "tshe ni yun thung shes bya'i rnam pa mang //",
    "T04TD3902E:73a-26": "tshe yi tshad kyang ji tsam mi shes pas //",
    "T04TD3902E:73a-27": "ngang pa chu la 'o ma len pa ltar //",
    "T04TD3902E:73a-28": "rang gi 'dod pa dang la blang bar gyis //",
    "T04TD3902E:73a-29": "tshu rol mthong ba'i rmongs pa bdag gis ni //",
    "T04TD3902E:73a-30": "bden gnyis gtan la dbab par mi nus kyang //",
    "T04TD3902E:73a-31": "bla ma rnams kyi gsung la brten nas ni //",
    "T04TD3902E:73a-32": "klu sgrub lugs kyi bden gnyis bkod pa 'di //",
    "T04TD3902E:73a-33": "gser gling rgyal po'i ngor byas 'di la ni //",
    "T04TD3902E:73a-34": "gal te ding sang skye bo dad gyur kyang //",
    "T04TD3902E:73a-35": "legs par brtags la blang bar bya ba yi //",
    "T04TD3902E:73a-36": "dad pa tsam dang gus pa tsam gyis min //",
    "T04TD3902E:73a-37": "gser gling rgyal po gu ru pha la yis //",
    "T04TD3902E:73a-38": "dge slong de ba ma ti btang gyur nas //",
    "T04TD3902E:73a-39": "de yi ngor byas bden gnyis la 'jug 'di //",
    "T04TD3902E:73a-40": "ding sang mkhas pa rnams kyis brtag par rigs //",
    "T04TD3902E:73a-41": "bden pa gnyis la 'jug pa slob dpon mkhas pa chen po dpal mar me mdzad ye shes kyis mdzad pa rdzogs so /",
    "T04TD3902E:73a-43": "// / pandi ta de nyid dang lo ts'a ba rgya brtson seng ges bsgyur cing zhus te gtan la phab pa /"
}