{
    "T02TD2243E:122b-0": "@122b # // rgya gar skad du /",
    "T02TD2243E:122b-1": "she ka t'a k'a ryam sam graha /",
    "T02TD2243E:122b-2": "bod skad du /",
    "T02TD2243E:122b-3": "dbang gi dgos pa mdor bsdus pa /",
    "T02TD2243E:122b-4": "sangs rgyas la phyag 'tshal lo //",
    "T02TD2243E:122b-5": "'jam dpal gzhon nur gyur pa la phyag 'tshal lo //",
    "T02TD2243E:122b-6": "dag pa'i bshes gnyen bka' ni rtogs dka' bas //",
    "T02TD2243E:122b-7": "tshig gi lam ma yin pa gang yin pa'i //",
    "T02TD2243E:122b-8": "de nyid log pa'i lam du ston pa bzhin //",
    "T02TD2243E:122b-9": "che ba'i bdag nyid gang yin de ni rgyal gyur cig / rdo rje slob dpon chog shes pas //",
    "T02TD2243E:122b-10": "dbang bskur dgos pa mdor bsdus pa //",
    "T02TD2243E:122b-11": "dbang bskur gzhung ni du ma las //",
    "T02TD2243E:122b-12": "ji ltar rtogs pa bzhin du bya //",
    "T02TD2243E:122b-13": "bum pa'i dbang ni dang po ste //",
    "T02TD2243E:122b-14": "gsang ba mchog ni gnyis pa yin ;",
    "T02TD2243E:122b-15": "/ shes rab ye shes gsum pa ste /",
    "T02TD2243E:122b-16": "de ltar de bzhin bzhi pa yang //",
    "T02TD2243E:122b-17": "zhes bya ba'i don ni 'di yan te //",
    "T02TD2243E:122b-18": "bum pa'i dbang ni dang po ste //",
    "T02TD2243E:122b-19": "zhes bya ba ni chu ngag cod pan dang /",
    "T02TD2243E:122b-20": "rdo rje dang /",
    "T02TD2243E:122b-21": "dril bu dang /",
    "T02TD2243E:122b-22": "ming dang slob dpon mtshan nyid can dang /",
    "T02TD2243E:122b-23": "drug po 'di dag ni bum pa'i dbang ngo //",
    "T02TD2243E:122b-24": "phyi rol gyi chus ni phyi rol gyi dri ma 'khrud pa ltar ma rig pa'i dri ma 'khrud pa'i phyir dang /",
    "T02TD2243E:122b-25": "dag par bya ba 'di yis ni dbang bskur ba zhes bya'o //",
    "T02TD2243E:122b-26": "de dag nyid la yang phyir mi ldog pa'i dbang zhes kyang bya ste /",
    "T02TD2243E:122b-27": "de bzhin gshegs pa drug gi ngo bo yin pa'i phyir ro //",
    "T02TD2243E:123a-0": "da yang chu'i dbang ni me long lta bu'i @123a * //",
    "T02TD2243E:123a-1": "ye shes kyi bdag nyid mi bskyod pa'i ngo bo nyid do //",
    "T02TD2243E:123a-2": "cod pan gyi dbang ni mnyam pa nyid kyi ye shes kyi bdag nyid rin chen 'byung ldan gyi ngo bo nyid do //",
    "T02TD2243E:123a-3": "rdo rje'i dbang ni so sor rtog pa'i ye shes kyi bdag nyid snang ba mtha' yas kyi ngo bo nyid do //",
    "T02TD2243E:123a-4": "bdag po'i dbang ni bya ba nan tan gyi ye shes kyi bdag nyid don yod grub pa'i ngo bo nyid do //",
    "T02TD2243E:123a-5": "ming gi dbang ni ma rig pa 'gog pa'i ye shes kyi rjes su 'gro ba'i chos kyi dbyings shin tu rnam par dag pa'i ye shes kyi bdag nyid rnam par snang mdzad kyi ngo bo nyid do //",
    "T02TD2243E:123a-6": "slob dpon gyi dbang ni rdo rje sems dpa'i ngo bo nyid do //",
    "T02TD2243E:123a-7": "'di dag las dbang bskur ba lnga ni rig pa'i dbang bskur ba zhes bya ste /",
    "T02TD2243E:123a-8": "sangs rgyas spyan la sogs pa rig ma lnga'i bya ba yin pa'i phyir ro //",
    "T02TD2243E:123a-9": "'dir ma rig pa'i dri ma 'khrud pa'i phyir //",
    "T02TD2243E:123a-10": "rdo rje slob dpon mi bskyod pa'i gzugs su gnas pas //",
    "T02TD2243E:123a-11": "slob ma rnam par snang mdzad kyi gzugs su dmigs pa la chu'i dbang bskur sbyin par bya'o //",
    "T02TD2243E:123a-12": "de lta bu'i nga rgyal thams cad du bya'o //",
    "T02TD2243E:123a-13": "ma 'ongs pa na sangs rgyas kyi dbu gtsug tor gyi ngo bo sa bon du gyur pa'i cod pan gyi dbang bskur ba'o //",
    "T02TD2243E:123a-14": "rten cing 'bral par 'byung ba'i ngo bo yan lag bcu gnyis rnam par dag pas sor bcu gnyis pa'i tshad tsam gyi rdo rje dbus kyi lte ba zlum po'i nang du bla na med pa'i chos nyid mtshon par byed pa'i yi ge h'um ngo //",
    "T02TD2243E:123a-15": "'di'i don ni 'di yin te /",
    "T02TD2243E:123a-16": "ha zhes bya ba ni rgyu dang bral ba'o //",
    "T02TD2243E:123a-17": "au zhes bya ba ni chos thams cad rab tu mi gnas pa'o //",
    "T02TD2243E:123a-18": "'dir yang srid pa'i mtsho skyes kha nas 'phros pa'i rtse lnga pa'i gzugs can ni phung po lnga'i rnam par dag pa las nges par 'byung ba'i srid pa'i gzugs can no //",
    "T02TD2243E:123a-19": "'dir yang phyogs kyi rtse mo rnams dbus kyi rtse mo la phyogs pa ni /",
    "T02TD2243E:123a-20": "gzugs la sogs pa thams cad rnam par shes pa'i bdag nyid du mtshon par byed pa yin no //",
    "T02TD2243E:123a-21": "de ltar thams cad kyang thams cad kyi bdag nyid du shes par bya ste kun kyang zur bzhin pa nyid do //",
    "T02TD2243E:123b-0": "de lta bas na rdo rje chos thams cad rtogs pa'i mkhas pas h'um gi sgra nges par sgrogs pa'i rang gi gzugs kyis rnam par @123b grol ba sku lnga'i mthar thug pa so sor kun du yang spro bar byed pa'o //",
    "T02TD2243E:123b-1": "stong pa nyid dang mtshan ma med pa nyid dang /",
    "T02TD2243E:123b-2": "smon pa med pa nyid du rtogs par bya ba'i phyir /",
    "T02TD2243E:123b-3": "kun la yang me tog gsum gsum mo //",
    "T02TD2243E:123b-4": "de ltar na me long lta bu dang /",
    "T02TD2243E:123b-5": "mnyam pa nyid dang /",
    "T02TD2243E:123b-6": "so sor rtog pa dang /",
    "T02TD2243E:123b-7": "bya ba nan tan dang /",
    "T02TD2243E:123b-8": "chos kyi dbyings shin tu rnam par dag pa'i mtshan nyid can gyi ye shes lnga'i bdag nyid can du bla ma'i man ngag las shes par bya'o //",
    "T02TD2243E:123b-9": "dbyer med pa'i ye shes mtshon pa zhes bya ba ni bsdus pa'i don yin no //",
    "T02TD2243E:123b-10": "de yang /",
    "T02TD2243E:123b-11": "snying po brtan zhing khong stong med //",
    "T02TD2243E:123b-12": "mi chod mi phyed mtshan nyid can //",
    "T02TD2243E:123b-13": "mi tshig pa dang mi mnyam pa'i //",
    "T02TD2243E:123b-14": "stong pa rdo rje zhes brjod do //",
    "T02TD2243E:123b-15": "zhes pa dang /",
    "T02TD2243E:123b-16": "dgyes pa'i rdo rje las kyang /",
    "T02TD2243E:123b-17": "mi phyed rdo rje zhes bshad do //",
    "T02TD2243E:123b-18": "zhes gsungs pa dang /",
    "T02TD2243E:123b-19": "rdo rje dbang bskur ba'i cho ga 'dis ni dbyer med pa'i ye shes skyes pa'i sa bon gyi gnas dang 'dra ba nyid ster ba'o //",
    "T02TD2243E:123b-20": "de bzhin du dril bu'i yang dgos pa snga ma bzhin sor bcu gnyis kyi tshad tsam ste /",
    "T02TD2243E:123b-21": "padma yin pas kha thur du bltas pa'o //",
    "T02TD2243E:123b-22": "sgra sgrogs pa ni rdo rje dang snyoms par 'jug pa ste /",
    "T02TD2243E:123b-23": "chos thams cad rang bzhin med par rab tu rtogs par bya ba'i phyir ro //",
    "T02TD2243E:123b-24": "dbyer med pa'i ye shes kyi gnas chos kyi 'byung gnas rtogs par bya ba'i phyir /",
    "T02TD2243E:123b-25": "steng dang 'og gi cha la rdo rje'i phreng ba zung gis mdzes par byas ba yin no //",
    "T02TD2243E:123b-26": "khams gsum pa'i ngo bo nyid kyi gzhal yas khang nyid du bstan par bya ba'i phyir /",
    "T02TD2243E:123b-27": "dra ba dang dra ba phyed pa'i rnam pa'o //",
    "T02TD2243E:123b-28": "de'i phyir de bzhin gshegs pa lngas mtshan pa'o //",
    "T02TD2243E:123b-29": "stong pa nyid dang snying rje dbyer med pa'i ye shes kyi byed pa nyid kyis dbyer med par bstan pa'i phyir //",
    "T02TD2243E:123b-30": "steng du shes rab kyi gdong bstan pa yin no //",
    "T02TD2243E:123b-31": "de lta bu'i chos kyi dbyings kyi ye shes kyi bdag nyid rnam par snang mdzad la sogs pa de bzhin gshegs pa lnga'i rang bzhin dang /",
    "T02TD2243E:123b-32": "gzugs la sogs pa phung po lnga'i rang bzhin dang /",
    "T02TD2243E:123b-33": "sa la sogs pa khams lnga'i rang bzhin du bstan pa'i phyir //",
    "T02TD2243E:123b-34": "steng rtse mo lngas mdzes par byas pa yin no //",
    "T02TD2243E:123b-35": "de yang dbus la phyogs pa'i dgos pa snga ma bzhin no //",
    "T02TD2243E:123b-36": "de lta bas na 'di ltar brjod pa'i sgra dang /",
    "T02TD2243E:124a-0": "bla @124a * //",
    "T02TD2243E:124a-1": "na med pa'i chos nyid ma lus pa rtogs par byed pa'i rgyur gyur pa'i dril bu'o //",
    "T02TD2243E:124a-2": "'di yang gtsor bstan par bya ba'i phyir dang /",
    "T02TD2243E:124a-3": "rgyu nyid du bsgrub pa'i phyir byed par gyur pa yin yang //",
    "T02TD2243E:124a-4": "dril bu'i dbang bskur bzhag nas //",
    "T02TD2243E:124a-5": "dang por rdo rje'i dbang bskur ba sbyin par bya'o //",
    "T02TD2243E:124a-6": "chos thams cad ming med pa nyid du rab tu rtogs par bya ba'i phyir dang /",
    "T02TD2243E:124a-7": "phyis 'byung ba'i thub pa'i dbang po'i ming thob par bya pa'i phyir /",
    "T02TD2243E:124a-8": "sngar gyi ming bzhag nas rang gi rigs kyi lha nyid kyi rigs dang rjes su mthun pa'i ming gi dbang bskur ro //",
    "T02TD2243E:124a-9": "slob dpon gyi dbang bskur ba ni /",
    "T02TD2243E:124a-10": "rdo rje'i dam tshig dang /",
    "T02TD2243E:124a-11": "dril bu'i dam tshig dang /",
    "T02TD2243E:124a-12": "phyag rgya'i dam tshig dang /",
    "T02TD2243E:124a-13": "snod du bya ba dang /",
    "T02TD2243E:124a-14": "rjes su gnang ba dang /",
    "T02TD2243E:124a-15": "brtul zhugs dang /",
    "T02TD2243E:124a-16": "lung bstan pa dang /",
    "T02TD2243E:124a-17": "dbugs dbyung ba'i mtshan nyid do //",
    "T02TD2243E:124a-18": "legs par lus 'dus byas ba 'di nas bzung nas /",
    "T02TD2243E:124a-19": "'dus ma byas pa dbyer med cing zung du 'jug pa rtogs pa ni khyod kyi dam tshig go zhes rtogs par bya ba ni rdo rje'i dam tshig go //",
    "T02TD2243E:124a-20": "chos kyi phung po brgyad khri bzhi stong khyod kyi bsgrag par bya'o zhes rtogs par bya ba ni dril bu'i dam tshig go //",
    "T02TD2243E:124a-21": "khyod kyi rang gi 'dod pa'i lha'i ngo bo nyid do zhes rtogs par bya ba ni phyag rgya'i dam tshig go //",
    "T02TD2243E:124a-22": "dkyil 'khor gyi de nyid dang /",
    "T02TD2243E:124a-23": "dkyil 'khor gyi rnam par dag pa'i mtshan nyid dang /",
    "T02TD2243E:124a-24": "lha'i de nyid dang /",
    "T02TD2243E:124a-25": "rnam par dag pa'i mtshan nyid dang /",
    "T02TD2243E:124a-26": "slob dpon gyi mtshan nyid dang /",
    "T02TD2243E:124a-27": "dkyil 'khor gyi sgrub pa'i thabs kyi ye shes dang /",
    "T02TD2243E:124a-28": "sgron ma snga dang bdud rtsi lnga bza' ba ni snod du bya'o //",
    "T02TD2243E:124a-29": "rdzogs pa'i rim pa'i phyogs la ni de dag gi dngos por med par nges par bya ba'o //",
    "T02TD2243E:124a-30": "rjes su gnang ba ni chos kyi 'khor lo bskor bar bya ba'i don to //",
    "T02TD2243E:124a-31": "phyi rol gyi brtul zhugs spang bar bya ba'i phyir ni brtul zhugs sbyin pa'o //",
    "T02TD2243E:124a-32": "sa la sogs pa'i ngo bo nyid du mtshon par bya ba'i phyir ni lung bstan pa'o //",
    "T02TD2243E:124a-33": "de la bhur ni sa 'dzin pa la sogs pa'o //",
    "T02TD2243E:124a-34": "sa ni rang gi ngo bo ste bhu ba ste /",
    "T02TD2243E:124a-35": "bhur wa sva zhes bya ba 'di'i don yin no //",
    "T02TD2243E:124a-36": "sgrib pa kun las nges par grol ba sangs rgyas dang byang chub sems dpa' thams cad kyis khyod la bzhed pa'o //",
    "T02TD2243E:124b-0": "'di nas @124b bzung nas zhes bya ba de ni rtogs par bya ba'i don de dbugs dbyung ba'o //",
    "T02TD2243E:124b-1": "shes rab dang dad pa'i zhing du bya ba'i phyir dang /",
    "T02TD2243E:124b-2": "dam tshig bsrung pa'i phyir gnyi gas dus mnyam du bsrung pa'i byang chub kyi sems rab tu sbyin pa ni gsang pa'i dbang bskur ba ste /",
    "T02TD2243E:124b-3": "thabs dang shes rab kyi gsang ba dag sbyin par bya'o zhes khyod kyi khong du chud par bya'o //",
    "T02TD2243E:124b-4": "shes rab ye shes ni 'dir gnyis su me dpa'i shes par bya ste /",
    "T02TD2243E:124b-5": "shes rab kyi ye shes sam /",
    "T02TD2243E:124b-6": "shes rab nyid ye shes so //",
    "T02TD2243E:124b-7": "de la gzung ba dang /",
    "T02TD2243E:124b-8": "'dzin pa'i rnam par rtog pa'i blos khams bzhi dang /",
    "T02TD2243E:124b-9": "phung po lnga dang /",
    "T02TD2243E:124b-10": "gzugs pa sogs pa yul drug gi bdag nyid can gyi yan lag dang /",
    "T02TD2243E:124b-11": "nying lag gi ngo bo ni shes rab ste /",
    "T02TD2243E:124b-12": "de rgyu mtshan du gyur pa las byung ba byang chub kyi sems so zhes khong du chud par bya'o //",
    "T02TD2243E:124b-13": "gzhan dag ni de nyid rnam pa gnyis pos stong pa nyid don dam pa'i rnam par shes pas khong du chud par bya'o zhes zer ro //",
    "T02TD2243E:124b-14": "shes rab ye shes kyis mtshon par gyur pa yan lag bdud pa dang ldan pa'i bsgrub par bya ba bzhin pa'i don yin no zhes gzhan dag 'dod do //",
    "T02TD2243E:124b-15": "gzhan dag ni shes rab ye shes nyid goms par byas pa las ston ka'i dri ma med pa'i nam ma mkha'i dkyil lta bu ni bzhi ba'i don yin no zhes zer ro //",
    "T02TD2243E:124b-16": "yang gzhan dag ni shes rab ye shes kyi rang bzhin gnyug ma'i rnam par gyur pa'i gzugs rten cing 'brel bar 'byung ba'i bdag nyid can gyi zung du 'jug pa 'byung bar shin du rnam par dag pa'i rang bzhin ni bzhi pa'i don yin no zhes zer ro ;",
    "T02TD2243E:124b-17": "/ phyogs gzhan dang gzhan ni gzhung mngas pa'i 'jigs pas ma brjod do //",
    "T02TD2243E:124b-18": "shin tu dbang bskur cho ga bsdus pa las //",
    "T02TD2243E:124b-19": "bdag gis bsod rnams gang snyed thob pa des //",
    "T02TD2243E:124b-20": "'gro ba kun gyis bde bar gshegs pa yi //",
    "T02TD2243E:124b-21": "dri med gsal ba'i bzod pa thob par shog / dbang gi dgos pa mdor bsdus pa mkhas pa chen po nges par sbyangs pa gnyis su med pa'i rdo rjes mdzad pa rdzogs so /",
    "T02TD2243E:124b-23": "// / rgya gar gyi mkhan po bal ma badzra p'a na'i zhal snga nas dang /",
    "T02TD2243E:124b-24": "lo ts'a ba mtshur ston gyis bsgyur ba'o//"
}