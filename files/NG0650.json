{
    "NG0650:1": "ci med pa la yod par mtshon cing 'byung bar",
    "NG0650:2": "'dod pa ni shes rab 'chal ba ste blun pa'o",
    "NG0650:3": "// smras pa /",
    "NG0650:4": "ci gtan nas med pa las yod par 'dod pa lta bu ni ma yin te /",
    "NG0650:5": "med pa nyid las de ltar brtags kyang gtan nas so sor mi snang ste /",
    "NG0650:6": "tha dad pa ma yin pas /",
    "NG0650:7": "cir snang */",
    "NG0650:8": "ci brjod /",
    "NG0650:9": "ci ltar rtog kyang de nyid de ltar snang ba ste /",
    "NG0650:10": "dper na sprin dang */",
    "NG0650:11": "na bun dang */",
    "NG0650:12": "'ja' dang */",
    "NG0650:13": "khug rlangs nyid nam mkha' las byung zhing de nyid",
    "NG0650:14": "du dengs pa las mi 'gyur ba kho na bzhin",
    "NG0650:15": "no // de mtshon du 'ang btub ste btags pa'i",
    "NG0650:16": "mtha' la zhen pa'i sgo nas brjod pa gang gis",
    "NG0650:17": "kyang mtshon par nus te dper na me zhes pas",
    "NG0650:18": "'tshig mi nus kyang */",
    "NG0650:19": "dro ba dang */",
    "NG0650:20": "'bar ba dang */",
    "NG0650:21": "'tshig par brda 'ja' te thams cad du bya ba byed par nges pa bzhin thams cad kyang ngo *//",
    "NG0650:22": "de bas na chos thams cad ni tshig go / tshig thams cad ni brjod pa'o //",
    "NG0650:23": "brjod pa thams cad ni 'brel pa ste yi ge'o //",
    "NG0650:24": "yi ge ni tha dad pa'o //",
    "NG0650:25": "tha dad pa thams cad ni rang bzhin gyi yi ge a'o //",
    "NG0650:26": "a ni khong nas byung ba ste /",
    "NG0650:27": "gang la yang ma brten pas thams cad kyi byung gnas te gzhi'i dam pa'o //",
    "NG0650:28": "de ni bla med snying po bas //",
    "NG0650:29": "spros med khyab pas de bzhin nyid //",
    "NG0650:30": "ma btsal byung bas kun tu snang *//",
    "NG0650:31": "don kun sgrub byed rgyur gyur pa'o //",
    "NG0650:32": "brjod tsam nyid na brjod med pas //",
    "NG0650:33": "brjod pa don gyi gsung mchog go / nyi ma'i snying pos shes par gyis //",
    "NG0650:34": "nyi ma'i snying pos de skad kyi tshig thos nas rab tu yang dga' zhing 'dun pas /",
    "NG0650:0": "[(]22[)]@#// ma'i snying pos smras pa /",
    "NG0650:35": "sems dpa' dam pa de lta bas na brjod pa dang bral ba'i a zhes bya ba de //",
    "NG0650:36": "don ni ji lta bu zhig / dbyibs ni ci",
    "NG0650:37": "'dra ba zhig / gnas gang 'dra ba zhig na",
    "NG0650:38": "/ kha dog ni ji lta bur snang */",
    "NG0650:39": "khyab pa ni gang tshun chad tsam /",
    "NG0650:40": "yun ji srid cig na gnas /",
    "NG0650:41": "dbye ba ni mchis sam /",
    "NG0650:42": "don bya ba'i thabs ni gang ltar lags pa de /",
    "NG0650:43": "ston pa smra ba'i seng ge la zhu bar byos",
    "NG0650:44": "shig / de nas ston pa de'i zhal du mig",
    "NG0650:45": "mi 'gyur bar bltas nas gsol ba /",
    "NG0650:46": "e ma ho /",
    "NG0650:47": "dngos med brjod bral de nyid las //",
    "NG0650:48": "brjod pa spros bcas kyis mtshon 'char //",
    "NG0650:49": "ji snyed rjod byed yi ge mtha' //",
    "NG0650:50": "skye dang bcas pa yi ge a //",
    "NG0650:51": "de 'byung dngos rnams thams cad kun //",
    "NG0650:52": "don sogs bshad par mdzad du gsol //",
    "NG0650:53": "de tshe rang byung bdud rtsi bdag / yi ge bdag pos bka' stsal pa //",
    "NG0650:54": "a ni skye ba med pa'i dbyings //",
    "NG0650:55": "cho 'phrul sna tshogs 'byung ba'i gzhi //",
    "NG0650:56": "rang byung dbyer med dngos grub rgyu //",
    "NG0650:57": "nye bar brtan pas yi ge mchog / chos rnams bya btsal kun bral te //",
    "NG0650:58": "spros dang bral bas thig le rgya //",
    "NG0650:59": "chos dbyings brdal ba'i ye shes nyid //",
    "NG0650:60": "nam mkha'i mtha' yis khyab pa'o //",
    "NG0650:61": "kun nas zlum pa'i yi ge ni //",
    "NG0650:62": "gsal byed 'bras bu lta bu ste //",
    "NG0650:63": "glang po sna dang shad 'dra @#//",
    "NG0650:64": "stai //",
    "NG0650:65": "pi wang dbyibs dang seng ge bsgyings //",
    "NG0650:66": "gzhan yang tha dad nges med par //",
    "NG0650:67": "brtags pas gang yang a yi dbyibs //",
    "NG0650:68": "lte ba mgrin snying spyi bor 'brel //",
    "NG0650:69": "ba dag gsang ba'i pho brang ste //",
    "NG0650:70": "rin chen bse gab nyi zla'i dbus //",
    "NG0650:71": "sro ma tsam gyi bde ba'i 'od //",
    "NG0650:72": "'dus pa de yi gnas yin no //",
    "NG0650:73": "mthing ka dmar ba la sogs spangs //",
    "NG0650:74": "mdog med mdog rnams kun gyi gzhi //",
    "NG0650:75": "thams cad khyab byed gang yang mdog / btags na zla rgyas ba mo 'dra //",
    "NG0650:76": "snod bcud nam mkha' sems rjes 'brang *//",
    "NG0650:77": "'byung da 'byung ba las gyur dang *//",
    "NG0650:78": "sa dang ri brag chu bo klung *//",
    "NG0650:79": "go 'byed sgra yis khyab pa ru //",
    "NG0650:80": "thams cad bde chen dbyings su khyab //",
    "NG0650:81": "ji srid nam mkha'i yod kyi bar //",
    "NG0650:82": "de srid rang sems nges par gnas //",
    "NG0650:83": "chos kyi dbyings kyang de bzhin te //",
    "NG0650:84": "a yang de ltar rab tu gnas //",
    "NG0650:85": "de yang so sor mi srid de //",
    "NG0650:86": "dbyer med gcig tu lhun grub pa'o //",
    "NG0650:87": "'di las gyur pa'i dbyer ba ni //",
    "NG0650:88": "sgra dag dbyangs dang sgra dang las //",
    "NG0650:89": "so sor nges par bstan pas na //",
    "NG0650:90": "brjod pa'i grangs las rab tu 'das //",
    "NG0650:91": "'di yis don rnams ji snyed pa //",
    "NG0650:92": "thams cad ma lus rab tu bsgrub //",
    "NG0650:93": "bla med snying por mngon sangs rgyas //",
    "NG0650:94": "'di yi rigs lnga gsum dang gcig / dbye ba'am dbye ba med pa 'grub //",
    "NG0650:95": "rigs lnga 'di nyid dug lnga sel //",
    "NG0650:96": "shes rab rigs kyi dbyings kyang de //",
    "NG0650:97": "dug lnga bdud rtsi lngar sbyong ste //",
    "NG0650:98": "zhing khams lnga yang de bzhin no //",
    "NG0650:99": "zhi rgyas la sogs 'phrin las rnams //",
    "NG0650:100": "brtsams pas thams cad thams cad 'grub //",
    "NG0650:101": "g.yul las rgyal dang lha men 'joms //",
    "NG0650:102": "thams cad 'grub pa nyid du bshad //",
    "NG0650:103": "rdza rnga dag la brten pas ni /",
    "NG0650:104": "'khor lo sgyur rgyal bral bzhin du //",
    "NG0650:105": "lha dang klu mo la sogs yang *//",
    "NG0650:106": "'khor dang bcas te dbang du yong *//",
    "NG0650:107": "brgya byin 'khor bcas bsgo ba nyan //",
    "NG0650:108": "de nas kun 'grub som nyi med //",
    "NG0650:109": "ces nges par bka' stsal pas /",
    "NG0650:110": "sems dpa' rdo rje rnon po rab tu tshim par gyur to //",
    "NG0650:111": "de nas sems dpa' nyi ma'i snying pos /",
    "NG0650:112": "sems dpa' rdo rje rnon po la smras pa /",
    "NG0650:113": "bcom ldan 'das kyis thams cad nges pa kho nar gsungs pa las /",
    "NG0650:114": "as mtshon te rdza rnga la brten nas bsgrub pa",
    "NG0650:115": "zhes bgyi ba de da dung khong du ma chud",
    "NG0650:116": "pas de zhu bar mdzad du gsol /",
    "NG0650:117": "sems dpa' rdo rje rnon pos /",
    "NG0650:118": "bcom ldan 'das la gsol ba /",
    "NG0650:119": "kye bcom ldan 'khor ba'i g.yul bzlog cing *//",
    "NG0650:120": "rgyal srid bla med rgyas mdzad pa //",
    "NG0650:121": "rmongs pa rnams la brtser dgongs te //",
    "NG0650:122": "bdud rtsi rdza rnga'i bsgrub pa dag / bdag cag rnams la bshad du gsol //",
    "NG0650:123": "bcom ldan 'das kyis bka' stsal pa //",
    "NG0650:124": "a ni mtshon pa dag bral te //",
    "NG0650:125": "mtshon med mtshon par bya ba'i thabs //",
    "NG0650:126": "bdud rtsi dri ma med pa ste //",
    "NG0650:127": "bshad kyis gus par mnyan par gyis //",
    "NG0650:128": "rnal 'byor yang dag rab nges @#//",
    "NG0650:129": "pas //",
    "NG0650:130": "dben la nyams dga' bkra shis par //",
    "NG0650:131": "lhag pa'i rnal 'byor la gnas pas /",
    "NG0650:132": "khri phrag dgu ru bzlas par bya //",
    "NG0650:133": "man ti sa dang rdza sa ni //",
    "NG0650:134": "cha mnyam phyed phyed gcal nas kyang *//",
    "NG0650:135": "ras phran las ni drang bar bya /",
    "NG0650:136": "khrus rtsi nyi shu rtsa lnga'i char //",
    "NG0650:137": "btung ba'i mchog gam tshwa yang rung *//",
    "NG0650:138": "dri chur bcas pas gong bur bya //",
    "NG0650:139": "dbang thob dam tshig ldan pa'i mis //",
    "NG0650:140": "gsang sngags 'di brjod 'thas par bcag / om badzra",
    "NG0650:141": "pri ti ba ang gu le 'dza ma ra swa",
    "NG0650:142": "ha / de nas khrus byas brdzis bcag bya //",
    "NG0650:143": "a ltar zlum po spros med pa //",
    "NG0650:144": "dpangs dang rgya ru khru gang ba //",
    "NG0650:145": "pad+ma'i 'dab ltar 'jam par bya //",
    "NG0650:146": "snying po la brten khru phyed mgrin /",
    "NG0650:147": "kha khyer sor bzhi 'theb sor sboms //",
    "NG0650:148": "sor phyed kun tu snyoms par bya //",
    "NG0650:149": "pags pa chen pos rab g.yogs te //",
    "NG0650:150": "'gar na pa la'i shing gis gdab //",
    "NG0650:151": "phyi nang bdud rtsi rnam lnga dang *//",
    "NG0650:152": "tshil chen bsres pas yang yang byug / seng ldeng me la bsros nas ni //",
    "NG0650:153": "de nas nyi grib mtshams su bzhag / bdud rtsi lnga dang sbyar ba yi //",
    "NG0650:154": "tshon gyis rnga la bri ba ni //",
    "NG0650:155": "gcig la 'khor lo brgyad dbus cig / phyi rol sgras yi 'phreng bas bskor //",
    "NG0650:156": "snying po'i snying por a bri'o //",
    "NG0650:157": "dang po'i lnga la a+om hum ahhum //",
    "NG0650:158": "swa dang ha ste lnga bri ba //",
    "NG0650:159": "dang 'og dbus kyi snying po la'o //",
    "NG0650:160": "bcu gnyis pa la swa dang rba //",
    "NG0650:161": "pan dang tsa dang a dang ni //",
    "NG0650:162": "mr-i dang ta dang hum dang hri //",
    "NG0650:163": "tha dang swa dang ha rnams ni //",
    "NG0650:164": "shar la sogs par de bzhin bri //",
    "NG0650:165": "a li g.yas la ka li g.yon //",
    "NG0650:166": "phyi rol rdo rje 'phreng ba 'bar //",
    "NG0650:167": "gcig la snying por hum bri ste //",
    "NG0650:168": "mchan du mum dang lam dang mam //",
    "NG0650:169": "pyam tam shar sogs de bzhin bri //",
    "NG0650:170": "'phreng ba'i sngags kyang de bzhin te //",
    "NG0650:171": "rim gnyis gong las bzlog par bya //",
    "NG0650:172": "phyi rol pad+ma dmar po 'phreng *//",
    "NG0650:173": "zlum po nyid la bri ba ni //",
    "NG0650:174": "'khor lo dbus bri gzhan sngar bshad //",
    "NG0650:175": "rin chen pad+ma rgya gram la //",
    "NG0650:176": "bskor ba rim bzhin ma nor bya //",
    "NG0650:177": "phyi rol bskor ba sngar bshad bzhin //",
    "NG0650:178": "yi ge 'phreng ba'ang de bzhin no //",
    "NG0650:179": "bri ba zin nas gtsang ma yi //",
    "NG0650:180": "gnas su ku sha'i stan la gzhag / gzhan du grags pa ji bzhin du //",
    "NG0650:181": "mnga' gsol cho ga rgyas bya ste //",
    "NG0650:182": "bdud rtsi lnga yi chu yis su //",
    "NG0650:183": "gsal byed la ni bkru bar bya //",
    "NG0650:184": "dag pa'i rdza rnga mdun gzhag ste //",
    "NG0650:185": "nyi zla spyang kis gzung dus su //",
    "NG0650:186": "brtsams te lha yi rnal 'byor gyis //",
    "NG0650:187": "bdun 'bum bdun kri bdun stong dang *//",
    "NG0650:188": "brgya phrag bdun du bdun cu bdun //",
    "NG0650:189": "dbugs bsris bar chad med par bzlas //",
    "NG0650:190": "rang snying nyi zla'i bar gnas pa'i //",
    "NG0650:191": "a las sgra byung de bskul spros //",
    "NG0650:192": "bdud rtsi bskul la rnga la dbab //",
    "NG0650:193": "byang chub sems kyi chu rgyun gyis //",
    "NG0650:194": "stong gsum bkang ste tshim byas na //",
    "NG0650:195": "nye ba'i bsnyen pas rab tu mnyes //",
    "NG0650:196": "grub nas 'od la sogs pa snang *//",
    "NG0650:197": "bsgrub tshe rang byung sgra grags te //",
    "NG0650:198": "lus bde @#//",
    "NG0650:199": "sems g.yo rang bzhin rgod //",
    "NG0650:200": "bsgrub pa chen pos rab brnyes nas //",
    "NG0650:201": "'jig rten g.yo zhing ldeg pa dang *//",
    "NG0650:202": "stong gsum kun tu thos pa'i sgra //",
    "NG0650:203": "dge dang mi dge rang 'dod pa'i //",
    "NG0650:204": "sgra yis sems can don byed nus //",
    "NG0650:205": "bla ma spong dang theg chen smod //",
    "NG0650:206": "gsang bar 'os rnams bshod byed pa //",
    "NG0650:207": "sgra grags tsam gyis thogs pa med //",
    "NG0650:208": "brgyal dang snying 'gas khrag skyug cing *//",
    "NG0650:209": "gso bar 'dod na'ang sgra thos tsam //",
    "NG0650:210": "bskrad dang gzir dang yul dbyung dang *//",
    "NG0650:211": "mkhar dbab ser ba dbab pa dang *//",
    "NG0650:212": "lce dbab pa yang sgra yis 'grub //",
    "NG0650:213": "tshe sring gzhon nu bde ba dang *//",
    "NG0650:214": "nor spel bgegs rnams zhi ba dang *//",
    "NG0650:215": "yul khams dbang bsdu gter brko ba'ang */",
    "NG0650:216": "bdud rtsi rnga yi sgra yis so //",
    "NG0650:217": "g.yul las rgyal bar bya ba dang *//",
    "NG0650:218": "rta dang glang po dbrog bya dang *//",
    "NG0650:219": "'khor lo lnga de thogs nas su //",
    "NG0650:220": "sa rnams rim par bgrod byas nas //",
    "NG0650:221": "sangs rgyas sa la sbyor ba yang *//",
    "NG0650:222": "'di grub phan chad the tshom med //",
    "NG0650:223": "bdud rtsi rnga yi sgra yi rgyun //",
    "NG0650:224": "grag pas stong gsum sems can rnams //",
    "NG0650:225": "bsgral nas bla med lam la bkod //",
    "NG0650:226": "de sogs 'jig rten 'jig rten 'das //",
    "NG0650:227": "bya ba ci yod 'grub pa ni //",
    "NG0650:228": "'di la the tshom za ba med //",
    "NG0650:229": "de phyir mtshon med chos nyid kyang *//",
    "NG0650:230": "mtshon te gtan la dbab par nus //",
    "NG0650:231": "ngas bshad 'gro la phan pa'i phyir //",
    "NG0650:232": "nges par rdza rnga bsgrub pa bshad //",
    "NG0650:233": "dpal bdud rtsi bde ba chen bo zhes bya ba rgyud kyi rgyal po chen po las /",
    "NG0650:234": "bdud rtsi rnga sgra bsgrub pa zhes bya ba'i le'u",
    "NG0650:235": "ste bdun cu gcig pa'o // // de nas yang",
    "NG0650:236": "sems dpa' nyi ma'i snying pos phyag 'tshal te /",
    "NG0650:237": "sems dpa' chen po zhu ba po la smras pa /",
    "NG0650:238": "kye sems dpa' dbang phyug chen po khyod kyis ci",
    "NG0650:239": "dang ci zhus pa thams cad ston pa dam pas",
    "NG0650:240": "sems can gyi don gsungs pas na /",
    "NG0650:241": "da dung du'ang bdud rtsi sgrub pa'i thabs yod na",
    "NG0650:242": "yang zhu ba dbu bar rigs so zhes smras pa",
    "NG0650:243": "dang */ sems dpa' thams cad zhu ba po des",
    "NG0650:244": "gsung pa'i bdag nyid seng ge bsgyings pa de la",
    "NG0650:245": "phyag 'tshal te gsol ba /",
    "NG0650:246": "pad+ma lta bur nyes pa thams cad dang bral ba chen po gsan du gsol /",
    "NG0650:247": "bdag cag 'khor 'dus pa rnams da dung tshim pa ma gyur pas /",
    "NG0650:248": "bdud rtsi sgrub pa'i thabs gzhan dag bshad du gsol /",
    "NG0650:249": "bka' stsal pa /",
    "NG0650:250": "sems dpa' chen po la sogs pa khyed 'khor rnams nyon cig / 'di ltar ste /",
    "NG0650:251": "bdud rtsi rkang du bsgrub par 'dod pa'i yon tan",
    "NG0650:252": "thams cad dang ldan pa'i rnal 'byor pas brag phug",
    "NG0650:253": "stong pa thibs por song la /",
    "NG0650:254": "bdud rtsi dam pa lnga dang *//",
    "NG0650:255": "lcags kyu lnga dang */",
    "NG0650:256": "ga pur dang */",
    "NG0650:257": "su ru'i tsan dan dang */",
    "NG0650:258": "li ga tur dang */",
    "NG0650:259": "ka ko la dang */",
    "NG0650:260": "dza ti pa la ste dri lnga dang */",
    "NG0650:261": "tsan dan dang *//",
    "NG0650:262": "a ka ru dang *//",
    "NG0650:263": "li shi dang */",
    "NG0650:264": "'bri shi ka li dang */",
    "NG0650:265": "de ba ru dang */",
    "NG0650:266": "sgron shing ste dri phal pa lnga dang */",
    "NG0650:267": "ta ma @#//",
    "NG0650:268": "la dang */",
    "NG0650:269": "du ru ka pog dang */",
    "NG0650:270": "sbrang rtsi dang */",
    "NG0650:271": "lce pog dkar po dang lnga ste spos lnga dang */",
    "NG0650:272": "gser /",
    "NG0650:273": "dngul /",
    "NG0650:274": "mu tig / byu ru /",
    "NG0650:275": "mu men te rin po che lnga dang */",
    "NG0650:276": "stag tsher ba dang */",
    "NG0650:277": "seng tsher ba /",
    "NG0650:278": "dbang po lag pa /",
    "NG0650:279": "shu dag / ud pa la ste sman lnga dang */",
    "NG0650:280": "'bras dang */",
    "NG0650:281": "til */",
    "NG0650:282": "gro /",
    "NG0650:283": "nas /",
    "NG0650:284": "sran ma sha ste 'bru lnga dang */",
    "NG0650:285": "bu ram /",
    "NG0650:286": "sbrang rgod /",
    "NG0650:287": "mar lan tshwa /",
    "NG0650:288": "'o ma ste snying po lnga dang */",
    "NG0650:289": "a 'bras rgun 'brum pa na se /",
    "NG0650:290": "na le ker ya pa ri bum sha ste 'bras bu lnga ste /",
    "NG0650:291": "'di rnams cha bsnyams te zhib par btags la mi'i rkang gis dpol nas /",
    "NG0650:292": "myos byed kyis kyang dpol te /",
    "NG0650:293": "mi'i rkang ngam /",
    "NG0650:294": "bya rgod kyi rkang ngam //",
    "NG0650:295": "glang po che'i rkang gang yang rung ba'i nang du blugs te /",
    "NG0650:296": "sing ga'i ras kyis gril nas dkyil 'khor gyi dbus su gzhag ste /",
    "NG0650:297": "lha'i rnal 'byor dang ldan pas dus drug tu tshogs kyi mchod pas yang dag par mchod de /",
    "NG0650:298": "bdud rtsi'i 'phreng ban phrog 'du dang bcas pas bdun 'bum du bar chad med par bzlas na /",
    "NG0650:299": "du ba la sogs pa rim pas 'byung ste /",
    "NG0650:300": "dge mtshan rtags ste rung ba dang */",
    "NG0650:301": "'phags pa mchod cing bdag nyid kyis 'o ma 'am /",
    "NG0650:302": "ba'i mar dang sbyar te /",
    "NG0650:303": "bags kyis bskyed cing zos na /",
    "NG0650:304": "skra dkar med /",
    "NG0650:305": "mig rno /",
    "NG0650:306": "dbang po gsal /",
    "NG0650:307": "so dam /",
    "NG0650:308": "lus mnyen la yang */",
    "NG0650:309": "gnyer ma med /",
    "NG0650:310": "gdangs snyan zhing lus sra brtan du gyur nas /",
    "NG0650:311": "ngal dub dang 'du ba'i nad kyis nyen pa mi 'gyur te /",
    "NG0650:312": "tshe ring zhing dge ba la bar chad med de /",
    "NG0650:313": "bdud dang srin pos kyang bar bcad du mi nus te /",
    "NG0650:314": "rgyal ba'i grangs rigs 'dzin du gyur nas /",
    "NG0650:315": "lus des sangs rgyas kyi sa lhun gyis grub par 'gyur te /",
    "NG0650:316": "'di la the tshom cung zad kyang med do //",
    "NG0650:317": "yang bdud rtsi ri lu sgrub par 'dod na /",
    "NG0650:318": "rnal 'byor pa dbang thob pa /",
    "NG0650:319": "dam tshig dang ldan zhing sran tshugs pa /",
    "NG0650:320": "dad pa cha zhing sgrub pa la mos pas /",
    "NG0650:321": "gnas bkra shis shing bar chad dang srog chags med par /",
    "NG0650:322": "yo byad dang ldan pas sgrub pa la 'jug par bya'o //",
    "NG0650:323": "sngon gyi bya ba rdzogs nas 'dul bcad de /",
    "NG0650:324": "dkyil 'khor gyi las ma lus pa byas nas /",
    "NG0650:325": "tshon sna lngas rin po che zur brgyad pa snying po dang bcas pa /",
    "NG0650:326": "khyams dang sgo khang dang bcas pa rgyan sna tshogs pa bris te /",
    "NG0650:327": "bla 'og gi rgyan gyis brgyan te bde bar gnas par bya'o //",
    "NG0650:328": "de nas gong du gsungs pa'i rdzas sam /",
    "NG0650:329": "yang na khu zho ma sha srang gcig pa zhes",
    "NG0650:330": "bya ba'i sha ma rul ma sums par bskams te",
    "NG0650:331": "phye mar byas pa srang sum cu rtsa gnyis dang",
    "NG0650:332": "*/ hu lu ka dang */",
    "NG0650:333": "shing tsha dang */",
    "NG0650:334": "pa tra dang */",
    "NG0650:335": "gan d+ha pa ta dang */",
    "NG0650:336": "phra ma na a ke dang */ shan ti ka pus pa dang */",
    "NG0650:337": "'gan da de shwa ra dang */",
    "NG0650:338": "ka sho kan da dang */",
    "NG0650:339": "ma ha pa la zhes bya ba dang */ go tsi ha dang */",
    "NG0650:340": "le na le'i rtsa ba dang */",
    "NG0650:341": "na ga pu pa dang */",
    "NG0650:342": "la phug dang */",
    "NG0650:343": "sgog skya dang */",
    "NG0650:344": "ha dkar po'i rtsa ba 'di rnams cha bsnyams pa'i phye ma bsres te @#//",
    "NG0650:345": "sbyar ba dang */",
    "NG0650:346": "nye'u shing srang drug cu rtsa bzhi bsdus pa'i khu ba skan de mas sbrus te /",
    "NG0650:347": "ri lu a 'bra'i 'bras bu tsam srang las mnyam por byas te /",
    "NG0650:348": "shing stag pa'am /",
    "NG0650:349": "be'i shun par re re zhing gril nas /",
    "NG0650:350": "thams cad mi'i pags par gcig tu byas te ku",
    "NG0650:351": "sha'i chun 'khor la khri'i steng du dbus su gzhag",
    "NG0650:352": "nas / lha'i sbyor ba yang dag par goms par",
    "NG0650:353": "byas nas / bkug pa'ang bdag dang de la phab ste mchod cing */",
    "NG0650:354": "phrum dang bu ram bag tsam gyis 'tsho bar byas te /",
    "NG0650:355": "'od zer gyi dri bas bdud rtsi bkug nas de la bcug ste /",
    "NG0650:356": "dur khrod na gnas pa dang */",
    "NG0650:357": "sman gyi lha dang */",
    "NG0650:358": "de'i rigs 'dzin pa rnams la'ang gsol ba btab nas /",
    "NG0650:359": "bdud rtsi'i 'phreng ba 'bum phrag bdun du bzlas shing */",
    "NG0650:360": "bya ba mang po'i sems mi bskyed /",
    "NG0650:361": "mnyam pa las lus kyi g.yeng ba gzhan bskyung */",
    "NG0650:362": "bzlas pa'i bar chad gang yang mi bya /",
    "NG0650:363": "lha'i nga rgyal las mi bsam par bsgrubs na /",
    "NG0650:364": "dang por 'jam par 'gyur /",
    "NG0650:365": "dri 'byung de nas dro bar 'gyur /",
    "NG0650:366": "sgra 'byung */",
    "NG0650:367": "de nas du ba 'thul /",
    "NG0650:368": "de nas me lce lta bur 'bar bar 'gyur /",
    "NG0650:369": "de nas snod dang bcas pa 'phar zhing nam mkha' la lding bar 'gyur /",
    "NG0650:370": "de nas shun pa rnams rang tshig nas gser dngul bzhu ba'i dngos po bzhin gnas par 'gyur te /",
    "NG0650:371": "des bde bar gshegs pa thams cad mchod cing rang",
    "NG0650:372": "rnal 'byor dang ldan pas re re zhing mur zhing",
    "NG0650:373": "bzlas na / thun mong gong du gsungs pa dang 'dra ba las /",
    "NG0650:374": "lus mdangs rab tu gsal zhing gser gyi kha dog dang ldan par 'gyur /",
    "NG0650:375": "mngon par shes rnams dus gcig 'char /",
    "NG0650:376": "nam mkha' la bya bzhin du 'gro /",
    "NG0650:377": "sa dang brag la thogs pa med par 'gro /",
    "NG0650:378": "rgya mtsho la mi 'bying ste /",
    "NG0650:379": "'phags pa 'jam dpal ltar gzhon nu'i cha byad gzung nas rgas pa dang */",
    "NG0650:380": "rgud pa'i nyes pa cung zad tsam gyis nyen par mi 'gyur te /",
    "NG0650:381": "bdud rtsi ri lu bsgrub pa'i thabs mchog go / gal te skyo ma 'am /",
    "NG0650:382": "khu ba sgrub par 'dod pas gong du brjod zin te smra mi dgos la /",
    "NG0650:383": "dkyil 'khor ni 'khor lo rtsibs brgyad pa'o //",
    "NG0650:384": "rdzas gong ma gnyis gang yang rung ba'i steng du /",
    "NG0650:385": "ge'u wang srang drug / a ru ra srang nyis brgya nyi shu rtsa lnga /",
    "NG0650:386": "gser phye ma srang bcu drug / dngul de'i nyis ldab /",
    "NG0650:387": "zangs dngul gyi nyis ldab /",
    "NG0650:388": "lcags zangs kyi nyis ldab /",
    "NG0650:389": "de rnams dang mnyam pa'i ldong ros gser gyi mdog tu 'tsher ba /",
    "NG0650:390": "bdud rtsi'i chu srang sum brgyar sbyangs te /",
    "NG0650:391": "lha'i rnal 'byor dang ldan pas /",
    "NG0650:392": "de bskams kyi bar du bdud rtsi 'phreng ba bzlas par bya'o //",
    "NG0650:393": "de dag rmeg med par gyur pa dang */",
    "NG0650:394": "tsha 'am /",
    "NG0650:395": "skyur po srang brgyad kyis gnyor te /",
    "NG0650:396": "sor bzhi 'am /",
    "NG0650:397": "drug gam /",
    "NG0650:398": "bcu gnyis sam /",
    "NG0650:399": "khru gang ngam /",
    "NG0650:400": "mda' gang ngam /",
    "NG0650:401": "'dom gang ngam /",
    "NG0650:402": "nyis 'gyur du je ring je ring ste /",
    "NG0650:403": "dpag tshad tsam du'ang drang du btub par bzlas par @#//",
    "NG0650:404": "bya'o //",
    "NG0650:405": "de nas 'phags pa la mchod cing rnal 'byor dang ldan pas bags kyis bskyed cing zos te /",
    "NG0650:406": "lus kyang bskus nas 'byung ba'i rkyen med par 'dug na /",
    "NG0650:407": "de bsam pa yid bzhin du 'grub ste /",
    "NG0650:408": "sems can gyi don ci bsam pa dar gcig la 'grub /",
    "NG0650:409": "lus la nyi ma lta bu'i gzi brjid 'byung */",
    "NG0650:410": "sangs rgyas kyi zhing khams mang po dar gcig la bgrod cing */",
    "NG0650:411": "bde bar gshegs pa'i zhal mngon du mthong la /",
    "NG0650:412": "de dag gis lung ston cing sangs rgyas kyis mdzad pa yang ci bya ba 'grub /",
    "NG0650:413": "thogs pa med pa'i shes rab kyis pha rol gyi rgyud dgrol bar nus /",
    "NG0650:414": "lus dang ngag gi sprul pa 'byin cing bden pa ci brjod pa 'grub /",
    "NG0650:415": "bye ma dang gseg ma las rin po sil mar bsgyur zhing dbul ba sel nus /",
    "NG0650:416": "skam sa las chu 'byin zhing */",
    "NG0650:417": "sol ba las ljon shing bskyed pa la sogs pa 'grub ste /",
    "NG0650:418": "'dod na dar gcig gis kyang sangs rgyas kyi sa",
    "NG0650:419": "la lhun gyis grub cing che ba'i yon tan grub",
    "NG0650:420": "par byed do // 'di ni bdud rtsi lde gur sbyar ba'i thabs dam pa'o //",
    "NG0650:421": "yang rnal 'byor pa mchog la la dag bdud rtsi zhun chen sgrub par 'dod na /",
    "NG0650:422": "bya ba thams cad rdzogs par byas te /",
    "NG0650:423": "zhen chags med par byas pa des /",
    "NG0650:424": "gnas gang yang rung bar stan med kyang rung ste /",
    "NG0650:425": "langs pa'am /",
    "NG0650:426": "tsog pu 'am /",
    "NG0650:427": "'phrad dam /",
    "NG0650:428": "khas bub kyang rung bar 'dug la /",
    "NG0650:429": "rang gi sems kyi dkyil 'khor bltas te /",
    "NG0650:430": "rang byung ji bzhin ma bcos rnam ma'i ngang la",
    "NG0650:431": "mnyam sdoms tsam du spyod lam thamasacad du gnas par",
    "NG0650:432": "bya'o // rdzas thams cad sgyu ma 'am /",
    "NG0650:433": "mig rgyu ba ltar spang blang med par shes par bya'o //",
    "NG0650:434": "'on kyang bdud rtsi dam pa lnga las //",
    "NG0650:435": "byang chub sems ni ye shes kyi phyag rgya las btsal ba'o //",
    "NG0650:436": "gzhan du ni cung zad tsam yang ma yin pa'o //",
    "NG0650:437": "rak+ta ni dang po kho nar pad+ma las 'dzag pa'o //",
    "NG0650:438": "sha ni nu zho ma 'am /",
    "NG0650:439": "srang drug pa man chad do //",
    "NG0650:440": "dri chen dang 'dri chu ni /",
    "NG0650:441": "lus kyi bcud gzhan du ma shor ba'i 'o //",
    "NG0650:442": "de la byang chub sems ni nges pa mes do //",
    "NG0650:443": "rak+ta ni srang brgyad man chad do //",
    "NG0650:444": "sha chen ni de'i bdun 'gyur ro //",
    "NG0650:445": "dri chu ni bsdus pa'i snying po'ang gong ma bzhin no //",
    "NG0650:446": "dri chen ni nges pa med de ci mdo //",
    "NG0650:447": "de dag kyang rlung dang 'bu srin gyis ma khyer zhing ma rul /",
    "NG0650:448": "ma rnying */",
    "NG0650:449": "ma sums pa btags te yang nas yang du btsags pa dang */",
    "NG0650:450": "a ru ra phye ma srang drug brgya man chad gcig tu byas te /",
    "NG0650:451": "zhun chen bdud rtsi chu las btsos te du ba srang re re'i nang du /",
    "NG0650:452": "gong ma srang re blug pa zho re re nas",
    "NG0650:453": "bags kyis bskyed pa rang bzhin gyis 'grub par byin",
    "NG0650:454": "gyis brlabs te dus gsum man chad du bza' 'o",
    "NG0650:455": "/ bdud rtsi chu'ang de bzhin te srang gsum gsum mo //",
    "NG0650:456": "ba'i 'o ma'ang ci ran btung zhing */",
    "NG0650:457": "rang gi shes rab gsal ba'i me long la blta ste /",
    "NG0650:458": "ma yengs tsam du sgrol ma goms tsam du nan @#//",
    "NG0650:459": "tan byas na //",
    "NG0650:460": "thams cad mkhyen pa'i ye shes rang rgyud la shar nas /",
    "NG0650:461": "log pa'i lta ba ngan pa rgyud bcad de /",
    "NG0650:462": "bla na med pa'i byang chub mngon du grub par 'gyur te //",
    "NG0650:463": "ngas gsungs pa 'di dag la the tshom za bar",
    "NG0650:464": "ma byed cig / ces smra ba'i mchog gis bka'",
    "NG0650:465": "stsal to // dpal bdud rtsi bde ba chen po",
    "NG0650:466": "zhes bya ba rgyud kyi rgyal po chen po las",
    "NG0650:467": "stsal to // / sman las grub pa'i rigs 'dzin",
    "NG0650:468": "mchog bsgrub pa'i le'u ste bdun cu gnyis pa'o //",
    "NG0650:469": "// de nas bcom ldan 'das dpal bdud rtsi bde",
    "NG0650:470": "ba chen po zhes bya ba'i ston pa thams cad",
    "NG0650:471": "stsal to // / mkhyen pa des / thams cad",
    "NG0650:472": "mi rtog cing 'du 'bral med pa'i dbyings su sdus",
    "NG0650:473": "pa zhes bya ba'i ting nge 'dzin la bzhugs te",
    "NG0650:474": "stsal to // / mkhyen pa des / / hum zhes bsdu bar mdzad do //",
    "NG0650:475": "de'i tshe sems dpa' rdo rje rnon po dang */",
    "NG0650:476": "gzhan 'khor 'dus pa thams cad rtab rtab por gyur te /",
    "NG0650:477": "bdag cag gi ston pa bla na med pa /",
    "NG0650:478": "dam pa'i mdzod rnam par bkod pa /",
    "NG0650:479": "gsang ba'i yang dag pa'i gsang ba chen po /",
    "NG0650:480": "don rnam par bkod pa'i snying po'i yang snying */",
    "NG0650:481": "smra ba thams cad kyi seng ge chen po 'di",
    "NG0650:482": "'dra ba gzhan gang dang yang mtshungs pa ma yin",
    "NG0650:483": "pas bdag cag gis bkur zhing bstod pa'i gnas yin",
    "NG0650:484": "no / zhes bsams nas mgrin gcig tu 'di skad ces rol mo dang pheg rdebs shing bstod pa /",
    "NG0650:485": "om /",
    "NG0650:486": "'gro kun thugs rje bkod pas rab 'dzin khyab pa'i sku //",
    "NG0650:487": "gang 'dul thabs kyis rol bas mthun pa'i gzugs snang mdzad cing *//",
    "NG0650:488": "bde gshegs mtshan dpe 'gran med rab 'jigs me ltar rab 'bar bas //",
    "NG0650:489": "dregs sogs gtan sreg ma lus byang chub lam la 'god mdzad pa //",
    "NG0650:490": "nyid 'dra gzhan med rdo rje bdud rtsi sku la phyag 'tshal bstod //",
    "NG0650:491": "ahbrjod bral thams cad kun la go bar shugs kyis ston mdzad pa //",
    "NG0650:492": "rnam dag gsung ni cher seng ge nga ro sgrogs shing brjod //",
    "NG0650:493": "lha dang klu sogs rang skad ji bzhin 'tsham par ston cing 'dul //",
    "NG0650:494": "snyan cing zab ces ka la bing ka la dang 'brug stong ldir //",
    "NG0650:495": "ci gsungs chos sgra sna tshogs char phab thams cad gso mdzad 'dud //",
    "NG0650:496": "hum /",
    "NG0650:497": "rab tu zab cing brtags par dka' la gsal dag de //",
    "NG0650:498": "lhun grub ngang la bskyod pa mi mnga' rang 'byung ye shes gsal //",
    "NG0650:499": "kun 'dus kun gyi bdag nyid mchog nyid rtse mo dbyings //",
    "NG0650:500": "kun gsal khyab pa'i dbang phyug yongs gsal dri ma bral gyur pa //",
    "NG0650:501": "thugs dbyings gsang bdag kun gyi dbyig gis bdud rtsi nyid la'o //",
    "NG0650:502": "swa /",
    "NG0650:503": "zad med yon tan dpal 'bar mnga' dbang mchog gi gter mnga' bas //",
    "NG0650:504": "ma rig phongs pa rnams kyi dbul ba sel cing sangs rgyas dkor ldan pa //",
    "NG0650:505": "stobs chen mnga' ba'i lha ste log pa'i sde 'joms dpung dang rab tu ldan //",
    "NG0650:506": "tshad med dga' ba'i bde bas thams cad byang chub mchog gi lam 'dzud pa //",
    "NG0650:507": "bshes @#//",
    "NG0650:508": "gnyen dam pa kun gyi mgon du gyur pa'i re gnas dam pa la'o //",
    "NG0650:509": "ha /",
    "NG0650:510": "'phrin las zad med bsdu bas ma lus kun tu btul te dpal ldan mdzad //",
    "NG0650:511": "mi gtsang 'dam khung ku mu ta skyes rab mdzes bung ba bcings grol ltar //",
    "NG0650:512": "nyid ni 'khor ba'i chos la dbang sgyur nyid las gzhan mi dmigs //",
    "NG0650:513": "'dab rdzas skyon nyid dor med rang byung bdud rtsi gcong rnying 'joms mdzad pa //",
    "NG0650:514": "kun sgrol bdud rtsi gcong rnying sel ba'i las rab mdzad pa dpa' bo nyid la 'dud //",
    "NG0650:515": "bstod pa mchog gyur dam pa 'dis //",
    "NG0650:516": "rigs kyi bdag nyid chen po la //",
    "NG0650:517": "dgyes bskyed dus gsum bde gshegs dgyes //",
    "NG0650:518": "'di yi bsod nams brjod las 'das //",
    "NG0650:519": "a la la ho /",
    "NG0650:520": "zhes bstod pas de bzhin gshegs pa thams cad rab",
    "NG0650:521": "tu dgyes te mnyam pa nyid la ngam ste bzhugs",
    "NG0650:522": "so // de nas yang sems dpa' rdo rje rnon",
    "NG0650:523": "pos bcom ldan 'das kyi zhal du bltas te gsol",
    "NG0650:524": "so // pa / bcom ldan rdo rje bdud rtsi mchog / bcom ldan nad sbyong sman pa'i gtso //",
    "NG0650:525": "bcom ldan gsang chen thabs kyi rgyal //",
    "NG0650:526": "bdag cag 'khor tshogs tshim mdzad kyang *//",
    "NG0650:527": "ma 'ongs gro la phan mdzad phyir //",
    "NG0650:528": "nan tan bskyed de gsung bar rigs //",
    "NG0650:529": "ces gsol pa las /",
    "NG0650:530": "bcom ldan 'das ni ci'i snang bar yang mi mdzad /",
    "NG0650:531": "ci lta bur yang mi rtog / c-i'i dgongs pa'ang",
    "NG0650:532": "mi mdzad de mnyam pa nyid la lhan ne bar",
    "NG0650:533": "bzhugs so // de'i tshe sems dpa' chen po rdo",
    "NG0650:534": "rje rnon po dang 'khor 'dus pa thams cad 'di",
    "NG0650:535": "snyam du sems te /",
    "NG0650:536": "bdag cag la sogs pa rnams ni rtog pa'i rgyal",
    "NG0650:537": "mo phyogs gcig bsal nas lam dam par btsud de",
    "NG0650:538": "tshim yang */ da dung rtog pa mang po'i the",
    "NG0650:539": "tshom yod kyang sel bar mi mdzad pa de bdag",
    "NG0650:540": "cag skal ba chung ba 'dra grang snyam du sems",
    "NG0650:541": "tshim yang */ pa dang */ rtog pa de lta",
    "NG0650:542": "bu dag bcom ldan 'das kyis thugs su chud nas",
    "NG0650:543": "tshim yang */ pa dang */ bka' stsal pa /",
    "NG0650:544": "sems dpa' ngas ni tshig gcig tsam yang ma gsungs",
    "NG0650:545": "tshim yang */ pa dang */ bka' stsal pa / / mi gsung */",
    "NG0650:546": "gsung bar mi 'gyur te /",
    "NG0650:547": "gsung bar bya ba ci'ang ma dmigs so //",
    "NG0650:548": "gsol ba /",
    "NG0650:549": "tshig gcig tsam yang ma gsungs na /",
    "NG0650:550": "bdud rtsi dam pa ji ltar gtan la phab ste shes par gyur /",
    "NG0650:551": "bka' stsal pa /",
    "NG0650:552": "ci bdud rtsi zhes bya ba de'ang nan gyis btags te blo bur ba yin na /",
    "NG0650:553": "gtan la dbab pa ci yod /",
    "NG0650:554": "gsol ba /",
    "NG0650:555": "bdud ces bgyi ba dang */",
    "NG0650:556": "rtsi zhes bgyi ba dang */",
    "NG0650:557": "spang ba dang */",
    "NG0650:558": "blang ba dang */",
    "NG0650:559": "sgrub pa'i khyad par dang */",
    "NG0650:560": "grub pa'i 'bras bu dang */",
    "NG0650:561": "de'i yon tan dang */",
    "NG0650:562": "ma grub pa'i skyon dag ngo shes shing khong du",
    "NG0650:563": "chud par bya ba de gtan la phebs pa lags",
    "NG0650:564": "sam / bka' stsal pa /",
    "NG0650:565": "de dag nyid kyang btags pa tsam ste /",
    "NG0650:566": "de kho na nyid ma bcos pa /",
    "NG0650:567": "ma bslad pa /",
    "NG0650:568": "ma bsgyur pa /",
    "NG0650:569": "kun la khyab pa /",
    "NG0650:570": "so sor ma 'dren pa /",
    "NG0650:571": "yongs su rdzogs pa /",
    "NG0650:572": "rgyu zhes ma btags pa /",
    "NG0650:573": "lam zhes bgraud du med pa / @#//",
    "NG0650:574": "'bras bur ma bsgrub pa ste //",
    "NG0650:575": "ye nas gtan la phab zin pa'o //",
    "NG0650:576": "gsol pa /",
    "NG0650:577": "kye bcom ldan 'das de lta na ci'ang bya mi dgos la /",
    "NG0650:578": "bcom ldan 'das kyis gsungs pa'ang don ma mchis lags sam /",
    "NG0650:579": "bka' stsal pa /",
    "NG0650:580": "de de lta ma yin te /",
    "NG0650:581": "rmongs pa /",
    "NG0650:582": "ma rig pa /",
    "NG0650:583": "ma shes pa /",
    "NG0650:584": "mun par 'khyams pa /",
    "NG0650:585": "dra bar chud pa / de kho na nyid khong",
    "NG0650:586": "du chud pa rnams la phan pa'i phyir ngas gsungs",
    "NG0650:587": "ces bya ba'ang */ don gyi snying po nyid la",
    "NG0650:588": "nyid kyis stsal ba las gzhan du ci'ang ma yin",
    "NG0650:589": "ces bya ba'ang */ no // de lta na'ang ngas",
    "NG0650:590": "bstan pa'i thabs khyad par can 'di'ang rmongs 'khrul gyi",
    "NG0650:591": "lta ba can de nyid la mi mos pa rnams",
    "NG0650:592": "la tshig gi mtshon tsam yang bsgrags par mi bya'o",
    "NG0650:593": "ces bya ba'ang */ no // // de bzhin du theg pa dman pa dang */",
    "NG0650:594": "dbang ma thob pa dang */",
    "NG0650:595": "dam tshig dang mi ldan pa dang */",
    "NG0650:596": "bla ma la smod pa rnams la'ang ngo *//",
    "NG0650:597": "sems dpa' sems dpa' chain po dper na nyi ma'i",
    "NG0650:598": "dkyil 'khor ri gnya' shing 'dzin gyi thog nas 'char",
    "NG0650:599": "ba'i 'od de la ni /",
    "NG0650:600": "dbye ba 'am /",
    "NG0650:601": "bsri ba'ang med /",
    "NG0650:602": "grang ba dang dro ba'ang med mod kyang */",
    "NG0650:603": "ri nag pos bsgribs pa dang gling bar pa rnams la ni zer tsam yang mi snang ngo *//",
    "NG0650:604": "gcong rong dang nags thibs pos bsgribs pa rnams su",
    "NG0650:605": "ni gsal ba'i ma snang yang dro ba dang mnyen",
    "NG0650:606": "pa mi snang ngo *//",
    "NG0650:607": "gzhan sgribs g.yogs kyis bsgribs pa rnams la ni ltang",
    "NG0650:608": "ltong tsam du gnas kyang sa ler mi gnas so",
    "NG0650:609": "/ kha cig tu ni sal le sang nge ltem me gnas te /",
    "NG0650:610": "gnas rang gi sgrib g.yogs che chung las nyi ma ni rtog 'dzin dag bral te /",
    "NG0650:611": "yid bzhin gyi nor bu rin po che me tog u pa la dang */",
    "NG0650:612": "tha na mi gtsang ba'i 'dam khung la dbye bsri med par 'char ba ji bzhin no //",
    "NG0650:613": "de bas na thams cad la phan par bya ba'i",
    "NG0650:614": "phyir nga'i dgongs pa dam pa 'di sems dpa' chen",
    "NG0650:615": "po khyod la gtad do //",
    "NG0650:616": "legs par gtad do //",
    "NG0650:617": "nges par gtad kyis /",
    "NG0650:618": "sems dpa' chen po khyod kyis chud mi gzan pa'i",
    "NG0650:619": "phyir gzung bar gyis shig / khong du chud par",
    "NG0650:620": "bya ba'i phyir bcang bar gyis shig / bya ba",
    "NG0650:621": "ci dang ci yod pa 'grub bya ba'i phyir bsgom",
    "NG0650:622": "par gyis shig ces bka' stsal to //",
    "NG0650:623": "gsol ba /",
    "NG0650:624": "bcom ldan 'das bdag gis ni gsungs pa bzhin yang rngo mi thogs la /",
    "NG0650:625": "bka' stsal pa'ang sngas bas glo ba mi spro ste /",
    "NG0650:626": "da dung gsung bar rigs so //",
    "NG0650:627": "bka' stsal pa /",
    "NG0650:628": "chos thams cad kyi rang bzhin ni smra ba las 'das pa ste /",
    "NG0650:629": "da ci'ang smra brjod med par blo la gtad pas",
    "NG0650:630": "ma smra bar rang gi sems nyid la ltos la",
    "NG0650:631": "'dug ste kha rog cig / gsol ba /",
    "NG0650:632": "dpa' bo chen pos ding slan cad /",
    "NG0650:633": "smrar med tshig las 'das par ni gsungs pas bdag cag kho bcad de /",
    "NG0650:634": "rang rig sems la brtag par bya /",
    "NG0650:635": "zhes gsol te /",
    "NG0650:636": "bcom ldan 'das kyi zhal du bltas te kha rog ste mi smra bar gnas so //",
    "NG0650:637": "de'i tshe 'khor 'dus @#//",
    "NG0650:638": "pa thams cad yid gcig tu 'dus te mdangs phyung",
    "NG0650:639": "bag bzhi sa la brdabs te rnal 'byor mchog gi",
    "NG0650:640": "phyag tshul bzhin 'tshal nas gsol ba /",
    "NG0650:641": "bcom ldan thams cad rnam kun mkhyen //",
    "NG0650:642": "zhe sdang gzer nag drag po bcom //",
    "NG0650:643": "bcom ldan mkhas pa rtsal du gyur //",
    "NG0650:644": "'dod chags zhen pa'i btson ra bshig / bcom ldan rgyal ba yongs kyi mes //",
    "NG0650:645": "gti mug mun par sgron gsal bteg / bcom ldan lha mi yongs kyis bstod //",
    "NG0650:646": "nga rgyal ri bo dregs pa'i ri bo bsnyil //",
    "NG0650:647": "bcom ldan rnal 'byor dbang phyug che //",
    "NG0650:648": "phrag dog 'khor ba'i rgya mtsho bskams //",
    "NG0650:649": "bdud rtsi sman mchog a la la //",
    "NG0650:650": "rang snang ye shes a la la /",
    "NG0650:651": "khyab brdal nad sel a la la //",
    "NG0650:652": "gsal byed sgrol ma a la la //",
    "NG0650:653": "chos rnga sgra rgyun a la la //",
    "NG0650:654": "bdag cag rnams ni mngon par bstod //",
    "NG0650:655": "dga' dang gus pas bkur bar bgyi //",
    "NG0650:656": "zhes mgrin gcig tu glings nas kha rog ste rang gi sems la bltas nas 'khod do //",
    "NG0650:657": "bcom ldan 'das ni bdud rtsi dam pa'i dbyings 'phel 'grib med pa la rnal zhing bzhugs so //",
    "NG0650:658": "dpal bdud rtsi bde ba chen po zhes bya ba rgyud kyi rgyal po chen po las /",
    "NG0650:659": "dgyes par bstod de smra brjod las 'das pas thams",
    "NG0650:660": "cad rdzogs pa zhes bya ba'i le'u ste bdun cu",
    "NG0650:661": "gsum pa'o // // de bzhin gshegs pa thams cad",
    "NG0650:662": "kyi sku dang */ gsungs dang */",
    "NG0650:663": "thugs gsang ba'i ye shes kyi snying po dpal bdud",
    "NG0650:664": "rtsi bde ba chen po zhes bya ba rgyud kyi"
}