{
    "T02TD1214E:314b-0": "@314b * // brda nges par gzung ba bzhugs /",
    "T02TD1214E:314b-2": "# // dpal dgyes pa'i rdo rje la phyag 'tshal lo //",
    "T02TD1214E:314b-3": "brda nges par gzung bar bya ste /",
    "T02TD1214E:314b-4": "dang po sgra ji lta ba bzhin du shes par bya zhing /",
    "T02TD1214E:314b-5": "de nas yang man dag gi rim pa bzhin du shes par bya'o //",
    "T02TD1214E:314b-6": "brda zhes bya ba ni lus dang ngag gi spyod pa'o //",
    "T02TD1214E:314b-7": "lus ni rdo rje dang padma ste /",
    "T02TD1214E:314b-8": "de'i spyod pa'o //",
    "T02TD1214E:314b-9": "ngag ni yi ge ste /",
    "T02TD1214E:314b-10": "des mkha' gsang byin gyis brlabs pa ni /",
    "T02TD1214E:314b-11": "de'i spyod pa ste ;",
    "T02TD1214E:314b-12": "de lta bu'i brda shes na spun dang sring mor nges so zhes bya ba'i tha tshig go //",
    "T02TD1214E:314b-13": "spun zhes bya ba ni dam tshig gcig pa'i skyes bu'o //",
    "T02TD1214E:314b-14": "sring mo zhes bya ba ni dam tshig gcig pa'i bud med do //",
    "T02TD1214E:314b-15": "yang na spun dang sring mo zhes bya ba ni dpa' bo dang rnal 'byor ma'o //",
    "T02TD1214E:314b-16": "yang na spun dang sring mo zhes bya ba ni thabs dang shes rab bo //",
    "T02TD1214E:314b-17": "yang na spun dang sring mo zhes bya ba ni rdo rje dang padma ste /",
    "T02TD1214E:314b-18": "de shes pa ni the tshom med pa'o //",
    "T02TD1214E:314b-19": "sor mo gcig ston pa zhes bya ba ni g-yon gyi mthe'u chung ston pa ste /",
    "T02TD1214E:314b-20": "zab mo'i don dang ldan rnam zhes bya ba'o //",
    "T02TD1214E:314b-21": "gnyis kyis zhes bya ba ni bdag nges pa'i don dang ldan pa zhes bya ba'o //",
    "T02TD1214E:314b-22": "g-yon pa'i zhes bya ba ni shes rab ste padma'o //",
    "T02TD1214E:314b-23": "mthe bo zhes bya ba ni rdo rje padma bcangs pa ste snyoms par zhugs pa'o //",
    "T02TD1214E:314b-24": "bsnyun gyi zhes bya ba ni rdo rje dang padma las skyes pa'i bde ba dang ldan pa zhes bya'o //",
    "T02TD1214E:314b-25": "srin lag ces bya ba ni rdo rje ste /",
    "T02TD1214E:314b-26": "padma rgyas par byed pa'i phyir ro //",
    "T02TD1214E:314b-27": "ster ba la zhes bya ba ni de bstan pa la'o //",
    "T02TD1214E:314b-28": "mthe chung zhes bya ba ni 'og gi cha yin pa'i phyir padma ste /",
    "T02TD1214E:314b-29": "de bstan par bya zhe'o //",
    "T02TD1214E:314b-30": "gung mo zhes bya ba ni nyan thos la sogs pa'i mya ngan las 'das pa'i mtha' dang 'khor ba'i mtha' gnyis dang bral bar byed pa'i phyag rgya chen po'i rig pa'o //",
    "T02TD1214E:314b-31": "mdzub mo zhes bya ba ni bsdebs par byed pa'i nus pa dang ldan pa'i phyir rdo rje ste /",
    "T02TD1214E:314b-32": "de bstan par bya zhes bya ba'o //",
    "T02TD1214E:314b-33": "srin lag ston pa la zhes bya ba ni gus pa dang ldan ma zhes bya ba'o //",
    "T02TD1214E:315a-0": "mgrin @315a * //",
    "T02TD1214E:315a-1": "pa rab tu bstan zhes bya ba ni gus par bgyid de /",
    "T02TD1214E:315a-2": "mgo bo dbul lo zhes bya ba'o //",
    "T02TD1214E:315a-3": "gos ni ston pa la zhes bya ba ni /",
    "T02TD1214E:315a-4": "sgrib pa dag gam zhes bya'o //",
    "T02TD1214E:315a-5": "rtse gsum rab bstan bya zhes bya ba ni bdag ni sku gsung thugs dang ldan te sgrib pa dag pa'o zhes bya ba'o //",
    "T02TD1214E:315a-6": "nu ma ston pa la zhes bya ba ni byang chub sems kyi rnam pa dang ldan nam zhes bya ba'o //",
    "T02TD1214E:315a-7": "mtshams ni zhes bya ba ni byang chub sems kyi rnam pa ste /",
    "T02TD1214E:315a-8": "bco lnga dang bcu bzhi pa'i dus su spyod cig ces bya ba'o //",
    "T02TD1214E:315a-9": "yang na nu ma zhes bya ba ni khu ba'i rnam pa'i lam du gyur pa'i phyir rdo rje ste /",
    "T02TD1214E:315a-10": "de ston pa la'o //",
    "T02TD1214E:315a-11": "mtshams la zhes bya ba ni padma ste /",
    "T02TD1214E:315a-12": "de 'byed pa zhes bya ba'o //",
    "T02TD1214E:315a-13": "sa zhes bya ba ni dga' ba la sogs pa'i rten du gyur pa'i padma'o //",
    "T02TD1214E:315a-14": "ston pa la zhes bya ba ni rgyas par gyis shig ces bya ba'o //",
    "T02TD1214E:315a-15": "kha zhes bya ba ni h'um la sogs pas byin gyis brlabs la rgyas par bya zhes bya ba'o //",
    "T02TD1214E:315a-16": "khro gnyer ston pa la zhes bya ba ni /",
    "T02TD1214E:315a-17": "nga'i bka' nyan nam zhes bya ba'o //",
    "T02TD1214E:315a-18": "gtsug phud grol bar bya zhes bya ba ni bka' nyan no zhes bya ba'o //",
    "T02TD1214E:315a-19": "dpral bar ston pa la zhes bya ba dang /",
    "T02TD1214E:315a-20": "rgyab ni rab tu bstan zhes bya ba ni sgra ji bzhin pa'o //",
    "T02TD1214E:315a-21": "rkang mthil zhes bya ba ni padma ste yi ge pa ni padma zhes bya ba'i dang po'i yi ge yin pas ta phyis la mar shes par bya'o //",
    "T02TD1214E:315a-22": "de bas na 'dab ma brgyad dang ldan pa'i padma ni rkang mthil zhes bya ba'o //",
    "T02TD1214E:315a-23": "ston pa la zhes bya ba ni de dang sbyor cig ces bya ba'o //",
    "T02TD1214E:315a-24": "rdo yis rnam par rtse bar bya //",
    "T02TD1214E:315a-25": "zhes bya ba ni h'um phat dang ldan pa'i rdo rjes bskyed par bya'o zhes bya ba'o //",
    "T02TD1214E:315a-26": "sa ni bcu gnyis te zhes bya ba ni tshogs kyi lam dang /",
    "T02TD1214E:315a-27": "sbyor ba'i lam dang /",
    "T02TD1214E:315a-28": "mthong ba'i lam dang /",
    "T02TD1214E:315a-29": "bsgom pa'i lam dang /",
    "T02TD1214E:315a-30": "rnam par grol ba'i lam mo //",
    "T02TD1214E:315a-31": "de bas na lam bzhir gyur pa'i dga' ba dang /",
    "T02TD1214E:315a-32": "mchog tu dga' ba la sogs pa ni sa bcu gnyis so //",
    "T02TD1214E:315a-33": "sa bcu'i dbang phyug ces bya ba ni blo dang ldan pa'i rnal 'byor pa ste /",
    "T02TD1214E:315b-0": "des na dga' ba dang mchog tu dga' ba la sogs pas @315b bgrod par bya'o //",
    "T02TD1214E:315b-1": "yi dags zla phyed ces bya ba ni mar gyi ngo bo'i tshes brgyad dang bcu bzhi'o //",
    "T02TD1214E:315b-2": "legs 'du ba'i zhes bya ba ni 'du ba nye ba'i 'du ba la sogs pa'i gnas su 'du ba'o //",
    "T02TD1214E:315b-3": "yang na yi dags zla phyed ces bya ba ni rdo rje nor bu'i cha ste der byang chub kyi sems kyi rnam pa 'du ba ni rnal 'byor ma 'du ba'o //",
    "T02TD1214E:315b-4": "yang na yi dags zla phyed ces bya ba ni dga' bral gyi dga' ba ste /",
    "T02TD1214E:315b-5": "der rnal 'byor ma 'du ba zhes bya ba'o //",
    "T02TD1214E:315b-6": "rgyal mtshan zhes bya ba ni gsal shing la btsugs pa'o //",
    "T02TD1214E:315b-7": "mtshon bsnun nyid ces bya ba ni ral gri la sogs pas brgyab pa ste ;",
    "T02TD1214E:315b-8": "de'i sha ni rnal 'byor pas dngos grub kyi don du bza' bar bya zhes bya ba'i tha tshig go //",
    "T02TD1214E:315b-9": "bshad par bya ba gzhan yang rgyal mtshan zhes bya ba ni mi skye ba'i sngon rol du srog khugs par gyur pa zhes bya ba'i don to //",
    "T02TD1214E:315b-10": "mtshon ba snun nyid ces bya ba ni ma skyes pa'i 'og rol du nam mkha'i khams su gyur pa zhes bya ba'i tha tshig go //",
    "T02TD1214E:315b-11": "lan bdun pa'ang zhes bya ba ni skye ba bdun du mir skyes pa ste /",
    "T02TD1214E:315b-12": "de'i sha kha na ma tho ba med pas bza' bar bya zhes bya ba'i don to //",
    "T02TD1214E:315b-13": "bshad par bya ba gzhan yang ldan bdun pa'ang zhes bya ba ni byang chub sems dpa' ste /",
    "T02TD1214E:315b-14": "dga' bral gyi dga' bas bsdus pa'i rang rig pa'i bde ba'i ye shes ni byang chub ste /",
    "T02TD1214E:315b-15": "de yid la byed pa ni byang chub sems dpa'o //",
    "T02TD1214E:315b-16": "bza' bar bya zhes bya ba ni lhan cig skyes pa'i dngos grub kyi don du bsgom par bya zhes bya ba'i don to //",
    "T02TD1214E:315b-17": "ae zhes bya ba ni rnam par thar pa'i sgo gsum gyi rang bzhin du gyur pa'i phyir padma zhes bya ba'i tha tshig go //",
    "T02TD1214E:315b-18": "wam zhes bya ba ni rdo rje ste /",
    "T02TD1214E:315b-19": "rigs kyi bdag po zhes bya ba'i tha tshig go //",
    "T02TD1214E:315b-20": "blta bar zhes bya ba ni tha mal pa'i gzugs spangs te byin gyis brlabs la zhes bya ba'i don to //",
    "T02TD1214E:315b-21": "ae zhes bya ba ni rjes su chags par bya zhes bya ba'i don to //",
    "T02TD1214E:315b-22": "de'i phyir nyin mo zhes bya ba ni kun rdzob kyi gzugs te zla ba'i rnam pa'o //",
    "T02TD1214E:315b-23": "de ni bcom ldan 'das te thabs zhes bya ba'i tha tshig go //",
    "T02TD1214E:315b-24": "mtshan mo zhes bya ba ni don dam pa'i ngo bo ste /",
    "T02TD1214E:315b-25": "bde ba'i ngo bo ste /",
    "T02TD1214E:316a-0": "de ni @316a * //",
    "T02TD1214E:316a-1": "shes rab ste mtshan ma med pa'i rig pa zhes bya ba'i don to //",
    "T02TD1214E:316a-2": "gang dang gang rnams kyi sha zhes bya ba ni g-yul du mtshon gyis bsad pa'i sha'o //",
    "T02TD1214E:316a-3": "de zos na 'brel pa de dang de dbang du gyur ces bya ba ni de'i rigs dbang du gyur pa'o //",
    "T02TD1214E:316a-4": "yang na sha ni zhes bya ba ni gnyis su mngon par zhen pa'i rtogs pa'o //",
    "T02TD1214E:316a-5": "bza' zhes bya ba ni gnyis su mngon par zhen pa spangs pa'o //",
    "T02TD1214E:316a-6": "de de'i rigs dbang du gyur ces bya ba ni gnyis su med pa'i mi dmigs pa mngon sum du gyur ces bya ba'i don to //",
    "T02TD1214E:316a-7": "bshad pa gzhan yang sha ni zhes bya ba ni bha ga'i khu ba'o //",
    "T02TD1214E:316a-8": "bza' zhes bya ba ni rnal 'byor pas lce yis blang zhing bdud rtsi'i ting nge 'dzin gyis blang bar bya'o zhes bya ba'i don to //",
    "T02TD1214E:316a-9": "de de dbang du 'gyur zhes bya ba ni rnal 'byor ma rjes su 'gyur pa'o //",
    "T02TD1214E:316a-10": "bla chen gyi la /",
    "T02TD1214E:316a-11": "lha mnga' bdag ye shes rgyal mtshan gyis 'gyur bcos pa'o//"
}