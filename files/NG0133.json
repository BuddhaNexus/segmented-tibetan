{
    "NG0133:1": "@#// rgya gar skad du /",
    "NG0133:2": "ma ha san+ti sa man+ta b+ha dra dz+nya na pra",
    "NG0133:3": "kra sha ni rdish+ta man+t+ra su pa thas mu da",
    "NG0133:4": "ya tan+t+ra na ma /",
    "NG0133:5": "bod skad du /",
    "NG0133:6": "rdzogs pa chen po kun tu bzang po ye shes gsal bar ston pa //",
    "NG0133:7": "gsang sngags kyi lam mchog 'dus pa'i rgyud ces bya ba /",
    "NG0133:8": "bcom ldan 'das dpal kun tu bzang po sku dbyer med ngang la phyag 'tshal lo //",
    "NG0133:9": "'di skad bdag gis thos pa'i dus gcig na /",
    "NG0133:10": "bcom ldan 'das dpal rdo rje 'chang gi sangs rgyas",
    "NG0133:11": "dpal kun tu bzang po sku dang ye shes dbyer",
    "NG0133:12": "med pa nyid / chos nyid yum gyi b+ha ga la bzhugs te /",
    "NG0133:13": "rig lnga'i sangs rgyas la sogs te /",
    "NG0133:14": "'khor rnams dang thabs cig tu /",
    "NG0133:15": "rig pa stong gsal bde ba chen po'i ting nge 'dzin la snyoms par zhugs so //",
    "NG0133:16": "rdzogs pa chen po ye shes gsal bar ston pa",
    "NG0133:17": "gsang sngags lam mchog 'dus pa'i rgyud las gleng gzhi'-i",
    "NG0133:18": "le'u ste dang po'o //",
    "NG0133:21": "//  de nas dpal rdo rje sems dpas bcom ldan 'das la gsol pa //",
    "NG0133:22": "kye kye bcom ldan rdo rje 'chang *//",
    "NG0133:23": "sku dang ye shes thams cad mkhyen //",
    "NG0133:24": "gsang sngags rdzogs chen don nyid de //",
    "NG0133:25": "bdag cag rnams la bshad du gsol //",
    "NG0133:26": "zhes gsol pas /",
    "NG0133:27": "bcom ldan 'das dpal kun tu bzang pos bka' stsal pa /",
    "NG0133:28": "rdzogs pa chen po'i don nyid ni //",
    "NG0133:29": "blta ba phul byung ngo mtshar che //",
    "NG0133:30": "theg pa kun gyi dngos gzhir shar //",
    "NG0133:31": "theg brgyad lta ba ma spangs na //",
    "NG0133:32": "kun kyang mtha' la lhung ba nyid //",
    "NG0133:33": "theg pa kun gyi la bzla' yin //",
    "NG0133:34": "khyad par ma ha yo ga dang *//",
    "NG0133:35": "a nu yo gar gsungs pa yi //",
    "NG0133:36": "rdzogs pa'i rim par bstan pa yin //",
    "NG0133:37": "zhes gsungs so //",
    "NG0133:38": "rdzogs pa chen po kun tu bzang po ye shes",
    "NG0133:39": "gsal bar ston pa gsang sngags lam mchog 'dus pa'i",
    "NG0133:40": "rgyud las / rdzogs pa chen po'i don nyid bstan pa'i le'u ste gnyis pa'o //",
    "NG0133:43": "//  de nas yang dpal rdo rje sems dpas gsol pa //",
    "NG0133:44": "kye kye kun bzang bcom ldan 'das //",
    "NG0133:45": "rdzogs pa chen po'i rnal 'byor pas //",
    "NG0133:46": "lam gyi khyad par ci lta bus //",
    "NG0133:47": "'bras bu thob tshul bshad du gsol //",
    "NG0133:48": "zhes gsol pas /",
    "NG0133:49": "dpal kun tu bzang po nyid kyis bka' stsal pa //",
    "NG0133:50": "sde snod gsum gyis bskal pa ni //",
    "NG0133:51": "grangs med 'bad kyang rnyed dka' ba //",
    "NG0133:52": "bzhi pa rdo rje'i sde snod 'dis //",
    "NG0133:53": "bgrod pa med par sangs rgyas thob //",
    "NG0133:54": "gsang sngags rdo rje'i 'bras bu'i lam //",
    "NG0133:55": "lam 'bras dbyer med 'bras bu'i lam //",
    "NG0133:56": "kri ya yo ga u pa yang *//",
    "NG0133:57": "lta ba spyod pa phyir gyur te //",
    "NG0133:58": "mtshan nyid gang las 'phags ma nus //",
    "NG0133:59": "lha dang sngags kyis re zhig 'phags //",
    "NG0133:60": "lta spyod nang du gyur pas na //",
    "NG0133:61": "rtsa rlung thig le dbang la rdzogs //",
    "NG0133:62": "gsang sngags nang pa khyad par che //",
    "NG0133:63": "ma ha yo ga bskyed pa'i tshul //",
    "NG0133:64": "a nu yo ga rdzogs pa'i tshul //",
    "NG0133:65": "a ti yo ga la bzla'i tshul //",
    "NG0133:66": "tshul gsum dbyer med gcig gi ngang *//",
    "NG0133:67": "bskyed dang rdzogs pa zung 'jug nyid //",
    "NG0133:68": "bskyed @#//",
    "NG0133:69": "rim bsod nams tshogs nyid las //",
    "NG0133:70": "'bras bu gzugs sku 'byung bar 'gyur //",
    "NG0133:71": "de med sku dang zhing khams su //",
    "NG0133:72": "gdul bya'i snang ba 'byung mi 'gyur //",
    "NG0133:73": "rdzogs rim ye shes tshogs las ni //",
    "NG0133:74": "'bras bu chos sku 'byung bar 'gyur //",
    "NG0133:75": "de med sangs rgyas dngos 'dzin 'gyur //",
    "NG0133:76": "de ltar zung 'jug lam med na //",
    "NG0133:77": "mthar thug 'bras bu 'byung mi 'gyur //",
    "NG0133:78": "'byung na mi srid gzhung dang 'gal //",
    "NG0133:79": "gzhan du re zhig phyogs re la //",
    "NG0133:80": "sangs rgyas zhes su brtags par zad //",
    "NG0133:81": "gsang sngags mtha' drug ldan byas nas //",
    "NG0133:82": "yo byad gnyis la longs spyod pas //",
    "NG0133:83": "rnal 'byor dbang phyug dam pa de //",
    "NG0133:84": "rdo rje sems dpa'i gral du phyin //",
    "NG0133:85": "tshe 'di nyid dam par ma dor //",
    "NG0133:86": "sku dang ye shes 'thob par 'gyur //",
    "NG0133:87": "gal te rtsol zhen ma nyams na //",
    "NG0133:88": "skye ba lan grangs 'ga' yis 'thob //",
    "NG0133:89": "rdzogs pa chen po kun tu bzang po ye shes gsal bar ston pa /",
    "NG0133:90": "gsang sngags lam mchog 'dus pa'i rgyud las /",
    "NG0133:91": "rdo rje theg pa'i lam gyi khyad par gyi 'bras bu thob pa'i le'u ste gsum pa'o //",
    "NG0133:94": "//  de nas yang dpal rdo rje sems dpas gsol pa /",
    "NG0133:95": "kye ma bcom ldan kun bzang po //",
    "NG0133:96": "rdzogs pa chen po'i rol pa la //",
    "NG0133:97": "gsang sngags mtha' drug gsungs pa de //",
    "NG0133:98": "don nyid rim par bshad du gsol //",
    "NG0133:99": "zhes gsol pas /",
    "NG0133:100": "kun tu bzang po rgyal bas bka' stsal pa //",
    "NG0133:101": "gsang sngags mtha' drug gsungs pa ni //",
    "NG0133:102": "dang por bskyed pa'i tshul dbang bskur //",
    "NG0133:103": "de nas rig pa'i rtsal dbang bskur //",
    "NG0133:104": "dbang nyid chags par byed pa la //",
    "NG0133:105": "gzhi nyid dam tshig gzung bar bya //",
    "NG0133:106": "thams cad mnyam pa chen por bsrung */",
    "NG0133:107": "de la lta bas thag bcad pas //",
    "NG0133:108": "rang byung ye shes rtsol bral ba //",
    "NG0133:109": "rig pa stong gsal don la brtags //",
    "NG0133:110": "nyams su ting 'dzin blang ba ni //",
    "NG0133:111": "bskyed pa'i rim pa'i tshul bzung nas //",
    "NG0133:112": "mtshan bcas lha yi 'khor lo 'di //",
    "NG0133:113": "yab yum dpa' bo gcig par bsgoms //",
    "NG0133:114": "rigs 'dus gtso bo rdzogs rim brten //",
    "NG0133:115": "lha dang stong pa zung 'jug nyid //",
    "NG0133:116": "der brten lus sems bsgrims byas la //",
    "NG0133:117": "sems bzung lam du blang ba'am //",
    "NG0133:118": "yang na lus sems glod pa'am //",
    "NG0133:119": "sems bzung stong gsal ngang du bzhag /",
    "NG0133:120": "bying rgod rmugs na skyon gsum bcos //",
    "NG0133:121": "la nyid spyod pas dor ba ni //",
    "NG0133:122": "rang gi nyams rtogs don dang sbyar //",
    "NG0133:123": "de ltar rim par blangs pa yis //",
    "NG0133:124": "gdams ngag rim pa ma gol bas //",
    "NG0133:125": "don gyi 'bras bu bsgrub pa ste //",
    "NG0133:126": "bsre ba thabs gsum sgo nyid gtad //",
    "NG0133:127": "rig pa stong gsal bde chen nyid //",
    "NG0133:128": "gdags gzhi gang du ma grub la //",
    "NG0133:129": "gdags bya gang yang ma 'gags shar //",
    "NG0133:130": "rtogs pa'i ye shes rnam 'phrul las //",
    "NG0133:131": "thams cad rol par shes par bya //",
    "NG0133:132": "gzhan yang lam du blang ba ni //",
    "NG0133:133": "lta ba gdeng dang bcas pa dang *//",
    "NG0133:134": "'jug sgo lam dang bcas pa nyid //",
    "NG0133:135": "spyod pa grogs @#//",
    "NG0133:136": "dang bcas pa las //",
    "NG0133:137": "'bras bu yon tan bcas pa byung *//",
    "NG0133:138": "zhes so //",
    "NG0133:139": "rdzogs pa chen po kun tu bzang po ye shes",
    "NG0133:140": "gsal bar ston pa'i gsang sngags lam mchog 'dus pa",
    "NG0133:141": "zhes bya ba'i rgyud las /",
    "NG0133:142": "gsang sngags mtha' drug ye shes rol par bstan pa'i le'u ste bzhi pa'o //",
    "NG0133:145": "//  de nas yang dpal rdo rje sems dpas gsol pa /",
    "NG0133:146": "kye bcom ldan 'das gsang ba'i bdag po /",
    "NG0133:147": "ma ha yo ga dang *//",
    "NG0133:148": "a nu yo ga dang */",
    "NG0133:149": "a ti yo ga gsum dbyer med pa gcig tu gsungs pa'i rgyud sde de nyid rnams ni /",
    "NG0133:150": "dpal rdo rje 'chang gis bdag cag rnams la gsungs pa ni ngo mtshar che'o //",
    "NG0133:151": "des na rgyud 'di gnas shing spyod pa'i don bshad du gsol /",
    "NG0133:152": "zhes gsol pas /",
    "NG0133:153": "bcom ldan 'das dpal kun tu bzang po ngo bo nyid kyi sku des bka' stsal pa /",
    "NG0133:154": "rdo rje sems dpa' la sogs pa rnams nyon cig /",
    "NG0133:155": "a ti yo ga'i rgyud 'di nyid la sogs pa rnams ni /",
    "NG0133:156": "'og min gyi gnas yum gyi mkha' nyid du /",
    "NG0133:157": "nga nyid kyis khyed 'dus pa'i 'khor rnams la bshad de /",
    "NG0133:158": "sdud pa po ni 'jam dpal dang */",
    "NG0133:159": "spyan ras gzigs dang */",
    "NG0133:160": "phyag na rdo rjes bsdus te /",
    "NG0133:161": "lha gnas gsum du grags te /",
    "NG0133:162": "de nas gser gyi glegs bam la /",
    "NG0133:163": "baidur+ya zhun mas rang nan du bris te /",
    "NG0133:164": "'dzam bu'i gling du lho phyogs su sprul pa'i sangs rgyas 'byon pa'i gnas /",
    "NG0133:165": "rdo rje gdan du babs nas spyod par 'gyur ro //",
    "NG0133:166": "de yang ma ha yo ga'i rgyud thams cad ni /",
    "NG0133:167": "rgyal po dza zhes bya ba'i khang thog tu babs par 'gyur la /",
    "NG0133:168": "a nu yo ga'i rgyud thams cad ni seng ga la'i nags tshal du 'byung bar 'gyur te /",
    "NG0133:169": "a ti yo ga rdzogs pa chen po'i rgyud 'di nyid la sogs pa thams cad ni /",
    "NG0133:170": "d+ha na ko sha'i gling du 'byung zhing dar nas rgyas shing spyod par 'gyur ro //",
    "NG0133:171": "gzhan yang gsang sngags kyi rgyud rnams dpal phyag na rdo rje sogs pas /",
    "NG0133:172": "ye shes kyi mkha' 'gro ma la gtad nas /",
    "NG0133:173": "slad nas kyang 'byung zhing rgyas par 'gyur ro //",
    "NG0133:174": "de nyid kyi dus su sngar byung ba'i rgyud sde rnam gsum ni /",
    "NG0133:175": "byang phyogs 'dzam bu'i gling gi dbus yin pas /",
    "NG0133:176": "der khyad par du dar bar 'gyur ba la /",
    "NG0133:177": "rdo rje gdan gyi drung du ni mi spyod par",
    "NG0133:178": "byang chub kyi shing drung du gter du sbed par",
    "NG0133:179": "'gyur ro // de ci'i phyir zhe na /",
    "NG0133:180": "'dul ba'i snod du ma gyur pa'i phyir ro //",
    "NG0133:181": "de nyid kyi dus su ni slad nas 'byung ba rnams dang */",
    "NG0133:182": "byang phyogs kyi gnas su ni sngar byung ba'i rgyud sde rnam pa gsum dang */",
    "NG0133:183": "slad nas 'byung ba'i rgyud rnams dang */",
    "NG0133:184": "gnyis ka dar zhing rgyas par 'gyur te /",
    "NG0133:185": "gzhung bzhin du spyad pa rnams ni rdo rje 'chang gi thob par 'gyur la /",
    "NG0133:186": "de log par spyad cing dam nyams pa rnams ni de las gzhan du'ang yin no //",
    "NG0133:187": "de yang rgyud 'di nyid ni rtags tsam 'dzin pa'i dus 'byung du nye ba na //",
    "NG0133:188": "rnal 'byor pa skal ba dang ldan zhing @#//",
    "NG0133:189": "tshogs bsags pa rnams kyi spyod cing dar nas /",
    "NG0133:190": "rig pa stong gsal rtogs te /",
    "NG0133:191": "sangs rgyas kyi sa la gnas par 'gyur ro //",
    "NG0133:192": "zhes bka' stsal pa dang */",
    "NG0133:193": "bcom ldan 'das dpal kun tu bzang po rdo rje 'chang la 'khor rnams kyis bstod pa ni //",
    "NG0133:194": "ye shes sku yis stong gsum zil gyis gnon //",
    "NG0133:195": "'gag med gsung gis bstan pa rgya mtsho bsgrags //",
    "NG0133:196": "gnyis med thugs kyis thams cad sa le mkhyen /",
    "NG0133:197": "kun bzang rdo rje 'chang chen khyod la bstod //",
    "NG0133:198": "ces pas bstod par gyur to //",
    "NG0133:199": "de nas dpal kun tu bzang pos yang bka' stsal pa /",
    "NG0133:200": "e ma ho rdo rje sems dpa'i tshogs //",
    "NG0133:201": "gsang sngags lam gyi don 'dus rgyud //",
    "NG0133:202": "kun gyi thun mong ma yin te //",
    "NG0133:203": "shin tu gsang la gzung par bya'o //",
    "NG0133:204": "zhes bka' stsal pa dang */",
    "NG0133:205": "'khor thams cad bsti gnas kyi sa la gnas pa las /",
    "NG0133:206": "spyir chibs pa la sangs rgyas par gyur to //",
    "NG0133:207": "rdzogs pa chen po kun tu bzang po ye shes",
    "NG0133:208": "gsal bar ston pa gsang sngags thams cad kyi lam",
    "NG0133:209": "mchog 'dus pa'i rgyud las /",
    "NG0133:210": "gsang sngags ji ltar 'byung ba lung bstan pa dang */",
    "NG0133:211": "rgyud yongs su bzung zhing gtad pa'i le'u ste lnga pa'o //",
    "NG0133:214": "//  rdzogs pa chen po kun tu bzang po ye shes gsal bar ston pa /",
    "NG0133:215": "gsang sngags thams cad kyi lam mchog 'dus pa'i rgyud ces bya ba rdzogs so //",
    "NG0133:218": "//  rgya gar gyi mkhan po shri sid+ha dang */",
    "NG0133:219": "rdo rje yang dbang gter gyis bsgyur zhing zhus te gtan la phab pa'o //"
}