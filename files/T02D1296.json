{
    "T02D1296:187a-0": "@187a # // rgya gar skad du /",
    "T02D1296:187a-1": "shr'i he badzra mandala bi dhi n'a ma /",
    "T02D1296:187a-2": "bod skad du /",
    "T02D1296:187a-3": "dpal dgyes pa rdo rje'i dkyil 'khor gyi cho ga zhes bya ba /",
    "T02D1296:187a-4": "dpal dgyes pa'i rdo rje la phyag 'tshal lo //",
    "T02D1296:187a-5": "bcom ldan 'das dgyes mdzad rdo rje'i bsnyen pa 'bum dang khri song bas /",
    "T02D1296:187a-6": "gnas dben par rigs can smin par byas te /",
    "T02D1296:187a-7": "der mandala 'dab brgyad dmar po rdo rjes bskor ba /",
    "T02D1296:187a-8": "khyams dang bcas pa byas nas me tog gi tshom bu dgu dgod do //",
    "T02D1296:187a-9": "bum pa gnyis la rdzas dang /",
    "T02D1296:187a-10": "rgyan cha dang ldan pa'i dbus dang byang shar du bkod nas /",
    "T02D1296:187a-11": "de la bla re dang yol ba la sogs pas brgyan no //",
    "T02D1296:187a-12": "dkyil 'khor gyi phyogs bzhir mchod pa lnga tshan bzhi dang /",
    "T02D1296:187a-13": "gtor ma lnga dang /",
    "T02D1296:187a-14": "tshogs kyi yo byad kyis bskor bar bya'o //",
    "T02D1296:187b-0": "de nas @187b rdo rje slob dpon khrus byas /",
    "T02D1296:187b-1": "stan bde ba la bskyed rdzogs bsgoms nas /",
    "T02D1296:187b-2": "skad cig gis bum pa stong pa'i ngang las bhr'um las gzhal yas khang gi dbus su /",
    "T02D1296:187b-3": "pam las padma'i sdod po'i steng du /",
    "T02D1296:187b-4": "padma dmar po 'dab brgyad /",
    "T02D1296:187b-5": "de'i lte ba la nyi ma dang bdud bzhi'i ro'i steng du cho ga lnga'am /",
    "T02D1296:187b-6": "gsum mam /",
    "T02D1296:187b-7": "skad cig gis he ru ka zhal brgyad phyag bcu drug pa'am /",
    "T02D1296:187b-8": "zhal gcig phyag gnyis pa yum dang bcas pa bskyed /",
    "T02D1296:187b-9": "pad 'dab brgyad la aa las bdag med ma zhal gcig phyag gnyis pa brgyad bskyed do //",
    "T02D1296:187b-10": "de nas rang gi h'um gi 'od kyis ye shes pa spyan drangs la /",
    "T02D1296:187b-11": "mchod bstod dang yab yum gyi sngags bzhi la bsnyen pa ci 'grub byas nas yang mchod de /",
    "T02D1296:187b-12": "lha rnams bdud rtsir bzhu'o //",
    "T02D1296:187b-13": "las bum du bdud rtsi 'khyil pa bskyed nas /",
    "T02D1296:187b-14": "bsnyen pa byas la des slob ma la khrus bya'o //",
    "T02D1296:187b-15": "de nas slob ma gral la 'khod pa la skyabs 'gro sems bskyed /",
    "T02D1296:187b-16": "gsol ba gdab pa /",
    "T02D1296:187b-17": "gnang ba sbyin pa rtog pa bsdu ba /",
    "T02D1296:187b-18": "yan lag lnga bya ba /",
    "T02D1296:187b-19": "sdom pa gzung ba dang /",
    "T02D1296:187b-20": "dam pa bsgrag pa rnams gzhung bzhin byas la ye shes dbab par bya'o //",
    "T02D1296:187b-21": "de nas bla ma la dbang bskur zhu ba'i gsol ba gdab pa ni /",
    "T02D1296:187b-22": "he ru ka dpal dbang bskur ba //",
    "T02D1296:187b-23": "'gro skyob phyir na gzi brjid can //",
    "T02D1296:187b-24": "de ltar yon tan 'byung gnas rdzogs //",
    "T02D1296:187b-25": "de bzhin bdag la deng gsol cig / byang chub rdo rje sangs rgyas la //",
    "T02D1296:187b-26": "mchod chen ji ltar stsal ba ltar //",
    "T02D1296:187b-27": "bdag kyang skyob pa'i don gyi phyir //",
    "T02D1296:187b-28": "nam mkha'i rdo rje deng bdag stsol //",
    "T02D1296:187b-29": "ces gsol ba btab pa dang /",
    "T02D1296:187b-30": "dkyil 'khor dang nam mkha'i lha tshogs kyi thugs ka",
    "T02D1296:187b-31": "nas lha mo bdud rtsi'i bum chu thogs pa dang",
    "T02D1296:187b-32": "/ gsang ba'i chu rgyun gyis dbang bskur bas /",
    "T02D1296:187b-33": "lus kyi sdig sgrib dag par bsams nas /",
    "T02D1296:187b-34": "dbang bskur rdo rje chen po la //",
    "T02D1296:187b-35": "khams gsum kun gyis phyag byas pa'i //",
    "T02D1296:187b-36": "sangs rgyas kun gyi gsang gsum las //",
    "T02D1296:187b-37": "rab tu byung bas sbyin par bya //",
    "T02D1296:187b-38": "zhes brjod pas bum dbang thob par bsam /",
    "T02D1296:187b-39": "de bzhin mgrin par gsang dbang /",
    "T02D1296:187b-40": "snying gar shes rab ye shes /",
    "T02D1296:187b-41": "lte bar dbang bzhi pa'o //",
    "T02D1296:187b-42": "gzhan don 'ba' zhig gi dbang ngo //",
    "T02D1296:187b-43": "de nas rang gzhan rnams la rgyun du dbang bzhi bskur ba bshad par bya ste /",
    "T02D1296:188a-0": "@188a * // rang gi spyi bor pam las gyur pa'i padma'i sdong po'i steng du /",
    "T02D1296:188a-1": "padma dmar po 'dab brgyad kyi lte bar nyi ma dang /",
    "T02D1296:188a-2": "ro'i steng du cho ga gsum mam /",
    "T02D1296:188a-3": "skad cig la he badzra yum med cig bsam /",
    "T02D1296:188a-4": "padma 'dab brgyad la nyi ma dang ro'i steng du /",
    "T02D1296:188a-5": "aa las bdag med ma bde ba rgyas pa brgyad bsam mo //",
    "T02D1296:188a-6": "de nas gong bzhin gsol ba btab la /",
    "T02D1296:188a-7": "spyi bo'i lha tshogs rnams las 'od zer dpag tu med pa byung nas /",
    "T02D1296:188a-8": "rang gi lus phyi nang thams cad 'od kyis khyab pa las /",
    "T02D1296:188a-9": "las dang nyon mongs pa'i sgrib pa thams cad sangs dag nas /",
    "T02D1296:188a-10": "lus 'od kyi rang bzhin du bsam /",
    "T02D1296:188a-11": "des bdag nyid he badzra yum med pa cig tu gyur pa ni bum pa'i dbang ngo //",
    "T02D1296:188a-12": "de nas yang gsol ba btab pas /",
    "T02D1296:188a-13": "spyi bo'i lha mo bde ba rgyas nas 'od du 'dus te /",
    "T02D1296:188a-14": "yab la 'khyud nas yab yum gnyis sbyor ba byas pas /",
    "T02D1296:188a-15": "sbyor mtshams nas byang sems dkar dmar gnyis bde phri li li byung nas lce thog tu babs pas /",
    "T02D1296:188a-16": "bde ba skyes pa ni gsang ba'i dbang ngo //",
    "T02D1296:188a-17": "lha tshogs la yang gsol ba btab pas //",
    "T02D1296:188a-18": "gtso bo'i yum las bdag med ma cig chad nas byung ste /",
    "T02D1296:188a-19": "rang he badzra la 'khyud nas bsrub pa'i sbyor ba byas pas /",
    "T02D1296:188a-20": "lus la zag med kyi bde ba chen po skyes pa ni /",
    "T02D1296:188a-21": "shes rab ye shes kyi dbang ngo //",
    "T02D1296:188a-22": "de nas spyi bo'i lha tshogs la mchod pas lha gdan dang bcas pa spyi bor thim nas /",
    "T02D1296:188a-23": "lha sku mnga' bas gsal ba'i gsal stong 'dzin med bde ba chen po la mnyam par gzhag go //",
    "T02D1296:188a-24": "mdor na snang srid 'khor 'das kyis bsdus pa'i chos thams cad kyi ngo bo rnam par dag pa /",
    "T02D1296:188a-25": "spros pa thams cad dang bral ba /",
    "T02D1296:188a-26": "rang bzhin gyis 'od gsal ba'i phyag rgya chen po 'ba' zhig la gzhag par bya'o //",
    "T02D1296:188a-27": "de ni dbang bzhi pa'o //",
    "T02D1296:188a-28": "de nas yam ram kam / aa las byung ba'i",
    "T02D1296:188a-29": "nang du sna tshogs rdzas rnams sha lnga bdud rtsi",
    "T02D1296:188a-30": "lngar legs par sbyangs nas /",
    "T02D1296:188a-31": "lha tshogs rnams mchod cing /",
    "T02D1296:188a-32": "rnal 'byor pa rnams rol par bya'o //",
    "T02D1296:188a-33": "gtor ma lnga ni gong bzhin sbyangs la 'byung po thams cad pa'i sngags kyis bla ma dang /",
    "T02D1296:188a-34": "dgyes mdzad dang /",
    "T02D1296:188a-35": "chos skyong dang /",
    "T02D1296:188a-36": "gzhi bdag dang /",
    "T02D1296:188a-37": "gnod byen rnams tshim par byas nas /",
    "T02D1296:188a-38": "rdo rje'i glu blang /",
    "T02D1296:188b-0": "lha tshogs la mchod @188b bstod dang bshags pa byas nas /",
    "T02D1296:188b-1": "bdag gis sbyin sogs bgyis pa'i bsod nams kyis //",
    "T02D1296:188b-2": "bcom ldan dgyes mdzad rdo rje mnyes byas te //",
    "T02D1296:188b-3": "pha rol phyin drug yongs su rdzogs byas nas //",
    "T02D1296:188b-4": "'gro kun rdo rje rgyal po thob par shog / ces pa bsngo ba bya'o //",
    "T02D1296:188b-5": "de nas slob dpon dang thams cad mgrin gcig tu smon lam gdab pa ni /",
    "T02D1296:188b-6": "rigs su skye dang dam tshig can //",
    "T02D1296:188b-7": "mnyam med kye yi rdo rje ston //",
    "T02D1296:188b-8": "bla ma la gus snying rjer ldan //",
    "T02D1296:188b-9": "skye zhing skye bar 'gyur bar shog / lag pa rdo rje dril bu 'khrol //",
    "T02D1296:188b-10": "zab mo'i chos ni klog pa dang /",
    "T02D1296:188b-11": "btsun mo'i zhu ba mnyam za zhing //",
    "T02D1296:188b-12": "skye zhing skye bar 'gyur bar shog / ces brjod do //",
    "T02D1296:188b-13": "de nas dkyil 'khor la bskor ba bya zhing bzod gsol bya /",
    "T02D1296:188b-14": "bkra shis brjod /",
    "T02D1296:188b-15": "ye shes pa gshegs /",
    "T02D1296:188b-16": "dam tshig pa spyi bor bsdu /",
    "T02D1296:188b-17": "rdo rje slob dpon yon gyis mnyes par bya'o //",
    "T02D1296:188b-18": "dpal dgyes mdzad rdo rjes dbang bskur ba'i cho ga mdor bsdus pa /",
    "T02D1296:188b-19": "ye shes kyi mkha' 'gro ma ni gu mas mdzad pa rdzogs so //",
    "T02D1296:188b-20": "rdo rje ye shes mkha' 'gro ma de nyid dang /"
}