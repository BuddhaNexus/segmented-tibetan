{
    "K10D0199_H0200:468b-0": "@468b rgya'i skad du /",
    "K10D0199_H0200:468b-1": "kvan ji li'u phus zhang sh+yan te'u shis thyan kyin /",
    "K10D0199_H0200:468b-2": "bod skad du /",
    "K10D0199_H0200:468b-3": "'phags pa byang chub sems dpa' byams pa dga' ldan gnam du skye ba blangs pa'i mdo /",
    "K10D0199_H0200:468b-4": "sangs rgyas dang; byang chub sems dpa' thams cad la phyag 'tshal lo //",
    "K10D0199_H0200:468b-5": "'di skad bdag gis thos pa dus gcig na /",
    "K10D0199_H0200:468b-6": "bcom ldan 'das mnyan yod kyi yul /",
    "K10D0199_H0200:468b-7": "rgyal bu rgyal byed kyi tshal /",
    "K10D0199_H0200:468b-8": "mgon med zas sbyin gyi kun dga' ra ba na /",
    "K10D0199_H0200:468b-9": "dge slong gi dge 'dun chen po dang /",
    "K10D0199_H0200:468b-10": "byang chub sems dpa' sems dpa' chen po rab tu mang po dang thabs gcig tu bzhugs te /",
    "K10D0199_H0200:468b-11": "de nas bcom ldan 'das mtshan mo'i thun dang po",
    "K10D0199_H0200:468b-12": "la sku las 'od zer gser gyi kha dog lta",
    "K10D0199_H0200:468b-13": "bu byung nas rgyal byed kyi tshal lan bdun bskor",
    "K10D0199_H0200:468b-14": "te / khyim bdag su ta shal sogs pa 'od kyis reg par byas nas /",
    "K10D0199_H0200:468b-15": "'od gser gyi kha dog lta bu nam mkha' la",
    "K10D0199_H0200:468b-16": "sprin bzhin du khyab par byas nas mnyan du yod",
    "K10D0199_H0200:468b-17": "pa'i yul kun tu gser gyi kha dog lta bu'i",
    "K10D0199_H0200:468b-18": "me tog char rab tu phab bo //",
    "K10D0199_H0200:468b-19": "'od gser gyi kha dog lta bu'i nang nas sprul",
    "K10D0199_H0200:468b-20": "pa'i de bzhin gshegs pa dpag tu med pa brgya",
    "K10D0199_H0200:468b-21": "stong snang ba thams cad kyis gsung mthun par bskal",
    "K10D0199_H0200:468b-22": "pa 'di nyid du /",
    "K10D0199_H0200:468b-23": "byang chub sems dpa' stong gi dang po log par dad sel sangs rgyas pa nas /",
    "K10D0199_H0200:468b-24": "tha mar snang mdzad sangs rgyas pa'i don bka' stsal to //",
    "K10D0199_H0200:468b-25": "de skad ces bka' stsal nas /",
    "K10D0199_H0200:469a-0": "tshe dang ldan pa kun shes koondi n+ya ting nge @469a *//",
    "K10D0199_H0200:469a-1": "'dzin las langs nas 'khor nyis brgya lnga bcu dang /",
    "K10D0199_H0200:469a-2": "tshe dang ldan pa 'od srung chen po 'khor nyis brgya lnga bcu dang /",
    "K10D0199_H0200:469a-3": "tshe dang ldan pa mood gal gyi bu 'khor nyis brgya lnga bcu dang /",
    "K10D0199_H0200:469a-4": "tshe dang ldan pa sh'a ri'i bu 'khor nyis brgya lnga bcu dang /",
    "K10D0199_H0200:469a-5": "ma ha ba sha pa ti la sogs pa dge slong ma stong dang /",
    "K10D0199_H0200:469a-6": "khyim bdag su ta sha la sogs pa dge bsnyen pha sum stong dang /",
    "K10D0199_H0200:469a-7": "byi shva khra 'pho ta la sogs pa dge bsnyen ma nyis stong dang /",
    "K10D0199_H0200:469a-8": "kun tu bzang po la sogs pa bskal pa bzang po'i byang chub sems dpa' bcu drug dang /",
    "K10D0199_H0200:469a-9": "chos kyi rgyal bu 'jam dpal gzhon nur gyur pa",
    "K10D0199_H0200:469a-10": "la sogs pa byang chub sems dpa' lnga brgya dang",
    "K10D0199_H0200:469a-11": "/ lha dang /",
    "K10D0199_H0200:469a-12": "klu dang /",
    "K10D0199_H0200:469a-13": "gnod sbyin dang /",
    "K10D0199_H0200:469a-14": "lha ma yin la sogs pa 'khor thams cad /",
    "K10D0199_H0200:469a-15": "de bzhin gshegs pa'i 'od kyis bskul nas sprin bzhin du 'dus so //",
    "K10D0199_H0200:469a-16": "de nas bcom ldan 'das kyis ljags kyi dbang po las 'od zer stong phyung nas /",
    "K10D0199_H0200:469a-17": "'od zer re re kha dog stong stong /",
    "K10D0199_H0200:469a-18": "kha dog re re'i nang nas sprul pa'i de bzhin gshegs pa dpag tu med pa snyeng snang ngo //",
    "K10D0199_H0200:469a-19": "de bzhin gshegs pa de dag thams cad kyis gsung",
    "K10D0199_H0200:469a-20": "mthun par byang chub sems dpa' chen po thams cad",
    "K10D0199_H0200:469a-21": "kyi chos thams cad rnam par dag pa zab mo'i",
    "K10D0199_H0200:469a-22": "gzungs bstan pa 'di lta ste /",
    "K10D0199_H0200:469a-23": "aa nan ta mu dra zhes bya ba'i gzungs dang /",
    "K10D0199_H0200:469b-0": "stong pa nyid kyi ye shes @469b zhes bya ba'i gzungs dang /",
    "K10D0199_H0200:469b-1": "sgrib pa med pa'i dngos po zhes bya ba'i gzungs dang /",
    "K10D0199_H0200:469b-2": "mtshan ma med par rnam par grol ba chen po zhes bya ba'i gzungs la sogs pa /",
    "K10D0199_H0200:469b-3": "sgra skad gcig gis brgya phrag bye ba'i gzungs kyi sgo bka' stsal to //",
    "K10D0199_H0200:469b-4": "gzungs kyi sgo bka' stsal ma thag tu 'khor 'dus",
    "K10D0199_H0200:469b-5": "pa'i nang nas byang chub sems dpa' byams pa zhes",
    "K10D0199_H0200:469b-6": "bya ba / bcom ldan 'das kyis bka' stsal pa thos nas /",
    "K10D0199_H0200:469b-7": "de ma thag tu bye ba brgya phrag khri'i gzungs kyi sgo thob nas /",
    "K10D0199_H0200:469b-8": "stan las langs te gos tshags bcos nas thal mo sbyar te /",
    "K10D0199_H0200:469b-9": "bcom ldan 'das kyi spyan sngar 'khod do //",
    "K10D0199_H0200:469b-10": "de nas tshe dang ldan pa au p'a li stan las langs te /",
    "K10D0199_H0200:469b-11": "gdong dang /",
    "K10D0199_H0200:469b-12": "spyi bos phyag btsal lo //",
    "K10D0199_H0200:469b-13": "bcom ldan 'das la 'di skad ces gsol to //",
    "K10D0199_H0200:469b-14": "bcom ldan 'das /",
    "K10D0199_H0200:469b-15": "bcom ldan 'das kyis sngon du'ang mdzod kyi chos thams cad las /",
    "K10D0199_H0200:469b-16": "ma pham pa ma 'ongs pa'i dus su sangs rgyas par gsung na /",
    "K10D0199_H0200:469b-17": "ma pham pa so so'i skye bo'i lus dang ma bral /",
    "K10D0199_H0200:469b-18": "zag pa'ang ma zad /",
    "K10D0199_H0200:469b-19": "ma pham pa 'di nyid du rab tu byung yang /",
    "K10D0199_H0200:469b-20": "ting nge 'dzin mi bsgom /",
    "K10D0199_H0200:469b-21": "nyon mongs pa ma spangs na /",
    "K10D0199_H0200:469b-22": "bcom ldan 'das kyis nges par sangs rgyas par bka' stsal na /",
    "K10D0199_H0200:469b-23": "ma pham pa de tshe'i dus byas nas khams gang du skye ba len par 'gyur /",
    "K10D0199_H0200:469b-24": "de nas bcom ldan 'das kyis au p'a li la bka' stsal pa /",
    "K10D0199_H0200:469b-25": "au p'a li /",
    "K10D0199_H0200:469b-26": "gcig tu gyis la nyon cig /",
    "K10D0199_H0200:470a-0": "de bzhin gshegs @470a *//",
    "K10D0199_H0200:470a-1": "pa thams cad mkhyen pas 'khor 'di'i nang du /",
    "K10D0199_H0200:470a-2": "byang chub sems dpa' sems dpa' chen po byams pa",
    "K10D0199_H0200:470a-3": "bla na med pa yang dag par rdzogs pa'i byang",
    "K10D0199_H0200:470a-4": "chub tu mngon par rdzogs par 'tshang rgyas par 'gyur",
    "K10D0199_H0200:470a-5": "bar lung bstan gyi /",
    "K10D0199_H0200:470a-6": "dus 'di nas lo bcu gnyis kyi 'og tu tshe'i dus byas nas /",
    "K10D0199_H0200:470a-7": "nges par dga' ldan gyi gnam du skye ba len",
    "K10D0199_H0200:470a-8": "par 'gyur ro; ;de nas dga' ldan gyi gnam gyi",
    "K10D0199_H0200:470a-9": "steng na / lha'i bu bye ba khrag khrig phrag lnga brgya yod pa /",
    "K10D0199_H0200:470a-10": "lha'i bu re res kyang sbyin pa'i pha rol tu phyin pa zab mo la spyod pas /",
    "K10D0199_H0200:470a-11": "skye ba gcig gis thogs pa'i byang chub sems dpa' la mchod pa'i don du /",
    "K10D0199_H0200:470a-12": "lha'i bsod nams kyi mthus gzhal med khang byas te /",
    "K10D0199_H0200:470a-13": "rang rang gi lus kyi gos dang /",
    "K10D0199_H0200:470a-14": "tsanda na dang /",
    "K10D0199_H0200:470a-15": "rin po che'i dbu rgyan phud de /",
    "K10D0199_H0200:470a-16": "pus mo btsugs nas thal mo sbyar te /",
    "K10D0199_H0200:470a-17": "smon lam 'di skad ces btab bo //",
    "K10D0199_H0200:470a-18": "bdag gi rin thang med pa'i rin po che dang /",
    "K10D0199_H0200:470a-19": "lha'i dbu rgyan gyis byang chub sems dpa' chen po la mchod pa'i don du /",
    "K10D0199_H0200:470a-20": "ma pham pa 'di ma 'ongs pa'i dus su ring po mi thogs par /",
    "K10D0199_H0200:470a-21": "bla na med pa yang dag par rdzogs pa'i byang chub tu lung bstan pa thos nas /",
    "K10D0199_H0200:470a-22": "bdag cag gi rin po che'i dbu rgyan 'di /",
    "K10D0199_H0200:470a-23": "sangs rgyas kyi zhing khams rgyan thams cad kyis brgyan",
    "K10D0199_H0200:470a-24": "pa'i mchod pa'i rdzas su gyur cig ces lha'i bu",
    "K10D0199_H0200:470a-25": "thams cad rang rang pus mo btsugs te /",
    "K10D0199_H0200:470b-0": "smon lam de @470b skad ces btab pa dang /",
    "K10D0199_H0200:470b-1": "de nas lha thams cad kyis smon lam btab ma thag tu /",
    "K10D0199_H0200:470b-2": "rin po che'i dbu rgyan thams cad bye ba khrag",
    "K10D0199_H0200:470b-3": "khrig phrag lnga brgya'i gzhal med khang du gyur te",
    "K10D0199_H0200:470b-4": "/ rin po che'i gzhal med khang re re la'ang skyed mos tshal bdun bdun /",
    "K10D0199_H0200:470b-5": "skyed mos tshal re re 'ang rin po che sna bdun bdun las grub pa /",
    "K10D0199_H0200:470b-6": "rin po che re re las kyang bye ba phrag",
    "K10D0199_H0200:470b-7": "lnga brgya'i 'od kyi 'od zer re re las bye",
    "K10D0199_H0200:470b-8": "ba phrag brgya'i pad ma /",
    "K10D0199_H0200:470b-9": "pad ma re re las bye ba phrag lnga brgya'i",
    "K10D0199_H0200:470b-10": "rin po che sna bdun gyi shing gi phreng ba",
    "K10D0199_H0200:470b-11": "/ shing re re'i lo ma las bye ba phrag lnga brgya'i rin po che'i kha dog /",
    "K10D0199_H0200:470b-12": "rin po che'i kha dog re re las kyang bye ba phrag lnga brgya'i 'dzam bu'i gser gyi 'od /",
    "K10D0199_H0200:470b-13": "'dzam bu'i gser gyi 'od re re'i nang nas kyang",
    "K10D0199_H0200:470b-14": "bye ba phrag lnga brgya'i rin po che'i lha'i bu",
    "K10D0199_H0200:470b-15": "mo; lha'i bu mo re re'ang shing gi drung na",
    "K10D0199_H0200:470b-16": "'dug nas / lag na bye ba phrag lnga brgya'i rin po che grangs med pa'i do shal thogs /",
    "K10D0199_H0200:470b-17": "ngo mtshar che ba'i glu dbyangs snyan pa len /",
    "K10D0199_H0200:470b-18": "glu dbyangs snyan pa'i nang nas phyir mi ldog pa'i sa'i chos kyi 'khor lo spyod /",
    "K10D0199_H0200:470b-19": "shing de dag las 'bras bu skyes pa'i kha dog bee d'urya bzhin du 'dug /",
    "K10D0199_H0200:470b-20": "kha dog de dag thams cad bee d'urya'i nang du 'dug pa /",
    "K10D0199_H0200:470b-21": "'od zer de dag thams cad g-yas phyogs su 'khor ba /",
    "K10D0199_H0200:470b-22": "sgra snyan pa sna tshogs 'byung ba /",
    "K10D0199_H0200:470b-23": "sgra thams cad las byams pa chen po dang /",
    "K10D0199_H0200:471a-0": "snying rje chen po'i chos 'chad @471a *//",
    "K10D0199_H0200:471a-1": "pa; re re'i pho brang mtho khyad ni dpag tshad drug cu rtsa gnyis /",
    "K10D0199_H0200:471a-2": "rngams su dpag tshad bcu bzhi /",
    "K10D0199_H0200:471a-3": "klu'i rgyal po bye ba phrag lnga brgyas ni pho brang bskor /",
    "K10D0199_H0200:471a-4": "klu'i rgyal po re re'ang bye ba phrag lnga brgya'i",
    "K10D0199_H0200:471a-5": "rin po che sna bdun gyi shing gi char phab",
    "K10D0199_H0200:471a-6": "pas pho brang gi steng brgyan /",
    "K10D0199_H0200:471a-7": "rang bzhin rlung byung bas shing de dag bskyod pa dang /",
    "K10D0199_H0200:471a-8": "shing de las mi rtag pa dang /",
    "K10D0199_H0200:471a-9": "sdug bsngal ba dang /",
    "K10D0199_H0200:471a-10": "stong pa dang /",
    "K10D0199_H0200:471a-11": "bdag med pa dang /",
    "K10D0199_H0200:471a-12": "pha rol tu phyin pa thams cad kyi sgra byung bar gyur to //",
    "K10D0199_H0200:471a-13": "de nas pho brang de'i nang na rgyal po chen po le'u du ba ti zhes bya ba /",
    "K10D0199_H0200:471a-14": "stan la 'dug pa las langs te /",
    "K10D0199_H0200:471a-15": "phyogs bcu'i de bzhin gshegs pa thams cad la phyag btsal nas /",
    "K10D0199_H0200:471a-16": "smon lam 'di skad ces btab bo //",
    "K10D0199_H0200:471a-17": "bdag gi bsod nams kyis byang chub sems dpa' byams",
    "K10D0199_H0200:471a-18": "pa'i chos kyi pho brang byed pa'i bsod nams dang",
    "K10D0199_H0200:471a-19": "ldan na / bdag gi smin mtshams par nas nor",
    "K10D0199_H0200:471a-20": "bu rin po che rang byung bar gyur cig ces",
    "K10D0199_H0200:471a-21": "smon lam btab pa dang /",
    "K10D0199_H0200:471a-22": "de ma thag tu bye ba phrag brgya'i rin po che byung nas /",
    "K10D0199_H0200:471a-23": "rin po che bee d'urya la sogs pa'i kha dog thams cad rdzogs par grub pa /",
    "K10D0199_H0200:471a-24": "shel gyi kha dog bzhin phyi nang gsal ba /",
    "K10D0199_H0200:471a-25": "rin po che de dag nam mkha' stong pa la 'khor zhing /",
    "K10D0199_H0200:471a-26": "ngo mtshar che ba'i rin po che'i pho brang rim",
    "K10D0199_H0200:471b-0": "pa bzhi bcu rtsa dgu sprul par gyur @471b to;",
    "K10D0199_H0200:471b-1": ";re re'i lan zhun re re las kyang bye ba",
    "K10D0199_H0200:471b-2": "'bum phrag gi rin po che pad ma 'dis spras",
    "K10D0199_H0200:471b-3": "pa la grub pa /",
    "K10D0199_H0200:471b-4": "lan zhun gyi bar thams cad na rdzus te skyes pa'i lha'i bu bye ba phrag dgu dang /",
    "K10D0199_H0200:471b-5": "lha'i bu mo bye ba phrag lnga brgya la /",
    "K10D0199_H0200:471b-6": "lha'i bu re re'i lag nas rin po che sna",
    "K10D0199_H0200:471b-7": "bdun bdun las grub pa'i padma dpag tu med pa",
    "K10D0199_H0200:471b-8": "bye ba phrag bcu /",
    "K10D0199_H0200:471b-9": "padma re re'i steng du 'od bye ba phrag dpag tu med pa /",
    "K10D0199_H0200:471b-10": "'od de dag gi nang na lha'i rol mo'i cha spyad ma dkrol bar sgra rang byung ba /",
    "K10D0199_H0200:471b-11": "sgra de dag byung ba dang /",
    "K10D0199_H0200:471b-12": "bu mo thams cad langs nas rol mo'i cha spyad",
    "K10D0199_H0200:471b-13": "thogs te gar dang; glu dbyangs snyan pa len pa'i",
    "K10D0199_H0200:471b-14": "sgra las dge ba bcu dang /",
    "K10D0199_H0200:471b-15": "smon lam bzhi la sogs pa'i sgra lha thams cad",
    "K10D0199_H0200:471b-16": "kyis thos pas bla na med pa'i byang chub tu",
    "K10D0199_H0200:471b-17": "sems bskyed do // de nas skyed mos tshal thams",
    "K10D0199_H0200:471b-18": "cad kyi nang na skyed mos tshal kha dog brgyad",
    "K10D0199_H0200:471b-19": "kyi bee d'urya'i rdzing bu /",
    "K10D0199_H0200:471b-20": "rdzing bu re re'i nang na bye ba phrag lnga brgya'i rin po che las grub pa /",
    "K10D0199_H0200:471b-21": "rdzing bu re re'i nang na yan lag brgyad dang ldan pa'i chus gang ba /",
    "K10D0199_H0200:471b-22": "chu de dag kyang gyen du 'bab pa /",
    "K10D0199_H0200:471b-23": "sgo bzhi'i phyi rol na rdzus te skyes pa'i padma bzhi /",
    "K10D0199_H0200:471b-24": "padma de dag las chu byung ba rin po che'i padma'i kha dog bzhin du 'bab pa /",
    "K10D0199_H0200:471b-25": "padma re re'i steng du lha'i bu mo nyi shu rtsa bzhi bzhi /",
    "K10D0199_H0200:471b-26": "lus kyi kha dog ngo mtshar che ba /",
    "K10D0199_H0200:471b-27": "byang chub sems dpa' bzhin du brgyan pa /",
    "K10D0199_H0200:472a-0": "lus mtshan dang ldan pa @472a *//",
    "K10D0199_H0200:472a-1": "lag na rin po che'i rang bzhin gyi snod bye ba phrag lnga brgya sprul /",
    "K10D0199_H0200:472a-2": "snod re re'i nang na lha'i bdud rtsi'i rang bzhin",
    "K10D0199_H0200:472a-3": "thams cad kyis gang ba phrag pa g-yon la thogs",
    "K10D0199_H0200:472a-4": "pa / do shal dpag tu med pa phrag pa g-yas la thogs pa /",
    "K10D0199_H0200:472a-5": "rol mo'i cha byad dpag tu med pa sprin bzhin du nam mkha' la 'dug pa /",
    "K10D0199_H0200:472a-6": "chu las byung ba /",
    "K10D0199_H0200:472a-7": "byang chub sems dpa' pha rol tu phyin pa drug brjod pa /",
    "K10D0199_H0200:472a-8": "dga' ldan gyi gnam du skyes pa'i lha'i bu gang",
    "K10D0199_H0200:472a-9": "la la zhig rang bzhin gyis lha'i bu mo rnams",
    "K10D0199_H0200:472a-10": "kyis g-yog byas pa /",
    "K10D0199_H0200:472a-11": "rin po che sna bdun gyi seng ge'i khri 'phang du dpag tshad bzhi yod pa /",
    "K10D0199_H0200:472a-12": "'dzam bu'i gser dang /",
    "K10D0199_H0200:472a-13": "rin po che dpag tu med pas brgyan pa /",
    "K10D0199_H0200:472a-14": "zur bzhi la 'dug pa /",
    "K10D0199_H0200:472a-15": "padma bzhi las skyes pa /",
    "K10D0199_H0200:472a-16": "padma re re la'ang rin po che phrag brgya las grub pa /",
    "K10D0199_H0200:472a-17": "rin po che re re la'ang bye ba phrag brgya'i 'od zer /",
    "K10D0199_H0200:472a-18": "'od zer de dag las ngo mtshar che ba sprul",
    "K10D0199_H0200:472a-19": "pa'i rin po che sna tshogs kyi me tog sprul",
    "K10D0199_H0200:472a-20": "pas brgyan pa / rin po che'i yol ba bres",
    "K10D0199_H0200:472a-21": "pa de'i phyogs na tshangs pa'i rgyal po bye ba",
    "K10D0199_H0200:472a-22": "phrag stong gis rang rang gi tshangs pa'i lha'i ngo",
    "K10D0199_H0200:472a-23": "mtshar che ba'i dril bu khyer nas yol ba'i steng",
    "K10D0199_H0200:472a-24": "pas brgyan pa / du dbyangs pa / tshangs pa'i",
    "K10D0199_H0200:472a-25": "rgyal po chung dus kyang rin po che sna tshogs",
    "K10D0199_H0200:472a-26": "pa'i dra bas yol ba'i steng du bres pa /",
    "K10D0199_H0200:472a-27": "de nas lha'i bu dang /",
    "K10D0199_H0200:472b-0": "lha'i bu mo brgya stong grangs med pa'i 'khor @472b",
    "K10D0199_H0200:472b-1": "gyis rin po che'i me tog padma thams cad khyer",
    "K10D0199_H0200:472b-2": "nas khri'i steng du bdal ba /",
    "K10D0199_H0200:472b-3": "padma de dag thams cad rin po che'i rang bzhin",
    "K10D0199_H0200:472b-4": "gyi bu mo bye ba phrag lnga brgya byung ba",
    "K10D0199_H0200:472b-5": "de dag gi lag na rnga yab dkar po thogs",
    "K10D0199_H0200:472b-6": "pa / yol ba'i nang na 'dug pa /",
    "K10D0199_H0200:472b-7": "pho brang zur bzhi la rin po che'i ka ba bzhi yod pa /",
    "K10D0199_H0200:472b-8": "rin po che'i ka ba re re la'ang brgya phrag stong gi khang pa brtsegs pa /",
    "K10D0199_H0200:472b-9": "bu mo 'di'i nor bu ni bres /",
    "K10D0199_H0200:472b-10": "lan kan bar kun tu lha'i bu mo brgya stong yod /",
    "K10D0199_H0200:472b-11": "kha dog ngo mtshar che ba dpag tu med pa'i rol mo'i cha spyad lag na thogs pa /",
    "K10D0199_H0200:472b-12": "rol mo'i sgra'i nang nas sdug bsngal ba dang; stong pa dang /",
    "K10D0199_H0200:472b-13": "mi rtag pa dang /",
    "K10D0199_H0200:472b-14": "bdag med pa dang /",
    "K10D0199_H0200:472b-15": "pha rol tu phyin pa thams cad kyi sgra 'byung ba /",
    "K10D0199_H0200:472b-16": "lha'i pho brang de dag nas rin po che'i kha",
    "K10D0199_H0200:472b-17": "dog dpag tu med pa bye ba phrag brgya yod",
    "K10D0199_H0200:472b-18": "pa / bu mo re re kun kyang rin po che'i kha dog dang mthun par sprul to //",
    "K10D0199_H0200:472b-19": "de nas phyogs bcu'i lha dpag tu med pa thams",
    "K10D0199_H0200:472b-20": "cad dga' ldan gyi lha'i pho brang du skye ba",
    "K10D0199_H0200:472b-21": "len par smon lam btab bo //",
    "K10D0199_H0200:472b-22": "de nas dga' ldan gyi pho brang na rgyal po",
    "K10D0199_H0200:472b-23": "chen po lnga po la rgyal po chen po dang",
    "K10D0199_H0200:472b-24": "po ni / rin po che'i rgyal mtshan zhes bya",
    "K10D0199_H0200:472b-25": "ba lus la rin po che sna bdun gyi char",
    "K10D0199_H0200:472b-26": "'bebs pas pho brang gi nang du 'thor ba /",
    "K10D0199_H0200:472b-27": "rin po che'i nor bu re re'ang rol mo'i cha spyad dpag tu med par sprul pa /",
    "K10D0199_H0200:472b-28": "nam mkha' la kun tu 'phyang ba /",
    "K10D0199_H0200:473a-0": "ma brdungs par sgra snyan pa dpag tu @473a *//",
    "K10D0199_H0200:473a-1": "med pa rang 'byung ba /",
    "K10D0199_H0200:473a-2": "sems can gyi yid rtog pa /",
    "K10D0199_H0200:473a-3": "rgyal po gnyis pa me tog 'thor ba zhes bya",
    "K10D0199_H0200:473a-4": "ba lus la me tog sna tshogs kyi char 'bebs",
    "K10D0199_H0200:473a-5": "pa / pho brang thams cad khyab par me tog gi gdugs sprul /",
    "K10D0199_H0200:473a-6": "gdugs re re'ang brgya phrag stong gi rgyal mtshan dang /",
    "K10D0199_H0200:473a-7": "'phan gyis lam drangs pa /",
    "K10D0199_H0200:473a-8": "rgyal po gsum pa ni /",
    "K10D0199_H0200:473a-9": "spos kyi dbyangs zhes bya ba lus kyi ba spu'i",
    "K10D0199_H0200:473a-10": "khung bu'i nang nas ngo mtshar che ba'i rgya mtsho'i",
    "K10D0199_H0200:473a-11": "'gram gyi tsandan gyi spos kyi char 'bebs pa /",
    "K10D0199_H0200:473a-12": "spos de dag sprin bzhin du chags pa /",
    "K10D0199_H0200:473a-13": "kha dog brgya phrag gis pho brang lan bdun du bskor ba /",
    "K10D0199_H0200:473a-14": "rgyal po chen po bzhi pa /",
    "K10D0199_H0200:473a-15": "dga' ba bde ba zhes bya ba lus la yid",
    "K10D0199_H0200:473a-16": "bzhin gyi nor bu rin po che'i char 'bebs pa",
    "K10D0199_H0200:473a-17": "/ rin po che re re'ang rang bzhin gyis rgyal mtshan dang /",
    "K10D0199_H0200:473a-18": "'phan gyi steng du 'dug nas sangs rgyas la skyabs su 'gro ba dang /",
    "K10D0199_H0200:473a-19": "chos dang /",
    "K10D0199_H0200:473a-20": "dge 'dun la skyabs su 'gro bar 'chad pa dang /",
    "K10D0199_H0200:473a-21": "yan lag lnga'i tshul khrims kyi sgra dang /",
    "K10D0199_H0200:473a-22": "dge ba'i chos dpag tu med pa dang /",
    "K10D0199_H0200:473a-23": "pha rol tu phyin pa thams cad dang /",
    "K10D0199_H0200:473a-24": "byams pa byang chub kyi yan lag gi sgra la 'dzud pa /",
    "K10D0199_H0200:473a-25": "rgyal po chen po lnga pa /",
    "K10D0199_H0200:473a-26": "sgra dbyangs drag po zhes bya ba lus kyi ba spu'i khung bu thams cad nas chu 'bebs pa /",
    "K10D0199_H0200:473a-27": "chu re re'i steng du me tog padma bye ba phrag lnga brgya yod pa /",
    "K10D0199_H0200:473a-28": "padma re re'i steng du shel gyi bu mo nyi shu rtsa lnga lnga /",
    "K10D0199_H0200:473b-0": "@473b shel gyi bu mo re re'i lus thams cad",
    "K10D0199_H0200:473b-1": "kyi ba spu'i bu ga re re'i nang nas lha'i",
    "K10D0199_H0200:473b-2": "bdud las rgyal ba'i sgra snyan pa 'byung ba sprul",
    "K10D0199_H0200:473b-3": "lo // bcom ldan 'das kyis au p'a li la bka' stsal pa /",
    "K10D0199_H0200:473b-4": "dga' ldan gyi lha'i gnas zhes bya bar dge ba bcu dang /",
    "K10D0199_H0200:473b-5": "rgyal ba la drin bsab pa dang /",
    "K10D0199_H0200:473b-6": "ngo mtshar che ba bskyed pa'i bsod nams ni ngas",
    "K10D0199_H0200:473b-7": "bskal pa chung du gcig gi bar du 'dug nas",
    "K10D0199_H0200:473b-8": "skye ba gcig gis thogs pa'i byang chub sems dpa'",
    "K10D0199_H0200:473b-9": "drin bsab pa dang /",
    "K10D0199_H0200:473b-10": "dge ba bcu'i 'bras bu bshad kyang rdzogs pa'i mtha' med de /",
    "K10D0199_H0200:473b-11": "'dir ngas khyed la sogs pa la mdo tsam zhig bshad cing bstan par bya'o //",
    "K10D0199_H0200:473b-12": "au p'a li /",
    "K10D0199_H0200:473b-13": "dge slong ngam /",
    "K10D0199_H0200:473b-14": "'khor thams cad kyang rung ste gang la la zhig",
    "K10D0199_H0200:473b-15": "skye shi la mi skyo bar lha'i gnas su skye",
    "K10D0199_H0200:473b-16": "bar 'dod na / bla na med pa'i byang chub",
    "K10D0199_H0200:473b-17": "tu sems bskyed pa byams pa'i zhabs 'bring byed 'dod",
    "K10D0199_H0200:473b-18": "par lta ba ni /",
    "K10D0199_H0200:473b-19": "yan lag lnga'i khrims brgyad rdzogs pa /",
    "K10D0199_H0200:473b-20": "lus sems kyi brtson 'grus rgyun mi 'chad pa /",
    "K10D0199_H0200:473b-21": "dge ba bcu'i chos la spyod pa /",
    "K10D0199_H0200:473b-22": "bde skyid phun sum tshogs par 'dod pa /",
    "K10D0199_H0200:473b-23": "sems rtse gcig tu dga' ldan gyi gnas su skye",
    "K10D0199_H0200:473b-24": "bar 'dod pa de dag ni yang dag par lta",
    "K10D0199_H0200:473b-25": "ba zhes bya ste /",
    "K10D0199_H0200:473b-26": "gzhan du lta ba ni log par lta ba zhes bya'o //",
    "K10D0199_H0200:473b-27": "de nas au p'a li stan las langs te gos tshags bcos nas gdong dang /",
    "K10D0199_H0200:473b-28": "spyi bos phyag btsal te /",
    "K10D0199_H0200:474a-0": "bcom ldan 'das la 'di @474a *//",
    "K10D0199_H0200:474a-1": "skad ces gsol to //",
    "K10D0199_H0200:474a-2": "bcom ldan 'das /",
    "K10D0199_H0200:474a-3": "dga' ldan gyi gnam du de lta bu'i bde skyid",
    "K10D0199_H0200:474a-4": "phun sum tshogs pa der skyes bu chen po 'di",
    "K10D0199_H0200:474a-5": "dus ci tsam du 'dzam bu'i gling nas lha'i gnas",
    "K10D0199_H0200:474a-6": "de lta bur skye par 'gyur /",
    "K10D0199_H0200:474a-7": "bcom ldan 'das kyis bka' stsal pa /",
    "K10D0199_H0200:474a-8": "dus 'di nas lo bcu gnyis lon nas dpyid zla",
    "K10D0199_H0200:474a-9": "'bring po'i tshes bco lnga'i nyi ma la yul bar",
    "K10D0199_H0200:474a-10": "ni kra ba li'i grong khyer na bram ze chen",
    "K10D0199_H0200:474a-11": "po pa pa li zhes bya ba'i khyim nas skye",
    "K10D0199_H0200:474a-12": "ba blangs pa'i sa nas skyil mo krung bcas nas",
    "K10D0199_H0200:474a-13": "ting nge 'dzin la mnyam par bzhag pa bzhin du",
    "K10D0199_H0200:474a-14": "lus gser gyi kha dog dang /",
    "K10D0199_H0200:474a-15": "'od zer dmar po nyi ma brgya stong bas lhag /",
    "K10D0199_H0200:474a-16": "steng gi dga' ldan gyi gnam du lus kyi sku gdung yang /",
    "K10D0199_H0200:474a-17": "dper na /",
    "K10D0199_H0200:474a-18": "gser gyi gzugs bzhin du mi g-yo mi 'gul bar",
    "K10D0199_H0200:474a-19": "lus kyi 'od zer gyi dkyil 'khor gyi nang nas",
    "K10D0199_H0200:474a-20": "rnam pa thar pa gsum dang /",
    "K10D0199_H0200:474a-21": "shes rab kyi pha rol tu phyin pa'i yi ge gsal bar ston te /",
    "K10D0199_H0200:474a-22": "de nas lha mi thams cad rjes su 'brang nas /",
    "K10D0199_H0200:474a-23": "rin po che sku gdung gyi mchod rten la mchod nas /",
    "K10D0199_H0200:474a-24": "de nas dga' ldan gyi gnam du rin po che",
    "K10D0199_H0200:474a-25": "sna bdun gyi pho brang na 'di gzhal med khang",
    "K10D0199_H0200:474a-26": "seng ge'i padma'i steng du skyil mo krung bcas nas",
    "K10D0199_H0200:474a-27": "lus 'dzam bu gser gyi kha dog bzhin du rdzus",
    "K10D0199_H0200:474a-28": "te skyes nas / sku tshur dpag tshad bcu drug /",
    "K10D0199_H0200:474a-29": "mtshan sum cu rtsa gnyis /",
    "K10D0199_H0200:474b-0": "dpe byad @474b bzang po brgyad cus rdzogs par brgyan pa /",
    "K10D0199_H0200:474b-1": "dpu'i thor tsugs dang ldan /",
    "K10D0199_H0200:474b-2": "dbu skra bee d'urya'i kha dog dang 'dra ba /",
    "K10D0199_H0200:474b-3": "shi kra bi li kra dang /",
    "K10D0199_H0200:474b-4": "ma 'di dang /",
    "K10D0199_H0200:474b-5": "gyen shugs kyi rin po che sa lha'i dbu rgyan brgyan pa /",
    "K10D0199_H0200:474b-6": "rin po che lha'i dbu brgyan de dag la bye",
    "K10D0199_H0200:474b-7": "ba phrag brgya'i rin po che'i kha dog re re'i",
    "K10D0199_H0200:474b-8": "nang nas / sprul pa'i de bzhin gshegs pa dpag",
    "K10D0199_H0200:474b-9": "tu med pa brgya stong phrag khri'i sprul pa'i byang",
    "K10D0199_H0200:474b-10": "chub sems dpa' mang pos zhabs 'bring byas pa /",
    "K10D0199_H0200:474b-11": "de nas zhing khams gzhan gyi byang chub sems dpa' thams cad cho 'phrul bco brgyad ston cing /",
    "K10D0199_H0200:474b-12": "lha'i dbu rgyan gyi nang na yid la smon pa'i",
    "K10D0199_H0200:474b-13": "rjes su mthun par lha'i dbu rgyan gyi nang na",
    "K10D0199_H0200:474b-14": "gnas so // byams pa'i smin mtshams nas 'od zer",
    "K10D0199_H0200:474b-15": "dkar po byung ste 'od zer de dag las brgyan",
    "K10D0199_H0200:474b-16": "phrag gi rin po che'i kha dog dang /",
    "K10D0199_H0200:474b-17": "ldan pa'i mtshan sum cu rtsa gnyis /",
    "K10D0199_H0200:474b-18": "mtshan re re'i nang nas bye ba phrag lnga brgya'i rin po che'i kha dog dpe byad bzang po /",
    "K10D0199_H0200:474b-19": "dpe byad re re la'ang bye ba phrag lnga brgya'i rin po che'i mtshan dang /",
    "K10D0199_H0200:474b-20": "dpe byad kyi kha dog 'bar ba'i lha'i bu re",
    "K10D0199_H0200:474b-21": "re'i 'od zer brgyad khri bzhi stong gi sprin thams",
    "K10D0199_H0200:474b-22": "cad padma las rang rang 'dug nas /",
    "K10D0199_H0200:474b-23": "nyin mtshan rtag par phyir mi ldog pa'i sa'i chos kyi 'khor lo spyod pa /",
    "K10D0199_H0200:474b-24": "bgrod pa gcig cing don grub par byed pa phrag",
    "K10D0199_H0200:474b-25": "lnga brgya'i lha'i bu de dag phyir mi ldog pa'i",
    "K10D0199_H0200:474b-26": "bla na med pa yang dag par rdzogs pa'i byang",
    "K10D0199_H0200:475a-0": "chub @475a *// 'di dag tu /",
    "K10D0199_H0200:475a-1": "dga' ldan gyi gnam du nyin mtshan rtag tu phyir",
    "K10D0199_H0200:475a-2": "mi ldog pa'i sa'i chos kyi 'khor lo la lha'i",
    "K10D0199_H0200:475a-3": "bu thams cad 'khod pa /",
    "K10D0199_H0200:475a-4": "'dzam bu'i gling gi tshe lo'i grangs bye ba 'bum",
    "K10D0199_H0200:475a-5": "phrag lnga bcu rtsa drug lon nas byams pa dga'",
    "K10D0199_H0200:475a-6": "ldan gyi gnam nas 'dzam bu'i gling du skye ba",
    "K10D0199_H0200:475a-7": "blangs pa'i mdo bshad par 'gyur ro //",
    "K10D0199_H0200:475a-8": "au p'a li /",
    "K10D0199_H0200:475a-9": "byang chub sems dpa' byams pa zhes bya ba 'dzam",
    "K10D0199_H0200:475a-10": "bu'i gling nas tshe 'phos nas dga' ldan gnam du",
    "K10D0199_H0200:475a-11": "skyes pa'i yon tan ni /",
    "K10D0199_H0200:475a-12": "de bzhin gshegs pa mya ngan las 'das nas de'i",
    "K10D0199_H0200:475a-13": "'khor nye gnas las gang la la zhig brtson 'grus",
    "K10D0199_H0200:475a-14": "su bsod nams bsags pa /",
    "K10D0199_H0200:475a-15": "sdom pa ma zhig cing mchod rten la phyag ba dar dang /",
    "K10D0199_H0200:475a-16": "mandal byed pa dang; spos dri zhim pa dang /",
    "K10D0199_H0200:475a-17": "me tog gi mchod pa dang /",
    "K10D0199_H0200:475a-18": "rnam par thar pa gsum la spyod cing /",
    "K10D0199_H0200:475a-19": "zab cing drang ba'i chos la spyod pa dang /",
    "K10D0199_H0200:475a-20": "mdo sde klog cing /",
    "K10D0199_H0200:475a-21": "sems rtse gcig tu rgyun mi 'chad par yid la zlos pa dang /",
    "K10D0199_H0200:475a-22": "mngon par shes pa drug thob par byed pa dang /",
    "K10D0199_H0200:475a-23": "de bzhin gshegs pa'i sku gzugs byed pa dang /",
    "K10D0199_H0200:475a-24": "byams pa'i mtshan brjod pa de lta bu la sogs",
    "K10D0199_H0200:475a-25": "pa'i mi de dag ni 'di skad cig tsam du",
    "K10D0199_H0200:475a-26": "khrims brgyad mnos nas sdig pa thams cad byang bar",
    "K10D0199_H0200:475a-27": "byed cing / smon lam btab nas tshe'i dus byas pa'i 'og tu /",
    "K10D0199_H0200:475a-28": "dper na /",
    "K10D0199_H0200:475b-0": "@475b skyes bu stobs dang ldan pa lag pa brgyang",
    "K10D0199_H0200:475b-1": "ba tsam du dga' ldan du skyes nas padma'i steng",
    "K10D0199_H0200:475b-2": "du skyil mo krung bcas nas /",
    "K10D0199_H0200:475b-3": "brgya phrag stong gi lha'i bus lha'i rol mo byed cing me tog mand'ar ba dang /",
    "K10D0199_H0200:475b-4": "mand'a ra ba chen po 'thor zhing legs so //",
    "K10D0199_H0200:475b-5": "legs so //",
    "K10D0199_H0200:475b-6": "zhes bsngags pa brjod nas /",
    "K10D0199_H0200:475b-7": "rigs kyi bu /",
    "K10D0199_H0200:475b-8": "khyod ni 'dzam bu'i gling du bsod nams rgya chen",
    "K10D0199_H0200:475b-9": "po bsags nas; 'chi 'pho ba'i 'og tu 'di ni",
    "K10D0199_H0200:475b-10": "dga' ldan gyi gnas zhes bya ba yin te /",
    "K10D0199_H0200:475b-11": "'dir lha'i rgyal po byams pa zhes bya ba la /",
    "K10D0199_H0200:475b-12": "khyod skyabs su gsol /",
    "K10D0199_H0200:475b-13": "phyag 'tshol cig dang /",
    "K10D0199_H0200:475b-14": "phyag 'tshal na smin mtshams kyi mdzod sku nas 'od zer dkar pos reg par byas nas /",
    "K10D0199_H0200:475b-15": "bskal pa dgu bcu'i skye shi las grol zhing sdig pa 'byang bar 'gyur ro //",
    "K10D0199_H0200:475b-16": "de nas byang chub sems dpa'i rjes su mthun pa'i yon tan gyis ngo mtshar chos bshad nas /",
    "K10D0199_H0200:475b-17": "brtson pa mi 'dor ba phyir mi ldog pa'i 'khor lo dang /",
    "K10D0199_H0200:475b-18": "bla na med pa'i lam yid la sems pa de",
    "K10D0199_H0200:475b-19": "lta bu la sogs pa'i sems can sdig pa thams",
    "K10D0199_H0200:475b-20": "cad byang zhing chos drug la spyod na the tshom",
    "K10D0199_H0200:475b-21": "med par nges par dga' ldan gyi gnam du skyes",
    "K10D0199_H0200:475b-22": "nas / 'phags pa byams pa'i zhal mthong /",
    "K10D0199_H0200:475b-23": "byams pa'i zhabs 'bring nas 'dzam bu'i gling du dang",
    "K10D0199_H0200:475b-24": "por chos thos nas ma 'ongs pa'i bskal pa 'di",
    "K10D0199_H0200:475b-25": "nyid kyi sangs rgyas dang /",
    "K10D0199_H0200:476a-0": "bskal pa skar ma lta bu'i sangs rgyas thams cad kyi'ang @476a *//",
    "K10D0199_H0200:476a-1": "zhal mthong nas sangs rgyas de dag thams cad kyi",
    "K10D0199_H0200:476a-2": "drung du byang chub tu lung ston pa thob par",
    "K10D0199_H0200:476a-3": "'gyur ro // au p'a li /",
    "K10D0199_H0200:476a-4": "de bzhin gshegs pa mya ngan las 'das pa'i 'og tu dge slong dang /",
    "K10D0199_H0200:476a-5": "dge slong ma dang /",
    "K10D0199_H0200:476a-6": "lha dang /",
    "K10D0199_H0200:476a-7": "klu dang /",
    "K10D0199_H0200:476a-8": "gnod sbyin dang /",
    "K10D0199_H0200:476a-9": "dri za dang /",
    "K10D0199_H0200:476a-10": "lha ma yin dang /",
    "K10D0199_H0200:476a-11": "nam mkha' lding dang /",
    "K10D0199_H0200:476a-12": "mi 'am ci dang /",
    "K10D0199_H0200:476a-13": "lto 'phye chen po la sogs pa 'khor thams cad",
    "K10D0199_H0200:476a-14": "las gang la la zhig byang chub sems dpa' sems",
    "K10D0199_H0200:476a-15": "dpa' chen po byams pa'i mtshan thos nas dga' ba",
    "K10D0199_H0200:476a-16": "dang / gus par phyag 'tshal ba'i mi de dag",
    "K10D0199_H0200:476a-17": "tshe'i dus byas nas se gol gtogs pa tsam du",
    "K10D0199_H0200:476a-18": "gong ma ci lta ba bzhin du /",
    "K10D0199_H0200:476a-19": "byams pa'i mtshan thos nas tshe'i dus byas pa'i 'og tu mun pa'i khams su mi ltung /",
    "K10D0199_H0200:476a-20": "mtha' 'khob kyi yul dang /",
    "K10D0199_H0200:476a-21": "log par lta ba dang /",
    "K10D0199_H0200:476a-22": "mi dge ba thams cad spyod par mi skye /",
    "K10D0199_H0200:476a-23": "skye ba thams cad du drang por lta ba dang /",
    "K10D0199_H0200:476a-24": "'khor phun sum tshogs pa dang /",
    "K10D0199_H0200:476a-25": "dkon mchog gsum la mi smod par skye'o //",
    "K10D0199_H0200:476a-26": "au p'a li /",
    "K10D0199_H0200:476a-27": "rigs kyi bu dang /",
    "K10D0199_H0200:476a-28": "rigs kyi bu mo gang la la zhig /",
    "K10D0199_H0200:476a-29": "sdom pa bshig pa dang /",
    "K10D0199_H0200:476a-30": "sdig pa mi dge ba'i las byas pas byang chub",
    "K10D0199_H0200:476a-31": "sems dpa' thugs rje chen po'i mtshan thos pas mtshan",
    "K10D0199_H0200:476a-32": "nas brjod cing / yan lag lnga gtugs te /",
    "K10D0199_H0200:476a-33": "sems rtse gcig tu bshags na sdig pa thams cad",
    "K10D0199_H0200:476b-0": "myur du @476b byang nas ma 'ongs pa'i dus kyi",
    "K10D0199_H0200:476b-1": "sems can thams cad byang chub sems dpa' thugs rje",
    "K10D0199_H0200:476b-2": "chen po'i mtshan brjod pa dang /",
    "K10D0199_H0200:476b-3": "sku gzugs bris nas spos dang /",
    "K10D0199_H0200:476b-4": "me tog dang /",
    "K10D0199_H0200:476b-5": "gos dang; gdugs dang /",
    "K10D0199_H0200:476b-6": "rgyal mtshan dang /",
    "K10D0199_H0200:476b-7": "ba dan dang /",
    "K10D0199_H0200:476b-8": "phyag btsal zhing yid la zlos na mi de dag",
    "K10D0199_H0200:476b-9": "tshe'i dus byas pa'i tshe na byang chub sems dpa'",
    "K10D0199_H0200:476b-10": "byams pas / mi chen po'i mtshan smin mtshams kyi mdzod spu nas 'od dang /",
    "K10D0199_H0200:476b-11": "lha'i bu thams cad kyis mand'a ra ba'i char phab",
    "K10D0199_H0200:476b-12": "nas mi de dag bsdus nas skad cig yud tsam",
    "K10D0199_H0200:476b-13": "gyis lha'i gnas su skyes //",
    "K10D0199_H0200:476b-14": "'phags pa byams pa'i zhal mthong nas gdong dang /",
    "K10D0199_H0200:476b-15": "spyi bos phyag btsal nas de ma thag tu chos thos pa dang /",
    "K10D0199_H0200:476b-16": "bla na med pa'i byang chub kyi la mthob pa dang /",
    "K10D0199_H0200:476b-17": "phyir mi ldog pa'i 'khor lo dang //",
    "K10D0199_H0200:476b-18": "ma 'ongs pa'i dus kyi tshe de bzhin gshegs pa",
    "K10D0199_H0200:476b-19": "gang g'a'i klung gi bye ma snyed kyi de bzhin",
    "K10D0199_H0200:476b-20": "gshegs pa mthong bar 'gyur ro //",
    "K10D0199_H0200:476b-21": "au p'a li /",
    "K10D0199_H0200:476b-22": "khyod rtse gcig tu nyon la yid la gyis shig /",
    "K10D0199_H0200:476b-23": "byang chub sems dpa' byams pa zhes bya ba la",
    "K10D0199_H0200:476b-24": "ma 'ongs pa'i sems can thams cad skyabs su 'gro",
    "K10D0199_H0200:476b-25": "ba na gang la la zhig skyabs su 'gro ba'i",
    "K10D0199_H0200:476b-26": "mi de dag ni bla na med pa'i lam dang;",
    "K10D0199_H0200:476b-27": "phyir mi ldog pa'i 'khor lo 'thob nas byang chub",
    "K10D0199_H0200:476b-28": "sems dpa' byams pa de bzhin gshegs pa dgra bcom",
    "K10D0199_H0200:476b-29": "pa yang dag par rdzogs pa'i sangs rgyas pa'i dus",
    "K10D0199_H0200:477a-0": "kyi tshe / @477a *//",
    "K10D0199_H0200:477a-1": "mi de dag de bzhin gshegs pa'i 'od zer mthong nas lung bstan pa thob par 'gyur ro //",
    "K10D0199_H0200:477a-2": "au p'a li /",
    "K10D0199_H0200:477a-3": "de bzhin gshegs pa mya ngan las 'das pa'i 'og tu 'khor bzhi po dang /",
    "K10D0199_H0200:477a-4": "lha dang /",
    "K10D0199_H0200:477a-5": "klu dang /",
    "K10D0199_H0200:477a-6": "gnod sbyin la sogs pa gang la la zhig dga' ldan gyi gnas su skyes pa'i dus kyi tshe /",
    "K10D0199_H0200:477a-7": "'di ltar blta bar bya ste /",
    "K10D0199_H0200:477a-8": "dga' ldan yid la byed pas de bzhin gshegs pa'i sdom pa blangs nas /",
    "K10D0199_H0200:477a-9": "nyi ma gcig gam /",
    "K10D0199_H0200:477a-10": "nyi ma bdun gyi bar du /",
    "K10D0199_H0200:477a-11": "dge ba bcu yid la byed pa dang /",
    "K10D0199_H0200:477a-12": "dge ba bcu'i lam la spyod pa'i bsod nams de",
    "K10D0199_H0200:477a-13": "dag byams pa'i mdun du bsngo zhing smon lam btab",
    "K10D0199_H0200:477a-14": "pa de dag ni lta ba de dag gi lha'i",
    "K10D0199_H0200:477a-15": "bu mthong ba dang /",
    "K10D0199_H0200:477a-16": "padma mthong bar 'gyur ro //",
    "K10D0199_H0200:477a-17": "gang la la zhig skad cig tsam byams pa'i ming nas brjod pa'i mi de dag ni /",
    "K10D0199_H0200:477a-18": "bskal pa stong nyis brgya'i skye shi las grol zhing sdig pa 'byang bar 'gyur ro //",
    "K10D0199_H0200:477a-19": "byams pa'i mtshan thos pas thal mo sbyar ba'i mi de dag ni /",
    "K10D0199_H0200:477a-20": "bskal pa lnga bcu'i skye shi las thar bar 'gyur ro //",
    "K10D0199_H0200:477a-21": "gang la la zhig byams pa la gus par phyag",
    "K10D0199_H0200:477a-22": "btsal bas bskal pa bye ba brgya'i skye shi las",
    "K10D0199_H0200:477a-23": "grol / thar zhing sdig pa byang bar 'gyur ro //",
    "K10D0199_H0200:477a-24": "lha'i gnas la mi chags shing ma 'ongs pa'i dus",
    "K10D0199_H0200:477a-25": "su klu'i sdong po byang chub kyi shing drung du",
    "K10D0199_H0200:477a-26": "bla na med pa'i byang chub kyi lam du sems",
    "K10D0199_H0200:477b-0": "@477b bskyed pa'ang thob par 'gyur ro //",
    "K10D0199_H0200:477b-1": "de skad ces bka' stsal pa dang /",
    "K10D0199_H0200:477b-2": "'khor mang po dpag tu med pa stan las langs",
    "K10D0199_H0200:477b-3": "te bcom ldan 'das kyi zhabs la spyi bos phyag",
    "K10D0199_H0200:477b-4": "btsal nas byams pa'i zhabs la'ang phyag btsal nas bcom",
    "K10D0199_H0200:477b-5": "ldan 'das dang / byams pa la la na brgya",
    "K10D0199_H0200:477b-6": "stong du bskor nas lam mthob par dag rang rang",
    "K10D0199_H0200:477b-7": "gi smon lam btab pa /",
    "K10D0199_H0200:477b-8": "bdag cag la sogs pas lha dang /",
    "K10D0199_H0200:477b-9": "mi dang /",
    "K10D0199_H0200:477b-10": "sde brgyad po 'dir bcom ldan 'das kyi spyan sngar",
    "K10D0199_H0200:477b-11": "mos pas smon lam btab pas ma 'ongs pa'i dus",
    "K10D0199_H0200:477b-12": "su lus spangs nas /",
    "K10D0199_H0200:477b-13": "'phags pa byams pa'i zhal mthong ba dang /",
    "K10D0199_H0200:477b-14": "thams cad dga' ldan gyi gnam du skye ba thob par gyur cig /",
    "K10D0199_H0200:477b-15": "bcom ldan 'das kyis bka' stsal pa /",
    "K10D0199_H0200:477b-16": "khyod la sogs pa ma 'ongs pa'i dus su bsod nams byed pa dang /",
    "K10D0199_H0200:477b-17": "tshul khrims bsrung ba dang /",
    "K10D0199_H0200:477b-18": "thams cad byang chub sems dpa' byams pa'i drung du",
    "K10D0199_H0200:477b-19": "skye ba blangs nas byang chub sems dpa' byams pas",
    "K10D0199_H0200:477b-20": "phyin gyis rlob par 'gyur ro //",
    "K10D0199_H0200:477b-21": "bcom ldan 'das kyis au p'a li la bka' stsal pa /",
    "K10D0199_H0200:477b-22": "au p'a li /",
    "K10D0199_H0200:477b-23": "de lta bur lta ba ni yang dag par lta ba zhes bya'o //",
    "K10D0199_H0200:477b-24": "gzhan du lta ba ni log par lta ba zhes",
    "K10D0199_H0200:477b-25": "bya'o; ;de nas tshe dang ldan pa kun dga' bo",
    "K10D0199_H0200:477b-26": "stan la 'dug pa las langs te pus mo btsugs",
    "K10D0199_H0200:477b-27": "nas thal mo sbyar te bcom ldan 'das la 'di",
    "K10D0199_H0200:477b-28": "skad ces gsol to //",
    "K10D0199_H0200:478a-0": "legs @478a *//",
    "K10D0199_H0200:478a-1": "so; ;bcom ldan 'das /",
    "K10D0199_H0200:478a-2": "byams pa'i yon tan legs par bshad do //",
    "K10D0199_H0200:478a-3": "ma 'ongs pa'i dus kyi tshe bsod nams byed pa'i",
    "K10D0199_H0200:478a-4": "sems can 'bras bu thob pa bdag cag gis thob",
    "K10D0199_H0200:478a-5": "par 'tshal bas / bcom ldan 'das /",
    "K10D0199_H0200:478a-6": "chos kyi rnam grangs 'di'i mtshan ci lags /",
    "K10D0199_H0200:478a-7": "bdag cag gis ci ltar gzung bar bgyi /",
    "K10D0199_H0200:478a-8": "bcom ldan 'das kyis /",
    "K10D0199_H0200:478a-9": "kun dga' bo la bka' stsal pa /",
    "K10D0199_H0200:478a-10": "kun dga' bo /",
    "K10D0199_H0200:478a-11": "khyod kyis de bzhin gshegs pas gsungs pa ma brjed",
    "K10D0199_H0200:478a-12": "par gzung la ma 'ongs pa'i don du lha'i gnas",
    "K10D0199_H0200:478a-13": "su skye pa'i lam 'byed pa dang /",
    "K10D0199_H0200:478a-14": "byang chub kyi mtshan dang /",
    "K10D0199_H0200:478a-15": "de bzhin gshegs pa'i gdung rgyun mi gcod pas mdo sde'i ming /",
    "K10D0199_H0200:478a-16": "byang chub sems dpa' byams pa mya ngan las 'das pa zhes kyang bya /",
    "K10D0199_H0200:478a-17": "byang chub sems dpa' byams pa dga' ldan gyi gnam",
    "K10D0199_H0200:478a-18": "du skye ba blangs nas byang chub kyi snying po",
    "K10D0199_H0200:478a-19": "la bskul ba zhes bya bar zungs shig /",
    "K10D0199_H0200:478a-20": "bcom ldan 'das kyis de skad ces bka' stsal nas /",
    "K10D0199_H0200:478a-21": "zhing khams gzhan nas 'ongs pa'i byang chub sems dpa'",
    "K10D0199_H0200:478a-22": "'bum phrag bcu bzhi'i le'u brgyan pa'i ting nge 'dzin",
    "K10D0199_H0200:478a-23": "thob par gyur to //",
    "K10D0199_H0200:478a-24": "lha'i bu 'bum phrag brgyad kyis bla na med pa'i",
    "K10D0199_H0200:478a-25": "byang chub tu sems bskyed nas thams cad kyis byams",
    "K10D0199_H0200:478a-26": "pa'i rjes su 'brang nas 'dzam bu'i gling du skye",
    "K10D0199_H0200:478a-27": "bar smon lam btab bo //",
    "K10D0199_H0200:478b-0": "bcom ldan @478b 'das kyis de skad ces bka' stsal nas /",
    "K10D0199_H0200:478b-1": "'khor bzhi po dang /",
    "K10D0199_H0200:478b-2": "lha dang /",
    "K10D0199_H0200:478b-3": "klu la sogs pa sde brgyad po /",
    "K10D0199_H0200:478b-4": "bcom ldan 'das kyis bka' stsal nas /",
    "K10D0199_H0200:478b-5": "thams cad mngon par dga' ste /",
    "K10D0199_H0200:478b-6": "bcom ldan 'das la phyag btsal nas phyir dong ngo //",
    "K10D0199_H0200:478b-7": "'phags pa byang chub sems dpa' byams pa dga' ldan gnam du skye ba blangs pa'i mdo rdzogs so ////",
    "K10D0199_H0200:478b-8": "zhu ba'i lo tstsha ba bande ba btong dang /"
}