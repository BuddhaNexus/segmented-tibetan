{
    "T02TD3148E:170b-0": "@170b # // rgya gar skad du /",
    "T02TD3148E:170b-1": "badzra a'a sa na s'a dha na /",
    "T02TD3148E:170b-2": "bod skad du /",
    "T02TD3148E:170b-3": "rdo rje gdan gyi sgrub thabs /",
    "T02TD3148E:170b-4": "sangs rgyas la phyag 'tshal lo //",
    "T02TD3148E:170b-5": "yon tan tshogs ldan gzhan don bla mar gyur pa'i de bzhin gshegs rnams thams cad la ni 'dud //",
    "T02TD3148E:170b-6": "dpal ldan rdo rje gdan zhes bya bas brgyan pa'i lus can 'khor ba'i skyon gyis bzung ba rnams //",
    "T02TD3148E:170b-7": "reg tu mi 'dod sangs rgyas mchog nyid dul ba bsdams pa dam pa'i sgrub thabs de nyid ni //",
    "T02TD3148E:170b-8": "de bzhin gshegs pa la sogs kha dog sna tshogs mdzes pa'i sku de dag ni legs par bri //",
    "T02TD3148E:171a-0": "de las mdun du 'chad par 'gyur ba'i tshul gyi mdog dang phyag la sogs pa dang ldan pa'i bcom ldan 'das legs par bsams la me tog @171a * //",
    "T02TD3148E:171a-1": "la sogs pa dbul bar bya'o //",
    "T02TD3148E:171a-2": "aom mi bskyod pa la phyag 'tshal lo //",
    "T02TD3148E:171a-3": "h'um /",
    "T02TD3148E:171a-4": "aom rdo rje'i me tog h'um sv'a h'a /",
    "T02TD3148E:171a-5": "re re zhing lan gsum gsum dbul bar bya'o //",
    "T02TD3148E:171a-6": "aom rnam par snang mdzad la phyag 'tshal lo aom /",
    "T02TD3148E:171a-7": "aom rdo rje'i me tog h'um sv'a h'a /",
    "T02TD3148E:171a-8": "aom rin chen 'byung ldan la phyag 'tshal lo//",
    "T02TD3148E:171a-9": "tra'm / aom rdo rje'i me tog h'um sv'a h'a /",
    "T02TD3148E:171a-10": "aom snang ba mtha' yas la phyag 'tshal lo//",
    "T02TD3148E:171a-11": "hr'i: aom rdo rje'i me tog h'um sv'a h'a /",
    "T02TD3148E:171a-12": "aom don yod grub pa la phyag 'tshal lo //",
    "T02TD3148E:171a-13": "a'a: aom rdo rje'i me tog h'um sv'a h'a /",
    "T02TD3148E:171a-14": "aom spyan ma la phyag 'tshal lo /",
    "T02TD3148E:171a-15": "lam / aom rdo rje'i me tog h'um sv'a h'a /",
    "T02TD3148E:171a-16": "aom m'a ma k'i la phyag 'tshal lo//",
    "T02TD3148E:171a-17": "m'am /",
    "T02TD3148E:171a-18": "aom rdo rje'i me tog h'um sv'a h'a /",
    "T02TD3148E:171a-19": "aom gos dkar mo la phyag 'tshal lo //",
    "T02TD3148E:171a-20": "p'am /",
    "T02TD3148E:171a-21": "aom rdo rje'i me tog h'um sv'a h'a /",
    "T02TD3148E:171a-22": "aom sgrol ma la phyag 'tshal lo //",
    "T02TD3148E:171a-23": "t'am /",
    "T02TD3148E:171a-24": "aom rdo rje'i me tog h'um sv'a h'a /",
    "T02TD3148E:171a-25": "de nas yang mi bskyod pa'i rang bzhin gyi rdo rje gdan la rab tu phal zhing ches shin tu phal che ba'i me tog dbul bar bya'o //",
    "T02TD3148E:171a-26": "rim pa 'di nyid kho nas aom rdo rje bdug spos h'um sv'a h'a /",
    "T02TD3148E:171a-27": "aom rdo rje'i dri h'um sv'a h'a /",
    "T02TD3148E:171a-28": "aom rdo rje'i lha bshos h'um sv'a h'a /",
    "T02TD3148E:171a-29": "aom zhes bya ba la sogs pas mchod pa'i cho ga rnams byas la /",
    "T02TD3148E:171a-30": "byams pa bsgom pa la sogs pa sngon du btang bas /",
    "T02TD3148E:171a-31": "de nas rang gi snying gar aa yongs su gyur ba las zla ba'i dkyil 'khor ro //",
    "T02TD3148E:171a-32": "de'i steng du yi ge h'um gser bzang po'i mdog go //",
    "T02TD3148E:171a-33": "de las 'od zer kun nas spros pas bla ma dang /",
    "T02TD3148E:171a-34": "sangs rgyas dang /",
    "T02TD3148E:171a-35": "byang chub sems dpa' rnams bltas la /",
    "T02TD3148E:171a-36": "de'i rjes la sku khrus dang /",
    "T02TD3148E:171a-37": "me tog la sogs pa mchod pa'i sprin gyi bkod pas legs par mchod par bya'o //",
    "T02TD3148E:171a-38": "de nas sdig pa bshags pa dang /",
    "T02TD3148E:171a-39": "bsod nams la rjes su yi rang ba dang /",
    "T02TD3148E:171a-40": "bsod nams yongs su bsngo ba dang gsum la skyabs su 'gro ba dang /",
    "T02TD3148E:171a-41": "lam la brten pa dang /",
    "T02TD3148E:171a-42": "byang chub tu sems bskyed pa rnams kyang /",
    "T02TD3148E:171a-43": "dkon mchog gsum la bdag skyabs mchi //",
    "T02TD3148E:171a-44": "zhes bya ba la sogs pa rnams kyis bya'o //",
    "T02TD3148E:171a-45": "de nas stong pa nyid rnam par bsgom par bya'o //",
    "T02TD3148E:171a-46": "chos thams cad rang bzhin med pa'i ngo bor rnam par bsgoms nas kyang /",
    "T02TD3148E:171b-0": "mi zad pa'i ngo bo'i byang chub kyi sems kyi rang bzhin 'od gsal ba'i bdag nyid blta @171b ba'o ;",
    "T02TD3148E:171b-1": "/ brtan par bya ba'i don du sngags brjod par bya ste /",
    "T02TD3148E:171b-2": "aom rang bzhin gyis rnam par dag pas chos thams cad rang bzhin gyis rnam par dag pa ni nga yin no //",
    "T02TD3148E:171b-3": "'od kyi rang bzhin gyis gzugs de nyid kho na yongs su gyur nas zla ba'i dkyil 'khor du'o //",
    "T02TD3148E:171b-4": "de'i steng du yi ge h'um aa la sogs pa dbyangs yig bcu drug gis yongs su bskor ba'o //",
    "T02TD3148E:171b-5": "yang ka la sogs pa gsal byed kyi yi ge rnams kyis kyang yongs su bskor ba'o //",
    "T02TD3148E:171b-6": "thams cad mdog dkar po'o //",
    "T02TD3148E:171b-7": "ma lus pa yongs su gyur nas zla ba'i dkyil 'khor gzugs su bsam par bya'o //",
    "T02TD3148E:171b-8": "de'i steng du sa bon gyi yi ge h'um ngo //",
    "T02TD3148E:171b-9": "der gyur pa las rdo rje'o //",
    "T02TD3148E:171b-10": "rdo rje de'i lte ba la yang yi ge h'um ngo //",
    "T02TD3148E:171b-11": "de dag ma lus pa yongs su gyur pa las gser bzang po'i mdog gi rdo rje gdan gyi sku'o //",
    "T02TD3148E:171b-12": "de'i gdan ni bdud bzhi'o //",
    "T02TD3148E:171b-13": "de yang phung po dang /",
    "T02TD3148E:171b-14": "nyon mongs pa dang /",
    "T02TD3148E:171b-15": "'chi bdag dang /",
    "T02TD3148E:171b-16": "lha'i bu'i bdud rnams te /",
    "T02TD3148E:171b-17": "dkar po dang /",
    "T02TD3148E:171b-18": "dmar po dang /",
    "T02TD3148E:171b-19": "nag po dang /",
    "T02TD3148E:171b-20": "ljang gu'i kha dog tu rim pa ji lta bar de dag rnams kyi lus bsgom par bya'o //",
    "T02TD3148E:171b-21": "bdud 'di dag rnams yongs su dkrigs pa las seng ge'i khri yin no //",
    "T02TD3148E:171b-22": "de'i steng du sna tshogs padma dang rdo rje'o //",
    "T02TD3148E:171b-23": "de la bzhugs pa'i bcom ldan 'das ni phyag gnyis pa rdo rje'i skyil mo krung gis gnas pa /",
    "T02TD3148E:171b-24": "phyag g-yas pas sa bo non gyi phyag rgya dang ldan pa g-yon pa mnyam par gzhag pa skul na bza' dur smig man pas ba zhi pa'i bdag nyid can du rnal 'byor pas bsgom par bya'o //",
    "T02TD3148E:171b-25": "de nas aom chos kyi dbyings kyi rang bzhin gyi bdag nyid ni nga yin no bar nga rgyal bskyed par bya'o //",
    "T02TD3148E:171b-26": "de nas bcom ldan 'das kyi g-yas phyogs su mdog ser ba phyag gnyis pa ral pa dang cod pan dang ldan pa g-yas rin po che'i rnga yab bsnams pa g-yon na klu shing me tog gis rgyas pa bsnams pa'i byang chub sems dpa' byams pa'o //",
    "T02TD3148E:171b-27": "de bzhin du g-yon phyogs su ni byang chub sems dpa' 'jig rten dbang phyug ste /",
    "T02TD3148E:171b-28": "mdog dkar ba g-yas pas rin po che'i rnga yab bsnams pa g-yon gyi padma dmar skya bsnams pa'o //",
    "T02TD3148E:172a-0": "gnyis ka yang bcom ldan 'das kyi zhal la rnam par @172a * //",
    "T02TD3148E:172a-1": "blta bar bsgom par bya'o //",
    "T02TD3148E:172a-2": "de'i rjes la ni go cha drug dgod par bya ste /",
    "T02TD3148E:172a-3": "bcom ldan 'das kyi spyan gnyis la zla ba'i dkyil 'khor ro //",
    "T02TD3148E:172a-4": "de'i steng du yi ge kisham kha dog dkar po'o //",
    "T02TD3148E:172a-5": "rna ba gnyis ka la zla ba'i dkyil 'khor gyi steng du yi ge dzr'im kha dog mthing nag go //",
    "T02TD3148E:172a-6": "sna bug gnyis la zla ba'i dkyil 'khor ro //",
    "T02TD3148E:172a-7": "de'i steng du yi ge kham kha dog ser po'o //",
    "T02TD3148E:172a-8": "lce la zla ba'i dkyil 'khor gyi steng du yi ge gam mdog dmar po'o //",
    "T02TD3148E:172a-9": "dpral bar zla ba'i dkyil 'khor gyi steng du yi ge kam mdog ljang gu'o //",
    "T02TD3148E:172a-10": "nu ma gnyis kyi bar du zla ba'i dkyil 'khor gyi steng du yi ge som mdog dkar po'o //",
    "T02TD3148E:172a-11": "'di dag ni go cha drug dgod pa bsgom pa'o //",
    "T02TD3148E:172a-12": "de nas rang gi snying gar zla ba'i dkyil 'khor la yi ge h'um yongs su gyur pa las /",
    "T02TD3148E:172a-13": "rdo rje lte ba la h'um dang bcas pa zla ba'i dkyil 'khor gyi steng du ste /",
    "T02TD3148E:172a-14": "de dag thams cad yongs su gyur pa las /",
    "T02TD3148E:172a-15": "ye shes sems dpa' dam tshig sems dpa' lta bu rnam par bsam par bya'o //",
    "T02TD3148E:172a-16": "de nas mgo bo la zla ba'i dkyil 'khor gyi steng du yi ge aom yongs su gyur pa las 'khor lo kha dog dkar po'o //",
    "T02TD3148E:172a-17": "de'i dkyil 'khor du yang zla ba la gnas pa'i yi ge aom zhes bya ba ni bcom ldan 'das kyi sku'i rnam par dag pa bsgom pa'o //",
    "T02TD3148E:172a-18": "mgrin par zla ba'i dkyil 'khor gyi steng du yi ge a'a:yongs su gyur pa las padma dmar po 'dab ma brgyad pa'o //",
    "T02TD3148E:172a-19": "de'i dbus su zla ba'i dkyil 'khor la gnas pa'i a'a: yi ge bya ba ni bcom ldan 'das kyi gsung rnam par dag pa bsgom pa'o //",
    "T02TD3148E:172a-20": "lte ba'i gong du zla ba'i dkyil 'khor de'i steng du yi ge h'um yongs su gyur pa las rdo rje kha dog nag po'o //",
    "T02TD3148E:172a-21": "de'i dbus su zla ba'i dkyil 'khor la gnas pa'i yi ge h'um ngo zhes bya ba ni bcom ldan 'das kyi thugs rnam par dag pa bsgom pa'o //",
    "T02TD3148E:172a-22": "'bras bu sangs rgyas nyid ni grub par bya'o //",
    "T02TD3148E:172a-23": "de nas nam mkha' la gnas pa'i bcom ldan 'das snying ga'i sa bon gyi 'od zer gyis spyan drangs la /",
    "T02TD3148E:172a-24": "dza: h'um: bam ho: zhes bya ba yi ge bzhis mdun du bzhugs su gsol lo //",
    "T02TD3148E:172a-25": "der mchod yon dang zhabs bsil dang /",
    "T02TD3148E:172a-26": "gdan dang /",
    "T02TD3148E:172a-27": "bsang gtor rnams dbul bar bya'o /",
    "T02TD3148E:172b-0": "@172b de nas ni 'o thug la sogs pa'i zhal zas drang bar bya ste /",
    "T02TD3148E:172b-1": "'dis ni bdud rtsi myang ba brjod do //",
    "T02TD3148E:172b-2": "de'i rjes su //",
    "T02TD3148E:172b-3": "sangs rgyas kun la bdag phyag 'tshal //",
    "T02TD3148E:172b-4": "zhes bya ba'i bstod pa 'di dag gis bstod par bya'o //",
    "T02TD3148E:172b-5": "de nas ye shes sems dpa' dang /",
    "T02TD3148E:172b-6": "dam tshig sems dpa' lhan cig gcig tu byas la /",
    "T02TD3148E:172b-7": "dam tshig khyod dam tshig khyod dam tshig khyod bdag aom a'a: h'um zhes bya ba'i sngags 'dis gnyis su med par bya ba'o /",
    "T02TD3148E:172b-8": "bsgoms pas ngal bar gyur na ni phyi nas bzlas pa bya ba'o //",
    "T02TD3148E:172b-9": "aom a'a: badzra h'um sv'a h'a /",
    "T02TD3148E:172b-10": "zhes bya ba ni bzlas pa'i sngags so //",
    "T02TD3148E:172b-11": "phyi nas ni bla na med pa yang dag par rdzogs pa'i byang chub tu bsod nams yongs su bsdos la /",
    "T02TD3148E:172b-12": "gshegs su gsol te /",
    "T02TD3148E:172b-13": "ji ltar bde bar rgyu bar bya ba'o zhes bya ba'o //",
    "T02TD3148E:172b-14": "bsod nams 'dis sems can rnams thams cad myur du de bzhin gshegs pa'i ye shes thob par gyur cig /",
    "T02TD3148E:172b-15": "gdams ngag gi rim pa'i bcom ldan 'das rdo rje gdan gyi sgrub thabs yongs su rdzogs so /",
    "T02TD3148E:172b-17": "// / pandi ta chen po aa bha y'a ka ra'i zhal snga nas dge slong tshul khrims rgyal mtshan gyis bsgyur ba'o//"
}