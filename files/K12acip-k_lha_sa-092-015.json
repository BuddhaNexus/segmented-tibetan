{
    "K12acip-k_lha_sa-092-015:75b-0": "@75b rgya gar skad du /",
    "K12acip-k_lha_sa-092-015:75b-1": "a'arya t'a ra bha tt'a ri ka n'a ma aashta sha ta kam/",
    "K12acip-k_lha_sa-092-015:75b-2": "bod skad du /",
    "K12acip-k_lha_sa-092-015:75b-3": "rje btsun ma 'phags ma sgrol ma'i mtshan brgya rtsa brgyad pa /",
    "K12acip-k_lha_sa-092-015:75b-4": "rje btsun ma 'phags ma sgrol ma la phyag 'tshal lo //",
    "K12acip-k_lha_sa-092-015:75b-5": "dpal ldan yid 'ong po ta la //",
    "K12acip-k_lha_sa-092-015:75b-6": "sna tshogs khams kyis rnam par spras //",
    "K12acip-k_lha_sa-092-015:75b-7": "sna tshogs ljon pas bkram pa ste /",
    "K12acip-k_lha_sa-092-015:76a-0": "@76a *// skye gnyis du ma sgra 'byin pa //",
    "K12acip-k_lha_sa-092-015:76a-1": "'bab chu sna tshogs ku co che //",
    "K12acip-k_lha_sa-092-015:76a-2": "ri dvags sna tshogs 'khrugs pa ste //",
    "K12acip-k_lha_sa-092-015:76a-3": "me tog sna tshogs rigs rnams kyis //",
    "K12acip-k_lha_sa-092-015:76a-4": "kun tu dri yis bkang ba ste //",
    "K12acip-k_lha_sa-092-015:76a-5": "sna tshogs yid 'ong 'bras bur ldan //",
    "K12acip-k_lha_sa-092-015:76a-6": "rkang pa drug pa glu yi sgra //",
    "K12acip-k_lha_sa-092-015:76a-7": "mi'am ci yis glu snyan len //",
    "K12acip-k_lha_sa-092-015:76a-8": "glang chen smyon pas yang dag khengs //",
    "K12acip-k_lha_sa-092-015:76a-9": "rig 'dzin grub pa'i tshogs rnams dang //",
    "K12acip-k_lha_sa-092-015:76a-10": "dri za rnams kyang glu len pa //",
    "K12acip-k_lha_sa-092-015:76a-11": "thub pa 'dod chags bral rnams dang //",
    "K12acip-k_lha_sa-092-015:76a-12": "byang chub sems dpa'i tshogs gzhan dang //",
    "K12acip-k_lha_sa-092-015:76a-13": "sa bcu'i dbang phyug rnams dang ni //",
    "K12acip-k_lha_sa-092-015:76a-14": "'phags ma sgrol sogs lha mo rnams //",
    "K12acip-k_lha_sa-092-015:76a-15": "rig pa'i rgyal mo stong rnams kyis //",
    "K12acip-k_lha_sa-092-015:76a-16": "rtag tu legs par sten pa'o //",
    "K12acip-k_lha_sa-092-015:76a-17": "khro bo'i rgyal po'i tshogs gzhan dang //",
    "K12acip-k_lha_sa-092-015:76a-18": "rta mgrin la sogs kyis bskor ba //",
    "K12acip-k_lha_sa-092-015:76a-19": "sems can kun la phan par brtson //",
    "K12acip-k_lha_sa-092-015:76a-20": "bcom ldan 'das ni spyan ras gzigs //",
    "K12acip-k_lha_sa-092-015:76a-21": "bzhugs te de phyir dpal dang ldan; ;padma'i snying po thub pa'i gdan //",
    "K12acip-k_lha_sa-092-015:76a-22": "dka' thub chen po dang ldan pa //",
    "K12acip-k_lha_sa-092-015:76a-23": "byams pa dang ni snying rje ldan //",
    "K12acip-k_lha_sa-092-015:76a-24": "lha yi 'khor ni chen po la //",
    "K12acip-k_lha_sa-092-015:76a-25": "chos gsung po ni yang dag bzhugs //",
    "K12acip-k_lha_sa-092-015:76a-26": "de ru nyer 'dug yang dag langs //",
    "K12acip-k_lha_sa-092-015:76a-27": "phyag na rdo rje stobs po che //",
    "K12acip-k_lha_sa-092-015:76a-28": "mchog tu snying rje dang ldan pas //",
    "K12acip-k_lha_sa-092-015:76a-29": "spyan ras gzigs la zhus pa ste //",
    "K12acip-k_lha_sa-092-015:76b-0": "rkun po sbrul dang sengge @76b me; ;glang po stag dang chus 'jigs pa //",
    "K12acip-k_lha_sa-092-015:76b-1": "zhi mdzad thub pas sems can rnams //",
    "K12acip-k_lha_sa-092-015:76b-2": "'khor ba'i rgya mtshor bying ba rnams //",
    "K12acip-k_lha_sa-092-015:76b-3": "'khor ba'i zhags pas bcings pa rnams //",
    "K12acip-k_lha_sa-092-015:76b-4": "chags sdang gti mug dri ma las //",
    "K12acip-k_lha_sa-092-015:76b-5": "gang gis sems can grol 'gyur ba //",
    "K12acip-k_lha_sa-092-015:76b-6": "de gsungs bdag la thub chen po //",
    "K12acip-k_lha_sa-092-015:76b-7": "de skad zhus nas bcom ldan 'das //",
    "K12acip-k_lha_sa-092-015:76b-8": "'jig rten mgon pos 'di skad gsungs //",
    "K12acip-k_lha_sa-092-015:76b-9": "dpal ldan de ni spyan ras gzigs //",
    "K12acip-k_lha_sa-092-015:76b-10": "phyag na rdo rjer rab rtogs byed //",
    "K12acip-k_lha_sa-092-015:76b-11": "snyan pa'i tshig ni 'di skad gsungs //",
    "K12acip-k_lha_sa-092-015:76b-12": "nyon cig gsang ba'i rgyal dbang po; ;skyob pa 'od dpag med pa yi //",
    "K12acip-k_lha_sa-092-015:76b-13": "smon lam stobs kyis byung ba ste //",
    "K12acip-k_lha_sa-092-015:76b-14": "nga yis 'jig rten ma rung shes //",
    "K12acip-k_lha_sa-092-015:76b-15": "snying rje che dang ldan pa yis //",
    "K12acip-k_lha_sa-092-015:76b-16": "'gro ba 'don par brtson pa mo //",
    "K12acip-k_lha_sa-092-015:76b-17": "nyi ma shar ba dang 'dra ba //",
    "K12acip-k_lha_sa-092-015:76b-18": "zla ba nya 'dra byed kyi 'od //",
    "K12acip-k_lha_sa-092-015:76b-19": "lhar bcas mi dang lha min rnams //",
    "K12acip-k_lha_sa-092-015:76b-20": "'di rnams thams cad gsal bar byed //",
    "K12acip-k_lha_sa-092-015:76b-21": "'jig rten gsum po g-yo bar byed //",
    "K12acip-k_lha_sa-092-015:76b-22": "gnod sbyin srin po 'jigs par byed //",
    "K12acip-k_lha_sa-092-015:76b-23": "phyag na autpal sngon po bsnams //",
    "K12acip-k_lha_sa-092-015:76b-24": "ma 'jigs ma 'jigs zhes brjod ma //",
    "K12acip-k_lha_sa-092-015:76b-25": "bar snang du ni 'bar bar gnas //",
    "K12acip-k_lha_sa-092-015:76b-26": "'gro ba yang dag gzung don du; ;mtshon gyi bskal pa byung ba dang //",
    "K12acip-k_lha_sa-092-015:76b-27": "'jigs pa sna tshogs 'khrugs don du //",
    "K12acip-k_lha_sa-092-015:76b-28": "rgyal ba rnams kyi bdag bskyed de //",
    "K12acip-k_lha_sa-092-015:76b-29": "ming rnams dran pa nyid kyis kyang //",
    "K12acip-k_lha_sa-092-015:77a-0": "sems can thams @77a *//",
    "K12acip-k_lha_sa-092-015:77a-1": "cad bdag gis srung //",
    "K12acip-k_lha_sa-092-015:77a-2": "sna tshogs 'jigs pa'i rgya mtsho las //",
    "K12acip-k_lha_sa-092-015:77a-3": "sems can thams cad bdag gis bsgral //",
    "K12acip-k_lha_sa-092-015:77a-4": "des na bdag la 'jig rten du //",
    "K12acip-k_lha_sa-092-015:77a-5": "rgyal ba'i tshogs kyis sgrol mar bsgrags //",
    "K12acip-k_lha_sa-092-015:77a-6": "thal mo sbyar ba byas nas ni //",
    "K12acip-k_lha_sa-092-015:77a-7": "spyan sngar 'dug ste 'di skad gsol //",
    "K12acip-k_lha_sa-092-015:77a-8": "gus dang bcas pas yang dag gnas //",
    "K12acip-k_lha_sa-092-015:77a-9": "gang zhig rgyal bas sngon bsgrags pa //",
    "K12acip-k_lha_sa-092-015:77a-10": "gsungs shig mtshan brgya rtsa brgyad pa //",
    "K12acip-k_lha_sa-092-015:77a-11": "sa bcu'i dbang phyug mgon rnams dang //",
    "K12acip-k_lha_sa-092-015:77a-12": "byang chub sems dpa' rab dga' ba //",
    "K12acip-k_lha_sa-092-015:77a-13": "sdig pa spong byed bsod nams dang //",
    "K12acip-k_lha_sa-092-015:77a-14": "bkra shis grags pa 'phel bar byed //",
    "K12acip-k_lha_sa-092-015:77a-16": "/ gter dang nor rnams 'phel byed nyid //",
    "K12acip-k_lha_sa-092-015:77a-17": "nad rnams thams cad brlag par byed //",
    "K12acip-k_lha_sa-092-015:77a-18": "dpal dang shis pa 'jog par byed //",
    "K12acip-k_lha_sa-092-015:77a-19": "nad med tshe ni 'phel bar byed //",
    "K12acip-k_lha_sa-092-015:77a-20": "sems can rnams la byams bsgoms la //",
    "K12acip-k_lha_sa-092-015:77a-21": "de dag sgrogs shig thub chen po //",
    "K12acip-k_lha_sa-092-015:77a-22": "de skad zhus nas bcom ldan 'das //",
    "K12acip-k_lha_sa-092-015:77a-23": "spyan ras gzigs dbang rab tu bzhad //",
    "K12acip-k_lha_sa-092-015:77a-24": "phyogs rnams thams cad rab gzigs nas //",
    "K12acip-k_lha_sa-092-015:77a-25": "'di lta bu yi byams pa spros //",
    "K12acip-k_lha_sa-092-015:77a-26": "phyag ni g-yas pas phyag thabs mdzad //",
    "K12acip-k_lha_sa-092-015:77a-27": "bsod nams mtshan nyid ldan pa yi //",
    "K12acip-k_lha_sa-092-015:77a-28": "de gsungs shes rab shin tu che //",
    "K12acip-k_lha_sa-092-015:77a-29": "legs so legs so dka' thub che //",
    "K12acip-k_lha_sa-092-015:77a-30": "sems can kun la gcig tu brtse //",
    "K12acip-k_lha_sa-092-015:77b-0": "@77b skal pa chen po'i mi rnams nyon //",
    "K12acip-k_lha_sa-092-015:77b-1": "mi rnams gang zhig 'di sgrog pa //",
    "K12acip-k_lha_sa-092-015:77b-2": "nor gyi dbang phyug yang dag 'gyur //",
    "K12acip-k_lha_sa-092-015:77b-3": "nad rnams thams cad yang dag grol //",
    "K12acip-k_lha_sa-092-015:77b-4": "dbang phyug kun dang yang dag ldan //",
    "K12acip-k_lha_sa-092-015:77b-5": "dus min 'chi ba nges par 'joms //",
    "K12acip-k_lha_sa-092-015:77b-6": "'chi ba bde ba can 'gro ba //",
    "K12acip-k_lha_sa-092-015:77b-7": "de rnams bdag gis bshad par bya //",
    "K12acip-k_lha_sa-092-015:77b-8": "lha yi dge 'dun bdag la nyon //",
    "K12acip-k_lha_sa-092-015:77b-9": "'di la rjes su yi rang gis //",
    "K12acip-k_lha_sa-092-015:77b-10": "legs par bsngams par 'gyur la bstod //",
    "K12acip-k_lha_sa-092-015:77b-12": "aom// dge ba can ni gzi brjid che //",
    "K12acip-k_lha_sa-092-015:77b-13": "'jig rten gso byed snyan pa che //",
    "K12acip-k_lha_sa-092-015:77b-14": "dbyangs can ma ni spyan yangs ma //",
    "K12acip-k_lha_sa-092-015:77b-15": "shes rab dpal dang blo 'phel ma //",
    "K12acip-k_lha_sa-092-015:77b-16": "gso byed ma dang rgyas byed ma /",
    "K12acip-k_lha_sa-092-015:77b-17": "sv'a h'a /",
    "K12acip-k_lha_sa-092-015:77b-18": "aom gyi rnam par 'dod gzugs ma //",
    "K12acip-k_lha_sa-092-015:77b-19": "sems can kun la phan par brtson //",
    "K12acip-k_lha_sa-092-015:77b-20": "g-yul las sgrol byed rgyal ba mo //",
    "K12acip-k_lha_sa-092-015:77b-21": "lha mo shes rab pha rol phyin //",
    "K12acip-k_lha_sa-092-015:77b-22": "'phags ma sgrol ma yid 'ong ma //",
    "K12acip-k_lha_sa-092-015:77b-23": "rdza rnga dung can rgyas pa po //",
    "K12acip-k_lha_sa-092-015:77b-24": "rig pa'i rgyal mo tshig snyan ma //",
    "K12acip-k_lha_sa-092-015:77b-25": "zla ba'i gdong can dkar mo che //",
    "K12acip-k_lha_sa-092-015:77b-26": "mi pham gos ni ser mo can //",
    "K12acip-k_lha_sa-092-015:77b-27": "sgyu ma chen mo dkar mo che //",
    "K12acip-k_lha_sa-092-015:77b-28": "stobs po che la pha rol phyin //",
    "K12acip-k_lha_sa-092-015:77b-29": "rtsub mo chen mo gtum chen mo //",
    "K12acip-k_lha_sa-092-015:77b-30": "sdang ba'i sems kyis brlag byed ma //",
    "K12acip-k_lha_sa-092-015:77b-31": "rab tu zhi ba zhi ba'i gzugs //",
    "K12acip-k_lha_sa-092-015:77b-32": "rnam par rgyal ba 'bar ba'i 'od //",
    "K12acip-k_lha_sa-092-015:77b-33": "glog gi phreng ba'i rgyal mtshan can //",
    "K12acip-k_lha_sa-092-015:77b-34": "ral gri 'khor lo gzhu thogs mtshon //",
    "K12acip-k_lha_sa-092-015:78a-0": "'chol byed rengs @78a *//",
    "K12acip-k_lha_sa-092-015:78a-1": "byed nag mo che //",
    "K12acip-k_lha_sa-092-015:78a-2": "mtshan mo nag mo mtshan spyod ma //",
    "K12acip-k_lha_sa-092-015:78a-3": "srung byed rmongs byed zhi ba mo //",
    "K12acip-k_lha_sa-092-015:78a-4": "mdzes ma dge ma 'dra ba'i lding //",
    "K12acip-k_lha_sa-092-015:78a-5": "tshangs pa mo dang rig byed ma; ;gsang ba mo ni brag phug gnas //",
    "K12acip-k_lha_sa-092-015:78a-6": "bkra shis don byed zhi ba mo //",
    "K12acip-k_lha_sa-092-015:78a-7": "skyes gnas rig byed yid mgyogs ma //",
    "K12acip-k_lha_sa-092-015:78a-8": "thod pa can ni shugs chen mo //",
    "K12acip-k_lha_sa-092-015:78a-9": "tshangs ma bden ma gzhan mi rgyal //",
    "K12acip-k_lha_sa-092-015:78a-10": "ded dpon chen mo snying rje gnas //",
    "K12acip-k_lha_sa-092-015:78a-11": "chud zos pa la lam rab ston //",
    "K12acip-k_lha_sa-092-015:78a-12": "mchog ster ster byed ston pa mo //",
    "K12acip-k_lha_sa-092-015:78a-13": "bud med gzugs la dpag med gnon //",
    "K12acip-k_lha_sa-092-015:78a-14": "ri khrod ma dang rnal 'byor ma /",
    "K12acip-k_lha_sa-092-015:78a-15": "grub ma gtum ma bdud rtsi ma //",
    "K12acip-k_lha_sa-092-015:78a-16": "des ma nor ma bsod nams ma //",
    "K12acip-k_lha_sa-092-015:78a-17": "skal chen skal bzang mdzes ston ma //",
    "K12acip-k_lha_sa-092-015:78a-18": "mthar byed skrag byed 'jigs byed ma //",
    "K12acip-k_lha_sa-092-015:78a-19": "drag dang brtul zhugs chen mo ma //",
    "K12acip-k_lha_sa-092-015:78a-20": "'gro la gcig tu phan par brtson //",
    "K12acip-k_lha_sa-092-015:78a-21": "skyabs byed gus la gsong po ma //",
    "K12acip-k_lha_sa-092-015:78a-22": "ngag gi dbang phyug zhi phra ma //",
    "K12acip-k_lha_sa-092-015:78a-23": "rtag par kun 'gro rjes 'gro ma //",
    "K12acip-k_lha_sa-092-015:78a-24": "don kun sgrub byed bzang po ma //",
    "K12acip-k_lha_sa-092-015:78a-25": "gsad byed gso byed nor ster ma //",
    "K12acip-k_lha_sa-092-015:78a-26": "mi 'jigs bsod nams go ta ma //",
    "K12acip-k_lha_sa-092-015:78a-27": "spyan ras gzigs dbang bdag nyid skyes //",
    "K12acip-k_lha_sa-092-015:78a-28": "mtshan brgya rtsa brgyad 'di dag ni //",
    "K12acip-k_lha_sa-092-015:78a-29": "phan par byed par grags pa ste //",
    "K12acip-k_lha_sa-092-015:78a-30": "mchog tu rmad byung gsang ba'o //",
    "K12acip-k_lha_sa-092-015:78a-31": "lha yul na yang rnyed dka' ba //",
    "K12acip-k_lha_sa-092-015:78b-0": "skal @78b bzang bskal pa dang ldan byed //",
    "K12acip-k_lha_sa-092-015:78b-1": "dug ni thams cad nyams byed pa //",
    "K12acip-k_lha_sa-092-015:78b-2": "nad ni thams cad zhi byed ma //",
    "K12acip-k_lha_sa-092-015:78b-3": "sems can kun la bde ster ma //",
    "K12acip-k_lha_sa-092-015:78b-4": "blo ldan gang zhig lan gsum klog /",
    "K12acip-k_lha_sa-092-015:78b-5": "mnyam bzhag gtsang sbra byas pa yis //",
    "K12acip-k_lha_sa-092-015:78b-6": "des ni dus mi ring ba ru //",
    "K12acip-k_lha_sa-092-015:78b-7": "rgyal srid dpal yang thob par 'gyur //",
    "K12acip-k_lha_sa-092-015:78b-8": "rtag tu sdug pa'ang bde bar 'gyur //",
    "K12acip-k_lha_sa-092-015:78b-9": "bkren pa phyug por 'gyur ba'o //",
    "K12acip-k_lha_sa-092-015:78b-10": "rmongs pa shes rab chen por 'gyur //",
    "K12acip-k_lha_sa-092-015:78b-11": "yid gzhungs 'gyur bar the tshom med //",
    "K12acip-k_lha_sa-092-015:78b-12": "bcings pa bcings las grol bar 'gyur //",
    "K12acip-k_lha_sa-092-015:78b-13": "tha snyad las kyang rgyal bar 'gyur //",
    "K12acip-k_lha_sa-092-015:78b-14": "dgra bo bshes por 'gyur ba ste //",
    "K12acip-k_lha_sa-092-015:78b-15": "rva can dang ni mche ba can //",
    "K12acip-k_lha_sa-092-015:78b-16": "dog pa'i 'thab mo rgyal dka' dang //",
    "K12acip-k_lha_sa-092-015:78b-17": "sna tshogs 'jigs pa 'khrugs pa las //",
    "K12acip-k_lha_sa-092-015:78b-18": "mtshan ni 'di rnams dran pa yis //",
    "K12acip-k_lha_sa-092-015:78b-19": "'jigs pa kun las sgrol bar byed //",
    "K12acip-k_lha_sa-092-015:78b-20": "dus min 'chi la sgrol bar byed //",
    "K12acip-k_lha_sa-092-015:78b-21": "skyes bu snyan pa thob par byed //",
    "K12acip-k_lha_sa-092-015:78b-22": "mir ni skye ba don dang bcas //",
    "K12acip-k_lha_sa-092-015:78b-23": "de gcig pu yi phan yon gyis //",
    "K12acip-k_lha_sa-092-015:78b-24": "gang zhig 'dir ni sngar langs nas; ;skyes bu gang zhig sgrog byed pa //",
    "K12acip-k_lha_sa-092-015:78b-25": "de yi dus ring tshe dang ldan //",
    "K12acip-k_lha_sa-092-015:78b-26": "mi ni dpal gyis dga' 'gyur te //",
    "K12acip-k_lha_sa-092-015:78b-27": "lha dang klu dang gnod sbyin dang //",
    "K12acip-k_lha_sa-092-015:78b-28": "dri za dang ni lus srul po //",
    "K12acip-k_lha_sa-092-015:78b-29": "'byung po gshed byed srin po dang //",
    "K12acip-k_lha_sa-092-015:78b-30": "ma mo rtsub pa'i sems ldan pa //",
    "K12acip-k_lha_sa-092-015:78b-31": "gnod sbyin mo dang yi dvags byed //",
    "K12acip-k_lha_sa-092-015:78b-32": "smyo byed dang ni gdon chen rnams //",
    "K12acip-k_lha_sa-092-015:78b-33": "grib gnon dang ni brjed byed dang //",
    "K12acip-k_lha_sa-092-015:79a-0": "sha za @79a *//",
    "K12acip-k_lha_sa-092-015:79a-1": "la sogs pa rnams dang //",
    "K12acip-k_lha_sa-092-015:79a-2": "ro langs la sogs sna tshogs rnams //",
    "K12acip-k_lha_sa-092-015:79a-3": "skul byed gzhan sems sdang ba rnams //",
    "K12acip-k_lha_sa-092-015:79a-4": "grib ma yang ni 'gom mi 'gyur //",
    "K12acip-k_lha_sa-092-015:79a-5": "ji ltar slar ni mchod par 'gyur //",
    "K12acip-k_lha_sa-092-015:79a-6": "sdang ba'i sems can 'ching bar 'gyur //",
    "K12acip-k_lha_sa-092-015:79a-7": "nad la sogs pas thebs mi 'gyur //",
    "K12acip-k_lha_sa-092-015:79a-8": "phyug cing longs spyod yon tan ldan //",
    "K12acip-k_lha_sa-092-015:79a-9": "bu dang tsha bo 'phel bar 'gyur //",
    "K12acip-k_lha_sa-092-015:79a-10": "blo ldan skye ba dran par 'gyur //",
    "K12acip-k_lha_sa-092-015:79a-11": "rigs dang ldan zhing mthong dgar 'gyur //",
    "K12acip-k_lha_sa-092-015:79a-12": "gzi brjid dang ldan zhing tshig gsal ba //",
    "K12acip-k_lha_sa-092-015:79a-13": "bstan bcos thams cad rig par 'gyur //",
    "K12acip-k_lha_sa-092-015:79a-14": "dge bshes bsnyen bkur yang dag bsten //",
    "K12acip-k_lha_sa-092-015:79a-15": "byang chub sems kyis brgyan pa dang //",
    "K12acip-k_lha_sa-092-015:79a-16": "gang dang gang du skyes pa der //",
    "K12acip-k_lha_sa-092-015:79a-17": "rtag tu sangs rgyas kyis mi spong //",
    "K12acip-k_lha_sa-092-015:79a-18": "dpal ldan 'phags pa spyan ras gzigs dbang phyug gis gsungs pa rje btsun ma 'phags ma sgrol ma'i mtshan brgya rtsa brgyad pa rdzogs so ////"
}