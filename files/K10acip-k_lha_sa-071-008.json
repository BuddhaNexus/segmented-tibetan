{
    "K10acip-k_lha_sa-071-008:501a-0": "@501a rgya gar skad du /",
    "K10acip-k_lha_sa-071-008:501a-1": "dhva dz'a gra na n'a ma ma h'a s'u tra /",
    "K10acip-k_lha_sa-071-008:501a-2": "bod skad du /",
    "K10acip-k_lha_sa-071-008:501a-3": "mdo chen po rgyal mtshan dam pa zhes bya ba /",
    "K10acip-k_lha_sa-071-008:501a-4": "dkon mchog gsum la phyag 'tshal lo //",
    "K10acip-k_lha_sa-071-008:501a-5": "'di skad bdag gis thos pa dus gcig na /",
    "K10acip-k_lha_sa-071-008:501a-6": "bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so //",
    "K10acip-k_lha_sa-071-008:501a-7": "de nas bcom ldan 'das kyis dge slong rnams la bka' stsal pa /",
    "K10acip-k_lha_sa-071-008:501a-8": "dge slong dag /",
    "K10acip-k_lha_sa-071-008:501a-9": "gal te khyed cag dgon pa na 'dug kyang rung /",
    "K10acip-k_lha_sa-071-008:501a-10": "shing drung na 'dug kyang rung /",
    "K10acip-k_lha_sa-071-008:501a-11": "khyim stong pa na 'dug kyang rung ste /",
    "K10acip-k_lha_sa-071-008:501a-12": "'jigs pa'am /",
    "K10acip-k_lha_sa-071-008:501a-13": "bag tsha ba'am /",
    "K10acip-k_lha_sa-071-008:501a-14": "spu zing zhes byed pa skyes par gyur na /",
    "K10acip-k_lha_sa-071-008:501a-15": "de'i tshe khyed kyis 'di ltar bcom ldan 'das de ni /",
    "K10acip-k_lha_sa-071-008:501a-16": "de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa /",
    "K10acip-k_lha_sa-071-008:501a-17": "bde bar gshegs pa /",
    "K10acip-k_lha_sa-071-008:501a-18": "'jig rten mkhyen pa /",
    "K10acip-k_lha_sa-071-008:501a-19": "skyes bu gdul bya'i kha lo sgyur ba bla na med pa /",
    "K10acip-k_lha_sa-071-008:501a-20": "lha dang mi rnams kyi ston pa /",
    "K10acip-k_lha_sa-071-008:501a-21": "sangs rgyas bcom ldan 'das yin no zhes nga rnam pa las yang dag par rjes su dran par gyis shig /",
    "K10acip-k_lha_sa-071-008:501b-0": "@501b de'i tshe khyed kyis nga rnam pa las yang dag par rjes su dran par byas na /",
    "K10acip-k_lha_sa-071-008:501b-1": "'jigs pa'am /",
    "K10acip-k_lha_sa-071-008:501b-2": "bag tsha ba'am /",
    "K10acip-k_lha_sa-071-008:501b-3": "spu zing zhes byed pa 'byung bar 'gyur ba gang yin pa de med par 'gyur ro; ;dge slong dag /",
    "K10acip-k_lha_sa-071-008:501b-4": "sngon lha dang /",
    "K10acip-k_lha_sa-071-008:501b-5": "lha ma yin gyi g-yul nye bar gnas par gyur na /",
    "K10acip-k_lha_sa-071-008:501b-6": "lha'i dbang po brgya byin gyis sum cu rtsa gsum pa'i lha rnams la smras pa /",
    "K10acip-k_lha_sa-071-008:501b-7": "grogs po dag /",
    "K10acip-k_lha_sa-071-008:501b-8": "gal te khyed cag lha dang lha ma yin gyi g-yul du zhugs pa na 'jigs pa'am /",
    "K10acip-k_lha_sa-071-008:501b-9": "bag tsha ba'am /",
    "K10acip-k_lha_sa-071-008:501b-10": "spu zing zhes byed pa skyes bar gyur na /",
    "K10acip-k_lha_sa-071-008:501b-11": "de'i tshe khyed kyis nga'i rgyal mtshan mchog rnam par rgyal byed yang dag par rjes su dran par gyis shig /",
    "K10acip-k_lha_sa-071-008:501b-12": "de'i tshe khyed kyis nga'i rgyal mtshan mchog rnam par rgyal byed yang dag par rjes su dran par byas na /",
    "K10acip-k_lha_sa-071-008:501b-13": "'jigs pa'am /",
    "K10acip-k_lha_sa-071-008:501b-14": "bag tsha ba'am; spu zing zhes byed pa 'byung bar 'gyur ba gang yin pa de med par 'gyur ro //",
    "K10acip-k_lha_sa-071-008:501b-15": "dge slong dag /",
    "K10acip-k_lha_sa-071-008:501b-16": "de bzhin du gal te khyed cag kyang dgon pa na 'dug kyang rung /",
    "K10acip-k_lha_sa-071-008:501b-17": "shing drung na 'dug kyang rung /",
    "K10acip-k_lha_sa-071-008:501b-18": "khyim stong pa na 'dug kyang rung ste /",
    "K10acip-k_lha_sa-071-008:501b-19": "'jigs pa'am /",
    "K10acip-k_lha_sa-071-008:501b-20": "bag tsha ba'am /",
    "K10acip-k_lha_sa-071-008:501b-21": "spu zing zhes byed pa skyes par gyur na /",
    "K10acip-k_lha_sa-071-008:501b-22": "de'i tshe khyed kyis 'di ltar bcom ldan 'das de ni /",
    "K10acip-k_lha_sa-071-008:501b-23": "de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa /",
    "K10acip-k_lha_sa-071-008:501b-24": "bde bar gshegs pa /",
    "K10acip-k_lha_sa-071-008:501b-25": "'jig rten mkhyen pa /",
    "K10acip-k_lha_sa-071-008:502a-0": "skyes bu gdul bya'i kha lo sgyur @502a *//",
    "K10acip-k_lha_sa-071-008:502a-1": "ba bla na med pa /",
    "K10acip-k_lha_sa-071-008:502a-2": "lha dang mi rnams kyi ston pa /",
    "K10acip-k_lha_sa-071-008:502a-3": "sangs rgyas bcom ldan 'das yin no //",
    "K10acip-k_lha_sa-071-008:502a-4": "zhes nga rnam pa las yang dag par rjes su dran par gyis shig /",
    "K10acip-k_lha_sa-071-008:502a-5": "dge slong dag /",
    "K10acip-k_lha_sa-071-008:502a-6": "de'i tshe khyed kyis nga rnam pa las yang dag par rjes su dran par byas na /",
    "K10acip-k_lha_sa-071-008:502a-7": "'jigs pa'am /",
    "K10acip-k_lha_sa-071-008:502a-8": "bag tsha ba'am /",
    "K10acip-k_lha_sa-071-008:502a-9": "spu zing zhes byed pa 'byung bar 'gyur ba gang yin pa de med par 'gyur ro //",
    "K10acip-k_lha_sa-071-008:502a-10": "dge slong dag /",
    "K10acip-k_lha_sa-071-008:502a-11": "lha'i dbang po brgya byin de ni /",
    "K10acip-k_lha_sa-071-008:502a-12": "da dung 'dod chags dang bcas /",
    "K10acip-k_lha_sa-071-008:502a-13": "zhe sdang dang bcas /",
    "K10acip-k_lha_sa-071-008:502a-14": "gti mug dang bcas shing skye ba dang /",
    "K10acip-k_lha_sa-071-008:502a-15": "rga ba dang /",
    "K10acip-k_lha_sa-071-008:502a-16": "na ba dang /",
    "K10acip-k_lha_sa-071-008:502a-17": "'chi ba dang /",
    "K10acip-k_lha_sa-071-008:502a-18": "mya ngan dang /",
    "K10acip-k_lha_sa-071-008:502a-19": "smre sngags 'don pa dang /",
    "K10acip-k_lha_sa-071-008:502a-20": "sdug bsngal ba dang /",
    "K10acip-k_lha_sa-071-008:502a-21": "yid mi bde ba dang /",
    "K10acip-k_lha_sa-071-008:502a-22": "'khrug pa dag las yongs su mthar la /",
    "K10acip-k_lha_sa-071-008:502a-23": "'jigs pa yod /",
    "K10acip-k_lha_sa-071-008:502a-24": "bag tsha ba yod; dngangs ba yod /",
    "K10acip-k_lha_sa-071-008:502a-25": "'bros pa yod cing /",
    "K10acip-k_lha_sa-071-008:502a-26": "de ni /",
    "K10acip-k_lha_sa-071-008:502a-27": "lan 'ga' 'jigs par yang 'gyur /",
    "K10acip-k_lha_sa-071-008:502a-28": "bag tsha bar yang 'gyur /",
    "K10acip-k_lha_sa-071-008:502a-29": "dngangs par yang 'gyur /",
    "K10acip-k_lha_sa-071-008:502a-30": "'bros par yang 'gyur te /",
    "K10acip-k_lha_sa-071-008:502a-31": "dge slong dag /",
    "K10acip-k_lha_sa-071-008:502a-32": "da dung 'dod chags dang /",
    "K10acip-k_lha_sa-071-008:502a-33": "zhe sdang dang bcas /",
    "K10acip-k_lha_sa-071-008:502a-34": "gti mug dang bcas shing /",
    "K10acip-k_lha_sa-071-008:502a-35": "skye ba dang /",
    "K10acip-k_lha_sa-071-008:502a-36": "rga ba dang /",
    "K10acip-k_lha_sa-071-008:502a-37": "na ba dang /",
    "K10acip-k_lha_sa-071-008:502a-38": "'chi ba dang /",
    "K10acip-k_lha_sa-071-008:502a-39": "mya ngan dang /",
    "K10acip-k_lha_sa-071-008:502a-40": "smre sngags 'don pa dang /",
    "K10acip-k_lha_sa-071-008:502a-41": "sdug bsngal ba dang /",
    "K10acip-k_lha_sa-071-008:502a-42": "yid mi bde ba dang /",
    "K10acip-k_lha_sa-071-008:502a-43": "'khrug pa dag las yongs su ma thar la /",
    "K10acip-k_lha_sa-071-008:502a-44": "'jigs pa yod /",
    "K10acip-k_lha_sa-071-008:502a-45": "bag tsha ba yod /",
    "K10acip-k_lha_sa-071-008:502a-46": "dngangs pa yod /",
    "K10acip-k_lha_sa-071-008:502b-0": "'bros pa yod pa'i lha'i dbang po @502b brgya byin de'i tshig kyang sum cu rtsa gsum pa'i lha rnams dang bas mnyan par bya bar sems shing tshig bzhin du bya bar sems na /",
    "K10acip-k_lha_sa-071-008:502b-1": "dge slong dag /",
    "K10acip-k_lha_sa-071-008:502b-2": "nga ni /",
    "K10acip-k_lha_sa-071-008:502b-3": "de bzhin gshegs pa dgra bcom pa yang dag par rdzogs pa'i sangs rgyas 'dod chags dang bral ba /",
    "K10acip-k_lha_sa-071-008:502b-4": "zhe sdang dang bral ba /",
    "K10acip-k_lha_sa-071-008:502b-5": "gti mug dang bral ba /",
    "K10acip-k_lha_sa-071-008:502b-6": "skye ba dang /",
    "K10acip-k_lha_sa-071-008:502b-7": "rga ba dang /",
    "K10acip-k_lha_sa-071-008:502b-8": "na ba dang /",
    "K10acip-k_lha_sa-071-008:502b-9": "'chi ba dang /",
    "K10acip-k_lha_sa-071-008:502b-10": "mya ngan dang /",
    "K10acip-k_lha_sa-071-008:502b-11": "smre sngags 'don pa dang /",
    "K10acip-k_lha_sa-071-008:502b-12": "sdug bsngal ba dang /",
    "K10acip-k_lha_sa-071-008:502b-13": "yid mi bde ba dang /",
    "K10acip-k_lha_sa-071-008:502b-14": "'khrug pa dag las yongs su thar pa /",
    "K10acip-k_lha_sa-071-008:502b-15": "'jigs pa med /",
    "K10acip-k_lha_sa-071-008:502b-16": "bag tsha ba med /",
    "K10acip-k_lha_sa-071-008:502b-17": "dngang ba med /",
    "K10acip-k_lha_sa-071-008:502b-18": "'bros pa med pa yin par /",
    "K10acip-k_lha_sa-071-008:502b-19": "dge slong dag /",
    "K10acip-k_lha_sa-071-008:502b-20": "de bzhin gshegs pa dgra bcom pa yang dag par rdzogs pa'i sangs rgyas 'dod chags dang bral ba /",
    "K10acip-k_lha_sa-071-008:502b-21": "zhe sdang dang bral ba /",
    "K10acip-k_lha_sa-071-008:502b-22": "gti mug dang bral ba /",
    "K10acip-k_lha_sa-071-008:502b-23": "skye ba dang /",
    "K10acip-k_lha_sa-071-008:502b-24": "rga ba dang /",
    "K10acip-k_lha_sa-071-008:502b-25": "na ba dang /",
    "K10acip-k_lha_sa-071-008:502b-26": "'chi ba dang /",
    "K10acip-k_lha_sa-071-008:502b-27": "mya ngan dang /",
    "K10acip-k_lha_sa-071-008:502b-28": "smre sngags 'don pa dang /",
    "K10acip-k_lha_sa-071-008:502b-29": "sdug bsngal ba dang /",
    "K10acip-k_lha_sa-071-008:502b-30": "yid mi bde ba dang /",
    "K10acip-k_lha_sa-071-008:502b-31": "'khrug pa dag las yongs su thar pa /",
    "K10acip-k_lha_sa-071-008:502b-32": "'jigs pa med pa /",
    "K10acip-k_lha_sa-071-008:502b-33": "bag tsha ba med pa /",
    "K10acip-k_lha_sa-071-008:502b-34": "dngangs pa med pa /",
    "K10acip-k_lha_sa-071-008:502b-35": "'bros pa med pa /",
    "K10acip-k_lha_sa-071-008:502b-36": "nga'i tshig mnyan par bya ba dang /",
    "K10acip-k_lha_sa-071-008:502b-37": "gtams pa bzhin bya ba dang /",
    "K10acip-k_lha_sa-071-008:502b-38": "rjes su bstan pa bzhin bya ba de ni /",
    "K10acip-k_lha_sa-071-008:502b-39": "gnas yin no //",
    "K10acip-k_lha_sa-071-008:502b-40": "bcom ldan 'das kyis de skad ces bka' stsal te /",
    "K10acip-k_lha_sa-071-008:502b-41": "bde bar gshegs pas de skad gsungs nas ston pas gzhan yang 'di skad bka' stsal to //",
    "K10acip-k_lha_sa-071-008:503a-0": "dgon pa dang ni @503a *//",
    "K10acip-k_lha_sa-071-008:503a-1": "shing drung dang //",
    "K10acip-k_lha_sa-071-008:503a-2": "khyim stong dag tu 'jig rten gtso //",
    "K10acip-k_lha_sa-071-008:503a-3": "rnam par 'dren pa rdzogs sangs rgyas //",
    "K10acip-k_lha_sa-071-008:503a-4": "rjes su dran gyis dge slong dag /",
    "K10acip-k_lha_sa-071-008:503a-5": "gal te rnam 'dren 'jig rten gtso; ;rdzogs sangs rgyas pa mi dran na //",
    "K10acip-k_lha_sa-071-008:503a-6": "'dod chags bral ba rnams kyi mchog /",
    "K10acip-k_lha_sa-071-008:503a-7": "chos de rjes su dran par gyis //",
    "K10acip-k_lha_sa-071-008:503a-8": "gal te 'dod chags bral ba'i mchog /",
    "K10acip-k_lha_sa-071-008:503a-9": "chos de rjes su mi dran na; ;dge 'dun bla med bsod nams zhing //",
    "K10acip-k_lha_sa-071-008:503a-10": "de ni rjes su dran par gyis //",
    "K10acip-k_lha_sa-071-008:503a-11": "sangs rgyas chos dang dge 'dun rnams //",
    "K10acip-k_lha_sa-071-008:503a-12": "de ltar rjes su dran byas na //",
    "K10acip-k_lha_sa-071-008:503a-13": "'jigs dang bag tsha spu ldang ba //",
    "K10acip-k_lha_sa-071-008:503a-14": "med par 'gyur ro dge slong dag /",
    "K10acip-k_lha_sa-071-008:503a-15": "'jigs pas skrag pa'i mi mang po //",
    "K10acip-k_lha_sa-071-008:503a-16": "ri dang nags tshal rnams dag dang //",
    "K10acip-k_lha_sa-071-008:503a-17": "kun dga' mchod pa'i ljon shing la //",
    "K10acip-k_lha_sa-071-008:503a-18": "skyabs su 'gro bar gang byed pa; ;de ni skyabs gtso ma yin zhing //",
    "K10acip-k_lha_sa-071-008:503a-19": "de ni skyabs mchog ma yin te //",
    "K10acip-k_lha_sa-071-008:503a-20": "skyabs de dag la rten byed pa //",
    "K10acip-k_lha_sa-071-008:503a-21": "sdug bsngal kun las grol mi 'gyur //",
    "K10acip-k_lha_sa-071-008:503a-22": "gang dag sangs rgyas chos dang ni //",
    "K10acip-k_lha_sa-071-008:503a-23": "dge 'dun dag la skyabs song ba //",
    "K10acip-k_lha_sa-071-008:503a-24": "sdug bsngal sdug bsngal kun 'byung dang //",
    "K10acip-k_lha_sa-071-008:503a-25": "sdug bsngal yang dag 'gags pa dang //",
    "K10acip-k_lha_sa-071-008:503a-26": "bde zhing mya ngan 'das 'gro ba'i //",
    "K10acip-k_lha_sa-071-008:503a-27": "'phags lam yan lag brgyad pa yi //",
    "K10acip-k_lha_sa-071-008:503a-28": "'phags pa'i bden pa bzhi po dag /",
    "K10acip-k_lha_sa-071-008:503a-29": "shes rab kyis ni legs mthong 'gyur //",
    "K10acip-k_lha_sa-071-008:503a-30": "de ni skyabs kyi gtso bo dang //",
    "K10acip-k_lha_sa-071-008:503a-31": "de ni skyabs kyi mchog yin te //",
    "K10acip-k_lha_sa-071-008:503b-0": "skyabs de dag la @503b brten byas na //",
    "K10acip-k_lha_sa-071-008:503b-1": "sdug bsngal kun las grol bar 'gyur //",
    "K10acip-k_lha_sa-071-008:503b-2": "bcom ldan 'das kyis de skad ces bka' stsal nas dge slong de dag yi rang ste bcom ldan 'das kyis gsungs pa la mngon par bstod do //",
    "K10acip-k_lha_sa-071-008:503b-3": "mdo chen po rgyal mtshan dam pa zhes bya ba rdzogs so ////",
    "K10acip-k_lha_sa-071-008:503b-4": "rgya gar gyi mkhan po dzi na mi tra dang /",
    "K10acip-k_lha_sa-071-008:503b-5": "pra dzny'a warma dang /",
    "K10acip-k_lha_sa-071-008:503b-6": "zhu chen gyi lo ts'a ba bandhe ye shes sde la sogs pas bsgyur cing zhus te gtan la phab pa /"
}