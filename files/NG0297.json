{
    "NG0297:1": "sku gsung thugs dang yang ldan te //",
    "NG0297:2": "de la nan tan bskyed par bya //",
    "NG0297:3": "sngon sangs rgyas kyis de skad gsungs //",
    "NG0297:4": "ngos gsum hu~m gsum yi ge'i tshogs //",
    "NG0297:5": "'phro 'dus las kyi sbyor ba las //",
    "NG0297:6": "byang chub sems kyi gzhir gyur pa //",
    "NG0297:7": "rtse mo nyid la bsam par bya //",
    "NG0297:8": "dus gsum rgyal ba thams cad kyang *//",
    "NG0297:9": "yi ge'i sgra nyid brjod pa las /",
    "NG0297:10": "khro bo bye ba stong byung ste //",
    "NG0297:11": "phur pa nyid la bstim par bya //",
    "NG0297:12": "o~m lam hu~m lam s+t+wam lam b+han+d+ha ma ha ka ya wag wan /",
    "NG0297:13": "shri kri byi kri badzra hu~m ka ra /",
    "NG0297:14": "hu~m hu~m phat phat /",
    "NG0297:15": "badzra ki li ki la ya /",
    "NG0297:16": "dzahhu~m bam hoh sarba big+h+nan bam hu~m phat /",
    "NG0297:17": "badzra ki li ki la ya /",
    "NG0297:18": "hu~m hu~m phat phat /",
    "NG0297:19": "badzra hu~m ka ra a a a /",
    "NG0297:20": "khro mo bzhi yi byin gyis rlabs kyis //",
    "NG0297:21": "ri rab bzhin du brtan par 'gyur //",
    "NG0297:22": "rnal 'byor dpa' bo'i lag pa la //",
    "NG0297:23": "thabs dang shes rab dkyil 'khor te //",
    "NG0297:24": "yab yum bcu yi sbyor ba las //",
    "NG0297:25": "'khor lo gsang ba'i dbang skur ro //",
    "NG0297:26": "bsnyen pa bye bas ya dang *//",
    "NG0297:27": "bdun 'bum grangs ni brjod med kyis //",
    "NG0297:28": "phur pa'i sku la btsud pa dang *//",
    "NG0297:29": "'phags pa'i thugs dam rgyud bskul ba //",
    "NG0297:30": "mtha' ru phyin pa'i bsnyen pa'o //",
    "NG0297:31": "de nas yang ki la yas rang bzhin gyi bstod pa 'di gsungs so /",
    "NG0297:32": "khams gsum gdug pa bsgral ba'i phyir //",
    "NG0297:33": "srid gsum phur bu'i rtogs pa'i ngang *//",
    "NG0297:34": "tsham rngams gzi byin glog ltar 'bar //",
    "NG0297:35": "lag tu blangs te dril nas kyang *//",
    "NG0297:36": "yum bzhi'i phyag rgyas byin brlabs nas //",
    "NG0297:37": "dril bas khams gsum sgrol bar 'gyur //",
    "NG0297:38": "srid pa gsum yang gsal 'tsher na /",
    "NG0297:39": "khro bo'i phur pas rab brgyan te /",
    "NG0297:40": "khams gsum dbang du yang dag sdud //",
    "NG0297:41": "srid pa gsum yang thabs shes bya //",
    "NG0297:42": "bskyed pa med pa'i ri rab kyis //",
    "NG0297:43": "mkha' yi gtum khung bde ba ru //",
    "NG0297:44": "lha yang rung ste myos brgyal nas //",
    "NG0297:45": "byang chub sems kyi phur bu yis //",
    "NG0297:46": "ma btab bzhin tu lhun gyi rdzogs //",
    "NG0297:47": "mnyam pa'i rgyal pos spags te bsgral //",
    "NG0297:48": "'dzin chags thams cad rnam par grol //",
    "NG0297:49": "'di ni byang chub sems kyi mthu //",
    "NG0297:50": "ma lus phur pa thebs shes bya //",
    "NG0297:51": "dpa' bo chen pos btul nas ni //",
    "NG0297:52": "shin tu bsgral nas dgyes bstar te //",
    "NG0297:53": "za byed kun la bstab par mdzad /",
    "NG0297:54": "kha kha kha /",
    "NG0297:55": "ha ha ha /",
    "NG0297:56": "kha ram kha hi /",
    "NG0297:57": "bstab pa dang bstod pa 'di ni phrin las bsam gyis mi khyab pa'i sgo nas bstod pa'o /",
    "NG0297:58": "khro rgyal 'jigs byed badzra ki la ya //",
    "NG0297:59": "sdug bsngal 'joms mdzad spyi bo'i rgya mdud ni //",
    "NG0297:60": "srid gsum ma lus dbyings su bsgral mdzad pa //",
    "NG0297:61": "ma skyes lhun gyis grub par gzi byin bskyed //",
    "NG0297:62": "rked pa rgya mdud zur drug ye shes drug / chu srin kha dang sbrul gyi chun pos brgyan //",
    "NG0297:63": "ma bcos lhun gyis grub pa'i gzhal yas khang *//",
    "NG0297:64": "'byung ba yum gyi lhums su gzi byin bskyed //",
    "NG0297:65": "zur bzhi logs bzhi khro mo brgyad kyis ni //",
    "NG0297:66": "rnam shes tshogs brgyad dur khrod @#//",
    "NG0297:67": "brgyad du sgrol //",
    "NG0297:68": "sdug bsngal brgyad po gnas su bsgral nas kyang *//",
    "NG0297:69": "bcu drug rol pa'i pho nyar gzi byin bskyed //",
    "NG0297:70": "rtse mo zur gsum sku gsung thugs kyi ngang *//",
    "NG0297:71": "dug gsum 'khor ba'i btson ra go dral nas //",
    "NG0297:72": "lus ngag yid gsum bag chags gtan sbyangs nas //",
    "NG0297:73": "sa gsum zil gyis mnan pa'i gzi byin bskyed //",
    "NG0297:74": "ma bcos lhun gyis grub pa'i ki la ya //",
    "NG0297:75": "zhi bas spa bkong rgyas pas zil gyis mnon //",
    "NG0297:76": "dbang gis mngon sum drag pos tshar bcod pa //",
    "NG0297:77": "gang la dmigs pa'i dgra bgegs rlag par byed //",
    "NG0297:78": "ki la ya yis mchod pa bzhes su gsol //",
    "NG0297:79": "zhes gsungs so //",
    "NG0297:80": "rgyud kyi rgyal po rdo rje phreng ba las /",
    "NG0297:81": "byin gyis brlab pa dang */",
    "NG0297:82": "dbang bskur ba dang */",
    "NG0297:83": "bstod pa'i le'u ste bco lnga pa'o ///",
    "NG0297:84": "/ de nas yang bcom ldan 'das ki la ya'i rgyal pos bka' stsal pa /",
    "NG0297:85": "nyon cig gsang bdag phyag rdo rje //",
    "NG0297:86": "bsgral ba'i rdzas mchog dam pa la //",
    "NG0297:87": "rten 'brel nus pa'i rdzas mchog gis //",
    "NG0297:88": "btab na shin tu rlag par 'gyur //",
    "NG0297:89": "des na byug bdug brdeg dang gsum //",
    "NG0297:90": "gzhung las 'byung bar nga yis smras //",
    "NG0297:91": "zhes bka' stsal to //",
    "NG0297:92": "de nas bstod pa'i rgyal po 'dis ched du brjod do //",
    "NG0297:93": "dip+ta tsakra phur pa'i lha //",
    "NG0297:94": "dmar po gcer bu ral pa can //",
    "NG0297:95": "kun kyang khro bo chen po la //",
    "NG0297:96": "zhal gsum phyag kyang drug pa ste //",
    "NG0297:97": "ral gri'i skra la phur pa'i so //",
    "NG0297:98": "lte ba yan chad chas rnams ni //",
    "NG0297:99": "na bza' rdo rje go chas gtams //",
    "NG0297:100": "lte ba man chad chas rnams ni //",
    "NG0297:101": "ut+pal sngon po'i mdog 'dra ba //",
    "NG0297:102": "'bar ba'i phreng bas 'khrigs pa'i 'od //",
    "NG0297:103": "lcags kyi phur pa zur gsum pa //",
    "NG0297:104": "btab na lha yang rlag pa'i phyir //",
    "NG0297:105": "gnod byed bgegs la smos ci dgos //",
    "NG0297:106": "ki la ya ma ra ya phat //",
    "NG0297:107": "byug bdug brdeg pa'i sgo nas bstod pa'o //",
    "NG0297:108": "de nas yang bcom ldan 'das ki la ya'i bdag po des /",
    "NG0297:109": "sangs rgyas kun gyi gzugs kyis brgyan pa /",
    "NG0297:110": "smra mgon kun gyi blon por gyur pa /",
    "NG0297:111": "byang chub sems dpa' rnams kyis mes por gyur pa /",
    "NG0297:112": "sems can kun gyi sman par gyur pa de la /",
    "NG0297:113": "'dus pa'i 'khor rnams kyis mgrin gcig tu /",
    "NG0297:114": "dbyangs gcig gi sgo nas bstod pa /",
    "NG0297:115": "zung rngu med pa'i sku gzugs la //",
    "NG0297:116": "dur khrod chas sam dpe byad kyis //",
    "NG0297:117": "sku yi dpa' bo khyod nyid la //",
    "NG0297:118": "sku 'dul khyod la phyag 'tshal bstod //",
    "NG0297:119": "gsung ba med pa'i nga ro yis //",
    "NG0297:120": "brjod pa thams cad sngags kyi tshogs //",
    "NG0297:121": "ha dang he dang b+h+yo dang dza //",
    "NG0297:122": "a+om dang ahhu~m gang gsungs pas //",
    "NG0297:123": "gsungs 'dul khyod la phyag 'tshal bstod //",
    "NG0297:124": "thugs kyis ma bsams gcig kyang med //",
    "NG0297:125": "chos can chos nyid 'byed pa mkhyen //",
    "NG0297:126": "ri bo'i rdul dang rgya mtsho'i thigs //",
    "NG0297:127": "mya ngan 'das mkhyen khyod phyag 'tshal //",
    "NG0297:128": "zhes gsol pas /",
    "NG0297:129": "'khor rnams la gzigs nas /",
    "NG0297:130": "ci yang mi gsung bar sku @#//",
    "NG0297:131": "gsung thugs kyi ngang la mi snang bar gyur to //",
    "NG0297:132": "de nas phyag na rdo rjes gsol pa /",
    "NG0297:133": "'u cag 'khor 'dus pa rnams kyis /",
    "NG0297:134": "ki la yas gsungs pa 'di bcang bar bya'o //",
    "NG0297:135": "mchod pa la sogs pa thams cad bya'o //",
    "NG0297:136": "ma 'ongs pa la phan par bya'o //",
    "NG0297:137": "de ltar byas nas dus ma yin par 'jigs pa thams cad dang sems can rnams 'bral lo //",
    "NG0297:138": "zhes gsungs nas 'khor rnams kyang mi snang bar gyur to //",
    "NG0297:139": "rgyud kyi rgyal po rdo rje phreng ba'i rgyud rnam par rgyal ba'i rtog pa /",
    "NG0297:140": "bshad pa dang bshad pa'i man ngag / thun mong",
    "NG0297:141": "dang thun mong ma yin pa las kyang thun mong",
    "NG0297:142": "ma yin pa / khyad par dang khyad par ma yin pa las kyang khyad par de /",
    "NG0297:143": "dam pa gsang chen gyi rgyud rdo rje phreng ba zhes bya ba /",
    "NG0297:144": "rnam par rgyal ba'i rtog pa'i le'u ste bcu drug pa'o ///",
    "NG0297:145": "/ rdzogs so //  rgya gar gyi mkhan po dz+nya na gar+b+ha dang */",
    "NG0297:146": "bod kyi lo ts+tsha ba ban+de bai ro tsa nas bsgyur ba las /",
    "NG0297:147": "phyis skad gsar bcad kyis phab pa'o ///"
}