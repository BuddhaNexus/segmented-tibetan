{
    "T02D3577:212b-0": "@212b # // rgya gar skad du /",
    "T02D3577:212b-1": "ku ru kulle s'a dha ni /",
    "T02D3577:212b-2": "bod skad du /",
    "T02D3577:212b-3": "ku du kulle'i sgrub thabs /",
    "T02D3577:212b-4": "'phags ma ku ru kulle la phyag 'tshal lo //",
    "T02D3577:212b-5": "mdor bsdus pa'i sgrol ma las byung ba'i ku ru kuller bdag nyid bsam par bya'o //",
    "T02D3577:212b-6": "rang gi chos 'byung du bsgrub bya bltas la rang",
    "T02D3577:212b-7": "gi snying gar gnas pa'i ye shes kyi 'od zer",
    "T02D3577:212b-8": "gyis de la dbang bskur bas yongs su dag cing",
    "T02D3577:212b-9": "thal mo yang dag par sbyor bas dbang du gyur",
    "T02D3577:212b-10": "te / kun nas dmar ba'i sku mdog tu bsgom par bya'o zhes pa ni dbang du bya ba'o //",
    "T02D3577:212b-11": "gang zhig dran pa tsam gyis ni //",
    "T02D3577:212b-12": "lha dang lha min mar bcas pa //",
    "T02D3577:212b-13": "myur du mngag gzhug byed 'gyur ba //",
    "T02D3577:212b-14": "ku ru kuller phyag 'tshal lo //",
    "T02D3577:212b-15": "dang por sngags pas zhal bsang ba la sogs pa byas te /",
    "T02D3577:212b-16": "stan bde ba la 'dug nas /",
    "T02D3577:212b-17": "rang gi snying gar aa yig las skyes pa'i zla",
    "T02D3577:212b-18": "ba la gnas pa'i hr'i:yig gi 'od zer gyis bkug",
    "T02D3577:213a-0": "@213a * // pa'i lha mo ku ru kulle'i snying",
    "T02D3577:213a-1": "gar sa bon las byung ba'i mchod pa'i khyad par",
    "T02D3577:213a-2": "rnams kyis yang dag par mchod par bya ste /",
    "T02D3577:213a-3": "phyag 'tshal ba dang /",
    "T02D3577:213a-4": "sdig pa bshags pa dang /",
    "T02D3577:213a-5": "bsod nams la rjes su yi rang ba dang /",
    "T02D3577:213a-6": "de'i dge ba yongs su bsngo ba dang /",
    "T02D3577:213a-7": "gsum la skyabs su 'gro ba dang /",
    "T02D3577:213a-8": "byang chub tu sems bskyed pa dang /",
    "T02D3577:213a-9": "tshad med pa'i gnas bzhi bsgom par yang byas nas",
    "T02D3577:213a-10": "stong pa nyid bsgom pa dang byin gyis brlab pa",
    "T02D3577:213a-11": "yang bya'o // snying ga'i sa bon las skyes pa'i",
    "T02D3577:213a-12": "autpa la dmar po aa yig las skyes pa'i zla",
    "T02D3577:213a-13": "ba'i dkyil 'khor la rnam par bsgom par bya'o //",
    "T02D3577:213a-14": "de thams cad yongs su gyur pa las bcom ldan",
    "T02D3577:213a-15": "'das ma sku mdog dmar mo padma dmar po dang",
    "T02D3577:213a-16": "zla ba'i gdan la bzhugs pa /",
    "T02D3577:213a-17": "rgyan dmar po dang ldan pa /",
    "T02D3577:213a-18": "phyag bzhi pa g-yas pas mi 'jigs pa sbyin pa /",
    "T02D3577:213a-19": "gzhan gyis mda' bkang ba 'dzin pa /",
    "T02D3577:213a-20": "g-yon gyi gcig gis rin po che dang gzhu 'dzin pa'o //",
    "T02D3577:213a-21": "'od dpag tu med pas dbu brgyan pa ku ru kulle'i ri'i phug na bzhugs pa /",
    "T02D3577:213a-22": "sgeg pa'i nyams 'bar ba /",
    "T02D3577:213a-23": "lang tsho gzhon pa'i ku ru kulle bsgom par bya'o //",
    "T02D3577:213a-24": "ji srid mi ngal gyi bar du'o //",
    "T02D3577:213a-25": "ngal bar gyur na sngags bzlas par bya'o //",
    "T02D3577:213a-26": "de la sngags ni 'di lta ste /",
    "T02D3577:213a-27": "aom ku ru kulle hr'i:sv'a h'a /",
    "T02D3577:213a-28": "bsgrub bya dbang du bya bar 'dod pas mya ngan",
    "T02D3577:213a-29": "med pa'i shing dmar po'i 'og tu sindhu ra'i mandal",
    "T02D3577:213a-30": "byas nas / de la me tog dmar pos lha",
    "T02D3577:213a-31": "mo yang dag par mchod cing bdag nyid gos dmar",
    "T02D3577:213a-32": "byas nas / po gyon te / bsgrub bya rkang pas gnon cing gos med pa /",
    "T02D3577:213a-33": "myos shing skra grol ba snying gar autpa la dmar",
    "T02D3577:213a-34": "po'i tshogs kyis 'bugs pa bzhin du sngags bzlas par",
    "T02D3577:213a-35": "bya'o // de la nye ba'i sngags ni aom ku",
    "T02D3577:213a-36": "ru kulle hr'i:a'a mu ka me ba shi ku ru",
    "T02D3577:213a-37": "sv'a h'a zhes pa'o //"
}