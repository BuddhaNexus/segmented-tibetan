{
    "T02TD3442E:101a-0": "@101a # // rgya gar skad du /",
    "T02TD3442E:101a-1": "a'arya w'a g'i r'a dza manydzu shr'i s'a dha nam /",
    "T02TD3442E:101a-2": "bod skad du /",
    "T02TD3442E:101a-3": "'phags pa 'jam dpal ngag gi rgyal po'i sgrub thabs /",
    "T02TD3442E:101a-4": "'jam dpal mgon la phyag 'tshal lo //",
    "T02TD3442E:101a-5": "gur gum bzang po ltar dmar gzhon nu'i sku la dpal gyis mtshan //",
    "T02TD3442E:101a-6": "rdzogs pa'i sangs rgyas 'od kyis rmongs pa'i dra ba bcom pa bzhin //",
    "T02TD3442E:101a-7": "dbang phyug yongs bcings phyag gis dam chos 'chad pa'i tshul mdzad pa//",
    "T02TD3442E:101a-8": "rol pa'i stabs bzhugs 'dod sbyin ngag gi rgyal po la phyag 'tshal //",
    "T02TD3442E:101a-9": "snga bar langs te dang por ni //",
    "T02TD3442E:101a-10": "pam las snying gar sna tshogs pad //",
    "T02TD3442E:101a-11": "aa las zla ba'i dkyil 'khor steng //",
    "T02TD3442E:101a-12": "hr'i:yig gur gum lta bur dmar //",
    "T02TD3442E:101a-13": "bltas nas zhal bsang la sogs bya //",
    "T02TD3442E:101b-0": "bsam gtan khang pa gtsang ma @101b ru ;",
    "T02TD3442E:101b-1": "/ bde ba'i stan la yang dag gnas //",
    "T02TD3442E:101b-2": "sngags dang sangs rgyas yon tan gnas //",
    "T02TD3442E:101b-3": "byams pas 'gro la bu sdug bzhin //",
    "T02TD3442E:101b-4": "dga' bas yon tan stong ldan ltar //",
    "T02TD3442E:101b-5": "sdug bsngal rgyur gyur sdug bsngal las //",
    "T02TD3442E:101b-6": "gdon par 'dod pa'i snying rje yis //",
    "T02TD3442E:101b-7": "rtag tu rab dga' de bzhin du //",
    "T02TD3442E:101b-8": "yon tan dam pa rab sbyor 'dod //",
    "T02TD3442E:101b-9": "rang gi don la mi lta bar //",
    "T02TD3442E:101b-10": "btang snyoms gzhan gyi don byed pa //",
    "T02TD3442E:101b-11": "sngags pas bsgom bya 'od zer tshogs //",
    "T02TD3442E:101b-12": "spros nas rgyal rnams gdan drangs te //",
    "T02TD3442E:101b-13": "de yis nam mkha' gang bar blta //",
    "T02TD3442E:101b-14": "yid kyi rang bzhin las byung mchod //",
    "T02TD3442E:101b-15": "byug pa dril phyis khrus rnams dang //",
    "T02TD3442E:101b-16": "sna tshogs rgyan gyis brgyan par bya //",
    "T02TD3442E:101b-17": "mchod pa'i sprin tshogs 'phro ba yi //",
    "T02TD3442E:101b-18": "khams gsum yang dag lha ru spro //",
    "T02TD3442E:101b-19": "yang na so so grangs med pa'i //",
    "T02TD3442E:101b-20": "lus sprul nas ni phyag bya'o //",
    "T02TD3442E:101b-21": "'dod chags zhe sdang gti mug dang //",
    "T02TD3442E:101b-22": "rnam gsum lus ngag yid dbang gis //",
    "T02TD3442E:101b-23": "byas pa'i sdig dang byed pa la ;",
    "T02TD3442E:101b-24": "/ rjes su yi rang de rnams bshags //",
    "T02TD3442E:101b-25": "sems can don byed dang bcas pa'i //",
    "T02TD3442E:101b-26": "sdom pa yang nas yang du gzung //",
    "T02TD3442E:101b-27": "rdzogs pa'i sangs rgyas 'jam dbyangs sogs //",
    "T02TD3442E:101b-28": "sbyin pa la sogs dge las skyes //",
    "T02TD3442E:101b-29": "yang dag rdzogs la gsol 'debs shing //",
    "T02TD3442E:101b-30": "yun ring dam ches gsung bar bskul ;",
    "T02TD3442E:101b-31": "/ dkon mchog gsum la skyabs 'gro zhing //",
    "T02TD3442E:101b-32": "byang chub sems kyi lam mchog bsten //",
    "T02TD3442E:101b-33": "aom sh'u n+ya t'a dzny'a na badzra sva bh'a ba a'atma ko&amp; ham //",
    "T02TD3442E:101b-34": "de nas sna tshogs padma gnas //",
    "T02TD3442E:101b-35": "aom yig las skyes zla steng gnas //",
    "T02TD3442E:101b-36": "yi ge'i tshogs 'phro blta byas nas //",
    "T02TD3442E:101b-37": "'gro ba rnams la 'jam dbyangs mchog / dgug gzhug byas nas sngags pa yis //",
    "T02TD3442E:101b-38": "ngag gi rgyal po bsgom par bya //",
    "T02TD3442E:101b-39": "gur gum ltar dmar mdzes pa'i sku //",
    "T02TD3442E:101b-40": "sgyu ma 'dod lha las rgyal ba //",
    "T02TD3442E:101b-41": "ha ri ha ri'i gdan la bzhugs //",
    "T02TD3442E:101b-42": "'khrul pa med pa rol pa'i stabs //",
    "T02TD3442E:101b-43": "phyag g-yon sdong bu dang bcas pa'i //",
    "T02TD3442E:101b-44": "autpal sngon po yongs su bsnams ;",
    "T02TD3442E:101b-45": "/ rdzogs pa'i sangs rgyas yon tan tshogs //",
    "T02TD3442E:101b-46": "rin chen rgyan gyis rab mdzes pa //",
    "T02TD3442E:101b-47": "'od zer 'phro zhing 'thon 'gyur nas //",
    "T02TD3442E:101b-48": "sangs rgyas tshogs kyi phreng ba blta //",
    "T02TD3442E:101b-49": "chos kyi 'khor lo'i phyag rgya che //",
    "T02TD3442E:101b-50": "phyag gi padma nges par sbyar //",
    "T02TD3442E:101b-51": "de bzhin autpal dang 'dra ba'i //",
    "T02TD3442E:102a-0": "hr'i:yig 'od zer sna @102a * //",
    "T02TD3442E:102a-1": "tshogs kyis //",
    "T02TD3442E:102a-2": "gzhan gyi mgon byed gdan drangs te //",
    "T02TD3442E:102a-3": "gzhal yas khang pa dang mtshungs par //",
    "T02TD3442E:102a-4": "de dag mtshungs nyid gdan drangs te //",
    "T02TD3442E:102a-5": "dam tshig rnam gsum brtan par bya //",
    "T02TD3442E:102a-6": "de nas yang dag rdzogs sangs rgyas //",
    "T02TD3442E:102a-7": "dgug gzhug dbang du bya ba rnams //",
    "T02TD3442E:102a-8": "aom badzra satva sa ma ya /",
    "T02TD3442E:102a-9": "tri shya ho /",
    "T02TD3442E:102a-10": "sa ma ya stvam /",
    "T02TD3442E:102a-11": "sa ma ya stvam /",
    "T02TD3442E:102a-12": "sa ma ya stvam /",
    "T02TD3442E:102a-13": "aa ham dza:h'um bam ho: aom gyis sku byin gyis brlab /",
    "T02TD3442E:102a-14": "a'a:yis gsung byin gyis brlab /",
    "T02TD3442E:102a-15": "h'um gis thugs byin gyis brlabs nas /",
    "T02TD3442E:102a-16": "autpa la'i phyag rgya dang /",
    "T02TD3442E:102a-17": "yi ge'i tshogs kyis ye shes byin gyis brlabs te /",
    "T02TD3442E:102a-18": "'od zer gyis yang dag par bskul nas /",
    "T02TD3442E:102a-19": "rdzogs pa'i sangs rgyas kyi sku las 'thon te lha'i rnam par bkug nas bum pa'i ye shes kyi chu dang /",
    "T02TD3442E:102a-20": "rdo rje spyi bor sbyin par bya'o //",
    "T02TD3442E:102a-21": "phyogs bcu'i sangs rgyas rnams kyis mchod //",
    "T02TD3442E:102a-22": "sangs rgyas mchod pa'i dpung gnyen gyis //",
    "T02TD3442E:102a-23": "slar yang srid par 'byung ba yi //",
    "T02TD3442E:102a-24": "srid pa grub cing dag par 'gyur //",
    "T02TD3442E:102a-25": "slar yang bsgom bya las thob pa //",
    "T02TD3442E:102a-26": "lus dang sems ni shin tu sbyang //",
    "T02TD3442E:102a-27": "do shal phreng ba'i rim pa yis //",
    "T02TD3442E:102a-28": "de nas sngags bzlas yang dag brtsam //",
    "T02TD3442E:102a-29": "khams gsum ma lus pa yon tan gyi rgya mtshor byas nas gzhug pa la sogs pa byas te /",
    "T02TD3442E:102a-30": "rnam par bsgoms la aom a'a:h'um zhes pas bkug nas bzod par gsol bar bya'o //",
    "T02TD3442E:102a-31": "bdag nyid 'jam pa'i mchog tu 'gyur //",
    "T02TD3442E:102a-32": "'gro rnams de yi rang bzhin blta //",
    "T02TD3442E:102a-33": "gang dang gang sbyor las rnams la //",
    "T02TD3442E:102a-34": "sems can don la de bzhin dgod //",
    "T02TD3442E:102a-35": "dkon mchog gsum la rab dad pa'i //",
    "T02TD3442E:102a-36": "slob ma rnams kyis shes bya la //",
    "T02TD3442E:102a-37": "'jig rten dngos grub nges pa ni //",
    "T02TD3442E:102a-38": "ngag gi rgyal po'i sgrub thabs yin //",
    "T02TD3442E:102a-39": "bla ma dang /",
    "T02TD3442E:102a-40": "sangs rgyas dang /",
    "T02TD3442E:102a-41": "byang chub sems dpa' dang /",
    "T02TD3442E:102a-42": "yi dam gyi lha thams cad nang du bsgoms nas /",
    "T02TD3442E:102a-43": "de'i mandal mdor bsdus pa brtsam par bya'o //",
    "T02TD3442E:102a-44": "aom hr'i:sv'a h'a zhes pa ni lag pa bkru ba dang /",
    "T02TD3442E:102a-45": "zhal bsil ba'i sngags so //",
    "T02TD3442E:102a-46": "aom h'um stan byin gyis brlab pa'i sngags so //",
    "T02TD3442E:102a-47": "aom badzra bh'u mi h'um /",
    "T02TD3442E:102a-48": "sa yongs su gzung ba'i sngags so //",
    "T02TD3442E:102a-49": "aom sarba bighn'am nud s'a ra ya h'um sv'a h'a /",
    "T02TD3442E:102a-50": "ba'i lci ba la sogs pa len pa'i sngags so //",
    "T02TD3442E:102a-51": "de nas legs par byugs nas /",
    "T02TD3442E:102a-52": "aom badzra re khe h'um zhes pa ni re khe h'um zhes pa ni re kha byin gyis brlab pa'i sngags so //",
    "T02TD3442E:102a-53": "yang me tog gcig mandal du phul nas /",
    "T02TD3442E:102b-0": "@102b aom su re khe sarba ta th'a ga t'a dhi tishthantu sv'a h'a /",
    "T02TD3442E:102b-1": "zhes brjod nas lag pa bkru bar bya'o //",
    "T02TD3442E:102b-2": "de'i rjes su me tog cig la bzlas nas /",
    "T02TD3442E:102b-3": "aom ma ni dha ri badzra ni ma h'a pra ti s'a rer ksha raksha m'am h'um phat sv'a h'a /",
    "T02TD3442E:102b-4": "zhes pas rang gi spyi bor me tog cig bzhag nas bdag nyid bsrung bar bya'o //",
    "T02TD3442E:102b-5": "yang aom a'a:h'um zhes pa ni bdag nyid bsrung ba'i sngags so //",
    "T02TD3442E:102b-6": "mandal de la sna tshogs padma'i gzugs su dmigs nas /",
    "T02TD3442E:102b-7": "de'i steng du zla ba /",
    "T02TD3442E:102b-8": "de'i steng du gur gum ltar dmar ba'i bcom ldan 'das kyi sa bon gyi 'od zer gyis thog ma med pa nas yang dag par grub pa'i bcom ldan 'das rab tu 'bar ba gdan drangs te /",
    "T02TD3442E:102b-9": "rim pa bzhin du byon nas de la de bzhin du rab tu zhugs shing bcom ldan 'das bskyed nas /",
    "T02TD3442E:102b-10": "aom manydzu gho sh'a ya badzra pu shpe h'um aom aaksho bhya badzra pushpe h'um /",
    "T02TD3442E:102b-11": "aom badzra bee ro tsan'a ya badzra pu shpe h'um /",
    "T02TD3442E:102b-12": "ratna sam bha ba dang /",
    "T02TD3442E:102b-13": "aa mi t'a bh'a dang /",
    "T02TD3442E:102b-14": "aa mo gha siddhi dang /",
    "T02TD3442E:102b-15": "lo ts'a na dang /",
    "T02TD3442E:102b-16": "m'a ma k'i dang /",
    "T02TD3442E:102b-17": "panda r'a dang /",
    "T02TD3442E:102b-18": "t'a r'a rnams sngon ma bzhin du me tog dang /",
    "T02TD3442E:102b-19": "spos dang /",
    "T02TD3442E:102b-20": "mar me dang /",
    "T02TD3442E:102b-21": "zhal zas dang /",
    "T02TD3442E:102b-22": "dri bzangs dang /",
    "T02TD3442E:102b-23": "gos 'phyang ba la sogs pa byin gyis brlabs nas dbul bar bya'o //",
    "T02TD3442E:102b-24": "phyag 'tshal ba dang /",
    "T02TD3442E:102b-25": "sdig pa bshags pa dang /",
    "T02TD3442E:102b-26": "bsod nams la rjes su yi rang ba rnams byas nas sngags bzlas par bya'o //",
    "T02TD3442E:102b-27": "de nas gshegs pa ni aom badzra mu:zhes so //",
    "T02TD3442E:102b-28": "aom aa k'a ro mu kham sarba dharm'a n'am a'adya nutpanna tv'a ca aom a'a:h'um phat sv'ah'a /",
    "T02TD3442E:102b-29": "zhes pa ni 'byung po thams cad kyi sngags so //",
    "T02TD3442E:102b-30": "aom ha r'i tyee ma h'a yakshi ne ha re ha re /",
    "T02TD3442E:102b-31": "sarba p'a pa ni ma k'im sarba ya ksh'im ni pra be sha ni sv'a h'a /",
    "T02TD3442E:102b-32": "'phrog ma'i sngags so //",
    "T02TD3442E:102b-33": "aom aa gra pin d'a shibhya:sv'a h'a /",
    "T02TD3442E:102b-34": "phud kyi chang bu'i sngags so //",
    "T02TD3442E:102b-35": "aom au tstshishta pind'a sha ne bhya:sv'ah'a /",
    "T02TD3442E:102b-36": "lhag ma'i chang bu'i sngags so //",
    "T02TD3442E:102b-37": "aom a'a:sarba ta th'a ga t'a bhi she ka sa ma ya shri ye h'um h'um zhes pa ni sku gzugs la sogs pa sku khrus gsol ba'i sngags so //",
    "T02TD3442E:102b-38": "rdo rje rnal 'byor mas gsungs pa'i 'jam dpal ngag gi rgyal po'i sgrub thabs rdzogs so//"
}