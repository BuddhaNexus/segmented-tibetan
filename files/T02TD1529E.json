{
    "T02TD1529E:86a-0": "@86a # // rgya gar skad du /",
    "T02TD1529E:86a-1": "shr'i samba ra au pa de sha mu kha karnna pa ra tsinta ma ni n'a ma /",
    "T02TD1529E:86a-2": "bod skad du /",
    "T02TD1529E:86a-3": "dpal sdom pa'i man ngag zhal nas snyan du brgyud pa yid bzhin nor bu zhes bya ba /",
    "T02TD1529E:86a-4": "dpal rdo rje sems dpa' la phyag 'tshal lo //",
    "T02TD1529E:86a-5": "sku gsum bdag nyid dgos 'byung bla ma dam pa'i zhabs pad ze 'bru dri med 'od zer la phyag 'tshal //",
    "T02TD1529E:86a-6": "gsang sngags mthar thug snying po'i bcud byung yid bzhin nor bu mkha' 'gro'i gsung bzhin rtogs pas 'dir gsal bkod //",
    "T02TD1529E:86a-7": "bde gshegs thugs la snang ba dri med panytsa pa nas rtogs pa ki ri li ru gsang bdag mnyes //",
    "T02TD1529E:86a-8": "spyod pas zil mnan lus kyi bkod pas rnal 'byor rjes bzung mdzad pa mtha' yas 'gro rnams stong par byas //",
    "T02TD1529E:86a-9": "bslab pa gsum dang rgyud par ldan pa nyams su myong bas 'jug tshul shes pas bla ma dam par shes //",
    "T02TD1529E:86a-10": "pandi pa dang rigs chad bral ltar rus sbal spu ste mo gsham bu ltar slob ma skyon lnga bral //",
    "T02TD1529E:86a-11": "mchog gi don 'dod gang gis de bstan thog mar dbang bzhis rgyud smin thabs dang shes rab 'brel ba nyid //",
    "T02TD1529E:86a-12": "'di don rim par brgyud pa rna bar 'pho byed de tshe sangs rgyas bstan gnas gus par mnyan par gyis //",
    "T02TD1529E:86b-0": "sa yi cho ga lhag par gnas pa rig byed slob dpon @86b rig sbyor sogs kyis bum pa'i dbang bskur bya //",
    "T02TD1529E:86b-1": "bslab pas rgyud mdzes thos pas na nor ldan bla mar 'os pa phul la bla mas gsal stong la sogs bskur //",
    "T02TD1529E:86b-2": "nyer lnga lhag spangs rigs ldan rgyan spras zag bcas bskul sogs gsum pa byin nas brtul zhugs brtan bar bya //",
    "T02TD1529E:86b-3": "dga' ba gsum son lhan cig skyes pa rnyog pa dang bral yul du byas sogs 'bras bur shes par gyis //",
    "T02TD1529E:86b-4": "dbang bzhi dang 'brel brda yis mtshon ba shes rab bdag nyid sindhu ra la mnyes sogs ston mos brgyan //",
    "T02TD1529E:86b-5": "slob dpon bzhi la dbang bzhi dus bzhi byed pa bcu gnyis chos nyid dbang la mtshon du med par byos //",
    "T02TD1529E:86b-6": "dbang gis smin nas rim pa gnyis shes rnal 'byor dbang phyug zung 'jug rgyal ba'i sku bsgrub phyir //",
    "T02TD1529E:86b-7": "dbang po'i rim pas dbye dang bsdu ba'i rim pa shes nas 'du 'dzi med pas rgyun du 'bad pas spyad //",
    "T02TD1529E:86b-8": "tshangs pa'i gnas bzhi gsol dang khams sogs bslab pa 'khor lo tshogs brten rgyu 'bras nyid dang phra mor brjod //",
    "T02TD1529E:86b-9": "go cha ye shes rgyas gdab sku gsung mchod dang bzlas pa rdzogs rim phrin las phyogs dang thub pa nyid //",
    "T02TD1529E:86b-10": "bsdus pa'i sbyor ba tshad med bzhi ldan rdzus te skyes pa skad cig rnal 'byor bzlas pas bcas pa nyid //",
    "T02TD1529E:86b-11": "brtan g-yo'i dngos po lhan cig skyes pa snang sems dbyer med non po'i spyod yul zung 'jug rdo rje'i sku //",
    "T02TD1529E:86b-12": "kun la khyab pa ngo bo nyid ston gsal rig mtshan nyid thub pa'i dbang po bde gshegs kun gyi gtso //",
    "T02TD1529E:86b-13": "gsum gsal bdag gis mngon sum nyid du legs par rtogs nas sgom dang bzlas pa gsal por rab tu phye //",
    "T02TD1529E:86b-14": "chos dbyings skye med rgyal ba'i yum gcig rgyan dang phyogs dang rgyal ba nyid de nam mkha'i ri mor blta //",
    "T02TD1529E:86b-15": "brtan dang g-yo ba rten dang brten pa lha yi rang bzhin rang la bcug nas sna yi rtse mor rdo rje bzlas //",
    "T02TD1529E:86b-16": "gtor ma byin nas dbang po 'bring pos 'od gsal bsgoms te dbang sogs lam dang dam tshig 'bras bur bsre //",
    "T02TD1529E:86b-17": "bdag 'jug dbang dang bla ma mchod byed nyams chags bskang phyir rdo rje sems dpa' brtan pa'i cho ga bzlas //",
    "T02TD1529E:87a-0": "rgyal po blon po dmangs kyi byed pas mtshams kyi kun spyod za nyal 'gro dang khrus sogs rnal @87a * //",
    "T02TD1529E:87a-1": "'byor bya //",
    "T02TD1529E:87a-2": "rnam rtog dang bral zla ba drug tu nges par bsams na grub pa'i mtshan ma mthong nas rol par gnas //",
    "T02TD1529E:87a-3": "thub pa'i bstan pa rgyas mdzad dngos grub mthar 'byin zab dang rgya che gnyis med dam tshig kun gyi gzhi //",
    "T02TD1529E:87a-4": "bag yod bsgom zhing brten dang gsang ba mi gsal mi 'bral bza' bsrung mchog gyur thub pas rab tu gsungs //",
    "T02TD1529E:87a-5": "bslab pa gsum dang rgyu 'bras zhen med dbang sogs 'bras bu rgyud gzhan las gsungs rang sems dran pas bsrung //",
    "T02TD1529E:87a-6": "sku gsum la brten ting 'dzin gsum gyis rgya cher rab gsal gzhi lam 'bras bus lta ba mtshon par gyis //",
    "T02TD1529E:87a-7": "rnal 'byor srog rtsol sangs rgyas lnga bdag g-yon dang g-yas su rim pa ji bzhin rgyu ma nges pa ste //",
    "T02TD1529E:87a-8": "mnyam par gzhag pas 'jug pa'i rlung nyid bum pa can du byas nas brtan pa'i go 'phang so sor thob //",
    "T02TD1529E:87a-9": "rlung gi sbyor ba de nyid las dang mi shes las dang las min 'grub rig pas ni 'bras bu ster //",
    "T02TD1529E:87a-10": "bsdams pa che dang bzlas pa'i rim pa goms pas dge dang mi dge 'chi bzlog rlung rig pas ni shes //",
    "T02TD1529E:87a-11": "dbye dang phyed las chos mtshungs rgyun mtshan bsdam pa'i sbyor ba'i bskyed rim goms pas mthun pa'i rkyen dang ldan //",
    "T02TD1529E:87a-12": "gsang spyod la gnas sdug bsngal bzod pa lus gnad gsum ldan dmigs pa bzhi la sbyor ba'i skyon bsal te //",
    "T02TD1529E:87a-13": "steng 'og bar dang 'bugs pa'i sbyor ba li khri'i tshul du sgo gsum sbyong bar bya phyir nges par rol //",
    "T02TD1529E:87a-14": "rdo rje'i bzlas pa yig 'bru gsum la goms shing sangs rgyas lnga la kha dog so sor bslab par bya //",
    "T02TD1529E:87a-15": "'byung ba lnga yi rlung zin pas ni du ba smig rgyu me khyer mar me sprin med nam mkha' 'byung //",
    "T02TD1529E:87a-16": "brtan pa'i rtags su zla zer nyi zer glog gi zer dang 'ja' tshon nyi zla bsres pa dngos su mthong //",
    "T02TD1529E:87a-17": "spyod lam dang ni sbyor ba mkhas pas dug sogs gzhom dang 'chi ba brtag par sna tshogs bsgyur //",
    "T02TD1529E:87a-18": "rtsa dang rlung dang thig le 'dres pas bde gsal mi rtog rgyun mi 'chad pa'i rgyal por 'gyur ro kye //",
    "T02TD1529E:87a-19": "rim pa 'di nyid 'phel bar bya phyir snang dmigs dngos po sgyu mar bsams la dben pa'i gnas su ni //",
    "T02TD1529E:87b-0": "rdo rje sems dpa' mtshan @87b dpes spras pa'i gzugs brnyan la ni rab tu dmigs la dngos po chu zla ltar //",
    "T02TD1529E:87b-1": "bcu gnyis sgyu ma'i dpe yis mtshon te mnyam rjes la ni chos brgyad las 'das mkha' bzhin snyoms par 'gyur //",
    "T02TD1529E:87b-2": "de ltar shes pas mi bya ba med sngags zlos srung sogs mi dgos dge slong sogs la phyag me bya //",
    "T02TD1529E:87b-3": "'di dang mtshan dus bsre zhing sbyang dang goms pas gyen du 'phangs te bde gshegs bltas la chos sogs mnyan //",
    "T02TD1529E:87b-4": "rmi lam med dus gnad dang ldan pas 'dod chags la sogs brgyad cu 'gags nas snang ba gsum 'das te //",
    "T02TD1529E:87b-5": "rgyun chad med pa'i 'od gsal chen pos sa bcur gyur pa lam bgrod na ni rnam shes gong du 'pho //",
    "T02TD1529E:87b-6": "sna tshogs don chen mthong nas shes pa spo ste rim pa gnyis ldan 'jug phyir gzhan gyis mi 'gyur ro //",
    "T02TD1529E:87b-7": "chags dang chags bral 'di ma shes par gzhan ni don med dus gsum sangs rgyas bgrod pa gcig pa'i lam//",
    "T02TD1529E:87b-8": "ri bor brgyug dang zla ba chu 'dzin dus dang 'brel pa bslab bcas sangs rgyas dgongs pa mi shes phyir //",
    "T02TD1529E:87b-9": "sgo gsum gnad kyis sbyang ba bya zhing ngal na sna rtser bltas la nges shes skyes nas chen por blta //",
    "T02TD1529E:87b-10": "dang po'i las kyis yid 'od la brten goms pas sngags las zhing dang lhan cig skyes sogs rtsa bsnyen bya //",
    "T02TD1529E:87b-11": "cig car mgon po bsgoms nas mtha' gnas rdo rje'i bzlas pa rtsa la mkhas pas padma'i skyon bzhi bsal //",
    "T02TD1529E:87b-12": "bde ba'i lam drang ye shes mtshon pa mar me 'du ba rgyu 'bras shes nas shes bya'i dkyil 'khor blta //",
    "T02TD1529E:87b-13": "thur sel bcud nas glang chen seng ge rma bya 'dren dang bya rgod stag mo snang dmigs bde bar 'char //",
    "T02TD1529E:87b-14": "sbyor ba dangs ma rlung dang mnyam zhing rig mas bde ba lus la spros nas rtsa mdud dgrol bar bya //",
    "T02TD1529E:87b-15": "bde ba nyams skyes tshogs drug kun la ro mnyam lugs las 'byung dang bzlog pas dga' bzhi mtshon par bya ;",
    "T02TD1529E:87b-16": "/ dga' ba gsum dang dpe don bsres nas rgyu tshogs gzung 'dzin chos nyed goms nas rtsol med 'bras bu 'char //",
    "T02TD1529E:87b-17": "ye shes gsal byed dbang gi 'bras bu rdo rje lus la 'khor lo mdud pa spyi bor grol ba'i gnas //",
    "T02TD1529E:88a-0": "sgo dgu 'gags nas sgo bzhi thim pa nyid kyis rnam grol @88a * //",
    "T02TD1529E:88a-1": "ye shes lus can sgra brnyan lta bu bral //",
    "T02TD1529E:88a-2": "mig sogs stong dang bdud bzhi grol ba chos nyid la mkhas gsum pa gcig gyur ye shes rgyun chad med //",
    "T02TD1529E:88a-3": "gzhi lam 'bras bu gcig gyur bde chen dngos po ro mnyam yi ge bzhi don 'bras bu mngon du 'gyur //",
    "T02TD1529E:88a-4": "mthar ma skyol na nye bar spyod pa lus ldan gzhi dang nges shes rtags te ngo sprod shes par bya //",
    "T02TD1529E:88a-5": "skye shi'i bar do shes pa snga phyi gnyis dus dran mtshams 'chi ba'i dus dran phra rags thim nas ni //",
    "T02TD1529E:88a-6": "'od gsal chen po de ma rtogs na bla ma sogs kyi skyel bsus nyid mtshams rlung gsum bcings pa'i phyir //",
    "T02TD1529E:88a-7": "yon tan rdzogs pa bar do longs sku yon tan bdun ldan de ma brtan na dug gsum las gyur pa'i //",
    "T02TD1529E:88a-8": "rtog par bcas la dbang dus nyams dang lha sogs sgyu ma zung du 'jug pa slob dang mi slob pa //",
    "T02TD1529E:88a-9": "bdun phrag re la brgyal bar 'gyur ba de ma khegs na skye ba sna tshogs sprul skus nying mtshams sbyar //",
    "T02TD1529E:88a-10": "bar do gsum la 'dod chags la sogs dus gsum shes pa zag med 'od gsal sgyur mar bsres la bsgom //",
    "T02TD1529E:88a-11": "'di don rim pas 'khor ba dang ni mya ngan 'das rgyal gnyis med zung 'jug phyag rgya chen por 'gyur //",
    "T02TD1529E:88a-12": "dbang dang dam tshig 'brel bar shes pa gdod nas dag pa rkyen gyi bskur tshul nyams su blangs dang rtogs //",
    "T02TD1529E:88a-13": "bum sogs dam tshig mnyam gzhag rjes spyod mi 'bral bza' bsrung spros bcas spros med yan lag bshags bya nyid //",
    "T02TD1529E:88a-14": "dbang dus lta sogs mtshon par bya la bdud rigs ngos gzung zil gyis mnan nas bsgom dang rtags su 'brel //",
    "T02TD1529E:88a-15": "tha ma 'bring dang rab dang mchog gyur 'jug sgo shes pas sgom la sbyar te gang dang gang la sogs //",
    "T02TD1529E:88a-16": "mchog gi dngos grub tshe 'dir 'dod pas dus dang 'brel bar spyod pa byas nas gol sa gcad par bya //",
    "T02TD1529E:88a-17": "bya spyod la sogs tshogs su bsgyur la phrin las byed pa rab gnas sbyin sreg rnam bzhis 'dod dgur bsgyur //",
    "T02TD1529E:88a-18": "'khor lo bzhi la sku bzhi yan lag bdun ldan rdo rje sems dpa' sgo gsum ngo sprod mtshan dpes spras //",
    "T02TD1529E:88b-0": "rgyud rnams snying phyung man ngag bcud bsdus lam gyi rim pa bde gshegs kun thugs yid bzhin nor bu @88b nyid //",
    "T02TD1529E:88b-1": "mi mthun phyogs las rgyal bar bya phyir 'jug pa'i tshul dang zhugs pa'i 'bras bu gsal ba'i thabs nyid do //",
    "T02TD1529E:88b-2": "lus la go gyon ngag gis g-yul sprad sems kyis mtshon bsnun sku gsum khrus bcud rlung dang 'khor lo bskor //",
    "T02TD1529E:88b-3": "rtsa ba drug la yan lag so dgu nad la sman dpyad par chad srung 'khor gnad bral gags [*'gags?] bsal to //",
    "T02TD1529E:88b-4": "sa la sogs pa'i ro bzhi ngos gzung 'khor lo bzhi yis ro bzhi bsnyams la zhi gnas phyogs la ni //",
    "T02TD1529E:88b-5": "thabs dang ldan pas pi wang sgra sogs rtsa rlung la ni shes rab sku gsum mthun sbyor rdzas sogs lnga //",
    "T02TD1529E:88b-6": "zin dang ma zin legs par shes nas lus kyi gnad la nyi ma zla sogs brdzis nas rdul sprugs byed //",
    "T02TD1529E:88b-7": "'byung bzhi'i rlung la lte ba la sogs stong ra bcas nas na tsha bogs 'don gsal 'khyims la sogs bsal //",
    "T02TD1529E:88b-8": "bcu pa'i rlung shes ting 'dzin rang grol sman pa lta bus brgyad po bsal nas rdul chu ltar spyad bya //",
    "T02TD1529E:88b-9": "dangs ma bsgrubs na skyon rnams sel phyir bdag lta'i bud shing bsregs nas 'od gsal chos skur bkral //",
    "T02TD1529E:88b-10": "'di don rim brgyud bla ma las brten gus pas blang phyir byin rlabs lam khyer snyan nas snyan du brgyud //",
    "T02TD1529E:88b-11": "mchog gi blo can brtse ba chen pos theg gzhan spangs la smin dang grol ba rim pa gnyis la 'bad //",
    "T02TD1529E:88b-12": "snod bcud la sogs gzhal yas khang dang phung po khams sogs lha ru dag pas rgyal ba thams cad bsdu //",
    "T02TD1529E:88b-13": "rdo rje lus la bde chen gnas pa pho nya la sogs spros dang spros med 'khor lo zung du 'jug / rim pa 'di la mos pa brtan pas sprul pa mthong zhing skyon yon dang bcas chung du phyir tshogs pa //",
    "T02TD1529E:88b-14": "skad cig bzhi yis dga' ba gsum son 'bring po'i drod de lhan cig skyes pa ddhu t'i'i lam zhugs nas //",
    "T02TD1529E:88b-15": "'jig rten las 'das brgya phrag bdun po yon tan gyis spras gnas dang nye gnas nyi shu bzhi sogs la //",
    "T02TD1529E:88b-16": "dangs ma yas byon pulli sogs khyab rgyu ba mas brten bde chen brtol nas ma chags padma'i sa //",
    "T02TD1529E:88b-17": "rab bkram chen po phrag bdun yon tan ye shes gsal byed chos sku'i bdag nyid rdo rje 'dzin par 'gyur /",
    "T02TD1529E:89a-0": "// /'khor lo sdom pa'i bskyed rdzogs la sogs @89a * //",
    "T02TD1529E:89a-1": "gting dpag dka' ba gsal por rab phye snyan brgyud mkha' 'gro'i gsang //",
    "T02TD1529E:89a-2": "dri med bsags pa'i dge ba des ni sa gsum gnas pa rdo rje 'dzin pa'i go 'phang thob par shog / yid bzhin nor bu zhes bya ba mkha' 'gro ma'i gsang tshig rdzogs so /",
    "T02TD1529E:89a-5": "// / rtsibs kyi rgya mdud dang bcas pa mar pa chos kyi blo gros kyis pu la ha rir bsgyur ba'o//"
}