{
    "NK031(ki)002:1": "// rdzogs pa chen po sems sde'i rgyud lung gi rtsa ba gces par btus pa rnams bzhugs so //",
    "NK031(ki)002:2": "rgya gar skad du /",
    "NK031(ki)002:3": "ma h+aa san+d+hi bo d+hi tsit+ta ku la ya r+aa dza tan+t+ra khan+dam /",
    "NK031(ki)002:4": "bod skad du /",
    "NK031(ki)002:5": "rdzogs pa chen po byang chub sems kun byed rgyal po'i rgyud kyi dum bu /",
    "NK031(ki)002:6": "bcom ldan 'das byang chub sems kun byed rgyal po la phyag 'tshal lo //",
    "NK031(ki)002:7": "spyir rgyud kyi rgyal po /",
    "NK031(ki)002:8": "lung gi rtse mo /",
    "NK031(ki)002:9": "man ngag gi snying po byang chub sems kun byed rgyal po'i rgyud 'di la /",
    "NK031(ki)002:10": "thos bsam sgom byung gi shes rab la gdams pa'i tshul gyis rtsa ba'i rgyud /",
    "NK031(ki)002:11": "phyi ma'i rgyud /",
    "NK031(ki)002:12": "phyi ma phyi ma'i rgyud rnams su gsungs pa las /",
    "NK031(ki)002:13": "re zhig rtsa ba'i rgyud la /",
    "NK031(ki)002:14": "gzhi bsdus te 1bstan pa sngon du 'gro bas /",
    "NK031(ki)002:15": "mngon du phyungs pas ngo sprad11 /",
    "NK031(ki)002:16": "nges pa bstan pas gding bca'21 /",
    "NK031(ki)002:17": "rgyu 'bras las 'das pas la bzla21 /",
    "NK031(ki)002:18": "byar med rdzogs pas thag bcad41 /",
    "NK031(ki)002:19": "gtan la 'bebs pas shan phye ba'i lung chen rnam pa lnga 50la le'u lnga bcu re dang /",
    "NK031(ki)002:20": "de rnams kyi dgongs pa bstan pa la le'u56re re /",
    "NK031(ki)002:21": "mjug gtad cing gdams pa bstan pa dang bcas le'u lnga bcu 57rtsa bdun du gnas shing /",
    "NK031(ki)002:22": "de'ang le'u go rim dkrugs nas 'brel bsdebs te 'chad pa'i tshul rgya cher yod la /",
    "NK031(ki)002:23": "de thams cad kyi snying po bsdu ba la gsum /",
    "NK031(ki)002:24": "gzhi lta bas thag bcad pa /",
    "NK031(ki)002:25": "don de la nges shes bskyed pa /",
    "NK031(ki)002:26": "lam sgom pa rang sor bzhag pa'o //",
    "NK031(ki)002:27": "dang po la gsum /",
    "NK031(ki)002:28": "mtshams sbyar ba /",
    "NK031(ki)002:29": "gzhung dngos /",
    "NK031(ki)002:30": "le'u'i mtshan no //",
    "NK031(ki)002:31": "dang po ni /",
    "NK031(ki)002:32": "de nas byang chub kyi sems kun byed rgyal pos",
    "NK031(ki)002:33": "sems dpa' rdo rje la nyid kyi rang bzhin bstan",
    "NK031(ki)002:34": "pa'i mdo 'dus pa'i don 'di bstan to //",
    "NK031(ki)002:35": "gnyis pa la gsum /",
    "NK031(ki)002:36": "kun byed rgyal po'i rang bzhin bstan pa dang /",
    "NK031(ki)002:37": "de nyid gtan la dbab pa'i thabs dang /",
    "NK031(ki)002:38": "thabs kyi che ba bstan pa'o //",
    "NK031(ki)002:39": "dang po ni /",
    "NK031(ki)002:40": "kye sems dpa' chen po nyon cig /",
    "NK031(ki)002:41": "nga yi rang bzhin 'di lta ste //",
    "NK031(ki)002:42": "yod ni gcig las med pa ste //",
    "NK031(ki)002:43": "bstan ni rnam pa gnyis su bstan //",
    "NK031(ki)002:44": "byung ni theg pa dgu ru byung //",
    "NK031(ki)002:45": "'dus ni rdzogs pa chen por 'dus //",
    "NK031(ki)002:46": "yin ni byang chub sems yin te //",
    "NK031(ki)002:47": "gnas ni chos nyid dbyings la gnas //",
    "NK031(ki)002:48": "gsal ni rig pa mkha' la gsal //",
    "NK031(ki)002:49": "khyab ni snod bcud kun la khyab //",
    "NK031(ki)002:50": "byung ni snang srid kun tu byung //",
    "NK031(ki)002:51": "bstan du mtshan ma'i dngos po med //",
    "NK031(ki)002:52": "mthong du dmigs pa'i yul dang bral //",
    "NK031(ki)002:53": "shes su tshig tu brjod du med //",
    "NK031(ki)002:54": "rgyu las ma byung snying po 'di //",
    "NK031(ki)002:55": "sgros kyis btags pa kun dang bral //",
    "NK031(ki)002:56": "gnyis pa la gnyis /",
    "NK031(ki)002:57": "dpe yis don rtogs par byed pa dang /",
    "NK031(ki)002:58": "tshig gis don mtshon par byed pa'i thabs so //",
    "NK031(ki)002:59": "dang po ni /",
    "NK031(ki)002:60": "don 'di nges par rtogs 'dod na //",
    "NK031(ki)002:61": "dpe ni nam mkha' lta bur brtag /",
    "NK031(ki)002:62": "don ni chos nyid skye ba med //",
    "NK031(ki)002:63": "rtags ni sems nyid 'gags pa med //",
    "NK031(ki)002:64": "nam mkha' lta bu'i chos nyid la //",
    "NK031(ki)002:65": "nam mkha' lta bu'i dpe yis mtshon //",
    "NK031(ki)002:66": "dmigs su med pa'i chos nyid la //",
    "NK031(ki)002:67": "dmigs su med par mtshon te bstan //",
    "NK031(ki)002:68": "gnyis pa ni /",
    "NK031(ki)002:69": "tshig tu brjod du med pa la //",
    "NK031(ki)002:70": "brjod du med pa'i tshig brjod de //",
    "NK031(ki)002:71": "dmigs med don gyi ngo bo bstan //",
    "NK031(ki)002:72": "gsum pa la gnyis /",
    "NK031(ki)002:73": "'di nyid kyis rtogs par bstan pa dang /",
    "NK031(ki)002:74": "'di yis ma rtogs na thabs gzhan gyis mi rtogs par bstan pa'o //",
    "NK031(ki)002:75": "dang po ni /",
    "NK031(ki)002:76": "bsdus te bstan pa'i don 'di ni //",
    "NK031(ki)002:77": "don gyi ngo bo 'grel pa ste //",
    "NK031(ki)002:78": "'di yis nga don rtogs par gyis //",
    "NK031(ki)002:79": "'di yis nga don rtogs par byed //",
    "NK031(ki)002:80": "gnyis pa ni /",
    "NK031(ki)002:81": "'di yis nga don ma rtogs na //",
    "NK031(ki)002:82": "don gyi sgra tshig ci bstan kyang //",
    "NK031(ki)002:83": "nga dang 'phrad par mi 'gyur te //",
    "NK031(ki)002:84": "nga las gol la nga bsgribs pas //",
    "NK031(ki)002:85": "chos kyi snying po mthong mi 'gyur //",
    "NK031(ki)002:86": "zhes gsungs so //",
    "NK031(ki)002:87": "gsum pa le'u'i mtshan ni /",
    "NK031(ki)002:88": "byang chub sems kun byed rgyal po las don gyi 'grel pa'i le'u ste lnga pa'o ////",
    "NK031(ki)002:89": "gnyis pa don de nyid la nges shes bskyed pa'i phyir lam rdzogs par bstan pa la gsum /",
    "NK031(ki)002:90": "mtshams sbyar ba /",
    "NK031(ki)002:91": "gzhung dngos /",
    "NK031(ki)002:92": "le'u'i mtshan no //",
    "NK031(ki)002:93": "dang po ni /",
    "NK031(ki)002:94": "de nas byang chub kyi sems kun byed rgyal pos",
    "NK031(ki)002:95": "nyid kyi bstan pa gzhan gyi spyod yul ma yin",
    "NK031(ki)002:96": "pa rdzogs pa chen po'i gzhung rgyu 'bras rtsol sgrub",
    "NK031(ki)002:97": "las 'das pa 'di bstan te /",
    "NK031(ki)002:98": "gnyis pa gzhung dngos la gnyis /",
    "NK031(ki)002:99": "rtsol ba bral ba rang gi gzhung bstan pa dang /",
    "NK031(ki)002:100": "de nyid gzhan gyi yul ma yin par bstan pa'o //",
    "NK031(ki)002:101": "dang po la gnyis /",
    "NK031(ki)002:102": "mdor bstan pa dang /",
    "NK031(ki)002:103": "rgyas par bshad pa'o //",
    "NK031(ki)002:104": "dang po ni /",
    "NK031(ki)002:105": "kye sems dpa' chen po /",
    "NK031(ki)002:106": "nga yi spyod yul 'di nii dka' ba ste //",
    "NK031(ki)002:107": "sgo dang lta ba dang ni dam tshig dang //",
    "NK031(ki)002:108": "phrin las dang ni bgrod lam gnas pa dang //",
    "NK031(ki)002:109": "ye shes chos nyid rnam pa brgyad po 'di //",
    "NK031(ki)002:110": "sku gsum theg pa rnam pa lnga po yi //",
    "NK031(ki)002:111": "theg pa gzhan dang lta spyod mi mthun te //",
    "NK031(ki)002:112": "gnyis pa ni /",
    "NK031(ki)002:113": "sgo ni btsal du med pa'i sgo nas 'jug /",
    "NK031(ki)002:114": "lta ba bsgom du med par bstan pa yin //",
    "NK031(ki)002:115": "dam tshig bsrung du med par bstan pa yin //",
    "NK031(ki)002:116": "phrin las btsal du med par bstan pa yin //",
    "NK031(ki)002:117": "lam la bgrod du med par bstan pa yin //",
    "NK031(ki)002:118": "gnas la spyad du med par bstan pa yin //",
    "NK031(ki)002:119": "ye shes mi rtog bskyod pa med pa yin //",
    "NK031(ki)002:120": "chos nyid ji bzhin bcos su med pa yin //",
    "NK031(ki)002:121": "gnyis pa gzhan gyi yul ma yin par bstan pa la gsum /",
    "NK031(ki)002:122": "rgyu 'bras las 'das pa la rgyu 'bras su bltas",
    "NK031(ki)002:123": "pas don mi mthong ba dang rdzun gyis bden pa",
    "NK031(ki)002:124": "bslus pas sdig che bar bstan pa /",
    "NK031(ki)002:125": "'on kyang de dag drang ba'i thabs su bstan pa'o //",
    "NK031(ki)002:126": "dang po ni /",
    "NK031(ki)002:127": "kye /",
    "NK031(ki)002:128": "sems dpa' chen po don 'di ni //",
    "NK031(ki)002:129": "rgyu 'bras theg pa can la bstan gyur na //",
    "NK031(ki)002:130": "'jig rten rgyu dang 'bras bu'i chos bzhin du //",
    "NK031(ki)002:131": "rgyu las 'bras bu 'byung bas mi rigs zer //",
    "NK031(ki)002:132": "rgyu ni khams gsum sems can las bsgrubs nas //",
    "NK031(ki)002:133": "'bras bu dus gsum sangs rgyas 'byung bar 'dod //",
    "NK031(ki)002:134": "rgyu ni lta ba bsgom pa byas pa yis //",
    "NK031(ki)002:135": "gang bsgoms 'bras bu de thob 'dod pa ni //",
    "NK031(ki)002:136": "bsgom pa de yis 'bras bu thob pa med //",
    "NK031(ki)002:137": "gnyis pa ni /",
    "NK031(ki)002:138": "thams cad ji bzhin pa yi chos yin pas //",
    "NK031(ki)002:139": "ji bzhin pa la 'chos par byed pa ni //",
    "NK031(ki)002:140": "brdzun gyis bden pa bslus pas sdig re che //",
    "NK031(ki)002:141": "gsum pa ni /",
    "NK031(ki)002:142": "lta sgom dam tshig la sogs rtsol sgrub kyis //",
    "NK031(ki)002:143": "dbang po yul la yengs pa phral nas ni //",
    "NK031(ki)002:144": "dben pa'i yul la thabs kyis khrid nas ni //",
    "NK031(ki)002:145": "rtog med mnyam pa'i thabs kyis bstan pa yin //",
    "NK031(ki)002:146": "zhes gsungs so //",
    "NK031(ki)002:147": "gsum pa le'u'i mtshan ni /",
    "NK031(ki)002:148": "byang chub kyi sems kun byed rgyal po las rdzogs",
    "NK031(ki)002:149": "pa chen po'i lung bstan pa'i le'u ste sum cu",
    "NK031(ki)002:150": "rtsa lnga pa'o //// gsum pa lam bsgom pa rang sor bzhag pa'i don la gsum /",
    "NK031(ki)002:151": "mtshams sbyar ba /",
    "NK031(ki)002:152": "gzhung dngos /",
    "NK031(ki)002:153": "le'u'i mtshan no //",
    "NK031(ki)002:154": "dang po ni /",
    "NK031(ki)002:155": "de nas byang chub kyi sems kun byed rgyal po",
    "NK031(ki)002:156": "des rdzogs pa chen po'i chos nyid bsgom du med",
    "NK031(ki)002:157": "pa 'di bstan to //",
    "NK031(ki)002:158": "gnyis pa gzhung dngos la gsum /",
    "NK031(ki)002:159": "chos nyid byang chub sems bsgom du med par gdams pa /",
    "NK031(ki)002:160": "bsgom med la bsgom byar byas pa'i skyon /",
    "NK031(ki)002:161": "gzhan nas mi btsal bar gdams pa yon tan dang bcas pa'o //",
    "NK031(ki)002:162": "dang po ni /",
    "NK031(ki)002:163": "kye /",
    "NK031(ki)002:164": "sems dpa' chen po rdo rje la sogs te //",
    "NK031(ki)002:165": "rig 'dzin gyi ni sa la gnas pa dang //",
    "NK031(ki)002:166": "sa la gnas pa'i byang chub sems dpa' dang //",
    "NK031(ki)002:167": "khams gsum sems can dus la bab pa yi //",
    "NK031(ki)002:168": "kun gyi don chen kun byed nga yin gyis //",
    "NK031(ki)002:169": "nga yi rang bzhin chos nyid byang chub sems //",
    "NK031(ki)002:170": "chos nyid sems la bsgom med rtogs par gyis //",
    "NK031(ki)002:171": "gnyis pa la gsum /",
    "NK031(ki)002:172": "mdor bstan /",
    "NK031(ki)002:173": "rgyas bshad /",
    "NK031(ki)002:174": "don bsdu ba'o //",
    "NK031(ki)002:175": "dang po ni /",
    "NK031(ki)002:176": "rgyu 'bras ston pa'i sku gsum ston pas ni //",
    "NK031(ki)002:177": "nga yi rang bzhin chos nyid bsgom med la //",
    "NK031(ki)002:178": "'jig rten rgyu 'bras chos dang don mthun par //",
    "NK031(ki)002:179": "rgyu las 'bras bu 'byung bar lung bstan nas //",
    "NK031(ki)002:180": "sgom pa'i lugs ni 'di ltar so sor bstan //",
    "NK031(ki)002:181": "gnyis pa la bzhi /",
    "NK031(ki)002:182": "nyan thos kyis sbyangs pa'i skyon /",
    "NK031(ki)002:183": "byang sems kyis sbyangs pa'i skyon /",
    "NK031(ki)002:184": "kri yog gis byin gyis brlabs nas bsgom pa'i skyon /",
    "NK031(ki)002:185": "nang pa gnyis sam ma h+aas btsal zhing bsgrub pa'i skyon no //",
    "NK031(ki)002:186": "dang po ni /",
    "NK031(ki)002:187": "chos nyid byang chub sems gcig ngo bo la //",
    "NK031(ki)002:188": "sdug bsngal kun 'byung bden pa rnam pa bzhis //",
    "NK031(ki)002:189": "sdug bsngal kun 'byung ngan song rgyu zer nas //",
    "NK031(ki)002:190": "chos nyid byang chub sems de spong bar byed //",
    "NK031(ki)002:191": "de yis chos nyid mi mthong spangs pa yin //",
    "NK031(ki)002:192": "gnyis pa ni /",
    "NK031(ki)002:193": "chos nyid byang chub sems kyi ngo bo la //",
    "NK031(ki)002:194": "don dam kun rdzob bden pa rnam gnyis kyis //",
    "NK031(ki)002:195": "sbyin dang tshul khrims pha rol phyin pa bcus //",
    "NK031(ki)002:196": "sa bcu lam la sbyangs te bgrod pa yis //",
    "NK031(ki)002:197": "chos nyid ma mthong sbyong ba'i sa la gnas //",
    "NK031(ki)002:198": "gsum pa ni /",
    "NK031(ki)002:199": "chos nyid byang chub sems kyi ngo bo la //",
    "NK031(ki)002:200": "gza' dang rgyu skar dus tshigs bzang sgo nas //",
    "NK031(ki)002:201": "byang chub lnga dang cho 'phrul chen po bzhis //",
    "NK031(ki)002:202": "'di ltar snang ba'i chos rnams thams cad la //",
    "NK031(ki)002:203": "byin gyis brlabs nas lha yi skur bsgom pa //",
    "NK031(ki)002:204": "de yis rang sems bsgom med mthong ba min //",
    "NK031(ki)002:205": "bzhi pa ni /",
    "NK031(ki)002:206": "chos gcig byang chub sems kyi ngo bo la //",
    "NK031(ki)002:207": "ting 'dzin gsum dang cho ga rnam pa lngas //",
    "NK031(ki)002:208": "rang rgyud dag pa'i rdo rje phung po la //",
    "NK031(ki)002:209": "bsnyen sgrub rnam pa bzhi yi lha bsgom nas //",
    "NK031(ki)002:210": "snang la rang bzhin med par byed pa ni //",
    "NK031(ki)002:211": "btsal zhing bsgrubs nas rang sems lhar bcos pas //",
    "NK031(ki)002:212": "des kyang rang sems byar med mthong ba min //",
    "NK031(ki)002:213": "gsum pa don bsdu ba ni /",
    "NK031(ki)002:214": "rang gi chos nyid byang chub sems la ni //",
    "NK031(ki)002:215": "kun byed rgyal po ston pa'i ston pas kyang //",
    "NK031(ki)002:216": "rang sems ye nas chos nyid rang grol ba //",
    "NK031(ki)002:217": "ston pa gsum la bsgom pa'i lung ma bstan //",
    "NK031(ki)002:218": "bsgom sgrub btsal na rang sems spangs pa yin //",
    "NK031(ki)002:219": "zhes gsungs so //",
    "NK031(ki)002:220": "gsum pa gzhan nas mi btsal bar gdams pa la gnyis //",
    "NK031(ki)002:221": "dngos dang /",
    "NK031(ki)002:222": "de'i che ba'o //",
    "NK031(ki)002:223": "dang po la /",
    "NK031(ki)002:224": "kye /",
    "NK031(ki)002:225": "sems dpa' chen po rang sems grub 'dod na //",
    "NK031(ki)002:226": "'dod pa med pas grub pa yin pa'i phyir //",
    "NK031(ki)002:227": "rtog med mnyam pa nyid la gnas mi byed //",
    "NK031(ki)002:228": "blang dang dor med yul la rang bzhin gnas //",
    "NK031(ki)002:229": "g.yos pa med pa'i ngang la ngang gis gnas //",
    "NK031(ki)002:230": "sems ni ji bzhin pa yi ngo bo de //",
    "NK031(ki)002:231": "chos rnams thams cad de bzhin nyid du grub //",
    "NK031(ki)002:232": "ji bzhin pa la 'chos par ma byed cig /",
    "NK031(ki)002:233": "ngo bo nyid las gzhan du ma sgrubs shig /",
    "NK031(ki)002:234": "rang nyid yin gyis gzhan du ma tshol cig /",
    "NK031(ki)002:235": "btsal na rgyal bas dbyings nas rnyed mi 'gyur //",
    "NK031(ki)002:236": "sngar byas zin pas da ni byed mi dgos //",
    "NK031(ki)002:237": "sngar grub zin pas da sgrub mi byed par //",
    "NK031(ki)002:238": "mi rtog cir mi dgongs la mnyam par zhog /",
    "NK031(ki)002:239": "gnyis pa ni /",
    "NK031(ki)002:240": "kye sems dpa' chen po nyon cig /",
    "NK031(ki)002:241": "snga rabs 'das pa'i sangs rgyas rnams kyis kyang //",
    "NK031(ki)002:242": "rang gi sems las gzhan du chos btsal med //",
    "NK031(ki)002:243": "ji bzhin pa la 'chos par byed ma myong //",
    "NK031(ki)002:244": "ting 'dzin rnam par rtog pa bsgom ma myong //",
    "NK031(ki)002:245": "rang sems mi rtog pa yis grub pa yin //",
    "NK031(ki)002:246": "da ltar bzhugs dang slad kyis 'byon pa yang //",
    "NK031(ki)002:247": "rtog med mnyam pa nyid kyis grub par 'gyur //",
    "NK031(ki)002:248": "zhes gsungs so //",
    "NK031(ki)002:249": "gsum pa le'u'i mtshan ni /",
    "NK031(ki)002:250": "byang chub kyi sems kun byed rgyal po las bsgom",
    "NK031(ki)002:251": "du med pa'i mdo lung gi le'u ste sum cu",
    "NK031(ki)002:252": "rtsa bdun pa'o //// de ltar rdzogs pa chen po",
    "NK031(ki)002:253": "phyi sems sde la spyir rgyud dang man ngag gi",
    "NK031(ki)002:254": "nges pa bsam gyis mi khyab par bzhugs kyang /",
    "NK031(ki)002:255": "re zhig yongs su grags pa kun byed rgyal po'i skor /",
    "NK031(ki)002:256": "sems smad bco brgyad kyi skor /",
    "NK031(ki)002:257": "sems sde spyi'i skor dang gsum las /",
    "NK031(ki)002:258": "dang po la'ang /",
    "NK031(ki)002:259": "rtsa bshad phyi ma'i rgyud dang /",
    "NK031(ki)002:260": "de'i spyi don /",
    "NK031(ki)002:261": "bsdus don /",
    "NK031(ki)002:262": "'grel pa /",
    "NK031(ki)002:263": "khrid yig sogs lugs srol tha dad pa las byung ba mang du bzhugs pa las /",
    "NK031(ki)002:264": "'dir re zhig dpal ldan zur pa'i bzhed pa ltar",
    "NK031(ki)002:265": "rgyud kyi khongs snying le'u gsum khol du phyungs shing",
    "NK031(ki)002:266": "/ gsang bdag sgro phug pa chen po'i gsung rgyun",
    "NK031(ki)002:267": "dang mthun pa'i bsdus don rags pa tsam mchan du",
    "NK031(ki)002:268": "/ btab pa ste / rgyas par de dag gi gsung rab rnams su shes par bya'o //",
    "NK031(ki)002:269": "mang+ga lam //////",
    "NK031(ki)002:270": "sems sde bco brgyad kyi dgongs pa rig 'dzin rnams kyis rdo rje'i glur bzhengs pa bzhugs so //",
    "NK031(ki)002:271": "na mo gu ru bid+y+aa d+h+aa re b+h+yah de la 1 khyung chen gyi dgongs pa /",
    "NK031(ki)002:272": "chos nyid klong rdol glu yi bsam gtan /",
    "NK031(ki)002:273": "tsan+dana gyi nags tshal du nam gyi gung la //",
    "NK031(ki)002:274": "rgyal po d+ha he na te lo 'di skad lo //",
    "NK031(ki)002:275": "h'u /",
    "NK031(ki)002:276": "'gyur ba med pa'i chos nyid ni //",
    "NK031(ki)002:277": "kun gzhi ma bcos byang chub sems //",
    "NK031(ki)002:278": "gzung 'dzin rnam rtog yul las 'das //",
    "NK031(ki)002:279": "snang ba'i gzugs med byang chub sems //",
    "NK031(ki)002:280": "ci la'ang mi spyad rtog pas mi bzung zhing //",
    "NK031(ki)002:281": "sems nyid rang bzhin bsam med mkha' 'dra la //",
    "NK031(ki)002:282": "ma yengs ma bslad bcos pa med par bzhag /",
    "NK031(ki)002:283": "sgom du med pa'i chos dbyings chen po la //",
    "NK031(ki)002:284": "bsam du med pa'i rig pa ma yengs zhog /",
    "NK031(ki)002:285": "de la sgom rgyu rdul tsam med par 'khums //",
    "NK031(ki)002:286": "skye ba brgyud nas rgyal por bdag skyes te //",
    "NK031(ki)002:287": "do ha de blangs nga rgyal bcag pa las //",
    "NK031(ki)002:288": "sngon chad byang chub mchog tu sems bskyed cing //",
    "NK031(ki)002:289": "sems dang chos su 'dres pa'i 'phro blangs shing //",
    "NK031(ki)002:290": "sgyu ma'i phung po da lta bsnyil ba'i phyir //",
    "NK031(ki)002:291": "kun bzang thugs kyi 'od zer bdag la shar //",
    "NK031(ki)002:292": "g+hi ta ma ko sa la a hoh zhes so //",
    "NK031(ki)002:293": "de skad du yang drang srong b+ha shis /",
    "NK031(ki)002:294": "sems ni ci la'ang mi rtog pa //",
    "NK031(ki)002:295": "ma bcos pa de rnal mar zhog /",
    "NK031(ki)002:296": "ces so //",
    "NK031(ki)002:297": "khyung chen gyi dgongs pa ste dang po'o ////",
    "NK031(ki)002:298": "+thii /",
    "NK031(ki)002:299": "rig pa'i khu 2byug gi dgongs pa /",
    "NK031(ki)002:300": "rig pa klong rdol glu'i bsam gtan /",
    "NK031(ki)002:301": "tsan+dana gor+sh+ai sha'i tshal du nam gyi cha stod la /",
    "NK031(ki)002:302": "sras thu bo r+aa dza hasti 'di skad lo //",
    "NK031(ki)002:303": "h'u /",
    "NK031(ki)002:304": "kun gzhi ye nas ma bcos de bzhin chos kyi dbyings //",
    "NK031(ki)002:305": "rang byung ye shes mkha' 'dra mnyam pa chen po'i ngang //",
    "NK031(ki)002:306": "tshig dang yi ge'i sgra las 'das pa kun tu bzang //",
    "NK031(ki)002:307": "sems dang chos nyid mnyam zhing dbyer med na //",
    "NK031(ki)002:308": "lus ngag yid gsum mtshan ma ci bslad kyang //",
    "NK031(ki)002:309": "chos nyid byang chub sems la 'gyur med de //",
    "NK031(ki)002:310": "rnam rtog skyon spangs kun gzhi byang chub sems //",
    "NK031(ki)002:311": "ma bcos ngang du bzhag pa las //",
    "NK031(ki)002:312": "sgom zhes gud na med par 'khums //",
    "NK031(ki)002:313": "sgyu ma'i phung po da lta bsnyil ba'i phyir //",
    "NK031(ki)002:314": "kun bzang thugs kyi 'od zer nga la shar //",
    "NK031(ki)002:315": "g+hi ta ma ko la sa a hoh zhes gsungs /",
    "NK031(ki)002:316": "gzhan yang sh+r+ai seng has /",
    "NK031(ki)002:317": "ye shes sna tshogs rang gsal la //",
    "NK031(ki)002:318": "mi g.yo de bzhin nyid du zhog /",
    "NK031(ki)002:319": "ces so //",
    "NK031(ki)002:320": "rig pa'i khu byug gi dgongs pa ste gnyis pa'o ////",
    "NK031(ki)002:321": "+thii /",
    "NK031(ki)002:322": "nam mkha' 3 che'i dgongs pa /",
    "NK031(ki)002:323": "ye shes klong rdol glu'i bsam gtan /",
    "NK031(ki)002:324": "me tog u dum+b+aa ra'i tshal du nam smad kyi cha la /",
    "NK031(ki)002:325": "sras mo s+aa ra nis 'di skad lo //",
    "NK031(ki)002:326": "kun gzhi ma bcos ye nas chos kyi dbyings //",
    "NK031(ki)002:327": "rgyu dang rkyen gyis ma bskyed 'jig bral med //",
    "NK031(ki)002:328": "rang byung lhun gyis grub pa bcom ldan 'das //",
    "NK031(ki)002:329": "rang byung yul las 'das pa rdo rje sems dpa'i thugs //",
    "NK031(ki)002:330": "bdag gi dgongs pa 'di las med par 'khums //",
    "NK031(ki)002:331": "sgyu ma'i phung po da lta bsnyil ba'i phyir //",
    "NK031(ki)002:332": "kun bzang thugs kyi gter chen bdag la babs //",
    "NK031(ki)002:333": "g+hi ta ma ko la hoh zhes gsungs /",
    "NK031(ki)002:334": "gzhan yang /",
    "NK031(ki)002:335": "'phags pa lhas /",
    "NK031(ki)002:336": "rig pa de nyid dngos gzhan med //",
    "NK031(ki)002:337": "des na rtog med gsal bar bzhag /",
    "NK031(ki)002:338": "ces so //",
    "NK031(ki)002:339": "nam mkha' che'i dgongs bcud de gsum pa'o ////",
    "NK031(ki)002:340": "+thii /",
    "NK031(ki)002:341": "thig le drug 4pa'i dgongs pa /",
    "NK031(ki)002:342": "nam mkha' klong rdol glu'i bsam gtan /",
    "NK031(ki)002:343": "skya rengs dang po shar tsam na /",
    "NK031(ki)002:344": "rgya mtsho'i gting rum du klu'i rgyal pos 'di skad do //",
    "NK031(ki)002:345": "mtha' dang dbus med nam mkha' lta bu la //",
    "NK031(ki)002:346": "smra bsam yul las 'das pa chos kyi sku //",
    "NK031(ki)002:347": "srid 'byung skye 'gro rnam par dag byas nas //",
    "NK031(ki)002:348": "ma bcos rnam par dag pas kun gzhi byang chub sems //",
    "NK031(ki)002:349": "ma btsal mnyam par bzhag na bsgom pa'i mchog /",
    "NK031(ki)002:350": "rig pa chos kyi dbyings su ma bcos la //",
    "NK031(ki)002:351": "rnam par grol ba'i lam mchog gzhan med de //",
    "NK031(ki)002:352": "dus gsum bde bar gshegs pa'i dgongs pa nyid //",
    "NK031(ki)002:353": "dpag cing gzhal yang 'di las med par mjal //",
    "NK031(ki)002:354": "bdag gi phung po gdos bcas 'di bsnyil nas //",
    "NK031(ki)002:355": "kun bzang dbye ba med pa'i sa la mchi //",
    "NK031(ki)002:356": "g+hi ta ma ko la sa a hoh zhes gsungs so //",
    "NK031(ki)002:357": "gzhan yang ma khol lung bstan las //",
    "NK031(ki)002:358": "chos rnams ye nas sangs rgyas pas //",
    "NK031(ki)002:359": "gzhan la re btsal gnyis dang bral //",
    "NK031(ki)002:360": "zhes so //",
    "NK031(ki)002:361": "thig le drug pa'i dgongs bcud de bzhi pa'o ////",
    "NK031(ki)002:362": "+thii /",
    "NK031(ki)002:363": "rtsal 5chen gyii dgongs pa /",
    "NK031(ki)002:364": "byang sems klong rdol glu'i bsam gtan /",
    "NK031(ki)002:365": "skya rengs gnyis pa shar tsam na /",
    "NK031(ki)002:366": "rgya mtsho'i gling du khyi'i rgyal po ku ku r+aa dzas 'di skad lo //",
    "NK031(ki)002:367": "ye nas lhun grub kun tu bzang po dang //",
    "NK031(ki)002:368": "gsal la mi rtog spros bral byang chub sems //",
    "NK031(ki)002:369": "mi 'gyur mi dmigs chos kyi dbyings nyid las //",
    "NK031(ki)002:370": "rig pa mi 'gyur ma bslad mnyam bzhag na /",
    "NK031(ki)002:371": "ci la'ang mi rtog gang la'ang mi bsams te //",
    "NK031(ki)002:372": "mchog tu gsang ba'i rmad byung sems nyid 'di //",
    "NK031(ki)002:373": "rna bas nyan pa la sogs spyod yul yod ma yin //",
    "NK031(ki)002:374": "kun gzhi mi 'gyur dbyings chen la //",
    "NK031(ki)002:375": "rig pa mi 'gyur ma yengs bzhag /",
    "NK031(ki)002:376": "sgom pa 'di las med par 'khums //",
    "NK031(ki)002:377": "khams gsum rang sar grol bas btsal zhing sgrub mi dgos //",
    "NK031(ki)002:378": "re zhing dogs pa med pas bdag nyid sangs rgyas yin //",
    "NK031(ki)002:379": "g+hi ti ma ko la hoh zhes gsungs so //",
    "NK031(ki)002:380": "gzhan yang /",
    "NK031(ki)002:381": "+aar+ya de bas /",
    "NK031(ki)002:382": "bzang ngan blang dor med pas ye shes zang thal te //",
    "NK031(ki)002:383": "ye shes nyid la nyid spyod gser gling 'dra //",
    "NK031(ki)002:384": "zhes so //",
    "NK031(ki)002:385": "rtsal chen gyi dgongs bcud de lnga pa'o ////",
    "NK031(ki)002:386": "+thii /",
    "NK031(ki)002:387": "sems 6sgom gyi dgongs pa /",
    "NK031(ki)002:388": "dbyings klong rdol glu'i bsam gtan /",
    "NK031(ki)002:389": "rgyan chags dpal gyi ri'i nags su skya rengs gsum pa shar tsam na /",
    "NK031(ki)002:390": "n+aa gardzu nas 'di skad do //",
    "NK031(ki)002:391": "snang ba thams cad ye nas dbyings chen la //",
    "NK031(ki)002:392": "rig pa 'pho 'gyur med pa'i dur btab nas //",
    "NK031(ki)002:393": "dbyings nyid mi 'gyur rig pa mi bslad de //",
    "NK031(ki)002:394": "ma yengs mi 'gyur mkha' ltar dag pa la //",
    "NK031(ki)002:395": "ma yengs ma bcos yongs kyi 'od gsal las //",
    "NK031(ki)002:396": "sgom pa ming du btags pa gud na med par 'khums //",
    "NK031(ki)002:397": "bdag gi phung po gdos bcas 'di //",
    "NK031(ki)002:398": "dbye ba med pa'i sa la mchi //",
    "NK031(ki)002:399": "g+hi ta ma ko la sa hoh zhes gsungs /",
    "NK031(ki)002:400": "gzhan yang shel phreng dkar po zhes bya ba'i man ngag las /",
    "NK031(ki)002:401": "snang srid thams cad chos nyid ye nas yin //",
    "NK031(ki)002:402": "des na chos nyid de nyid de la spyod //",
    "NK031(ki)002:403": "ces so //",
    "NK031(ki)002:404": "sems sgom gyi dgongs bcud de drug pa'o ////",
    "NK031(ki)002:405": "+thii /",
    "NK031(ki)002:406": "rmad 7byung gi dgongs pa /",
    "NK031(ki)002:407": "'byung lnga ye shes klong rdol glu'i bsam gtan /",
    "NK031(ki)002:408": "dmar rengs dang po shar tsam na /",
    "NK031(ki)002:409": "rgya mtsho'i 'gram du khyi'i rgyal po phyi mas 'di skad lo //",
    "NK031(ki)002:410": "chos nyid byang chub sems ni 'byung ba lnga yin te //",
    "NK031(ki)002:411": "ma bcos rang bzhin gsal bas mkha' ltar gnas //",
    "NK031(ki)002:412": "'gro ba'i gzung 'dzin sreg pas me ltar gnas //",
    "NK031(ki)002:413": "dmigs med gdod nas dag pas rlung ltar gnas //",
    "NK031(ki)002:414": "gzung 'dzin skyon dang bral bas chu ltar gnas //",
    "NK031(ki)002:415": "cis kyang skyon med sra bas sa ltar gnas //",
    "NK031(ki)002:416": "'byung ba lnga nyid ye nas chos nyid byang chub sems //",
    "NK031(ki)002:417": "gdod nas dag pas nam mkha' 'dra ba la //",
    "NK031(ki)002:418": "dmigs pa med par ma yengs gnas pa las //",
    "NK031(ki)002:419": "sgom pa 'di ltar med par rtogs //",
    "NK031(ki)002:420": "bdag gi phung po gdos bcas 'di //",
    "NK031(ki)002:421": "dbye ba med pa'i sa la mchi //",
    "NK031(ki)002:422": "g+hi ta ma ko la sa a hoh zhes gsungs so //",
    "NK031(ki)002:423": "gzhan yang rdo rje brtsegs pa las /",
    "NK031(ki)002:424": "rnam rtog ye shes ngang du gsal //",
    "NK031(ki)002:425": "des na ma spangs rang zhir zhog /",
    "NK031(ki)002:426": "ces so //",
    "NK031(ki)002:427": "rmad byung rgyal po'i dgongs bcud de bdun pa'o ////",
    "NK031(ki)002:428": "+thii /",
    "NK031(ki)002:429": "yid 8bzhin nor bu'i dgongs pa /",
    "NK031(ki)002:430": "dngos grub klong rdol glu'i bsam gtan /",
    "NK031(ki)002:431": "dmar rengs gnyis pa shar tsam na /",
    "NK031(ki)002:432": "gnod sbyin mo byang chub 'di skad lo //",
    "NK031(ki)002:433": "chos nyid byang chub sems la blang zhing blta med de //",
    "NK031(ki)002:434": "blta ba'i gzugs su yongs la snang //",
    "NK031(ki)002:435": "cis kyang bcos su med la dpyad du med //",
    "NK031(ki)002:436": "sems kyi rang bzhin ci yang mi gnas te //",
    "NK031(ki)002:437": "rig pa byang chub sems kyi rang bzhin yin //",
    "NK031(ki)002:438": "ji ltar lhad kyang dbyings la 'gyur ba med //",
    "NK031(ki)002:439": "dbyings nyid rig pas mi btsal te //",
    "NK031(ki)002:440": "sems nyid mkha' ltar dag pa'i dngos //",
    "NK031(ki)002:441": "ma bcos rang bzhin med pa las //",
    "NK031(ki)002:442": "sgom pa 'di las med par bdag gis rtogs //",
    "NK031(ki)002:443": "bdag gi phung po gdos bcas 'di bsnyil nas //",
    "NK031(ki)002:444": "kun bzang thugs kyi 'od zer bdag la shar //",
    "NK031(ki)002:445": "g+hi ta ma ko la sa a hoh zhes gsungs so //",
    "NK031(ki)002:446": "gzhan yang r+aa hu la chen pos /",
    "NK031(ki)002:447": "'khor ba ma spangs ngang gis gsal ba la //",
    "NK031(ki)002:448": "ye shes nyi ma de yi tshul du 'char //",
    "NK031(ki)002:449": "zhes so //",
    "NK031(ki)002:450": "yid bzhin nor bu'i dgongs bcud de brgyad pa'o ////",
    "NK031(ki)002:451": "+thii /",
    "NK031(ki)002:452": "rtse mo byung 9rgyal gyi dgongs pa /",
    "NK031(ki)002:453": "rtsol med klong rdol glu'i bsam gtan /",
    "NK031(ki)002:454": "shing nal byi sa la'i rtsar dmar rengs gsum pa shar tsam na /",
    "NK031(ki)002:455": "smad 'tshong ma bud+d+ha ma ti 'di skad lo //",
    "NK031(ki)002:456": "e ma ho chos nyid byang chub sems //",
    "NK031(ki)002:457": "brtag tu med de dpyad du med //",
    "NK031(ki)002:458": "btsal zhing gnyen pos bcos su med //",
    "NK031(ki)002:459": "sems las sangs rgyas logs na med //",
    "NK031(ki)002:460": "btsal bas mi rnyed sems las sangs rgyas med //",
    "NK031(ki)002:461": "sems kyi rang bzhin ma bcos sangs rgyas yin //",
    "NK031(ki)002:462": "gdod nas ma btsal byang chub snying po la //",
    "NK031(ki)002:463": "ting 'dzin ma bslad ngang gis gsal ba las //",
    "NK031(ki)002:464": "sangs rgyas dgongs pa 'di las med par 'khums //",
    "NK031(ki)002:465": "bdag gi phung po gdos bcas 'di bsnyil nas //",
    "NK031(ki)002:466": "kun bzang thugs kyi 'od zer bdag la shar //",
    "NK031(ki)002:467": "g+hi ta ma ko la sa a hoh zhes gsungs so //",
    "NK031(ki)002:468": "gzhan yang gu ru chen pos /",
    "NK031(ki)002:469": "thams cad ye shes gsal ba'i rgyan //",
    "NK031(ki)002:470": "de ltar rtogs pas dag pa yin //",
    "NK031(ki)002:471": "ces so //",
    "NK031(ki)002:472": "rtse mo byung rgyal gyi dgongs bcud de dgu pa'o ////",
    "NK031(ki)002:473": "+thii /",
    "NK031(ki)002:474": "spyi gcod kyi dgongs 10pa /",
    "NK031(ki)002:475": "gsang ba klong rdol glu'i bsam gtan /",
    "NK031(ki)002:476": "shing nya gro d+ha'i rtsa bar srod thun la 'jam dpal bshes gnyen phyi ma 'di skad lo //",
    "NK031(ki)002:477": "kun gzhi yangs pa'i dbye thang la //",
    "NK031(ki)002:478": "dag pa'i klong nas nyi ma shar //",
    "NK031(ki)002:479": "shar ba'i dus na nub pa med //",
    "NK031(ki)002:480": "shar nas ma bcos gsal ba las //",
    "NK031(ki)002:481": "sangs rgyas chos nyid snga phyi gsum //",
    "NK031(ki)002:482": "gang du btsal yang rnyed thabs med //",
    "NK031(ki)002:483": "kun gzhi yangs pa'i chos nyid la //",
    "NK031(ki)002:484": "rig pa ye shes ci shar ba //",
    "NK031(ki)002:485": "ma bcos nub pa med pa las //",
    "NK031(ki)002:486": "sgom du 'di las med par 'khums //",
    "NK031(ki)002:487": "myong na sems kyi bdud rtsi myong //",
    "NK031(ki)002:488": "blta na rig pa'i ye shes ltos //",
    "NK031(ki)002:489": "pad+ma ko la sha a hoh zhes gsungs so //",
    "NK031(ki)002:490": "gzhan yang /",
    "NK031(ki)002:491": "lung phyi ma las /",
    "NK031(ki)002:492": "nyams su myong ba'i bde chen ni //",
    "NK031(ki)002:493": "thams cad gsal ba zhe phug yin //",
    "NK031(ki)002:494": "ces so //",
    "NK031(ki)002:495": "rdzogs pa spyi gcod kyi dgongs bcud de bcu pa'o ////",
    "NK031(ki)002:496": "+thii /",
    "NK031(ki)002:497": "spyi chings 11kyi dgongs pa /",
    "NK031(ki)002:498": "nam mkha' klong rdol glu'i bsam gtan /",
    "NK031(ki)002:499": "dpag bsam shing gi grib ma la /",
    "NK031(ki)002:500": "tho rengs khar +aar+ya pa lo 'di skad lo //",
    "NK031(ki)002:501": "byang chub sems ni nam mkha' lta bu'i klong //",
    "NK031(ki)002:502": "gsal la rtog pa med pa'i ye shes ni //",
    "NK031(ki)002:503": "phyi dang nang med kun la gsal bar snang //",
    "NK031(ki)002:504": "gdod nas dag pa nam mkha'i klong 'dra la //",
    "NK031(ki)002:505": "rnam rtog bsreg pa'i ye shes mngon shar bas //",
    "NK031(ki)002:506": "skye 'gag yangs dog rang bzhin med pa las //",
    "NK031(ki)002:507": "sangs rgyas dgongs pa 'di las med par mjal //",
    "NK031(ki)002:508": "za na sems nyid bdud rtsi zo //",
    "NK031(ki)002:509": "gon na chos nyid gos su gyon //",
    "NK031(ki)002:510": "e ma ko la sha a hoh zhes gsungs so //",
    "NK031(ki)002:511": "gzhan yang /",
    "NK031(ki)002:512": "lung gi rgyal po las /",
    "NK031(ki)002:513": "sems kyi de nyid ma bcos gsal //",
    "NK031(ki)002:514": "de ltar yin pas rtog pa med //",
    "NK031(ki)002:515": "ces so //",
    "NK031(ki)002:516": "spyi chings kyi dgongs bcud de bcu gcig pa'o ////",
    "NK031(ki)002:517": "+thii /",
    "NK031(ki)002:518": "bde ba'i 'phra 12bkod kyi dgongs pa /",
    "NK031(ki)002:519": "phrin las klong rdol glu'i bsam gtan /",
    "NK031(ki)002:520": "rin po che'i gling du nam gung yol la /",
    "NK031(ki)002:521": "o rgyan gyi mkhan po d+ha he 'di skad lo //",
    "NK031(ki)002:522": "sems nyid sangs rgyas yin pa las //",
    "NK031(ki)002:523": "sems las sangs rgyas logs na med //",
    "NK031(ki)002:524": "sems nyid ye nas sangs rgyas yin pa las //",
    "NK031(ki)002:525": "rig pa mi 'gyur rang bzhin med pa 'di //",
    "NK031(ki)002:526": "zab mo'i chos dbyings mi brjed don dam gsal //",
    "NK031(ki)002:527": "rgya mtsho che ltar chos dbyings zab mo las //",
    "NK031(ki)002:528": "rig pa mi 'gyur bzod cing nang nas 'char //",
    "NK031(ki)002:529": "kun gzhi gtan nas sbyong ba'i nyi chen po //",
    "NK031(ki)002:530": "mkha' ltar dag pas yongs la khyab par brdal //",
    "NK031(ki)002:531": "chos nyid ye nas dag pas spyad du med pa la //",
    "NK031(ki)002:532": "rig pa mi 'gyur gdod nas gsal bar gnas //",
    "NK031(ki)002:533": "phyin ci log gis ma lhad gsal bar gnas //",
    "NK031(ki)002:534": "bde bar gshegs pa'i dgongs pa 'di las med par mjal //",
    "NK031(ki)002:535": "chos nyid nam mkha' chen po la //",
    "NK031(ki)002:536": "rnal 'byor khyung chen gshog pa lding //",
    "NK031(ki)002:537": "karma ko la sha a hoh zhes gsungs so //",
    "NK031(ki)002:538": "gzhan yang /",
    "NK031(ki)002:539": "rgya lung chen mo las /",
    "NK031(ki)002:540": "sems nyid mi rtog nam mkha'i ngang du gnas //",
    "NK031(ki)002:541": "des na ma bcos rtog med ngang du shar //",
    "NK031(ki)002:542": "zhes so //",
    "NK031(ki)002:543": "bde ba 'phra bkod kyi dgongs bcud de bcu gnyis pa'o ////",
    "NK031(ki)002:544": "+thii /",
    "NK031(ki)002:545": "srog gi 'khor lo'i dgongs pa 13 /",
    "NK031(ki)002:546": "rang byung klong rdol glu'i bsam gtan /",
    "NK031(ki)002:547": "nya gro d+ha'i dgon par srod yol gyi dus su /",
    "NK031(ki)002:548": "drang srong b+hi sha ti 'di skad lo //",
    "NK031(ki)002:549": "ma bcos mkha' la gza' skar kun 'phyo bas /",
    "NK031(ki)002:550": "gdod nas dag pas mkha' ni mi brjod de //",
    "NK031(ki)002:551": "byang chub sems ni mkha' ltar dag pa la //",
    "NK031(ki)002:552": "mtshan ma'i rnam rtog sgyu mas ci bslad kyang //",
    "NK031(ki)002:553": "rnal 'byor sems nyid dbyings la 'pho 'gyur med //",
    "NK031(ki)002:554": "chos dbyings brdal ba chen po'i dkyil 'khor la //",
    "NK031(ki)002:555": "rig pa ye shes dur sa btab pa ni //",
    "NK031(ki)002:556": "gsang ba'i 'od kyi dkyil 'khor gsal bar 'char //",
    "NK031(ki)002:557": "shar ba nyid kyi don de ma yengs las //",
    "NK031(ki)002:558": "sangs rgyas rnams la dgongs pa 'di las med //",
    "NK031(ki)002:559": "rig pa ye shes rlung chen gyis //",
    "NK031(ki)002:560": "rnam par rtog pa'i mun pa g.yengs //",
    "NK031(ki)002:561": "a ka sha ko la ma d+ha a hoh zhes gsungs so //",
    "NK031(ki)002:562": "gzhan yang /",
    "NK031(ki)002:563": "klong chen 'khyil ba zhes bya ba'i man ngag las /",
    "NK031(ki)002:564": "sems la thams cad rdzogs pas lhun grub ste //",
    "NK031(ki)002:565": "bcos bslad dgag sgrub med pa ye shes gsal //",
    "NK031(ki)002:566": "ces so //",
    "NK031(ki)002:567": "srog gi 'khor lo'i dgongs bcud de bcu gsum pa'o ////",
    "NK031(ki)002:568": "+thii /",
    "NK031(ki)002:569": "rin chen 14kun 'dus kyi dgongs pa /",
    "NK031(ki)002:570": "skye med klong rdol glu'i bsam gtan /",
    "NK031(ki)002:571": "rgyal ba'i dgon gnas su nam smad la sras mo go ma de b+ai 'di skad lo //",
    "NK031(ki)002:572": "sangs rgyas kun gyi thugs nyid yi ge a yin te //",
    "NK031(ki)002:573": "a yi rang bzhin ye nas dngos po med //",
    "NK031(ki)002:574": "bde gshegs kun gyi 'byung gnas a yin te //",
    "NK031(ki)002:575": "bden gnyis la sogs snang srid cir yang snang //",
    "NK031(ki)002:576": "a yi dngos gzhi ye nas byang chub sems //",
    "NK031(ki)002:577": "'pho 'gyur 'du 'bral brtags nas sangs rgyas te //",
    "NK031(ki)002:578": "smra bsam yul las 'das pa'i byang chub dbyings nyid la //",
    "NK031(ki)002:579": "a ltar skye ba med pa'i byang chub sems //",
    "NK031(ki)002:580": "ma bcos ma yengs mnyam par bzhag pa las //",
    "NK031(ki)002:581": "bdag gi dgongs pa 'di las med par mjal //",
    "NK031(ki)002:582": "chos nyid dbye thang chen po la //",
    "NK031(ki)002:583": "rig pa'i ye shes rta pho rgyug /",
    "NK031(ki)002:584": "ka pa la ka ma pa sha a hoh zhes gsungs so //",
    "NK031(ki)002:585": "gzhan yang /",
    "NK031(ki)002:586": "bdud rtsi 'khyil ba las /",
    "NK031(ki)002:587": "thams cad nyid du med pa'i byang chub sems //",
    "NK031(ki)002:588": "yin par bdag cag rnams kyis rtogs //",
    "NK031(ki)002:589": "zhes so //",
    "NK031(ki)002:590": "rin chen kun 'dus kyi dgongs bcud de bcu bzhi pa'o ////",
    "NK031(ki)002:591": "+thii /",
    "NK031(ki)002:592": "skye med 15rang rig gi dgongs pa /",
    "NK031(ki)002:593": "chos sku klong rdol glu'i bsam gtan /",
    "NK031(ki)002:594": "tsan+dana sdong po'i rtsar gung thun la /",
    "NK031(ki)002:595": "kha che'i rgyal po rab snang 'di skad lo //",
    "NK031(ki)002:596": "byang chub sems ni ye nas chos kyi sku //",
    "NK031(ki)002:597": "mkha' dang 'dra bar kun la khyab par snang //",
    "NK031(ki)002:598": "snang ba nyid kyang stong pa ste //",
    "NK031(ki)002:599": "stong pa'i cho 'phrul ci snang ba //",
    "NK031(ki)002:600": "bsam du rdul tsam med pa la //",
    "NK031(ki)002:601": "brjod bral med par ma yengs zhog /",
    "NK031(ki)002:602": "chos nyid sems kyi bdud rtsi yis //",
    "NK031(ki)002:603": "khams gsum 'gro ba'i nad pa gsos //",
    "NK031(ki)002:604": "ka la pa ko sha a hoh zhes gsungs /",
    "NK031(ki)002:605": "gzhan yang /",
    "NK031(ki)002:606": "glang po rab 'bogs las /",
    "NK031(ki)002:607": "gnyis med bde chen ngang gis gsal //",
    "NK031(ki)002:608": "de bzhin ma bcos rnal mar zhog /",
    "NK031(ki)002:609": "ces so //",
    "NK031(ki)002:610": "skye med rang rig gi dgongs bcud de bco lnga pa'o ////",
    "NK031(ki)002:611": "+thii /",
    "NK031(ki)002:612": "bde ba rab 16'byams kyi dgongs pa /",
    "NK031(ki)002:613": "sku gsum klong rdol glu'i bsam gtan /",
    "NK031(ki)002:614": "grong khyer dpal yon du srod kyi dus su rgyal po de ba r+aa dza 'di skad lo //",
    "NK031(ki)002:615": "snang srid chos rnams mngon du ltos pa rnams //",
    "NK031(ki)002:616": "yang dag nyid du bcom par bya //",
    "NK031(ki)002:617": "snang srid thams cad ye nas kun tu bzang po'i ngang //",
    "NK031(ki)002:618": "'di las gzhan med ma yengs mnyam bzhag pas //",
    "NK031(ki)002:619": "bsgom par bya ba 'di las med par rtogs //",
    "NK031(ki)002:620": "lus ni sgyu ma'i phung po ming tsam ste //",
    "NK031(ki)002:621": "sems ni ye shes chen por son //",
    "NK031(ki)002:622": "tsan+d+ra de ba ko sa la a hoh zhes gsungs so //",
    "NK031(ki)002:623": "gzhan yang /",
    "NK031(ki)002:624": "dri med bshes gnyen gyi man ngag las //",
    "NK031(ki)002:625": "dug lnga ye shes lnga ru gsal //",
    "NK031(ki)002:626": "de ltar rtogs na rig mchog yin //",
    "NK031(ki)002:627": "zhes so //",
    "NK031(ki)002:628": "bde ba rab 'byams kyi dgongs bcud de bcu drug pa'o ////",
    "NK031(ki)002:629": "+thii /",
    "NK031(ki)002:630": "nam mkha' 17rgyal po'i dgongs pa /",
    "NK031(ki)002:631": "grol ba klong rdol glu'i bsam gtan /",
    "NK031(ki)002:632": "me tog gi tshal du nam gyi cha stod la /",
    "NK031(ki)002:633": "d+harma r+aa dza 'di skad do //",
    "NK031(ki)002:634": "sems kyi rang bzhin ye nas mdzod chen las //",
    "NK031(ki)002:635": "gang ltar rtogs shing ji ltar snang ba kun //",
    "NK031(ki)002:636": "'byung 'jug 'byung ba med na kun tu bzang //",
    "NK031(ki)002:637": "gnyis su med pa'i rig pa de //",
    "NK031(ki)002:638": "kun tu bzang po'i sems la gnas //",
    "NK031(ki)002:639": "rig pa'i dbyings las ma bslad pas //",
    "NK031(ki)002:640": "sgom zhing gnas pa 'di la med //",
    "NK031(ki)002:641": "kye ma ma rtogs snying re rje //",
    "NK031(ki)002:642": "bdag nyid rang sar grol ba a la la //",
    "NK031(ki)002:643": "d+ho ha ko pa sha a hoh zhes gsungs so //",
    "NK031(ki)002:644": "gzhan yang /",
    "NK031(ki)002:645": "'phags pa drang srong mig gi man ngag las /",
    "NK031(ki)002:646": "ma yengs rtse gcig bsam dang bral //",
    "NK031(ki)002:647": "des na ye shes zang thal yin //",
    "NK031(ki)002:648": "ces so //",
    "NK031(ki)002:649": "nam mkha' rgyal po'i dgongs bcud de bcu bdun pa'o ////",
    "NK031(ki)002:650": "+thii /",
    "NK031(ki)002:651": "rje btsun dam 18pa'i dgongs pa /",
    "NK031(ki)002:652": "shes rab klong rdol glu'i bsam gtan /",
    "NK031(ki)002:653": "dben pa chen po'i gnas su bud+d+ha gup+ta 'di skad lo //",
    "NK031(ki)002:654": "chos rnams thams cad ma bcos kun tu bzang po la //",
    "NK031(ki)002:655": "gsal la 'gyur ba med pa byang sems ngang de la //",
    "NK031(ki)002:656": "mtshan ma'i rnam par rtog pas ma bslad de //",
    "NK031(ki)002:657": "rnam rtog rang byung rang zhir gnas pa las //",
    "NK031(ki)002:658": "sgom pa 'di las gud na med par 'khums //",
    "NK031(ki)002:659": "sems kyi me long ma bltas na //",
    "NK031(ki)002:660": "rnam rtog dri mas gos ta re //",
    "NK031(ki)002:661": "pradz+ny+aa ko sa la a hoh zhes gsungs so //",
    "NK031(ki)002:662": "gzhan yang /",
    "NK031(ki)002:663": "sgom lung chen mo las /",
    "NK031(ki)002:664": "bcos bslad med par ka nas dag pa la //",
    "NK031(ki)002:665": "gnyis su 'dzin pa yang ye ngang gis med //",
    "NK031(ki)002:666": "ces so //",
    "NK031(ki)002:667": "rje btsun dam pa'i dgongs bcud de bco brgyad pa'o ////",
    "NK031(ki)002:668": "+thii /",
    "NK031(ki)002:669": "sems 19sde spyi'i dgongs pa /",
    "NK031(ki)002:670": "riin po che klong rdol glu'i bsam gtan //",
    "NK031(ki)002:671": "sh+r+ai sid+hasa bsam gtan gyi khang par tshogs kyi mchod pa'i dus su blangs pa 'di skad lo //",
    "NK031(ki)002:672": "ji ltar bsam kyang sgom du med //",
    "NK031(ki)002:673": "ji ltar smras kyang dpyad du med //",
    "NK031(ki)002:674": "ye shes chen po'i dbyings nyid las //",
    "NK031(ki)002:675": "btsal ba med par 'od shar te //",
    "NK031(ki)002:676": "bsam du med pa'i chos nyid la //",
    "NK031(ki)002:677": "yengs pa med par mnyam par bzhag /",
    "NK031(ki)002:678": "sgom pa 'di las med par 'khums //",
    "NK031(ki)002:679": "rig pa ye shes mdung rtse yis //",
    "NK031(ki)002:680": "rnam rtog dgra bo rdul du rlog /",
    "NK031(ki)002:681": "rat+na ko sa la a hoh zhes gsungs so //",
    "NK031(ki)002:682": "sems sde spyi'i dgongs bcud de bcu dgu pa'o ////",
    "NK031(ki)002:683": "+thii /",
    "NK031(ki)002:684": "rdzogs pa chen po sems sde bco brgyad kyi dgongs",
    "NK031(ki)002:685": "bcud rig 'dzin grub thob rnams kyis rdo rje'i glur",
    "NK031(ki)002:686": "bzhengs pa rdzogs so //",
    "NK031(ki)002:687": "shub+ham //////",
    "NK031(ki)002:688": "rdzogs pa chen po sems sde spyi'i snying po'i bstan",
    "NK031(ki)002:689": "bcos byang chub sems bsgom pa rdo la gser zhun",
    "NK031(ki)002:690": "zhes bya ba bzhugs so //",
    "NK031(ki)002:691": "rgya gar skad du /",
    "NK031(ki)002:692": "bo d+hi tsit+ta b+h+aa ba no pa la su war+n+na dru ta /",
    "NK031(ki)002:693": "bod skad du /",
    "NK031(ki)002:694": "byang chub sems bsgom pa rdo la gser zhun /",
    "NK031(ki)002:695": "bcom ldan 'das dbyings gsum rnam par dag pa'i ngang la phyag 'tshal lo //",
    "NK031(ki)002:696": "byang chub sems bsgom pa 'di la spyi don bcu gnyis las /",
    "NK031(ki)002:697": "dang po dkon mchog gsum la phyag 'tshal ba sngon du 'gro bas rtsom pa la 'jug pa ni /",
    "NK031(ki)002:698": "bdag med gnyis nyid bde gshegs mi rtog ye shes chos dbyings sku brnyes pa //",
    "NK031(ki)002:699": "kun gyi rang bzhin zhi ba 'di la bsal zhing bla med lam mchog ste //",
    "NK031(ki)002:700": "mi ldog pa la sogs te dbang bcu rgyal ba kun dang gcig brnyes pas //",
    "NK031(ki)002:701": "gnas gsum mnyam nyid de la mtshan med yid kyis rab tu dad pas mos //",
    "NK031(ki)002:702": "spyi don gnyis pa ci'i phyir rtogs par bya ba'ii phan yon dang che ba las /",
    "NK031(ki)002:703": "dang po phan yon la gsum /",
    "NK031(ki)002:704": "rgyur gnas pa'i phan yon /",
    "NK031(ki)002:705": "ston pa 'jig rten sgron mar 1gyur pa kun gyis mtshungs par rab basngagasa pa //",
    "NK031(ki)002:706": "chos la chos kyi snying por gyur pa 'jam dpal gzhon nu'i snying po nyid //",
    "NK031(ki)002:707": "bde bshegs ma lus yum du gyur pa'i rgyal ba kun gyi lam gcig pu //",
    "NK031(ki)002:708": "tshul khrims la sogs pha rol phyin lam spyod pa rgya mtsho'i gzhir gyur pa //",
    "NK031(ki)002:709": "mngon gyur 'bras bu'i phan yon /",
    "NK031(ki)002:710": "rnam 2dag byang chub sems kyi ngang tshul sgom dang yon tan khyad par ni //",
    "NK031(ki)002:711": "blo ldan nam zhig sems kyi dam pa de ni mngon du gyur pa na //",
    "NK031(ki)002:712": "de la sku gsum mchog tu gyur pas chos kyi sku zhes rgyal bas gsungs //",
    "NK031(ki)002:713": "shes byed dam par gyur pas shes rab spyan zhes kyang ni de la bya //",
    "NK031(ki)002:714": "rdo rje rtse mo mchog nyid mi rtog ye shes de yang de nyid do //",
    "NK031(ki)002:715": "rnam par grol ba'i 'bras bu thams cad kyi mchog tu bstan pa'o //",
    "NK031(ki)002:716": "ji snyed 3'phags pa'i rnam grol chos su bsnyad pa de dag thams cad kyang //",
    "NK031(ki)002:717": "byang chub sems nyid rdzogs las de yi yon tan de las de dag byung //",
    "NK031(ki)002:718": "gnyis pa che ba bstan pa ni /",
    "NK031(ki)002:719": "'phags pa'i rigs chen 'chi med byang chub sems dpa' de dag thams cad kyang //",
    "NK031(ki)002:720": "de med mi 'byung de phyir de ni rnam grol mchog gi lam nyid do //",
    "NK031(ki)002:721": "spyi don gsum pa ci zhig rtogs par bya ba ni /",
    "NK031(ki)002:722": "des na kun tu rdo rje sems dpa' ci 'drar bsgom par bya ba 'gyur //",
    "NK031(ki)002:723": "phra zhing shes daka'i drang srong chen po'i lam 'di mi rtog rtog las 'das //",
    "NK031(ki)002:724": "brtag par dka' zhing bstan par dka' la brjod pa'i tha snyad rnams dang bral //",
    "NK031(ki)002:725": "tshig gis mi phebs gzhan dang byis pa kun gyi spyod yul ma yin yang //",
    "NK031(ki)002:726": "spyi don bzhi pa thabs gang gis rtogs par byed pa ni /",
    "NK031(ki)002:727": "ston pa nges pa'i lung dang bla ma rnams kyi man ngag don 'dir bstan //",
    "NK031(ki)002:728": "mngon sum la sogs rgyu yi dngos po 'jig cing grub pa'i mtha' dpyod pa //",
    "NK031(ki)002:729": "de nyid rtog pa'i rgyun 'brangs spyod yul tshad mar bzhag nas blos 'jig byed //",
    "NK031(ki)002:730": "rtog mtha' med phyir dpyod mtha' med de snying po med na tshad ma gang //",
    "NK031(ki)002:731": "de phyir 'jig rten brtag pa'i tha snyad rnal 'byor lam 'dir mi dgos so //",
    "NK031(ki)002:732": "spyi don lnga pa gang brtags te rtogs par bya ba la gnyis /",
    "NK031(ki)002:733": "kun nas nyon mongs pa dang /",
    "NK031(ki)002:734": "rnam par byang ba'i dngos po la brtags pa'o //",
    "NK031(ki)002:735": "dang po la gnyis /",
    "NK031(ki)002:736": "kun nas nyon mongs pa'i mtshan nyid yin par brtags pa ni /",
    "NK031(ki)002:737": "dngos po mtha' yi rgyu ni lo rgyus dag las lam 'dir brtags par bya //",
    "NK031(ki)002:738": "skye bo kun gyi sems la mngon snang phyi nang grags pa'i chos 'di ni //",
    "NK031(ki)002:739": "'dzin pa drug gis ji ltar mthong zhing brtags pa de ltar ma yin 'khrul //",
    "NK031(ki)002:740": "rang gi rtog pa myong zhing gzung ba de bzhin bden par gyur na ni //",
    "NK031(ki)002:741": "de dag dngos po med rtog dgra bcom 'dra bar grol bar 'gyur ba'i rigs //",
    "NK031(ki)002:742": "de dag dus dgras 'joms dang sdug bsngal nyes las nges 'khrul mngon par 'gyur //",
    "NK031(ki)002:743": "gzhan du skye mched sgo nas rig pa de dag tshad mar gyur na ni //",
    "NK031(ki)002:744": "de dag tshad mar gyur pas 'phags pa'i lam de su la'ang dgos mi 'gyur //",
    "NK031(ki)002:745": "lam de rnam grol lam du bstan cing dbang po'i shes pas mi thar te //",
    "NK031(ki)002:746": "sdug bsngal 'ga' yang mi 'jil rnam rig shes de nyon mongs 'byung ba'i gnas //",
    "NK031(ki)002:747": "de phyir skye bos mthong ba de dag 'khrul par mngon zhes rgyal bas gsungs //",
    "NK031(ki)002:748": "gnyis pa 'khrul par snang ba brtags pa la dgu /",
    "NK031(ki)002:749": "'khrul pa gang snang ba dang /",
    "NK031(ki)002:750": "des 1na de la 'di dag 'khrul pa'i dbang gis ji ltar snang bar 'gyur //",
    "NK031(ki)002:751": "kun tu rtog can yang dag ma yin kun tu rtog pa bcom med nyams //",
    "NK031(ki)002:752": "blo gros phyin ci log tu gyur cing ma rig rkyen gyi dbang song bas //",
    "NK031(ki)002:753": "sems dang sems las byung ba de nyid lus gsum don du snang ba yin //",
    "NK031(ki)002:754": "'du byed sna tshogs dag gis bag chags bsags la gang goms mthu brtas tshe //",
    "NK031(ki)002:755": "sems nyid yul dang yul 'drar snang ba rus pas gang ba bzhin du snang //",
    "NK031(ki)002:756": "bag chags bsags pa'i rgyun las dmigs skyes yid la brtags pas bdag ni med //",
    "NK031(ki)002:757": "'du byed mthu yis bsgribs shing phra ba ma mthong de las rnam rig skye //",
    "NK031(ki)002:758": "ci'i phyir snang ba dang /",
    "NK031(ki)002:759": "rgyun 2dang bcas pa'i sems kyi mthu ni ma rtogs rtog pa'i rjes 'brangs nas //",
    "NK031(ki)002:760": "de la zag bcas rang bzhin rtog pas bdag dang chos rnams rgyas par byed //",
    "NK031(ki)002:761": "bden par 'byung ba shin tu phra bar rgyu ba de ni ma mthong bas //",
    "NK031(ki)002:762": "bdag tu lta sogs mu stegs lta ba sna tshogs skye zhing thar par rtog /",
    "NK031(ki)002:763": "sems 'di las rnams mtha' yas gnas gyur bag chags mtha' med nges pa med //",
    "NK031(ki)002:764": "bag chags brtas shing sad par byed pa'i rkyen yang rnam pa sna tshogs te //",
    "NK031(ki)002:765": "rkyen 'gas bag chags 'ga' zhig smin nas mi yi rgyud kyi lus snang la //",
    "NK031(ki)002:766": "rkyen gzhan dag gis bag chags gzhan sad byas tshe 'gyur pa'i mthu mthong nas //",
    "NK031(ki)002:767": "dbang phyug la sogs byed par 'dod pa'i lam des mi zhi grol mi 'gyur //",
    "NK031(ki)002:768": "rnal 'byor lam bslad the tshom rgyu yang rgyun 'di phra ba ma rtogs te //",
    "NK031(ki)002:769": "snang ba'i nyes pa dang /",
    "NK031(ki)002:770": "bdag 3tu brtags pas yongs su bsgribs te 'phags pa'i rigs dang rnam par bral //",
    "NK031(ki)002:771": "chos su brtags pa'i sdug bsngal sna tshogs 'byung zhing ngan song srid par 'gyur //",
    "NK031(ki)002:772": "snang ba thams cad kyi gzhi rnam shes kyi mtshan nyid yin par bstan pa /",
    "NK031(ki)002:773": "rnam 4shes de yang 'du byed rgyun las mtshan ma tha dad 'dzin pas na //",
    "NK031(ki)002:774": "las kyi khyad par dag gis brgyad du snang gis rigs la du ma med //",
    "NK031(ki)002:775": "sna tshogs snang ba de dag kun gzhi la tshul ji ltar snang ba dang /",
    "NK031(ki)002:776": "de phyir 5sems kyi skad cig dang po de la lus dang chos kun gnas //",
    "NK031(ki)002:777": "de la bsam pa zhen phyir phyi ma de la de 'byung de la snang //",
    "NK031(ki)002:778": "snang ba'i gzhi sems kyi nang du thams cad 'dus pa dang /",
    "NK031(ki)002:779": "rang sems 6rgyun las 'phags pa skye bo'i chos ni gzhan na yod ma yin //",
    "NK031(ki)002:780": "rgyud drug rigs las de yang sna tshogs de dag rang gi ting 'dzin to //",
    "NK031(ki)002:781": "sems rgyun de ni phyogs kyang cung zad med pas de la'ang rten med de //",
    "NK031(ki)002:782": "de la phyogs med phyir na mtha' yas zhing rnams thams cad bdag gi lus //",
    "NK031(ki)002:783": "bdag gi lus ni mtha' yas zhing dang skye bo'i lus su rab snang yang //",
    "NK031(ki)002:784": "sems dang bag chags gcig min mtha' dad ma yin brtag par rab tu dka' //",
    "NK031(ki)002:785": "thams cad sems kyi mtshan nyid yin na rgyu rkyen gzhan ci'i phyir snang ba dang /",
    "NK031(ki)002:786": "'di kun rten cing 7'brel 'byung tshul te skye dang 'gag par 'gyur zhes pa //",
    "NK031(ki)002:787": "tshig pa'i sa bon bzhin du med las med pa mi 'byung rgyu 'bras med //",
    "NK031(ki)002:788": "dngos por zhen cing rgyu dang 'bras bu so sor rtog pa'i sems nyid ni //",
    "NK031(ki)002:789": "snang ba'i dngos po ma grub par ston pa dang /",
    "NK031(ki)002:790": "rgyu dang 8rkyen du snang ste de gnyis med phyir skye dang 'jig pa med //",
    "NK031(ki)002:791": "skye 'jig med phyir bdag gzhan med de 'chi 'pho med phyir rtag chad med //",
    "NK031(ki)002:792": "des na 'khrul 'khor med cing mya ngan 'das pa'ang med pa nyid du mngon //",
    "NK031(ki)002:793": "snang ba'i gzhi sems nyid kyang ma grub par ston pa'o //",
    "NK031(ki)002:794": "gnas kyi skad 9cig nam yang mi 'bral de tshe mnyam 'gyur de med med //",
    "NK031(ki)002:795": "yang dag ma yin rtog pas bskyed phyir bag chags yod pa ma yin dang //",
    "NK031(ki)002:796": "spyod yul med phyir kun gzhi med cing rnam rig de yang med pa yin //",
    "NK031(ki)002:797": "phyogs rnams med phyir dmigs dang gnas med rnam shes rig pa ji ltar skyes //",
    "NK031(ki)002:798": "de phyir sems 'di yod med mtha' las 'das shing gcig dang du ma bral //",
    "NK031(ki)002:799": "rnam par byang ba'i dngos por brtags pa la gnyis /",
    "NK031(ki)002:800": "rnam par byang ba 'khrul pa nyid la snang bar bstan pa dang /",
    "NK031(ki)002:801": "bde gshegs byang chub med phyir de yi rdzu 'phrul sgyu 'drar 'phrul la snang //",
    "NK031(ki)002:802": "snang ba de nyid kyang ma grub par bstan pa'o //",
    "NK031(ki)002:803": "'di la gnyis /",
    "NK031(ki)002:804": "rnam par mi rtog pa'i ye shes ma grub par bstan pa dang /",
    "NK031(ki)002:805": "de bzhin dag pa'i ye shes de dag shin tu dge ba'i rgyu nyid dang //",
    "NK031(ki)002:806": "chos kyi dbyings nyid la ni de dag dmigs shing skye bar brtags pa yang //",
    "NK031(ki)002:807": "rdo rje'i gnas med de yi phyir na mnyam gnas rang bzhin 'drar 'gyur dang //",
    "NK031(ki)002:808": "chos dbyings rdo rje rtse mo de dag phyogs nyid med pas skad cig min //",
    "NK031(ki)002:809": "dag pa 'jig rten las 'das pa'i ye shes ma grub par bstan pa'o //",
    "NK031(ki)002:810": "dag pa'i dge rtsa gzugs brnyan med pas 'jig rten ye shes yod mi 'gyur //",
    "NK031(ki)002:811": "spyi don drug pa so sor brtags na nges pa'i don bstan pa la gsum /",
    "NK031(ki)002:812": "bsam pa mnyam pa /",
    "NK031(ki)002:813": "spyod pa mnyam pa /",
    "NK031(ki)002:814": "don bsdus te bstan pa'o //",
    "NK031(ki)002:815": "dang po la gsum /",
    "NK031(ki)002:816": "bden pa gnyis su mi rtog pas mnyam pa dang /",
    "NK031(ki)002:817": "de phyir 1byang chub ma chub mtshan nyid med par gcig pas blang dor med //",
    "NK031(ki)002:818": "don de'i tshul gyis don dam rnam grangs skye 'gag med dang mnyam nyid dang //",
    "NK031(ki)002:819": "gnyis med bsam 'das stong nyid chos dbyings brjod dang tha snyad bral la sogs //",
    "NK031(ki)002:820": "bstan pa de kun tha snyad yin te don dam med cing kun sgrib med //",
    "NK031(ki)002:821": "don dam tshul gyis lam nyid 'di 'dra zhes pa de nyid kun sgrib yin //",
    "NK031(ki)002:822": "spang zhen med pas bden rdzun mnyam pa dang /",
    "NK031(ki)002:823": "the tshom 2yod med chos ni gang la'ang spangs shing gnas par mi byed do //",
    "NK031(ki)002:824": "sgom dang chos dbyings med phyir som nyi med la dam par blta ba'ang med //",
    "NK031(ki)002:825": "mtha' bzhi dang bral zhing mi dmigs par mnyam pa'o //",
    "NK031(ki)002:826": "de ltar 3dngos po'i mtha' rnams brtags pas rang bzhin sgyu ma med 'gyur phyir //",
    "NK031(ki)002:827": "yod la ltos pa'i med pa med de de bzhin de med pa yang med //",
    "NK031(ki)002:828": "mtha' rnams med phyir dbus med dbus la'ang gnas par mi byed do //",
    "NK031(ki)002:829": "gnyis pa spyod pa mnyam pa ni /",
    "NK031(ki)002:830": "gang la'ang 'jig rten dbang phyug pad+ma kun kyang mi spong 'dra mnyam gnas //",
    "NK031(ki)002:831": "chos la 'khrul bar mthong ba de nyid 'khrul pa yin par rab rtogs te //",
    "NK031(ki)002:832": "drug gis bstan pa'i bdud kyi las kyang mi 'dor ngan du mi rtog go //",
    "NK031(ki)002:833": "shes rab thabs kyi spyod pa'ang mi gnas phyir na bdud rtsi 'dra bar spyod //",
    "NK031(ki)002:834": "rang gi shes pa dam par byas te kun las rgyal te des bsnyems nas //",
    "NK031(ki)002:835": "'dod chags zhe sdang skyes nas rtsod 'byung gti mug yin te don mi mthong //",
    "NK031(ki)002:836": "gsum pa don bsdus nas byang chub sems kyi mtshan nyid bstan pa ni /",
    "NK031(ki)002:837": "ji srid yid kyi g.yo ba de srid bdud kyi yul te phra ba'i lam //",
    "NK031(ki)002:838": "g.yo dang mi g.yo tha snyad mi gnas gnas la'ang gnas par mi byed de //",
    "NK031(ki)002:839": "snang med dbu ma'i lam de byang chub sems zhes bde bar gshegs pas gsungs //",
    "NK031(ki)002:840": "spyi don bdun pa de ltar gtan la phabs nas nges pa'i don bsgom pa la gnyis /",
    "NK031(ki)002:841": "sgom pa'i mi mthun phyogs bstan pa dang /",
    "NK031(ki)002:842": "gzugs dang mtshan ma ston par 'dzin pa rab tu spangs nas su //",
    "NK031(ki)002:843": "rnam thar gsum po sgom pa'ang bdud kyi las te gzugs nyid stong pa'o //",
    "NK031(ki)002:844": "'khor ba'i lam gsum spangs shing mya ngan 'das pa lam bsgom byed pa'ang bdud nyid de //",
    "NK031(ki)002:845": "de nyid chos kun rang bzhin ma zhi rang bzhin btsal spangs gar mi gnas //",
    "NK031(ki)002:846": "'phags pa kun gyi yul dang gnas kyang 'das sogs lam 'di gzhan na med //",
    "NK031(ki)002:847": "sgom pa'i don ma nor bar bstan pa'o //",
    "NK031(ki)002:848": "'di la bzhi /",
    "NK031(ki)002:849": "sgom pa'i don mdor bstan pa /",
    "NK031(ki)002:850": "ldang dang 1mi ldang ched du mi spong sems rten mi 'cha' mngon du min //",
    "NK031(ki)002:851": "ci'i phyir sgom pa'i gtan tshigs kyis bshad pa dang /",
    "NK031(ki)002:852": "'jam 2dpal ma yin rdul tsam g.yo ba de nyid de yin der mi gnas //",
    "NK031(ki)002:853": "sgom pa'i sa mi rnyed phyir bsgom pas 'bras bu rnyed par mi 'gyur te //",
    "NK031(ki)002:854": "sems kyi spyod yul shes pa de dag chos rnams kyi ni chos nyid yin //",
    "NK031(ki)002:855": "rnam bral gang la'ang mchog dang tha ma med par lam mchog 'di sgom mo //",
    "NK031(ki)002:856": "'du byed ma skyes chos kun 'gyur med shin tu chos rnams mya ngan 'das //",
    "NK031(ki)002:857": "dngos med de tshe kun kyang chos kyi dbyings shes dgra bcom rab 'byor yin //",
    "NK031(ki)002:858": "nam mkha' mi dmigs dmigs tsam dge dang mi dge 'byed med skye ba'ang med //",
    "NK031(ki)002:859": "gtan tshigs kyis grub pa ltar bsgom mo zhes rgyas par bstan pa dang /",
    "NK031(ki)002:860": "rtsol ba 3 yid la mi byed gang la'ang sems med shes dang mi shes bral //",
    "NK031(ki)002:861": "dran dang 'byed med gang la'ang spang len dga' dang mtshungs med mi dmigs shing //",
    "NK031(ki)002:862": "mnyam gnas gnyis su brtags med brjod bral bya dang mi bya sogs bri med //",
    "NK031(ki)002:863": "tshul bzhin sgom pa'i rtags bstan pa'o //",
    "NK031(ki)002:864": "ched du 4rtsol bar yid la mi byed cis kyang mi 'khrugs mnyam shes dang //",
    "NK031(ki)002:865": "gang la'ang chags dang yul gyi myos skrag med de mi 'bral mi gnas shing //",
    "NK031(ki)002:866": "mi 'phrog mnyam shes bzhi po phyogs dang pha rol phyin rnams der shes te //",
    "NK031(ki)002:867": "sems kyi dbyings su sgom pas lam gyi phug na 'dug pa de yin gyis //",
    "NK031(ki)002:868": "gzhan du sgom pas 'od gsal don nyid gsal zhing rig par mi 'gyur ro //",
    "NK031(ki)002:869": "spyi don brgyad pa brgyud pa'i thabs kyiis nges pa'i don rtogs par bya ba'i thabs bstan pa ni /",
    "NK031(ki)002:870": "brda can yang dag len pa'ang byang chub yin zhes ston pas rab gsungs phyir //",
    "NK031(ki)002:871": "de la 'di ni byang chub sems nyid bskyed cing sgom pa'i gnas yin te //",
    "NK031(ki)002:872": "ting 'dzin gsum po brtan par byas shing rtags kyi phyag rgya gsum bcings nas //",
    "NK031(ki)002:873": "chos kyi phyag rgya chen por sems nyid bskyed de snying po brjod cing bsgom //",
    "NK031(ki)002:874": "spyi don dgu pa byang chub sems kyis ma zin",
    "NK031(ki)002:875": "na rnam grol mi thob cing dge ba chud za",
    "NK031(ki)002:876": "bar bstan pa ni /",
    "NK031(ki)002:877": "rdo rje sems dpa' bsgoms pas rnam grol lam kun ma nor sgom pa yin //",
    "NK031(ki)002:878": "kun tu bzang po'i spyod pas ma zin dag pa'i chos ni gang yang rung //",
    "NK031(ki)002:879": "kun tu bzang po'i spyod pa'ang bdud kyi las te zad cing mthar thug 'gyur //",
    "NK031(ki)002:880": "de dang ldan pa'i las ni bdud kyi las kyang byang chub spyod par gsungs //",
    "NK031(ki)002:881": "spyi don bcu pa don 'dir mos pa tsam skyes",
    "NK031(ki)002:882": "pas kyang yon tan mang po thob par bstan pa",
    "NK031(ki)002:883": "ni / don 'dir mos pa de yang byang chub che zhes rgyal bas rab tu basngagasa //",
    "NK031(ki)002:884": "gnas 'dir bskyed pa tsam gyis 'jig rten gsum po bla mar bcas pa yi //",
    "NK031(ki)002:885": "mchod gnas nyan thos bdud kyi sde rnams zil gyis gnon zhes rgyal bas gsungs //",
    "NK031(ki)002:886": "thabs chen byang chub sems dpa' rnams kyi gsang ba'i spyod pa'ang 'di nyid de //",
    "NK031(ki)002:887": "'di min rgyal ba rnam par snang mdzad theg pa gsum ston mi srid do //",
    "NK031(ki)002:888": "skad cig dang ba'i shugs bskyed de yang myur du 'jam dpal gzhon nur gyur //",
    "NK031(ki)002:889": "dkyil 'khor gsang bar bzhugs shing theg chen dam tshig mchog kyang bsrung ba yin //",
    "NK031(ki)002:890": "tshul khrims sdom pa kun kyang bsrungs shing sbyin gnas dam par rab tu basngagasa //",
    "NK031(ki)002:891": "de phyir byang chub sems kyi bsod nams de la gal te gzugs yod na //",
    "NK031(ki)002:892": "nam mkha' bar snang 'di yang snod du chung zhes rgyal bas mtshungs par gsungs //",
    "NK031(ki)002:893": "spyi don bcu gcig pa log par zhugs pa rnams snying rje'i gnas su bstan pa ni /",
    "NK031(ki)002:894": "skye bo skye ba sna tshogs dag las skyes shing",
    "NK031(ki)002:895": "skye dang skye 'gyur skye ba'i rgyun gyi dbang song",
    "NK031(ki)002:896": "bas // rtog mtha' mi shes rtog pas bslus shing",
    "NK031(ki)002:897": "rtog pa'i rgyun 'brangs 'khrul pa'i rtog las phyir ldog",
    "NK031(ki)002:898": "bas // med gyur pa // sgyu ma'i sgyu shes",
    "NK031(ki)002:899": "dag gis sgyu ma'i glang po 'dra bar sgyu mas",
    "NK031(ki)002:900": "rmongs pa'i sgyu ma rnams //",
    "NK031(ki)002:901": "rmi lam gyis bslad bzhin du rmi yis bden pa'ang",
    "NK031(ki)002:902": "nyams shing rmi lam dbang du song ba'i rmi lam",
    "NK031(ki)002:903": "pa // lam 'di spangs shing mtha' dang lam gzhan",
    "NK031(ki)002:904": "lam du bltas nas ma nor lam zhes ston pa",
    "NK031(ki)002:905": "pa // de // de dag rdo la gser bzhin thugs rjes kye ma'o phrogs pa yin //",
    "NK031(ki)002:906": "shin tu ma sbyangs dus kyis mnar ba'i skye bo lnga brgya tha ma la //",
    "NK031(ki)002:907": "gsung rab dri med rtogs dka' dag la sgra bzhin spyod dang tshul bzhin min //",
    "NK031(ki)002:908": "rang gi blo gros stobs bzhin 'jug la sogs pa lta ba sna tshogs dag /",
    "NK031(ki)002:909": "mi shes chu bos g.yeng zhing gsung gi nying khu bdud rtsi'i rnal 'byor bral //",
    "NK031(ki)002:910": "spyi don bcu gnyis pa brtsams pa'i dge ba byang chub tu bsngo ba ni /",
    "NK031(ki)002:911": "de phyir rgyal bas gsungs pa'i lam mchog thugs kyi gsang ba dam pa 'di //",
    "NK031(ki)002:912": "kun tu rgyal ba rnams kyi spyod yul nyid las thun mong ma yin yang //",
    "NK031(ki)002:913": "goms pa'i mthu yis mi 'gal tshul du tshad ma dag las rab bsgrubs te //",
    "NK031(ki)002:914": "'gro ba'ii don du mi gnyis lam mchog 'di ni rab bgyis thams cad du //",
    "NK031(ki)002:915": "mi mthun phyogs kyis mi nyams rgyal ba kun gyi thugs 'dir rab rgyas shog /",
    "NK031(ki)002:916": "byang sems sgom pa rdo la gser zhun zhes bya",
    "NK031(ki)002:917": "ba slob dpon chen po 'jam dpal bshes gnyen gyis",
    "NK031(ki)002:918": "mdzad pa rdzogs so ////",
    "NK031(ki)002:919": "rgya gar gyi mkhan po sh+r+ai sim ha dang /",
    "NK031(ki)002:920": "bod kyi lo ts+aa ba pa gor bee ro tsa",
    "NK031(ki)002:921": "na rak+shi tas bsgyur cing zhus te gtan la phab",
    "NK031(ki)002:922": "pa'o //// 'di la 'grel pa byang chub sems sgom",
    "NK031(ki)002:923": "pa don bcu gnyis kyis bstan pa zhes legs bshad",
    "NK031(ki)002:924": "khyad par can yod pas zhib par de nyid du",
    "NK031(ki)002:925": "pa'o //// rtogs par bya'o // mang+ga lam /",
    "NK031(ki)002:926": "dge'o //////",
    "NK031(ki)002:927": "byang chub kyi sems kun byed rgyal po'i don khrid rin chen gru bo zhes bya ba bzhugs so //",
    "NK031(ki)002:928": "gdod nas rab zhi mkha' ltar 'dus ma byas //",
    "NK031(ki)002:929": "dbyings dang ye shes gnyis med chos kyi sku //",
    "NK031(ki)002:930": "yod med phyogs bral rgya chad 'pho 'gyur med //",
    "NK031(ki)002:931": "thog ma'i mgon po kun byed khyod la 'dud //",
    "NK031(ki)002:932": "chos kun snying po sems nyid mngon sum lam //",
    "NK031(ki)002:933": "ma bgrod ma sbyangs da ltar mngon sangs rgyas //",
    "NK031(ki)002:934": "lhun rdzogs kun byed theg pa'i yang rtse'i don //",
    "NK031(ki)002:935": "khrid du bsdebs te phyi rabs don phyir bshad //",
    "NK031(ki)002:936": "de la yang dag par rdzogs pa'i sangs rgyas thabs mkhas la thugs rje che ba des /",
    "NK031(ki)002:937": "chos kyi sgo dang theg pa'i rnam grangs dpag tu med pa zhig gsungs pa dag kyang /",
    "NK031(ki)002:938": "gdul bya'i dbang po dang 'tshams par bstan la /",
    "NK031(ki)002:939": "phal cher drang ba'i don la bstan pa tsam las /",
    "NK031(ki)002:940": "nges pa'i don phyogs gcig tu gsungs pa ni med de /",
    "NK031(ki)002:941": "rtsa ba'i rgyud le'u sum cu gsum pa las /",
    "NK031(ki)002:942": "sku gsum ston pas so sor bstan pa yang //",
    "NK031(ki)002:943": "de bzhin nyid la drang ba'i lung bstan yin //",
    "NK031(ki)002:944": "zhes pa dang /",
    "NK031(ki)002:945": "phyi ma'i rgyud le'u drug cu rtsa bzhi pa las kyang /",
    "NK031(ki)002:946": "'khor gyi dang po ston pa sku gsum gyis //",
    "NK031(ki)002:947": "rang rang dga' ba'i lam la gzud pa'i phyir //",
    "NK031(ki)002:948": "lam gyi khyad par bgrod du yod par bstan //",
    "NK031(ki)002:949": "blo chung brgyud nas don la 'dren pa'i phyir //",
    "NK031(ki)002:950": "drang ba'i lung du nga yis rtogs pa yin //",
    "NK031(ki)002:951": "zhes pa dang /",
    "NK031(ki)002:952": "bcos su med pa'i le'u las /",
    "NK031(ki)002:953": "de bzhin nyid las 'chos par byed pa yis //",
    "NK031(ki)002:954": "ston pas bden tshul ji ltar bstan pa dag /",
    "NK031(ki)002:955": "nges lung ma yin drang lung 'ba' zhig yin //",
    "NK031(ki)002:956": "zhes pas /",
    "NK031(ki)002:957": "nyan thos nas a nu'i bar gyi theg pas sems",
    "NK031(ki)002:958": "nyid rang byung gi ye shes su 'jug pa'i sgor",
    "NK031(ki)002:959": "phyin par byed pa'i thabs tsam las /",
    "NK031(ki)002:960": "de nyid dngos su rtogs pa ni ma yin te /",
    "NK031(ki)002:961": "gol sgrib las mi 'da' ba'i phyir ro //",
    "NK031(ki)002:962": "'di skad du /",
    "NK031(ki)002:963": "rtsa ba'i rgyud le'u sum cu rtsa brgyad pa las /",
    "NK031(ki)002:964": "kye sems dpa' chen po nyon cig /",
    "NK031(ki)002:965": "'khor gyi ston pa rnam gsum gyis //",
    "NK031(ki)002:966": "bstan pa gsum ni gol sgrib ste //",
    "NK031(ki)002:967": "de yang ji lta bu zhe na //",
    "NK031(ki)002:968": "nges pa thob pa'i theg pa drug /",
    "NK031(ki)002:969": "rdzogs pa chen po'i gol sar bstan //",
    "NK031(ki)002:970": "zhes so //",
    "NK031(ki)002:971": "theg pa 'og ma de dag gi don la goms",
    "NK031(ki)002:972": "par byas kyang tshe 'di nyid la sems nyid kun",
    "NK031(ki)002:973": "byed kyi don mi mthong zhing 'gal bar bstan te",
    "NK031(ki)002:974": "/ phyi ma'i rgyud kyi skye ba med pa'i le'u las /",
    "NK031(ki)002:975": "kye /",
    "NK031(ki)002:976": "kun byed nga yi rang bzhin ma rtogs par //",
    "NK031(ki)002:977": "so sor bstan pa'i lung la yid 'thad cing //",
    "NK031(ki)002:978": "sku gsum ston pa'i don la gang 'jug pa //",
    "NK031(ki)002:979": "kun byed nga yi don dang shin tu 'gal //",
    "NK031(ki)002:980": "zhes gsungs so //",
    "NK031(ki)002:981": "de bas nges pa'i don 'ba' zhig mngon du ston",
    "NK031(ki)002:982": "pa'i lung dus gsum rgyal bas dus gsum du ma",
    "NK031(ki)002:983": "gsungs pa nyid / ston pa kun byed kyis gsungs te /",
    "NK031(ki)002:984": "phyi ma phyi ma'i rgyud le'u brgyad cu rtsa bzhi pa las /",
    "NK031(ki)002:985": "kye /",
    "NK031(ki)002:986": "nga ni ston pa kun byed rgyal po ste //",
    "NK031(ki)002:987": "theg pa'i rtsa ba chos kyi snying po'i lung //",
    "NK031(ki)002:988": "sku gsum ston pas ma gsungs rgya che ba //",
    "NK031(ki)002:989": "skye ba med pa ston pa'i sems rgyud 'di //",
    "NK031(ki)002:990": "dus gsum rgyal ba snga mas ma gsungs te //",
    "NK031(ki)002:991": "phyi mas mi gsung da lta ston mi mdzad //",
    "NK031(ki)002:992": "kun byed rgyal po 'pho 'gyur mi mnga' bas //",
    "NK031(ki)002:993": "sngar yang gsungs shing phyis kyang gsung 'gyur ba //",
    "NK031(ki)002:994": "da lta byung bar gsungs pas skal ldan la //",
    "NK031(ki)002:995": "nges par bstan pas 'bad med grol ba'i lung //",
    "NK031(ki)002:996": "mdo lung mngon du bstan pa'i bka' brgyud 'di //",
    "NK031(ki)002:997": "mi 'phel mi nub snying po 'dzin pa la //",
    "NK031(ki)002:998": "kun byed rgyal po nges par khyod la bstan //",
    "NK031(ki)002:999": "zhes so //",
    "NK031(ki)002:1000": "de lta bu'i kun byed ni chos thams cad dang",
    "NK031(ki)002:1001": "theg pa kun gyi snying po'i don gcig tu 'dus",
    "NK031(ki)002:1002": "pa yin te / phyi ma'i rgyud le'u bdun cu rtsa dgu pa las /",
    "NK031(ki)002:1003": "kye /",
    "NK031(ki)002:1004": "ston pa'i ston pa kun byed rgyal po yis //",
    "NK031(ki)002:1005": "ma bcos 'khor gyii nang du lung bstan pa //",
    "NK031(ki)002:1006": "ma bcos snying po'i chos kun rtsa ba la //",
    "NK031(ki)002:1007": "ji ltar snang ba gtan la 'bebs par byed //",
    "NK031(ki)002:1008": "snying po'i rang bzhin gcig gi don rtogs na //",
    "NK031(ki)002:1009": "kun gyi rang bzhin kun byed nyid du 'dus //",
    "NK031(ki)002:1010": "des na kun byed nga yi don mkhas na //",
    "NK031(ki)002:1011": "bsam gyis mi khyab chos la mkhas par 'gyur //",
    "NK031(ki)002:1012": "kun byed nga yi don la goms gyur na //",
    "NK031(ki)002:1013": "kun byed don la mkhas shing goms pa yin //",
    "NK031(ki)002:1014": "zhes gsungs so //",
    "NK031(ki)002:1015": "de nyid theg pa kun gyi snying po'i don gcig tu bsdus pa'i nying khu yin te /",
    "NK031(ki)002:1016": "rtsa ba'i rgyud le'u bcu gsum pa las /",
    "NK031(ki)002:1017": "kun byed rgyal po byang chub sems nga ni //",
    "NK031(ki)002:1018": "theg pa kun gyi yang snying yin par bshad //",
    "NK031(ki)002:1019": "ston pa gsum gyis gnas pa'i theg pa gsum //",
    "NK031(ki)002:1020": "nges par gnas pa theg pa gcig las med //",
    "NK031(ki)002:1021": "gcig ni kun byed byang chub sems kyi sa //",
    "NK031(ki)002:1022": "de ni theg pa kun gyi nying khur bshad //",
    "NK031(ki)002:1023": "ces so //",
    "NK031(ki)002:1024": "de ltar theg pa brgyad las 'das pa'i yang rtse",
    "NK031(ki)002:1025": "rdzogs pa chen po kun byed a ti'i theg pa",
    "NK031(ki)002:1026": "/ snying po don gyi gdams pa 'di la gsum ste /",
    "NK031(ki)002:1027": "ston byed slob dpon gyi rang bzhin /",
    "NK031(ki)002:1028": "bstan yul slob ma'i mtshan nyid /",
    "NK031(ki)002:1029": "blang bya man ngag gi rang bzhin no //",
    "NK031(ki)002:1030": "dang po ni /",
    "NK031(ki)002:1031": "phyi nang gi chos dang grub pa'i mtha' la mkhas shing /",
    "NK031(ki)002:1032": "khyad par a ti'i dgongs pa la mnga' brnyes pas /",
    "NK031(ki)002:1033": "slob ma'i rgyud la snying po'i don de nyid rtogs",
    "NK031(ki)002:1034": "par byed pa yang dag pa'i lam ston pa la",
    "NK031(ki)002:1035": "mkhas shing / 'jig rten gyi chos dang mtshan ma'i",
    "NK031(ki)002:1036": "rnam par g.yeng bas ma gos pa bsten par bya",
    "NK031(ki)002:1037": "mkhas shing / zhing / 'byor pa thams cad kyis",
    "NK031(ki)002:1038": "bla ma dam pa de nyid mnyes par bya ba",
    "NK031(ki)002:1039": "mkhas shing / zhing / yin te / rtsa ba'i rgyud nyi shu rtsa bdun pa las /",
    "NK031(ki)002:1040": "de bas gser la nag mtshur btang ba yi //",
    "NK031(ki)002:1041": "slob dpon yang dag ston pa rin chen mdzod //",
    "NK031(ki)002:1042": "rin thang dpag tu med pas blu bar 'os //",
    "NK031(ki)002:1043": "zhes gsungs so //",
    "NK031(ki)002:1044": "de las gzhan du rang gzhan gyi grub pa'i mtha'",
    "NK031(ki)002:1045": "dang chos kyi don la rmongs shing dngos po dang",
    "NK031(ki)002:1046": "mtshan mar zhen pas 'du 'dzi dang g.yeng ba la",
    "NK031(ki)002:1047": "dga' ba / sdom pa dang dam tshig nyams shing /",
    "NK031(ki)002:1048": "dad ldan 'dren med log pa'i lam du 'dzud pa /",
    "NK031(ki)002:1049": "chos kyis rnyed pa tshol ba de ni a ti'i don las phyi rol du gyur pas /",
    "NK031(ki)002:1050": "tshig tsam gzhan la chos su ston na'ang /",
    "NK031(ki)002:1051": "rang la de nyid rtogs pa'i skal pa med pas /",
    "NK031(ki)002:1052": "spre'u lta bu'i zlos pa de nyid spang ba'i rigs so //",
    "NK031(ki)002:1053": "de skad du'ang rnam dag dbyings kyi le'u las /",
    "NK031(ki)002:1054": "byis pas bslus pas chos spyod rtog pa'i lam la btsud //",
    "NK031(ki)002:1055": "phyin pa'i dus med rtogs pa'i dus med pas //",
    "NK031(ki)002:1056": "chos kyis chos tshol rnyed par ga la 'gyur //",
    "NK031(ki)002:1057": "tshad mar ma gyur slob dpon spre'u 'dra'i lung //",
    "NK031(ki)002:1058": "bsten pas lam nor rtog pas zin ta re //",
    "NK031(ki)002:1059": "zhes gsungs so //",
    "NK031(ki)002:1060": "gnyis pa bstan par bya ba'i yul slob ma'i rang bzhin ni /",
    "NK031(ki)002:1061": "spyir dad pa dang dam tshig ldan pa /",
    "NK031(ki)002:1062": "ngang rgyud ring zhing snying rje che ba dad pa brtan zhing gtong phod che ba ste /",
    "NK031(ki)002:1063": "phyi ma'i phyi ma rgyud kyi le'u brgyad cu rtsa gsum pa las /",
    "NK031(ki)002:1064": "gzhi rtsa kun 'das byang chub snying po'i rgyud //",
    "NK031(ki)002:1065": "dgongs pa mngon du phyung pa'i lung 'di ni //",
    "NK031(ki)002:1066": "dad dang dam tshig brtson 'grus che ba dang //",
    "NK031(ki)002:1067": "snying rje yi rang skyo dang yid ldog med //",
    "NK031(ki)002:1068": "lus dang bu dang chung mar bran dang nor //",
    "NK031(ki)002:1069": "gang la ma chags dad dang dga' bas 'bul //",
    "NK031(ki)002:1070": "'di dag dad dang dam tshig rtags yin pas //",
    "NK031(ki)002:1071": "snying po'i don dang ldan pas sbyin par bya //",
    "NK031(ki)002:1072": "zhes so //",
    "NK031(ki)002:1073": "khyad par du 'di'i tshig don rdzogs par sbyin pa'i snod ni /",
    "NK031(ki)002:1074": "nga rgyal dang che ba med pas bla ma la gus pa /",
    "NK031(ki)002:1075": "bka' las mi 'da' bas gsungs pa bzhin byed pa /",
    "NK031(ki)002:1076": "lus dang srog la'ang phongs pa med pas zhabs tog sgrub pa /",
    "NK031(ki)002:1077": "tshe 'di blos btang nas dam bca' bsgrub nus pa /",
    "NK031(ki)002:1078": "de nas ji srid 'tsho'i bar bla ma'i bka' bzhin",
    "NK031(ki)002:1079": "bsgrub cing dam las mi 'da' ba'i mna' bskyal nus",
    "NK031(ki)002:1080": "pa la sbyin te /",
    "NK031(ki)002:1081": "de nyid las /",
    "NK031(ki)002:1082": "grags pa spangs shing nga rgyal dang bral ba //",
    "NK031(ki)002:1083": "snying po'i don phyir lus srog phongs pa med //",
    "NK031(ki)002:1084": "bka' las mi 'da' rtags dang ldan pa la //",
    "NK031(ki)002:1085": "snying po don dang skye med bstan pa sbyin //",
    "NK031(ki)002:1086": "gang gi snying po'i bstan pa bdag thob na //",
    "NK031(ki)002:1087": "'jig rten mtshan mas bdag la ci bgyi ste //",
    "NK031(ki)002:1088": "thob na bdag gis bka' bzhin sgrub bo zhes //",
    "NK031(ki)002:1089": "dam bca' legs par gnas na bka' 'di sbyin //",
    "NK031(ki)002:1090": "ci srid bdag dang slob dpon 'tsho ba yi //",
    "NK031(ki)002:1091": "lus dang srog gi 'brel ba ma mchis par //",
    "NK031(ki)002:1092": "khyod kyi bka' bzhin sgrub ces mna' bor la //",
    "NK031(ki)002:1093": "bstan pa'i snying po kun byed rgyal po sbyin //",
    "NK031(ki)002:1094": "zhes so //",
    "NK031(ki)002:1095": "des kyang chags sems med pas 'byor pa kun gyis bla ma mchod cing /",
    "NK031(ki)002:1096": "bla mas kyang de'i tshogs rdzogs pa'i phyir bzhed pa",
    "NK031(ki)002:1097": "med kyang blangs te dkon mchog la mchod par bya",
    "NK031(ki)002:1098": "ste / de nyid las /",
    "NK031(ki)002:1099": "mdor na lus dang srog kyang 'bul bya zhing //",
    "NK031(ki)002:1100": "rdzas dang zhing yul rkang 'gros smos ci dgos //",
    "NK031(ki)002:1101": "gal te bdag la dgos par ma gyur na'ang //",
    "NK031(ki)002:1102": "dam pas blangs te dkon mchog gsum la 'bul //",
    "NK031(ki)002:1103": "zhes so //",
    "NK031(ki)002:1104": "gsum pa blang bya man ngag gi rim pa la gsum ste /",
    "NK031(ki)002:1105": "yid ches shing khungs btsun pa brgyud pa'i rim pa dang /",
    "NK031(ki)002:1106": "de las byung ba'i gdams pa dngos /",
    "NK031(ki)002:1107": "gsang zhing bka' rgyas btab pa'o //",
    "NK031(ki)002:1108": "dang po rtsa ba'i rgyud le'u bcu gsum pa las /",
    "NK031(ki)002:1109": "kye sems dpa' chen po khyed nyon cig /",
    "NK031(ki)002:1110": "lo rgyus don gyi dgongs pa bstan pa ni //",
    "NK031(ki)002:1111": "dang po yid ches khungs btsun bstan pa'i phyir //",
    "NK031(ki)002:1112": "lo rgyus don gyi bshad lugs bstan pa ni //",
    "NK031(ki)002:1113": "rang bzhin byin gyis brlabs pa'i bshad lugs dang //",
    "NK031(ki)002:1114": "rang gi ngo bo bstan pa'i bshad lugs dang //",
    "NK031(ki)002:1115": "don gyi sgra tshig bsdebs pa'i bshad lugs so //",
    "NK031(ki)002:1116": "zhes pas /",
    "NK031(ki)002:1117": "dang po chos kyi dbyings spros pa thams cad dang bral ba'i klong /",
    "NK031(ki)002:1118": "yang dag don gyi 'og min chen po na /",
    "NK031(ki)002:1119": "bcom ldan 'das kun byed rgyal po dgongs pa don gyi chos nyid las bzhengs te /",
    "NK031(ki)002:1120": "'og min khang bu brtsegs pa'i gzhal med khang chen por rigs lnga'i sangs rgyas dang /",
    "NK031(ki)002:1121": "nyid kyi thugs rang byung gi ye shes las sprul",
    "NK031(ki)002:1122": "pa'i sems dpa' rdo rje la byin brlabs kyis bshad",
    "NK031(ki)002:1123": "/ des longs spyod rdzogs pa'i skur byon te /",
    "NK031(ki)002:1124": "sprul pa'i sku dga' rab rdo rje la rang gi ngo bos gsungs /",
    "NK031(ki)002:1125": "des slob dpon chen po 'jam dpal bshes gnyen la",
    "NK031(ki)002:1126": "sgra tshig sdeb sbyor legs par sbyor ba'i sgo nas",
    "NK031(ki)002:1127": "gsungs / des slob dpon chen po sh+r+ai sim ha",
    "NK031(ki)002:1128": "la don gyi dgongs pa gnyis su med par gsungs",
    "NK031(ki)002:1129": "gsungs / / des sprul pa'i lo ts+aa ba bee",
    "NK031(ki)002:1130": "ro tsa na la snying po mchog tu gsang ba'i",
    "NK031(ki)002:1131": "gsungs / / sgo nas gsungs / des rgyal mo",
    "NK031(ki)002:1132": "g.yu sgra snying po la gnyis med ye shes chen",
    "NK031(ki)002:1133": "gsungs / / sgo nas gsungs / por gsungs /",
    "NK031(ki)002:1134": "des cog ro skye bzang legs smin la dbyings bya",
    "NK031(ki)002:1135": "rtsol dang bral bar gsungs /",
    "NK031(ki)002:1136": "des 'brom legs pa'i blo gros la don skye ba med par gsungs /",
    "NK031(ki)002:1137": "des rba rgyal ba'i dbang po la gzhi 'pho 'gyur med par gsungs /",
    "NK031(ki)002:1138": "des mtshur mchog gi bla ma la dpe nam mkha' lta bur gsungs /",
    "NK031(ki)002:1139": "des drung ye shes dbang po la dgongs pa rnal bzhag cha na por gsungs /",
    "NK031(ki)002:1140": "des zur ston rin chen grags pa la rang bzhin gnyis su med par gsungs /",
    "NK031(ki)002:1141": "des lce dga' ba'i dbang po la ngo bo gdod nas dag par gsungs /",
    "NK031(ki)002:1142": "des snyan rin chen rtse mo la sems nyid grub bsal med par gsungs /",
    "NK031(ki)002:1143": "des chos rje kun dga' don grub la chos nyid blo 'das chen por gsungs /",
    "NK031(ki)002:1144": "des slob dpon gzhon nu don grub la rang byung bcos bslad med par gsungs /",
    "NK031(ki)002:1145": "des rang bzhin rdzogs pa chen po'i rnal 'byor pa",
    "NK031(ki)002:1146": "klong chen rab 'byams la ye grol rgyu 'bras las",
    "NK031(ki)002:1147": "'das pa'i tshul gyis gsungs /",
    "NK031(ki)002:1148": "des 'jam dbyangs kun dga' rgyal mtshan la /",
    "NK031(ki)002:1149": "des mtshungs med chos rje rin po che r+aa dza la gsungs so //",
    "NK031(ki)002:1150": "gnyis pa de las byung ba'i gdams pa dngos la gsum ste /",
    "NK031(ki)002:1151": "sngon 'gro bla ma'i rnal 'byor /",
    "NK031(ki)002:1152": "dngos gzhi gdams pa'i mtshon tshul /",
    "NK031(ki)002:1153": "rjes snang nyams kyi skyong thabs so //",
    "NK031(ki)002:1154": "dang po ni sems nyid don gyi ye shes rang ngo shes par bya ba ni /",
    "NK031(ki)002:1155": "bla ma dam pa la rag las pas /",
    "NK031(ki)002:1156": "de nyid rnal 'byor du bsgom pa'i rim pa sngon du 'gro dgos te /",
    "NK031(ki)002:1157": "rtsa ba'i rgyud le'u nyi shu rtsa gsum pa las /",
    "NK031(ki)002:1158": "shin tu myur ba'i ye shes bsam pa kun dang bral //",
    "NK031(ki)002:1159": "bshes gnyen kun las byung ba'i rin chen nor bu bzhin //",
    "NK031(ki)002:1160": "dmigs pa med cing 'gyur ba'i gnas la mi ltos par //",
    "NK031(ki)002:1161": "rang gi rang bzhin legs par re ba thams cad bskang //",
    "NK031(ki)002:1162": "brtags na med la bzhag na legs par 'byung ba che //",
    "NK031(ki)002:1163": "dngos su mi snang chags pa'i cha lugs kun la ston //",
    "NK031(ki)002:1164": "bdag dang gzhan du bral ba'i ston mkhas rin chen mdzod //",
    "NK031(ki)002:1165": "thams cad grub pa'i yul zhen bdag med snying rjes bstan //",
    "NK031(ki)002:1166": "zhes gsungs pas /",
    "NK031(ki)002:1167": "stan bde ba la 'dug ste /",
    "NK031(ki)002:1168": "skyabs su 'gro ba dang /",
    "NK031(ki)002:1169": "dmigs pa med pa'i snying rje dang /",
    "NK031(ki)002:1170": "don dam pa rang gi ngo bo ye nas ma skyes pa'i rjes la /",
    "NK031(ki)002:1171": "rang gi lus dang sems kyi rang bzhin gnyis su",
    "NK031(ki)002:1172": "med pa'i yi ge h'u mthing ga'i 'od zer gyis",
    "NK031(ki)002:1173": "phyi dang nang gi gzung 'dzin du snang ba thams",
    "NK031(ki)002:1174": "cad 'od zer gyi d+r+wa ba chen pos dag par",
    "NK031(ki)002:1175": "byas te 'og min gyi gnas na lha dang lha",
    "NK031(ki)002:1176": "mo'i rang bzhin du blta'o //",
    "NK031(ki)002:1177": "de nyid kyi ngang las rang nyid sems dpa' rdo rje mthing kha zhal gcig phyag gnyis pa /",
    "NK031(ki)002:1178": "sems dpa'i skyil krung gis bzhugs pa'i sku la dar dang rin po ches brgyan pa /",
    "NK031(ki)002:1179": "g.yas rdo rje gtod de thugs kar 'dzin pa /",
    "NK031(ki)002:1180": "g.yon dril bu dkur brten pa /",
    "NK031(ki)002:1181": "'ja' tshon lta bu'i thugs ka nas 'od zer gyi",
    "NK031(ki)002:1182": "d+r+wa ba phyogs bcur 'phros pa'i rang bzhin can du",
    "NK031(ki)002:1183": "bsam par bya'o // de'i spyi gtsug na pad+ma'i sdong",
    "NK031(ki)002:1184": "po seng ge rin po ches brgyan pa'i steng na",
    "NK031(ki)002:1185": "bsam par bya'o // / rtsa ba'i bla ma nyid",
    "NK031(ki)002:1186": "kun byed rgyal po'i rnam pa sku mdog mthing ga",
    "NK031(ki)002:1187": "zhal gcig phyag gnyis pa mnyam bzhag gi phyag rgya",
    "NK031(ki)002:1188": "bsam par bya'o // / can / chos kyi sku",
    "NK031(ki)002:1189": "spros pa thams cad dang bral ba'i brdar rgyan dang",
    "NK031(ki)002:1190": "na bza' med pa'i sku snang la rang bzhin med",
    "NK031(ki)002:1191": "pa rdo rje skyil krung gis bzhugs pa'i mthar /",
    "NK031(ki)002:1192": "brgyud pa'i bla ma rnams kyang rigs lnga'i sangs rgyas",
    "NK031(ki)002:1193": "grangs med pa'i sku 'od kyi gong bu la rang",
    "NK031(ki)002:1194": "bzhin med pa rang rang gi rgyan cha lugs rdzogs",
    "NK031(ki)002:1195": "par bsam par bya'o //",
    "NK031(ki)002:1196": "de rnams kyi sku las 'od zer tshad med pa",
    "NK031(ki)002:1197": "phyogs bcu'i 'jig rten du 'phros pa'i rtse mo la",
    "NK031(ki)002:1198": "longs spyod rdzogs pa'i sku dang /",
    "NK031(ki)002:1199": "sprul pa'i sku thub pa drug grangs med pa snang bas 'jig rten gyi don byed par bsam zhing /",
    "NK031(ki)002:1200": "+aahmh'u /",
    "NK031(ki)002:1201": "zhes rlung rdo rje'i bzlas pa dang /",
    "NK031(ki)002:1202": "ngag tu'ang ci tsam nus kyi bar du brjod nas /",
    "NK031(ki)002:1203": "mthar de dag thams cad kun byed nyid du bsdus shing thim nas /",
    "NK031(ki)002:1204": "de'ang ngo bo nyid med pa'i ngang la bzhag nas /",
    "NK031(ki)002:1205": "a grangs med pa bzlas par bya'o //",
    "NK031(ki)002:1206": "rjes la 'khor ba dang mya ngan las 'das pa'i",
    "NK031(ki)002:1207": "chos thams cad gdod ma'i ngang du grol bar shog",
    "NK031(ki)002:1208": "cig / ces brjod pa las langs par bya'o //",
    "NK031(ki)002:1209": "'di ni shin tu gsang ba dam pa'o //",
    "NK031(ki)002:1210": "de ltar zla ba phyed du sbyangs pas snang ba",
    "NK031(ki)002:1211": "'al 'ol rmi lam sgyu ma ltar rtogs pa'i ngang",
    "NK031(ki)002:1212": "nas / sems can la dmigs pa'i snying rje dang /",
    "NK031(ki)002:1213": "chos thams cad bdag med par rtogs pa rang byung du skye zhing /",
    "NK031(ki)002:1214": "tshe 'di'i rnam par g.yeng ba dang /",
    "NK031(ki)002:1215": "'jig rten gyi chos la blo mi chags shing /",
    "NK031(ki)002:1216": "skyo shas dang nges 'byung btsan thabs su skye ba'o //",
    "NK031(ki)002:1217": "des ni kun byed kyi dgongs pa rang shar du skye ba'i dgos pa yod do //",
    "NK031(ki)002:1218": "gnyis pa dngos gzhi gdams pa'i mtshon tshul la bzhi ste /",
    "NK031(ki)002:1219": "lta bas thag bcad /",
    "NK031(ki)002:1220": "sgom pas la bzla /",
    "NK031(ki)002:1221": "spyod pas 'phrang bsal /",
    "NK031(ki)002:1222": "'bras bu re dogs spang ba'o //",
    "NK031(ki)002:1223": "dang po la gnyis te /",
    "NK031(ki)002:1224": "snang ba sems kyi rol par thag bcad pa dang /",
    "NK031(ki)002:1225": "sems nyid stong par thag bcad pa'o //",
    "NK031(ki)002:1226": "dang po ni /",
    "NK031(ki)002:1227": "'di ltar snang srid thams cad mdang gi rmi lam",
    "NK031(ki)002:1228": "ltar rang gi sems la snang ba las gzhan du",
    "NK031(ki)002:1229": "grub pa 'ga' yang med de /",
    "NK031(ki)002:1230": "rtsa ba'i rgyud le'u drug pa las /",
    "NK031(ki)002:1231": "chos kun rtsa ba kun byed byang chub sems //",
    "NK031(ki)002:1232": "ji ltar snang yang nga yi ngo bo yin //",
    "NK031(ki)002:1233": "ji ltar byung yang nga yi cho 'phrul yin //",
    "NK031(ki)002:1234": "sgra tshig ji ltar byung ba thams cad kun //",
    "NK031(ki)002:1235": "nga yi don nyid tshig sgrar byung ba yin //",
    "NK031(ki)002:1236": "sangs rgyas sku dang ye shes yon tan dang //",
    "NK031(ki)002:1237": "sems can lus dang bag chags la sogs pa //",
    "NK031(ki)002:1238": "snang srid snod bcud bsdus pa thams cad kun //",
    "NK031(ki)002:1239": "byang chub sems kyi ngo bo ye nas yin //",
    "NK031(ki)002:1240": "zhes gsungs so //",
    "NK031(ki)002:1241": "de ltar thams cad rang gi sems kyi cho 'phrul las ma 'das pas /",
    "NK031(ki)002:1242": "ma rtogs pa la 'khor bar bsnyad pa yin te /",
    "NK031(ki)002:1243": "de nyid las /",
    "NK031(ki)002:1244": "kun byed nga yi rang bzhin ma brtags par //",
    "NK031(ki)002:1245": "nga yis byas pa'i chos la nges brtags pas //",
    "NK031(ki)002:1246": "rkam zhing chags pa'i dbang gis snang ba grub //",
    "NK031(ki)002:1247": "mi rtag sgyu ma'i rang bzhin 'jig par 'gyur //",
    "NK031(ki)002:1248": "cha med dmus long lta bu'i rang bzhin no //",
    "NK031(ki)002:1249": "zhes so //",
    "NK031(ki)002:1250": "des na sems la snang ba'i chos dang /",
    "NK031(ki)002:1251": "rang gi sems gnyis rmi lam gyi rnam pa ltar",
    "NK031(ki)002:1252": "don la gnyis su med pa'i ngang la goms par",
    "NK031(ki)002:1253": "bya ste / rtsa ba'i rgyud kyi le'u bco lnga pa las /",
    "NK031(ki)002:1254": "ji ltar snang ba'i chos rnams thams cad dang //",
    "NK031(ki)002:1255": "rang sems chos nyid ye nas gcig yin pas //",
    "NK031(ki)002:1256": "rgyu 'bras lung bzhin 'di la rtog mi bya //",
    "NK031(ki)002:1257": "rang sems de bzhin nyid las brtag bya ru //",
    "NK031(ki)002:1258": "rang gi byang chub ngo bo snang ba yin //",
    "NK031(ki)002:1259": "zhes so //",
    "NK031(ki)002:1260": "de ltar brtag pa'i snang ba'i dngos po sa chu",
    "NK031(ki)002:1261": "me rlung la sogs pa phyi rol don du grub",
    "NK031(ki)002:1262": "pa med pa'i ngang du zhag bcur bzhag pas /",
    "NK031(ki)002:1263": "byang chub sems las tha dad pa'i chos rdul tsam",
    "NK031(ki)002:1264": "yang med par rtogs nas gzung yul gzhan du zhen",
    "NK031(ki)002:1265": "pa'i spros pa las grol ba'i dgos pa yod do",
    "NK031(ki)002:1266": "// des na sems su zhen pa'i 'dzin pa yang",
    "NK031(ki)002:1267": "gdod nas dag pa'i chos nyid du bstan pa'i phyir",
    "NK031(ki)002:1268": "// ro // gnyis pa sems stong par thag bcad pa ni /",
    "NK031(ki)002:1269": "rtsa rgyud le'u rtsa gnyis pa las /",
    "NK031(ki)002:1270": "nang du ma g.yos nang du btsal ba'i yul med do //",
    "NK031(ki)002:1271": "yul phyir chags shing yul la bsngo ba'i dmigs pa med //",
    "NK031(ki)002:1272": "ma 'byung mi 'jug bdag med snying rje de yis ni //",
    "NK031(ki)002:1273": "gzhan gyi don chen mi 'ong ye nas gnas pa yin //",
    "NK031(ki)002:1274": "zhes pas /",
    "NK031(ki)002:1275": "da ltar gyi dran rig phyi nang bar gsum la rtog pa 'di dang po gang nas 'ong /",
    "NK031(ki)002:1276": "da lta gang na gnas /",
    "NK031(ki)002:1277": "tha ma gar 'gro /",
    "NK031(ki)002:1278": "kha dog dang dbyibs mtshan nyid ngos bzung ji ltar 'dug /",
    "NK031(ki)002:1279": "da lta shar dus nyid nas phyi snang ba'i dngos la 'dug gam /",
    "NK031(ki)002:1280": "nang phung po'i nang du 'dug gam /",
    "NK031(ki)002:1281": "bar snang 'di la gnas sam snyam du brtags shing /",
    "NK031(ki)002:1282": "phyi snang ba dang /",
    "NK031(ki)002:1283": "nang gi lus 'di so sor phye zhing brtags pas gang du'ang ma grub pa de'i tshe /",
    "NK031(ki)002:1284": "rang bzhin bcu'i don yang ma grub pa nyid du la bzla bar bya ste /",
    "NK031(ki)002:1285": "de ltar btsal bas ngo bo ma rnyed pa'i sems 'di la lta ba dang /",
    "NK031(ki)002:1286": "sgom pa dang /",
    "NK031(ki)002:1287": "dam tshig dang /",
    "NK031(ki)002:1288": "phrin las dang /",
    "NK031(ki)002:1289": "dkyil 'khor dang /",
    "NK031(ki)002:1290": "dbang dang /",
    "NK031(ki)002:1291": "sa sbyang ba dang /",
    "NK031(ki)002:1292": "lam bgrod pa dang /",
    "NK031(ki)002:1293": "sgrib pa sbyang ba dang /",
    "NK031(ki)002:1294": "ye shes sam sangs rgyas bya ba zhig bsgrub bya",
    "NK031(ki)002:1295": "sgrub byed du 'dug gam snyam du so sor brtags",
    "NK031(ki)002:1296": "shing dpyad pas / de dag gi ngo bo gang yang ma rnyed pa ni /",
    "NK031(ki)002:1297": "gzhi nas dag pa rang bzhin bcu'i don bsgom med chen por la bzlas pa zhes gsungs so //",
    "NK031(ki)002:1298": "rtsa rgyud le'u dgu pa las /",
    "NK031(ki)002:1299": "chos rnams kun gyi la ni nga yis bzla //",
    "NK031(ki)002:1300": "nga med pa yi yul ni gzhan med pas //",
    "NK031(ki)002:1301": "lta ba sgom du med par la yang bzla //",
    "NK031(ki)002:1302": "nga las gzhan du bsrung du med pa'i phyir //",
    "NK031(ki)002:1303": "rang byung ye shes yin par la yang bzla //",
    "NK031(ki)002:1304": "nga ni ma skyes chos nyid yin pa'i phyir //",
    "NK031(ki)002:1305": "phrin las btsal du med par la yang bzla //",
    "NK031(ki)002:1306": "nga las gzhan du gnas pa med pa'i phyir //",
    "NK031(ki)002:1307": "sa la sbyang du med par la yang bzla //",
    "NK031(ki)002:1308": "nga la sgrib pa ye nas med pa'i phyir //",
    "NK031(ki)002:1309": "rang byung ye shes yin par la yang bzla //",
    "NK031(ki)002:1310": "nga ni ma skyes chos nyid yin pa'i phyir //",
    "NK031(ki)002:1311": "phra ba chos nyid yin par la yang bzla //",
    "NK031(ki)002:1312": "nga las gzhan du bgrod du med pa'i phyir //",
    "NK031(ki)002:1313": "sa la bgrod du med par la yang bzla //",
    "NK031(ki)002:1314": "snying po byang chub nga las byung ba'i phyir //",
    "NK031(ki)002:1315": "ye nas gnyis su med par la yang bzla //",
    "NK031(ki)002:1316": "rang byung ye shes gtan la dbab pa'i phyir //",
    "NK031(ki)002:1317": "lung chen thog 'bebs yin par la yang bzla //",
    "NK031(ki)002:1318": "chos rnams thams cad nga las med pa'i phyir //",
    "NK031(ki)002:1319": "kun byed nga ni kun gyi la bazla'o //",
    "NK031(ki)002:1320": "zhes gsungs so //",
    "NK031(ki)002:1321": "de dag dbang po dang bstun nas zhag gsum nas lnga bcu gcig tu brtag go //",
    "NK031(ki)002:1322": "de nas gnyis pa bsgom pas la bzla ba ni /",
    "NK031(ki)002:1323": "de ltar sems nyid rgya chad phyogs lhung med pa'i lta bas thag chod pa'i rting la /",
    "NK031(ki)002:1324": "dben par lus sems khong lhod la sos dal bas bag phab ste /",
    "NK031(ki)002:1325": "rnam snang gi chos bdun dang ldan pa la /",
    "NK031(ki)002:1326": "bla mas bstan pa /",
    "NK031(ki)002:1327": "de yang snang sems thams cad ye nas dag pa",
    "NK031(ki)002:1328": "de bzhin nyid kyii rang bzhin mnyam pa'i rgyal po",
    "NK031(ki)002:1329": "yin pas / bcos bslad dang re dogs med par rang bzhag chen po'i ngang la klod cig /",
    "NK031(ki)002:1330": "'di nyid mi rtog chos sku'i dgongs pa yin te /",
    "NK031(ki)002:1331": "nges pa tshig gi le'u las /",
    "NK031(ki)002:1332": "kye /",
    "NK031(ki)002:1333": "sems dpa' chen po 'di ltar don rigs kyis //",
    "NK031(ki)002:1334": "ji ltar snang ba de bzhin nyid du gcig /",
    "NK031(ki)002:1335": "'di la sus kyang 'chos par ma byed cig /",
    "NK031(ki)002:1336": "ma bcos mnyam pa'i rgyal po de la ni //",
    "NK031(ki)002:1337": "mi rtog chos sku'i dgongs pa de la gnas //",
    "NK031(ki)002:1338": "zhes gsungs pas /",
    "NK031(ki)002:1339": "da lta'i sems nyid nam mkha' lta bu ye nas",
    "NK031(ki)002:1340": "dag pa'i ngang la sgo gsum rtsol bral mnyam pa",
    "NK031(ki)002:1341": "nyid du zhog cig /",
    "NK031(ki)002:1342": "snang yul ci snang yang de la 'dzin zhen med",
    "NK031(ki)002:1343": "pa de nyid kyi steng la cer gyis ltos la",
    "NK031(ki)002:1344": "phyam gyis zhog dang /",
    "NK031(ki)002:1345": "rtog dang snang ba tsam du yang 'dzin pa med",
    "NK031(ki)002:1346": "pa'i ngang dwangs spros pa dang bral ba 'char ba",
    "NK031(ki)002:1347": "ni sems nyid ye grol kun byed gyi dgongs pa",
    "NK031(ki)002:1348": "yin te / lhun grub re dogs bcad pa'i le'u las /",
    "NK031(ki)002:1349": "kye /",
    "NK031(ki)002:1350": "sems dpa' rdo rje legs par da sgoms shig /",
    "NK031(ki)002:1351": "ma skyes rnam par dag pa'i don bsgoms pas //",
    "NK031(ki)002:1352": "snang ba dngos por mi lta 'dzin mi byed //",
    "NK031(ki)002:1353": "snang ba skye ba med pa rang grol bas //",
    "NK031(ki)002:1354": "stong par mi bsgom ci bzhin rtogs pas grol //",
    "NK031(ki)002:1355": "zhes so //",
    "NK031(ki)002:1356": "de nyid rang byung 'od gsal gyi dgongs pa yin te /",
    "NK031(ki)002:1357": "ci bzhin pa la bya rtsol dang bral ba'i le'u las /",
    "NK031(ki)002:1358": "kye /",
    "NK031(ki)002:1359": "ci bzhin spros bral bde ba chen po la //",
    "NK031(ki)002:1360": "sgo gsum ma btsal bcos shing dmigs mi byed //",
    "NK031(ki)002:1361": "yid la mi byed mtshan ma'i rjes mi 'brang //",
    "NK031(ki)002:1362": "rang byung ye shes bde ba'i don la bzhag /",
    "NK031(ki)002:1363": "'di ni rang byung 'od gsal dgongs pa ste //",
    "NK031(ki)002:1364": "kun byed rgyal po'i rtsol med phrin las so //",
    "NK031(ki)002:1365": "zhes pas rang gsal bcos bslad med pa'i ngang la ci tsam gnas kyi bar du mnyam par bzhag /",
    "NK031(ki)002:1366": "de'i ngang la rtog pa ci shar yang de nyid",
    "NK031(ki)002:1367": "la cer gyis bltas te de'i steng du bzhag pas",
    "NK031(ki)002:1368": "/ rtogs pa de nyid ma spangs rang sar grol",
    "NK031(ki)002:1369": "te snga ma'i ngang du mnyam bzhag gcig tu gnas",
    "NK031(ki)002:1370": "/ pa na / byung tshor chu'i ri mo bzhin du rang sar grol te /",
    "NK031(ki)002:1371": "ci bzhin pa la bya rtsol dang bral ba'i le'u las /",
    "NK031(ki)002:1372": "de bzhin ma bcos rgyal ba'i dgongs pa la //",
    "NK031(ki)002:1373": "sems dang sems byung rtog pa ci skyes kyang //",
    "NK031(ki)002:1374": "de nyid skye med ngang du gnas shes na //",
    "NK031(ki)002:1375": "bya rtsol mtshan ma'i 'du shes kun dang bral //",
    "NK031(ki)002:1376": "zhes pa dang /",
    "NK031(ki)002:1377": "bsgom du yod med bstan pa'i le'u las /",
    "NK031(ki)002:1378": "dran bsam yid la 'gyu ba ma lus kun //",
    "NK031(ki)002:1379": "skye ba med pa'i ngang las ma yengs pas //",
    "NK031(ki)002:1380": "gang ltar bsam kyang sgom pa yin shes na //",
    "NK031(ki)002:1381": "ma bsgom gang ltar bzhag kyang yengs pa med //",
    "NK031(ki)002:1382": "ces gsungs so //",
    "NK031(ki)002:1383": "de nas sa chu me rlung nam mkha'i ngang la rim gyis bltar bcug la /",
    "NK031(ki)002:1384": "'byung ba de dag ni rang bzhin gyis rtog pa",
    "NK031(ki)002:1385": "med pa'i ngo bo la de bzhin du ngo sprad",
    "NK031(ki)002:1386": "par bya ste / rang sems ston par phyung ba'i le'u las /",
    "NK031(ki)002:1387": "kye /",
    "NK031(ki)002:1388": "khams gsum sems can thams cad kun //",
    "NK031(ki)002:1389": "rang gi byang chub sems de nyid //",
    "NK031(ki)002:1390": "ston pa yin par mngon bstan na //",
    "NK031(ki)002:1391": "bskal pa brgya phrag stong du ni //",
    "NK031(ki)002:1392": "rang sems ston par ma mthong bas //",
    "NK031(ki)002:1393": "kun byed rgyal po nga yis ni //",
    "NK031(ki)002:1394": "rang sems ston par mngon phyung bas //",
    "NK031(ki)002:1395": "rang sems ston pa'i chos nyon cig /",
    "NK031(ki)002:1396": "kun byed rgyal po nga yis ni //",
    "NK031(ki)002:1397": "kun rgyu byang chub sems las ni //",
    "NK031(ki)002:1398": "sems kyi ngo bo 'byung chen lnga //",
    "NK031(ki)002:1399": "ston pa byang chub sems lnga phyung //",
    "NK031(ki)002:1400": "sku ni longs spyod rdzogs pa'i sku //",
    "NK031(ki)002:1401": "chos ni rang gi ngo bos 'chad //",
    "NK031(ki)002:1402": "ston ni rang gi rang bzhin ston //",
    "NK031(ki)002:1403": "ston pa longs spyod rdzogs sku de //",
    "NK031(ki)002:1404": "dgongs pa nyid la nyid mi rtog /",
    "NK031(ki)002:1405": "yul chos gzhan la'ang rtog mi byed //",
    "NK031(ki)002:1406": "byang chub sems kyi ston pa lngas //",
    "NK031(ki)002:1407": "kun kyang chos nyid de bzhin ston //",
    "NK031(ki)002:1408": "byang chub sems kyi ye shes des //",
    "NK031(ki)002:1409": "ston pa sa yi skur phyungs nas //",
    "NK031(ki)002:1410": "tshig dang yi ges mi ston te //",
    "NK031(ki)002:1411": "rang gi rang bzhin ston byed pa //",
    "NK031(ki)002:1412": "bdag tu mi rtog gzhan mi rtog /",
    "NK031(ki)002:1413": "mi rtog mnyam pa'i dgongs pa ston //",
    "NK031(ki)002:1414": "khams gsum sems can thams cad kyis //",
    "NK031(ki)002:1415": "de rtogs sangs rgyas kun dang mnyam //",
    "NK031(ki)002:1416": "rtsol bas chos nyid ma btsal grub //",
    "NK031(ki)002:1417": "byang chub sems kyi ye shes des //",
    "NK031(ki)002:1418": "ston pa chu yi skur phyungs nas //",
    "NK031(ki)002:1419": "ston pa me yi skur phyungs nas //",
    "NK031(ki)002:1420": "ston pa rlung gi skur phyungs nas //",
    "NK031(ki)002:1421": "ston pa nam mkha'i skur phyungs nas //",
    "NK031(ki)002:1422": "tshig dang yi ges mi ston te //",
    "NK031(ki)002:1423": "rang gi ngo bos chos ston pa //",
    "NK031(ki)002:1424": "bdag gzhan gnyis su mi rtog par //",
    "NK031(ki)002:1425": "mi phyed pa yi dgongs pa ston //",
    "NK031(ki)002:1426": "khams gsum sems can thams cad la //",
    "NK031(ki)002:1427": "mngon phyungs ston pa de rnams kyis //",
    "NK031(ki)002:1428": "rang gi ngo bos chos bshad pa //",
    "NK031(ki)002:1429": "'di yis kun kyang rig par gyis //",
    "NK031(ki)002:1430": "kye /",
    "NK031(ki)002:1431": "khams gsum sems can thams cad kun //",
    "NK031(ki)002:1432": "kun byed rgyal po nga yis ni //",
    "NK031(ki)002:1433": "khyed rnams nga yis byas pa'i phyir //",
    "NK031(ki)002:1434": "nga yi sras yin nga dang mnyam //",
    "NK031(ki)002:1435": "nga dang mi gnyis nga yin phyir //",
    "NK031(ki)002:1436": "nga yis khyod la nges byung bas //",
    "NK031(ki)002:1437": "nga yi ngo bo ston pa lngas //",
    "NK031(ki)002:1438": "rang bzhin rnam lnga gcig tu bstan //",
    "NK031(ki)002:1439": "gcig ni kun byed nga yin phyir //",
    "NK031(ki)002:1440": "de bzhin khyod kyang yid ches gyis //",
    "NK031(ki)002:1441": "kye /",
    "NK031(ki)002:1442": "khams gsum sems can ma lus kun //",
    "NK031(ki)002:1443": "nga med tsam na khyod kyang med //",
    "NK031(ki)002:1444": "khyod med pa yi dus tsam na //",
    "NK031(ki)002:1445": "ston pa nga yang 'byung mi 'gyur //",
    "NK031(ki)002:1446": "mi rtog chos kyang gsung mi 'gyur //",
    "NK031(ki)002:1447": "ces gsungs pas /",
    "NK031(ki)002:1448": "'di ltar snang ba stong par ngo sprad pa yin gyis /",
    "NK031(ki)002:1449": "phyin chad gang snang gi steng du der 'dzin ma",
    "NK031(ki)002:1450": "zhugs pas bcos bslad med par rang shar rang grol",
    "NK031(ki)002:1451": "du ngo shes par gyis shig /",
    "NK031(ki)002:1452": "ces sos dal la /",
    "NK031(ki)002:1453": "ri la sogs pa'i sa dang chu dang /",
    "NK031(ki)002:1454": "mar me la sogs pa'i me dang /",
    "NK031(ki)002:1455": "rlung dang nam mkha' sprin pa re re bzhin ngo sprod /",
    "NK031(ki)002:1456": "des snang srid thams cad kun byed byang chub sems",
    "NK031(ki)002:1457": "kyi sgom pa'i rnal bzhag chen por 'char ba'i dgos",
    "NK031(ki)002:1458": "pa yod do // de ltar ngo 'phrod pas /",
    "NK031(ki)002:1459": "da lta nyid nas chos thams cad rang bzhin rdzogs pa chen po'i ngang du gnas pas /",
    "NK031(ki)002:1460": "skyon ye nas dag cing yon tan phun sum tshogs pa thams cad lhun gyis grub pas /",
    "NK031(ki)002:1461": "lus mir snang yang dgongs pa sangs rgyas kyi chos nyid yin par lung bstan pa ni /",
    "NK031(ki)002:1462": "rnam grangs bsdu ba'i le'u las /",
    "NK031(ki)002:1463": "'di la ma rdzogs gang yang med //",
    "NK031(ki)002:1464": "gcig rdzogs gnyis rdzogs kun rdzogs pa //",
    "NK031(ki)002:1465": "bya ba phun sum tshogs pas bde //",
    "NK031(ki)002:1466": "gcig rdzogs byang chub sems su rdzogs //",
    "NK031(ki)002:1467": "gnyis rdzogs sems kyi byas par rdzogs //",
    "NK031(ki)002:1468": "kun rdzogs phun sum tshogs par rdzogs //",
    "NK031(ki)002:1469": "gcig la rdzogs pa'i lung 'di yis //",
    "NK031(ki)002:1470": "sangs rgyas dgongs pa 'di la gnas //",
    "NK031(ki)002:1471": "kun la rdzogs pa'i don 'di yis //",
    "NK031(ki)002:1472": "thams cad phun sum tshogs par byed //",
    "NK031(ki)002:1473": "byar med 'di la gang gnas pa //",
    "NK031(ki)002:1474": "lus 'di gang zag lha mi yang //",
    "NK031(ki)002:1475": "dgongs pa chos nyid sangs rgyas yin //",
    "NK031(ki)002:1476": "'di yis sems can don byas na //",
    "NK031(ki)002:1477": "rtsol sgrub mi dgos bde bar gnas //",
    "NK031(ki)002:1478": "zhes pa'i don bshad la /",
    "NK031(ki)002:1479": "de ring nyid nas sangs rgyas kyi dgongs pa la slob bo //",
    "NK031(ki)002:1480": "zhes lung bstan par bya'o //",
    "NK031(ki)002:1481": "gsum pa spyod pas 'phrang bsal ba la gsum ste /",
    "NK031(ki)002:1482": "nyon mongs rang grol gyi spyod pa /",
    "NK031(ki)002:1483": "snang ba dbang bsgyur gyi spyod pa /",
    "NK031(ki)002:1484": "brtul zhugs lam slong gi spyod pa'o //",
    "NK031(ki)002:1485": "dang po ni /",
    "NK031(ki)002:1486": "blang dor med pa'i le'u las /",
    "NK031(ki)002:1487": "'dod pa lnga yang sems kyis spyod par 'dod //",
    "NK031(ki)002:1488": "ces dang /",
    "NK031(ki)002:1489": "mi nub rgyal mtshan gyi le'u las /",
    "NK031(ki)002:1490": "'dod chags zhe sdang gti mug kyang //",
    "NK031(ki)002:1491": "byang chub chen po'i lam las byung //",
    "NK031(ki)002:1492": "kun spyod 'dod yon rnam lnga yang //",
    "NK031(ki)002:1493": "chos nyid dbyings kyi rgyan zhes gsungs //",
    "NK031(ki)002:1494": "zhes pa dang /",
    "NK031(ki)002:1495": "byar med rdzogs pa sgom med las kyang /",
    "NK031(ki)002:1496": "kun dang mi mthun 'jig rten yongs kyis spang ba'i chos //",
    "NK031(ki)002:1497": "nyon mongs lnga po mtshams med lnga po yang //",
    "NK031(ki)002:1498": "rnam dag lam der zhugs na mnyam pa'i rgyal po thob //",
    "NK031(ki)002:1499": "bud med la sogs kun kyang spang mi byed //",
    "NK031(ki)002:1500": "ces gsungs pas /",
    "NK031(ki)002:1501": "'di la gnyis te /",
    "NK031(ki)002:1502": "nyon mongs skye ba'i yul 'dod yon rgyan gyi spyod pa dang /",
    "NK031(ki)002:1503": "de la blang dor du ma zhen pa nyon mongs rang grol gyi spyod pa'o //",
    "NK031(ki)002:1504": "dang po ni /",
    "NK031(ki)002:1505": "gzugs sgra dri ro reg bya yid 'ong ci snang",
    "NK031(ki)002:1506": "yang snang ba de nyid chos can gyi ngos nas",
    "NK031(ki)002:1507": "rmi lam sgyu ma ltar snang stong /",
    "NK031(ki)002:1508": "grags stong /",
    "NK031(ki)002:1509": "dri stong /",
    "NK031(ki)002:1510": "ro stong /",
    "NK031(ki)002:1511": "reg stong bden med kyi snang ba 'al 'ol /",
    "NK031(ki)002:1512": "sang seng /",
    "NK031(ki)002:1513": "khral khrol du spyad cing /",
    "NK031(ki)002:1514": "chos nyid kyi ngos nas rang sems kyi ston pa gsungs pa'i le'u ltar /",
    "NK031(ki)002:1515": "snang thog de nyid du cher bltas /",
    "NK031(ki)002:1516": "phyam bzhag pas der 'dzin pa gang yang med pa'i shes pa gnyis med rang grol du 'char ro //",
    "NK031(ki)002:1517": "de lta bu'i spyod pas snang ba chos nyid kyi rgyan du byed pas /",
    "NK031(ki)002:1518": "'dod yon dbyings kyi rgyan zhes bya'o //",
    "NK031(ki)002:1519": "gnyis pa ni 'dod chags zhe sdang gti mug nga rgyal phrag dog gang skyes kyang /",
    "NK031(ki)002:1520": "de'i rtsal rdzogs su bcug nas /",
    "NK031(ki)002:1521": "las ma bsags pa'i dus skad cig dang po la ngos bzung /",
    "NK031(ki)002:1522": "gnyis pa la de thog tu cher bltas te phyam bzhag pas /",
    "NK031(ki)002:1523": "dug lnga gang skyes de nyid ma spangs rang sar",
    "NK031(ki)002:1524": "grol ba'i rig pa bde gsal rnam par mi rtog",
    "NK031(ki)002:1525": "pa'i ye shes chen por 'char ro //",
    "NK031(ki)002:1526": "de yang 'dod chags bde stong so sor rtog pa'i ye shes /",
    "NK031(ki)002:1527": "zhe sdang gsal stong me long lta bu'i ye shes /",
    "NK031(ki)002:1528": "gti mug snang stong chos kyi dbyings kyi ye shes /",
    "NK031(ki)002:1529": "nga rgyal rig stong mnyam pa nyid kyi ye shes /",
    "NK031(ki)002:1530": "phrag dog rig stong bya ba grub pa'i ye shes su shar te /",
    "NK031(ki)002:1531": "nyan rang ltar ma spang /",
    "NK031(ki)002:1532": "byang sems ltar ma sbyangs /",
    "NK031(ki)002:1533": "gsang sngags ltar ma bsgyur bar /",
    "NK031(ki)002:1534": "nyon mongs pa'i rtog pa de nyid rang sar dag ste /",
    "NK031(ki)002:1535": "kun byed rang byung rig pa'i rgyal po lhun gyis grub pas /",
    "NK031(ki)002:1536": "theg pa kun las khyad par 'phags pa zhes bya'o //",
    "NK031(ki)002:1537": "de ni nang nyon mongs pa skye grol ye shes su shar bas /",
    "NK031(ki)002:1538": "da ltar sangs rgyas kyi dgongs pa lhun grub chen po la reg pa'i dgos pa yod do //",
    "NK031(ki)002:1539": "gnyis pa snang ba dbang sgyur gyi spyod pa ni /",
    "NK031(ki)002:1540": "rnam dag dbyings kyi le'u las /",
    "NK031(ki)002:1541": "mtha' dang dbus med yangs pa'i rang bzhin shes //",
    "NK031(ki)002:1542": "mi len mi spangs mnyam pa'i rgyal por gnas //",
    "NK031(ki)002:1543": "sems dang bag chags gnyis med 'dres shing mtshungs //",
    "NK031(ki)002:1544": "'dzin pas brtags shing snang ba'i chos rnams ni //",
    "NK031(ki)002:1545": "rang gi rgyan du snang bas mi 'dor spang mi byed //",
    "NK031(ki)002:1546": "ces pa dang /",
    "NK031(ki)002:1547": "mi nub rgyal mtshan las /",
    "NK031(ki)002:1548": "bdag dang gzhan du mi byed pas //",
    "NK031(ki)002:1549": "sgyu ma lhun grub yul la rol //",
    "NK031(ki)002:1550": "zhes pa dang /",
    "NK031(ki)002:1551": "snying po'i don la gnas pa'i le'u las /",
    "NK031(ki)002:1552": "kye /",
    "NK031(ki)002:1553": "rig pa'i rgyal po gsal bar dbang sgyur bas //",
    "NK031(ki)002:1554": "snying po rtsol sgrub 'das pa'i rang bzhin de //",
    "NK031(ki)002:1555": "rtogs pa ye shes mchog gis len par byed //",
    "NK031(ki)002:1556": "'di ni kun byed rgyal po'i dkyil 'khor yin //",
    "NK031(ki)002:1557": "kye /",
    "NK031(ki)002:1558": "ston pa'i ston pa kun byed rgyal po yis //",
    "NK031(ki)002:1559": "snying po sku yi dkyil 'khor bkod pa ni //",
    "NK031(ki)002:1560": "ji ltar snang zhing srid pa'i chos rnams kun //",
    "NK031(ki)002:1561": "skye ba med pa'i chos dbyings ngang la bkod //",
    "NK031(ki)002:1562": "snying po'i don la blang dor med pa'i phyir //",
    "NK031(ki)002:1563": "de yang kun byed nga yi bkod pa yin //",
    "NK031(ki)002:1564": "kye /",
    "NK031(ki)002:1565": "ston pa'i ston pa kun byed rgyal po yis //",
    "NK031(ki)002:1566": "snying po gsung gi dkyil 'khor bkod pa ni //",
    "NK031(ki)002:1567": "ji ltar grags shing snang ba'i chos rnams kun //",
    "NK031(ki)002:1568": "skye med dbyings la tshig gis gsung du bkod //",
    "NK031(ki)002:1569": "snying po brjod du med pa'i gsung la 'dus //",
    "NK031(ki)002:1570": "de yang kun byed rgyal po'i bkod pa yin //",
    "NK031(ki)002:1571": "kye /",
    "NK031(ki)002:1572": "ston pa'i ston pa kun byed rgyal po yis //",
    "NK031(ki)002:1573": "snying po rig pa'i dkyil 'khor bkod pa ni //",
    "NK031(ki)002:1574": "ji ltar dran rig rtog pa thams cad kun //",
    "NK031(ki)002:1575": "ma skyes kun byed nga yi don du rig /",
    "NK031(ki)002:1576": "kun byed nyid kyi sku gsung thugs nyid ni //",
    "NK031(ki)002:1577": "ma bcos rnal bzhag chen po'i dkyil 'khor gsum //",
    "NK031(ki)002:1578": "ma bkod dus gcig rdzogs pa'i don rtogs pas //",
    "NK031(ki)002:1579": "lhun grub snying po'i don la 'jug par byed //",
    "NK031(ki)002:1580": "ces gsungs pas /",
    "NK031(ki)002:1581": "gzugs snang /",
    "NK031(ki)002:1582": "sgra snang /",
    "NK031(ki)002:1583": "dri snang /",
    "NK031(ki)002:1584": "dran rig yid kyi rtog pa thams cad snang dus",
    "NK031(ki)002:1585": "nyid nas ma skyes pa'i dkyil 'khor gsum du gnas",
    "NK031(ki)002:1586": "shing / de thog tu rtog dpyod gang yang mi byed par rang bab gnyis med chen por spyod /",
    "NK031(ki)002:1587": "des ni snang srid dkyil 'khor gyi rang bzhin du",
    "NK031(ki)002:1588": "rtogs pas dgag sgrub dang spang gnyen rang sar grol",
    "NK031(ki)002:1589": "ba'i dgos pa yod do //",
    "NK031(ki)002:1590": "gsum pa brtul zhugs lam slong gi spyod pa ni /",
    "NK031(ki)002:1591": "dga' mi dga' /",
    "NK031(ki)002:1592": "bde sdug /",
    "NK031(ki)002:1593": "gtsang btsog /",
    "NK031(ki)002:1594": "'jigs mi 'jigs /",
    "NK031(ki)002:1595": "na mi na /",
    "NK031(ki)002:1596": "dgra gnyen /",
    "NK031(ki)002:1597": "chags sdang la sogs pa gnyis chos dgag sgrub kyi",
    "NK031(ki)002:1598": "zhen yul blang dor thams cad kyi steng du ro",
    "NK031(ki)002:1599": "snyoms zhing thog 'gel bzlog sgom bya ba yin te",
    "NK031(ki)002:1600": "/ ma g.yos 'dod pa med pa'i le'u las /",
    "NK031(ki)002:1601": "kye sems dpa' chen po /",
    "NK031(ki)002:1602": "gcig la gnyis su ma 'byed cig /",
    "NK031(ki)002:1603": "bde dang sdug bsngal byang chub gcig /",
    "NK031(ki)002:1604": "sangs rgyas sems can sems su gcig /",
    "NK031(ki)002:1605": "snang srid snod bcud chos nyid gcig /",
    "NK031(ki)002:1606": "bden rdzun gnyis kyang chos nyid mnyam //",
    "NK031(ki)002:1607": "bde ba ma len sdug ma spangs //",
    "NK031(ki)002:1608": "rang bzhin gnas pa kun kyang bsgrub //",
    "NK031(ki)002:1609": "bde la chags pa sdug bsngal yin //",
    "NK031(ki)002:1610": "kun bsal de la rtog med pas //",
    "NK031(ki)002:1611": "de ni rang byung ye shes yin //",
    "NK031(ki)002:1612": "zhes pa dang /",
    "NK031(ki)002:1613": "blang dor med pa'i le'u las /",
    "NK031(ki)002:1614": "kye /",
    "NK031(ki)002:1615": "kun byed rgyal po'i spyod pa bstan pa ni //",
    "NK031(ki)002:1616": "dge sdig blang dor gtsang dme che chung kun //",
    "NK031(ki)002:1617": "skye med byang chub sems su kun gcig pas //",
    "NK031(ki)002:1618": "blang dang dor ba med pa'i don du rtogs //",
    "NK031(ki)002:1619": "gtsang dang mi gtsang med pa nyid du rtogs //",
    "NK031(ki)002:1620": "spyad dang ma spyad gnyis su med par rtogs //",
    "NK031(ki)002:1621": "mtha' dang dbus su 'byed pa med par rtogs //",
    "NK031(ki)002:1622": "gzhi rtsa med pa'i byang chub sems su rtogs //",
    "NK031(ki)002:1623": "kye /",
    "NK031(ki)002:1624": "kun byed rgyal po'i spyod pa bstan pa ni //",
    "NK031(ki)002:1625": "gang ltar spyod pa de ltar mi 'gal te //",
    "NK031(ki)002:1626": "byas dang ma byas gnyis ka skye med pas //",
    "NK031(ki)002:1627": "shes pas gang ltar byas pa skye med don //",
    "NK031(ki)002:1628": "kye /",
    "NK031(ki)002:1629": "kun byed rgyal po nga yi spyod pa la //",
    "NK031(ki)002:1630": "mkha' ltar gnas pas grangs dang tshad bzung med //",
    "NK031(ki)002:1631": "gnyis su med pas yin min phyogs las 'das //",
    "NK031(ki)002:1632": "kun byed byang chub sems kyi spyod pa rtogs //",
    "NK031(ki)002:1633": "'dod yon lnga yang sems kyi spyod par rtogs //",
    "NK031(ki)002:1634": "chags sdang lnga yang sems kyi spyod par rtogs //",
    "NK031(ki)002:1635": "rgyan gyi rgyu lnga sems kyi spyod par rtogs //",
    "NK031(ki)002:1636": "khams gsum srid gsum sems kyi spyod par rtogs //",
    "NK031(ki)002:1637": "skye med ma gtogs pa yi spyod pa ni //",
    "NK031(ki)002:1638": "rgyal ba kun gyi mes po ngas ma bshad //",
    "NK031(ki)002:1639": "ces pa dang /",
    "NK031(ki)002:1640": "mnyam pa blang dor med pa'i le'u las /",
    "NK031(ki)002:1641": "kye /",
    "NK031(ki)002:1642": "kun byed rgyal po byang chub sems nga ni //",
    "NK031(ki)002:1643": "nga yi 'khor du 'dus pa'i tshogs rnams la //",
    "NK031(ki)002:1644": "blang dang dor ba'i chos nyid ngas mi ston //",
    "NK031(ki)002:1645": "gcig las gnyis su dbye ba'i chos mi ston //",
    "NK031(ki)002:1646": "rtog dang dpyod 'das rtog dpyod bsam mi byed //",
    "NK031(ki)002:1647": "ma bcos ji bzhin pa la 'chos mi byed //",
    "NK031(ki)002:1648": "bya ba gang dang ci snang chos nyid la //",
    "NK031(ki)002:1649": "ma bsam rang bzhin bzhag pas grol bar ston //",
    "NK031(ki)002:1650": "zhes pa dang /",
    "NK031(ki)002:1651": "yang de nyid las /",
    "NK031(ki)002:1652": "kun byed rgyal po nga yi spyod pa ni //",
    "NK031(ki)002:1653": "ma btsal lhug par bzhag pas don kun rdzogs //",
    "NK031(ki)002:1654": "snying po'i don du 'dus pas blang dor med //",
    "NK031(ki)002:1655": "re dogs rnam par chad pas mya ngan 'das //",
    "NK031(ki)002:1656": "kun byed nga yi spyod pa gang rtogs pas //",
    "NK031(ki)002:1657": "dus gsum skye med don du mnyam pa la //",
    "NK031(ki)002:1658": "'jug dang mi 'jug tshig las shin tu 'das //",
    "NK031(ki)002:1659": "'di ni blang dor med par lung bstan to //",
    "NK031(ki)002:1660": "zhes gsungs so //",
    "NK031(ki)002:1661": "de ltar gnyis med rang grol du spyod pas spang gnyen gyi mkhar 'gyel /",
    "NK031(ki)002:1662": "gnyen po'i dran pa'i mel tshe zhig /",
    "NK031(ki)002:1663": "'di yin gyi chos med /",
    "NK031(ki)002:1664": "re dogs kyi 'phrang 'das /",
    "NK031(ki)002:1665": "dus gsum gzhi med kun byed rgyal po'i dgongs pa ma bgrod lhun gyis grub pas /",
    "NK031(ki)002:1666": "chos nyid zad pa'i sa la gtan srid zin pa zhes bya'o //",
    "NK031(ki)002:1667": "des ni lta sgom bogs 'byin pa'ii dgos pa yod do //",
    "NK031(ki)002:1668": "bzhi pa 'bras bu re dogs spang ba ni /",
    "NK031(ki)002:1669": "da ltar gyi sems nyid ye grol gzhi rtsa med",
    "NK031(ki)002:1670": "pa'i ngo bo nyid las gzhan pa'i sangs rgyas zhig",
    "NK031(ki)002:1671": "logs na btsal du med de /",
    "NK031(ki)002:1672": "bcos su med pa'i le'u las /",
    "NK031(ki)002:1673": "kye /",
    "NK031(ki)002:1674": "chos kyi sku ni byang chub sems //",
    "NK031(ki)002:1675": "byang chub sems las chos kyi sku //",
    "NK031(ki)002:1676": "rdul tsam sus kyang bcos pa med //",
    "NK031(ki)002:1677": "de nas sangs rgyas sems las med //",
    "NK031(ki)002:1678": "longs spyod rdzogs sku byang chub sems //",
    "NK031(ki)002:1679": "byang chub sems las longs spyod sku //",
    "NK031(ki)002:1680": "sems las byung ba'i gzugs rnams las //",
    "NK031(ki)002:1681": "longs spyod rdzogs las sku gzhan med //",
    "NK031(ki)002:1682": "sprul pa'i sku ni byang chub sems //",
    "NK031(ki)002:1683": "byang chub sems kyi sprul pa las //",
    "NK031(ki)002:1684": "'gro ba'i don mdzad gzhan na med //",
    "NK031(ki)002:1685": "dus gsum sangs rgyas thams cad kyang //",
    "NK031(ki)002:1686": "byang chub sems las gzhan med de //",
    "NK031(ki)002:1687": "snga rabs 'das pa'i sangs rgyas rnams //",
    "NK031(ki)002:1688": "rang sems ma bcos sngar mthong rtogs //",
    "NK031(ki)002:1689": "da ltar bzhugs pa'i sangs rgyas rnams //",
    "NK031(ki)002:1690": "ma bcos pa yi rang sems de //",
    "NK031(ki)002:1691": "ma bcos ji bzhin rtogs gyur te //",
    "NK031(ki)002:1692": "da lta 'gro ba'i don yang mdzad //",
    "NK031(ki)002:1693": "slad nas 'byon pa'i sangs rgyas rnams //",
    "NK031(ki)002:1694": "rang byung sems nyid 'di la ni //",
    "NK031(ki)002:1695": "snga bar 'chos par lung ma bstan //",
    "NK031(ki)002:1696": "da lta ting 'dzin sems mi 'chos //",
    "NK031(ki)002:1697": "ma bcos lam du zhugs nas byon //",
    "NK031(ki)002:1698": "zhes so //",
    "NK031(ki)002:1699": "des na sems nyid bcos bslad med pa'i ngang na",
    "NK031(ki)002:1700": "sku dang ye shes 'du 'bral med par bzhugs pa",
    "NK031(ki)002:1701": "da lta rang chas lhun grub tu yod pa yin",
    "NK031(ki)002:1702": "te / sbyang du med pa'i le'u las /",
    "NK031(ki)002:1703": "klong chen sems kyi gnas 'di na //",
    "NK031(ki)002:1704": "mi gnas pa ni gcig kyang med //",
    "NK031(ki)002:1705": "kun gyi gnas dang sa yin te //",
    "NK031(ki)002:1706": "'du 'bral med pa de na bzhugs //",
    "NK031(ki)002:1707": "de la sbyang zhing bgrod mi dgos //",
    "NK031(ki)002:1708": "zhes so //",
    "NK031(ki)002:1709": "'o na da lta sangs rgyas yin na sa drug rdzogs sam zhe na /",
    "NK031(ki)002:1710": "shin tu yang rdzogs par bshad de /",
    "NK031(ki)002:1711": "de nyid las /",
    "NK031(ki)002:1712": "rang byung ye shes ma 'gags pa yi rtags //",
    "NK031(ki)002:1713": "dbang po sgo lnga kun tu gsal ba la //",
    "NK031(ki)002:1714": "kun tu 'od kyi sa zhes btags pa yin //",
    "NK031(ki)002:1715": "yul la mi rtog chags pa med pa la //",
    "NK031(ki)002:1716": "ma chags pad+ma can du btags pa yin //",
    "NK031(ki)002:1717": "skye 'jig med pa'i byang chub sems de la //",
    "NK031(ki)002:1718": "rdo rje 'dzin pa zhes su nga yis btags //",
    "NK031(ki)002:1719": "rang gi rang bzhin chos nyid dpag med la //",
    "NK031(ki)002:1720": "rang byung ye shes mi rtog mnyam par bkod //",
    "NK031(ki)002:1721": "stug po bkod pa'i sa zhes btags pa yin //",
    "NK031(ki)002:1722": "byang chub sems kyi rang bzhin dkyil 'khor de //",
    "NK031(ki)002:1723": "rang la gnas pa'i chos rnams thams cad la //",
    "NK031(ki)002:1724": "yi ge 'khor lo tshogs chen sa rnams te //",
    "NK031(ki)002:1725": "sku gsung thugs la skye dang 'jig med pas //",
    "NK031(ki)002:1726": "rdo rje 'chang gi sa zhes bshad pa yin //",
    "NK031(ki)002:1727": "byang chub sems la rgyu 'bras gnyis med de //",
    "NK031(ki)002:1728": "sems las byung ba'i chos rnams thams cad la //",
    "NK031(ki)002:1729": "bzang ngan blang dor ye nas med pa'i phyir //",
    "NK031(ki)002:1730": "dbye ba med pa'i sa zhes nga yis bshad //",
    "NK031(ki)002:1731": "ces pas gcig la so sor dbye na drug tu snang yang /",
    "NK031(ki)002:1732": "de dag rang byung ye shes kyi sa gcig pa",
    "NK031(ki)002:1733": "las gzhan ma yin pas rdzogs pa chen po sa",
    "NK031(ki)002:1734": "gcig pa zhes bya'o //",
    "NK031(ki)002:1735": "des na da lta'i sems la ye nas sgrib pa med pas /",
    "NK031(ki)002:1736": "de bzhin nyid gcig las ma g.yos kyang sgo lnga'i rnam pa so sor gsal ba dang /",
    "NK031(ki)002:1737": "nyon mongs pa lnga ye shes lngar so sor gsal",
    "NK031(ki)002:1738": "ba nyid ye shes kyi rol pa zhes bya ste",
    "NK031(ki)002:1739": "/ ma btsal rang la rdzogs pas re dogs bya mi dgos pa nyid do //",
    "NK031(ki)002:1740": "ye shes sgrib pa med pa'i le'u las /",
    "NK031(ki)002:1741": "kye /",
    "NK031(ki)002:1742": "kun byed rgyal po nga yi ye shes ni //",
    "NK031(ki)002:1743": "rnam par mi rtog spros pa kun dang bral //",
    "NK031(ki)002:1744": "rab zhi rdul med mkha' ltar dag pa ste //",
    "NK031(ki)002:1745": "skye ba med pa zhes su bstan pa yin //",
    "NK031(ki)002:1746": "rang byung ye shes gcig las ma g.yos kyang //",
    "NK031(ki)002:1747": "rnam pa'i khyad par ma bcos so sor gsal //",
    "NK031(ki)002:1748": "de ltar gang gis rig cing rtogs pa ni //",
    "NK031(ki)002:1749": "kun byed rgyal po'i sras su lung bstan to //",
    "NK031(ki)002:1750": "zhes so //",
    "NK031(ki)002:1751": "de yang rang gsal spros bral gyi sems nyid grwa",
    "NK031(ki)002:1752": "ma chag zur ma nyams par rtsol med gzhi grol",
    "NK031(ki)002:1753": "du rtogs pa las gzhan pa'i 'bras bu med do",
    "NK031(ki)002:1754": "// lhun grub btsal du med pa'i le'u las /",
    "NK031(ki)002:1755": "kye /",
    "NK031(ki)002:1756": "nga ni ma btsal lhun gyis grub pa'i phyir //",
    "NK031(ki)002:1757": "ci ltar rtogs pa khyod la lung bstan pas //",
    "NK031(ki)002:1758": "khyod kyis chos kun de ltar rtogs par 'gyur //",
    "NK031(ki)002:1759": "de ltar rtsol sgrub med par dbugs 'byin pa //",
    "NK031(ki)002:1760": "kun byed rgyal po nyid du lung bstan to //",
    "NK031(ki)002:1761": "zhes pa dang /",
    "NK031(ki)002:1762": "lhun grub re dogs med pa'i le'u las kyang /",
    "NK031(ki)002:1763": "kye /",
    "NK031(ki)002:1764": "sems kyi rang bzhin lhun gyis grub pa'i phyir //",
    "NK031(ki)002:1765": "grub dang ma grub gnyis su lung mi ston //",
    "NK031(ki)002:1766": "bde dang sdug bsngal gnyis su rtog mi bya //",
    "NK031(ki)002:1767": "'khor dang mya ngan 'das par re dogs bral //",
    "NK031(ki)002:1768": "zhes so //",
    "NK031(ki)002:1769": "des na rgyu 'bras kyi theg pa brgyad ni /",
    "NK031(ki)002:1770": "rgyu 'bras gnyis la gang lta ba 'dus ma byas la rgyab kyis phyogs pas /",
    "NK031(ki)002:1771": "da lta'i sems las gzhan pa'i sangs rgyas 'dod pa yin te /",
    "NK031(ki)002:1772": "nam mkha' 'di sbyangs shing bsgyur bas da lta'i nam",
    "NK031(ki)002:1773": "mkha' 'di las gzhan pa'i nam mkha' rnam dag cig",
    "NK031(ki)002:1774": "phyi nas 'dod pa dang mtshungs so //",
    "NK031(ki)002:1775": "'di ni da lta sangs rgyas kyi ngo bor 'dod pas /",
    "NK031(ki)002:1776": "rang gsal du bsgoms pas chu'i rnyogs ma dwangs pa ltar /",
    "NK031(ki)002:1777": "glo bur gyi kun rtog sems nyid kyi ngang du dwangs pas /",
    "NK031(ki)002:1778": "sku gsum rang cha sa su 'char ba a ti",
    "NK031(ki)002:1779": "yo ga rang bzhin lhun gyis grub pa'i theg pa",
    "NK031(ki)002:1780": "yin no // gsum pa rjes snang nyams skyong thabs ni /",
    "NK031(ki)002:1781": "bla ma dam pa'i man ngag las byung ba bzhin",
    "NK031(ki)002:1782": "rang gis nyams su myong ba rnams 'dir brjod de",
    "NK031(ki)002:1783": "/ de yang lta ba phyogs bral 'dzin med /",
    "NK031(ki)002:1784": "sgom pa rang gsal shar grol /",
    "NK031(ki)002:1785": "spyod pa shugs 'byung zang thal /",
    "NK031(ki)002:1786": "'bras bu re dogs gnyis med rnams kyi don la goms shing 'dris par byed pa la /",
    "NK031(ki)002:1787": "lta ba'i gol sa stong pa phyang chad pas dge sdig 'chol bar spyad cing snying rje med na /",
    "NK031(ki)002:1788": "nag po kha 'byams bdud kyi lta ba la gol bas /",
    "NK031(ki)002:1789": "bla ma la gsol ba btab pa dang /",
    "NK031(ki)002:1790": "dag snang mos gus bya /",
    "NK031(ki)002:1791": "byams dang snying rje bsgom /",
    "NK031(ki)002:1792": "las 'bras dang mi rtag pa la blo sbyang ngo //",
    "NK031(ki)002:1793": "dngos po mtshan mar zhen nas lta ba go yul",
    "NK031(ki)002:1794": "tsam las phyi nang gi chos la bden bden yin",
    "NK031(ki)002:1795": "yin ngos bzung can du shar na /",
    "NK031(ki)002:1796": "bdag 'dzin mtshan ma'i lta ba la gol bas chos thams cad bden med zang thal la blo sbyong /",
    "NK031(ki)002:1797": "gang snang rmi lam la 'dzin med sgyu mar bslab /",
    "NK031(ki)002:1798": "de nas snang ba la ngos 'dzin med pa'i rig pa rgya chad phyogs lhung med pa shar dus /",
    "NK031(ki)002:1799": "de ka'i ngang la ma yengs par gsal sang nge bsgom mo //",
    "NK031(ki)002:1800": "bying zhing 'thib na rnam rtog yul la spro /",
    "NK031(ki)002:1801": "bsil khang mtho sar bsten /",
    "NK031(ki)002:1802": "rtsal sbyang zhing 'bad do //",
    "NK031(ki)002:1803": "sgom pa'i gol sa /",
    "NK031(ki)002:1804": "rnam rtog sna tshogs 'phro na /",
    "NK031(ki)002:1805": "'dzin med du blo sbyang ste /",
    "NK031(ki)002:1806": "de bas kyang rtog pa mang bar 'phro na /",
    "NK031(ki)002:1807": "sems cung zad kyang nang du mi bzhag par spro la ngos bzung /",
    "NK031(ki)002:1808": "de nas gang du yang mi 'phro ba'i tshe na",
    "NK031(ki)002:1809": "rtog med mnyam pa'i ngang la ma yengs par sems",
    "NK031(ki)002:1810": "phyi rol snang ba'i steng du bzung la bsgoms pas",
    "NK031(ki)002:1811": "/ gsal la rtog med du shar ba na /",
    "NK031(ki)002:1812": "de nyid rgyun bsring la bsgom mo //",
    "NK031(ki)002:1813": "bde gsal mi rtog pa'i rig pa la chags na /",
    "NK031(ki)002:1814": "de nyid bshig la rang rang gi ngo bo la brtags shing lta ba'i rtsal sbyang bya'o //",
    "NK031(ki)002:1815": "de nas snang ba 'dzin med du bun ne shig",
    "NK031(ki)002:1816": "ge bsgom bya sgom byed btsal sgrub med pas na",
    "NK031(ki)002:1817": "/ blo de nyid kyi steng du rgyun bsring la",
    "NK031(ki)002:1818": "gsal stong mi rtog pa la rang ngo stong pa'i",
    "NK031(ki)002:1819": "ngang la blo sbyang ngo //",
    "NK031(ki)002:1820": "de yang dang po dmigs pa gang yang rung ba",
    "NK031(ki)002:1821": "gcig la blo brtan pa thob par byed pa gal",
    "NK031(ki)002:1822": "che'o // phyi nang gi chos thams cad ro mnyam gcig tu 'char bar 'dug go //",
    "NK031(ki)002:1823": "sems gnas thog nas 'phro /",
    "NK031(ki)002:1824": "'phro thog nas gnas /",
    "NK031(ki)002:1825": "gnas 'phro gnyis med du shar ba ni goms pa chung 'bring che gsum mo //",
    "NK031(ki)002:1826": "de nas da ltar gyi snang ba la bden zhen med pa'i nyams 'char ro //",
    "NK031(ki)002:1827": "'di'i dus su snang ba yad yud /",
    "NK031(ki)002:1828": "gtam yang nges med /",
    "NK031(ki)002:1829": "rmi lam yang dge ba 'ba' zhig go //",
    "NK031(ki)002:1830": "de nas snang ba yang 'al 'ol /",
    "NK031(ki)002:1831": "gtam yang 'brel med /",
    "NK031(ki)002:1832": "rmi lam yang zin la nyin dus ci byed rmi'o //",
    "NK031(ki)002:1833": "de nas snang ba yang sang nge /",
    "NK031(ki)002:1834": "gtam yang nges med /",
    "NK031(ki)002:1835": "rmi lam yang 'od gsal du grol te /",
    "NK031(ki)002:1836": "de'i tshe rig pa gtad med 'ba' zhig tu 'char ro //",
    "NK031(ki)002:1837": "de ltar rmi lam rgyun chad nas bag chags kyi 'khrul pa zhig cing sangs te /",
    "NK031(ki)002:1838": "sems nyid nam mkha' lta bu'i rang bzhin dbyings skye",
    "NK031(ki)002:1839": "ba med pa dang ro mnyam gcig tu gyur pas",
    "NK031(ki)002:1840": "gdod ma'i kun byed ye shes sgrib pa mi mnga'",
    "NK031(ki)002:1841": "ba'i gzhi la byang chub pa zhes bya'o //",
    "NK031(ki)002:1842": "de yang sems nyid spros pa dang bral ba'i ngang",
    "NK031(ki)002:1843": "du bsgoms pas chos sku mthar thug gi don lhun",
    "NK031(ki)002:1844": "gyis grub nas / longs sku dang sprul sku de'i ngang las lhun grub tu 'char ba ni /",
    "NK031(ki)002:1845": "rang byung ye shes kyi che ba'o //",
    "NK031(ki)002:1846": "spyod pa'i gol sa tha mal rang kha gnyis 'dzin mtshan ma la zhen pa ste /",
    "NK031(ki)002:1847": "gang byung yang lta sgom gyi don las cung zad",
    "NK031(ki)002:1848": "kyang ma yengs par spyod pas shugs 'byung zang thal",
    "NK031(ki)002:1849": "gyi spyod pa tshogs drug lhug pa'i rang bzhin can",
    "NK031(ki)002:1850": "'byung ngo // de nyid kyi don la mi 'gal bar spyod do //",
    "NK031(ki)002:1851": "'bras bu'i gol sa /",
    "NK031(ki)002:1852": "re dogs gnyis su 'dzin pa'i rtog pa 'byung ste /",
    "NK031(ki)002:1853": "rang byung gi ye shes 'di nyid sangs rgyas yin par don la yid ches pas /",
    "NK031(ki)002:1854": "the tshom can dus phyis thob par re ba'i gol sa las grol lo //",
    "NK031(ki)002:1855": "don gsum pa gsang zhing rgyas gdab pa ni /",
    "NK031(ki)002:1856": "snod min la gsang zhing snod ldan la yang lnga",
    "NK031(ki)002:1857": "las mang na mkha' 'gro'i bka' chad 'byung bas rab",
    "NK031(ki)002:1858": "tu gsang ngo // ma gsang na gnyis ka la",
    "NK031(ki)002:1859": "bar chod dang sgro skur 'byung zhing snying po'i theg",
    "NK031(ki)002:1860": "pa nub par 'gyur te /",
    "NK031(ki)002:1861": "bstan pa gang la bzhag pa las /",
    "NK031(ki)002:1862": "snying po'i don la blang dor mi gnas kyang //",
    "NK031(ki)002:1863": "mi ma yin dang 'byung pos bar gcod cing //",
    "NK031(ki)002:1864": "mkha' 'gro grub pa can gyis gnyis ka la //",
    "NK031(ki)002:1865": "dus min 'chi dang 'jigs pa'i dbang gyur nas //",
    "NK031(ki)002:1866": "sgro skur dbang gis snying po'i theg pa snub //",
    "NK031(ki)002:1867": "de bas rigs ngan gang zag la gsang bya //",
    "NK031(ki)002:1868": "zhes gsungs so //",
    "NK031(ki)002:1869": "de ltar snod min la gsang zhing /",
    "NK031(ki)002:1870": "skal ldan la bstan pas mchog gi dngos grub 'grub bo //",
    "NK031(ki)002:1871": "de ltar kun byed snying po'i don khrid 'di //",
    "NK031(ki)002:1872": "blo bzang slob ma dam pas bskul ba'i ngor //",
    "NK031(ki)002:1873": "gangs ri thod dkar mgul du legs par bkod //",
    "NK031(ki)002:1874": "dge bas 'gro kun kun byed nyid gyur cig /",
    "NK031(ki)002:1875": "gang blo mkha' ltar yangs shing rab zhi yang //",
    "NK031(ki)002:1876": "de yis cung zad ma rtogs log par rtog /",
    "NK031(ki)002:1877": "nyan blo mun pa'i rang bzhin 'di mthong nas //",
    "NK031(ki)002:1878": "'phags blo'i thugs rjes zin pa'i go skabs dka' //",
    "NK031(ki)002:1879": "deng sang bag chags srid pa'i mtshor 'khyams te //",
    "NK031(ki)002:1880": "gti mug rang bzhin sgrib pa'i d+r+wa bas g.yogs //",
    "NK031(ki)002:1881": "chos tshul rin chen mig thur dbye byas kyang //",
    "NK031(ki)002:1882": "da dus snying po'i de nyid mthong dus med //",
    "NK031(ki)002:1883": "kye ma sems nyid rin chen nor bu mchog /",
    "NK031(ki)002:1884": "bskal mang gzhan du stor ba 'dir rnyed kyang //",
    "NK031(ki)002:1885": "len par mi byed spros pa'i rlung gis dkrug /",
    "NK031(ki)002:1886": "nye du 'khor ba'i 'phrang las thar dus med //",
    "NK031(ki)002:1887": "gang na gnas rnams byang chub de 'dod kyang //",
    "NK031(ki)002:1888": "dben pa'i sems la de nyid mthong dus med //",
    "NK031(ki)002:1889": "'dir 'bad phyi dus re ba'i bsam pa bslus //",
    "NK031(ki)002:1890": "ting 'dzin las rung tsam zhig 'dir yod dam //",
    "NK031(ki)002:1891": "bdag gzhan don med 'jig rten g.yeng ba'i mtshor //",
    "NK031(ki)002:1892": "bskal pa mang zhig lhung bas thar dus med //",
    "NK031(ki)002:1893": "de bas skyob par byed pa su zhig yod //",
    "NK031(ki)002:1894": "'di ltar bsam pas mi bzod skyo ba 'phel //",
    "NK031(ki)002:1895": "zab mo'i chos tshul brgal dka' rin chen gru //",
    "NK031(ki)002:1896": "mngon sum snying po sems nyid 'dir brten nas //",
    "NK031(ki)002:1897": "mi yi srid pa don dang ldan par mdzod //",
    "NK031(ki)002:1898": "nam phug gtan gyi bde ba rnyed par 'gyur //",
    "NK031(ki)002:1899": "bdag gis deng nas srid pa'i 'gro ba la //",
    "NK031(ki)002:1900": "snying rje'i shas tsam sbyin pa ma gtogs pa //",
    "NK031(ki)002:1901": "de nyid mngon sum 'dren par nus med pas //",
    "NK031(ki)002:1902": "gcig pur nags kyi nang 'dir gnas pa yin //",
    "NK031(ki)002:1903": "chu gtsang lo ma me tog 'bras mang zhing //",
    "NK031(ki)002:1904": "rba dang 'khri shing 'od ma'i ra bas bskor //",
    "NK031(ki)002:1905": "smyug ma'i bsil khang yid 'ong nyams dga' bar //",
    "NK031(ki)002:1906": "bdag blo zhi ba'i ting 'dzin 'grub par shog /",
    "NK031(ki)002:1907": "der ni 'dre dang skye bos mi mthong zhing //",
    "NK031(ki)002:1908": "chu gtsang dka' thub zas tsam der tshol bas //",
    "NK031(ki)002:1909": "bla ma'i man ngag bdud rtsi'i don bsgoms te //",
    "NK031(ki)002:1910": "srog dang bcas pa'i lus 'di 'dor bar shog /",
    "NK031(ki)002:1911": "der yang 'chi kha'i 'od gsal zin pa dang //",
    "NK031(ki)002:1912": "bar do'i 'od gsal gdod ma'i sar grol te //",
    "NK031(ki)002:1913": "sku dang ye shes 'du 'bral med pa yis //",
    "NK031(ki)002:1914": "'gro ba'i don gnyis lhun gyis 'grub par shog /",
    "NK031(ki)002:1915": "byang chub sems kun byed rgyal po'i don khrid rin",
    "NK031(ki)002:1916": "chen gru bo zhes bya ba theg pa mchog gi",
    "NK031(ki)002:1917": "rnal 'byor pa klong chen rab 'byams kyis /",
    "NK031(ki)002:1918": "slob ma dam pas bskul ba'i ngor /",
    "NK031(ki)002:1919": "lo ts+aa chen po bee ro tsa na'i sems lung",
    "NK031(ki)002:1920": "rin chen sgron ma'i lung bzhin bkod pa rdzogs so",
    "NK031(ki)002:1921": "//// dpal sngags kyi bdag mo dang /",
    "NK031(ki)002:1922": "gza' yi dge bsnyen chen po r+aa hu la dang /",
    "NK031(ki)002:1923": "dam can rdo rje legs pas bka' 'di srungs shig /"
}