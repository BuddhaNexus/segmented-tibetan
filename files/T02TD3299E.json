{
    "T02TD3299E:41b-0": "@41b # // rgya gar skad du /",
    "T02TD3299E:41b-1": "badzra b'a r'a h'i s'a dha nam /",
    "T02TD3299E:41b-2": "bod skad du /",
    "T02TD3299E:41b-3": "rdo rje phag mo'i sgrub thabs /",
    "T02TD3299E:41b-4": "yi ge bam yongs su gyur pa las padma dmar po'o //",
    "T02TD3299E:41b-5": "de'i steng du yi ge yam yongs su gyur pa las rlung gi dkyil 'khor nag po gzhu'i rnam pa rgyal mtshan gyis mtshan pa'o //",
    "T02TD3299E:41b-6": "yi ge ram yongs su gyur pa las me'i dkyil 'khor dmar po gru gsum pa me ris mtshan pa'o //",
    "T02TD3299E:41b-7": "bam las byung ba'i chu'i dkyil 'khor dkar po zlum po bum pas mtshan pa'o //",
    "T02TD3299E:41b-8": "yi ge lam las byung ba'i sa'i dkyil 'khor gru bzhi pa ljang gu'o //",
    "T02TD3299E:41b-9": "sum gyi yi ge las byung ba'i ri rab kyi lhun po gru bzhi pa sgo bzhi pa lcog brgyad kyis nye bar mdzes par byas pa'o //",
    "T02TD3299E:41b-10": "de'i dbus su yi ge pam yongs su gyur pa las padmo da'i steng du h'um las yang dag par byung ba'i sna tshogs rdo rje'o //",
    "T02TD3299E:41b-11": "de'i lte ba la dbyangs dang gsal byed kyi sbyor ba'o //",
    "T02TD3299E:41b-12": "de'i dbus su yi ge bam yongs su gyur pa las rdo rje'o //",
    "T02TD3299E:41b-13": "de dag rnams yongs su gyur pa las rdo rje phag mo sku mdog dmar mo spyan gsum ma /",
    "T02TD3299E:42a-0": "skra @42a * //",
    "T02TD3299E:42a-1": "lhug par gyur pa /",
    "T02TD3299E:42a-2": "gcer bu thod pa'i du ma bus smad kar byas pa /",
    "T02TD3299E:42a-3": "mi yi mgo bo brgya phrag phyed kyi phreng ba rab tu 'phyang ba /",
    "T02TD3299E:42a-4": "ma rungs pa bdud la sogs pa'i khrag gis gang ba'i thod pa phyag g-yon pas bsnams pa /",
    "T02TD3299E:42a-5": "skye dgu mi srun pa rnams la g-yas pas phyogs thams cad du sdigs mdzub mdzad cing /",
    "T02TD3299E:42a-6": "rdo rje bsnams pa /",
    "T02TD3299E:42a-7": "bskal pa'i me dang mtshungs pa'i gzi brjid chen mo //",
    "T02TD3299E:42a-8": "'dzag par gyur cing khrag la dgyes ma /",
    "T02TD3299E:42a-9": "zhabs gyen du bskyod pas gnas par bsgom par bya ba'o //",
    "T02TD3299E:42a-10": "padma'i shar la sogs pa'i 'dab ma rnams la ni /",
    "T02TD3299E:42a-11": "mkha' 'gro ma dang de bzhin l'a ma dang //",
    "T02TD3299E:42a-12": "khanda ro h'a dang ni gzugs can ma //",
    "T02TD3299E:42a-13": "mtshams kyi 'dab mar de bzhin bsgom bya ba //",
    "T02TD3299E:42a-14": "mdzes par gyur pa'i thod pa bzhi rnams so //",
    "T02TD3299E:42a-15": "'di'i sngags kyang /",
    "T02TD3299E:42a-16": "aom sarba budha d'a ki n'i ye badzra wa rna n'i ye h'um h'um phat phat sv'a h'a /",
    "T02TD3299E:42a-17": "dpal aoo dyan gyi rdo rje gdams pa las des par byung pa'i rdo rje phag mo'i sgrub thabs rdzogs so /",
    "T02TD3299E:42a-19": "// / mkhas pa aa bha ya las dge slong tshul khrims rgyal mtshan gyis bsgyur ba'o//"
}