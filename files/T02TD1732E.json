{
    "T02TD1732E:97b-0": "@97b # // rgya gar skad du /",
    "T02TD1732E:97b-1": "shukla ae ka dz'a ti s'a dha nam /",
    "T02TD1732E:97b-2": "bod skad du /",
    "T02TD1732E:97b-3": "ral gcig ma dkar mo'i sgrub thabs /",
    "T02TD1732E:97b-4": "ral gcig ma la phyag 'tshal lo //",
    "T02TD1732E:97b-5": "padmar gnas pa'i snod mchog la ni yi ge h'um las byung ba'i dkar mo ni //",
    "T02TD1732E:97b-6": "g-yas brkyang g-yon bskum zhabs kyis gnas ma nu ma rab rgyas spyan gnyis yang dag dmar //",
    "T02TD1732E:97b-7": "g-yas pas mi rus phreng 'dzin g-yon pas kha ma bye pa'i autpala sngon po bsnams //",
    "T02TD1732E:97b-8": "ral pa kham pa dang ni ldan pa'i lha mos rtag tu khyed la skyong gyur cig / klu brgyad 'jigs rung dang bcas sems kyi dbang phyug dbu rgyan can //",
    "T02TD1732E:97b-9": "snying rje ro yis kun nas gang ba'i ljags bskyod bzhad mdzad ma //",
    "T02TD1732E:97b-10": "ri dags dgra bo'i yi ni pags pa'i na bza' 'chad ba mo //",
    "T02TD1732E:97b-11": "de lta'i sgrol mas mi shes mun pa gsod par byed par shog / dpal ldan gnyis med rdo rje yis //",
    "T02TD1732E:97b-12": "bla ma'i zhabs kyi chu skyes la //",
    "T02TD1732E:97b-13": "btud de rol pas bas pa yis //",
    "T02TD1732E:97b-14": "sgrol ma'i sgrub thabs brjod par bya //",
    "T02TD1732E:97b-15": "dang por re zhig sngags pas kha bshal ba la sogs pa byas te stan bde ba la nye bar 'dug nas me tog dri zhim po bkram pa'i sa phyogs su ji ltar 'byor ba'i mchod pa bshams la /",
    "T02TD1732E:97b-16": "rang gi snying gar h'um dkar po nye bar blta'o //",
    "T02TD1732E:97b-17": "h'um dkar po de las rang gi ba spu'i bu ga dang /",
    "T02TD1732E:98a-0": "kha la @98a * //",
    "T02TD1732E:98a-1": "sogs pa'i sgo las 'od zer rnam pa lnga 'phro bar bsams te /",
    "T02TD1732E:98a-2": "'od zer de dag gis gang+g'a'i klung gi bye ma snyed kyi 'jig rten gyi khams mtha' yas ba snang bar byas nas /",
    "T02TD1732E:98a-3": "de nas 'og min na bzhugs pa'i bcom ldan 'das ma 'chad par 'gyur ba'i sku mdog la sogs pa dang ldan pa /",
    "T02TD1732E:98a-4": "gang yang bdag la gsol ba 'debs pa'i sems can de dag la byin gyis brlab par bya'o zhes pa gcig car mdun na 'dug par bsams la /",
    "T02TD1732E:98a-5": "de nas yi ge h'um las me tog bdug spos dri dang phreng ba la sogs pa spros pas mchod do ;",
    "T02TD1732E:98a-6": "/ de nas byams pa dang /",
    "T02TD1732E:98a-7": "snying rje dang /",
    "T02TD1732E:98a-8": "dga' ba dang /",
    "T02TD1732E:98a-9": "btang snyoms dang /",
    "T02TD1732E:98a-10": "mchod pa dbul ba dang /",
    "T02TD1732E:98a-11": "sdig pa bshags pa dang /",
    "T02TD1732E:98a-12": "bsod nams la rjes su yi rang /",
    "T02TD1732E:98a-13": "gsum la skyabs su 'gro ba la sogs pa bya'o //",
    "T02TD1732E:98a-14": "aom badzra pushpe a'a:h'um zhes pas bsngags pa'i me tog la sogs pa ming spel dang bcas pas dbul lo //",
    "T02TD1732E:98a-15": "de nas bdag dang chos thams cad gdod ma nas ma skyes pa'i rang bzhin stong pa nyid bsgom par bya ste /",
    "T02TD1732E:98a-16": "aom sv'a bh'a wa shuddha:sarba dharm'a:sv'a bh'a wa shuddhonyaham /",
    "T02TD1732E:98a-17": "aom sh'u n+ya t'a dzny'a na badzra sv'a bh'a ba a'atma konyaham /",
    "T02TD1732E:98a-18": "zhes brjod do //",
    "T02TD1732E:98a-19": "de nas smon lam gyi dbang gis yi ge aa yongs su gyur pa las padma dmar po dang /",
    "T02TD1732E:98a-20": "de'i dbus su yi ge tam yongs su gyur pa las thod pa nor bu chu shel lta bu'i 'od can khrag gis yongs su gang ba /",
    "T02TD1732E:98a-21": "de'i dbus su yi ge h'um dkar po 'od zer lnga dang ldan pa /",
    "T02TD1732E:98a-22": "shin tu mdzes pa de yongs su gyur pa las autpala sngon po kha ma bye ba yi ge h'um gis byin gyis brlabs par bltas la /",
    "T02TD1732E:98a-23": "de dag yongs su gyur pa las bdag nyid bcom ldan 'das ma'i sku zhal gcig phyag gnyis ma /",
    "T02TD1732E:98a-24": "sku mdog dkar mo stag gi pags pa'i smad dkris can phyag g-yas pas mi rus kyi phreng ba 'dzin pa /",
    "T02TD1732E:98a-25": "g-yon na autpala sngon po kha ma bye ba bsnams pa /",
    "T02TD1732E:98a-26": "ral pa kham pa gyen du brdzes pa tshangs pa'i gnas kyi bar du shin tu khyab pa /",
    "T02TD1732E:98a-27": "klu gdug pa can brgyad kyis brgyan pa /",
    "T02TD1732E:98b-0": "karko ta sngon @98b pos thod byas pa /",
    "T02TD1732E:98b-1": "'jog po dmar po'i do shal can /",
    "T02TD1732E:98b-2": "dga' bo dang nye dga' bo ser po dag gis rna cha dag dang ldan pa //",
    "T02TD1732E:98b-3": "mtha' yas dkar po'i tshangs skud can /",
    "T02TD1732E:98b-4": "nor rgyas dkar po'i ska rags dang //",
    "T02TD1732E:98b-5": "dung skyong dkar pos phyag gdub byas pa /",
    "T02TD1732E:98b-6": "padma dang padma chen po dmar pos zhabs gdub byas pa /",
    "T02TD1732E:98b-7": "do shal dang /",
    "T02TD1732E:98b-8": "zhabs gdub dang /",
    "T02TD1732E:98b-9": "dbu rgyan dang /",
    "T02TD1732E:98b-10": "se ral khas brgyan pa /",
    "T02TD1732E:98b-11": "zhabs g-yas brkyang zhing g-yon bskum pas ro'i steng du gnas pa /",
    "T02TD1732E:98b-12": "shin tu 'jigs su rung ba zhal mche ba cung zad gtsigs pa /",
    "T02TD1732E:98b-13": "ljags 'dril ba /",
    "T02TD1732E:98b-14": "dpal mi bskyod rdo rje'i cod pan gyis spyi bor brgyan pa /",
    "T02TD1732E:98b-15": "byams pa dang snying rje chen po'i sems dang ldan pa cig bsgom mo //",
    "T02TD1732E:98b-16": "rang gi snying ga'i h'um dkar po'i 'od zer gyis ye shes sems ma'i dkyil 'khor dgug par bltas te /",
    "T02TD1732E:98b-17": "de nas dza:h'um bam ho: zhes pa dgug pa dang /",
    "T02TD1732E:98b-18": "gzhug pa dang /",
    "T02TD1732E:98b-19": "bcing ba dang /",
    "T02TD1732E:98b-20": "dbang du bya ba ste /",
    "T02TD1732E:98b-21": "ye shes sems ma dang chu dang 'o ma 'dres pa ltar dbyer med par blta'o //",
    "T02TD1732E:98b-22": "de nas rje btsun ma'i thugs ka'i padma'i steng du yi ge hr'im shel dag pa'i mdog lta bur 'od zer brgya stong 'phro bar bya'o //",
    "T02TD1732E:98b-23": "bsgoms pa las dub na sngags don dang ldan pa gzhal du med par myur bar dang /",
    "T02TD1732E:98b-24": "bul ba dang /",
    "T02TD1732E:98b-25": "mi gsal ba dang /",
    "T02TD1732E:98b-26": "mtshang ba spangs nas yid kyis dmigs te bzlas par bya'o //",
    "T02TD1732E:98b-27": "de la sngags btu ba ni sde tshan bdun pa'i bzhi pa la mes yang dag par ldan pa'i yi ge ai yis brgyan cing zla tshes dang thig les mdzes par byas pa'o //",
    "T02TD1732E:98b-28": "ji ltar 'dod pas bzlas pas so //",
    "T02TD1732E:98b-29": "lte ba'i dbus su padma 'dab ma brgyad kyi steng du yi ge h'um shin tu 'bar ba blta'o //",
    "T02TD1732E:98b-30": "de nas phreng ba'i rdog po rnams yi ge hr'im gi gzugs su bltas la /",
    "T02TD1732E:98b-31": "de rgyun ma chad par rang gi kha nas 'thon te lte ba'i lam du zhugs shing kha nas byung bar bsams la /",
    "T02TD1732E:98b-32": "sngags kyi rgyal po yig 'bru gcig po 'dis yid bzhin nor bu ltar sdig pa dang yams thams cad 'jig pa dang /",
    "T02TD1732E:98b-33": "dbang du bya ba dang /",
    "T02TD1732E:99a-0": "@99a * // dbab pa dang 'gro ba 'khrug par byed pa'i sngags sangs rgyas kyi gsung blo gros brtan pas bzlas par bya'o //",
    "T02TD1732E:99a-1": "'di lta bu'i sngags 'bum phrag gcig bzlas pas snyan dngags mkhan du 'gyur ro //",
    "T02TD1732E:99a-2": "'dzin par nus pa dang /",
    "T02TD1732E:99a-3": "rdo rje lta bu'i tshig dang ldan pa dang /",
    "T02TD1732E:99a-4": "nor che ba dang /",
    "T02TD1732E:99a-5": "tshe ring ba dang /",
    "T02TD1732E:99a-6": "bstan bcos thams cad la mkhas par 'gyur ro //",
    "T02TD1732E:99a-7": "khyung gi dbang po ltar srid pa gsum gyi dug med par byed pa dang /",
    "T02TD1732E:99a-8": "myur du bla na med pa'i byang chub thob par 'gyur bar gdon mi za'o //",
    "T02TD1732E:99a-9": "aom a'a:hr'im h'um ham ha /",
    "T02TD1732E:99a-10": "zhes ba'i sngags kyi rgyal po 'dis sangs rgyas nyid kyang sbyin par byed na dngos grub gzhan lta smos kyang ci dgos /",
    "T02TD1732E:99a-11": "aom a'a:hr'im h'um gh'a ta ya sarba bighn'an h'um phad sv'ah'a /",
    "T02TD1732E:99a-12": "sngags 'dis gtor ma dbul bar bya'o //",
    "T02TD1732E:99a-13": "bcom ldan 'das ma ral pa gcig ma dkar mo'i sgrub thabs /",
    "T02TD1732E:99a-14": "dpal gnyis med rdo rje las byung ba slob dpon rol pa'i sbas pas mdzad pa rdzogs so /",
    "T02TD1732E:99a-16": "// / rgya gar shar phyogs pa rendra j'i ga ta la'i pandi ta chen po d'a na sh'i las yul dbus kyi grub pa thob pa'i gnas drang srong srin por ri bsgyur ba'o /"
}