{
    "NK010(tha)002:0": "phur pa rgyud lugs las stod las byang chub sgrub",
    "NK010(tha)002:1": "pa'i spyi chings d+r+wa ba sdom pa zhes bya ba",
    "NK010(tha)002:2": "bzhugs / sh+r+ai badz+ra ku m+aa ra n+aa ma /",
    "NK010(tha)002:3": "phur pa rgyud lugs zhes bya ba'i sgra don las",
    "NK010(tha)002:4": "de kho na nyid kyi don rtogs par bya ste",
    "NK010(tha)002:5": "/ spyir sngags kyi sde snod thams cad rgyud la ma brten par mi 'byung la /",
    "NK010(tha)002:6": "de'i rang bzhin ni man+t+ra ya'i sgra las yid skyobs pa dang /",
    "NK010(tha)002:7": "de nyid shes pa dang /",
    "NK010(tha)002:8": "snying rje'i don du drangs la /",
    "NK010(tha)002:9": "de dag gi slad du gsang ba'i sgra zhugs pa",
    "NK010(tha)002:10": "ni rtogs par dka' zhing sbas na 'grub pa'i don",
    "NK010(tha)002:11": "yin no // rang gi ngo bo'i sgo nas brjod",
    "NK010(tha)002:12": "na gzhi'i rgyud ces bya ba khams bde gshegs snying",
    "NK010(tha)002:13": "yin no // po / lam gyi rgyud ces bya",
    "NK010(tha)002:14": "ba sngags dang phyag rgya ting nge 'dzin gyi rim",
    "NK010(tha)002:15": "yin no // po / pa / 'bras bu'i rgyud",
    "NK010(tha)002:16": "ces bya ba dngos grub rnam pa gnyis bsgrub bya'i",
    "NK010(tha)002:17": "rgyud la rten cing 'brel 'byung gis bskyed pa'o //",
    "NK010(tha)002:18": "de las thog mar gzhi'i rgyud bde gshegs snying po'i",
    "NK010(tha)002:19": "rang bzhin ngo ma shes na stod las byang chub",
    "NK010(tha)002:20": "sgrub pa'i don ming rkyang du 'khyams pas dam pa'i",
    "NK010(tha)002:21": "bla ma la brten nas gshis kyi gnas lugs rtog",
    "NK010(tha)002:22": "dpyod sna tshogs kyis gtan la phab nas sems dang",
    "NK010(tha)002:23": "sems byung gi spros pa nye bar zhi ba'i ngang",
    "NK010(tha)002:24": "du bcos slad med par 'jog ste /",
    "NK010(tha)002:25": "rdo rje khros pa las /",
    "NK010(tha)002:26": "e ma bde gshegs snying po ni //",
    "NK010(tha)002:27": "nam mkha' bzhin du brtag dka' zhing //",
    "NK010(tha)002:28": "me long bzhin du gzung du med //",
    "NK010(tha)002:29": "brag cha bzhin du brjod dang bral //",
    "NK010(tha)002:30": "bcud kyi rdo rje snying po ni //",
    "NK010(tha)002:31": "bdag dang gzhan du dbye ru med //",
    "NK010(tha)002:32": "bstan du med pa'i chos nyid 'di //",
    "NK010(tha)002:33": "brjod du med kyis go bar gyis //",
    "NK010(tha)002:34": "zhes so //",
    "NK010(tha)002:35": "de ltar chos thams cad rang bzhin med par go nas /",
    "NK010(tha)002:36": "lam gyi rgyud lta sgom spyod gsum dang /",
    "NK010(tha)002:37": "de'i srog shing dam tshig bzhi la bstan pa'i tshul /",
    "NK010(tha)002:38": "rdo rje bkod pa las /",
    "NK010(tha)002:39": "de la phur pa'i lta ba ni //",
    "NK010(tha)002:40": "yul du snang ba thams cad kun //",
    "NK010(tha)002:41": "dbyings nyid nam mkha' lta bu'i ngang //",
    "NK010(tha)002:42": "sems su snang ba thams cad ni //",
    "NK010(tha)002:43": "ma bcos rig pa'i de nyid yin //",
    "NK010(tha)002:44": "de nyid dbyer med mnyam par blta //",
    "NK010(tha)002:45": "de yi ngang du thams cad 'dus //",
    "NK010(tha)002:46": "phur pa zhes ni yang dag bshad //",
    "NK010(tha)002:47": "btsal du med pa'i chos nyid la //",
    "NK010(tha)002:48": "sgom du med pa'i 'bras bu shar //",
    "NK010(tha)002:49": "thams cad rang byung 'gag pa med //",
    "NK010(tha)002:50": "rgyu dang rkyen la mi ltos shing //",
    "NK010(tha)002:51": "spros med rang byung lhun gyis grub //",
    "NK010(tha)002:52": "rgyu rkyen gnyis las mya ngan 'das //",
    "NK010(tha)002:53": "gdod nas ma bcos ye nas grub //",
    "NK010(tha)002:54": "dus gsum dbyer med mnyam par blta //",
    "NK010(tha)002:55": "de ni lta ba'i mchog yin te //",
    "NK010(tha)002:56": "lta ba de las 'das gyur na //",
    "NK010(tha)002:57": "'khrul pas lam ni rnyed mi 'gyur //",
    "NK010(tha)002:58": "de la phur pa'i spyod pa ni //",
    "NK010(tha)002:59": "rtsol ba med pa'i dbyings nyid la //",
    "NK010(tha)002:60": "snying po dran pas lhar bskyed nas //",
    "NK010(tha)002:61": "ci 'byor mchod pa phul nas kyang //",
    "NK010(tha)002:62": "rang gi lhar ni brtag par bya //",
    "NK010(tha)002:63": "'dod pa'i don la gsol ba gdab //",
    "NK010(tha)002:64": "bsnyen pa'i phyir ni snying po bzlas //",
    "NK010(tha)002:65": "thams cad khro bo khro mor dmigs //",
    "NK010(tha)002:66": "'dod pa'i las rnams 'grub par bsam //",
    "NK010(tha)002:67": "ma 'grub bar du bsnyen pa bya //",
    "NK010(tha)002:68": "zhes lta bu'i don sgom pas nyams su blang zhing /",
    "NK010(tha)002:69": "de'i thabs kyi mchog tu dkyil 'khor dang /",
    "NK010(tha)002:70": "phyag rgya dang /",
    "NK010(tha)002:71": "sngags dang /",
    "NK010(tha)002:72": "mchod pa dang /",
    "NK010(tha)002:73": "sbyin sreg dang /",
    "NK010(tha)002:74": "phrin las dang /",
    "NK010(tha)002:75": "brtul zhugs kyi spyod pa ste rgyud kyi dngos po",
    "NK010(tha)002:76": "rnams dang breng chags su 'brel bas phung po dang",
    "NK010(tha)002:77": "rnam par shes pa rdo rje'i rang bzhin du bsgrub",
    "NK010(tha)002:78": "pa ste / mkhas pas spro bsdu byas pa yi //",
    "NK010(tha)002:79": "phar 'phros pas ni dgra bgegs 'dul //",
    "NK010(tha)002:80": "slar 'dus rang gi bag chags bsreg /",
    "NK010(tha)002:81": "de ni las kyi rdo rje 'bar //",
    "NK010(tha)002:82": "phung po rdo rjes gtams byas nas //",
    "NK010(tha)002:83": "rnam par shes pa rdo rjer bsgom //",
    "NK010(tha)002:84": "zhes so //",
    "NK010(tha)002:85": "'bras bu'i rgyud ni /",
    "NK010(tha)002:86": "lta sgom spyod pa gsum rgyun chags su 'brel bar nyams su blangs pa'i don la dngos bstan dang /",
    "NK010(tha)002:87": "rjes su mthun pa'i rgyud don 'byor pas thabs shin",
    "NK010(tha)002:88": "tu myur ba'i rgyu tshogs las chos nyid byang chub",
    "NK010(tha)002:89": "sems kyi phur bu'i don rtogs pa ste /",
    "NK010(tha)002:90": "dngos por snang ba'i shes rab ling+ga la //",
    "NK010(tha)002:91": "rang byung thabs kyi rgyal po'i phur pas btab //",
    "NK010(tha)002:92": "btab pa nyid nas brjod pa'i mtha' las 'das //",
    "NK010(tha)002:93": "zhes dang /",
    "NK010(tha)002:94": "phur pa byang chub sems kyi rtags //",
    "NK010(tha)002:95": "byang chub sems kyi phur pa yis //",
    "NK010(tha)002:96": "srid gsum 'khor ba gdar sha gcod //",
    "NK010(tha)002:97": "ma btab bzhin du lhun gyis rdzogs //",
    "NK010(tha)002:98": "zhes sogs rgya cher yod do //",
    "NK010(tha)002:99": "de ltar gzhi lam 'bras bu gsum gyi rgyud don",
    "NK010(tha)002:100": "la byang chub pas rang don mthar phyin pa ni",
    "NK010(tha)002:101": "stod las byang chub sgrub pa'i ngo bo yin la",
    "NK010(tha)002:102": "/ gzhan don gyi gtso bo smad las la brten",
    "NK010(tha)002:103": "nas zhi ba'i gdul byar ma gyur pa rnams kyi",
    "NK010(tha)002:104": "rnam shes ye shes dbyings su sbyar ba'i tshul ni",
    "NK010(tha)002:105": "spyod pa'i mtha' sdud yin te de nyid las /",
    "NK010(tha)002:106": "grub pa'i rtags ni byung ba dang //",
    "NK010(tha)002:107": "gang la dmigs pa'i ngo bo la //",
    "NK010(tha)002:108": "gdab pa'i las rnams byas nas ni //",
    "NK010(tha)002:109": "rnam shes ye shes dbyings su sbyar //",
    "NK010(tha)002:110": "lhag ma lha la bstab par bya //",
    "NK010(tha)002:111": "gzir gnan las rnams byas nas ni //",
    "NK010(tha)002:112": "las rnams 'grub par gdon mi za //",
    "NK010(tha)002:113": "de ni phur pa'i spyod pa yin //",
    "NK010(tha)002:114": "zhes so //",
    "NK010(tha)002:115": "kun gyi srog tu gyur pa dam tshig ni /",
    "NK010(tha)002:116": "lta sgom spyod 'bras bzhi po dang dbang gi dus",
    "NK010(tha)002:117": "'doms pa'i blang dor rnams bsgrub pa gtso bor dang",
    "NK010(tha)002:118": "du blangs pas rgyu 'bras dag grol du 'dzin pa'i",
    "NK010(tha)002:119": "theg pa gzhan las khyad par du byas pa'i dngos",
    "NK010(tha)002:120": "grub thob pa'i tshul /",
    "NK010(tha)002:121": "de la phur pa'i dam tshig ni //",
    "NK010(tha)002:122": "sgrub pa de ni gtso ru blang //",
    "NK010(tha)002:123": "dam tshig de ni ma nyams na //",
    "NK010(tha)002:124": "lta ba nyams kyang ltung mi 'gyur //",
    "NK010(tha)002:125": "lta ba de dag ma nyams na //",
    "NK010(tha)002:126": "spyod pa nyams kyang nyam mi nga //",
    "NK010(tha)002:127": "spyod pa de dag ma nyams na //",
    "NK010(tha)002:128": "dmigs pa'i las rnams 'grub par 'gyur //",
    "NK010(tha)002:129": "zhes so //",
    "NK010(tha)002:130": "rnam rtog 'khor ba'i d+r+wa ba ste //",
    "NK010(tha)002:131": "de nyid ye shes chen po'i dbyings //",
    "NK010(tha)002:132": "sdoma la sangs rgyas zhes bya ste //",
    "NK010(tha)002:133": "thabs kyi nang nas thabs mchog go //",
    "NK010(tha)002:134": "da ni yo ga gzhan pa dang chos skad thun",
    "NK010(tha)002:135": "mong ma yin pa rdo rje phur pa'i ting nge",
    "NK010(tha)002:136": "'dzin rnam gsum gyi don cung zad ston te /",
    "NK010(tha)002:137": "de la spros pa'i mtha' bzhi'am brgyad dang bral ba'i",
    "NK010(tha)002:138": "stong nyid ni 'dus ma byas pa'i chos nyid yin",
    "NK010(tha)002:139": "pas 'gyur ba med la /",
    "NK010(tha)002:140": "gang gis kyang mi phyed cing mi shigs pa'i don gyis rdo rje ste /",
    "NK010(tha)002:141": "rgyud las /",
    "NK010(tha)002:142": "rnam pa kun mchog ldan pa yi //",
    "NK010(tha)002:143": "stong pa nyid la rdo rjer brjod //",
    "NK010(tha)002:144": "ces so //",
    "NK010(tha)002:145": "de yang rdzas kyi rdo rje pha lam la khyad chos bdun yod pa ltar /",
    "NK010(tha)002:146": "de kho na nyid dang /",
    "NK010(tha)002:147": "lha dang /",
    "NK010(tha)002:148": "sngags kyi rdo rje yang mi chod pa la sogs",
    "NK010(tha)002:149": "pa'i chos bdud dang ldan pas rdo rje'i ming dang",
    "NK010(tha)002:150": "don rtags su byung la /",
    "NK010(tha)002:151": "de lta bu'i shes rab la rnam par brtag pa'i",
    "NK010(tha)002:152": "cha nas de bzhin nyid kyi ting nge 'dzin du",
    "NK010(tha)002:153": "btags nas / des gzung 'dzin gyi rtog pa mtha'",
    "NK010(tha)002:154": "dag gcod cing gzhom pa'i phyir rang bzhin gyi khros",
    "NK010(tha)002:155": "pa'i sgrar byung ngo //",
    "NK010(tha)002:156": "rdzogs rim mtshan bcas dang sbyar na gzhan lus kyi",
    "NK010(tha)002:157": "drags pa'i 'dod chags rdo rje'i ngo bo nyid lhan",
    "NK010(tha)002:158": "cig skyes pa'i bde chen du shar bas rkyen gyis",
    "NK010(tha)002:159": "khros pas ste / zhe sdang la sogs pa'i phra",
    "NK010(tha)002:160": "rgyas thams cad rang bzhin med par gcod pas na",
    "NK010(tha)002:161": "khros pas ste / / rdo rje khros pas zhe sdang gcod //",
    "NK010(tha)002:162": "sogs su byung ngo //",
    "NK010(tha)002:163": "de lta bu'i stong nyid phyin ci ma log pa",
    "NK010(tha)002:164": "rtogs pa'i ngang na sgrib pa spangs pa'i sems bskyed",
    "NK010(tha)002:165": "rang bzhin gyis yod pa'i gdangs smon lam gyi dbang",
    "NK010(tha)002:166": "las de ltar ma rtogs pa'i sems can gyi khams",
    "NK010(tha)002:167": "la snying rje'i rang bzhin du snang ba la kun",
    "NK010(tha)002:168": "snang gi ting nge 'dzin ces bya ste lhag bsam",
    "NK010(tha)002:169": "rnam dag gi sems bskyed do //",
    "NK010(tha)002:170": "rnam pa gcig tu na 'jug pa'i spyod pa la",
    "NK010(tha)002:171": "zhugs shing gzhan don la dmigs pa'i snying rje chen",
    "NK010(tha)002:172": "po de dang 'gal zlar gyur pa'i zhe sdang gi",
    "NK010(tha)002:173": "sems ni nam du'ang lhan cig mi 'du bas zhe",
    "NK010(tha)002:174": "sdang gcod pa'i sgra zhugs pa'o //",
    "NK010(tha)002:175": "de skad du rgyud las /",
    "NK010(tha)002:176": "bdud dang srin po'i nga rgyal ma yin te //",
    "NK010(tha)002:177": "'dul ba'i dbang gis rab rngams mche ba gtsigs //",
    "NK010(tha)002:178": "zhes so //",
    "NK010(tha)002:179": "de ltar kun snang gi ting nge 'dzin de nyid",
    "NK010(tha)002:180": "mched pa'i ye shes su langs pas yi ge'i rang",
    "NK010(tha)002:181": "bzhin du byung ba ni phra ba'i rags pa rgyu'i",
    "NK010(tha)002:182": "ting nge 'dzin te /",
    "NK010(tha)002:183": "de bzhin gshegs pa thams cad kyi thugs rdo rje'i",
    "NK010(tha)002:184": "ngo bo nyid rnam par rig byed du mtshon par",
    "NK010(tha)002:185": "byed pa'i h'u chen sngon po mi 'gyur ba'i kha",
    "NK010(tha)002:186": "dog can chos nyid ci yang ma yin pa'i nam",
    "NK010(tha)002:187": "mkha' las chu las chu bur rdol ba'am /",
    "NK010(tha)002:188": "chos kyi dbyings nas thigs pa'i tshul du shar bas na /",
    "NK010(tha)002:189": "mtshon chen sngon po 'bar ba yi //",
    "NK010(tha)002:190": "nam mkha'i dkyil nas thigs pa shar //",
    "NK010(tha)002:191": "zhes so //",
    "NK010(tha)002:192": "de yang bsgrub bya rang nyid kyi phung po'i rigs 'dra gnas pa'i rten la tshe zhes bya ste /",
    "NK010(tha)002:193": "'dod gzugs gnyis su drod dang rnam shes kyi rten byed la /",
    "NK010(tha)002:194": "gzugs med du rnam shes gcig pu'i rten du gyur",
    "NK010(tha)002:195": "pa'i srog gi ngo bo nyid du shar ba'i phyir",
    "NK010(tha)002:196": "/ srog gi gor ru shar ba dang //",
    "NK010(tha)002:197": "zhes so //",
    "NK010(tha)002:198": "de lta bu'i yi ge la slan chad kyang thugs",
    "NK010(tha)002:199": "srog tu gdags pa'i gzhi ni de nyid du rig",
    "NK010(tha)002:200": "par bya'o // de'i ngang las snying la sogs pa'i go lnga'i don spyir go zhes bya ba ni /",
    "NK010(tha)002:201": "go sa dang /",
    "NK010(tha)002:202": "go yul dang /",
    "NK010(tha)002:203": "go 'byed pa dang /",
    "NK010(tha)002:204": "go don slongs pa dang /",
    "NK010(tha)002:205": "go bzo dang /",
    "NK010(tha)002:206": "go babs la sogs sgra 'jug pa'i yul mang zhing",
    "NK010(tha)002:207": "byings che ba zhig las 'dir rang rang gi ngo",
    "NK010(tha)002:208": "bo nyid ma 'dres par gzung ba'i yul lam gnas",
    "NK010(tha)002:209": "la sgra yangs par 'jug pas rnam rtog 'dod rgyal",
    "NK010(tha)002:210": "ba'i rnam smin gyi lus dang rten brten pa lta",
    "NK010(tha)002:211": "bur sbyor ba ma yin kyang /",
    "NK010(tha)002:212": "thabs bskyed pa'i rim pa yongs su 'grub pa'i bdag po'i rkyen dang /",
    "NK010(tha)002:213": "rten cing 'brel byung gi go 'byed pa'i don du sbyor shes par bya'o //",
    "NK010(tha)002:214": "de nas phung po rdo rje la sogs pa'i sgra don ni rang thad du bshad zin la /",
    "NK010(tha)002:215": "srid pa phur bur bsgrub pa ni yi ge nor ba'i phyogs 'ba' zhig tu ltung ba mang na /",
    "NK010(tha)002:216": "'di lta ste /",
    "NK010(tha)002:217": "phyi don du snang ba'i khams gsum mam /",
    "NK010(tha)002:218": "sa 'og sa steng sa bla ste srid pa gsum",
    "NK010(tha)002:219": "po'i rang bzhin bcom ldan 'das dpal chen rdo rje",
    "NK010(tha)002:220": "gzhon nu'i rten dang brten pa'i ye shes kyi rol",
    "NK010(tha)002:221": "pa rnam par dag pa'i phur bu'i ngo bo nyid",
    "NK010(tha)002:222": "du bsgrub pa'am / snang ba rags pa 'dod khams kyi srid pa sku phyag rgya chen po /",
    "NK010(tha)002:223": "phyed snang bas gzugs khams kyi srid pa gsung grags stong rdo rjee'i rol mo //",
    "NK010(tha)002:224": "mi snang ba gzugs med khams kyi srid pa thugs",
    "NK010(tha)002:225": "rang bzhin rnam par mi rtog pa'i ye shes gcig",
    "NK010(tha)002:226": "tu gyur pa'i de kho na nyid kyi phur bur",
    "NK010(tha)002:227": "sgrub pa'i don rig na stod las byang chub bsgrub",
    "NK010(tha)002:228": "pa gzugs brnyan las ldang bar 'gyur ro //",
    "NK010(tha)002:229": "bskyed rim rtogs pa'i d+r+wa ba tsam //",
    "NK010(tha)002:230": "ma yin ting 'dzin rnam gsum gyi //",
    "NK010(tha)002:231": "phyag rgya chen por sdoma shes na //",
    "NK010(tha)002:232": "rig 'dzin bzhi yi sa la snyeg /",
    "NK010(tha)002:233": "rig 'dzin 'jigs med gling pa'i rtogs chos so //",
    "NK010(tha)002:234": "dge'o //"
}