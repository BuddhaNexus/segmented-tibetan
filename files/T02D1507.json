{
    "T02D1507:274a-0": "@274a # // rgya gar skad du //",
    "T02D1507:274a-1": "shr'i tsa kra sambba ra tatva au pa de sha / bod skad du /",
    "T02D1507:274a-2": "dpal 'khor lo sdom pa'i de kho na nyid kyi",
    "T02D1507:274a-3": "man ngag / dpal 'khor lo sdom pa la phyag",
    "T02D1507:274a-4": "'tshal lo // dag pa'i de nyid mtshon pa yi //",
    "T02D1507:274a-5": "ae wam sbyor ba las skyes pa //",
    "T02D1507:274a-6": "mkha' mnyam dri ma rnam spangs pa'i //",
    "T02D1507:274a-7": "dbyer med chos la phyag 'tshal lo //",
    "T02D1507:274a-8": "rgyud rnams kun du ches gsang ba //",
    "T02D1507:274a-9": "bla ma rim brgyud las 'ongs nas //",
    "T02D1507:274a-10": "ji bzhin bdag gis nges rtogs pa //",
    "T02D1507:274a-11": "de 'dir rnam par gsal bar bya //",
    "T02D1507:274a-12": "'khor lo sdom pa padma'i tshal //",
    "T02D1507:274a-13": "spyod 'tshang gsung gi nyi zer gyis //",
    "T02D1507:274a-14": "phye bas legs thob snying po mchog /'gro rnams tshims par byed pa 'di'o //",
    "T02D1507:274a-15": "gang du bskal pa grangs med par //",
    "T02D1507:274a-16": "'bad kyang 'dod don mi 'thob pa //",
    "T02D1507:274a-17": "de 'dir tshe 'di nyid sogs kyi //",
    "T02D1507:274a-18": "dngos grub go 'phang bla med 'gyur //",
    "T02D1507:274a-19": "lus gdung sems ni g-yeng byed pa'i //",
    "T02D1507:274a-20": "dka' thub la sogs rnam spangs te ;",
    "T02D1507:274a-21": "/'dod pa nye bar brten pa yi //",
    "T02D1507:274a-22": "lam gyis bde ba'i 'bras bu bsgrub //",
    "T02D1507:274a-23": "gang zhig brten pas yul kun gyi //",
    "T02D1507:274a-24": "bde bas yongs su tshims byed cing //",
    "T02D1507:274a-25": "spyod dang grol ba'i 'bras ster ba //",
    "T02D1507:274a-26": "mtshan nyid phun sum tshogs ldan pa'o //",
    "T02D1507:274a-27": "'jig rten rtog pas brtags pa yi //",
    "T02D1507:274a-28": "rigs kyi zhen pa kun spangs nas //",
    "T02D1507:274a-29": "dbyibs dang kha dog long tsho dang //",
    "T02D1507:274a-30": "na tshod la sogs rjes mthun zhing //",
    "T02D1507:274a-31": "dam tshig spyod pa sogs brten pa'i //",
    "T02D1507:274a-32": "yon tan rnams kyi rten gyur pa //",
    "T02D1507:274a-33": "brten pas sgrub po dbang phyug gi / dngos grub kun gyi gzhi byed pa'o //",
    "T02D1507:274a-34": "legs brtags shin tu legs rtogs pa //",
    "T02D1507:274a-35": "brten bya de las gzhan du ni //",
    "T02D1507:274a-36": "chags sogs 'jig rten dbang gyur pas //",
    "T02D1507:274a-37": "brten nas spyod sdug bsngal 'gyur //",
    "T02D1507:274a-38": "chags can ye shes mngon 'dod pas //",
    "T02D1507:274a-39": "tshul 'di nyid kyis bgrod bya yi //",
    "T02D1507:274a-40": "de las gzhan pa'i lam gyis ni //",
    "T02D1507:274b-0": "nam yang grub la @274b brten mi 'gyur //",
    "T02D1507:274b-1": "shin tu dben pa'i sar gnas te //",
    "T02D1507:274b-2": "'jig rten g-yeng ba kun spangs pas //",
    "T02D1507:274b-3": "bde ba'i ye shes 'phel byed pa'i //",
    "T02D1507:274b-4": "rjes mthun longs spyod brten pa dang //",
    "T02D1507:274b-5": "rigs dang yang dag sbyor ba'i sems //",
    "T02D1507:274b-6": "mi mnyam bde ba'i rten gyur pa //",
    "T02D1507:274b-7": "de 'dir rang gi stobs kyis sam //",
    "T02D1507:274b-8": "de bzhin phyag rgya'i stobs kyis kyang //",
    "T02D1507:274b-9": "nor bu'i nang son dbyer med pas //",
    "T02D1507:274b-10": "bde mchog bla na med goms bya //",
    "T02D1507:274b-11": "de goms pa yi sbyor ba yis //",
    "T02D1507:274b-12": "ras dkar la ni snum dang ni //",
    "T02D1507:274b-13": "zas la bcud kyis phug pa dang //",
    "T02D1507:274b-14": "chab rom las ni chu nyid dang //",
    "T02D1507:274b-15": "chu rnams las kyang rgya mtsho dang //",
    "T02D1507:274b-16": "chu rlabs las ni chu bzhin 'gyur //",
    "T02D1507:274b-17": "gang zhig mchog tu goms pa'i mthus //",
    "T02D1507:274b-18": "sna tshogs snang ba der 'gyur te //",
    "T02D1507:274b-19": "ji ltar bu ram las byas gzugs //",
    "T02D1507:274b-20": "sna tshogs mngar ba'i ro bzhin no //",
    "T02D1507:274b-21": "gang 'dir thun nam nyin gcig gam //",
    "T02D1507:274b-22": "zla phyed zla gcig khyud kor du //",
    "T02D1507:274b-23": "goms pas bskal mang bye stong du //",
    "T02D1507:274b-24": "mi 'gyur pa yi ye shes thob //",
    "T02D1507:274b-25": "'khor lo sdom dpal gzhung lugs las //",
    "T02D1507:274b-26": "bla ma'i dran gyis legs thob pa //",
    "T02D1507:274b-27": "de 'dir bdag gis gsal byas pas //",
    "T02D1507:274b-28": "dge des 'gro kun bla med shog / dpal 'khor",
    "T02D1507:274b-29": "lo sdom pa'i de kho na nyid kyi man ngag",
    "T02D1507:274b-30": "ku sa li pas mdzad pa rdzogs so /",
    "T02D1507:274b-33": "// / kha che'i mkhas pa bha dra bo dhi dang /"
}