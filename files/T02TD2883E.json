{
    "T02TD2883E:225b-0": "@225b # // rgya gar skad du //",
    "T02TD2883E:225b-1": "badzra batir'a dza tund'e s'a dha nam n'a ma /",
    "T02TD2883E:225b-2": "bod skad du /",
    "T02TD2883E:225b-3": "nam mkha'i lding gi rgyal po rdo rje sgrub pa'i thabs zhes bya ba /",
    "T02TD2883E:225b-4": "gnod sbyin gyi sde dpon chen po lag na rdo rje drag po la phyag 'tshal lo //",
    "T02TD2883E:225b-5": "re zhig dang por dben pa'i gnas su //",
    "T02TD2883E:225b-6": "rig pa 'dzin pa des khrus bgyis te gtsang mar bgyis la /",
    "T02TD2883E:225b-7": "gos gsar ba bgos //",
    "T02TD2883E:225b-8": "dam tshig dang sdom pa la gnas shing /",
    "T02TD2883E:225b-9": "gtsang spra spyod pa dang bcas pas mandala ba'i rnam lngas byugs la spos kyi dkyil 'khor bgyis te /",
    "T02TD2883E:225b-10": "bcom ldan 'das sh'akya thub pa'i gzugs sam /",
    "T02TD2883E:225b-11": "mchod rten sku gdung dang bcas pa dkyil 'khor de'i dbus su bzhag ste /",
    "T02TD2883E:225b-12": "spos chab kyis bkru bar bya'o //",
    "T02TD2883E:225b-13": "me tog dang bdug pa la sogs te /",
    "T02TD2883E:225b-14": "mchod rdzas rnams bshams la stan bde ba la 'dug ste /",
    "T02TD2883E:225b-15": "dang por byang chub mchog tu sems bskyed la de'i rang bzhin aa las zla ba'i steng du h'um yongs su bsam par bya'o //",
    "T02TD2883E:225b-16": "de'i 'od zer gyis bla ma dang lhag pa'i lha dang sangs rgyas dang byang chub sems dpa' rnams mdun du bkug ste /",
    "T02TD2883E:225b-17": "phyag btsal ba dang /",
    "T02TD2883E:225b-18": "mchod cing bshags pa dang /",
    "T02TD2883E:225b-19": "rjes su yi rang zhing chos kyi 'khor lo bskor ba dang /",
    "T02TD2883E:225b-20": "mya ngan las mi 'da' bar gsol ba gdab pa dang /",
    "T02TD2883E:225b-21": "de dag dge ba'i rtsa ba bsngos te gshegs su gso //",
    "T02TD2883E:225b-22": "tshangs ba'i gnas bzhi bsgom par bya'o //",
    "T02TD2883E:225b-23": "de nas bcom ldan 'das kyi sku mtshan dang dpe byang ldan par bskyed la /",
    "T02TD2883E:225b-24": "snying rje yi rang dang /",
    "T02TD2883E:225b-25": "btang snyoms chen po'i ngag gis sngags 'di brjod par bya'o //",
    "T02TD2883E:225b-26": "na mo bha ga ba te /",
    "T02TD2883E:225b-27": "sh'akya mu na ye /",
    "T02TD2883E:225b-28": "ta th'a ga t'a ya /",
    "T02TD2883E:225b-29": "dadya th'a /",
    "T02TD2883E:225b-30": "bhu dza sa ma ye /",
    "T02TD2883E:225b-31": "bhu dze ta th'a bhu dze /",
    "T02TD2883E:225b-32": "pra bar bhu dze /",
    "T02TD2883E:225b-33": "sa manta aa ka bhu dza /",
    "T02TD2883E:225b-34": "tu ru tu ru sv'ah'a /",
    "T02TD2883E:225b-35": "sa ma ya p'a l'a ya sv'ah'a /",
    "T02TD2883E:225b-36": "klu mi bgrungs pa dam tshig mi 'tshal ba rnams slar bzlog cing bskrad pa'i phyir lan bdun brjod do //",
    "T02TD2883E:225b-37": "sv'a bh'a ba bi shuddh'a:sarba dharmma:sva bh'a ba bi shuddhonyaha zhes brjod pas de nyid kyi ngang las badzra ba ti ga ru da zhes rnam pa dang bcas te h'um ngo bor gnas pa las de nyid yongs su gyur pa las /",
    "T02TD2883E:225b-38": "rin po che 'bar ba h'um gis mtshan pa /",
    "T02TD2883E:226a-0": "@226a * // 'od zer gyi phreng ba rnam par 'khrugs par gyur /",
    "T02TD2883E:226a-1": "de dag yongs su gyur pa las ra dzi sri dza h'um zhes pas nam mkha' lding gi rgyal po gser gyi 'dab ma can /",
    "T02TD2883E:226a-2": "rdo rje'i mchu can bdag nyid chen po'i lus 'bar ba rdo rje'i rang bzhin /",
    "T02TD2883E:226a-3": "khro bo 'jigs su rung ba rtsal can /",
    "T02TD2883E:226a-4": "rin po che tha dad ba sna tshogs dang /",
    "T02TD2883E:226a-5": "mu tig dang /",
    "T02TD2883E:226a-6": "man shel dang /",
    "T02TD2883E:226a-7": "gser gyis spras pa'i rgyan mgo la thogs pa /",
    "T02TD2883E:226a-8": "gser gyis bklubs pa /",
    "T02TD2883E:226a-9": "dregs pa'i gzugs 'gying bas blta ba /",
    "T02TD2883E:226a-10": "klu chen po brgyad gdan du bcas pa /",
    "T02TD2883E:226a-11": "klu mgo dgu pa rgyan du byas pa /",
    "T02TD2883E:226a-12": "klu mgo gsum pa g-yas na thogs pa /",
    "T02TD2883E:226a-13": "nor bu rin po che'i dbyig pa g-yon na thogs pa /",
    "T02TD2883E:226a-14": "lus thams cad rdo rje 'bar ba gser gyi rang bzhin gshog pa'i 'dab ma brkyang pas klu rigs dbang du sdud pa /",
    "T02TD2883E:226a-15": "g-yog 'khor nam mkha' lding gi tshogs kyis bskor ba cig tu bsam par bya'o //",
    "T02TD2883E:226a-16": "de nas nam mkha' lding gi rgyal po'i phyag rgya bcas te /",
    "T02TD2883E:226a-17": "aom su pra tishtha badzra dun ti mi li mi li sv'a h'a /",
    "T02TD2883E:226a-18": "de nas brtan par byas te lus bsrung bar bya'o /",
    "T02TD2883E:226a-19": "de dang 'dra ba'i nam mkha' lding gi rgyal po 'khor dang bcas pa spyan drangs la /",
    "T02TD2883E:226a-20": "yang dag par mchod cing bstod la de nyid kyi rten la bstim par bya'o //",
    "T02TD2883E:226a-21": "de nas ji ltar skyo bar ma gyur gyi bar du spro ba dang /",
    "T02TD2883E:226a-22": "bsdu ba'i rim pa bya'o //",
    "T02TD2883E:226a-23": "de nyid gsal bar ma gyur na skyon spangs pa'i bzlas pa bya'o //",
    "T02TD2883E:226a-24": "aom badzra ba ti ga rud be ge ta h'um h'um dza dza r'a sri dza h'um phat ces nyin gcig bzhin sngags stong ngam khri brjod do //",
    "T02TD2883E:226a-25": "nam lus kyis mi thub par skyo bar 'gyur ba'i tshe kha zas dkar po bza' bar bya ste /",
    "T02TD2883E:226a-26": "yang khrus byas la bsgrub par bya'o //",
    "T02TD2883E:226a-27": "gu gul gyi dud pas bdug go //",
    "T02TD2883E:226a-28": "me tog dang /",
    "T02TD2883E:226a-29": "bdug pa dang /",
    "T02TD2883E:226a-30": "yon cha ba dang /",
    "T02TD2883E:226a-31": "mar me dang /",
    "T02TD2883E:226a-32": "bshos gtsang la sogs te /",
    "T02TD2883E:226a-33": "gtor ma'i rdzas ci 'byor pas mchod cing /",
    "T02TD2883E:226a-34": "yang dag par bstod nas nyan la /",
    "T02TD2883E:226a-35": "dge ba dang mi dge ba ston par 'gyur zhing las thams cad 'grub par 'gyur la /",
    "T02TD2883E:226a-36": "mchog dang thun mong thams cad sbyin par 'gyur ro //",
    "T02TD2883E:226a-37": "ci bsgo ba des byed par 'gyur ro //",
    "T02TD2883E:226a-38": "grub nas kyang rtag tu mchod par bya'o //",
    "T02TD2883E:226b-0": "nam mkha' lding gi @226b rgyal po sngon du bsnyen pa'i cho ga slob dpon b'irya tsandra sa mdzad pa rdzogs so //"
}