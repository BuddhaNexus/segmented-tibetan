{
    "T02D1808:118b-0": "@118b */ dpal gsang ba 'dus pa'i rdzogs rim mthar phyin pa bzhugs /",
    "T02D1808:118b-2": "# // bcom ldan 'das gsung gi dbang phyug 'jam dpal ye shes sems dpa' la phyag 'tshal lo //",
    "T02D1808:118b-3": "ji srid ya ral ha'i bar //",
    "T02D1808:118b-4": "ka kha gha mtha' na dza'i mtha' //",
    "T02D1808:118b-5": "da dha'i mtha' dang ma mthar bcas //",
    "T02D1808:118b-6": "de de'i rtsa ba yi ge gsum //",
    "T02D1808:118b-7": "zhes gsungs pas ni rgyud khyad par du gyur par ston te /",
    "T02D1808:118b-8": "de la ya'i mtha' can ni aa dva ya bi",
    "T02D1808:118b-9": "dz'a ya zhes pa ste gnyis su med pa rnam",
    "T02D1808:118b-10": "par rgyal ba'o // ra'i mtha' can ni badzra shi kha ra te rdo rje rtse mo'o //",
    "T02D1808:118b-11": "la'i mtha' can ni badzra m'a la ste rdo rje phreng ba'o //",
    "T02D1808:118b-12": "ha'i mtha' can ni aa sa da ra gu ha ste thun mong ma yin pa'i gsang ba'o //",
    "T02D1808:118b-13": "ka'i mtha' can ni sarba de ba mi la ka ste lha thams cad 'dus pa'o //",
    "T02D1808:118b-14": "kha'i mtha' can ni badzra mu kha ste rdo rje'i sgo'o //",
    "T02D1808:118b-15": "gha'i mtha' can ni bi na ya aa mo gha ste 'dul ba'i don yod pa'o //",
    "T02D1808:118b-16": "na'i mtha' can ni sandhi by'a ka ra na ste dgongs pas lung ston pa'o //",
    "T02D1808:118b-17": "dza'i mtha' can ni tva tta sa ha dza ste de nyid lhan cig skyes pa'o //",
    "T02D1808:118b-18": "da'i mtha' can ni ka wa tstshe da ste rtog pa gcod pa'o //",
    "T02D1808:118b-19": "dha'i mtha' ni a'a di buddha ste dang po'i sangs rgyas so //",
    "T02D1808:118b-20": "sa'i mtha' can ni sarba sa mya ka ga ma ste thams cad yang dag par 'gro ba'o //",
    "T02D1808:118b-21": "de dag ni rnal 'byor chen po'i rgyud las rtsa ba'i rgyud 'ba' zhig ste /",
    "T02D1808:118b-22": "spyir rnal 'byor chen po'i rgyud yi ge sum cu",
    "T02D1808:118b-23": "rtsa gsum gyi mtha' can stong phrag sum cu rtsa",
    "T02D1808:118b-24": "gsum du nges so //",
    "T02D1808:118b-25": "de nas de dag thams cad kyi rtsa bar gyur pa ni sa ma dza ste 'dus pa'o //",
    "T02D1808:118b-26": "de'i phyir /",
    "T02D1808:118b-27": "thub pa chen pos chos phung po //",
    "T02D1808:118b-28": "brgyad khri bzhi stong gsungs pa las //",
    "T02D1808:118b-29": "dpal ldan 'dus 'di snod yin te //",
    "T02D1808:118b-30": "de bas 'di ni rgyud kyi rtse //",
    "T02D1808:118b-31": "zhes gsungs so //",
    "T02D1808:118b-32": "re zhig de ni yi ge'i don to //",
    "T02D1808:118b-33": "da ni spyi'i don bshad pa /",
    "T02D1808:118b-34": "ya'i sgra las drangs na ba spu ste rlung ngo //",
    "T02D1808:118b-35": "ra ra gi ni'am r'a ga ta ste me'am chags pa'o //",
    "T02D1808:118b-36": "la la ti ste sa'i khams 'byung ba rnams kyi rten byad cing 'dzin pa'o //",
    "T02D1808:118b-37": "ba bindu ste chu'i khams so //",
    "T02D1808:118b-38": "ha aa na ha ta ste /",
    "T02D1808:118b-39": "mi shigs pa'i kun rdzob byang chub kyi sems so //",
    "T02D1808:118b-40": "ka ka p'a la ste bde ba skyong ba'o //",
    "T02D1808:119a-0": "@119a * // kha kha ga na ste nam mkha' ltar tha mal pa'i rtog pas stong pa'o //",
    "T02D1808:119a-1": "de yang ji skad du //",
    "T02D1808:119a-2": "sra bas sa yi khams yin te //",
    "T02D1808:119a-3": "zhu bas chu yi khams su 'dod //",
    "T02D1808:119a-4": "dro bas me yi khams yin te //",
    "T02D1808:119a-5": "rgyu bas rlung du rab tu grags //",
    "T02D1808:119a-6": "mi shigs thig ler gsungs pa ste //",
    "T02D1808:119a-7": "bde ba nam mkha'i khams yin no //",
    "T02D1808:119a-8": "zhes gsungs pa dang /",
    "T02D1808:119a-9": "yang /",
    "T02D1808:119a-10": "reg pa las ni lha mo spyan //",
    "T02D1808:119a-11": "dro ba gos dkar mo zhes bya //",
    "T02D1808:119a-12": "chu ni m'a ma k'i nyid do //",
    "T02D1808:119a-13": "sgrol ma rlung du rab tu bsgrags //",
    "T02D1808:119a-14": "bde bas rdo rje dbyings phyug ma //",
    "T02D1808:119a-15": "thig le bdun snang bde skyong ma //",
    "T02D1808:119a-16": "zhes so //",
    "T02D1808:119a-17": "gha aa pra ti ga ste thogs pa med pa'i bde ba chen po myong ba'o //",
    "T02D1808:119a-18": "de yang /",
    "T02D1808:119a-19": "bde chen bde ba chen po ni //",
    "T02D1808:119a-20": "skad cig tsam du myong bas na //",
    "T02D1808:119a-21": "'phral du yid ches byed pa ste //",
    "T02D1808:119a-22": "log rtog ma lus mtha' dag 'gog / ces pa'o //",
    "T02D1808:119a-23": "na ni she ta ste rtog pa tha mal rnams 'gags pa'o //",
    "T02D1808:119a-24": "de yang ;",
    "T02D1808:119a-25": "dngos dang dngos med log rtog dag / bkag nas rnam par mi rtog pas //",
    "T02D1808:119a-26": "bskal pa stong phrag du mar yang //",
    "T02D1808:119a-27": "gnas nas ye shes sbyor bar byed //",
    "T02D1808:119a-28": "ces so //",
    "T02D1808:119a-29": "dza dza na ma ste /",
    "T02D1808:119a-30": "gnyis su med pa'i ye shes gong nas gong du khyad par can du 'gro ba'o //",
    "T02D1808:119a-31": "de yang /",
    "T02D1808:119a-32": "cung zad cung zad goms byas pas //",
    "T02D1808:119a-33": "gong nas gong du khyad par 'gro //",
    "T02D1808:119a-34": "mthar ni mi rtog ting 'dzin dag / lhun gyis grub pa thob par 'gyur //",
    "T02D1808:119a-35": "zhes so //",
    "T02D1808:119a-36": "da da da ste thun mong dang mchog gi dngos grub ster ba'i phyir ro //",
    "T02D1808:119a-37": "de yang /",
    "T02D1808:119a-38": "mi rtog ting 'dzin la gnas na //",
    "T02D1808:119a-39": "dpa' bo dang ni dpa' mo rnams //",
    "T02D1808:119a-40": "ring na bzhugs kyang gzigs 'gyur te /",
    "T02D1808:119a-41": "don kun grub par byed pa'o //",
    "T02D1808:119a-42": "zhes so //",
    "T02D1808:119a-43": "dha dha ra ste byang chub kyi sems gzungs nyid du zin pa'o //",
    "T02D1808:119a-44": "de yang /",
    "T02D1808:119a-45": "dga' dang dga' bral dag gi dbus //",
    "T02D1808:119a-46": "mtshan nyid dmigs pa brtan byas pas //",
    "T02D1808:119a-47": "thun nam zla phyed zla ba lo //",
    "T02D1808:119a-48": "bskal par ye shes che la sbyor //",
    "T02D1808:119a-49": "zhes so //",
    "T02D1808:119a-50": "ma ma no ha ra ste kun du rtog pa yid kyi gnas 'phrog pa'o //",
    "T02D1808:119a-51": "de yang /",
    "T02D1808:119a-52": "mi rtog pa yi ting 'dzin gyis //",
    "T02D1808:119a-53": "sgrib pa lnga spangs lhun grub pa'i //",
    "T02D1808:119a-54": "bde pa chen po mngon byas nas //",
    "T02D1808:119a-55": "stobs sogs yon tan rnams kyis brgyan //",
    "T02D1808:119a-56": "zhes so //",
    "T02D1808:119b-0": "yang sbas pa'i don du @119b bshad pa la /",
    "T02D1808:119b-1": "ya ya ba ta na ste gzung 'dzin spangs pa'i",
    "T02D1808:119b-2": "byang chub kyi sems dang po'i ye shes skye zhing",
    "T02D1808:119b-3": "mched pa'o // de yang /",
    "T02D1808:119b-4": "ston ka'i sprin med nam mkha' la //",
    "T02D1808:119b-5": "zla ba'i 'od zer kun gsal ltar //",
    "T02D1808:119b-6": "gzung 'dzin spangs pa'i ye shes ni //",
    "T02D1808:119b-7": "bdag gzhan bcas snang gsal byed pa'o //",
    "T02D1808:119b-8": "zhes so //",
    "T02D1808:119b-9": "ra r'a ga ste ye shes de nyid khyad par",
    "T02D1808:119b-10": "'gyur ba'i chags pa chen por rang bzhin gzung 'dzin",
    "T02D1808:119b-11": "gnyis med pa'i ye shes byang chub kyi sems kun",
    "T02D1808:119b-12": "du bzang po gnyis pa'o //",
    "T02D1808:119b-13": "de yang /",
    "T02D1808:119b-14": "ston ka'i sprin med nam mkha' la //",
    "T02D1808:119b-15": "nyi ma'i 'od zer shar ba ltar //",
    "T02D1808:119b-16": "thabs kyi ye shes gnyis pa ni //",
    "T02D1808:119b-17": "don dang sems can bcas snang byed //",
    "T02D1808:119b-18": "ces so //",
    "T02D1808:119b-19": "la la ti ste gzung ba dang 'dzin pa gnyis",
    "T02D1808:119b-20": "spangs pa'i ye shes len cing gzung 'dzin gyi rnam",
    "T02D1808:119b-21": "par rtog pa'i sgo 'gags shing nam mkha' ltar ram",
    "T02D1808:119b-22": "mun pa ltar mi rtog dngos po'i snang ba rnams",
    "T02D1808:119b-23": "nub pa'o // de yang ji skad du /",
    "T02D1808:119b-24": "sprin med mkha' dang mun lta bu'i //",
    "T02D1808:119b-25": "snang med ye shes goms byas pas //",
    "T02D1808:119b-26": "rang rig tsam las grub pa yis //",
    "T02D1808:119b-27": "sgyu ma'i lus ni len par byed //",
    "T02D1808:119b-28": "ces so //",
    "T02D1808:119b-29": "ha aa na ha ta ste mi shigs pa'i ye",
    "T02D1808:119b-30": "shes de nyid kyis yid kyi lus kyi rang bzhin",
    "T02D1808:119b-31": "'byung ba'o // de yang ;",
    "T02D1808:119b-32": "rang rig tsam du 'od gsal ba //",
    "T02D1808:119b-33": "rlung dang ldan pa'i rnam shes kyis //",
    "T02D1808:119b-34": "chu zla 'dra bar gzugs med pa'i //",
    "T02D1808:119b-35": "chags med lus ni 'grub par 'gyur //",
    "T02D1808:119b-36": "zhes so //",
    "T02D1808:119b-37": "ka ka p'a la ste de lta bu'i yid kyi",
    "T02D1808:119b-38": "lus rang snang ba'i bde bas gang zhig rdzogs pa",
    "T02D1808:119b-39": "ni bde skyong zhes bya'o //",
    "T02D1808:119b-40": "de yang /",
    "T02D1808:119b-41": "yid kyi lus dang ldan pa yi //",
    "T02D1808:119b-42": "rnal 'byor pas ni khams gsum du //",
    "T02D1808:119b-43": "bdag dang gzhan gyi don byas nas //",
    "T02D1808:119b-44": "mthar ni rang gnas bde bar 'gro //",
    "T02D1808:119b-45": "zhes so //",
    "T02D1808:119b-46": "kha kha ga na ste sgyu ma'i lus las brten",
    "T02D1808:119b-47": "nas ril por 'dzin pa'am rjes su gzhig pa'i sgo",
    "T02D1808:119b-48": "nas don dam pa'i bden pa mngon du byed pa'o",
    "T02D1808:119b-49": "// de yang /",
    "T02D1808:119b-50": "sgyu ma'i lus la brten byas nas //",
    "T02D1808:119b-51": "ril por 'dzin dang rjes gzhig gis //",
    "T02D1808:119b-52": "dngos po thams cad bshigs nas ni //",
    "T02D1808:119b-53": "de nas snang ba med par 'gro //",
    "T02D1808:119b-54": "zhes so //",
    "T02D1808:119b-55": "gha aa pra ti ga ste thogs pa med pa'i",
    "T02D1808:120a-0": "ye shes kyi nam mkha' lta bu'i chos don @120a",
    "T02D1808:120a-1": "* // dam pa'i bden pa'i bden pa rtogs par 'gyur ro //",
    "T02D1808:120a-2": "de yang /",
    "T02D1808:120a-3": "thogs pa med pa'i ye shes kyis //",
    "T02D1808:120a-4": "snang ba thams cad nub byas nas //",
    "T02D1808:120a-5": "rang tsam la yang chags med pa'i //",
    "T02D1808:120a-6": "snang ba med pa'i dbyings su 'gro //",
    "T02D1808:120a-7": "zhes so //",
    "T02D1808:120a-8": "na ni she ta ste bdag dang gzhan la sogs pa'i mtha' 'gog pa ste /",
    "T02D1808:120a-9": "de yang /",
    "T02D1808:120a-10": "bdag dang gzhan du rtog pa yi //",
    "T02D1808:120a-11": "rnam rtog dra ba bsal nas ni //",
    "T02D1808:120a-12": "mtha' med dmigs pa med pa ru //",
    "T02D1808:120a-13": "snang ba med pa'i tshul du 'gro //",
    "T02D1808:120a-14": "zhes so //",
    "T02D1808:120a-15": "dza dza na ma ste sgyu ma lta bu'i lus",
    "T02D1808:120a-16": "de nyid las snang ba med par gong nas gong",
    "T02D1808:120a-17": "du 'gro ba'o // de yang /",
    "T02D1808:120a-18": "snang ba med pa'i ting 'dzin gyis //",
    "T02D1808:120a-19": "snang ba tsam yang 'dzin spangs te //",
    "T02D1808:120a-20": "yang dang yang du don dam pa'i //",
    "T02D1808:120a-21": "bden pa mngon du byas nas 'gro //",
    "T02D1808:120a-22": "zhes so //",
    "T02D1808:120a-23": "da da da ste sgyu ma lta bu'i lus kyis",
    "T02D1808:120a-24": "'bad pa med par 'dod ba thams cad nam mkha'",
    "T02D1808:120a-25": "mdzod kyis ster ba'o //",
    "T02D1808:120a-26": "de yang /",
    "T02D1808:120a-27": "sgyu ma'i lus kyis 'bad med par //",
    "T02D1808:120a-28": "'dod pa thams cad nam mkha' la //",
    "T02D1808:120a-29": "'bad pa med par rnyed 'gyur te //",
    "T02D1808:120a-30": "bdag dang gzhan rnams bde bar 'tsho //",
    "T02D1808:120a-31": "zhes so /",
    "T02D1808:120a-32": "dha dha ra ste yid kyi lus skyu ma'i dpe bcu gnyis kyis bsgrub pa 'dzin pa'o //",
    "T02D1808:120a-33": "de yang /",
    "T02D1808:120a-34": "yid kyis lus tsam bzung nas ni //",
    "T02D1808:120a-35": "bdag dang gzhan gyi don sgrub cing //",
    "T02D1808:120a-36": "dmigs pa thams cad zad byed pas //",
    "T02D1808:120a-37": "'gro med gnas su nam zhig 'gro //",
    "T02D1808:120a-38": "zhes so //",
    "T02D1808:120a-39": "ma ma no ha ra ste yid kyi lung snang",
    "T02D1808:120a-40": "ba gsum gyi bdag nyid rlung dang ldan pa las",
    "T02D1808:120a-41": "grub pa'i sgyu ma'i dpe bcu gnyis kyis nye bar",
    "T02D1808:120a-42": "mtshon pa'o // de yang /",
    "T02D1808:120a-43": "rang snang rlung dang ldan pa yi //",
    "T02D1808:120a-44": "'ja' tshon bzhin du mtha' med pa'i //",
    "T02D1808:120a-45": "stong pa gsum du goms byed pas //",
    "T02D1808:120a-46": "thogs pa med par 'byung bar 'gyur //",
    "T02D1808:120a-47": "zhes so //",
    "T02D1808:120a-48": "yang mthar thug ba'i don du bshad par bya ste /",
    "T02D1808:120a-49": "sgyu ma lta bu'i lus la brten te don dam pa'i bden pa mngon du byed do //",
    "T02D1808:120a-50": "de yang chos bdun dang ldan pa yin te sgyu ma lta bu'i lus dang /",
    "T02D1808:120a-51": "thabs ril 'dzin dang /",
    "T02D1808:120a-52": "rjes gzhig dang /",
    "T02D1808:120a-53": "tha mal pa'i chos 'gog pa dang /",
    "T02D1808:120a-54": "rtags mngon du skye ba dang /",
    "T02D1808:120a-55": "de 'dra bar rtogs pa dang /",
    "T02D1808:120b-0": "dbang @120b gi rim pa la sbyar ba dang /",
    "T02D1808:120b-1": "nyams su blang zhing bslab pa'i go rims dad bdun no //",
    "T02D1808:120b-2": "de la la ste sa chu la thim pa las smig rgyu 'dra bar skye ba dang /",
    "T02D1808:120b-3": "ba ste chu me la thim pa las du ba lta bu dang /",
    "T02D1808:120b-4": "ra ste me rlung la thim pa las mkha' snang lta bu dang /",
    "T02D1808:120b-5": "ya ste rlung rnam par shes pa la thim pa las mar me lta bu'o //",
    "T02D1808:120b-6": "ha ste rnam par shes pa 'od gsal ba la thim pa las nam mkha' lta bur snang ba'o //",
    "T02D1808:120b-7": "de yang /",
    "T02D1808:120b-8": "dang pos ni chu la thim //",
    "T02D1808:120b-9": "chu yang me la thim bar 'gyur //",
    "T02D1808:120b-10": "me ni rlung la thim par 'gyur //",
    "T02D1808:120b-11": "rlung yang rnam par shes la 'jug / rnam shes 'dzin pa de nyid ni ;",
    "T02D1808:120b-12": "/'od gsal bar ni 'jug par 'gyur //",
    "T02D1808:120b-13": "zhes so //",
    "T02D1808:120b-14": "gzhan yang phung po la sogs pa ni khams phra ba la gzhug go //",
    "T02D1808:120b-15": "khams phra ba ni rnam par shes pa la'o //",
    "T02D1808:120b-16": "rnam par shes pa ni sems pa la'o //",
    "T02D1808:120b-17": "sems pa ni ma rig pa la'o //",
    "T02D1808:120b-18": "ma rig pa ni 'od gsal ba la'o zhes pa'i",
    "T02D1808:120b-19": "rim pas kyang dang po ni sgyur ma lta bu",
    "T02D1808:120b-20": "la 'od zer lnga dang ldan par mthong ngo //",
    "T02D1808:120b-21": "gnyis par zla ba lta bu dang //",
    "T02D1808:120b-22": "gsum par nyi ma lta bu dang //",
    "T02D1808:120b-23": "bzhi par mun pa lta bu dang //",
    "T02D1808:120b-24": "lnga par ni snang ba med pa nam mkha' lta bu mthong ngo zhes kyang gsungs pa'i phyir ro //",
    "T02D1808:120b-25": "ka su ka ste snang ba med pa'i bde ba",
    "T02D1808:120b-26": "chen po dmigs pa med pa'i mya ngan las 'das",
    "T02D1808:120b-27": "pa thob par 'gyur ro //",
    "T02D1808:120b-28": "de yang /",
    "T02D1808:120b-29": "stobs dang mi 'jigs la sogs pa'i //",
    "T02D1808:120b-30": "che ba'i yon tan rnam brgyan pa //",
    "T02D1808:120b-31": "bden gnyis sbyor ba'i zung 'jug sku //",
    "T02D1808:120b-32": "bde ba chen po des thob 'gyur //",
    "T02D1808:120b-33": "zhes so //",
    "T02D1808:120b-34": "kha kha ga ste nam mkha' lta bu'i chos kyi",
    "T02D1808:120b-35": "sku snang pa'i tshogs thams cad nub pa'i rang bzhin",
    "T02D1808:120b-36": "las rnam par rtog pa med bzhin du bsod nams",
    "T02D1808:120b-37": "dang ye shes kyi tshogs bsags pa'i dbang gis chu",
    "T02D1808:120b-38": "klung dang ba las nya 'phar ba dang gnyid log",
    "T02D1808:120b-39": "pa las myur du sad pa bzhin du zung du",
    "T02D1808:120b-40": "'jug pa'i skur ldang bar 'gyur ro //",
    "T02D1808:120b-41": "de yang /",
    "T02D1808:120b-42": "mkha' dang 'dra chos stong pa las //",
    "T02D1808:120b-43": "rtog med ye shes 'ja' 'dra ba //",
    "T02D1808:120b-44": "tshogs dang smon lam stobs dag gis /'bad pa med par lhun gyis grub //",
    "T02D1808:120b-45": "ces so //",
    "T02D1808:120b-46": "na ni she ta ste zung du 'jug pa'i ting",
    "T02D1808:120b-47": "nge 'dzin gyis nyon mongs pa'i sgrib pa dang shes",
    "T02D1808:121a-0": "bya'i sgrib pa la sogs pa'i @121a * //",
    "T02D1808:121a-1": "sgrib pa rnam pa drug gtan spangs pa'o //",
    "T02D1808:121a-2": "de yang /",
    "T02D1808:121a-3": "zung du 'jug pa'i ting 'dzin gyis //",
    "T02D1808:121a-4": "nyon mongs sgrib sogs rnam spangs shing //",
    "T02D1808:121a-5": "phun sum tshogs pa 'thob 'gyur te //",
    "T02D1808:121a-6": "'dod pa tsam gyis 'gro 'ong ston //",
    "T02D1808:121a-7": "zhes so //",
    "T02D1808:121a-8": "de yang /",
    "T02D1808:121a-9": "'ja' tshon 'dra ba'i longs sku las //",
    "T02D1808:121a-10": "'bad pa med pa sprul pa'i sku //",
    "T02D1808:121a-11": "mtha' yas rdul phran ji bzhin du //",
    "T02D1808:121a-12": "sems can don kun grub par mdzad //",
    "T02D1808:121a-13": "ces so //",
    "T02D1808:121a-14": "dza dza na ma te zung du 'jug pa'i sku",
    "T02D1808:121a-15": "rdo rje 'chang chen po las sprul pa'i sku du",
    "T02D1808:121a-16": "ma skye zhing 'byung ba'o //",
    "T02D1808:121a-17": "da da da ste sems can rnams la gang dang",
    "T02D1808:121a-18": "gang gis 'dul ba la de dang de ltar skal",
    "T02D1808:121a-19": "ba dang mthun par snang zhing 'dod pa'i dngos grub",
    "T02D1808:121a-20": "ster bar 'gyur ro //",
    "T02D1808:121a-21": "de yang /",
    "T02D1808:121a-22": "gang dang gang gis 'dul 'gyur ba //",
    "T02D1808:121a-23": "de de bzhin du so sor snang //",
    "T02D1808:121a-24": "mos pa'i dbang gis tha dad par //",
    "T02D1808:121a-25": "sems can rnams ni 'dul bar 'gyur //",
    "T02D1808:121a-26": "zhes so ;",
    "T02D1808:121a-27": "/ dha dha ra ste lhun gyis grub pa'i sku",
    "T02D1808:121a-28": "rgyun gyis rtag par stug po bkod pa'i 'jig rten",
    "T02D1808:121a-29": "gyi khams na rang bzhin gyis btsun mo la 'khyud",
    "T02D1808:121a-30": "pa'i bdag nyid dus rtag tu 'dzin pa'o //",
    "T02D1808:121a-31": "de yang /",
    "T02D1808:121a-32": "lhun grub bde ba chen po'i sku //",
    "T02D1808:121a-33": "rang snang rig mas nyer brgyan pa //",
    "T02D1808:121a-34": "'og min gnas su dus rtag tu //",
    "T02D1808:121a-35": "mtshan dang dpe byad brgyan pas bzhugs //",
    "T02D1808:121a-36": "zhes so //",
    "T02D1808:121a-37": "ma tsinta ma ni ste yid bzhin gyi nor bu",
    "T02D1808:121a-38": "ltar 'bad pa med par bdag dang gzhan gyi don",
    "T02D1808:121a-39": "sgrub par mdzad pa'o //",
    "T02D1808:121a-40": "de yang //",
    "T02D1808:121a-41": "yid bzhin nor ltar bsams tsam gyis //",
    "T02D1808:121a-42": "'bad med bdag dang gzhan gyi don //",
    "T02D1808:121a-43": "che ba'i yon tan rnam brgyan sku ;",
    "T02D1808:121a-44": "/ bde ba che las 'byung bar 'gyur //",
    "T02D1808:121a-45": "zhes so //",
    "T02D1808:121a-46": "de ltar tshul bzhi'i bshad pa'o //"
}