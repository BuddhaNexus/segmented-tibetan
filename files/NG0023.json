{
    "NG0023:0": "// rgya gar skad du /",
    "NG0023:1": "san+ti ma ha ni ya mar+tha sa ma da ya'",
    "NG0023:2": "ti gar+b+ha sa man+ta b+ha dra dz+nya na a bar+t+ta",
    "NG0023:3": "tan+t+ra rat+na swar+n+na ti shr-i ta na ma /",
    "NG0023:4": "bod skad du /",
    "NG0023:5": "rdzogs pa chen po nges don 'dus pa'i yang snying */",
    "NG0023:6": "kun tu bzang po ye shes klong gi rgyud /",
    "NG0023:7": "rin po che gser gyi yang zhun zhes bya ba /",
    "NG0023:8": "bcom ldan 'das mnyam pa nyid kyi rgyal po /",
    "NG0023:9": "dpal gyi dpal kun tu bzang po la phyag 'tshal lo //",
    "NG0023:10": "'di skad gsungs pa'i dus gcig na //",
    "NG0023:11": "kun rig chos kyi rgyal po de //",
    "NG0023:12": "'og min chos dbyings gnas kyi mchog / nges pa'i don la rab bzhugs te //",
    "NG0023:13": "'khor rnams 'dus nas rab tu 'khod //",
    "NG0023:15": " de nas rdo rje sems dpa' yis //",
    "NG0023:16": "'dus pa'i 'khor la phan gdags phyir //",
    "NG0023:17": "kun rig chos kyi rje la ni //",
    "NG0023:18": "rig pa'i yid kyis 'di skad gsol //",
    "NG0023:19": "nges don gnas lugs snying po'i don //",
    "NG0023:20": "rig 'dzin sprul pas bskul pa yi //",
    "NG0023:21": "sangs rgyas bka' rnams bgros pa'i mdo //",
    "NG0023:22": "ma rig mun pa bsal ba'i phyir //",
    "NG0023:23": "sku gsum chos rnams ji ltar gsungs //",
    "NG0023:24": "snod kyi rim pa gang la bstan //",
    "NG0023:25": "de skad ces ni gsung ma thag / khab len la ni lcags 'du bzhin //",
    "NG0023:26": "byin rlabs dbang ched dad pas ni //",
    "NG0023:27": "'dus pa rnam bzhi 'dus shing bskor //",
    "NG0023:28": "nyid las mi gzhan sangs rgyas dang *//",
    "NG0023:29": "rdo rje 'chang gi rig 'dzin dang *//",
    "NG0023:30": "rgyal sras sprul pa'i mgon po dang *//",
    "NG0023:31": "dam can mkha' 'gro sde lnga dang *//",
    "NG0023:32": "dad nyan lha mi las can kun //",
    "NG0023:33": "las dang thugs rjer 'dzom nas 'khod //",
    "NG0023:34": "de skad zhus pa'i don gsan nas //",
    "NG0023:35": "kun rig chos kyi rgyal po des //",
    "NG0023:36": "mnyam pa'i don la rab zhugs nas //",
    "NG0023:37": "'dus pa'i 'khor la bka' stsal pa //",
    "NG0023:38": "nges don gnas lugs snying po ni //",
    "NG0023:39": "'khor 'das 'byung bas ma reg phyir //",
    "NG0023:40": "mdzad dang spyod pa'i rgyud ma bskyod //",
    "NG0023:41": "rang byung gzhi yi snying po yin //",
    "NG0023:42": "de yang 'dus pa'i snying po nyon //",
    "NG0023:43": "rig 'dzin sprul pas bskul pa yi //",
    "NG0023:44": "sems dag lha dbang rig 'dzin des //",
    "NG0023:45": "rmi lam rnam gsum brda shes nas //",
    "NG0023:46": "mngon dga'i phug nas tshig gis bskul //",
    "NG0023:47": "sangs rgyas bka' rnams bgros pa'i mdo //",
    "NG0023:48": "de gzhi nges don chos drug gis //",
    "NG0023:49": "sangs rgyas kun tu bzang po byung *//",
    "NG0023:50": "nga yis nga nyid bgro ba las //",
    "NG0023:51": "sangs rgyas gzhan gyis bgro mi nus //",
    "NG0023:52": "kun bzang nga yi sgron ma yi //",
    "NG0023:53": "thog ma'i byung tshul sus shes pa //",
    "NG0023:54": "ma rig mun pa rtsad nas sel //",
    "NG0023:55": "chos rnams kun gyi sgron me'i mchog / sku gsum chos rnams gsungs pa ni //",
    "NG0023:56": "kun bzang nga yi byin rlabs kyis //",
    "NG0023:57": "sku gsung thugs kyi yon tan las //",
    "NG0023:58": "sprul pa rnam gsum byung nas ni //",
    "NG0023:59": "nges don ldem dgongs drang don bshad //",
    "NG0023:60": "de yang rdo rje sems dpa' nyon //",
    "NG0023:61": "chos sku nges don gsungs pa ni //",
    "NG0023:62": "rang byung ngo bo nyid kyi sku //",
    "NG0023:63": "tshig dang yi ge brjod las 'das //",
    "NG0023:65": " nges don ye shes thugs la gsal //",
    "NG0023:66": "drang srong mngon shes dpe bzhin du //",
    "NG0023:67": "dus gsum sangs rgyas 'khor bcas la //",
    "NG0023:68": "mnyam par bzhag pa'i yid kyi go / nges don rtogs phyir yang sangs rgyas //",
    "NG0023:69": "de nas ston pa kun bzang gis //",
    "NG0023:70": "rgyud dag rdo rje sems dpa' la //",
    "NG0023:71": "don gyi rang byung gnas chen du //",
    "NG0023:72": "tshig tu ma bstan yid kyi go //",
    "NG0023:73": "byin gyi rlabs kyis bshad ces bya //",
    "NG0023:74": "de yang rdo rje sems dpa' nyon //",
    "NG0023:75": "longs sku rdo rje sems dpa' yis //",
    "NG0023:76": "gtsang ris lha yi gnas chen du //",
    "NG0023:77": "rig 'dzin 'khor la brtser dgongs te //",
    "NG0023:78": "rig 'dzin kun dga' lha dbang la //",
    "NG0023:79": "dbang bskur bka' drang rgyud smin byas //",
    "NG0023:80": "ldem dgongs nges don ngo bo bshad //",
    "NG0023:81": "de tshe rig 'dzin sems dag des //",
    "NG0023:82": "mos gus dad pas rtse gcig tu //",
    "NG0023:83": "phyogs bcu'i 'dus pa'i sangs rgyas la //",
    "NG0023:84": "zhu ba zhus cing the tshom bcad //",
    "NG0023:85": "de yi nges pa'i 'bras bu ni //",
    "NG0023:86": "chos sku rig pa'i don mthong la //",
    "NG0023:87": "rtogs pa mngon gyur sangs rgyas phyir //",
    "NG0023:88": "da lta nyid du thams cad mkhyen //",
    "NG0023:89": "yang ni rig 'dzin sems dag nges //",
    "NG0023:90": "sngon gyi mngon dga'i phug su phyin //",
    "NG0023:91": "nang du mnyam bzhag 'bral med bcings //",
    "NG0023:92": "don de lha yi dbang po bskul //",
    "NG0023:93": "de lan bka' yis bgro dka' ste //",
    "NG0023:94": "lha dbang bka' gnyan drin che bas //",
    "NG0023:95": "nges don rig pa'i man ngag gis //",
    "NG0023:96": "'dzam gling mun bsal byin gyis rlobs //",
    "NG0023:97": "de tshe lha dbang thugs dgyes te //",
    "NG0023:98": "khyod kyis dad ldan 'khor rnams la //",
    "NG0023:99": "ma bcos ma nor 'chad nus na //",
    "NG0023:100": "bde gshegs 'khor bcas byin gyis rlobs //",
    "NG0023:101": "de skad zhal bzhes ngo mtshar nas //",
    "NG0023:102": "sems dag gser ldan skur sprul te //",
    "NG0023:103": "dus tshod zer la mngon byung nas //",
    "NG0023:104": "byang chub mo yi lhums zhugs te //",
    "NG0023:105": "gsum la bka' rtags dang bcas te //",
    "NG0023:106": "tsar gyis skyes te nges don sgrogs //",
    "NG0023:107": "mi rnams kyis mthong ya mtshan skyes //",
    "NG0023:108": "mngon shes drug ldan ya mtshan can //",
    "NG0023:109": "lha mi kun gyis bkur bar mthong *//",
    "NG0023:110": "de ni spyan drangs gnas bzhugs nas //",
    "NG0023:111": "nang du 'bral med dgongs pa la //",
    "NG0023:112": "gnod sbyin bdud kyis brid bsdigs pas //",
    "NG0023:113": "bar du ma chod zil gyis non //",
    "NG0023:114": "bred mos gdung bton skyabs su zhus //",
    "NG0023:115": "dam btags rang srog snying po phul //",
    "NG0023:116": "chos 'di'i srung mar dam la btags //",
    "NG0023:117": "de nas shaka thub sprul pa des //",
    "NG0023:118": "bde ldan bkra shis gnas dag tu //",
    "NG0023:119": "de lta'i dus kyi deng sang na //",
    "NG0023:121": " gsang bdag sprul pa dad nyan la //",
    "NG0023:122": "sdeb sbyor legs pa'i tshig tu gsungs //",
    "NG0023:123": "de yang 'dus pa'i snying po nyon //",
    "NG0023:124": "sku gsum chos rnams gang gsungs kyang *//",
    "NG0023:125": "gdul bya'i 'khor la tha dad kyang *//",
    "NG0023:126": "shes rab blo yi khyad par las //",
    "NG0023:127": "don la dbyer med ngo bo gcig / rdzogs pa",
    "NG0023:128": "chen po nges don thams cad 'dus pa'i yang snying",
    "NG0023:129": "*/ kun tu bzang po ye shes klong gi rgyud /",
    "NG0023:130": "rin po che gser gyi yang zhun las /",
    "NG0023:131": "nges don 'byung ba'i rgyu gleng gzhi bstan pa'i le'u ste dang po'o ///",
    "NG0023:132": "/ de nas 'dus pa'i 'khor rnams la //",
    "NG0023:133": "kun rig sems kyi rgyal po yis //",
    "NG0023:134": "snod bcud rim pa ngas bstan gyis //",
    "NG0023:135": "'dus pa'i 'khor rnams yid kyis nyon //",
    "NG0023:136": "de bstan snod 'dzom shin tu dka' //",
    "NG0023:137": "de phyir nges lung bcud ldan ni //",
    "NG0023:138": "u dum wa ra'i me tog bzhin //",
    "NG0023:139": "'jig rten 'di na shin tu dkon //",
    "NG0023:140": "de yang rdo rje sems dpa' nyon //",
    "NG0023:141": "dbang gnyis rim par rdzogs pa yi //",
    "NG0023:142": "dam pa'i chos kun ma 'dres pa //",
    "NG0023:143": "kun mkhyen srid par zad med pa'i //",
    "NG0023:144": "lung ldan gdams ngag dag tu ldan //",
    "NG0023:145": "snod rtogs phyir na nor 'dod kyang *//",
    "NG0023:146": "sangs rgyas dgongs pa gdeng ldan la //",
    "NG0023:147": "tshul chos med par snying rje che //",
    "NG0023:148": "'jam zhing dul la nges don zhu //",
    "NG0023:149": "snod ldan dad pa brtson 'grus kyis //",
    "NG0023:150": "smin par byed pa'i dbang mnos nas //",
    "NG0023:151": "dam tshig ldan pa chos 'dod phyir //",
    "NG0023:152": "gsang thub spro ring gtong phod can //",
    "NG0023:153": "gzhan la mi spel phyi thag ring *//",
    "NG0023:154": "spyo ba byas kyang mngan rnams theg / khon du mi 'dzin gzhung rnams 'dzin //",
    "NG0023:155": "gdams ngag bstan pa'i snod du gsungs //",
    "NG0023:156": "gsang sngags don zab nges pa'i don //",
    "NG0023:157": "rta dang glang po rin chen bdun //",
    "NG0023:158": "kha gser kha g.yu ber chen sogs //",
    "NG0023:159": "ser sna med par 'bul nus na //",
    "NG0023:160": "tshegs med don go bstan par bya //",
    "NG0023:161": "de dag mi ldan kha gsag can //",
    "NG0023:162": "slob dpon mched kyi spyod rtsing la //",
    "NG0023:163": "ya mtshan che nas phyar kha gtong *//",
    "NG0023:164": "thabs kyis smod pa sna tshogs byed //",
    "NG0023:165": "bka' rkun byas nas kun la spel //",
    "NG0023:166": "nga las lhag pa gzhan na med //",
    "NG0023:167": "bka' brku bcos shing zas nor 'tshol //",
    "NG0023:168": "de ni dmyal ba chen por ltung *//",
    "NG0023:169": "'di la ngo tsha khrel rnams shor //",
    "NG0023:170": "rang gis rang bslus snod ngan la //",
    "NG0023:171": "nam yang bstan par mi bya'o //",
    "NG0023:172": "kun tu bzang po ye shes klong gi rgyud las /",
    "NG0023:173": "snod bcud bstan pa'i le'u ste gnyis pa'o //    // de nas rdo rje sems dpa' yis //",
    "NG0023:174": "'dus pa'i 'khor la phan gdags phyir //",
    "NG0023:175": "kun rig chos kyi rgyal po la //",
    "NG0023:176": "nges pa'i dgongs don 'di skad gsol //",
    "NG0023:177": "chos kun 'byung ba'i gzhi gsum gyi //",
    "NG0023:178": "'khor ba'i gzhi ni gang gis bgyi //",
    "NG0023:179": "de ltar 'gro drug ji ltar 'khrul //",
    "NG0023:180": "don gyi dbye ba bshad du gsol //",
    "NG0023:181": "de skad zhus pa'i don gsan nas //",
    "NG0023:182": "kun rig rgyal pos bka' stsal pa //",
    "NG0023:183": "nges don dbye ba ngas bshad kyis //",
    "NG0023:184": "dad ldan 'khor rnams da nyon cig / 'khor gzhi shes pa lung ma bstan //",
    "NG0023:185": "rang bzhin lus kyi rtsal snang ba //",
    "NG0023:186": "gang la mi rtog don shes zin //",
    "NG0023:187": "shes pa rang snang dri mas 'chol //",
    "NG0023:188": "ma rig rgyu ni nges med phyir //",
    "NG0023:189": "shes gzhi lung ma bstan zhes bya //",
    "NG0023:190": "de yang 'dus pa'i snying po nyon //",
    "NG0023:191": "rang bzhin ngo bo'i lus dang ni //",
    "NG0023:192": "shes gzhi lung ma bstan pa gnyis //",
    "NG0023:193": "gnas skabs 'brel yod mthar thug med //",
    "NG0023:194": "yengs dang ma yengs cha med pa'i //",
    "NG0023:195": "had de bun ne tsam du gnas //",
    "NG0023:196": "rang byung rnam shes rkyen dbang 'gyur //",
    "NG0023:197": "de phyir lung ma bstan zhes bya //",
    "NG0023:198": "gzhi ni dran dang ma dran gyi //",
    "NG0023:199": "blo mi 'jug pas don mi shes //",
    "NG0023:200": "ma rig gzhi ni lung ma bstan //",
    "NG0023:201": "de phyir 'khor ba'i gzhi zhes bya //",
    "NG0023:203": " yid byung rim 'gribs log pa'i rgyu //",
    "NG0023:204": "gya gyu tsam du dran yod kyang *//",
    "NG0023:205": "don du+u ma shes de kho na *//",
    "NG0023:206": "ma rig skye ba'i gzhi byed phyir //",
    "NG0023:207": "dang po 'khor ba de las byung *//",
    "NG0023:208": "kun tu bzang po ye shes klong gi rgyud las /",
    "NG0023:209": "'khor ba'i shes gzhi lung ma bstan pa'i le'u ste gsum pa'o ///",
    "NG0023:210": "/ de nas 'dus pa'i tshogs rnams la //",
    "NG0023:211": "kun rig chos kyi rgyal po yis //",
    "NG0023:212": "'gro drug 'khrul tshul bka' stsal pa //",
    "NG0023:213": "dang po 'khor 'das bar do la //",
    "NG0023:214": "shes gzhi lung ma bstan pa la //",
    "NG0023:215": "ma rig lhan cig rnam gsum gyi //",
    "NG0023:216": "rgyu dang de ma thag 'dzom nas //",
    "NG0023:217": "sems kyi kun gzhi smin pa byung *//",
    "NG0023:218": "de las kun brtag rnam gsum gyis //",
    "NG0023:219": "dmigs pa bdag po'i rkyen gnyis kyis //",
    "NG0023:220": "bag chags lus kyi kun gzhi byung *//",
    "NG0023:221": "gnyis pa bag chags lnga ru smin //",
    "NG0023:222": "de yang 'dus pa'i snying po nyon //",
    "NG0023:223": "'khrul gzhi la sogs rnam dgu yis //",
    "NG0023:224": "de 'khrul ma bzlog nyes pa ni //",
    "NG0023:225": "g.yeng ba'i las spyad 'chi dus 'byung *//",
    "NG0023:226": "de tshe 'byung ba rim thim nas //",
    "NG0023:227": "dbugs thum byed cing gnad gcad de //",
    "NG0023:228": "zhen pa'i dbang gis kha chems 'bor //",
    "NG0023:229": "'khor ba'i sdug bsngal bsam mi khyab //",
    "NG0023:230": "kun tu bzang po ye shes klong gi rgyud las /",
    "NG0023:231": "'chi ltas bstan pa'i le'u ste bzhi pa'o //    // de yang rdo rje sems dpa' nyon //",
    "NG0023:232": "de'i tshe 'chi ba'i dus byung tshe //",
    "NG0023:233": "'di nub phyi ma mun ltar 'byung *//",
    "NG0023:234": "snang ba mched dang bskyed pa yi //",
    "NG0023:235": "ma bcos don de yod gyur kyang *//",
    "NG0023:236": "ma rig bsgribs par ltung ba'i phyir //",
    "NG0023:237": "gson gshin sa mtshams de la bya //",
    "NG0023:238": "de yang srid pa bar do la //",
    "NG0023:239": "gzhi gnas 'phral byung bag chags kyis //",
    "NG0023:240": "ras dkar la ni snum bzhin ltar //",
    "NG0023:241": "gzhi gnas ma rig bag chags gos //",
    "NG0023:242": "ma rig rkyen sla kha brod dang *//",
    "NG0023:243": "rtsom pa rjes 'jug nyon mongs pa //",
    "NG0023:244": "snga phyi'i gol sa yin pa'i phyir //",
    "NG0023:245": "dang por shan ma phyed pas gol //",
    "NG0023:246": "de yang 'dus pa'i snying po nyon //",
    "NG0023:247": "srid pa dag gi bar do la //",
    "NG0023:248": "zhag gsum lon nas bag chags lus //",
    "NG0023:249": "sngon gyi dran pa sna tshogs 'byung *//",
    "NG0023:250": "kun rdzob rgyu 'bras mi bslu zhes //",
    "NG0023:251": "yang ni yid kyi lus snang 'gyur //",
    "NG0023:252": "kun tshang thogs med sna tshogs sems //",
    "NG0023:254": " rang gi shes pas sa ma zin //",
    "NG0023:255": "de phyir yid ni lung ma bstan //",
    "NG0023:256": "yang 'gyur gnas ngan lus len phyir //",
    "NG0023:257": "khyim sogs gang rung mngal du 'jug / rjes dran yon tan med pa'i phyir //",
    "NG0023:258": "chags sdang skyes nas 'khor bar 'khyams //",
    "NG0023:259": "kun tu bzang po ye shes klong gi rgyud las /",
    "NG0023:260": "ma rtogs pa 'khor bar 'khyams pa bstan pa'i le'u ste lnga pa'o ///",
    "NG0023:261": "/ de nas rdo rje sems dpa' yis //",
    "NG0023:262": "'dus pa'i 'khor gyi don ched du //",
    "NG0023:263": "kun rig ston pa chos rje la //",
    "NG0023:264": "nges pa'i dgos don 'di skad gsol //",
    "NG0023:265": "'khor 'das gzhi ni gang la bgyi //",
    "NG0023:266": "de las mu stegs j-i ltar 'khrul //",
    "NG0023:267": "theg dgu'i 'khrul gzhi ji ltar byung *//",
    "NG0023:268": "mnyam pa'i rgyal pos bshad du gsol //",
    "NG0023:269": "de skad zhus pa'i don gsan nas //",
    "NG0023:270": "'dus pa'i 'khor gyi dad nyan la //",
    "NG0023:271": "zhus pa'i lan de bka' stsal pa //",
    "NG0023:272": "legs par nyon la yid la zung *//",
    "NG0023:273": "'khor 'das gnyis kyi gzhir gyur pa //",
    "NG0023:275": " gang yang med pa'i sngon rol du //",
    "NG0023:276": "sangs rgyas med phyir lung ldan med //",
    "NG0023:277": "theg dgu mya ngan 'das ma reg / ma rig med phyir sems can med //",
    "NG0023:278": "sgrin bcos bag chags skyon ma gos //",
    "NG0023:279": "dug lnga skye ba'i gzhi med phyir //",
    "NG0023:280": "'khor ba'i skyon gyi mthas ma reg / zhen pa'i bag chags med pa'i phyir //",
    "NG0023:281": "phra rags bskyed pa'i yul ma grub //",
    "NG0023:282": "'byung ba lnga la rag ma lus //",
    "NG0023:283": "gnyen po mi tshugs rang bzhin lus //",
    "NG0023:284": "de yang rdo rje sems dpa' nyon //",
    "NG0023:285": "de gsum med pa'i shes pa de //",
    "NG0023:286": "nam langs nyi ma ma shar bzhin //",
    "NG0023:287": "ye nas gnas phyir kun gyi gzhi //",
    "NG0023:288": "rang bzhin ngo bo'i lus zhes bya //",
    "NG0023:289": "'khor 'das gnyis kyi bar do la //",
    "NG0023:290": "skye ba ma blangs 'dus na yang *//",
    "NG0023:291": "rgyu rkyen ma bskyed yang dag yod //",
    "NG0023:292": "sgro skur bral dang ma bral gyis //",
    "NG0023:293": "rtogs dang 'khrul pa gnyis ma myong *//",
    "NG0023:294": "rig dang ma rig shan ma phyed //",
    "NG0023:295": "yengs dang ma yengs ngos ma zin //",
    "NG0023:296": "ji zhig ltar la yengs tshul gyis //",
    "NG0023:297": "rang yid had de tsam yod kyang *//",
    "NG0023:298": "gang gi 'du shes ma zhugs pa //",
    "NG0023:299": "bya ba btang ba'i mi dang 'dra //",
    "NG0023:300": "de yang 'dus pa'i snying po nyon //",
    "NG0023:301": "de phyir 'khor 'das gnyis kyi gzhi //",
    "NG0023:302": "rang bzhin ngo bo'i lus dang ni //",
    "NG0023:304": " rtogs pa'i ngo bo nyid sku gnyis //",
    "NG0023:305": "gnas skabs 'brel med mthar thug yod //",
    "NG0023:306": "de phyir lhun grub sangs rgyas yin //",
    "NG0023:307": "rdzogs pa chen po nges don thams cad 'dus pa'i yang snying */",
    "NG0023:308": "kun tu bzang po ye shes klong gi rgyud rin po che gser gyi yang zhun las /",
    "NG0023:309": "'khor 'das gnyis kyi gzhi rang bzhin gyi lus bstan",
    "NG0023:310": "pa'i le'u ste drug pa'o // // de yang rdo",
    "NG0023:311": "rje sems dpa' nyon //",
    "NG0023:312": "mu stegs rtag pa'i 'khrul dpe ni //",
    "NG0023:313": "'khrul sman chen po dang 'dra ste //",
    "NG0023:314": "gzhi dang 'khrul pa'i nyes pa de //",
    "NG0023:315": "sun 'don la zlo grangs bstan pa //",
    "NG0023:316": "'khrul gzhi med pa'i 'khrul pa de //",
    "NG0023:317": "ri bong rwa bzhin yod mi srid //",
    "NG0023:318": "'khrul gzhi las ni 'khrul pa byung *//",
    "NG0023:319": "de phyir dbye ba shin tu gces //",
    "NG0023:320": "de yang 'dus pa'i snying po nyon //",
    "NG0023:321": "ngo bo mi 'gyur gzhi byas nas //",
    "NG0023:322": "kha dog dbyibs can dag tu 'khrul //",
    "NG0023:323": "log pa'i dka' thub dmyal bar ltung *//",
    "NG0023:324": "rig pas brtags na bdag ma grub //",
    "NG0023:325": "de nyid don shes la zla'o //",
    "NG0023:326": "de yang 'khor gyi snying po nyon //",
    "NG0023:327": "mu stegs chad pa'i dbye ba ni //",
    "NG0023:328": "kha dog dbyibs med chad gzhi byas //",
    "NG0023:329": "snga phyi rgyu 'bras med par 'khrul //",
    "NG0023:330": "skur btab dmyal ba chen por ltung *//",
    "NG0023:331": "chad du min ste rig par yod //",
    "NG0023:332": "de phyir gzhi la gol med pas //",
    "NG0023:333": "rang byung ye shes klong na gnas //",
    "NG0023:334": "kun tu bzang po ye shes klong gi rgyud las /",
    "NG0023:335": "mu stegs 'khrul tshul bstan pa'i le'u ste bdun  pa'o ///",
    "NG0023:336": "/ kun rig ston pas yang gsungs pa //",
    "NG0023:337": "gzhi ni me long lta bu la //",
    "NG0023:338": "gzugs brnyan theg pa rim dgu byung *//",
    "NG0023:339": "phyogs tsam 'khrul tshul ngas bshad nyon //",
    "NG0023:340": "mtshan nyid theg pa rnam gsum gyi //",
    "NG0023:341": "nyan thos rang rgyal mdo sde yi //",
    "NG0023:342": "dbye ba'i rnam grangs mdor bstan pa //",
    "NG0023:343": "snang ba'i phra rags yul gyi gzhi //",
    "NG0023:344": "gang zag bdag med chos bdag yod //",
    "NG0023:345": "zhi ba phyogs gcig thar mi thob //",
    "NG0023:346": "lhag mthong med phyir skye bo rang *//",
    "NG0023:348": " don rtogs yul 'di chos kyi dbyings //",
    "NG0023:349": "de yang rdo rje sems dpa' nyon //",
    "NG0023:350": "sems tsam kun gzhi rtogs pa yi //",
    "NG0023:351": "gong 'og shes pa skad cig 'dod //",
    "NG0023:352": "rig pa rang rkyang grangs can gol //",
    "NG0023:353": "rtag dang khyad med sgro 'dogs nor //",
    "NG0023:354": "chos sku rig pa 'gyur ba med //",
    "NG0023:355": "de yang rdo rje sems dpa' nyon //",
    "NG0023:356": "dbu ma pa yi 'dod gzhung de //",
    "NG0023:357": "ngo bo dngos med gzhi byas te //",
    "NG0023:358": "yul sems gzhig pas stong par 'khrul //",
    "NG0023:359": "ci yang med pa'i skye mched ltung *//",
    "NG0023:360": "chad dang khyad med stong par gol //",
    "NG0023:361": "stong shes rang byung chos sku yin //",
    "NG0023:362": "de yang 'dus pa'i snying po nyon //",
    "NG0023:363": "de dag mtshan nyid theg pa gsum //",
    "NG0023:364": "phyogs tsam rtogs kyang gzhi mi shes //",
    "NG0023:365": "de phyir nges don mi mthong bas //",
    "NG0023:366": "tshig tu brten te don las gol /",
    "NG0023:367": "kun tu bzang po ye shes klong gi rgyud las /",
    "NG0023:368": "rgyu mtshan nyid kyi 'khrul tshul bstan pa'i le'u ste brgyad pa'o ///",
    "NG0023:369": "/ kun rig ston pas yang gsungs pa //",
    "NG0023:370": "phyi pa kri yog rnam gsum gyis //",
    "NG0023:371": "dbye ba'i rnam grangs ngas bshad kyis //",
    "NG0023:372": "dad ldan 'khor rnams legs par nyon //",
    "NG0023:373": "nam mkha' smig rgyu'i dpe bzhin du //",
    "NG0023:374": "dag pa chos nyid kri ya'i gzhi //",
    "NG0023:375": "bzang ngan gtsang sme dngos grub re //",
    "NG0023:376": "grub pa ma thob byol song rgyu //",
    "NG0023:377": "gtsang sbras mi grol rtog pa nyid //",
    "NG0023:378": "spyod pa ma yin gzhi dag sku //",
    "NG0023:379": "de yang rdo rje sems dpa' nyon //",
    "NG0023:380": "yo ga rnal 'byor sems dpa' yi //",
    "NG0023:381": "dbyer med chos dbyings gzhi byas te //",
    "NG0023:382": "byang chub rnam lnga mnyam par 'dod //",
    "NG0023:383": "bsgom kyang mi grol 'dod khams lha //",
    "NG0023:384": "sems tsam pa dang khyad med gol //",
    "NG0023:385": "la bzla rig pa chos skur shes //",
    "NG0023:386": "de yang rdo rje sems dpa' nyon //",
    "NG0023:387": "de dag yo ga rnam gsum kyang *//",
    "NG0023:388": "gzhi nyid ma shes blos bsgyur phyir //",
    "NG0023:389": "nam mkha' dag la 'dzin pa 'dra //",
    "NG0023:390": "don la 'khrul par the tshom med /",
    "NG0023:391": "kun tu bzang po ye shes klong gi rgyud las /",
    "NG0023:392": "phyi'i 'khrul tshul bstan pa'i le'u ste dgu pa'o //    kun rig rgyal pos yang gsungs pa //",
    "NG0023:393": "nang pa bskyed rdzogs rnam gnyis kyis //",
    "NG0023:394": "don gyi dbye ba bstan pa'i lung *//",
    "NG0023:395": "nam mkha' sprin dang khu rlangs bzhin //",
    "NG0023:396": "rnal 'byor ma ha yo ga yi //",
    "NG0023:397": "bden pa dbyer med 'dod pa'i gzhi //",
    "NG0023:398": "rtog tshogs lhar bsgyur bsgom pas 'khrul //",
    "NG0023:399": "de phyir bgegs dang ru trar ltung *//",
    "NG0023:400": "dbu ma dang 'dra 'bras bu gol //",
    "NG0023:401": "lam la mi brten rtogs pas chog / de yang rdo rje sems dpa' nyon //",
    "NG0023:402": "a nu yo ga'i dbye ba ni //",
    "NG0023:403": "kun gzhi mkha' klong gzhi byas te //",
    "NG0023:404": "snang ba kun bzang rol par 'khrul //",
    "NG0023:405": "yod min med min skye mched ltung *//",
    "NG0023:406": "mkha' klong dbu ma chad dang 'dra //",
    "NG0023:407": "la zlo chos kyi dbyings nyid yin //",
    "NG0023:408": "de yang 'dus pa'i snying po nyon //",
    "NG0023:409": "de dag rgyud lung rnam gnyis kyang *//",
    "NG0023:410": "rang bzhin lus bzhin 'khrul pa'i phyir //",
    "NG0023:411": "nyi ma sprin gyis bsgribs dang 'dra //",
    "NG0023:412": "snang ba lhar bsgoms chos sku bsgribs //",
    "NG0023:413": "rdzogs pa chen po nges don 'dus pa'i yang snying */",
    "NG0023:414": "kun tu bzang po ye shes klong gi rgyud /",
    "NG0023:415": "rin po che gser gyi yang zhun las /",
    "NG0023:416": "rgyud lung 'khrul tshul bstan pa'i le'u ste bcu pa'o //    // de nas rdo rje sems dpa' yis //",
    "NG0023:417": "kun rig ston pa chos rje la //",
    "NG0023:418": "bden pa'i dgongs don 'di skad gsol //",
    "NG0023:419": "rdzogs chen spyi dang kha 'byams dang *//",
    "NG0023:420": "kun brtags lha dang tshig zin gyis //",
    "NG0023:421": "'khrul pa'i dbye ba'i rim pa ni //",
    "NG0023:422": "kun rig ston pas bshad du gsol //",
    "NG0023:423": "de skad zhus pa'i don gsan nas //",
    "NG0023:424": "'dus pa'i 'khor la bka' stsal pa //",
    "NG0023:425": "rdzogs chen spyi yi 'khrul pa ni //",
    "NG0023:426": "rin chen gser sprul mthong stongs bzhin //",
    "NG0023:427": "spyi dang kha 'byams kun brtags kyis //",
    "NG0023:428": "lung tshig tsam la nges 'cha' ba //",
    "NG0023:429": "de dag gol bar ngas bshad nyon //",
    "NG0023:430": "ming ni tshig tsam shes pa'i gzhis //",
    "NG0023:431": "mkhas su re nas tha snyad 'dogs //",
    "NG0023:432": "don med nam mkha'i mtha' tshol 'dra //",
    "NG0023:433": "tshig tu shes pas don mi rtogs //",
    "NG0023:434": "tshig nyid don yin zer ba 'khrul //",
    "NG0023:435": "de yang 'dus pa'i sems dpa' nyon //",
    "NG0023:436": "kha 'byams dpa' bo'i 'khrul pa de //",
    "NG0023:437": "snang ba sems sdud gzhi ru byed //",
    "NG0023:438": "'khrul pa'i dbye ba lhun grub bcu //",
    "NG0023:439": "'bras bu mi 'byung log par gol //",
    "NG0023:440": "gzhi dang mi mthun lung rig 'gal //",
    "NG0023:441": "gzhi nyid ma shes skye bo rang *//",
    "NG0023:442": "de yang rdo rje sems dpa' nyon //",
    "NG0023:443": "kun brtags lhar ni 'khrul pa yi //",
    "NG0023:444": "phyi nang gsang sngags snang ba'i gzhi //",
    "NG0023:445": "bskyed dang rdzogs 'dod rim pa 'khrul //",
    "NG0023:446": "don ma zin pas 'bras bu med //",
    "NG0023:447": "gzhi la lha med bskyed mi dgos //",
    "NG0023:448": "ma bskyed chos sku ye nas yin //",
    "NG0023:449": "de yang 'dus pa'i snying po nyon //",
    "NG0023:450": "tshig zin lung gi 'khrul tshul de //",
    "NG0023:451": "tshig tsam lung la khungs byed pas //",
    "NG0023:452": "dgongs pa rnam gsum ma shes 'khrul //",
    "NG0023:453": "tshig tsam lung gis don mi rtogs //",
    "NG0023:454": "don med tshig gis dgos pa med //",
    "NG0023:455": "lung med don go ye sangs rgyas //",
    "NG0023:456": "de yang 'dus pa'i snying po nyon //",
    "NG0023:457": "de dag 'khrul tshul rnam bzhi yang *//",
    "NG0023:458": "spyi yi mtshan nyid yin pa'i phyir //",
    "NG0023:459": "gzhi dang 'gal phyir don las gol //",
    "NG0023:460": "de phyir lung ldan gdams ngag dgos //",
    "NG0023:461": "kun tu bzang po ye shes klong gi rgyud rin po che gser gyi yang zhun las /",
    "NG0023:462": "rdzogs chen spyi'i 'khrul tshul bstan pa'i le'u ste bcu gcig pa'o ///",
    "NG0023:463": "/ de nas rdo rje sems dpa' yis //",
    "NG0023:464": "'khor gyi dad ldan don du yang *//",
    "NG0023:465": "kun rig ston pa chos rje la //",
    "NG0023:466": "bden pa'i dgongs don 'di skad gsol //",
    "NG0023:467": "'khor rnams 'khrul pa ldog pa'i thabs //",
    "NG0023:468": "tshegs med rtogs thabs bshad du gsol //",
    "NG0023:469": "de skad zhus pa'i don gsan nas //",
    "NG0023:470": "'dus pa'i 'khor la bka' stsal pa //",
    "NG0023:471": "'og ma'i 'khrul pa ldog thabs dang *//",
    "NG0023:472": "yang ti nges don ldog pa gnyis //",
    "NG0023:473": "nga yis bstan gyis legs par nyon //",
    "NG0023:474": "'og ma'i chos kyi 'khrul ldog thabs //",
    "NG0023:475": "gnyen po dang ni ye shes kyis //",
    "NG0023:476": "kun rdzob nyon mongs sgrib sbyangs te //",
    "NG0023:477": "don dam shes bya'i sgrib sbyangs la //",
    "NG0023:478": "tshogs bsags pa yi sangs rgyas ni //",
    "NG0023:479": "las lnga sa bcu rim bgrod te //",
    "NG0023:480": "pha rol phyin bcu mthar phyin nas //",
    "NG0023:481": "sgrib dag 'khrul pa ldog pa'i dus //",
    "NG0023:482": "drang don yin phyir sangs mi rgya //",
    "NG0023:483": "de phyir nges don bka' 'di dgos //",
    "NG0023:484": "de yang 'dus pa'i snying po nyon //",
    "NG0023:485": "mtshan nyid rnam gsum chos kyis ni //",
    "NG0023:486": "'khrul pa mi bzlog re dogs mtha' //",
    "NG0023:487": "rnam rtog rgyar chud 'khor bar 'khyams //",
    "NG0023:488": "de phyir slu brid chos 'dis phung *//",
    "NG0023:489": "kun tu bzang po ye shes klong gi rgyud las /",
    "NG0023:490": "theg pa 'og ma pa'i chos kyis 'khrul pa mi",
    "NG0023:491": "ldog par bstan pa'i le'u ste bcu gnyis pa'o //",
    "NG0023:492": "// kun rig ston pas yang gsungs pa //",
    "NG0023:493": "yang cig rdzogs chen nges don gyis //",
    "NG0023:494": "'khrul pa zlog pa'i thabs chen ni //",
    "NG0023:495": "lung ldan gdams ngag ldan pa yi //",
    "NG0023:496": "bla ma rdo rje slob dpon de //",
    "NG0023:497": "gdams ngag mkhas la thugs rje che //",
    "NG0023:498": "dam tshig ldan pa'i slob dpon la //",
    "NG0023:499": "slob mas yon ni ma phul bar //",
    "NG0023:500": "de lta'i gdams ngag zhu mi bya //",
    "NG0023:501": "de yang rdo rje sems dpa' nyon //",
    "NG0023:502": "smin par byed pa'i dbang chen ni //",
    "NG0023:503": "thun mong ma yin khyad 'phags pa'i //",
    "NG0023:504": "ngo bo dbye ba dpe dang gnas //",
    "NG0023:505": "rdzas dang nges tshig las dang skal //",
    "NG0023:506": "rtags dang mthar thug kun rdzogs pa'i //",
    "NG0023:507": "rig pa thugs kyi dbang gsum ni //",
    "NG0023:508": "rim gyi ma yin cig car du //",
    "NG0023:509": "dad ldan gyis ni mnos gyur na //",
    "NG0023:510": "skye ba 'di yis sangs rgyas 'grub //",
    "NG0023:511": "de yi dam tshig mdor bsdus na //",
    "NG0023:512": "rtogs thabs dam tshig rnam lnga yang *//",
    "NG0023:513": "rtsa ba rang sems 'di nyid las //",
    "NG0023:514": "gzhan na yod pa ma yin no //",
    "NG0023:515": "rang rig rtogs na dam tshig mchog / de yang 'dus pa'i snying po nyon //",
    "NG0023:516": "ched du bya ba'i dam tshig drug / rtsa ba sku gsung thugs su 'dus //",
    "NG0023:517": "de phyir brtse gdung dam tshig ste //",
    "NG0023:518": "chos rnams kun gyi rtsa ba yin //",
    "NG0023:519": "bsrung ba'i dam tshig rnam lnga yang *//",
    "NG0023:520": "rtsa ba 'dod chung gdeng zin nyid //",
    "NG0023:521": "de phyir bsrung bya'i dam tshig ste //",
    "NG0023:522": "bar chad mi 'byung dngos grub thob //",
    "NG0023:523": "spang bar bya ba'i dam tshig bzhi //",
    "NG0023:524": "'khor ba bskyed pa'i rten gzhi ste //",
    "NG0023:525": "de ma spangs par grol mi srid //",
    "NG0023:527": " de phyir ma rtogs rnams kyis spang *//",
    "NG0023:528": "gnang bar bya ba'i dam tshig bzhi //",
    "NG0023:529": "lta ba gdeng ldan rnams kyis bya //",
    "NG0023:530": "tha mal kun gyis byar mi rung *//",
    "NG0023:531": "de phyir rtogs ldan rnams kyis spyad //",
    "NG0023:532": "de yang rdo rje sems dpa' nyon //",
    "NG0023:533": "g.yo rgyu med pa'i skal ldan gyis //",
    "NG0023:534": "rtsed 'jo le lo rnam g.yeng spang *//",
    "NG0023:535": "'khor mkhas slob gus dad ldan la //",
    "NG0023:536": "snod ldan yin phyir 'khrul pa bzlog / de yang 'dus pa'i snying po nyon //",
    "NG0023:537": "snod ldan las dang skal bar 'dzom //",
    "NG0023:538": "nges don rgyud chen bstan pa'i snod //",
    "NG0023:539": "phyi mar mi sdod dus 'di ru //",
    "NG0023:540": "man ngag snying po bstan par gsungs //",
    "NG0023:541": "rdzogs pa chen po nges don thams cad 'dus pa'i",
    "NG0023:542": "snying po kun tu bzang po ye shes klong gi",
    "NG0023:543": "rgyud / rin po che gser gyi yang zhun las /",
    "NG0023:544": "yang ti rdzogs chen gyis 'khrul pa ldog pa'i thabs",
    "NG0023:545": "bstan pa'i le'u ste bcu gsum pa'o // // de",
    "NG0023:546": "nas rdo rje sems dpa' yis //",
    "NG0023:547": "snod ldan dam bcas don ched du //",
    "NG0023:548": "kun rig thams cad mkhyen pa la //",
    "NG0023:549": "nges don gdams ngag 'di skad zhus //",
    "NG0023:550": "rig 'dzin grub thob bka' rtags gang *//",
    "NG0023:551": "rig pa byin gyis ji ltar brlab //",
    "NG0023:552": "de don nyams su ji ltar myong *//",
    "NG0023:553": "la zlo spyod pa ji ltar spyad //",
    "NG0023:554": "nges don rgyun kyi bka' rtags gang *//",
    "NG0023:555": "kun mkhyen ston pas bshad du gsol //",
    "NG0023:556": "de skad zhus pa'i don gsan nas //",
    "NG0023:557": "'bral med chos las rang bzhengs te //",
    "NG0023:558": "ye shes rig pa'i klong brtol nas //",
    "NG0023:560": " snod ldan 'khor la bka' stsal pa //",
    "NG0023:561": "rig 'dzin grub thob bka' rtags ni //",
    "NG0023:562": "don gyis brgyud dang byin gyis brlabs //",
    "NG0023:563": "brda' yis bstan dang tshig gi mtshon //",
    "NG0023:564": "sgyur rgyal sras la srid gtod 'dra //",
    "NG0023:565": "de yang rdo rje sems dpa' nyon //",
    "NG0023:566": "don gyis khyab dang rtogs pa yi //",
    "NG0023:567": "dbye ba rnam pa gnyis bstan pa'i //",
    "NG0023:568": "til la mar gyis khyab pa bzhin //",
    "NG0023:569": "sangs rgyas sems can ma lus la //",
    "NG0023:570": "rang bzhin ngo bo'i lus kyis khyab //",
    "NG0023:571": "de phyir don gyis khyab par gsungs //",
    "NG0023:572": "de don rtogs pas brgyud pa yi //",
    "NG0023:573": "sngon gyi sangs rgyas kun bzang des //",
    "NG0023:574": "'khrul ma myong la rtogs myong pa'i //",
    "NG0023:575": "gzhi dang ye shes dus mnyam shar //",
    "NG0023:576": "de phyir kun tu bzang po bya //",
    "NG0023:577": "de yang rdo rje sems dpa' nyon //",
    "NG0023:578": "sangs rgyas mya ngan 'das pa'i gzhi //",
    "NG0023:579": "rang byung ngo bo nyid sku de //",
    "NG0023:580": "ma mdzad ma bcos rgyus ma bskyed //",
    "NG0023:581": "nam mkha'i mthongs su nyi shar 'dra //",
    "NG0023:582": "gdod nas ma rig skyon ma gos //",
    "NG0023:583": "lung la ma brten rig cing rtogs //",
    "NG0023:584": "sangs ma rgyas pa'i rig pa la //",
    "NG0023:585": "rang byung ye shes de la bya //",
    "NG0023:586": "de yang 'dus pa'i snying po nyon //",
    "NG0023:587": "gang la yengs med yang dag yod //",
    "NG0023:588": "sgro skur med pa'i rig pa ni //",
    "NG0023:589": "dus gsum gcig pa'i chos sku la //",
    "NG0023:590": "rang la rang du chos skur shes //",
    "NG0023:591": "da lta'i rig pa 'di yin te //",
    "NG0023:592": "dus rnams kun tu 'bral ba med //",
    "NG0023:593": "sgro skur med pa'i rig pa gsal //",
    "NG0023:594": "ngo bo nyid kyi sku zhes bya //",
    "NG0023:595": "kun bzang rtogs pa nges pa'i don //",
    "NG0023:596": "ming dang dpe don mnyam kyi grangs //",
    "NG0023:597": "drug gsum chos sku gcig la rdzogs //",
    "NG0023:598": "de yang 'dus pa'i snying po nyon //",
    "NG0023:599": "de tshe 'khor 'das bar do la //",
    "NG0023:600": "rgyu dang 'bras bu lung ma bstan //",
    "NG0023:601": "sems las ma byung sangs rgyas ni //",
    "NG0023:602": "rang byung kun tu bzang po bya //",
    "NG0023:603": "kun tu bzang po ye shes klong gi rgyud las /",
    "NG0023:604": "rtogs pa'i brgyud pa bstan pa'i le'u ste bcu bzhi",
    "NG0023:605": "pa'o // // kun rig ston pas yang gsungs pa",
    "NG0023:606": "// nges don byin rlabs brgyud pa'i don //",
    "NG0023:607": "gang phyir byin rlabs dpe dang ni //",
    "NG0023:608": "sprul pa'i dgongs pa brda' yis ni //",
    "NG0023:609": "tshig brgyud yon tan bshad kyis nyon //",
    "NG0023:610": "sems dag rig 'dzin bskul pa'i phyir //",
    "NG0023:611": "sangs rgyas bka' bgros nges pa'i don //",
    "NG0023:612": "ye shes rig pa rang gnas phyir //",
    "NG0023:613": "byin rlabs sangs rgyas kun la shar //",
    "NG0023:614": "de yi mtshon dpe bstan pa ni //",
    "NG0023:615": "nam mkha'i gza' skar shar tsam na //",
    "NG0023:616": "rgya mtsho'i nang du gzugs brnyan 'byung *//",
    "NG0023:618": " de tsam nyid na tha dad med //",
    "NG0023:619": "de bzhin kun bzang byin rlabs gyis //",
    "NG0023:620": "sku gsung thugs kyi yon tan las //",
    "NG0023:621": "sprul pa rnam gsum shugs las 'byung *//",
    "NG0023:622": "de nyid chos sku nyid kyi rtsal //",
    "NG0023:623": "de don dgongs pa rnam gsum gyis //",
    "NG0023:624": "bstan pa'i 'khor 'di rnam gsum la //",
    "NG0023:625": "drang don ldem dgongs nges pa'i chos //",
    "NG0023:626": "'dus pa'i 'khor la ci rigs bshad //",
    "NG0023:627": "de yang 'dus pa'i snying po nyon //",
    "NG0023:628": "dang po chos sku'i rtsa ba ni //",
    "NG0023:629": "rang byung ngo bo nyid sku dang *//",
    "NG0023:630": "sa bcu'i 'khor la dgongs pas bshad //",
    "NG0023:631": "tshegs med nges don rig pas go / de don nges par dbye ba ni //",
    "NG0023:632": "lnga bcu bdun gyi brda' bstan phyir //",
    "NG0023:633": "tshig tu ma brjod yid la rtogs //",
    "NG0023:634": "rig 'dzin sprul pa'i spyod yul yin //",
    "NG0023:635": "de yang 'dus pa'i snying po nyon //",
    "NG0023:636": "dgongs dang rig pa rna bar brgyud //",
    "NG0023:637": "tshig gi sgron mas don go phyir //",
    "NG0023:638": "phyi rabs dad ldan rnams kyis go //",
    "NG0023:639": "de phyir sangs rgyas da lta nyid //",
    "NG0023:640": "de yang 'dus pa'i snying po nyon //",
    "NG0023:641": "skye shi gnyis kyi bar do la //",
    "NG0023:642": "kun tu bzang po'i chos drug gis //",
    "NG0023:643": "dpe don rig pa nyams ldan pas //",
    "NG0023:644": "ma rig drug bcom bden pa mthong *//",
    "NG0023:645": "rtog gzhi la sogs bcu gcig gis //",
    "NG0023:646": "'khrul gzhi la sogs dgu po yang *//",
    "NG0023:647": "brlag cing stongs te 'khor ba med //",
    "NG0023:648": "de phyir gol sgrib ming med do //",
    "NG0023:649": "de yang 'khor gyi snying po nyon //",
    "NG0023:650": "lung bstan gdams ngag mngon bstan pas //",
    "NG0023:651": "de ma thag tu chos skur shes //",
    "NG0023:652": "rnam smin lus dang ma bral kyang *//",
    "NG0023:653": "sangs rgyas sa la nges par 'gro //",
    "NG0023:654": "rdzogs pa chen po nges don 'dus pa'i yang snying kun tu bzang po ye shes klong gi rgyud /",
    "NG0023:655": "rin po che gser gyi yang zhun las /",
    "NG0023:656": "rig 'dzin grub pa thob pa'i bka' rtags bstan pa'i",
    "NG0023:657": "le'u ste bco lnga pa'o // // kun rig ston",
    "NG0023:658": "pas yang gsungs pa //",
    "NG0023:659": "nges don rig pa'i byin rlabs kyis //",
    "NG0023:660": "nges don gdams ngag bstan pa dang *//",
    "NG0023:661": "mi rtog tsam du byin rlabs dang *//",
    "NG0023:662": "thabs kyi bde bas byin rlabs dang *//",
    "NG0023:663": "nyams kyi bdud kyis byin rlabs phyir //",
    "NG0023:664": "de don dbye ba shin tu gces //",
    "NG0023:665": "de yang 'dus pa'i snying po nyon //",
    "NG0023:666": "nges don gdams ngag rnam bzhi ste //",
    "NG0023:667": "dang po gzhi nges lta ba la //",
    "NG0023:668": "snang ba ma bcos chos kyi dbyings //",
    "NG0023:669": "gol sa spong sdud zhen pa ste //",
    "NG0023:670": "spong ba dug dang tsher ma 'dra //",
    "NG0023:671": "rang lus 'byung ba'i dug lnga la //",
    "NG0023:672": "mi rung blo yis spong byed pa //",
    "NG0023:673": "gnyen po mi rtag bdag med du //",
    "NG0023:675": " ched du sdug bsngal spong bar 'dod //",
    "NG0023:676": "nyon mongs ris su spong byed pa //",
    "NG0023:677": "rang la nyon mongs gang che ba //",
    "NG0023:678": "kha bka' gnyen pos spang bar byed //",
    "NG0023:679": "gnyen la nye ring byed pa 'dra //",
    "NG0023:680": "nyon mongs rgyu 'bras spong byed pa //",
    "NG0023:682": " dge bsgrub sdig spong 'bras bu tshol //",
    "NG0023:683": "blang dor re dogs rtsol ba byed //",
    "NG0023:684": "'jig rten so nam byed pa 'dra //",
    "NG0023:685": "de yang 'dus pa'i snying po nyon //",
    "NG0023:686": "sdud pa'i rtog pa bstan pa ni //",
    "NG0023:687": "yul sems gnyis med 'dod pa'i chos //",
    "NG0023:688": "thams cad rang gi sems su bsdu //",
    "NG0023:689": "yul sems gcig tu 'dre mi srid //",
    "NG0023:690": "bu ram rang gis ro mi myong *//",
    "NG0023:691": "sems nyid rang snang 'dod pa de //",
    "NG0023:692": "phyi nang sems kyi cho 'phrul gyis //",
    "NG0023:693": "snang ba ma nges sna tshogs pa /",
    "NG0023:694": "chu nang zla ba ngos zin 'dra //",
    "NG0023:695": "chos kun stongs par 'dod pa de //",
    "NG0023:696": "rang gi sems kyi yul gzhig kyang *//",
    "NG0023:697": "stong par song ba ci yang med //",
    "NG0023:698": "srin 'bus ri rab bsreg pa 'dra //",
    "NG0023:699": "chos nyid don ni gang rung la //",
    "NG0023:700": "smrar med brjod du med par 'dod //",
    "NG0023:701": "g.yo sgyu can ni khas mi len //",
    "NG0023:702": "tshul 'chos can gyi sems dang 'dra //",
    "NG0023:703": "de yang 'dus pa'i snying po nyon //",
    "NG0023:704": "yul la zhen pa'i rtog pa de //",
    "NG0023:705": "dang po grub mtha'i blos ma bsgyur //",
    "NG0023:706": "ma rig dbang gis 'khrul pa rgyas //",
    "NG0023:707": "'khor 'das mi shes gti mug gis //",
    "NG0023:708": "ngo mi shes pa phrad pa 'dra //",
    "NG0023:709": "yul la yengs pa'i rtog pa ni //",
    "NG0023:710": "lha mi rnams ni shes pa bcings //",
    "NG0023:711": "kha dog dbyibs kyi 'dod yon la //",
    "NG0023:712": "rtog pa mang bas spyod pa yengs //",
    "NG0023:713": "rma byas mdangs la blta ba 'dra //",
    "NG0023:714": "chos brgyad dam par blta ba de //",
    "NG0023:715": "bstod smad la sogs chos rnams la //",
    "NG0023:716": "dam par zhen pa'i blo 'dzin pas //",
    "NG0023:717": "rang rgyud gol sa yin par nges //",
    "NG0023:718": "bu gcig pa yi pha ma 'dra //",
    "NG0023:719": "skye rga na 'chis mi 'jigs pa'i //",
    "NG0023:720": "ma rig blun po zhe sdang can //",
    "NG0023:721": "gzung 'dzin 'di yi rtog pas phung *//",
    "NG0023:722": "phyi ma dmyal bas mi 'jigs pas //",
    "NG0023:723": "rgyal pos bsgo ba'i gshed ma 'dra //",
    "NG0023:724": "de yang 'dus pa'i snying po nyon //",
    "NG0023:725": "spong sdud zhen pa de dag kyang *//",
    "NG0023:726": "gzhi la med par ma shes pas //",
    "NG0023:727": "'khrul pa'i chos la bden 'dzin phyir //",
    "NG0023:728": "snang ba chos dbyings gol sar gsungs //",
    "NG0023:729": "kun tu bzang po ye shes klong gi rgyud las //",
    "NG0023:731": " chos kyi dbyings kyi gol sa bstan pa'i le'u ste bcu drug pa'o ///",
    "NG0023:732": "/ kun rig ston pas yang gsungs pa / /",
    "NG0023:733": "snang ba ma bcos chos dbyings ni / / steng",
    "NG0023:734": "'og bar gyi dbye ba'i phyir / / chos kyi",
    "NG0023:735": "dbyings ni bstan pa yin / / de yang 'dus",
    "NG0023:736": "pa'i snying po nyon / / steng gi chos dbyings",
    "NG0023:737": "chos skur gcig / bar du ye shes sgyu ma'i",
    "NG0023:738": "dbyings / / 'og tu snang ba 'byung ba'i dbyings",
    "NG0023:739": "/ / gcig la tha dad ngos zin na /",
    "NG0023:740": "/ 'gal ba med de kun ka'i dbyings / /",
    "NG0023:741": "da lta snang ba'i chos rnams la //",
    "NG0023:742": "mi brtag mi gzung mi 'brang bar / / sgo",
    "NG0023:743": "lnga mi dgag rang yin la / / rig pa",
    "NG0023:744": "gang dran dbyings nas 'phyo //",
    "NG0023:745": "gang yang rung ba ci la yang */ / sgro",
    "NG0023:746": "skur med pa chos dbyings yin / / de yang",
    "NG0023:747": "'dus pa'i snying po nyon / / rig pa dngos",
    "NG0023:748": "med chos sku yi / / gnas ni nam mkha'i",
    "NG0023:749": "klong na 'phyo / / yin dang min gyis ci",
    "NG0023:750": "zhig bya // chos kyi dbyings zhes de la gdags //",
    "NG0023:751": "'khrul pa'i rtog pas gzhi mi 'gyur //",
    "NG0023:752": "btsal ba'i bsam pas dbyings mi bskyod //",
    "NG0023:753": "kun tu bzang po ye shes klong gi rgyud /",
    "NG0023:754": "rin po che gser gyi yang zhun las /",
    "NG0023:755": "gol med snang ba ma bcos chos kyi dbyings bstan",
    "NG0023:756": "pa'i le'u ste bcu bdun pa'o // // de nas",
    "NG0023:757": "'dus pa'i 'khor rnams la //",
    "NG0023:758": "kun rig ston pas bka' stsal pa //",
    "NG0023:759": "rig pa ma bslad chos sku yi //",
    "NG0023:760": "rang bzhin ngo bo nyid kyi sku //",
    "NG0023:761": "rgyu rkyen ma bskyed 'gyur ba med //",
    "NG0023:762": "'dus ma byas pa'i nam mkha' 'dra //",
    "NG0023:763": "de yi rtogs tshul ye shes te //",
    "NG0023:764": "bsgom sgrin sgro skur ma btags pa //",
    "NG0023:765": "kun bzang rang rig chos skur rtogs //",
    "NG0023:766": "ri po ta la'i nyi shar 'dra //",
    "NG0023:767": "de yis de nyid mtshon pa'i dang *//",
    "NG0023:768": "mtha' dbus med pas nam mkha' 'dra //",
    "NG0023:769": "rnam rtog 'joms pas rdo rje 'dra //",
    "NG0023:770": "skye ba med pas a dang 'dra //",
    "NG0023:771": "de yi nges pa'i gtan tshigs ni //",
    "NG0023:772": "rang byung 'khor bar 'khyams ma myong *//",
    "NG0023:773": "de rtogs da lta nyid du yang *//",
    "NG0023:774": "mtha' bral mngon gyur bden pa mthong *//",
    "NG0023:775": "de yi ldog thabs nges pa ni //",
    "NG0023:776": "mthun dang mi mthun gnyis log pas //",
    "NG0023:777": "gol sgrib skyon gyis ma gos phyir //",
    "NG0023:778": "sems las ma byung chos skur gsungs //",
    "NG0023:779": "de yi mtshan nyid nges pa ni //",
    "NG0023:780": "gang dang 'dra med yin pa med //",
    "NG0023:781": "yin ni da lta'i shes pa la //",
    "NG0023:782": "de yi don kun gnas pa'i don //",
    "NG0023:783": "de phyir 'bral ba med pa'i mchog / la bzlas spang blang med shes pas //",
    "NG0023:784": "skyon yon thams cad med par dag / de phyir dus 'dir 'bras bu 'grub //",
    "NG0023:785": "phyi mar sangs rgyas smos ci dgos //",
    "NG0023:786": "de yang 'dus pa'i snying po nyon //",
    "NG0023:787": "chos dbyings chos sku gcig gi ngang *//",
    "NG0023:788": "rang byung rig pa'i ye shes de //",
    "NG0023:789": "nyi zla gzas zin dpe bzhin du //",
    "NG0023:790": "don kun dus gcig yon tan rdzogs //",
    "NG0023:791": "kun tu bzang po ye shes klong gi rgyud las /",
    "NG0023:792": "rig pa ma bslad chos kyi skur bstan pa'i le'u ste bco brgyad pa'o ///",
    "NG0023:793": "/ kun rig ston pas yangagasungs pa //",
    "NG0023:794": "ma bsgoms 'bral med bstan pa'i don //",
    "NG0023:795": "dang po kun gzhi shan phye la //",
    "NG0023:796": "bar du chos sku ngos bzung ba //",
    "NG0023:797": "tha ma la zlos bden pa mthong *//",
    "NG0023:798": "de yang 'dus pa'i snying po nyon //",
    "NG0023:799": "dang po rang rig kun gzhi ni //",
    "NG0023:800": "snga phyi rtogs dang chos sku ru //",
    "NG0023:801": "lung ldan bla mas shan phye la //",
    "NG0023:802": "tha mas brten bcas ma bsgribs pa'i //",
    "NG0023:803": "mtshan nyid bzhi ldan chos skur shes //",
    "NG0023:804": "gol sa bzhi chod gdeng dang ldan //",
    "NG0023:805": "de phyir lhag mthong nges pa rnyed //",
    "NG0023:806": "ye nas gnas pa'i rang byung de //",
    "NG0023:807": "ngo shes don dang 'bral med phyir //",
    "NG0023:808": "rgyun du gnas pas sangs rgyas sa //",
    "NG0023:809": "de yang 'dus pa'i snying po nyon //",
    "NG0023:810": "de dag bsgom pa'i dbye ba ni //",
    "NG0023:811": "gsal ba mi rtog mi g.yo ba //",
    "NG0023:812": "dbye ba rnam pa dgu dgur ni //",
    "NG0023:813": "rgyun du 'bral med gtan la 'bebs //",
    "NG0023:814": "de dag rtsa ba mdor bsdu na //",
    "NG0023:815": "sgo lnga gsal ba mar me 'dra //",
    "NG0023:816": "rig pa mi g.yo mtsho gting 'dra //",
    "NG0023:817": "mi rtog bya ba btang ba 'dra //",
    "NG0023:818": "de gsum chos nyid gcig la rdzogs //",
    "NG0023:819": "gang mthong dran pa ma 'khrul ba //",
    "NG0023:820": "chos sku ngos zin don ldan pas //",
    "NG0023:821": "de phyir thig le nyag gcig la //",
    "NG0023:822": "ma 'dus pa ni gcig kyang med //",
    "NG0023:823": "rdzogs pa chen po nges don 'dus pa'i yang snying *//",
    "NG0023:824": "kun tu bzang po ye shes klong gi rgyud rin po che gser gyi yang zhun las /",
    "NG0023:825": "rgyun tu 'bral med kyi bsgom pa ngos gzung bstan",
    "NG0023:826": "pa'i le'u ste bcu dgu pa'o // // kun rig",
    "NG0023:827": "ston pas yang gsungs pa //",
    "NG0023:828": "rgyun du 'bral med rig spyod ni //",
    "NG0023:829": "dus ni bzhi gsum gsungs pa yang *//",
    "NG0023:830": "spyi yi mtshan nyid yin pa'i phyir //",
    "NG0023:831": "tshig tu bden te don las gol //",
    "NG0023:832": "de yang rdo rje sems dpa' nyon //",
    "NG0023:833": "ye shes rang shar gdams ngag gis //",
    "NG0023:834": "yul ni ma yengs dran pa de //",
    "NG0023:835": "ma 'khrul rig pa chos skur shes //",
    "NG0023:836": "de phyir gdams ngag dus 'dir rtogs //",
    "NG0023:837": "mngon gyur sangs rgyas da lta nyid //",
    "NG0023:838": "de yang 'dus pa'i snying po nyon //",
    "NG0023:839": "dang po rig spyod dbye ba'i don //",
    "NG0023:840": "rgyu dang gol sa gdams ngag dang *//",
    "NG0023:841": "nyams dang la bzla 'bras bu ste //",
    "NG0023:842": "re re la ni drug drug tu //",
    "NG0023:843": "phye la bstan gyis yid la zung *//",
    "NG0023:844": "bde ba'i ye shes rnam gsum gyi //",
    "NG0023:845": "nang gi bde ba rkyen thub grangs //",
    "NG0023:846": "blta med bzhi gnas 'gog pa la //",
    "NG0023:847": "bdag med mi g.yo rnam gsum gyi //",
    "NG0023:848": "rang yan lhag mthong mi brjed gzung *//",
    "NG0023:849": "mtha' bral ye gsal gdeng gis zin //",
    "NG0023:851": " bdag nyid gzhi la med par shes //",
    "NG0023:852": "de nyid bde gsal ye shes sku //",
    "NG0023:853": "'du 'dzi longs spyod bde ba ni //",
    "NG0023:854": "yo byad rnam gsum ldan pa ste //",
    "NG0023:855": "'dod yon lnga la rang rgyud zhen //",
    "NG0023:856": "gang mthong ma 'khrul don shes pas //",
    "NG0023:858": " gang yang myong ba rig par shes //",
    "NG0023:859": "bdag gzhan gzhi la ma grub pas //",
    "NG0023:860": "bde ba longs spyod chos nyid rgyan //",
    "NG0023:861": "pho mo bde ba'i grangs bstan pa //",
    "NG0023:862": "'gro ba bzang mor yid chags pa //",
    "NG0023:863": "thabs dang rang rgyud chags spyod gol //",
    "NG0023:864": "snga phyir ma nges don zin pa'i //",
    "NG0023:865": "de tshe bde ba'i mthar ma ltung *//",
    "NG0023:866": "pho mo gzhi la grub pa med //",
    "NG0023:867": "lus bde longs spyod rig pa'i sku //",
    "NG0023:868": "de yang 'dus pa'i snying po nyon //",
    "NG0023:869": "de dag bde ba rnam gsum yang *//",
    "NG0023:870": "spyod bde don dngos spyad gyur kyang *//",
    "NG0023:871": "gnas skabs 'brel yod mthar thug med //",
    "NG0023:872": "de phyir gdeng zin kun gyis spyod //",
    "NG0023:873": "kun tu bzang po ye shes klong gi rgyud las /",
    "NG0023:874": "bde ba ye shes su rkyen thub par bstan pa'i le'u ste nyi shu pa'o ///",
    "NG0023:876": "/ kun rig ston pas yang gsungs pa //",
    "NG0023:877": "sdug bsngal sna tshogs 'byung ba gsum //",
    "NG0023:878": "de la phyi lus sdug bsngal grangs //",
    "NG0023:879": "nad ni bzhi brgya rtsa bzhi la //",
    "NG0023:880": "ye 'grog 'khang pa rnam gsum yin //",
    "NG0023:881": "gang na lhag mthong don gyis zin //",
    "NG0023:882": "de tshe mtha' 'bral chos skur mthong *//",
    "NG0023:883": "lus dang na tsha gzhi la med //",
    "NG0023:884": "sdug bsngal de nyid sprul skur shar //",
    "NG0023:885": "sems kyi sdug bsngal grangs gsungs pa //",
    "NG0023:886": "chags sdang rnam gnyis yin pa'i phyir //",
    "NG0023:887": "gol sar skyon bzhi dam par 'dzin //",
    "NG0023:888": "mi gzhig mi bcom dran pas zin //",
    "NG0023:889": "gang la zhen tsam rig pas zin //",
    "NG0023:890": "de tsam nyid na gzhi la med //",
    "NG0023:891": "de tshe sdug bsngal sprul par shes //",
    "NG0023:892": "spyi yi sdug bsngal rnam bzhi'o //",
    "NG0023:893": "ma rig rkyen bzhi bskyed pa yi //",
    "NG0023:894": "nyon mongs bag chags bsags pas gol //",
    "NG0023:895": "snga phyi med shes gdams ngag gis //",
    "NG0023:896": "mtshan nyid bzhi ldan nyams su myong *//",
    "NG0023:897": "gzhi la snga phyi don la med /  phyir 'bras bu chos kyi sku //",
    "NG0023:898": "de yang 'dus pa'i snying po nyon //",
    "NG0023:899": "sdug bsngal nyid kyang bde ba'i klong *//",
    "NG0023:900": "don la ye shes 'du 'bral med //",
    "NG0023:901": "da lta'i rig pa 'di nyid yin //",
    "NG0023:902": "de phyir sdug bsngal bde ba'i klong *//",
    "NG0023:903": "kun tu bzang po ye shes klong gi rgyud las /",
    "NG0023:904": "sdug bsngal zhi byed chos skur rkyen thub par bstan",
    "NG0023:905": "pa'i le'u ste nyer gcig pa'o // // de yang",
    "NG0023:906": "rdo rje sems dpa' nyon //",
    "NG0023:907": "btang snyoms rang bzhin rkyen thub grangs //",
    "NG0023:908": "le lo snyoms las lung ma bstan //",
    "NG0023:909": "btang snyoms shes pa ma rig bsgribs //",
    "NG0023:910": "shan phyed ngos zin yid ches pas //",
    "NG0023:911": "rang rig 'bral med nyams dang ldan //",
    "NG0023:912": "ma rig med phyir btang snyoms med //",
    "NG0023:913": "lhag mthong 'bras bu bden pa mthong *//",
    "NG0023:914": "de yang 'dus pa'i snying po nyon //",
    "NG0023:915": "gnyid ni chos sku klong thim gyis //",
    "NG0023:916": "bag nyal gzhi gnas ma rig pas //",
    "NG0023:917": "rmi lam rnam gsum yul la zhen //",
    "NG0023:918": "ldog ka sad dus de nyid shes //",
    "NG0023:919": "de tsam nyid na nyams myong gsal //",
    "NG0023:920": "don la rmi lam grub med rtogs //",
    "NG0023:921": "'bras bu mi rtog chos skur shar /",
    "NG0023:922": "kun tu bzang po ye shes klong gi rgyud las /",
    "NG0023:923": "btang snyoms gnyid ye shes klong thim du bstan pa'i",
    "NG0023:924": "le'u ste nyer gnyis pa'o // // kun rig rgyal",
    "NG0023:925": "pos yang gsungs pa //",
    "NG0023:926": "gti mug rang grol bstan pa'i grangs //",
    "NG0023:927": "ma rig shes gzhi lung ma bstan //",
    "NG0023:928": "gang yang mi shes gti mug sems //",
    "NG0023:929": "lung ldan sgron mas don bstan pas //",
    "NG0023:931": " rang rig chos sku yid la bstar //",
    "NG0023:932": "gzhi dang phrad pas mun pa brlag / 'bras bu chos nyid thams cad mkhyen //",
    "NG0023:933": "de yang rdo rje sems dpa' nyon //",
    "NG0023:934": "zhe sdang rang grol grangs bstan pa //",
    "NG0023:935": "yul ngan kha dog smra ba la //",
    "NG0023:936": "zhe sdang sems dkrugs bzod pa nyams //",
    "NG0023:937": "mi bsam yul gyi rjes mi gcod //",
    "NG0023:938": "de dus rtag chad mtha' bral nyams //",
    "NG0023:939": "bdag gzhan gzhi la grub pa med //",
    "NG0023:940": "'bras bu rang rig sprul skur shar //",
    "NG0023:941": "nga rgyal rengs byed grangs bstan pa //",
    "NG0023:942": "gzhan dag brdeg bsad smra ba las //",
    "NG0023:943": "nga bden rmongs pa ched du byed //",
    "NG0023:944": "gang yang bden med don dran pas //",
    "NG0023:945": "de nyid rig par shes pa'i nyams //",
    "NG0023:946": "tshig gis ches chung gzhi la med //",
    "NG0023:948": " don ldan nga rgyal chos skur shar //",
    "NG0023:949": "de yang 'dus pa'i snying po nyon //",
    "NG0023:950": "phrag dog rang grol grangs bstan pa //",
    "NG0023:951": "gzhan gyi phun sum tshogs pa la //",
    "NG0023:952": "g.yo sgyus gzhan la thabs kyis smod //",
    "NG0023:953": "bdag dang gzhan med chos kyi sku //",
    "NG0023:954": "phrag dog rang grol chos skur myong *//",
    "NG0023:955": "de tsam nyid na bdag gzhan med //",
    "NG0023:956": "g.yo sgyu ma bral longs spyod rgyan //",
    "NG0023:957": "de yang 'dus pa'i snying po nyon //",
    "NG0023:958": "dngos po ma 'khrul gnas lugs la //",
    "NG0023:959": "tshor ba bde sdug ci byung yang *//",
    "NG0023:960": "de dus chos skur nyams su myong *//",
    "NG0023:961": "de tshe yul dang 'brel med shes //",
    "NG0023:962": "de phyir rkyen thub bsgom mi dgos //",
    "NG0023:963": "rdzogs pa chen po nges don 'dus pa'i yang snying",
    "NG0023:964": "kun tu bzang po ye shes klong gi rgyud las",
    "NG0023:965": "/ dug lnga rang grol du bstan pa'i le'u ste nyer gsum pa'o ///",
    "NG0023:966": "/ kun rig ston pas yang gsungs pa //",
    "NG0023:967": "srid pa'i bar do rnam lnga la //",
    "NG0023:968": "ma rig 'khrul pa'i bar do dang *//",
    "NG0023:969": "kun brtags dge ba'i bar do dang *//",
    "NG0023:971": " gnas 'gyur lha yi bar do dang *//",
    "NG0023:972": "rnam shes rlung zhon bar do dang *//",
    "NG0023:973": "mngon gyur ye shes bar do'o //",
    "NG0023:974": "ma rig 'khrul pa'i bar do ni //",
    "NG0023:975": "rgyu ni ma rig rnam gsum ste //",
    "NG0023:976": "rkyen ni chags sdang gnyis kyis gol //",
    "NG0023:977": "gol sa bar dor lus gsum 'dus //",
    "NG0023:978": "sdug bsngal sna tshogs nyams su myong *//",
    "NG0023:979": "skye rgas sdug bsngal zad du med //",
    "NG0023:980": "de las thar cing ldog 'dod pas //",
    "NG0023:981": "kun brtags dge rtsa 'dir byas pas //",
    "NG0023:982": "dge bcu sbyin sogs dad pas spyad //",
    "NG0023:983": "phyi mar 'bras bu 'dod pa'i blos //",
    "NG0023:984": "rgyu mthun bag chags mthu brtas pas //",
    "NG0023:985": "lha dang mi yi go 'phang tsam //",
    "NG0023:986": "smon lam dbang gis mtha' btsan kyang *//",
    "NG0023:987": "dge ba'i stegs zad 'khor bar 'khyams //",
    "NG0023:988": "de yang 'dus pa'i snying po nyon //",
    "NG0023:989": "gnas 'gyur lha yi bar do la //",
    "NG0023:990": "rtogs dang lha gsal dus mnyam nas //",
    "NG0023:991": "sku gsum gcig la gcig tshang nas //",
    "NG0023:992": "'bras bu'i sangs rgyas dus de nyid //",
    "NG0023:993": "ma rtogs lha bsgom ru trar skye //",
    "NG0023:994": "de yang 'dus pa'i snying po nyon //",
    "NG0023:995": "rnam shes rlung zhon bar do la //",
    "NG0023:996": "phyi nang rlung gi bde goms pas //",
    "NG0023:997": "phag mo la sogs 'pho ba bdun //",
    "NG0023:998": "'od gsal ye shes skur 'dod pa //",
    "NG0023:999": "thabs lam yin phyir nges don min //",
    "NG0023:1001": " de yang 'dus pa'i snying po nyon //",
    "NG0023:1002": "mngon gyur ye shes bar do la //",
    "NG0023:1003": "rgyu ni lung ldan gdams ngag ste //",
    "NG0023:1004": "byin rlabs rjes dran rnam drug gis //",
    "NG0023:1005": "ma rig sangs la rig pa rgyas //",
    "NG0023:1006": "thams cad mkhyen pa'i 'bras bur ldan //",
    "NG0023:1007": "'gro don gzugs sku shugs la 'char //",
    "NG0023:1008": "btsal ba med par don rnams grub //",
    "NG0023:1009": "rdzogs pa chen po kun tu bzang po ye shes klong gi rgyud /",
    "NG0023:1010": "rin po che gser gyi yang zhun las /",
    "NG0023:1011": "srid pa bar do la skye ba phyis mi len par bstan pa'i le'u ste nyer bzhi pa'o ///",
    "NG0023:1012": "/ de yang rdo rje sems dpa' nyon //",
    "NG0023:1013": "de ltar ma rtogs byin brlabs pas //",
    "NG0023:1014": "dbu ma man chad lta sgom ste //",
    "NG0023:1015": "'khor 'das chos kun sems su bsdus //",
    "NG0023:1016": "rig pas rtag chad mtha' bsal te //",
    "NG0023:1017": "mi dmigs tsam la bsgom pa'i thabs //",
    "NG0023:1018": "bying rgod gnyis kyi skyon bsal la //",
    "NG0023:1019": "ting nge mer re rang gsal tsam //",
    "NG0023:1020": "yang nas yang du goms par byed //",
    "NG0023:1022": " mthun 'jug thabs kyi spyod pa yang *//",
    "NG0023:1023": "'og ma'i chos dang sgo bstun phyir //",
    "NG0023:1024": "dge sdig shan mdangs phyed par spyod //",
    "NG0023:1025": "de tshe don gyis zin par bya //",
    "NG0023:1026": "lta sgom spyod pa 'dzom pa'i tshe //",
    "NG0023:1027": "'bras bu tshogs gnyis nam rdzogs na //",
    "NG0023:1028": "sgrib gnyis sbyangs nas sangs rgyas 'dod //",
    "NG0023:1029": "de las lhag pa'i chos med zer //",
    "NG0023:1030": "ri dwags smig rgyu bsnyegs ltar 'khrul //",
    "NG0023:1031": "de yang 'dus pa'i snying po nyon //",
    "NG0023:1032": "thabs kyis rig pa byin brlabs pa //",
    "NG0023:1033": "sman dang yig 'bru dbang gi dus //",
    "NG0023:1034": "rtsa dang thig le bde bsgom pas //",
    "NG0023:1035": "shes pa 'gyur nas bde la zhen //",
    "NG0023:1036": "de phyir mi grol shin tu 'ching *//",
    "NG0023:1037": "mi rtog thabs kyi bde 'dod gol //",
    "NG0023:1038": "kun tu bzang po ye shes klong gi rgyud las /",
    "NG0023:1039": "'og ma'i bsgom pa gol bar bstan pa'i le'u ste nyer lnga pa'o ///",
    "NG0023:1040": "/ kun rig ston pas yang gsungs pa //",
    "NG0023:1041": "lta med gzhi gnas zhen pa la //",
    "NG0023:1042": "bdud byung bar chad zhen las byung *//",
    "NG0023:1043": "zil gnon gdams ngag ngas bshad nyon //",
    "NG0023:1044": "rnal 'byor lta med nyams zhen pa //",
    "NG0023:1045": "bdud kyi cho 'phrul mngon shes 'byung *//",
    "NG0023:1046": "de tshe lta sgom spyod nyams bdud //",
    "NG0023:1047": "bar du bcad nas 'khor bar 'khyams //",
    "NG0023:1048": "de bzlog don du gdams ngag gis //",
    "NG0023:1049": "bco brgyad yon tan chen po ni //",
    "NG0023:1050": "zil gnon rtogs dang 'bras bu yis //",
    "NG0023:1051": "don ldan nges pa'i sangs rgyas 'byung *//",
    "NG0023:1052": "de yang 'dus pa'i snying po nyon //",
    "NG0023:1053": "lta ba'i bdud ni rnam bzhi ste //",
    "NG0023:1054": "snang ba 'od dang grag pa sgra //",
    "NG0023:1055": "'jigs pa gzugs dang bslu ba rdzun //",
    "NG0023:1056": "re re la ni drug drug tu //",
    "NG0023:1057": "rgyu dang zhugs pa nyes dmigs dang *//",
    "NG0023:1058": "zil gnon rtags dang 'bras bur gsungs //",
    "NG0023:1059": "snang ba 'od gyi bdud byung na //",
    "NG0023:1060": "lta ba mun las snang 'byung bas //",
    "NG0023:1061": "dge sdig mthong bas snying rje zhugs //",
    "NG0023:1062": "'gro don bya mno ting 'dzin btang *//",
    "NG0023:1063": "dngos med lhag mthong mi g.yo dran //",
    "NG0023:1064": "gzhi la med pas gzha' tshon 'dra //",
    "NG0023:1065": "dmyal ba'i gnas kyang sangs rgyas zhing *//",
    "NG0023:1066": "de yang 'dus pa'i snying po nyon / grag pa sgra yi bdud byung na //",
    "NG0023:1067": "mkha' la sgra dang chos ston 'byung *//",
    "NG0023:1068": "dga' bas ngoms zhing ting 'dzin btang *//",
    "NG0023:1069": "gdeng bral bsdu zhing bdud dbang song *//",
    "NG0023:1070": "bka' 'gal chos brgyad 'khor bar ltung *//",
    "NG0023:1071": "lta ba'i gdang zin sgra dang bral //",
    "NG0023:1072": "sgra snyan rtags med rjes mi 'brang *//",
    "NG0023:1073": "tsher lhang gsung gi 'khor lo bde //",
    "NG0023:1074": "'jigs pa gzugs kyi bdud byung na //",
    "NG0023:1075": "rmi lam dngos su 'jigs pa'i gzugs //",
    "NG0023:1076": "mi dga' don bral mo chog byed //",
    "NG0023:1077": "sems ngan tshe thung yi chad ltung *//",
    "NG0023:1078": "snang gzugs gzhi la med par shes //",
    "NG0023:1079": "snying po med shes nyam mi nga *//",
    "NG0023:1080": "de nyid thub drug sprul skur shes //",
    "NG0023:1081": "da yang 'dus pa'i snying po nyon //",
    "NG0023:1082": "bslu ba rdzun gyi bdud byung na //",
    "NG0023:1083": "dus gsum nyes legs ston pa 'byung *//",
    "NG0023:1084": "bden dang mi bden tha ma rdzun //",
    "NG0023:1085": "mngon shes rdugs pas zhe sdang skye //",
    "NG0023:1086": "tshig las 'das phyir rdzun ma grub //",
    "NG0023:1087": "rmi lam bzhin du 'khrul par shes //",
    "NG0023:1088": "don rtogs ci smras rgyal ba'i bka' //",
    "NG0023:1089": "kun tu bzang po ye shes klong gi rgyud las /",
    "NG0023:1090": "lta ba'i bdud zil gyis gnon pa'i rtags dang 'bral bu bstan pa'i le'u ste nyer drug pa'o ///",
    "NG0023:1091": "/ kun rig ston pas yang gsungs pa //",
    "NG0023:1092": "bsgom pa'i bdud ni rnam bzhi yi //",
    "NG0023:1093": "bying ba gsal ba'i bdud byung na //",
    "NG0023:1094": "don med nan tan 'bad nas bsgom //",
    "NG0023:1095": "myos pa'i dbang gis gsal ba bying *//",
    "NG0023:1096": "gnyen po gsal ba'i don dang bral /",
    "NG0023:1097": "gnyid gsum bsres pas gti mug brlag / chos nyid klong du gnyid thim shes //",
    "NG0023:1098": "sangs rgyas ye shes klong du bying *//",
    "NG0023:1099": "rmugs pa bde ba'i bdud byung na //",
    "NG0023:1100": "lung ldan chos sku ngos ma zin //",
    "NG0023:1101": "shes pa rmun po lhag mthong med //",
    "NG0023:1102": "bsgom pa byas kyang gti mug 'phel //",
    "NG0023:1103": "rang rig dran pas ye shes gsal //",
    "NG0023:1104": "lta bas zin phyir bde bar shar //",
    "NG0023:1105": "'bras bu ye shes 'gyur med klong *//",
    "NG0023:1106": "de yang 'dus pa'i snying po nyon //",
    "NG0023:1107": "rgod pa mi rtog bdud byung na //",
    "NG0023:1108": "gdams ngag med phyir 'dus par dga' //",
    "NG0023:1109": "don btang nas ni mi chos byed //",
    "NG0023:1110": "spong sdud zhen pa sna tshogs byed //",
    "NG0023:1111": "snga phyi rig pa'i don zin phyin //",
    "NG0023:1112": "ba mor nyi shar bzhin du stongs //",
    "NG0023:1113": "gdeng zin chos dbyings gnas kyi mchog / 'phro ba mi g.yo'i bdud byung na //",
    "NG0023:1114": "don la goms par ma byas pas //",
    "NG0023:1115": "rig tshor dran pa phra mo rgyu //",
    "NG0023:1116": "don med rkun bu yang yang ldang *//",
    "NG0023:1117": "mi brjed dran pa'i gzungs kyis zin //",
    "NG0023:1118": "rnam rtog rang zhi rig pa gsal //",
    "NG0023:1119": "thams cad chos sku 'bras bu mchog / kun tu bzang po ye shes klong gi rgyud las /",
    "NG0023:1120": "sgom pa'i bdud zil gyis non pa'i rtags dang 'bras",
    "NG0023:1121": "bu bstan pa'i le'u ste nyer bdun pa'o // //",
    "NG0023:1122": "de nas 'dus pa'i tshogs rnams la //",
    "NG0023:1123": "kun rig ston pas bka' stsal pa //",
    "NG0023:1124": "bya ba 'du 'dzi longs spyod bdud //",
    "NG0023:1125": "nyams dgar zhen pa gnas kyi bdud //",
    "NG0023:1126": "bslab pa'i yon tan g.yeng ba'i bdud //",
    "NG0023:1127": "'khor ngan sems dkrugs bdud dang ni //",
    "NG0023:1128": "de dag spyod pa'i bdud bzhir gsungs //",
    "NG0023:1129": "de yang 'dus pa'i snying po nyon //",
    "NG0023:1130": "'du 'dzi longs spyod bdud dbye na //",
    "NG0023:1131": "man ngag med par tshul 'chos byed //",
    "NG0023:1132": "mi rnams smon 'dod gzhan sems 'dzin //",
    "NG0023:1133": "don bor bdag 'dzin phrag dog ltung *//",
    "NG0023:1134": "de dag dgrar shes zhen pa chung *//",
    "NG0023:1135": "bu bzhin chags med don gyis zin //",
    "NG0023:1136": "longs spyod rang grol rol par rtogs //",
    "NG0023:1137": "de yang 'dus pa'i snying po nyon //",
    "NG0023:1138": "zhen chags gnas bdud dbye ba ni //",
    "NG0023:1139": "thos chung mkhas ches nyams dga' brtsig / bkra shis 'dre med lha yod zer //",
    "NG0023:1140": "'dre brten mthu yod gzhan la bsdigs //",
    "NG0023:1141": "gnas la ma chags nges med shes //",
    "NG0023:1142": "bdag gzhan gzhi la med par rtogs //",
    "NG0023:1143": "gang du 'dug pa 'og min gnas //",
    "NG0023:1144": "de yang rdo rje sems dpa' nyon //",
    "NG0023:1145": "yon tan g.yeng bdud dbye ba ni //",
    "NG0023:1146": "rig pa lnga ldan bkur sti zhen //",
    "NG0023:1147": "don bor rang don rang rgyud gol //",
    "NG0023:1149": " zhen log dran zin zil gyis mnan //",
    "NG0023:1150": "bdud med ye shes skul mar shes //",
    "NG0023:1151": "g.yeng bas bdag gzhan chos skur grub //",
    "NG0023:1152": "de yang 'dus pa'i snying po nyon //",
    "NG0023:1153": "'khor ngan sems dkrugs bdud dbye na //",
    "NG0023:1154": "lta dman 'khor la gdung drags pas //",
    "NG0023:1155": "'gran sems mchog shes med par 'dod //",
    "NG0023:1156": "dad log sgro skur zhe sdang skye //",
    "NG0023:1157": "gdung sems bskyungs la 'brel ba gcad //",
    "NG0023:1158": "bdud nyid chos skur shes pa las //",
    "NG0023:1160": " spong zhing dor du rdul tsam med //",
    "NG0023:1161": "rdzogs pa chen po nges don 'dus pa'i yang snying */",
    "NG0023:1162": "kun tu bzang po ye shes klong gi rgyud las /",
    "NG0023:1163": "spyod pa'i bdud zil gyis non pa'i rtags dang 'bras",
    "NG0023:1164": "bu bstan pa'i le'u ste nyer brgyad pa'o // //",
    "NG0023:1165": "de yang rdo rje sems dpa' nyon //",
    "NG0023:1166": "nyams kyi bdud drug don bstan pa //",
    "NG0023:1167": "mkha' 'gro'i lung ston bdud byung na //",
    "NG0023:1168": "khyod ni ma 'dug phan gdags zer //",
    "NG0023:1169": "'dod pa snying zhugs zhen pa tshol //",
    "NG0023:1170": "mi 'grub dka' ba sna tshogs byed //",
    "NG0023:1171": "zhen pa nyid nas 'dod pa stongs //",
    "NG0023:1172": "lung ston bslu ba rdzun du shes //",
    "NG0023:1173": "gzhi la med shes re dogs med //",
    "NG0023:1174": "de yang 'dus pa'i snying po nyon //",
    "NG0023:1175": "nyams myong zhen pa'i bdud byung tshe //",
    "NG0023:1176": "mi rtog zhen pa'i bde ba 'byung *//",
    "NG0023:1177": "'phel 'grib yod pas ma nges pa //",
    "NG0023:1178": "ngos ma zin pas lung ma bstan //",
    "NG0023:1179": "lhag mthong dran pa'i gdeng dang ldan //",
    "NG0023:1180": "don la 'gyur med nam mkha' bzhin //",
    "NG0023:1181": "dam par lta med sgrib gnyis dag / zhe 'dod tshul 'chos bdud byung tshe //",
    "NG0023:1182": "gdams ngag med par bsgom tshul ston //",
    "NG0023:1183": "dad can glen pa thabs kyis bslu //",
    "NG0023:1184": "chags chung tshul 'chos chos par 'ches //",
    "NG0023:1185": "gzhi nyid ma bcos dran pa gces //",
    "NG0023:1186": "zhe 'dod med na tshul 'chos bral //",
    "NG0023:1187": "'dod med gdeng ldan 'bras bu'i mchog / de yang rdo rje sems dpa' nyon //",
    "NG0023:1188": "brkam chags bdo ba'i bdud byung na //",
    "NG0023:1189": "'dod chags dbang la byang chub ni //",
    "NG0023:1190": "rang gi zhen pas 'dod chags srid //",
    "NG0023:1192": " don du ma shes byang mi chub //",
    "NG0023:1193": "rang rig don ldan dbang mi dgos //",
    "NG0023:1194": "'dod spyad rkyen thub chos skur shes //",
    "NG0023:1195": "bogs med ye shes sangs rgyas yin //",
    "NG0023:1196": "de yang 'dus pa'i snying po nyon //",
    "NG0023:1197": "yon tan phrag dog zhe sdang byed //",
    "NG0023:1198": "de la lan 'debs rmongs pa ni //",
    "NG0023:1199": "mkhas la skur 'debs dmyal bar lhung *//",
    "NG0023:1200": "gzhi rtogs don la skur dang bral //",
    "NG0023:1201": "zhe sdang rang grol chos nyid rtogs //",
    "NG0023:1202": "de nyid dus na bdud med shes //",
    "NG0023:1203": "nga rgyal sgro 'dogs bdud byung tshe //",
    "NG0023:1204": "gang zag smad phyir chos la smod //",
    "NG0023:1205": "ches chung byad cing bka' rkun byed //",
    "NG0023:1206": "bsod nams ches chung dmyal bar ltung *//",
    "NG0023:1207": "man ngag gsang thub zil gyis mnan //",
    "NG0023:1208": "yid ches rang rig don gyis zin //",
    "NG0023:1209": "da lta nyid du bden pa mthong *//",
    "NG0023:1210": "de yang 'dus pa'i snying po nyon //",
    "NG0023:1211": "de dag bdud kyi dbye ba yang *//",
    "NG0023:1212": "lta med rnams la 'byung ba las //",
    "NG0023:1213": "lung ldan kun gyi yon tan te //",
    "NG0023:1214": "sangs rgyas chos ni bco brgyad yin //",
    "NG0023:1215": "rdzogs pa chen po nges don 'dus pa'i yang snying */",
    "NG0023:1216": "kun tu bzang po ye shes klung gi rgyud rin po che gser gyi yang zhun las /",
    "NG0023:1217": "nyams gyi bdud kyi rtags dang 'bras bu bstan pa'i",
    "NG0023:1218": "le'u ste nyer dgu pa'o // // rdo rje sems",
    "NG0023:1219": "dpas yang zhus pa //",
    "NG0023:1220": "kun rig ston pas bdag la gson //",
    "NG0023:1221": "rnal 'byor nyams su myong ba'i bka' //",
    "NG0023:1222": "don dang mthun par bshad du gsol //",
    "NG0023:1223": "de skad zhus pa'i don dgongs nas //",
    "NG0023:1225": " 'dus pa'i 'khor la bka' stsal pa //",
    "NG0023:1226": "nyams myong rim pa rnam bzhi ste //",
    "NG0023:1227": "snang ba chos dbyings nyams myong dang *//",
    "NG0023:1228": "rang rgyud zil gnon nyams myong dang *//",
    "NG0023:1229": "nges lung spyod pa'i nyams myong dang *//",
    "NG0023:1230": "lta ba gdeng zin nyams myong ngo //",
    "NG0023:1231": "de yang rdo rje sems dpa' nyon //",
    "NG0023:1232": "snang ba chos dbyings nyams myong ni //",
    "NG0023:1233": "bya ba btang ba'i mi 'dra ste //",
    "NG0023:1234": "mthong snang gzugs sgra la sogs pa //",
    "NG0023:1235": "gang mthong ci dran cir snang yang *//",
    "NG0023:1236": "brtag dpyad ma byas gyi na tsam //",
    "NG0023:1237": "yul ni bun ne long 'dug kyang *//",
    "NG0023:1238": "spong sdud zhen par ma song na //",
    "NG0023:1239": "chos dbyings gdeng ldan nyams kyi mchog / de yang 'dus pa'i snying po nyon //",
    "NG0023:1240": "rang rgyud nyon mongs zil non rtags //",
    "NG0023:1241": "bsgom thabs skyod dang bcos pa'i thabs //",
    "NG0023:1242": "thun tshad nyams dang rnam nga ste //",
    "NG0023:1243": "bsgom thabs lta ba'i rgyun la bsgom //",
    "NG0023:1244": "skyon ni bying dang rgod pa ste //",
    "NG0023:1245": "bcos thabs rab 'bring tha ma yis //",
    "NG0023:1246": "thun tshad nyams kyi tshod dang sbyar //",
    "NG0023:1247": "de don nges par la bzla na //",
    "NG0023:1248": "gser 'gyur rtsi yis thebs pa bzhin //",
    "NG0023:1249": "rtogs dang mi rtogs thams cad du //",
    "NG0023:1250": "rang sems lta ba'i chos nyid gsal //",
    "NG0023:1251": "rang rgyud zil gyis non pa'i nyams //",
    "NG0023:1252": "de yang 'dus pa'i snying po nyon //",
    "NG0023:1253": "de don mthar thug rim pa'i don //",
    "NG0023:1254": "gos kyi 'jam rtsub sna tshogs dang *//",
    "NG0023:1255": "zas kyi ro mchog gang myong ba //",
    "NG0023:1256": "gang dran mthong bral chos skur shes //",
    "NG0023:1257": "de tsam nyid na ye shes shar //",
    "NG0023:1258": "yul nyid ma yin gang dran pa //",
    "NG0023:1259": "chos skur shes pas yul dang bral //",
    "NG0023:1260": "de tsam yul dang rig pa gnyis //",
    "NG0023:1261": "gnas skabs mthar thug 'brel pa med //",
    "NG0023:1262": "de yang 'dus pa'i snying po nyon //",
    "NG0023:1263": "rtogs pa mngon gyur gdeng gi nyams //",
    "NG0023:1265": " g.yo dang goms pa brtan pa ni //",
    "NG0023:1266": "cig car rim gyis 'byung ba ni //",
    "NG0023:1267": "shes rab blo yi khyad par las //",
    "NG0023:1268": "lus ngag yid kyi nyams rtags kun //",
    "NG0023:1269": "rnal 'byor pa la nges par 'byung *//",
    "NG0023:1270": "de nyid rnal 'byor nyams kyi mchog / kun tu bzang po ye shes klong gi rgyud las /",
    "NG0023:1271": "rnal 'byor nyams su myong ba'i bka' rtags bstan pa'i le'u ste sum cu pa'o ///",
    "NG0023:1272": "/ de nas 'dus pa'i tshogs rnams la //",
    "NG0023:1273": "kun rig ston pas yang gsungs pa //",
    "NG0023:1274": "la zlo spyod pa'i bka' rtags ni //",
    "NG0023:1275": "'khor la bshad kyi yid kyis nyon //",
    "NG0023:1276": "kho na nyid dang sgro 'dogs gcod //",
    "NG0023:1277": "rtogs pas gzhig dang ye shes spyod //",
    "NG0023:1278": "gdeng ldan rnams kyis spyad par bya //",
    "NG0023:1279": "de yang 'dus pa'i snying po nyon //",
    "NG0023:1280": "lus kyi de kho na spyod pa //",
    "NG0023:1281": "rgyal po gtan ma zin pa bzhin //",
    "NG0023:1282": "lus nang chos sku rgyun du gnas //",
    "NG0023:1283": "de phyir mi 'bral gzungs dang ldan //",
    "NG0023:1284": "ngag gi de kho spyod chen ni //",
    "NG0023:1285": "dpe ni dag pa'i brtul zhugs bzhin //",
    "NG0023:1286": "nges pa'i don gyis skyon bral bas //",
    "NG0023:1287": "ngag tu ma brjod chos skur gsal //",
    "NG0023:1288": "sems kyi de kho spyod pa ni //",
    "NG0023:1289": "nags kyi ri dwags bag phebs bzhin //",
    "NG0023:1290": "shes rab rnam gsum thag chod pas //",
    "NG0023:1291": "lhag mthong rig pa'i gdeng gis zin //",
    "NG0023:1292": "chos kyi de kho dmigs pa ni //",
    "NG0023:1293": "nor rnyed gsang ni thub pa bzhin //",
    "NG0023:1294": "gdeng ldan nyams kyi gsang thub pas //",
    "NG0023:1295": "nges don mchog gi dngos grub thob //",
    "NG0023:1296": "kun tu bzang po ye shes klong gi rgyud las /",
    "NG0023:1297": "de kho na nyid la dmigs pa'i spyod pa bstan",
    "NG0023:1298": "pa'i le'u ste so gcig pa'o // // de yang",
    "NG0023:1299": "'dus pa'i snying po nyon //",
    "NG0023:1300": "phyi yi sgro 'dogs gcod pa ni //",
    "NG0023:1301": "dred mo gdos kyis btags pa bzhin //",
    "NG0023:1302": "yul dang 'bral med chos skur shes //",
    "NG0023:1303": "snang bas mi gnod phan mi nus //",
    "NG0023:1304": "nang gi sgro 'dogs gcod pa ni //",
    "NG0023:1305": "mi shes slar la mi ldog bzhin //",
    "NG0023:1306": "mtha' bral nges pa'i gdeng gis zin //",
    "NG0023:1307": "rang rig bde mthong phyir mi ldog / gnyis ka'i sgro 'dogs chod spyod pa //",
    "NG0023:1308": "gnyid sad 'jigs pa bral ba bzhin //",
    "NG0023:1309": "ma rig sangs phyir yul dang bral //",
    "NG0023:1310": "de phyir yid ches gdeng gis zin //",
    "NG0023:1311": "lung gi sgro 'dogs chos spyod ni //",
    "NG0023:1312": "nor stor slar la rnyed pa bzhin //",
    "NG0023:1314": " drang don mdo rgyud sun bton nas //",
    "NG0023:1315": "nges don rnyed pas chos skur rtogs /",
    "NG0023:1316": "kun tu bzang po ye shes klong gi rgyud las /",
    "NG0023:1317": "sgro 'dogs chod pa'i spyod pa bstan pa'i le'u ste so gnyis pa'o ///",
    "NG0023:1318": "/ rdo rje sems dpas yang zhus pa //",
    "NG0023:1319": "zas nor dgra gnyen rtog gzhom phyed //",
    "NG0023:1320": "ye shes spyod pa bstan du gsol //",
    "NG0023:1321": "kun rig ston pas thugs gsol te //",
    "NG0023:1322": "'dus pa'i 'khor la bka' stsal pa //",
    "NG0023:1323": "zas kyi rtog pa gzhom pa'i phyir //",
    "NG0023:1324": "khyi phag bzhin du gtsang dme med //",
    "NG0023:1325": "don zin rtog pa bcos gyur na //",
    "NG0023:1326": "yon tan drug ldan spyod pa'i mchog / gos gyi rtog pa bcom pa'i phyir //",
    "NG0023:1327": "smyon pa bzhin du ngan dgu gon //",
    "NG0023:1328": "gnyen sdang yon tan lnga ldan phyir //",
    "NG0023:1329": "chags med yon tan mchog tu ldan //",
    "NG0023:1330": "gnyen gyi rtog pa gzhom pa'i phyir //",
    "NG0023:1331": "ngo tsha med par chags spyod dang *//",
    "NG0023:1332": "gnyen la sdang ba byas gyur na //",
    "NG0023:1333": "'khor ngan bdud bcom bde ba 'phel //",
    "NG0023:1334": "dgra yi rtog pa gzhom pa'i phyir //",
    "NG0023:1335": "gri bo gshed la 'khor ba bzhin //",
    "NG0023:1336": "chags sdang gzhi la med par shes //",
    "NG0023:1337": "dgra nyid chos skur shes par bya //",
    "NG0023:1338": "de yang 'dus pa'i snying po nyon //",
    "NG0023:1339": "de dag spyod pa gang spyod dang *//",
    "NG0023:1340": "rigs spyod rgyun du bya ba ni //",
    "NG0023:1341": "bram ze'i dam tshig 'gal ba'i phyir //",
    "NG0023:1342": "lung ldan kun gyis byar mi rung *//",
    "NG0023:1343": "kun tu bzang po ye shes klong gi rgyud las /",
    "NG0023:1344": "rtog pa gzhom pa'i spyod pa bstan pa'i le'u ste so gsum pa'o ///",
    "NG0023:1345": "/ kun rig ston pas yang gsungs pa //",
    "NG0023:1346": "gzhi shes blo dngos gcig pa dang *//",
    "NG0023:1347": "brtul zhugs mchog dang bgegs med pa'i //",
    "NG0023:1348": "ye shes rang shar ngas shad kyis //",
    "NG0023:1349": "'dus pa'i 'khor rnams yid kyi nyon //",
    "NG0023:1350": "lung ldan gdams ngag gzhi shes pas //",
    "NG0023:1351": "ngo bo nyid la blo ldan phyir //",
    "NG0023:1352": "gang yang chos skur rang gsal bas //",
    "NG0023:1353": "'dus ma byas pa'i nam mkha' 'dra //",
    "NG0023:1354": "blo dngos gcig par shes pa yis //",
    "NG0023:1355": "gang mthong nyid 'khrul med shes phyir //",
    "NG0023:1356": "snang mthong gang dran chos skur shes //",
    "NG0023:1357": "smig rgyu nam mkhar shes pa 'dra //",
    "NG0023:1358": "brtul zhugs mchog gi spyod pa ni //",
    "NG0023:1359": "mtshams med lnga dang mi dge bcu //",
    "NG0023:1360": "chags sdang lnga la longs spyad kyang *//",
    "NG0023:1361": "lta ba rtogs pa'i grangs su 'gyur //",
    "NG0023:1363": " lung rigs mi 'gal rgyud gnas dang *//",
    "NG0023:1364": "'bol zhing zhi la 'jam 'dod pas //",
    "NG0023:1365": "nges pa'i gdams ngag ma go na //",
    "NG0023:1366": "mkhas kyang rmongs pa snying re rje //",
    "NG0023:1367": "de yang 'dus pa'i snying po nyon //",
    "NG0023:1368": "bgegs med ye shes rang shar ba //",
    "NG0023:1369": "rang gi rnam rtog yod kyi bar //",
    "NG0023:1370": "bgegs kyi mtha' la zad pa med //",
    "NG0023:1371": "dngos su med phyir 'khrul pa'i blo //",
    "NG0023:1372": "mu stegs can la 'dre yod phyir //",
    "NG0023:1373": "'drer 'dzin skye bo ma rig pa //",
    "NG0023:1374": "mo ma'i rdzun gyis glen pa bslus //",
    "NG0023:1375": "dam pa kun gyis 'dre sun bton //",
    "NG0023:1376": "yul dang gol sa chod gyur na //",
    "NG0023:1377": "'dre med rig pa chos skur shes //",
    "NG0023:1378": "gzhi la lha 'dre med rtogs pas //",
    "NG0023:1379": "phan gnod bya ba ming yang med //",
    "NG0023:1380": "de yang 'dus pa'i snying po nyon //",
    "NG0023:1381": "de dag ye shes rang shar ba //",
    "NG0023:1382": "kun brtags zad na 'dre rnams stongs //",
    "NG0023:1383": "'dre ni nyid 'khrul yin pa'i phyir //",
    "NG0023:1384": "ri bong rwa la yod rtog 'dra //",
    "NG0023:1385": "rdzogs pa chen po nges don thams cad 'dus pa'i",
    "NG0023:1386": "yang snying kun tu bzang po ye shes klong gi",
    "NG0023:1387": "rgyud / rin po che gser gyi yang zhun las /",
    "NG0023:1388": "ye shes rang shar gyi spyod pa bstan pa'i le'u ste so bzhi pa'o ///",
    "NG0023:1389": "/ de nas 'dus pa'i tshogs rnams la //",
    "NG0023:1390": "kun rig ston pas yang gsungs pa //",
    "NG0023:1391": "dam tshig ltung med ngas bshad nyon //",
    "NG0023:1392": "rtogs thabs lnga yis ma nyams na //",
    "NG0023:1393": "rang sems mi rtog lung mi ldan //",
    "NG0023:1394": "'khor bar 'khyams kyang 'jigs pa med //",
    "NG0023:1395": "da bu+u la ni las nor 'dra //",
    "NG0023:1396": "ched du ma byas drug nyams na //",
    "NG0023:1397": "byas pa thams cad mi 'grub cing *//",
    "NG0023:1398": "'dir sdug phyi mar dmyal bar ltung *//",
    "NG0023:1399": "rgyal pos chab bsal mi ngan 'dra //",
    "NG0023:1400": "bsrung ba'i dam tshig lnga nyams na //",
    "NG0023:1401": "ma rungs las rnams spyad pa'i phyir //",
    "NG0023:1402": "ma rig mun pa ma sol pas //",
    "NG0023:1403": "rang gi mig ni rang bton 'dra //",
    "NG0023:1404": "srang ba'i dam tshig bzhi nyams na //",
    "NG0023:1405": "'og ma'i sems bskyed sdom zhig pas //",
    "NG0023:1406": "kha na ma tho rnam gsum ltung *//",
    "NG0023:1407": "btson rar chud pa'i mi ngan 'dra //",
    "NG0023:1408": "de yang 'dus pa'i snying po nyon //",
    "NG0023:1409": "de dag dmigs kyis dbye ba ni //",
    "NG0023:1410": "ltung ba'i sgo dgur ltung nges kyis //",
    "NG0023:1411": "de yi sdug bsngal smos thag chad //",
    "NG0023:1412": "las kyis tshe tshad brjod mi langs //",
    "NG0023:1413": "kun tu bzang po ye shes klong gi rgyud las /",
    "NG0023:1414": "ma rtogs pa'i dam tshig nyams pa'i ltung ba'i sgo bstan pa'i le'u ste so lnga pa'o ///",
    "NG0023:1415": "/ de nas kun rig rgyal po yis //",
    "NG0023:1416": "mthar thug ye shes 'bras bu sogs //",
    "NG0023:1417": "'dus pa'i 'khor gyi don ched du //",
    "NG0023:1418": "mngon gyur sangs rgyas bka' stsal pa //",
    "NG0023:1419": "lus med ye shes sgo lnga yis //",
    "NG0023:1420": "sngar ma mthong ba'i zhing khams su //",
    "NG0023:1421": "ye shes mig gi dus gcig mthong *//",
    "NG0023:1422": "'char nub med pa'i nyi zla shar //",
    "NG0023:1423": "zos pa med pa'i ro mchog myong *//",
    "NG0023:1424": "ma bsams pa yi dran pa la //",
    "NG0023:1425": "mi brjed pa yi gzungs dang ldan //",
    "NG0023:1426": "bsgrubs pa med pa'i 'bras bu 'byung *//",
    "NG0023:1427": "rkyen dbang mi 'gyur yul gcig rnyed //",
    "NG0023:1428": "sangs rgyas kun dang dgongs pa gcig / btsal med 'gro don da lta byed //",
    "NG0023:1429": "de yang rdo rje sems dpa' nyon //",
    "NG0023:1430": "rnam smin las med ye shes sku //",
    "NG0023:1431": "rig pa gsal la kha mig can //",
    "NG0023:1432": "sngar ma mthong ba'i chos dbyings la //",
    "NG0023:1433": "zhing khams sangs rgyas ye shes klong *//",
    "NG0023:1434": "chos sku rig pa 'char nub med //",
    "NG0023:1435": "rang sems rtogs pas chos skur shar //",
    "NG0023:1436": "ting 'dzin zas ni nyams su bsten //",
    "NG0023:1437": "ro mchog nyams myong chos skur shes //",
    "NG0023:1438": "de la bsgom bsgrub bya mi dgos //",
    "NG0023:1439": "'khor 'das gnyis su ma bsams pa'i //",
    "NG0023:1440": "lhag mthong dran pa'i ye shes la //",
    "NG0023:1441": "mi brjed gzungs ldan rig pa'i sku //",
    "NG0023:1442": "gang dran rang rig kun khyab phyir //",
    "NG0023:1443": "dus gsum skye 'gag med pa yi //",
    "NG0023:1444": "'bras bu bar dor ye shes ldan //",
    "NG0023:1445": "ma rig bag chags shes pa'i phyir //",
    "NG0023:1446": "rkyen bzhis bskyed pa'i dbang mi 'gyur //",
    "NG0023:1447": "spyir chib sa la nges par 'gro //",
    "NG0023:1448": "lhun grub mngon 'gyur dus der 'grub //",
    "NG0023:1449": "sangs rgyas kun dang mnyam pa'i phyir //",
    "NG0023:1450": "dgongs pa kun bzang nga dang mnyam //",
    "NG0023:1451": "de yang rdo rje sems dpa' nyon //",
    "NG0023:1452": "chos sku'i gzugs brnyan gzugs sku 'byung *//",
    "NG0023:1453": "gza' skar gzugs rnyan me long bzhin //",
    "NG0023:1454": "ma btsal lhun gyis chos skur grub //",
    "NG0023:1455": "de nyid don ldan da lta byas //",
    "NG0023:1456": "ye shes lus la rig pa'i thugs //",
    "NG0023:1457": "ye shes rang shar don rtogs pas //",
    "NG0023:1458": "rang byung chos sku kha mig can /",
    "NG0023:1459": "ye shes sgo lnga gsal bar 'dus //",
    "NG0023:1460": "theg gzhan sangs rgyas 'dod pa de //",
    "NG0023:1461": "blos byas rnam gsum nges don med //",
    "NG0023:1462": "de phyir yang ti sangs rgyas kyi //",
    "NG0023:1463": "'bras bu bar dor sangs rgyas sku //",
    "NG0023:1464": "kun tu bzang po ye shes klong gi rgyud las /",
    "NG0023:1465": "nges don gyi sangs rgyas bstan pa'i le'u ste so drug pa'o ///",
    "NG0023:1466": "/ de nas ston pa kun bzang gis //",
    "NG0023:1468": " 'dus pa'i 'khor la don gtad pa //",
    "NG0023:1469": "nges don 'dus pa'i yang snying 'di //",
    "NG0023:1470": "sangs rgyas kun gyis gsungs pa'i chos //",
    "NG0023:1471": "rig 'dzin rnams kyis thugs la sbas //",
    "NG0023:1472": "chos skyong kun gyis gter ltar bsrung *//",
    "NG0023:1473": "mkha' 'gro rnams kyis mig ltar 'tsho //",
    "NG0023:1474": "de phyir rgyud 'di shin tu gnyan //",
    "NG0023:1475": "de don man ngag nges don 'di //",
    "NG0023:1476": "log sred chags zhen ma nges la //",
    "NG0023:1477": "nam yang bstan par ma gsungs so //",
    "NG0023:1478": "de yang rdo rje sems dpa' nyon //",
    "NG0023:1480": " yang dag nges don khyad par can //",
    "NG0023:1481": "'bras bu mngon 'byung nges pa 'di //",
    "NG0023:1482": "snod ngan rnams la ma gsang na //",
    "NG0023:1483": "tshe thung sdug bsngal nad 'byung zhing *//",
    "NG0023:1484": "phyi ma thar med dmyal bar ltung *//",
    "NG0023:1485": "de phyir mi bstan snod ngan ni //",
    "NG0023:1487": " bla mar mi gus nga rgyal can //",
    "NG0023:1488": "tshul 'chos byed cing slob dpon smod //",
    "NG0023:1489": "dbul ba med par gdams ngag 'dod //",
    "NG0023:1490": "bka' rkun byas nas yod tshul ston //",
    "NG0023:1491": "don ma go bas chos la sdang *//",
    "NG0023:1492": "dpe rkun byas pas phyi thag thung *//",
    "NG0023:1493": "'gran sems bcug pas mched dang mkhon //",
    "NG0023:1494": "gnas lugs ma shes rang mthong che //",
    "NG0023:1495": "nga rang mkhas zhes bla ma smod //",
    "NG0023:1496": "sngon nas yod zer rdzun du smra //",
    "NG0023:1497": "gzhan nas rnyed zer thabs kyis tshol //",
    "NG0023:1498": "phyi nas dbul zhes slob dpon brid //",
    "NG0023:1499": "chos rjes bya zhes thabs kyis bslu //",
    "NG0023:1500": "g.yo sgyu skyon kyis chos 'tshol la //",
    "NG0023:1501": "nam yang bstan par mi bya'o //",
    "NG0023:1502": "de yang 'khor gyi snying po nyon //",
    "NG0023:1503": "gal te 'khor gyis chos bstan na //",
    "NG0023:1504": "phyi nang chos skyong kun khros nas //",
    "NG0023:1505": "ma nyes kha yogs sna tshogs 'ong *//",
    "NG0023:1506": "byas pa med par mi rnams sdang *//",
    "NG0023:1507": "ser snas bsags pa'i rdzas rnams brlag / rang nyid smyo 'bog sgur por 'gro //",
    "NG0023:1508": "rgyal 'gong chags nas gnas mi rnyed //",
    "NG0023:1509": "phyi mar dmyal ba chen por ltung *//",
    "NG0023:1510": "de phyir shin tu gsang bar bya //",
    "NG0023:1511": "de tshe nges don yang snying 'di //",
    "NG0023:1512": "gu lang gser bzhin mi nub tsam //",
    "NG0023:1513": "snod ldan 'ga' la bstan pa las //",
    "NG0023:1514": "snang dgu kun gyi spyod yul min //",
    "NG0023:1515": "'khor rnams nges pa de ltar zhog / kun tu bzang po ye shes klong gi rgyud las /",
    "NG0023:1516": "rgyud gtad pa'i le'u ste so bdun pa'o ///",
    "NG0023:1517": "/ rgya gar gyi mkhan po bi ma la mi tra dang */",
    "NG0023:1518": "bod kyi lots+tsa ba a tsar+ya dran pa ye shes",
    "NG0023:1519": "kyis bsgyur cing zhus te gtan la phab pa rdzogs",
    "NG0023:1520": "so // rdzogs pa chen po nges don 'dus pa'i",
    "NG0023:1521": "yang snying kun tu bzang po ye shes klong gi",
    "NG0023:1522": "rgyud rin po che gser gyi yang zhun zhes bya",
    "NG0023:1523": "so // ba / shang pa che chung ba ye shes  rgyal mtshan gyi thugs dam /",
    "NG0023:1524": "bla ma gnyan chung ba la gnang ba /",
    "NG0023:1525": "gnyan chung bas 'brom zhang 'bar la gnang ba /",
    "NG0023:1526": "rje btsun zhang 'bar gyis /",
    "NG0023:1527": "skye sgom la gnang ba /",
    "NG0023:1528": "skye sgom gyis /"
}