{
    "T02D3296:39a-0": "@39a # // rgya gar skad du /",
    "T02D3296:39a-1": "badzra b'a r'a h'i ba shya bi dhi:/",
    "T02D3296:39a-2": "bod skad du /",
    "T02D3296:39a-3": "rdo rje phag mo'i dbang du bya ba'i cho ga /",
    "T02D3296:39a-4": "rdo rje phag mo la phyag 'tshal lo //",
    "T02D3296:39a-5": "sems can dbang du byas nas 'phags pa'i bden pa",
    "T02D3296:39a-6": "bzhi la 'jug pa rnams la dbang du bya ba'i",
    "T02D3296:39a-7": "cho ga bshad par bya ba'o //",
    "T02D3296:39a-8": "de ni sngon bshad pa'i rim pas bcom ldan 'das ma yongs su rdzogs par bya ba las /",
    "T02D3296:39a-9": "gzhan yangs bon dang phyag mtshan dmar po yongs su",
    "T02D3296:39a-10": "gyur pa las sku mdog dmar mor rnam par bsgoms",
    "T02D3296:39a-11": "shing legs par mchod de /",
    "T02D3296:39a-12": "mi bskyod rdo rje zhes bya ba la sogs pa'i tshigs su bcad pas bstod pa yang byas la /",
    "T02D3296:39a-13": "de kho na nyid gsum las nges par grub pa'i",
    "T02D3296:39a-14": "thod pa kha sbub pa gsum gyi steng du yi",
    "T02D3296:39a-15": "ge a'a dmar po las byung ba'i padma'i snod kyi",
    "T02D3296:39a-16": "steng du dam tshig bcu dang /",
    "T02D3296:39a-17": "dbyangs bcu drug dang /",
    "T02D3296:39a-18": "ka la sogs pa'i gsal byed sum cu rtsa bzhis kyang byin gyis brlabs par bltas pa'o //",
    "T02D3296:39a-19": "'og tu yam dang ram yongs su gyur pa las rlung dang /",
    "T02D3296:39a-20": "me'i dkyil 'khor gnyis kyis bar zhing bskol te /",
    "T02D3296:39a-21": "dam tshig rnams dang sa bon de dag gi 'od",
    "T02D3296:39a-22": "zer gyis kyang bskul ba'i de bzhin gshegs pa'i tshogs",
    "T02D3296:39a-23": "spyan drangs la de'i nang du bstim mo //",
    "T02D3296:39a-24": "dbyangs yig dang po las byung ba'i zla ba'i dkyil",
    "T02D3296:39a-25": "'khor gyi steng du yi ge h'um las byung zhing",
    "T02D3296:39a-26": "/ des byin gyis brlabs shing zla ba la gnas",
    "T02D3296:39a-27": "pa'i rdo rje dkar po rtse lnga pa 'od zer",
    "T02D3296:39a-28": "gyi dra ba 'phro ba dang ldan pa'o //",
    "T02D3296:39b-0": "rdo rje 'dzin pa yang zla ba dang rdo rje la legs par bzhugs @39b par bya ba'o //",
    "T02D3296:39b-1": "ma smin pa dang yid gnyis la sogs pa'i skyon",
    "T02D3296:39b-2": "dag par byed pa de'i steng du yi ge aom",
    "T02D3296:39b-3": "bsgom par bya ste /",
    "T02D3296:39b-4": "de'i 'od spros pas bdud rtsi'i sku mnga' ba'i de bzhin gshegs pa rnams dang /",
    "T02D3296:39b-5": "'jig rten gyi khams sna tshogs na gnas pa'i bdud rtsi yang de la gzhug par bya ba'o //",
    "T02D3296:39b-6": "rang sngags kyang rab tu gzhug par bya ba'o //",
    "T02D3296:39b-7": "ji lta ba bzhin du bdud rtsi grub pa mthong ba dang /",
    "T02D3296:39b-8": "de kho na nyid gsum gyis byin gyis brlabs la /",
    "T02D3296:39b-9": "cho ga bzhin du bdud rtsi myang bar bya ste /",
    "T02D3296:39b-10": "ji srid 'dod pa'i bar du rnam par bsgom par bya zhing /",
    "T02D3296:39b-11": "rang gi ming gi yi ge yongs su gyur pa",
    "T02D3296:39b-12": "las bsgrub bya mdun du mngon du phyogs par bltas",
    "T02D3296:39b-13": "la / sngags kyi phreng ba de dag las kun",
    "T02D3296:39b-14": "nas byung ba'i 'od zer gyis de bkug la de",
    "T02D3296:39b-15": "la bstim par bya ba'o //",
    "T02D3296:39b-16": "de'i sems kyis aa yongs su gyur pa las shin",
    "T02D3296:39b-17": "tu dmar ba'i zla ba'i dkyil 'khor la aa bsgoms",
    "T02D3296:39b-18": "la / sngags kyi phreng ba de dag las nges",
    "T02D3296:39b-19": "par byung ba'i lha mo mdog dmar mo phyag g-yon",
    "T02D3296:39b-20": "pas yi ge hr'i: las byung ba'i zhags pa bsnams",
    "T02D3296:39b-21": "la / pa / phyag g-yas pas autpala dmar po'i",
    "T02D3296:39b-22": "rig pa dang mtshungs pa'i rdo rje lcags kyu dang",
    "T02D3296:39b-23": "ldan pa bsgrub bya'i mdun du blta ste /",
    "T02D3296:39b-24": "rnal 'byor bas aom a'a: hr'i: che ge mo'i sems",
    "T02D3296:39b-25": "khug cig h'um dza: bya ba 'dis de la bka'",
    "T02D3296:39b-26": "bsgo bar bya ba'o //",
    "T02D3296:39b-27": "de nas lha mo de cho ga bzhin du legs par zhugs te /",
    "T02D3296:39b-28": "zhags pas legs par bzung zhing lcags kyus bskul bar",
    "T02D3296:39b-29": "gyur pas ji lta ba bzhin du legs par bkug",
    "T02D3296:39b-30": "nas rang gi sems la legs par bcug pa dang",
    "T02D3296:39b-31": "/ lha mo yang sngags kyi phreng ba la nang du thim par blta bar bya ba'o //",
    "T02D3296:39b-32": "de nas de skra zhig pa myos shing lus rang",
    "T02D3296:39b-33": "dbang med par dga' bar bya 'dod pas gcig tu",
    "T02D3296:39b-34": "mchog tu dbang du gyur par byas pas lag pa",
    "T02D3296:39b-35": "thal mo sbyar ba dang ldan pas ci bgyi ba",
    "T02D3296:39b-36": "nyid du sgrub pa po la mngon du phyogs par",
    "T02D3296:39b-37": "bya ba'o // rdo rje phag mo'i sgrub thabs rdzogs so /"
}