{
    "T02TD3304E:47a-0": "@47a # // rgya gar skad du /",
    "T02TD3304E:47a-1": "ma h'a k'a la s'a dha nam /",
    "T02TD3304E:47a-2": "bod skad du /",
    "T02TD3304E:47a-3": "mgon po nag po'i sgrub thabs /",
    "T02TD3304E:47a-4": "de kho na bzhin du sngar bshad pa'i rim pas /",
    "T02TD3304E:47a-5": "stong pa nyid bsgoms pa'i rjes thogs la /",
    "T02TD3304E:47a-6": "sna tshogs padma dang nyi ma la yi ge h'um gi de kho na nyid kha dog nag po yongs su rdzogs pa las /",
    "T02TD3304E:47a-7": "dpal dang ldan pa'i rje btsun mgon po nag po ste /",
    "T02TD3304E:47a-8": "zhal gcig phyag gnyis pa /",
    "T02TD3304E:47a-9": "sku mdog nag po /",
    "T02TD3304E:47b-0": "spyan @47b gsum pa /",
    "T02TD3304E:47b-1": "'bar ba chen po gri gug dang thod pa phyag g-yas pa dang g-yon pas 'dzin pa /",
    "T02TD3304E:47b-2": "mgo bo'i phreng bas rgyan du byas pa /",
    "T02TD3304E:47b-3": "skra kham pa gyen la 'phyur ba /",
    "T02TD3304E:47b-4": "sku la do shal dang ldan pa /",
    "T02TD3304E:47b-5": "mche ba 'jigs pa dang /",
    "T02TD3304E:47b-6": "yan lag thams cad la 'jigs pa chen po dang ldan pa'i lto 'phyes brgyan pa /",
    "T02TD3304E:47b-7": "sku bong thung ba /",
    "T02TD3304E:47b-8": "zhal nas khrag 'dzag par gyur par bdag nyid skad cig gis rnam par rdzogs par byas la /",
    "T02TD3304E:47b-9": "sngags bzlas par bya ba'o //",
    "T02TD3304E:47b-10": "de la sngags ni 'di yin te /",
    "T02TD3304E:47b-11": "aom sh'i ma h'a k'a la h'um h'um phat phat sv'a h'a /",
    "T02TD3304E:47b-12": "dug dang khrad dang /",
    "T02TD3304E:47b-13": "ra son yungs kar gyis mgon po nag po la bdug pa phul la /",
    "T02TD3304E:47b-14": "dza phu li sha dang /",
    "T02TD3304E:47b-15": "chang dang /",
    "T02TD3304E:47b-16": "me tog dang /",
    "T02TD3304E:47b-17": "byugs pa dang /",
    "T02TD3304E:47b-18": "lcags kyu lnga dang /",
    "T02TD3304E:47b-19": "bdud rtsi rnams kyis mgon po nag po la gtor ma dbul bar bya'o //",
    "T02TD3304E:47b-20": "sngags ni 'di yin te /",
    "T02TD3304E:47b-21": "aom sh'i ma k'a l'a ya sh'a sa n'a au pa h'a ri ne ae sha aa pa shtsi ma k'a ko aa yam ai dam /",
    "T02TD3304E:47b-22": "ratna tra y'a ya aa pa k'a ri nam ya di pra ti dznya smar si ta d'a ai dam /",
    "T02TD3304E:47b-23": "dusht'am kha kha kh'a hi kh'a hi m'a ra m'a ra grihna grihna /",
    "T02TD3304E:47b-24": "bandha bandha /",
    "T02TD3304E:47b-25": "ha na ha na da ha da ha pa tsa pa tsa di na me ke na m'ar ya h'um h'um phat phat /",
    "T02TD3304E:47b-26": "'di la mngon spyod ni 'di yin te /",
    "T02TD3304E:47b-27": "tshva ba gsum gyis bsgrub bya'i gzugs brnyan byas la /",
    "T02TD3304E:47b-28": "lus tshes mas gang bar byas te /",
    "T02TD3304E:47b-29": "dug dang skye tshes cho ga bzhin du bris la /",
    "T02TD3304E:47b-30": "me la gang gi ming nas bsros pa de ni de'i skad cig la mi mthong bar 'gyur ro //",
    "T02TD3304E:47b-31": "slob dpon la ni rtag tu zhe sdang gang //",
    "T02TD3304E:47b-32": "dkon mchog gsum ni spong bar byed gang dang //",
    "T02TD3304E:47b-33": "sems can du ma gtso bar byed pa rnams //",
    "T02TD3304E:47b-34": "mgon po nag pos za bar byed pa yin //",
    "T02TD3304E:47b-35": "de lus sha ni gcod par byed pa dang //",
    "T02TD3304E:47b-36": "khrag kyang 'thung bar byed dang de bzhin du //",
    "T02TD3304E:47b-37": "mgo po la ni rnam par gnas byas nas //",
    "T02TD3304E:47b-38": "til tsam du ni gcod par byed pa yin //",
    "T02TD3304E:47b-39": "zhes bya ba la sogs pa rgya cher go bar bya ba yin no //",
    "T02TD3304E:47b-40": "dpal dang ldan pa'i mgon po nag po'i sgrub thabs yongs su rdzogs so /",
    "T02TD3304E:47b-42": "// / banda ta aa bha ya la sogs ba las dge slong tshul khrims rgyal mtshan gyis bsgyur ba'o /",
    "T02TD3304E:47b-44": "// / snying po rtog mkhas dag gis 'gal med chos kyang 'gal bar rtogs pa'i 'gro don bstan 'jug rim par bca' ba mdzad mod kyi //",
    "T02TD3304E:48a-0": "bag @48a * //",
    "T02TD3304E:48a-1": "yangs 'gyur dang theg mchog dus 'dir rgyud bzhi'i snying khu mchog dang mchog min dngos grub rnams ni sgrub byed sgrub pa'i thabs //",
    "T02TD3304E:48a-2": "pa tshab tshul khrims rgyal mtshan gyis bsgyur dge ba skyon bral des ni skye dgu chos mchog snod dang brtson ldan 'bras thob shog / dang por bdag sogs sgrib zad sngags pa'i chos ldan skad thabs gang gis 'dul bas rtag tu chos ni ston gyur ci / mos pa'i khyad par gyis rgya gar na sgrub thabs bsdus pa 'ga' zhig srid na yang gzhung snyan dngags dang ldan pas sam skri ta mchog tu gyur cing don bzang la gdams ngag che ba rnams bsdebs pa ;",
    "T02TD3304E:48a-3": "aa bha y'a k'a ra'i phyag dpe las pandi ta chen bo de dag dang /",
    "T02TD3304E:48a-4": "ba tshab kyi rigs su skyes pa'i dge slong tshul khrims rgyal mtshan gyis sngon gyi khrims las ma 'das par bsgyur ba'i tshad du bsgyur ba'o//"
}