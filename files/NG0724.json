{
    "NG0724:1": "@#// rgya gar skad du /",
    "NG0724:2": "badzra pa ni ga ru da srog tshig nan ma",
    "NG0724:3": "ha gu h+ya su ni tra na ma tan tra",
    "NG0724:4": "/ bod skad du /",
    "NG0724:5": "gsang ba don 'dus phyag na rdo rje khyung dang bcas pa'i rgyud /",
    "NG0724:6": "srog tshig gsang ba zhes bya ba /",
    "NG0724:7": "rdo rje khros pa'i khyung la phyag 'tshal lo //",
    "NG0724:8": "'di skad bdag gis thos pa'i dus gcig na /",
    "NG0724:9": "lcang lo can gyi pho brang na gsang ba'i bdag",
    "NG0724:10": "po phyag na rdo rje la dus gsum gyi sangs",
    "NG0724:11": "rgyas thams cad 'dus nas mthu dang stobs su ldan",
    "NG0724:12": "par dbang bskur te /",
    "NG0724:13": "de'i tshe de'i dus na srid pa sa bla dang",
    "NG0724:14": "sa stengs kyi gdug pa thams cad btul nas bran",
    "NG0724:15": "por byas so // de nas bcom ldan 'das kyis",
    "NG0724:16": "srid pa sa 'og gi klu gnyan dang sa bdag",
    "NG0724:17": "'dul ba'i ting nge 'dzin du zhugs te /",
    "NG0724:18": "rgya mtsho chen po rin po che'i gling gdug pa",
    "NG0724:19": "klu yi grong khyer du byon nas zhabs kyi pus",
    "NG0724:20": "mo man chad las ma nub pa'i sku nam mkha'i",
    "NG0724:21": "mtha' dang mnyam pa sprul nas /",
    "NG0724:22": "ye shes 'bar ba'i sku dang */",
    "NG0724:23": "gsung dang */",
    "NG0724:24": "thugs dang */",
    "NG0724:25": "yon tan dang */",
    "NG0724:26": "'phrin las las khyung lnga sprul te /",
    "NG0724:27": "klu gnyan dang sa bdag la sogs pa btul lo //",
    "NG0724:28": "de yang rgyal rigs dang */",
    "NG0724:29": "rje rigs dang */",
    "NG0724:30": "bram ze dang */",
    "NG0724:31": "dmangs rigs dang */",
    "NG0724:32": "gdol ba'i rigs rnams thams cad btul ba las /",
    "NG0724:33": "de'i tshe gdug pa che zhing bden pa ma mthong ba'i klu dang */",
    "NG0724:34": "gnyan dang sa bdag gdug pa can 'dul dka' zhing */",
    "NG0724:35": "sdongs zla sgron cing dregs pa che ste /",
    "NG0724:36": "de dag thams cad gdul ba'i phyir rdo rje khros pa'i bya khyung du sprul nas btul te /",
    "NG0724:37": "om tsan+da ma ha ro sha na badzra ga ru da hum phat /",
    "NG0724:38": "srog tshig nan rbad /",
    "NG0724:39": "lus rdul na ga ma ra ya phat /",
    "NG0724:40": "ram ram dz+wa la dz+wa la /",
    "NG0724:41": "shi shi rdul phung rbad sod /",
    "NG0724:42": "ces gsungs pas klu dang */",
    "NG0724:43": "gnyan dang */",
    "NG0724:44": "sa bdag la sogs pa'i gnas stong pa tsam du gyur to //",
    "NG0724:45": "srog tshig gsang ba don 'dus kyi rgyud las /",
    "NG0724:46": "gdug pa'i sde bcom zhing bstan pa'i le'u ste dang po'o //    // de nas bcom @#//",
    "NG0724:47": "ldan 'das rdo rje gtum pos dpal chen po'i stobs",
    "NG0724:48": "dang ldan pa'i ting nge 'dzin du zhugs pa las",
    "NG0724:49": "/ khro bo bdud rtsi 'khyil pa rang gi stan las langs te gsol ba /",
    "NG0724:50": "kye ma ho bcom ldan 'das gsang ba'i bdag po /",
    "NG0724:51": "'dzam bu'i gling gi 'gro ba rkang gnyis pa rnams la klu dang */",
    "NG0724:52": "gnyan dang */",
    "NG0724:53": "sa bdag la sogs pas 'tshe ba de dag thugs rjes bskyab pa'i phyir /",
    "NG0724:54": "nyid kyi thugs rje'i rol pa chen po'i 'phrin las bshad du gsol //",
    "NG0724:55": "zhes gsol to //",
    "NG0724:56": "de nas dpal rdo rje gtum pos bka' stsal pa /",
    "NG0724:57": "khro bo las kyi bdag nyid rdo rje 'dzin pa",
    "NG0724:58": "nyon cig / nyid kyi zhus pa'i don de bdag",
    "NG0724:59": "gis bshad cing bstan par bya'o //",
    "NG0724:60": "de la 'dzam bu'i gling gi sems can rkang gnyis pa rnams la klu'i dug bsrung ba dang */",
    "NG0724:61": "klu'i dug dbyung ba gnyis su shes par bya'o //",
    "NG0724:62": "de la klu'i dug bsrung ba ni //",
    "NG0724:63": "om tsan+da ma ha ro sha da badzra ga ru da hum phat /",
    "NG0724:64": "om sid d+har+tha ga ru da bi shud d+he na ga nan /",
    "NG0724:65": "kha tham kha tham /",
    "NG0724:66": "nyi ma sa sla nan /",
    "NG0724:67": "klad pa nan /",
    "NG0724:68": "tsit+ta gu li nan /",
    "NG0724:69": "ku na zhi tsi tra mur bzlog byer /",
    "NG0724:70": "na ga shig / na ga nan /",
    "NG0724:71": "na ga mgo la nan /",
    "NG0724:72": "na ga ra dza byer byer phat phat /",
    "NG0724:73": "ces bzlas pas ni klu'i dug mthong ba dang */",
    "NG0724:74": "reg pa dang */",
    "NG0724:75": "yid kyi dug dang */",
    "NG0724:76": "bsam pa dang */",
    "NG0724:77": "kha rlang la sogs pa'i dug sel lo //",
    "NG0724:78": "nya mkhris la sogs pa'i rdzas la khri phrag tu",
    "NG0724:79": "bzlas nas bsngags na klu'i dug gis mi tshugs te",
    "NG0724:80": "/ thams cad bsrung par byed do //",
    "NG0724:81": "gzhan yang rnal 'byor ba bstan pa bsrung ba dang */",
    "NG0724:82": "dgra bo la gtad byed tsam na yang de kho na la nan tan du shes par bya ste /",
    "NG0724:83": "klu dang */",
    "NG0724:84": "gnyan dang */",
    "NG0724:85": "sa bdag srung ba ni 'di las lhag pa med par bshad do //",
    "NG0724:86": "zhes gsungs so //",
    "NG0724:87": "srog tshig gsang ba don 'dus las /",
    "NG0724:88": "klu'i dug rigs bsrung ba'i le'u ste gnyis pa'o //       // de nas gzhan yang bka' stsal ba //",
    "NG0724:89": "nyon cig khro bo las kyi rigs //",
    "NG0724:90": "'dzam bu'i gling gi 'gro ba la //",
    "NG0724:91": "klu dang gnyan dang sa bdag rnams //",
    "NG0724:92": "gdug cing gnod par gyur pa la //",
    "NG0724:93": "dang po klu yi dug rigs kyis //",
    "NG0724:94": "zin pa rnams la 'di ltar bya //",
    "NG0724:95": "dang po zin sa brtag par bya //",
    "NG0724:96": "de nas dug nad dbyung ba'i phyir //",
    "NG0724:97": "bsam gtan rnam lnga'i 'khor lo bsgom //",
    "NG0724:98": "skyabs 'gro sems bskyed ldan par bya //",
    "NG0724:99": "dbang dang rjes gnang thob nas kyang *//",
    "NG0724:100": "rdo rje gtum po bsgom par bya //",
    "NG0724:101": "thugs khar sprul pa'i khyung nag bsgoms //",
    "NG0724:102": "gshog pa thams cad rdo rjes gtams //",
    "NG0724:103": "sder mos sa bdag klu gnyan 'dzin //",
    "NG0724:104": "ye shes spyan drangs mchod bstod bya //",
    "NG0724:105": "dbang dang byin brlabs rdzogs nas ni //",
    "NG0724:106": "tsa ba'i snying po bzlas par bya //",
    "NG0724:107": "om tsan+da ma ha ro kha na badzra ga ru da hum phat /",
    "NG0724:108": "ces pa bzlas te bsnyen pa'o //",
    "NG0724:109": "dang po lha nyid bsgom byas na //",
    "NG0724:110": "rkun po phug tu zhugs pa 'dra //",
    "NG0724:111": "de nas bsam gtan 'khor lo @#//",
    "NG0724:112": "bsam //",
    "NG0724:113": "srog tshig dag gi gdon dang bral //",
    "NG0724:114": "lus sbyong ting nge 'dzin ces bya //",
    "NG0724:115": "zhes gsungs so //",
    "NG0724:116": "gsang ba don 'dus srog tshig las /",
    "NG0724:117": "lus sbyong bsam gtan gyi le'u ste gsum pa'o //    // de nas bdud rtsi 'khyil pas gsol pa /",
    "NG0724:118": "bcom ldan gsang bdag rdo rje 'dzin //",
    "NG0724:119": "gdug pa'i nad kyis zin pa la //",
    "NG0724:120": "gso ba'i thabs mchog khyad par can //",
    "NG0724:121": "rim par bdag la bshad du gsol //",
    "NG0724:122": "zhes gsol pa dang */",
    "NG0724:123": "bcom ldan 'das kyis man ngag tu bstan pa'i gsang sngags bka' stsal pa /",
    "NG0724:124": "dang po rtsa sngags sbyin par bya //",
    "NG0724:125": "de nas gdon ni ma slongs na //",
    "NG0724:126": "snga mar gsung ba'i srog tshig bzlas //",
    "NG0724:127": "de nas the tshom spang bya ste //",
    "NG0724:128": "de la 'bad de bzlas par bya //",
    "NG0724:129": "de nas phugs tshol 'di nyid de //",
    "NG0724:130": "na ga ag+nai dz+wa la dz+wa la ram ram ma ra ya phat /",
    "NG0724:131": "des ni grol bar dka' bas na //",
    "NG0724:132": "te bam te bam kring krung kring krung tog tog",
    "NG0724:133": "tshal pa tshal pa gnod byed ma ra ya rbad",
    "NG0724:134": "hum phat / de bzlas grol bar the tshom med //",
    "NG0724:135": "gal te chu ser che ba na //",
    "NG0724:136": "chu ser dbyung ba'i drag sngags la //",
    "NG0724:137": "gnod byed lus la ha sa ha sa te pam",
    "NG0724:138": "te pam kri krung kri krung thog thog tshal pa",
    "NG0724:139": "tshal pa ha la ha la ram ram shag rbad",
    "NG0724:140": "/ dug chung rbad /",
    "NG0724:141": "na ga tsa ma ri phyung */",
    "NG0724:142": "sa kra pu me nan dug phyung rbad hum hum phat phat /",
    "NG0724:143": "chu ser thams cad 'bri bar byed //",
    "NG0724:144": "dang po rtsa sngags ma 'gyur ba'i //",
    "NG0724:145": "sham bur gdags shing bzlas par bya //",
    "NG0724:146": "des ni gdug pa'i nad las grol //",
    "NG0724:147": "the tshom med par ngas bshad do //",
    "NG0724:148": "zhes gsungs so //",
    "NG0724:149": "gsang ba don 'dus srog tshig las /",
    "NG0724:150": "gdug pa'i nad dbyung ba'i le'u ste bzhi pa'o //     // de nas gzhan yang bka' stsal pa //",
    "NG0724:151": "gdug pa klu yis zin pa la //",
    "NG0724:152": "sdong sde bsam gyis mi khyab ste //",
    "NG0724:153": "khyad par pe te'u nag mo 'ong *//",
    "NG0724:154": "de dag kun kyang las kyis nyul //",
    "NG0724:155": "de dag ting 'dzin gsar la bzlas //",
    "NG0724:156": "bzlas pa byed pa'i bar du yang *//",
    "NG0724:157": "smra bcad 'bum 'gyur yon tan che //",
    "NG0724:158": "ting 'dzin gsal ba man ngag yin //",
    "NG0724:159": "bla ma dag dang yi dam lha //",
    "NG0724:160": "ma yengs mos pa rgyun byas na //",
    "NG0724:161": "myur du grol bar the tshom med //",
    "NG0724:162": "som nyi can ni nad kyis 'dzin //",
    "NG0724:163": "de dag grol bar ngas ma bshad //",
    "NG0724:164": "de bas nan tan rtse gcig bya'o //",
    "NG0724:165": "zhes gsungs so //",
    "NG0724:166": "srog tshig gsang ba don 'dus las /",
    "NG0724:167": "gdug pa'i nad la don gyi man ngag bstan pa'i",
    "NG0724:168": "le'u ste lnga pa'o // // de nas yang khro",
    "NG0724:169": "bo bdud rtsi 'khyil bas gsol pa //",
    "NG0724:170": "kye ma'o dpa' bo bcom ldan 'das //",
    "NG0724:171": "gdug pa'i nad rnams gso ba la //",
    "NG0724:172": "log non rim pa ma gsungs pa //",
    "NG0724:173": "thugs rje 'gro ba bskyab tu gsol //",
    "NG0724:174": "zhes gsol pa dang */",
    "NG0724:175": "de nas gsang ba'i bdag pos bka' stsal pa //",
    "NG0724:176": "log non rim pa 'di lta ste //",
    "NG0724:177": "nad pa snying 'phyo glu len cing *//",
    "NG0724:178": "bzlas pa shol bar gyur pa",
    "NG0724:180": "[(]25[)]@#// na //",
    "NG0724:181": "pe te'u brdung zhing gzir bar bya //",
    "NG0724:182": "lce nyid gdon gyis bzung gyur na //",
    "NG0724:183": "lce yi rtsa bar 'dab brgyad la //",
    "NG0724:184": "om la sngags kyis bskor bar bsam //",
    "NG0724:185": "lce nyid rdo rje rtse lnga yi //",
    "NG0724:186": "steng ma'i rwa gsum sngags kyis spras //",
    "NG0724:187": "de la dmigs bzlas grol bar bshad //",
    "NG0724:188": "pho ba na zhing zas mi 'ju //",
    "NG0724:189": "de pho bar ting 'dzin bsam //",
    "NG0724:190": "des grol ba ru bshad pa yin //",
    "NG0724:191": "gal te yul lha gdon gyur na //",
    "NG0724:192": "lci 'thibs ting 'dzin mi gsal te //",
    "NG0724:193": "bden pa bdar la gtor ma sbyin //",
    "NG0724:194": "rtag tu lha dang snying rje bsgom //",
    "NG0724:195": "zug gzer skyes na bzlas pa yang *//",
    "NG0724:196": "khyed kyis phri la bzlas par bya //",
    "NG0724:197": "klu bdud dag la gtor ma gtang *//",
    "NG0724:198": "de la drag po byar mi rung *//",
    "NG0724:199": "zhes gsungs so //",
    "NG0724:200": "rgyud gsang ba srog tshig don 'dus las /",
    "NG0724:201": "log gnon rim pa'i le'u ste drug pa'o //     // de nas gzhan yang bka' stsal pa //",
    "NG0724:202": "thig le nad pa'i zungs yin te //",
    "NG0724:203": "gal te 'chor na 'di ltar bya //",
    "NG0724:204": "ku ku dkar po'i bal skud la //",
    "NG0724:205": "sngags kyis btab la rdo rje bcings //",
    "NG0724:206": "om shu tra d+ha ra ni pri d+ha ra te swa ha /",
    "NG0724:207": "yang na tshon skud dag la sngags //",
    "NG0724:208": "de ni thub par 'gyur ba yin //",
    "NG0724:209": "yang na gu gul mu zi dang */",
    "NG0724:210": "mi yi klad pa shu dag sbyar //",
    "NG0724:211": "de skud thub par 'gyur ba yin //",
    "NG0724:212": "rtse mor bya thal bsku bar bya //",
    "NG0724:213": "rtsa bar sre mog byugs pas thub //",
    "NG0724:214": "de ni yang dag mchog tu bshad //",
    "NG0724:215": "ces gsungs so //",
    "NG0724:216": "srog tshig man ngag gsang ba don 'dus kyi rgyud las /",
    "NG0724:217": "thig le bsrung ba'i le'u ste bdun pa'o // //",
    "NG0724:218": "de nas yang bcom ldan 'das rdo rje gtum pos",
    "NG0724:219": "// khro bo bdud rtsi 'khyil pa la bka' stsal pa /",
    "NG0724:220": "'gro ba sems can rigs mang yang */",
    "NG0724:221": "rkang gnyis 'gro ba mi rnams la //",
    "NG0724:222": "nad ni rlung dang mkhris pa dang *//",
    "NG0724:223": "bad kan 'dus pa khrag chu ser //",
    "NG0724:224": "klu yi dug lnga'i rten tu gyur //",
    "NG0724:225": "nyon mongs dug lngas rkyen bslangs nas //",
    "NG0724:226": "nad dang mdze dang ha lar gyur //",
    "NG0724:227": "de 'dul gnyen por rgyud 'di gsungs //",
    "NG0724:228": "'gro ba mi la gdug pa'i nad //",
    "NG0724:229": "na ba za ba ber ba dang *//",
    "NG0724:230": "'khyug cing grang ba la sogs 'byung *//",
    "NG0724:231": "de dag rgyud 'dis grol bar bshad //",
    "NG0724:232": "phyi rol mu stegs la sogs pas //",
    "NG0724:233": "nad dang gdon dang ma grol bar //",
    "NG0724:234": "rdzas kyi byug pa dag dang ni //",
    "NG0724:235": "bshal dang chu ser 'dren byas kyang *//",
    "NG0724:236": "slar la mi 'tsho dam du 'ching *//",
    "NG0724:237": "de bas rgyud 'di nan tan du //",
    "NG0724:238": "'gro ba rnams la brtse phyir bstan //",
    "NG0724:239": "rnal 'byor nad pa gso ba la //",
    "NG0724:240": "rngan chad tshod yod byed gyur kyang *//",
    "NG0724:241": "snying rjes kun nas bslang nas gso //",
    "NG0724:242": "byams dang snying rjes gsos gyur na //",
    "NG0724:243": "nad pa myur du thob par bshad //",
    "NG0724:244": "ha cang sngan pa 'them byed cing *//",
    "NG0724:245": "byams sems med na 'tsho thag ring *//",
    "NG0724:246": "de bas snying rjes don bslang nas //",
    "NG0724:247": "gsos na thar pa byang chub thob //",
    "NG0724:248": "ces gsungs so //",
    "NG0724:249": "rgyud srog tshig gsang ba don 'dus las //",
    "NG0724:250": "rgyud 'di ma gtogs pas @#//",
    "NG0724:251": "nad pa mi grol zhing */",
    "NG0724:252": "rnal 'byor mdzad spyod sangs rgyas su bya ba'i le'u",
    "NG0724:253": "ste brgyad pa'o // // de nas bcom ldan 'das",
    "NG0724:254": "rdo rje gtum po la //",
    "NG0724:255": "khro rgyal bdud rtsi 'khyil pa la sogs pas ngo mtshar dges pa'i tshig mang pos bstod nas /",
    "NG0724:256": "mchod pa sna tshogs phul bar gyur to //",
    "NG0724:257": "rgyud srog tshig gsang ba don 'dus las //",
    "NG0724:258": "'khor rnams yid tshim nas dges pa'i le'u ste dgu",
    "NG0724:259": "pa'o // // de nas bcom ldan 'das dpal phyag",
    "NG0724:260": "na rdo rjes / 'khor rnams la bka' stsal pa /",
    "NG0724:261": "'dus pa'i 'khor rnams kyis /",
    "NG0724:262": "rgyud 'di ma 'ongs pa'i dus su 'gro ba sems can mi rnams la phan gdags pa'i phyir //",
    "NG0724:263": "gzung zhing bcang bar bya'o //",
    "NG0724:264": "zhes gsungs so //",
    "NG0724:265": "rgyud srog tshig gsang ba don 'dus las //",
    "NG0724:266": "rgyud yongs su bzung ba'i le'u ste bcu pa'o //",
    "NG0724:267": "// rgyud gsang ba don 'dus le'u bdun brgya pa",
    "NG0724:268": "las / rin po che dum bur phyung ba zhes",
    "NG0724:269": "bya ba'i rgyud rdzogs so // // bal po'i pan+di",
    "NG0724:270": "ta ba su d+ha ra dang */",
    "NG0724:271": "rdo rje yang dbang gter gyis bsgyur cing zhus te gtan la phab pa'o //",
    "NG0724:272": "rgyud 'di ma tshang ba kha skong ba zhes bya ba phyi ma'i yang phyi ma zhes bya'o //"
}