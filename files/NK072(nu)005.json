{
    "NK072(nu)005:1": "// dpal ldan gsang ba snying po'i khog 'bub sa bcad",
    "NK072(nu)005:2": "kyi rim pa nyung ngu 'khor 'das bar gyi lo",
    "NK072(nu)005:3": "ts+aa zhes bya ba bzhugs /",
    "NK072(nu)005:5": " dpal kun tu bzang po la phyag 'tshal lo //",
    "NK072(nu)005:6": "pad+ma'i skye gnas las 'byung phan bde yi //",
    "NK072(nu)005:7": "'byung gansa dri meda thugs rje'i 'oda zer can //",
    "NK072(nu)005:8": "skye rgu'i nyi ma grub dbang rdzogs chen pa //",
    "NK072(nu)005:9": "yab sras dbyer med bdag blo'i pad mor rol //",
    "NK072(nu)005:10": "zhes mchod par brjod pas mdun bsus te rgyud thams",
    "NK072(nu)005:11": "cad kyi rgyal po sgyu 'phrul d+r+wa ba rtsa ba'i",
    "NK072(nu)005:12": "rgyud 'phags pa rtog pa'i rgyal po lung gi spyi",
    "NK072(nu)005:13": "gsang ba'i snying po de kho na nyid nges pa'i",
    "NK072(nu)005:14": "rgyud kyi sa bcad cung zad cig 'god par bya",
    "NK072(nu)005:15": "ba la / thog mar ji ltar byung ba'i lo rgyus dang /",
    "NK072(nu)005:16": "rgyud don dngos gnyis las /",
    "NK072(nu)005:17": "dang po la'ang sgyu 'phrul rgya mtsho las /",
    "NK072(nu)005:18": "rgyal ba sems dpa' rnal 'byor pa //",
    "NK072(nu)005:19": "dgongs pa rig pa rna bar brgyud //",
    "NK072(nu)005:20": "gang la thug gi bar du'o //",
    "NK072(nu)005:21": "zhes pa ltar /",
    "NK072(nu)005:22": "rgyal ba dgongs brda'i brgyud pa /",
    "NK072(nu)005:23": "rig 'dzin rig pas brgyud pa /",
    "NK072(nu)005:24": "gang zag rna bar brgyud pa sde gsum las /",
    "NK072(nu)005:25": "dang po la'ang dgongs brgyud dang brda brgyud gnyis /",
    "NK072(nu)005:26": "gnyis pa la rig 'dzin mi ma yin gyi brgyud pa dang /",
    "NK072(nu)005:27": "mi dang mi ma yin gnyis ka'i brgyud pa ste gnyis /",
    "NK072(nu)005:28": "gsum pa la rgya gar pa dang /",
    "NK072(nu)005:29": "bod nas brgyud tshul gnyis rnams yod /",
    "NK072(nu)005:30": "gnyis pa rgyud don dngos bshad pa la /",
    "NK072(nu)005:31": "bshad bya'i yan lag bstan pa dang /",
    "NK072(nu)005:32": "bshad bya dngos bshad pa gnyis las /",
    "NK072(nu)005:33": "dang po la bshad bya dam pa'i chos ngos bzung ba dang /",
    "NK072(nu)005:34": "'chad byed kyi chos ngos bzung ba dang /",
    "NK072(nu)005:35": "ji ltar 'chad pa'i tshul te gsum du yod pa las /",
    "NK072(nu)005:36": "dang po ni /",
    "NK072(nu)005:37": "spyir sngags la rgyud sde drug tu yod pa la /",
    "NK072(nu)005:38": "'dir gang bshad par bya ba ni ma h+aa yo ga /",
    "NK072(nu)005:39": "de la'ang tan+t+ra sde bco brgyad yod pa las /",
    "NK072(nu)005:40": "spyi rgyud sgyu 'phrul d+r+wa ba /",
    "NK072(nu)005:41": "de la'ang nang gses sgyu 'phrul sde brgyad dang bshad",
    "NK072(nu)005:42": "rgyud sde bzhi ste bcu gnyis yod pa'i nang nas",
    "NK072(nu)005:43": "rdo rje sems dpa' sgyu 'phrul d+r+wa ba nyid de",
    "NK072(nu)005:44": "bshad bya ngos bzung ba'o //",
    "NK072(nu)005:45": "gnyis pa 'chad byed ni /",
    "NK072(nu)005:46": "bshad rgyud me long las /",
    "NK072(nu)005:47": "lung dang rig pa man ngag gi //",
    "NK072(nu)005:48": "tshad ma dag gis gang gzhal bas //",
    "NK072(nu)005:49": "shes bya khong du chud par 'gyur //",
    "NK072(nu)005:50": "zhes pa ltar lung rig man ngag gsum gyis 'chad",
    "NK072(nu)005:51": "dgos pa'i dang po ni rgyal ba'i bka' lung spyi",
    "NK072(nu)005:52": "dang bye brag bshad rgyud sde bzhi'i lung tshad ma'o",
    "NK072(nu)005:53": "// gnyis pa man ngag tshad ma ni rgya bod",
    "NK072(nu)005:54": "kyi mkhas grub rnams kyis mdzad pa'i 'grel pa rnams",
    "NK072(nu)005:55": "// dang / bla ma dam pa'i zhal gyi gdams pa rnams so //",
    "NK072(nu)005:56": "gsum pa rig pa tshad ma ni /",
    "NK072(nu)005:57": "de gnyis ka dang rjes su mthun par rang gi blos dpag pa'o //",
    "NK072(nu)005:58": "gsum pa ji ltar 'chad pa'i tshul la ma h+aa",
    "NK072(nu)005:59": "yo ga spyi'i 'chad tshul rgyan bdun gyi sgo nas",
    "NK072(nu)005:60": "'chad pa dang / zur po che'i phyag bzhes mda'",
    "NK072(nu)005:61": "ltar rtse mo nas bzung ste 'chad pa sogs gsum",
    "NK072(nu)005:62": "'chad pa dang / dang / sgro phug pa'i phyag",
    "NK072(nu)005:63": "bzhes chos lnga'i sgo nas 'chad pa rnams yin mod",
    "NK072(nu)005:64": "'chad pa dang / dang / de / 'dir ni",
    "NK072(nu)005:65": "bi ma la'i khog gzhung gsal sgron gyi dgongs pa",
    "NK072(nu)005:66": "ltar 'chad pa yin no //",
    "NK072(nu)005:67": "gnyis pa bshad bya dngos bshad pa la /",
    "NK072(nu)005:68": "khog gzhung las /",
    "NK072(nu)005:69": "rab la mtshan bstan 'bring la dbye /",
    "NK072(nu)005:70": "tha ma 'bru gnyer dkrol ba'o //",
    "NK072(nu)005:71": "zhes pa ltar gsum las /",
    "NK072(nu)005:72": "dang po dbang po rab la rgyud kyi mtshan bstan pa la'ang /",
    "NK072(nu)005:73": "rab mtshan tha snyad gsum du grags //",
    "NK072(nu)005:74": "zhes pa ltar rgyud dang mthun pa'i mtshan rdo rje sems dpa' sgyu 'phrul d+r+wa ba bshad pa dang /",
    "NK072(nu)005:75": "lung dang mthun pa'i mtshan 'phags pa rtog pa'i rgyal po lung gi spyi bshad pa dang /",
    "NK072(nu)005:76": "man ngag dang mthun pa'i mtshan gsang ba'i snying po",
    "NK072(nu)005:77": "de kho na nyid nges par bshad pa ste gsum",
    "NK072(nu)005:78": "mo // de dag la nang gses kyi dbye ba'ang mang du yod do //",
    "NK072(nu)005:79": "gnyis pa dbang po 'bring la rgyud don rnam par",
    "NK072(nu)005:80": "dbye ba la'ang don gyi rnam grangs rnam par dbye",
    "NK072(nu)005:81": "ba dang / tshig gi rnam grangs rnam par dbye ba gnyis las /",
    "NK072(nu)005:82": "dang po la'ang rgyud 'byung ba'i rgyu gleng gzhi /",
    "NK072(nu)005:83": "rkyen gleng slong /",
    "NK072(nu)005:84": "'bras bu yongs shes rgyud don /",
    "NK072(nu)005:85": "rgyud kyi dgongs 'grel /",
    "NK072(nu)005:86": "'khor la gdams shing bstan pa gtad pa ste lnga las /",
    "NK072(nu)005:87": "dang po la'ang thun mong ma yin pa'i dang /",
    "NK072(nu)005:88": "thun mong gi gleng gzhi gnyis las /",
    "NK072(nu)005:89": "dang po la yang /",
    "NK072(nu)005:90": "phyi grol lam ltar rgyud 'byung ba khyad par gyi gleng gzhi dang sbyar te bshad pa dang /",
    "NK072(nu)005:91": "nang thabs lam steng sgo dang sbyar te bshad rgyud rgya mtshos bshad pa dang /",
    "NK072(nu)005:92": "gsang ba thabs lam 'og sgo dang sbyar te bshad rgyud thal bas bshad pa ste gsum yod /",
    "NK072(nu)005:93": "gnyis pa thun mong la'ang /",
    "NK072(nu)005:94": "rgyud 'byung ba khyad par gyi gleng gazhi'am longs sku'i gleng gzhi dang gcig /",
    "NK072(nu)005:95": "gdul bya dgos ched kyi gleng gazhi'am khro bo'i gleng gzhi dang gnyis /",
    "NK072(nu)005:96": "'gro ba 'dul ba'i gleng gazhi'am sprul sku'i gleng gzhi ste gsum yod /",
    "NK072(nu)005:97": "de dag re re bzhin phun sum tshogs pa lnga lnga'i bdag nyid can te /",
    "NK072(nu)005:98": "de ltar thun min dang thun mong bsdoms pas drug go //",
    "NK072(nu)005:99": "gnyis pa rgyud 'byung ba'i rkyen gleng slong la'ang /",
    "NK072(nu)005:100": "thun mong ma yin pa'i gleng slong dang /",
    "NK072(nu)005:101": "thun mong gi gleng slong gnyis las /",
    "NK072(nu)005:102": "dang po la'ang yab kyis thabs kyi cha bzung ste gleng slong ba dang /",
    "NK072(nu)005:103": "yum gyis shes rab kyi cha bzung ste gleng slong ba dang /",
    "NK072(nu)005:104": "yab yum gnyis med kyis thabs shes dbyer med kyi cha bzung ste gleng slong dang /",
    "NK072(nu)005:105": "gsum yod pa /",
    "NK072(nu)005:106": "de las phyi ma la'ang gzhi rang bzhin gyi sems bskyed /",
    "NK072(nu)005:107": "bsgrod pa lam gyi sems bskyed /",
    "NK072(nu)005:108": "mthar phyin 'bras bu'i sems bskyed dang gsum du sbyar tshul yod /",
    "NK072(nu)005:109": "de dag la brten nas 'khor rnams kyis rim bzhin lhag pa kun rdzob kyi bden pa dang /",
    "NK072(nu)005:110": "lhag pa don dam gyi bden pa dang /",
    "NK072(nu)005:111": "lhag pa'i bden pa dbyer med rnams rtogs nas ston",
    "NK072(nu)005:112": "'khor dgongs pa dbyer med du gyur te rang don",
    "NK072(nu)005:113": "du rgyud zhu ma dgos pa'o //",
    "NK072(nu)005:114": "gnyis pa thun mong gi gleng slong la'ang gzhan don du rgyud gsungs par 'khor gyis zhus pa dang /",
    "NK072(nu)005:115": "ston pas lan stsal ba gnyis te /",
    "NK072(nu)005:116": "bsdoms pas lnga'o //",
    "NK072(nu)005:117": "gsum pa 'bras bu yongs su shes par bya ba",
    "NK072(nu)005:118": "rgyud don dngos la'ang rgyud gsum gyi rnams bzhag spyir",
    "NK072(nu)005:119": "bshad pa dang / lam gyi cha rkyen rgyud kyi",
    "NK072(nu)005:120": "dngos po bcu bye brag tu bshad pa gnyis las",
    "NK072(nu)005:121": "bshad pa dang / / dang po la'ang /",
    "NK072(nu)005:122": "gzhi rgyud bshad pa dang /",
    "NK072(nu)005:123": "lam rgyud bshad pa dang /",
    "NK072(nu)005:124": "'bras rgyud bshad pa de gsum yod pa'i dang po la'ang /",
    "NK072(nu)005:125": "ngo bo'i gzhi dang brtags pa'i gzhi gnyis yod /",
    "NK072(nu)005:126": "gnyis pa lam la'ang /",
    "NK072(nu)005:127": "thabs kyis nges pa'i lam dang /",
    "NK072(nu)005:128": "shes rab kyis rnam par grol ba'i lam gnyis yod /",
    "NK072(nu)005:129": "dang po thabs lam la'ang /",
    "NK072(nu)005:130": "ngo bo /",
    "NK072(nu)005:131": "nges tshig /",
    "NK072(nu)005:132": "dbye ba gsum gyi ngo bo la sems lnga yod /",
    "NK072(nu)005:133": "nges tshig la dpe dpe can gnyis yod /",
    "NK072(nu)005:134": "dbye na thabs lam gcig car ba ste 'og sgo'i lam dang /",
    "NK072(nu)005:135": "rim gyis pa steng sgo'i lam gnyis yod /",
    "NK072(nu)005:136": "gnyis pa grol lam pa la'ang /",
    "NK072(nu)005:137": "ngo bo nges tshig dbye ba gsum yod /",
    "NK072(nu)005:138": "ngo bo ni sems lnga yin kyang thabs lam dang",
    "NK072(nu)005:139": "cung zad mi 'dra ba'i gong 'og 'khrugs sdebs yod",
    "NK072(nu)005:140": "/ nges tshig ni 'dra /",
    "NK072(nu)005:141": "dbye na grol lam gcig car ba dang /",
    "NK072(nu)005:142": "rim gyis pa gnyis yod /",
    "NK072(nu)005:143": "de gnyis ka'i lam gyi khog mtshan nyid gsum gyis 'bu ba dgos te /",
    "NK072(nu)005:144": "de yang rtsa rgyud las /",
    "NK072(nu)005:145": "shes 'jug mtshan nyid 'byor pa'i gzungs //",
    "NK072(nu)005:146": "'bras bu smin byed rgyu dang rkyen //",
    "NK072(nu)005:147": "nus mthu can du gang gyur pa //",
    "NK072(nu)005:148": "rig 'dzin rgyal ba'i zhing du grags //",
    "NK072(nu)005:149": "zhes pa ltar /",
    "NK072(nu)005:150": "rgyu shes pa'i mtshan nyid lta ba /",
    "NK072(nu)005:151": "rkyen 'jug pa'i mtshan nyid ting nge 'dzin /",
    "NK072(nu)005:152": "lam gyur gyi 'bras bu'i mtshan nyid rig 'dzin bzhi ste gsum las /",
    "NK072(nu)005:153": "dang po la'ang gzhal bya /",
    "NK072(nu)005:154": "'jal byed /",
    "NK072(nu)005:155": "grub mtha' dang gsum las /",
    "NK072(nu)005:156": "dang po ni /",
    "NK072(nu)005:157": "'khor 'das gnyis su zhen pa sgro btags dang bcas pa'o //",
    "NK072(nu)005:158": "gnyis pa la dbye na /",
    "NK072(nu)005:159": "rgyu gcig pa'i /",
    "NK072(nu)005:160": "yig 'bru'i tshul gyis /",
    "NK072(nu)005:161": "byin gyis brlabs pa'i /",
    "NK072(nu)005:162": "mngon sum pa'i gtan tshigs te rtogs pa bzhi'i gtan tshigs /",
    "NK072(nu)005:163": "snod bcud rgyud gsum dag pa ste dag pa gsum gyi gtan tshigs /",
    "NK072(nu)005:164": "thun mong gi mnyam pa gnyis dang lhag pa'i mnyam pa gnyis te mnyam pa bzhi'i gtan tshigs /",
    "NK072(nu)005:165": "bdag nyid chen po'i gtan tshigs te gtan tshigs bzhi yod /",
    "NK072(nu)005:166": "gsum pa ni /",
    "NK072(nu)005:167": "gtan tshigs de dag gi rim pa ltar lhag pa'i",
    "NK072(nu)005:168": "bden pa dbyer med spyod yul dang bral bar gtan",
    "NK072(nu)005:169": "la phebs pa ni sngags bla med kyi lta ba'i",
    "NK072(nu)005:170": "grub mtha' 'o // gnyis pa rkyen 'jug pa'i mtshan nyid ting nge 'dzin la'ang /",
    "NK072(nu)005:171": "bskyed pa'i rim pa'i ting nge 'dzin dang /",
    "NK072(nu)005:172": "rdzogs pa'i rim pa'i ting nge 'dzin gnyis yod /",
    "NK072(nu)005:173": "de gnyis ka'i lam gyi gzhung shing /",
    "NK072(nu)005:174": "stong pa chen po /",
    "NK072(nu)005:175": "snying rje sgyu ma /",
    "NK072(nu)005:176": "phyag rgya gnyis pa /",
    "NK072(nu)005:177": "phyag rgya spros bcas te zag ldog gnyis ldan tshogs lam gyi rnal 'byor bzhi dang /",
    "NK072(nu)005:178": "brag bcas ldog pa med pa sbyor lam gyi rnal",
    "NK072(nu)005:179": "'byor tshom bu tshogs bsgrub ste lnga rer nges pa",
    "NK072(nu)005:180": "las / dang po la rig pa spyi blugs su 'jog pa dang /",
    "NK072(nu)005:181": "mthong ba'i rjes la 'jog pa ste 'jog thabs gnyis yod /",
    "NK072(nu)005:182": "gnyis pa la dmigs bcas dang dmigs med gnyis yod /",
    "NK072(nu)005:183": "gsum pa la phra ba yig 'bru la bslab pa dang /",
    "NK072(nu)005:184": "rig pa lha sku la bslab pa gnyis yod /",
    "NK072(nu)005:185": "bzhi pa la dkyil 'khor spros pa /",
    "NK072(nu)005:186": "tshom bu spros pa /",
    "NK072(nu)005:187": "grangs spros pa /",
    "NK072(nu)005:188": "zhal phyag spros pa dang bzhi yod /",
    "NK072(nu)005:189": "de dag la'ang nang gses rgyas 'bring bsdus pa'i dbye ba 'ga' zhig kyang yod do //",
    "NK072(nu)005:190": "lnga pa tshom bu tshogs sgrub la'ang phun sum tshogs pa lngas gzhi bzung ba dang /",
    "NK072(nu)005:191": "bsnyen bsgrub yan lag bzhis gzhungs bsrangs ba /",
    "NK072(nu)005:192": "'bras bu rig 'dzin 'grub pa'i dus bstan pa ste gsum yod /",
    "NK072(nu)005:193": "gsum pa lam gyur gyi 'bras bu'i mtshan nyid la'ang /",
    "NK072(nu)005:194": "mthong sgom mthar lam gsum gyis bsdus pa'i rig 'dzin rnam pa bzhi las /",
    "NK072(nu)005:195": "dang po rnam smin rdos bcas kyi phung po'i sbub",
    "NK072(nu)005:196": "nas sems lha'i skur yongs su smin pa rnam smin",
    "NK072(nu)005:197": "rig 'dzin dang / rnam smin snyigs ma'i lus kyang",
    "NK072(nu)005:198": "dwangs ma'i lus su tshe 'dir bsgyur nus pa tshe",
    "NK072(nu)005:199": "dbang rig 'dzin te /",
    "NK072(nu)005:200": "'di gnyis blo'i nus stobs che chung gi khyad ma gtogs sngags kyi mthong lam pa'o //",
    "NK072(nu)005:201": "phyag chen rig 'dzin ni sgom lam pa ste /",
    "NK072(nu)005:202": "de'ang dbye na /",
    "NK072(nu)005:203": "rdo rje'i rig 'dzin dang /",
    "NK072(nu)005:204": "'khor lo'i rig 'dzin dang /",
    "NK072(nu)005:205": "rin po che'i rig 'dzin dang /",
    "NK072(nu)005:206": "pad+ma rig 'dzin dang /",
    "NK072(nu)005:207": "ral gri'i rig 'dzin te /",
    "NK072(nu)005:208": "lnga yod /",
    "NK072(nu)005:209": "lhun grub rig 'dzin ni mi slob pa'i lam pa ste /",
    "NK072(nu)005:210": "rgyu'i theg pa'i kun tu 'od du btags pa de dang tshul gcig pa'o //",
    "NK072(nu)005:211": "gsum pa 'bras rgyud la'ang sku lnga /",
    "NK072(nu)005:212": "gsung lnga /",
    "NK072(nu)005:213": "thugs lnga /",
    "NK072(nu)005:214": "yon tan lnga /",
    "NK072(nu)005:215": "'phrin las lnga ste 'bras chos nyi shu rtsa lnga yod /",
    "NK072(nu)005:216": "don gnyis pa lam gyi cha rkyen rgyud kyi dngos po bcu bye brag tu bshad pa yang /",
    "NK072(nu)005:217": "lung las /",
    "NK072(nu)005:218": "lta 1spyod 2dkyil 3'khor dbang 4dam tshig5 /",
    "NK072(nu)005:219": "mchod 6sngags 7ting 8'dzin 'phrin 9sgrub 10kyis //",
    "NK072(nu)005:220": "gsang sngags rgyud kyi dbye ba bya //",
    "NK072(nu)005:221": "zhes pa ltar /",
    "NK072(nu)005:222": "de kho na nyid lta ba /",
    "NK072(nu)005:223": "la dor ba spyod pa bkod pa dkyil 'khor /",
    "NK072(nu)005:224": "rim pa bsgrod pa dbang /",
    "NK072(nu)005:225": "mi 'da' ba dam tshig /",
    "NK072(nu)005:226": "gnas su stobs pa mchod pa /",
    "NK072(nu)005:227": "'ching zlos sngags dang phyag rgya /",
    "NK072(nu)005:228": "mi g.yo ba ting nge 'dzin /",
    "NK072(nu)005:229": "rol ba 'phrin las /",
    "NK072(nu)005:230": "don du gnyer ba bsgrub pa ste bcu yod pa la /",
    "NK072(nu)005:231": "de dag re re bzhin ngo bo sogs bcu gcig rer dbye ba'i tshul yod kyang /",
    "NK072(nu)005:232": "'dir ngo bo nges tshig /",
    "NK072(nu)005:233": "dbye ba gsum rer dbye ba las /",
    "NK072(nu)005:234": "ngo bo dang nges tshig rnams ni 'grel ba las rtogs par bya /",
    "NK072(nu)005:235": "dbye ba ni /",
    "NK072(nu)005:236": "dang po lta ba la lam gyi rim pa'i lta grangs dgu dang /",
    "NK072(nu)005:237": "nyams su blang bya rgyud kyi lta grangs dgu ste bsdoms pa bco brgyad dang /",
    "NK072(nu)005:238": "shes rab kyi tshogs brgyad la sogs pa dang /",
    "NK072(nu)005:239": "gzhan yang dbang rabs kyis gong du smos pa'i gtan",
    "NK072(nu)005:240": "tshigs rnams la brten nas rtog par bya ba dang",
    "NK072(nu)005:241": "/ dbang 'bring gis rang bzhin dang 'bras bu'i rtags la brten nas rtogs par bya ba dang /",
    "NK072(nu)005:242": "dbang po tha mas thabs nye ring gnyis la brten",
    "NK072(nu)005:243": "nas rtogs par bya ba sogs rtogs bya rtogs byed",
    "NK072(nu)005:244": "so so'i sgo nas dbye ba du ma yod do",
    "NK072(nu)005:245": "// gnyis pa spyod pa la'ang thabs grol thun mong gi spyod pa dang /",
    "NK072(nu)005:246": "bye brag so so'i spyod pa gnyis las /",
    "NK072(nu)005:247": "dang po la'ang gsum ste /",
    "NK072(nu)005:248": "las dang po pa'i dus su dge spyoong gzhon nu lta bu'i spyod pa dang /",
    "NK072(nu)005:249": "cung zad goms tshe rtogs pa rkyen thub kyi spyod pa smyon pa lta bu dang /",
    "NK072(nu)005:250": "shin tu goms tshe rgyal po sa 'dzin gyi spyod pa dang gsum mo //",
    "NK072(nu)005:251": "gnyis pa bye brag gi spyod pa la /",
    "NK072(nu)005:252": "thabs lam brtul zhugs kyi spyod pa dang /",
    "NK072(nu)005:253": "grol lam bag yod kyi spyod pa gnyis yod /",
    "NK072(nu)005:254": "phyi ma la yang cig car mnyam pa'i spyod pa dang /",
    "NK072(nu)005:255": "dad brtson gyi spyod pa sogs rim gyis pa'i spyod pa'i dus grangs bdun yod /",
    "NK072(nu)005:256": "gsum pa dkyil 'khor la'ang bcu gcig dang brgyad sogs su dbye tshul yod kyang /",
    "NK072(nu)005:257": "'dir bshad rgyud kyi rjes su 'brang nas 'chad pa la /",
    "NK072(nu)005:258": "rang bzhin gyi dkyil 'khor dang /",
    "NK072(nu)005:259": "gzugs brnyan gyi dkyil 'khor dang /",
    "NK072(nu)005:260": "lhag pa gzugs brnyan gyi dkyil 'khor dang /",
    "NK072(nu)005:261": "ting nge 'dzin gyi dkyil 'khor dang /",
    "NK072(nu)005:262": "lhag pa ting nge 'dzin gyi dkyil 'khor dang /",
    "NK072(nu)005:263": "byang chub sems kyi dkyil 'khor dang /",
    "NK072(nu)005:264": "tshom bu tshogs kyi dkyil 'khor te bdun yod /",
    "NK072(nu)005:265": "bzhi pa dbang la'ang /",
    "NK072(nu)005:266": "zhi ba la phan dbang bcu /",
    "NK072(nu)005:267": "khro bo la phan dbang bco brgyad /",
    "NK072(nu)005:268": "gnyis ka la nus dbang lnga dang /",
    "NK072(nu)005:269": "zab dbang gsum 'dra /",
    "NK072(nu)005:270": "de dag kyang bsdu na /",
    "NK072(nu)005:271": "phyi phan pa'i dbang /",
    "NK072(nu)005:272": "nang nus pa'i dbang /",
    "NK072(nu)005:273": "gsang ba zab mo'i dbang ste gsum du 'du /",
    "NK072(nu)005:274": "de las zab dbang gsum so sor dbye na lngar 'gyur /",
    "NK072(nu)005:275": "de las kyang phan nus gnyis bum dbang du bsdus",
    "NK072(nu)005:276": "nas gcig tu bgrang tshe dbang bzhir 'du ba yin",
    "NK072(nu)005:277": "no // lnga pa dam tshig la'ang bla na med",
    "NK072(nu)005:278": "pa'i byang chub kyi sems mi spangs ba sogs rtsa",
    "NK072(nu)005:279": "ba'i dam tshig lnga /",
    "NK072(nu)005:280": "dug lnga mi spang bar lam du 'khyer ba dang /",
    "NK072(nu)005:281": "bdud rtsi lnga mi 'dor bsten pa ste yan lag gi dam tshig bcu /",
    "NK072(nu)005:282": "de las dbye ba'i sum brgya drug cu la sogs pa'o //",
    "NK072(nu)005:283": "drug pa mchod pa la'ang 'jig rten dang 'jig rten las 'das pas mchod pa gnyis sam /",
    "NK072(nu)005:284": "bye brag gi mchod pa bcu bzhi la sogs pa'o //",
    "NK072(nu)005:285": "de dag kyang bsdu na /",
    "NK072(nu)005:286": "phyi nyer spyod /",
    "NK072(nu)005:287": "nang dam rdzas bdud rtsi /",
    "NK072(nu)005:288": "gsang ba sbyor sgrol zab mo'i mchod pa ste gsum du 'adu'o //",
    "NK072(nu)005:289": "bdun pa 'ching zlos sngags dang phyag rgya la 'ching ba phyag rgya dang /",
    "NK072(nu)005:290": "zlos pa sngags gnyis las /",
    "NK072(nu)005:291": "dang po la'ang /",
    "NK072(nu)005:292": "dam tshig gi phyag rgya dang /",
    "NK072(nu)005:293": "las kyi phyag rgya dang /",
    "NK072(nu)005:294": "chos kyi phyag rgya dang /",
    "NK072(nu)005:295": "phyag rgya chen po ste bzhi'o //",
    "NK072(nu)005:296": "yang na de la dbye ba'i phyag rgya bdun no //",
    "NK072(nu)005:297": "de yang bsdu na /",
    "NK072(nu)005:298": "rang bzhin gyi phyag rgya dang /",
    "NK072(nu)005:299": "lta ba'i phyag rgya dang /",
    "NK072(nu)005:300": "ting nge 'dzin gyi phyag rgya ste gsum gyi khongs su 'adu'o //",
    "NK072(nu)005:301": "gnyis pa sngags la'ang bzla bya sngags kyi sgo nas dbye ba dang /",
    "NK072(nu)005:302": "bzlas pa sgo'i sgo nas dbye ba gnyis las /",
    "NK072(nu)005:303": "dang po la gsang sngags /",
    "NK072(nu)005:304": "rigs sngags /",
    "NK072(nu)005:305": "gzungs sngags gsum mo //",
    "NK072(nu)005:306": "de dag la ngo bo dang /",
    "NK072(nu)005:307": "byed las dang /",
    "NK072(nu)005:308": "rtags kyi sgo nas dbye ba so sor yod do //",
    "NK072(nu)005:309": "gnyis pa la rgyu ma nor ba rtsa ba'i sngags thugs srog gi sa bon h+aum lta bu dang /",
    "NK072(nu)005:310": "bskyed pa rkyen gyi sngags lha rang rang gi mtshan sngags dang /",
    "NK072(nu)005:311": "de gnyis sbrel ba bzlas pa las kyi sngags te gsum mo //",
    "NK072(nu)005:312": "brgyad pa ting nge 'dzin la bskyed rdzogs gnyis ka",
    "NK072(nu)005:313": "dang rjes su mthun pa'i ting nge 'dzin gnyis so",
    "NK072(nu)005:314": "// dgu pa phrin las la zhi rgyas dbang drag",
    "NK072(nu)005:315": "ste las bzhi'i steng mchog gi las bsnan pas lnga'am",
    "NK072(nu)005:316": "// / mchog gi las la nang gses bzhir dbye bas brgyad du 'gyur ba rnams so //",
    "NK072(nu)005:317": "de dag thabs gang gi sgo nas byed pa yang /",
    "NK072(nu)005:318": "ho ma ste sbyin sreg gi sgo nas las byed pa dang /",
    "NK072(nu)005:319": "rdzas kyi sgo nas las byed pa dang /",
    "NK072(nu)005:320": "lu gu rgyud de bro'i sgo nas las byed pa dang /",
    "NK072(nu)005:321": "mchod rten te mnan pa'i sgo nas las byed pa rnams so //",
    "NK072(nu)005:322": "bcu pa bsgrub pa la'ang thun mong gi sgrub pa dang /",
    "NK072(nu)005:323": "mchog gi sgrub pa gnyis las /",
    "NK072(nu)005:324": "dang po la'ang mang du yod kyang 'dir rtsa rgyud dngos kyis bstan pa /",
    "NK072(nu)005:325": "yon tan 'byung ba'i dngos grub drug /",
    "NK072(nu)005:326": "'byung lnga'i dngos grub lnga /",
    "NK072(nu)005:327": "las phran tsheg brgyad la sogs pa'o //",
    "NK072(nu)005:328": "mchog gi sgrub pa ni rig 'dzin gyi go 'phang gang zhig don du gnyer ba'o //",
    "NK072(nu)005:329": "de dag kyang rang rang gi sgrub thabs rnams dang",
    "NK072(nu)005:330": "khyad par rgyud 'di'i dgongs pa tshom bu tshogs sgrub",
    "NK072(nu)005:331": "la brten nas bsgrub pa'o //",
    "NK072(nu)005:332": "de dag gi 'bras bu yong shes rgyud don rdzogs nas /",
    "NK072(nu)005:333": "gzhung gi sa bcad bzhi pa rgyud kyi dgos 'grel ni /",
    "NK072(nu)005:334": "gzhi rgyud kyi don lta bu brjod bya /",
    "NK072(nu)005:335": "lam rkyen yi ge'i rgyud lta bu rjod byed /",
    "NK072(nu)005:336": "de la brten nas lam rgyud dngos bskyed rdzogs rim gnyis kyi don rtogs pa lta bu dgos pa /",
    "NK072(nu)005:337": "de bsgoms pa'i mthus mthar thug sangs rgyas thob pa lta bu nyid dgos te /",
    "NK072(nu)005:338": "des na brjod bya dang rjod byed shes bya dang shes byed du 'brel /",
    "NK072(nu)005:339": "rjod byed dang dgos pa thabs las thabs byung du 'brel /",
    "NK072(nu)005:340": "dgos pa dang nying dgos de las de byung du 'brel /",
    "NK072(nu)005:341": "nying dgos dang brjod bya ngo bo bdag gcig gis 'brel ba ste /",
    "NK072(nu)005:342": "dgos 'brel yan lag bzhi'o //",
    "NK072(nu)005:343": "sa bcad lnga pa 'khor la gdams shing bstan pa",
    "NK072(nu)005:344": "gtad pa la'ang gdams pa dang gtad pa gnyis las",
    "NK072(nu)005:345": "/ dang po la'ang gzhi rang bzhin gyi snang ba rtogs byar gdams pa /",
    "NK072(nu)005:346": "gdul bya lam gyi snang ba bgrod byar gdams pa /",
    "NK072(nu)005:347": "log rtogs 'khrul ba'i snang ba dag byar gdams pa /",
    "NK072(nu)005:348": "'bras bu bde bar gshegs pa'i snang ba thob byar gdams pa ste bzhi yod /",
    "NK072(nu)005:349": "gnyis pa gtad pa la'ang /",
    "NK072(nu)005:350": "dang po bka'i bsdu ba po gsang bdag phyag na rdo rje la gtad pa /",
    "NK072(nu)005:351": "bar du ma mo dang mkha' 'gro la gtad pa /",
    "NK072(nu)005:352": "tha ma ma 'ongs pa'i gang zag chos mig can rnams la gtan pa ste gsum mo //",
    "NK072(nu)005:353": "'di dag kyang gzhung tshig gang dang gang gis ston pa dang /",
    "NK072(nu)005:354": "khog 'bub tshul gyi lung sogs kyang yi ge mang",
    "NK072(nu)005:355": "du dogs nas ma bkod pa nyid las rang bzo",
    "NK072(nu)005:356": "byas pa ni ma yin te /",
    "NK072(nu)005:357": "bka' sde zur ba'i bshad srol gtso bor bzungs nas",
    "NK072(nu)005:358": "bi ma la'i man ngag gis kyang zur brgyan te",
    "NK072(nu)005:359": "bshad rgyud kyi dgongs pa 'khrul med bkod pa yin",
    "NK072(nu)005:360": "no // spyi don gnyis pa tshig gi rnam grangs rnam par dbye ba ni /",
    "NK072(nu)005:361": "lam rkyen yi ge'i rgyud ji ltar grub tshul smros pa ste /",
    "NK072(nu)005:362": "de yang dkar lta bu yi ge /",
    "NK072(nu)005:363": "yi ge du ma tshogs pas don gyi ngo bo tsam ston pa dkar po lta bu ming /",
    "NK072(nu)005:364": "ming du ma 'dus par sa dkar po zhes pa",
    "NK072(nu)005:365": "lta bu don gyi khyad par ston pa dag ni",
    "NK072(nu)005:366": "tshig / tshig des don dngos su ston pa ras",
    "NK072(nu)005:367": "dkar po'i lwa ba gyon na shin tu mdzes lta",
    "NK072(nu)005:368": "tshig / bu ste / des na yi ge 'dus pa las ming /",
    "NK072(nu)005:369": "ming 'dus pa las tshig /",
    "NK072(nu)005:370": "tshig 'dus pa las don gyi rnam grangs ston pa'i",
    "NK072(nu)005:371": "tshigs bcad lhug dang le'u dang glegs bam gyi bar",
    "NK072(nu)005:372": "grub pa yin no //",
    "NK072(nu)005:373": "gsum pa dbang po ma thar 'bru gnyer bkrol ba",
    "NK072(nu)005:374": "la'ang rtsa rgyud le'u nyer gnyis kyi don gyi ma",
    "NK072(nu)005:375": "lus pa mthar chags su 'bru 'grel byas nas 'chad",
    "NK072(nu)005:376": "pa ste 'grel gzhung bzhin shes par bya'o //",
    "NK072(nu)005:377": "de lta bu'i 'brel zhing rgyun ma chad pa'i rgyud",
    "NK072(nu)005:378": "gang la dbye na tshig dang don gyi sgo nas",
    "NK072(nu)005:379": "dbye ba drug ste /",
    "NK072(nu)005:380": "tshig gi sgo nas dbye ba sgrar snang ba'i rgyu /",
    "NK072(nu)005:381": "sgrar grags pa'i rgyud /",
    "NK072(nu)005:382": "brdar gyur pa'i rgyud dang gsum /",
    "NK072(nu)005:383": "don gyi sgo nas dbye ba gzhi lam 'bras bu'i rgyud gsum ste drug go //",
    "NK072(nu)005:384": "lta ba dang spyod pa'i sgo nas dbye na /",
    "NK072(nu)005:385": "lta ba gtso bor ston pa rnal 'byor rgyud dang /",
    "NK072(nu)005:386": "spyod pa gtso bor ston pa bya ba'i rgyud gnyis /",
    "NK072(nu)005:387": "snga ma la dngos dang rnal 'byor bla med kyi rgyud gnyis /",
    "NK072(nu)005:388": "phyi ma la'ang dngos dang cha mthun gyi rgyud dam spyod rgyud gnyis te bzhi /",
    "NK072(nu)005:389": "de la bla med la pha rgyud ma rgyud gnyis",
    "NK072(nu)005:390": "med kyi rgyud sde gsum du dbye bas drug go",
    "NK072(nu)005:391": "// rtsa ba dang yan lag gi sgo nas dbye na /",
    "NK072(nu)005:392": "rtsa ba'i rgyud dang /",
    "NK072(nu)005:393": "bshad pa'i rgyud dang /",
    "NK072(nu)005:394": "phyi ma'i rgyud dang /",
    "NK072(nu)005:395": "rtogs pa'i rgyud de bzhir 'gyur ro //",
    "NK072(nu)005:396": "des na thams cad bsdoms pas rgyud kyi dbye ba bcu drug go //",
    "NK072(nu)005:397": "de las kyang rgyud kyi dbye ba dngos ni gzhi",
    "NK072(nu)005:398": "lam 'bras gsum yin la gzhan rnams ni lam rkyen",
    "NK072(nu)005:399": "yi ge'i rgyud kyi dbye ba'o //",
    "NK072(nu)005:400": "slar yang smras pa /",
    "NK072(nu)005:401": "sna tshogs bshad pa'i rgyu skar ni //",
    "NK072(nu)005:402": "shes bya'i mkha' la chas pa'i tshe //",
    "NK072(nu)005:403": "phyogs lhung sems kyis rang rang gzhung //",
    "NK072(nu)005:404": "mun sel sgron ma yin par rlom //",
    "NK072(nu)005:405": "de tshe legs bshad 'od brgya pa //",
    "NK072(nu)005:406": "rnying bstan shar ri'i rtser slebs pas //",
    "NK072(nu)005:407": "phar cher bag nyal gyur to zhes //",
    "NK072(nu)005:408": "gtam 'di kho bos ma bsgrags sam //",
    "NK072(nu)005:409": "byis pa gang zhig bum mkha' mthong nas de las nam mkha' gzhan med ces /",
    "NK072(nu)005:410": "rtogs 'di bsal phyir skye bo mkhas pas nam mkha'i mtshan nyid rab brjod pas /",
    "NK072(nu)005:411": "de yi de tshul rtogs des rang nyid gyi nar gyur zhes brjod pa ltar /",
    "NK072(nu)005:412": "theg pa dman mchog nyid dang de 'dzin skyes bu'ang de bzhin mkhyen 'tshal lo //",
    "NK072(nu)005:413": "'di brtsam dge ba bla med ni //",
    "NK072(nu)005:414": "lam rgyud blang dor byed phyir min //",
    "NK072(nu)005:415": "gzhi rgyud gang zhig mngon gyur pa'i //",
    "NK072(nu)005:416": "rgyud de kho nar bsngo bar bgyi //",
    "NK072(nu)005:417": "de mthus gzhi la gnas pa'i ye shes ni //",
    "NK072(nu)005:418": "log rtog 'khrul pa'i sems dang dgrar gyur nas //",
    "NK072(nu)005:419": "'gro kun gzhon nu bum sku'i khang bzang du //",
    "NK072(nu)005:420": "btsan sa zin pa'i dbugs 'byin 'thob par shog /",
    "NK072(nu)005:421": "ces dpal ldan gsang ba snying po'i khog 'bub sa bcad kyi rim pa nyung ngu 'di yang /",
    "NK072(nu)005:422": "skyabs mgon thams cad mkhyen pa'i thugs sras bu chen /",
    "NK072(nu)005:423": "rang nyid kyi rdo rje'i mched po rig pa 'dzin",
    "NK072(nu)005:424": "pa bud+d+ha pha la nas 'di lta bu zhig dgos",
    "NK072(nu)005:425": "zhes bskul ngor / grub dbang rdzogs chen pa yab",
    "NK072(nu)005:426": "sras kyi bka' 'bang gi gral mthar sdod pa po",
    "NK072(nu)005:427": "rgyal ba'i sras po gzhan phan mtha' yas 'od zer",
    "NK072(nu)005:428": "du 'bod pas blo thog nas ja bar zhig la"
}