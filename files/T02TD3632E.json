{
    "T02TD3632E:248b-0": "@248b # // rgya gar skad du /",
    "T02TD3632E:248b-1": "ya m'anta ka s'a dha nam /",
    "T02TD3632E:248b-2": "bod skad du //",
    "T02TD3632E:248b-3": "gshin rje mthar byed kyi sgrub thabs /",
    "T02TD3632E:249a-0": "dpal gshin rje mthar byed la phyag 'tshal @249a * //",
    "T02TD3632E:249a-1": "lo ;",
    "T02TD3632E:249a-2": "/ sgom pa pos dang por zhal bsang ba la sogs pa bya ste /",
    "T02TD3632E:249a-3": "rang gi snying gar aa yig las skyes pa'i zla ba la yam yig nag po bsgom par bya'o //",
    "T02TD3632E:249a-4": "de'i 'od zer gyis bla ma dang /",
    "T02TD3632E:249a-5": "sangs rgyas rnams gdan drangs nas yang dag par mchod cing sdig pa bshags pa la sogs pa bya'o //",
    "T02TD3632E:249a-6": "de nas yam yig tsam las rnal 'byor pas bdag nyid stong pa nyid mngon du bya zhing byin gyis brlab par yang bya ste /",
    "T02TD3632E:249a-7": "smon lam rjes su dran par bya'o //",
    "T02TD3632E:249a-8": "de'i rjes su ram yig las byung ba'i nyi ma la h'um yig las byung ba'i rdo rje tho ba /",
    "T02TD3632E:249a-9": "rang gi sa bon gyis mtshan pa rnams par bsgom par bya'o //",
    "T02TD3632E:249a-10": "de las skyes pa'i rdo rje'i sa gzhi dang /",
    "T02TD3632E:249a-11": "rdo rje'i ra ba dang /",
    "T02TD3632E:249a-12": "rdo rje'i gur bsgom par bya'o //",
    "T02TD3632E:249a-13": "de'i dbus su zla ba'i dkyil 'khor la dbyangs yig nyis 'gyur gyi rang bzhin skyes bu chen po'i mtshan sum cu rtsa gnyis kyis mtshan pa /",
    "T02TD3632E:249a-14": "shes rab kyi rang bzhin yang dag par blta'o //",
    "T02TD3632E:249a-15": "de'i steng du dpe byad bzang po brgyad cu'i rnam par dag pa de la /",
    "T02TD3632E:249a-16": "da dha ya ra la wa bzhi nyis 'gyur dang bcas pa dang /",
    "T02TD3632E:249a-17": "ka la sogs pa'i gsal byed nyis 'gyur yongs su rdzogs pa las /",
    "T02TD3632E:249a-18": "gzhan yang zla ba'i dkyil 'khor la thabs kyi ngo bo mtha' yas pa 'bar ba 'phro zhing bsam par bya'o //",
    "T02TD3632E:249a-19": "de nas de gnyis yongs su rdzogs pa las nyi ma'i dkyil 'khor la h'um mthing ga dang /",
    "T02TD3632E:249a-20": "yam las yang dag par byung ba'i char sprin nag po gsar ba'i kha dog can gsus pa che ba /",
    "T02TD3632E:249a-21": "smin ma dang sma ra dmar ser gyen du brdzes pa /",
    "T02TD3632E:249a-22": "mche ba gtsigs pa /",
    "T02TD3632E:249a-23": "thung zhing rgyas la ma he la bzhugs pa /",
    "T02TD3632E:249a-24": "stag gi pags pa'i sham thabs bsnams pa /",
    "T02TD3632E:249a-25": "ri dvags bdag po'i pags pas stod g-yogs byas pa /",
    "T02TD3632E:249a-26": "shin tu 'jigs par byed pa /",
    "T02TD3632E:249a-27": "rang gi sku'i 'od zer gyis khro bo lnga 'phro bzhin pa sprul nas /",
    "T02TD3632E:249a-28": "gdengs ka'i rgyal pos brgyan pa /",
    "T02TD3632E:249a-29": "khrag 'dzag pa'i mgo bo brgya'i phyed kyi phreng ba bsnams pa /",
    "T02TD3632E:249a-30": "phyag drug pa g-yas kyi phyag rnams kyis tho ba dang /",
    "T02TD3632E:249a-31": "ral gri dang /",
    "T02TD3632E:249a-32": "rdo rje bsnams pa /",
    "T02TD3632E:249a-33": "g-yon gyi phyag gsum gyis sdigs mdzub dang bcas pa'i zhags pa bsnams pa'o //",
    "T02TD3632E:249a-34": "zhal drug pa dang po khro zhal dang /",
    "T02TD3632E:249a-35": "mthing ga dang /",
    "T02TD3632E:249a-36": "dkar po dang /",
    "T02TD3632E:249a-37": "ser po dang /",
    "T02TD3632E:249a-38": "ser bo dang /",
    "T02TD3632E:249a-39": "dmar po dang /",
    "T02TD3632E:249b-0": "@249b nag po rnams gzhan rnams su zhal gyi rim pas so //",
    "T02TD3632E:249b-1": "zhal thams cad ni zlum zhing dmar ba'i spyan gsum pa'o //",
    "T02TD3632E:249b-2": "zhabs drug pa /",
    "T02TD3632E:249b-3": "zhabs gnyis g-yon brkyang mdzad cing yang zhabs gnyis gar stabs mdzad pa /",
    "T02TD3632E:249b-4": "zhabs gzhan gnyis sems dpa'i skyil krung mdzad pa /",
    "T02TD3632E:249b-5": "nyi ma 'bar ba'i dbus su bzhugs shing bgegs rnams 'joms par mdzad pa /",
    "T02TD3632E:249b-6": "thod pa brgyad kyis legs par brgyan cing shin tu 'jigs pa'i mgo bo'i phreng ba can no //",
    "T02TD3632E:249b-7": "de'i rjes la kshim dzam kham /",
    "T02TD3632E:249b-8": "lam skam sam gi sa bon rnams las byung ba'i sa'i snying po dang /",
    "T02TD3632E:249b-9": "phyag na rdo rje dang /",
    "T02TD3632E:249b-10": "nam mkha'i snying po dang /",
    "T02TD3632E:249b-11": "'jig rten dbang phyug dang /",
    "T02TD3632E:249b-12": "sgrib pa rnam par sel ba dang /",
    "T02TD3632E:249b-13": "kun du bzang po zhes pa rnams mig dang /",
    "T02TD3632E:249b-14": "rna ba dang /",
    "T02TD3632E:249b-15": "sna dang /",
    "T02TD3632E:249b-16": "lce dang /",
    "T02TD3632E:249b-17": "nu ma dag dang /",
    "T02TD3632E:249b-18": "lte ba zhes pa rnams kyi 'khor lo dang /",
    "T02TD3632E:249b-19": "rdo rje dang /",
    "T02TD3632E:249b-20": "rin po che dang /",
    "T02TD3632E:249b-21": "chu skyes dang /",
    "T02TD3632E:249b-22": "mda' dang /",
    "T02TD3632E:249b-23": "rdo rje rnams phyag g-yas pa rnams kyis bsnams pa /",
    "T02TD3632E:249b-24": "phyag g-yon pa rnams kyis sdigs mdzub kyi phyag rgya mdzad pa /",
    "T02TD3632E:249b-25": "dkar po dang /",
    "T02TD3632E:249b-26": "nag po dang /",
    "T02TD3632E:249b-27": "ser po dang /",
    "T02TD3632E:249b-28": "dmar po dang /",
    "T02TD3632E:249b-29": "ljang gu dang /",
    "T02TD3632E:249b-30": "dkar po rnams su bzhugs pa /",
    "T02TD3632E:249b-31": "de'i rjes su mgo bo dang /",
    "T02TD3632E:249b-32": "mgrin pa dang /",
    "T02TD3632E:249b-33": "snying ga ste /",
    "T02TD3632E:249b-34": "sku dang gsung dang /",
    "T02TD3632E:249b-35": "thugs rnams su gnas pa'i zla ba'i dkyil 'khor la bzhugs pa /",
    "T02TD3632E:249b-36": "aom a'a:h'um zhes pa las byung ba kha dog dkar po dang /",
    "T02TD3632E:249b-37": "dmar po dang /",
    "T02TD3632E:249b-38": "nag po dang /",
    "T02TD3632E:249b-39": "rdo rje dang /",
    "T02TD3632E:249b-40": "chu skyes dang /",
    "T02TD3632E:249b-41": "rdo rje rnams phyag g-yas pa rnams kyis sdigs mdzub kyi phyag rgya mdzad pa'o //",
    "T02TD3632E:249b-42": "de nas snying ga'i sa bon gyi 'od zer rnams kyis ye shes sems dpa' gdan drangs nas ro gcig tu bsgoms te /",
    "T02TD3632E:249b-43": "mi bskyod pas dbu brgyan pa'i bdag nyid yun ring du bsgom par bya'o //",
    "T02TD3632E:249b-44": "de la sngags ni 'di'o //",
    "T02TD3632E:249b-45": "aom hr'i:shtr'i:bi kri t'a na na h'um h'um phat phat sv'a h'a /",
    "T02TD3632E:249b-46": "de nas gshegs su gsol nas ldang bar bya'o zhes pa ni gshin rje mthar byed kyi sgrub thabs rdzogs so /"
}