{
    "T02TD2521E:127a-0": "@127a # // rgya gar skad du /",
    "T02TD2521E:127a-1": "pra tishtha biddhi: / bod skad du /",
    "T02TD2521E:127b-0": "spyan dbye ba'i @127b cho ga / bcom ldan 'das 'jam dpal gzhon nur gyur pa la phyag 'tshal lo //",
    "T02TD2521E:127b-1": "nyes pa kun dang rnam bral zhing //",
    "T02TD2521E:127b-2": "sems can kun la phan bzhed pas /",
    "T02TD2521E:127b-3": "rtag tu dngos po kun bdag 'gyur //",
    "T02TD2521E:127b-4": "rdo rje sems dpa' phyag 'tshal lo //",
    "T02TD2521E:127b-5": "slob dpon rdo rje 'chang chen por dbang bskur bas //",
    "T02TD2521E:127b-6": "rdo rje 'dzin pa chen por dbang bskur ba /",
    "T02TD2521E:127b-7": "mtshan nyid thams cad dang ldan pas /",
    "T02TD2521E:127b-8": "rigs lnga'i lha rnams rab tu gnas par bya'o //",
    "T02TD2521E:127b-9": "de la slob dpon gyi yon tan 'di dag yin te /",
    "T02TD2521E:127b-10": "brtan zhing dul la blo gros ldan //",
    "T02TD2521E:127b-11": "bzod ldan drang la g-yo sgyu mod //",
    "T02TD2521E:127b-12": "sngags dang rgyud kyi sbyor ba shes /",
    "T02TD2521E:127b-13": "dkyil 'khor 'dri ba'i las la mkhas //",
    "T02TD2521E:127b-14": "de nyid bcu ni yongs shes pa //",
    "T02TD2521E:127b-15": "'di ni slob dpon yin zhes bya //",
    "T02TD2521E:127b-16": "de yis bstan pa'i gsang sngags rnams //",
    "T02TD2521E:127b-17": "'grub 'gyur 'di ni the tshom med //",
    "T02TD2521E:127b-18": "dkyil 'khor dang ni ting 'dzin mchog / phyag rgya stang stabs gdan dang ni //",
    "T02TD2521E:127b-19": "bzlas brjod sbyin sreg de bzhin mchod //",
    "T02TD2521E:127b-20": "las kyi sbyor ba nyer bsdu ba //",
    "T02TD2521E:127b-21": "de ltar de nyid bcu shes shing //",
    "T02TD2521E:127b-22": "dman pa'i sems ni dor ba'o //",
    "T02TD2521E:127b-23": "de la dang por legs par khrus byas la /",
    "T02TD2521E:127b-24": "gos gtsang ma bgos te /",
    "T02TD2521E:127b-25": "gtsug tor bcings shing bcas la rgyan thams cad kyis brgyan par byas pa'am /",
    "T02TD2521E:127b-26": "yang na cha lugs ji lta bas lha'i khang par zhugs la /",
    "T02TD2521E:127b-27": "yo byad thams cad bsogs te /",
    "T02TD2521E:127b-28": "tshes grangs dang rgyu skar bzang po dang ldan pa'i dus shes par byas shing /",
    "T02TD2521E:127b-29": "dpal dang rgyal pa 'phel bar byed pa'i gdugs dang /",
    "T02TD2521E:127b-30": "rgyal mtshan dang ba dang la sogs pas gnas brgyan par byas shing sbyin bdag dang 'tsham pa'i dkyil 'khor la sogs pa yang brtag par bya'o //",
    "T02TD2521E:127b-31": "de nas ba'i rnam lnga dang /",
    "T02TD2521E:127b-32": "spos chab la rdo rje gnod sbyin bzlas pas gnas nye bar byug par bya'o //",
    "T02TD2521E:127b-33": "de nas rdo rje gnod sbyin gyi sngags ni 'di yin te /",
    "T02TD2521E:127b-34": "aom badzra yaksha h'um de'i 'og tu dri dang sbyar ba'i chus byugs la /",
    "T02TD2521E:127b-35": "nang par gyi dus su rang gi rigs kyi lha'i 'khor los sgyur ba'i sbyor ba'am /",
    "T02TD2521E:127b-36": "rnal 'byor chen po bya'o //",
    "T02TD2521E:127b-37": "cho ga nyams pa mi bya ste //",
    "T02TD2521E:127b-38": "rab gnas rtag tu smad pa dang //",
    "T02TD2521E:127b-39": "tshe 'dir sdug bsngal chen po dang //",
    "T02TD2521E:127b-40": "'jig rten gzhan du'ang 'jigs chen 'byung //",
    "T02TD2521E:127b-41": "de la dngos grub 'dod pa yis //",
    "T02TD2521E:128a-0": "bdag @128a * //",
    "T02TD2521E:128a-1": "nyid kyis ni ci nus dang //",
    "T02TD2521E:128a-2": "de bzhin cho gar gsungs tshul dang //",
    "T02TD2521E:128a-3": "kun nas rab tu 'bad de bya //",
    "T02TD2521E:128a-4": "de la dang por rdo rje gnod sbyin gyis bgegs gzhom pa la sogs dang /",
    "T02TD2521E:128a-5": "gzhal yas khang dang /",
    "T02TD2521E:128a-6": "gdan la sogs pa ji lta ba bzhin du byas la /",
    "T02TD2521E:128a-7": "'di ltar yid du 'ong ba'i gnas su khrus sa'i stegs bu brtsig par bya ba ni /",
    "T02TD2521E:128a-8": "thur bzhi pa la gru bzhi pa //",
    "T02TD2521E:128a-9": "dkyil 'khor gyis ni nyer mdzes pa //",
    "T02TD2521E:128a-10": "khru gang tsam gyi tshad du bya'o //",
    "T02TD2521E:128a-11": "med na legs par bri bar bya //",
    "T02TD2521E:128a-12": "der phyogs dang mtshams su mtshan ma la sogs bris pa'i bum pa brgyad gzhag par bya ste ;",
    "T02TD2521E:128a-13": "rdo rje lcags kyu dang /",
    "T02TD2521E:128a-14": "me tog la sogs pa phyogs dang mtshams su gzhag par bya zhing /",
    "T02TD2521E:128a-15": "dbus su rnam par rgyal ba'i bum pa rigs lnga'i mtshan mas mtshan pa bzhag la /",
    "T02TD2521E:128a-16": "de dag gi nang du /",
    "T02TD2521E:128a-17": "'bru lnga dang /",
    "T02TD2521E:128a-18": "sman lnga dang /",
    "T02TD2521E:128a-19": "rin po che lnga bcug la /",
    "T02TD2521E:128a-20": "dri dang sbyar ba'i chus bkang la /",
    "T02TD2521E:128a-21": "ras zung gcig gis mgul ba bcings la /",
    "T02TD2521E:128a-22": "'dab ma dri zhim pos kha brgyan par bya ba dang /",
    "T02TD2521E:128a-23": "steng du bla re bre ba dang /",
    "T02TD2521E:128a-24": "gos dang dril bu dbyangs pas bskor ba'i stegs bur mkhas pas lha rnams khrus gsol bar bya'o //",
    "T02TD2521E:128a-25": "de nas dam tshig sems dpa' bsams la /",
    "T02TD2521E:128a-26": "ye shes sems dpa' rdo rje lcags kyu la sogs pa'i sngags dang phyag rgyal sogs pa dang ldan pas dgug pa la sogs pa bya'o //",
    "T02TD2521E:128a-27": "de nas aom a'a: h'um zhes bya ba'i yi ge gsum mam /",
    "T02TD2521E:128a-28": "lha de'i sa bon gyi yi ge rnam par dgod cing bsam par bya'o //",
    "T02TD2521E:128a-29": "de nas mchod yon dang zhabs bsil la sogs pa phul la /",
    "T02TD2521E:128a-30": "sarba p'a bam da ha na badzr'a ya sv'a h'a /",
    "T02TD2521E:128a-31": "zhes bya ba la sogs pa bya ste /",
    "T02TD2521E:128a-32": "yungs kar dang me tog gis /",
    "T02TD2521E:128a-33": "sems can kun la phan bde'i phyir //",
    "T02TD2521E:128a-34": "sbyar ba la sogs rnams bya zhing //",
    "T02TD2521E:128a-35": "rgyal 'gyur bkra shis tshigs bcad brjod //",
    "T02TD2521E:128a-36": "yang dang yang du bstod bya zhing //",
    "T02TD2521E:128a-37": "rol mo'i sgra ni sna tshogs dang //",
    "T02TD2521E:128a-38": "ngo mtshar ca co rnams kyang bya //",
    "T02TD2521E:128a-39": "las kun byed na rigs snying dang //",
    "T02TD2521E:128a-40": "rang gis rigs bdag gsang sngags ni //",
    "T02TD2521E:128a-41": "yongs bzlas sngar bshad bum pas ni //",
    "T02TD2521E:128a-42": "mkhas pas lha rnams khrus gsol lo //",
    "T02TD2521E:128a-43": "de nas gtsang ma'i mi rnams ni //",
    "T02TD2521E:128b-0": "las kun byed pa'i gsang @128b sngags kyis //",
    "T02TD2521E:128b-1": "bzlas byas stan ni bzang po la //",
    "T02TD2521E:128b-2": "rigs pa rang gnas bzhugs su gsol //",
    "T02TD2521E:128b-3": "de nas rigs kyi bdag po'i sngags dang /",
    "T02TD2521E:128b-4": "de bzhin du rigs kyi rig pa yongs su bzlas te bzhugs su gsol nas /",
    "T02TD2521E:128b-5": "sngags pas kyang rang gi gsang sngags dang /",
    "T02TD2521E:128b-6": "bskyed pa'i rim pas de rang gi gnas su sprul nas sgo dbye ba bya ste rdo rje bsdu ba bya'o //",
    "T02TD2521E:128b-7": "aom badzra sa m'a ya dza: dza: h'um bam ho: de nas bgegs bsal la mchod yon dbul lo //",
    "T02TD2521E:128b-8": "de nas mtshan brgya rtsa brgyad pas bstod la /",
    "T02TD2521E:128b-9": "phyag rgya bstan nas /",
    "T02TD2521E:128b-10": "gsang sngags rnams mngon par bzlas par bya ste /",
    "T02TD2521E:128b-11": "aom badzra sa tva h'um /",
    "T02TD2521E:128b-12": "rigs kyi bdag po'i snying po'o //",
    "T02TD2521E:128b-13": "aom bha ga wa ti ru ru spu ru dzva la tishtha siddha lo tsa ni sarba aar tha s'a dha ne sv'a h'a zhes pa'o //",
    "T02TD2521E:128b-14": "rigs kyi yum gyi sngags so //",
    "T02TD2521E:128b-15": "aom dze na dzi ka sv'a h'a /",
    "T02TD2521E:128b-16": "zhes bya ba ni rigs kyi snying po'o //",
    "T02TD2521E:128b-17": "de bzhin du /",
    "T02TD2521E:128b-18": "aom sham ka ri sh'intam ka ri ghu ta ni /",
    "T02TD2521E:128b-19": "gha ta la gha ta ya ghu ta ni sv'a h'a /",
    "T02TD2521E:128b-20": "aom badzra dhrik sv'a h'a /",
    "T02TD2521E:128b-21": "aom ka te bi ka te ni ka te sv'a h'a /",
    "T02TD2521E:128b-22": "ka tam ka te ka ro te b'irye sv'a h'a /",
    "T02TD2521E:128b-23": "aom a'a ro li ka sv'a h'a /",
    "T02TD2521E:128b-24": "aom ratna dhrik sv'a h'a /",
    "T02TD2521E:128b-25": "aom t'a re tu re tutt'a re sv'a h'a /",
    "T02TD2521E:128b-26": "aom pradzny'a dhrik sv'a h'a /",
    "T02TD2521E:128b-27": "zhes bya ba ni rigs so so'i rig pa dang snying po'o //",
    "T02TD2521E:128b-28": "de nas cod pan dang dar dbyangs bcings pa dang /",
    "T02TD2521E:128b-29": "go bskon pa la sogs pa byas la /",
    "T02TD2521E:128b-30": "me tog la sogs pa brgyad kyis yang dag par mchod la yongs su bzlas te /",
    "T02TD2521E:128b-31": "gus par byas la mchod yon phul te /",
    "T02TD2521E:128b-32": "lhag par gnas par bya'o //",
    "T02TD2521E:128b-33": "de nas phyi rol gtor ma byin la sbyin sreg bya ste /",
    "T02TD2521E:128b-34": "dang por bgegs gzhom par bya ba'i phyir /",
    "T02TD2521E:128b-35": "rdo rje mes sbyin sreg bya'o //",
    "T02TD2521E:128b-36": "tshim par bya ba'i phyir ni rang gi sngags kyis so //",
    "T02TD2521E:128b-37": "dgod par bya ba'i phyir ni rigs kyi rigs pas so //",
    "T02TD2521E:128b-38": "'byor par bya ba'i don du ni rigs kyi bdag po'i snying pos so //",
    "T02TD2521E:128b-39": "de ltar sbyin sreg byas nas /",
    "T02TD2521E:128b-40": "lhag par gnas par bya ba ni //",
    "T02TD2521E:128b-41": "'di zhes bya ba'i bcom ldan 'das ;",
    "T02TD2521E:128b-42": "/ rigs sngags rgyal la phyag 'tshal lo //",
    "T02TD2521E:128b-43": "slob ma rnams la brtse ba dang //",
    "T02TD2521E:128b-44": "khyed rnams la yang mchod pa'i phyir //",
    "T02TD2521E:128b-45": "thugs rje'i bdag nyid can rab gnas //",
    "T02TD2521E:128b-46": "mgon po bdag nyid bgyi par 'tshal //",
    "T02TD2521E:128b-47": "bcom ldan bdag ni gus pa lags //",
    "T02TD2521E:128b-48": "de bas gnang bar mdzad par rigs//",
    "T02TD2521E:129a-0": "@129a * // bdag ming rdo rje zhes bya bas //",
    "T02TD2521E:129a-1": "rig pa'i rgyal po 'di zhes bya'i //",
    "T02TD2521E:129a-2": "yo byad ci 'byor pa yis ni //",
    "T02TD2521E:129a-3": "nang par rab gnas bgyid par 'tshal //",
    "T02TD2521E:129a-4": "bdag dang slob mar bcas pa la //",
    "T02TD2521E:129a-5": "thugs brtse bar ni nyer gnas te //",
    "T02TD2521E:129a-6": "chogs pa thams cad rab gnas la //",
    "T02TD2521E:129a-7": "byin gyis brlab par mdzad du gsol //",
    "T02TD2521E:129a-8": "zhes bya'o //",
    "T02TD2521E:129a-9": "de nas p'u dza sna tshogs kyis mchod la mngon par 'dod pa'i dngos grub kyi phyir gsol ba gdab par bya ste /",
    "T02TD2521E:129a-10": "rang gi dge ba'i rtsa ba bsngos la /",
    "T02TD2521E:129a-11": "gshegs su gsol bar bya ba'i phyir 'dis bskul bar bya'o //",
    "T02TD2521E:129a-12": "aom khyed kyis sems can don kun mdzad //",
    "T02TD2521E:129a-13": "rjes su grub bzhin stsal lags kyis //",
    "T02TD2521E:129a-14": "sangs rgyas yul du gshegs su gsol //",
    "T02TD2521E:129a-15": "slar yang gshegs par mdzad du gsol //",
    "T02TD2521E:129a-16": "bdag nyid bsrung ba'i phyir yi ge brgya pa bzlas par bya'o //",
    "T02TD2521E:129a-17": "de la yi ge brgya ba ni 'di yin te /",
    "T02TD2521E:129a-18": "aom badzra satva sa ma ya /",
    "T02TD2521E:129a-19": "ma nu p'a la ya /",
    "T02TD2521E:129a-20": "badzra satva tve no pa /",
    "T02TD2521E:129a-21": "tishtha dri dho me bha ba /",
    "T02TD2521E:129a-22": "su to shyo me bha ba /",
    "T02TD2521E:129a-23": "aa nu rakto me bha ba /",
    "T02TD2521E:129a-24": "su poshyo me pha ba /",
    "T02TD2521E:129a-25": "sarba siddhimme pra ya tstsha sarba karma su tsa me tsittam shre ya: ku ru h'um /",
    "T02TD2521E:129a-26": "ha ha ha ha ho: bha ga b'a na sarba ta th'a ga ta badzra m'a me munytsa badzr'i bha ba ma h'a sa ma ya satva aa:/",
    "T02TD2521E:129a-27": "de nas de nyid du ku sha bting la nyal bar bya'o //",
    "T02TD2521E:129a-28": "de nas nang par mal nas langs la de bzhin du ba'i rnam lnga dang /",
    "T02TD2521E:129a-29": "spos chus gnas kun byugs la /",
    "T02TD2521E:129a-30": "lha'i rnal 'byor byas la /",
    "T02TD2521E:129a-31": "bgegs la sogs pa bskrad par bya'o //",
    "T02TD2521E:129a-32": "de nas gzhal yas kyang dang gdan la sogs pa bsams la /",
    "T02TD2521E:129a-33": "de'i 'og tu zangs ma'i snod la sogs par mchod yon la sogs pa bshams la /",
    "T02TD2521E:129a-34": "sngags kyis gdab par bya'o //",
    "T02TD2521E:129a-35": "de nas lha rnams dgug pa dang /",
    "T02TD2521E:129a-36": "gzhug pa dang /",
    "T02TD2521E:129a-37": "bcing ba dang /",
    "T02TD2521E:129a-38": "dbang du byas la /",
    "T02TD2521E:129a-39": "bsgrub par bya'o //",
    "T02TD2521E:129a-40": "mdzub mo lcags kyu bcings nas ni //",
    "T02TD2521E:129a-41": "mthe'u chung las te lcags kyu che //",
    "T02TD2521E:129a-42": "mkhrig mar mdud pa mdzub gnyis 'dud //",
    "T02TD2521E:129a-43": "rgyab gnyis kyang ni bsnyams te mnan //",
    "T02TD2521E:129a-44": "dza: h'um bam ho: zhes brjod do //",
    "T02TD2521E:129a-45": "spyan drangs la mchod yon dang zhabs bsil la sogs pa dbul te /",
    "T02TD2521E:129a-46": "sngar bshad pa'i sngags kyis sbyang ba byas la /",
    "T02TD2521E:129a-47": "de'i sngags ni /",
    "T02TD2521E:129b-0": "aom sarba ta th'a ga ta k'a ya bi @129b sho dha ne sv'a h'a /",
    "T02TD2521E:129b-1": "dbang bskur ba'i cho gas khrus gsol bar bya ste /",
    "T02TD2521E:129b-2": "ji ltar bltams pa tsam gyis ni //",
    "T02TD2521E:129b-3": "lha rnams kun gyis khrus gsol ba //",
    "T02TD2521E:129b-4": "de bzhin bdag gis lha yi chus //",
    "T02TD2521E:129b-5": "dag par khrus ni gsol bar bgyi //",
    "T02TD2521E:129b-6": "aom sarba ta th'a ga ta aa bhi she ka ta sa ma ya shri ye h'um sv'a h'a /",
    "T02TD2521E:129b-7": "de nas na bza' dbul bar bya ste /",
    "T02TD2521E:129b-8": "aom badzra b'a sa se sv'a h'a /",
    "T02TD2521E:129b-9": "aom badzra gandhe sv'a ha'/",
    "T02TD2521E:129b-10": "aom badzra aa bha ra ni bi bhu sha ni sv'a h'a /",
    "T02TD2521E:129b-11": "aom badzra pu shpe h'um /",
    "T02TD2521E:129b-12": "aom badzra dh'u pe h'um aom badzra gandhe h'um /",
    "T02TD2521E:129b-13": "aom badzra nee bidye h'um /",
    "T02TD2521E:129b-14": "de'i 'og tu dbang bskur bar bya ste /",
    "T02TD2521E:129b-15": "mthe bong gnyis ni bsnol byas la //",
    "T02TD2521E:129b-16": "mdzub mo rtse mo dgug pas ni //",
    "T02TD2521E:129b-17": "gung mo bsnyams pa'i tshigs su sbyar //",
    "T02TD2521E:129b-18": "rdo rje dbyings kyi dbang mor bshad //",
    "T02TD2521E:129b-19": "aom bhr'um kham zhes bya ba dang /",
    "T02TD2521E:129b-20": "aa bhi shinytsa zhes bya ba dang /",
    "T02TD2521E:129b-21": "de bzhin du /",
    "T02TD2521E:129b-22": "aom badzra satva h'um /",
    "T02TD2521E:129b-23": "aom badzra ratna tr'am /",
    "T02TD2521E:129b-24": "aom badzra dharma hr'i:/",
    "T02TD2521E:129b-25": "aom badzra karma aa zhes bya ba dang /",
    "T02TD2521E:129b-26": "thams cad la aa bhi shinytsa m'am zhes bya bas rdo rje bsdams pa'i mthe bong gnyis bsnyams te bsgreng ba ni rdo rje sems ma'i'o //",
    "T02TD2521E:129b-27": "de las srin lag rin po che 'dra bar byas pa ni rdo rje rin chen ma'i'o //",
    "T02TD2521E:129b-28": "de nyid las gung mo gnyis padma 'dra bar byas pa ni rdo rje chos ma'i'o //",
    "T02TD2521E:129b-29": "thal mo sbyar ba bcings la gung mo dang mdzub mo dang mthe bong sbyar ba ni rdo rje las ma'i'o //",
    "T02TD2521E:129b-30": "de nas aom tum zhes bya ba dang /",
    "T02TD2521E:129b-31": "rdo rje khu tshur so sor bcings te /",
    "T02TD2521E:129b-32": "mdzub mo gnyis bkug la go cha bya ste /",
    "T02TD2521E:129b-33": "snying gar mdud pa ltar bya ste /",
    "T02TD2521E:129b-34": "yang mgrin pa dang /",
    "T02TD2521E:129b-35": "rgyab dang /",
    "T02TD2521E:129b-36": "dbral ba'i steng du mdud pa ltar bya ste /",
    "T02TD2521E:129b-37": "de nas phreng ba bcing ba'i tshul gyis mdud pa bya ba dang dar dbyangs bcing ba yang ngos gnyis su tha ma la sogs pa nas sor mo thams cad bkrol ba de nas mnyam pa'i thal mos mnyes par bya ste /",
    "T02TD2521E:129b-38": "de nas sgeg mo la sogs pas yang dag par mchod par bya'o //",
    "T02TD2521E:129b-39": "de nas sngags 'dis mig sman gyi thur mas byug ste /",
    "T02TD2521E:129b-40": "aom badzra tsakshu tsakshu sa manta tsakshu bi sho dha ni sv'a h'a /",
    "T02TD2521E:129b-41": "de nas sngags 'dis bshos dbul te /",
    "T02TD2521E:129b-42": "aom d'i pya ainna sa m'a dhi dhya na sarba pri na ne sv'a h'a /",
    "T02TD2521E:129b-43": "de nas lha bshos dang /",
    "T02TD2521E:129b-44": "me long dang /",
    "T02TD2521E:129b-45": "bshos gzhan dag la sogs pas kyang mchod par bya ste /",
    "T02TD2521E:129b-46": "de ltar byas na de 'og tu yang slob ma gzhug par bya ste /",
    "T02TD2521E:130a-0": "khyod kyis @130a * //",
    "T02TD2521E:130a-1": "nga la gsol btab pa'i //",
    "T02TD2521E:130a-2": "sku gzugs dag ni khyad par du //",
    "T02TD2521E:130a-3": "ji ltar gsungs bzhin rab gnas par //",
    "T02TD2521E:130a-4": "de ni nges byas byed du bcug / khyod kyi de ni kun rdzogs pas //",
    "T02TD2521E:130a-5": "ci bde bar ni shes par gyis //",
    "T02TD2521E:130a-6": "zhes bsgo'o //",
    "T02TD2521E:130a-7": "de nas rim pa 'dis sbyin sreg bya'o //",
    "T02TD2521E:130a-8": "thab dang dgang gzar blugs gzar rdzas //",
    "T02TD2521E:130a-9": "shing dang sgrub pa po dang ni //",
    "T02TD2521E:130a-10": "rdzas bsang dgod dang me sbyang dang //",
    "T02TD2521E:130a-11": "bsang gtor dang ni sbyar ba dang //",
    "T02TD2521E:130a-12": "ku sha dgram dang gnas khang dang //",
    "T02TD2521E:130a-13": "me bskyed spyan drang la sogs dang //",
    "T02TD2521E:130a-14": "srung skud bcings dang mchod yon dang //",
    "T02TD2521E:130a-15": "zhabs bsil bsgrub dang dbang bskur dang //",
    "T02TD2521E:130a-16": "dam tshig bsgo dang mchod yon mchod //",
    "T02TD2521E:130a-17": "bsang gtor 'thor 'thung sreg blugs dang //",
    "T02TD2521E:130a-18": "me brtag bsang dang dgang blugs dang //",
    "T02TD2521E:130a-19": "kun bsregs bsang gtor gsol ba dang //",
    "T02TD2521E:130a-20": "thab dang me lha dgod pa dang //",
    "T02TD2521E:130a-21": "bsdu dang bstod dang dgug ba dang ;",
    "T02TD2521E:130a-22": "/ sngon bzhin phyag rgya dbang bskur dang //",
    "T02TD2521E:130a-23": "mchod dang mchod yon 'thor 'thung bsang //",
    "T02TD2521E:130a-24": "dgang blugs cig shos las bskal dang //",
    "T02TD2521E:130a-25": "lha rnams gzi byin bskyed pa dang //",
    "T02TD2521E:130a-26": "me lha dgang blugs mchod bsang dang //",
    "T02TD2521E:130a-27": "'thor 'thung mchod ba gshegs gsol lo //",
    "T02TD2521E:130a-28": "spyan dbye ba'i cho ga slob dpon kun dga' snying pos mdzad pa rdzogs so//"
}