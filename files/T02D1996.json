{
    "T02D1996:192b-0": "@192b # // rgya gar skad du /",
    "T02D1996:192b-1": "tstshu tstshunda ra kalpa /",
    "T02D1996:192b-2": "bod skad du /",
    "T02D1996:192b-3": "tstshu tstshunda ra'i rtog pa /",
    "T02D1996:192b-4": "bcom ldan 'das gshin rje gshed la phyag 'tshal lo //",
    "T02D1996:192b-5": "de nas tstshu tstshunda ra'i cho ga zhi ba mo bshad par bya ste /",
    "T02D1996:192b-6": "aom ru dro ya ma he shva ra yo ga pra sh'a la ya /",
    "T02D1996:192b-7": "yo ga siddhi ma /",
    "T02D1996:192b-8": "da d'a hi me sv'a h'a /",
    "T02D1996:192b-9": "h'um h'um ha: da ha da ha /",
    "T02D1996:192b-10": "pa tsa pa tsa /",
    "T02D1996:192b-11": "au rde ya h'um phat /",
    "T02D1996:192b-12": "rig sngags 'di'i bya ba'i cho ga ni /",
    "T02D1996:192b-13": "nyin mtshan du ni mi nyal bar dri dang me",
    "T02D1996:192b-14": "tog dang bdug spos phul nas gtor ma btang ste",
    "T02D1996:192b-15": "// stong phrag brgyad bzlas na 'grub par 'gyur ro //",
    "T02D1996:192b-16": "de nas las rnams su gyur pa ni tstshu tstshunda ra shi ba blangs la /",
    "T02D1996:192b-17": "pags pa dang rus pa dang sha dang spu rnams phye mar btags te /",
    "T02D1996:193a-0": "stong @193a * //",
    "T02D1996:193a-1": "phrag gnyis bzlas nas phye ma des dpral ba la bskus na bdag nyid dgra yis mi mthong ngo //",
    "T02D1996:193a-2": "aom ma ma hu ya ti /",
    "T02D1996:193a-3": "phye ma des lag pa la bskus nas gang la reg pa de dbang du 'gyur ro //",
    "T02D1996:193a-4": "phye ma de nyid rkang pa la bskus na dpag tshad brgya stong du phyin nas ldog go //",
    "T02D1996:193a-5": "phye ma de nyid kyis dgra'i sgo logs la bskus",
    "T02D1996:193a-6": "nas khyim gyi sgor stong phrag brgyad bzlas na skrod",
    "T02D1996:193a-7": "par byed do // phye ma de dang dur khrod",
    "T02D1996:193a-8": "kyis dgra bo'i sgo rtsar bcad cing sbas na dgra",
    "T02D1996:193a-9": "bo'i rigs rnams 'joms par 'gyur ro //",
    "T02D1996:193a-10": "yang na dgra bo'i rigs skrod par 'dod na /",
    "T02D1996:193a-11": "tstshu tstshunda ra'i pags pa blangs la stong phrag brgyad",
    "T02D1996:193a-12": "yongs su bzlas nas gcin shul gyi sas bkad nas",
    "T02D1996:193a-13": "skud pa sngon pos bcings te nam mkhar btags na",
    "T02D1996:193a-14": "gcin 'gags par 'gyur ro //",
    "T02D1996:193a-15": "bkrol na thar ro //",
    "T02D1996:193a-16": "tstshu tstshunda ra'i pags pa phye mar btags nas lha chen po'i mdun du stong phrag brgyad bzlas la /",
    "T02D1996:193a-17": "yang dri dang me tog dang bdug spos dang /",
    "T02D1996:193a-18": "gtor ma btang ste /",
    "T02D1996:193a-19": "slar yang stong phrag brgyad bzlas na de nas 'grub par 'gyur ro //",
    "T02D1996:193a-20": "phye ma de sna'i rtse mor bskus na skye 'gro thams cad sdud par 'gyur ro //",
    "T02D1996:193a-21": "mgo bor bzhag na dgra thams cad dang 'gyed pa'i len thebs par 'gyur ro //",
    "T02D1996:193a-22": "phye ma de nyid rang gi snying gar bskus nas",
    "T02D1996:193a-23": "gal te dgra la bstan na snying ngan par 'gyur",
    "T02D1996:193a-24": "ro // s'a lu'i phye ma las gzugs byas nas",
    "T02D1996:193a-25": "phye ma des bskus na dgra bo de rengs par",
    "T02D1996:193a-26": "ro // 'gyur ro // s'a lu'i phye ma las",
    "T02D1996:193a-27": "gzugs byas te phye ma des bskus na ma dzes",
    "T02D1996:193a-28": "thebs par 'gyur ro //",
    "T02D1996:193a-29": "dur khrod kyi thal ba dang bcas pas dgra'i tshogs",
    "T02D1996:193a-30": "la gtor na gang gis mnan pa dang mthong ba",
    "T02D1996:193a-31": "de dag nad kyis thebs par 'gyur ro //",
    "T02D1996:193a-32": "phye ma de lan stong bzlas na gang gang gi mgo bor blugs pa de dbang du 'gyur ro //",
    "T02D1996:193a-33": "phye ma de thod pa dang lhan cig tu sgo",
    "T02D1996:193a-34": "glegs su bzhag na dgra bo dbye bar 'gyur ro",
    "T02D1996:193a-35": "// phye ma des bud med kyi lag pa la bskus na bud med de 'chi bar 'gyur ro //",
    "T02D1996:193a-36": "phye ma de gang gi sgor sbas na skrod par 'gyur ro //",
    "T02D1996:193a-37": "phye ma de dang sha chen po bsres nas gang gi btung bar byin na /",
    "T02D1996:193a-38": "nyi ma bdun na 'chi'o //",
    "T02D1996:193a-39": "phye ma de dag bshad pa dang bsres nas dgra la byin na /",
    "T02D1996:193b-0": "dgra bo bkres pa @193b dang ;",
    "T02D1996:193b-1": "gzhang 'brum dang tshad pas thebs nas phyi nas ni rang nyid dga' bar 'gyur ro //",
    "T02D1996:193b-2": "tstshu tstshunda ra'i rus pa blangs nas gang gi khyim du sbas na 'chi'o //",
    "T02D1996:193b-3": "tstshu tstshunda ra'i sha dang nya'i zhag dang bcas pas lha la mchod pa byas nas /",
    "T02D1996:193b-4": "dur khrod du thod pa'i steng du 'dug la thod pa bzung la bzlas pa bya ste /",
    "T02D1996:193b-5": "yang dur khrod kyi thal ba la lan stong du",
    "T02D1996:193b-6": "blugs shing sbyin sreg byas na 'grub par 'gyur te",
    "T02D1996:193b-7": "/ phye ma de tsha ba gsum dang bsres pas las su 'gyur ba ni /",
    "T02D1996:193b-8": "gang gi khyim du bzhag na de la me'i tsha ba 'byung bar 'gyur ro //",
    "T02D1996:193b-9": "phye ma de ske tshe dang bsres pas kyang las de nyid du 'grub par 'gyur ro //",
    "T02D1996:193b-10": "phye ma de dur khrod kyi sa las gzugs byas",
    "T02D1996:193b-11": "te sgo rtsar sbas na 'phral nas 'phral du na",
    "T02D1996:193b-12": "tsha dang gsod par 'gyur ro //",
    "T02D1996:193b-13": "phye ma de dang lan tshvar bsres nas gang la brdegs pa de dbang du 'gyur ro //",
    "T02D1996:193b-14": "phye ma de yungs kar dang bsres nas rgyal po'i sgo la gtor na /",
    "T02D1996:193b-15": "rgyal po de dbang du 'gyur ro //",
    "T02D1996:193b-16": "gang gis mnan pa de dag thams cad kyang dbang du 'gyur ro //",
    "T02D1996:193b-17": "kham phor so ma btang ba la pha wang brun gyis byugs la /",
    "T02D1996:193b-18": "dgra'i dri chen dri chu drod ma yal ba la bkab na /",
    "T02D1996:193b-19": "dri chen dri chu 'gag go //",
    "T02D1996:193b-20": "phyung na slar 'tsho'o //",
    "T02D1996:193b-21": "tstshu tstshunda ra'i rtog pa rdzogs so /",
    "T02D1996:193b-23": "// / bha ro phyag rdum gyi phyag dpe las /"
}