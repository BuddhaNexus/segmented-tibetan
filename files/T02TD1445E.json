{
    "T02TD1445E:272b-0": "@272b # // rgya gar skad du /",
    "T02TD1445E:272b-1": "shr'i tsakra sam ba ra s'a dha nam n'a ma /",
    "T02TD1445E:272b-2": "bod skad du /",
    "T02TD1445E:272b-3": "dpal 'khor lo sdom pa zhes bya ba'i sgrub thabs /",
    "T02TD1445E:272b-4": "bcom ldan 'das dpal he ru ka la phyag 'tshal lo //",
    "T02TD1445E:272b-5": "yi dgas gdan la bzhugs shing zhal rnams kun la spyan gsum dang ni phag mo dmar mo'i lus //",
    "T02TD1445E:272b-6": "rtsa ba'i phyag gnyis kyis 'khyud gzhan gnyis kyis ni myur du glang chen gtso bo'i pags pa brgyangs //",
    "T02TD1445E:272b-7": "lhag ma g-yon pa'i phyag bzhis kha tv'am ga dang zhags pa mi thod tshangs pa'i mgo bo 'phyang //",
    "T02TD1445E:272b-8": "g-yas pas gri gug rtse gsum dgra sta rnge'u chung 'chang ba'i he ru ka la phyag 'tshal lo //",
    "T02TD1445E:272b-9": "bde mchog 'khor lo gsang ba'i don //",
    "T02TD1445E:272b-10": "sgrub pa'i gsang sngags kun bsdus nas //",
    "T02TD1445E:272b-11": "brda yi skad kyis sbas pas te //",
    "T02TD1445E:272b-12": "sgrub pa'i thabs de bdag gis bshad //",
    "T02TD1445E:272b-13": "snying ga'i sa bon 'od chogs kyis //",
    "T02TD1445E:272b-14": "mdun du bde gshegs spyan drangs nas //",
    "T02TD1445E:272b-15": "mchod pa kun gyis legs mchod de //",
    "T02TD1445E:272b-16": "dkon mchog gsum la sogs pa brjod //",
    "T02TD1445E:272b-17": "thams cad stong par rnam bsgoms nas //",
    "T02TD1445E:272b-18": "sna tshogs pad nyi h'um rdo rje //",
    "T02TD1445E:272b-19": "h'um 'byung mkha' 'gro'i tshogs spros te //",
    "T02TD1445E:272b-20": "blo dang ldan pas phur sogs bya ;",
    "T02TD1445E:272b-21": "/ blo dang ldan pas mkha' dbyings su //",
    "T02TD1445E:272b-22": "'byung ba thams cad 'dus pa las //",
    "T02TD1445E:272b-23": "ji ltar sna tshogs bzhir gyur pa'i //",
    "T02TD1445E:272b-24": "'byung ba bzhi yi rnam pa bsgom //",
    "T02TD1445E:272b-25": "de yi rim pa 'di yin te //",
    "T02TD1445E:272b-26": "ba lang gnas kyi lci skam dang //",
    "T02TD1445E:272b-27": "lhag ma mgo skam de nas su //",
    "T02TD1445E:273a-0": "dung chen po yi @273a * //",
    "T02TD1445E:273a-1": "ngo bo dang //",
    "T02TD1445E:273a-2": "mi phyed rus sbal dag 'gyur bas //",
    "T02TD1445E:273a-3": "phyag bzhi pa dang zhabs bzhi pa //",
    "T02TD1445E:273a-4": "de bzhin phyag 'bum bar du ste //",
    "T02TD1445E:273a-5": "sku mdog dkar po khro bo che //",
    "T02TD1445E:273a-6": "rdo rje dril bu lus la 'khyud //",
    "T02TD1445E:273a-7": "dpa' bo thod pa'i phreng ba can //",
    "T02TD1445E:273a-8": "sku la thal bas nye bar byugs //",
    "T02TD1445E:273a-9": "zhal gyi mtshe ba cung zad gtsigs //",
    "T02TD1445E:273a-10": "yi dags chen po gdan du byas //",
    "T02TD1445E:273a-11": "rgyal ba'i 'od zer sprin chen po //",
    "T02TD1445E:273a-12": "de las kun du rnam par 'phro //",
    "T02TD1445E:273a-13": "phyag rgya drug gis lus la brgyan //",
    "T02TD1445E:273a-14": "ral pa yi ni thor tshugs can //",
    "T02TD1445E:273a-15": "g-yas kyi zhal ni gang pa ste //",
    "T02TD1445E:273a-16": "g-yon pa dmar pa 'jigs pa can //",
    "T02TD1445E:273a-17": "rtsa ba'i zhal ni shin tu dkar //",
    "T02TD1445E:273a-18": "rgyab ni gser du snang ba'o //",
    "T02TD1445E:273a-19": "dus min 'chi las rnam rgyal zhing //",
    "T02TD1445E:273a-20": "yan lag kha tv'am ga dang sbyar //",
    "T02TD1445E:273a-21": "thod pa aargha snod kyis ni //",
    "T02TD1445E:273a-22": "zhal dang mtshon char nges sbyar ba'o //",
    "T02TD1445E:273a-23": "de yi shes rab 'jigs pa ma //",
    "T02TD1445E:273a-24": "thod pa'i dum bu'i ske rags can //",
    "T02TD1445E:273a-25": "thod pa shin tu gang ba dang //",
    "T02TD1445E:273a-26": "de yi kha dog lag char 'dzin //",
    "T02TD1445E:273a-27": "ri bo tshang tshing sman ljongs dang //",
    "T02TD1445E:273a-28": "rgya mtsho chen po'i ngos dag la //",
    "T02TD1445E:273a-29": "gdod nas grub pa'i dur khrod du //",
    "T02TD1445E:273a-30": "der ni dkyil 'khor bri bar bya //",
    "T02TD1445E:273a-31": "ji ltar chos kyi skur gyur pa'o //",
    "T02TD1445E:273a-32": "de ltar sprul dang bsrung par bya //",
    "T02TD1445E:273a-33": "kha sbyor kha sbyor du gyur pa //",
    "T02TD1445E:273a-34": "rdo rje lu gu rgyud du brjod //",
    "T02TD1445E:273a-35": "rdo rje 'byed byed padma la //",
    "T02TD1445E:273a-36": "de tshe bud ba lta bur 'khor //",
    "T02TD1445E:273a-37": "brud pa rdo rje nyid du bshad //",
    "T02TD1445E:273a-38": "de nas rim bzhin spros byas nas //",
    "T02TD1445E:273a-39": "lcags kyu nyid kyis 'khyud bya ste //",
    "T02TD1445E:273a-40": "gtun shing gis ni bskyod par bya //",
    "T02TD1445E:273a-41": "dbyig pa'i mda' yis mnyam sgyor te ;",
    "T02TD1445E:273a-42": "/ de nas rig ma zhu bar gyur //",
    "T02TD1445E:273a-43": "sangs rgyas thams cad 'dus pa yi //",
    "T02TD1445E:273a-44": "myur ba nyid du bdag la bskul //",
    "T02TD1445E:273a-45": "aom ma h'a su kha badzra satva dza: h'um bam ho: su ra ta stvam dri shya ho //",
    "T02TD1445E:273a-46": "yongs su bskul ba tsam gyis ni //",
    "T02TD1445E:273a-47": "'jig rten khams kyi bde ba'i bdag / ji ltar bskyed pa'i rim pa bzhin ;",
    "T02TD1445E:273a-48": "/ gnyug ma'i sngags las byung gyur te //",
    "T02TD1445E:273a-49": "khu ba'i gzugs las rdo rje can //",
    "T02TD1445E:273a-50": "de nas aam h'um gnyis las bzhengs //",
    "T02TD1445E:273a-51": "kha dog sngon po 'jigs pa po //",
    "T02TD1445E:273a-52": "dmar po 'od kyis dkyil 'khor 'bar //",
    "T02TD1445E:273a-53": "zhal bzhi pa ste 'jogs pa can //",
    "T02TD1445E:273b-0": "drug gnyis phyag gis rnam @273b par brgyan //",
    "T02TD1445E:273b-1": "au ma au ma'i bdag po mnan //",
    "T02TD1445E:273b-2": "nyin byed dbang phyug gdan du bting //",
    "T02TD1445E:273b-3": "rtsa ba'i zhal ni shin tu gang / g-yas pa kunda lta bu ste //",
    "T02TD1445E:273b-4": "g-yon pa dmar po 'jigs pa po //",
    "T02TD1445E:273b-5": "nub ni gser du 'bar ba'o //",
    "T02TD1445E:273b-6": "sngar gyi lag char yang dag ldan //",
    "T02TD1445E:273b-7": "spyan gsum gyis kyang yang dag mdzes //",
    "T02TD1445E:273b-8": "cung zad khro zhing bzhad pa'i zhal //",
    "T02TD1445E:273b-9": "g-yon brkyang ba yi gar gyis bzhugs //",
    "T02TD1445E:273b-10": "de yi shes rab phag mo ni //",
    "T02TD1445E:273b-11": "dmar mo kha dog cher 'bar ba //",
    "T02TD1445E:273b-12": "zhal gcig phyag gnyis rnam par mdzes //",
    "T02TD1445E:273b-13": "rdo rje dang ni mi thod 'phyang //",
    "T02TD1445E:273b-14": "bcom ldan 'das kyis zhal bzhi byin gyis brlab pa ni //",
    "T02TD1445E:273b-15": "aom sumbha ni sumbha h'um h'um phat //",
    "T02TD1445E:273b-16": "aom grihna grihna h'um h'um phat /",
    "T02TD1445E:273b-17": "aom gridn'a pa ya grihn'a pa ya h'um h'um phat /",
    "T02TD1445E:273b-18": "aom a'a na ya ho bha ga b'an bidy'a r'a dza h'um h'um phat /",
    "T02TD1445E:273b-19": "de ni lugs las bzlas pa'o //",
    "T02TD1445E:273b-20": "aom dharm'a dh'a tu sva bh'a ba a'atma ko&amp; ham zhes bya ba ni bsnyen pa'o //",
    "T02TD1445E:273b-21": "aom ha snying gar rdo rje sems dpa' 'o //",
    "T02TD1445E:273b-22": "aom na ma hi spyi bor rnam par snang mdzad do //",
    "T02TD1445E:273b-23": "aom sv'a h'a hu spyi gtsug tu padma gar gyi dbang phyug go //",
    "T02TD1445E:273b-24": "aom boo sha ta he mchan khung gnyis su dpal he ru ka'o //",
    "T02TD1445E:273b-25": "aom h'um h'um ho mig gnyis su rdo rje nyi ma'o //",
    "T02TD1445E:273b-26": "aom phat ham rta mgrin te /",
    "T02TD1445E:273b-27": "yan lag thams cad la mtshon cha'o //",
    "T02TD1445E:273b-28": "aom aom bam lte bar rdo rje phag mo'o //",
    "T02TD1445E:273b-29": "aom ham yom snying gar gshin rje ma'o //",
    "T02TD1445E:273b-30": "aom hrim mom khar rmongs byed ma'o //",
    "T02TD1445E:273b-31": "aom hrem hrim spyi bor skyod byed ma'o //",
    "T02TD1445E:273b-32": "aom h'um h'um spyi gtsug tu skrag byed ma'o //",
    "T02TD1445E:273b-33": "aom phat phat lha mo'i gnas thams cad la /",
    "T02TD1445E:273b-34": "nye ba'i sgrub pa'o ;",
    "T02TD1445E:273b-35": "/ snying ga'i zla ba'i dkyil 'khor la gnas pa'i yi ge h'um ni thugs rdo rje'o //",
    "T02TD1445E:273b-36": "aom hr'i: ha ha h'um h'um phat lkog mar gsung rdo rje'o //",
    "T02TD1445E:273b-37": "aom shr'i badzra he he ru ru kam h'um h'um phat d'a ki n'i dz'a la sam ba ra sv'a h'a ni dpral bar sku rdo rje'o //",
    "T02TD1445E:273b-38": "aom sarbba bu ddha d'a ki n'i ye badzra wa rna n'i ye h'um h'um phat sv'a h'a zhes bya ba ni lha mo'i snying gar ro //",
    "T02TD1445E:273b-39": "aom tsa ham h'um phat lkog mar ro //",
    "T02TD1445E:273b-40": "aom badzra bee ro tsa ni h'um phat dpral bar ro //",
    "T02TD1445E:273b-41": "spyi bor yi ge aom mo //",
    "T02TD1445E:273b-42": "snying gar yi ge h'um ngo //",
    "T02TD1445E:273b-43": "ze 'bru la ni yi ge a'a:'o //",
    "T02TD1445E:273b-44": "rked par ni yi ge sv'a'o //",
    "T02TD1445E:273b-45": "brlar ni yi ge h'a'o zhes bya ba ni sgrub pa'o //",
    "T02TD1445E:274a-0": "ye shes dam tshig @274a * //",
    "T02TD1445E:274a-1": "mnyam gyur pas //",
    "T02TD1445E:274a-2": "de phyir 'di ni rdo rjer brjod //",
    "T02TD1445E:274a-3": "dbang gi don ni bsgoms byas nas //",
    "T02TD1445E:274a-4": "phyis ni mchod pas mnyes par bya //",
    "T02TD1445E:274a-5": "lingga gnyis la sngags bkod la //",
    "T02TD1445E:274a-6": "sna rtser aa yig rnam par dgod //",
    "T02TD1445E:274a-7": "de bzhin lingga'i lte ba la //",
    "T02TD1445E:274a-8": "yi ge bam ni rnam par bsam ;",
    "T02TD1445E:274a-9": "/ blo ldan rnal 'byor ma la bsrub //",
    "T02TD1445E:274a-10": "dag pa'i lus ni dri ma med //",
    "T02TD1445E:274a-11": "ces bya ba 'di ni dang po'i rnal 'byor ro //",
    "T02TD1445E:274a-12": "aom sarbba ta th'a ga ta aa nu r'a ga na a'atma ko&amp; ham //",
    "T02TD1445E:274a-13": "snying ga'i sa bon 'od zer gyis //",
    "T02TD1445E:274a-14": "bde bar gshegs pa spyan drangs te //",
    "T02TD1445E:274a-15": "aa wa dh'u t'i gnas de bzhin //",
    "T02TD1445E:274a-16": "smin ma'i bar du nges par gzhug / dang por dbyangs dang yang dag ldan //",
    "T02TD1445E:274a-17": "de ni skad cig gis gsal bsgom //",
    "T02TD1445E:274a-18": "mgal me'i 'khor lo ltar gnas pa //",
    "T02TD1445E:274a-19": "rnal 'byor ma ni de bzhin no //",
    "T02TD1445E:274a-20": "'bar ba'i phreng ba du ma ni //",
    "T02TD1445E:274a-21": "'khor lo thams cad kyi ni sgo //",
    "T02TD1445E:274a-22": "zhal bzhi dpa' bo rnams kyis so //",
    "T02TD1445E:274a-23": "dpa' bo rnal 'byor mas yongs bskor //",
    "T02TD1445E:274a-24": "rtsa ba'i lam ni thams cad du //",
    "T02TD1445E:274a-25": "sngags pa ji ltar dbye 'dod pas //",
    "T02TD1445E:274a-26": "de nyid dbye ba tha dad nyid //",
    "T02TD1445E:274a-27": "mkha' 'gro ma ni nyis sbyor byed //",
    "T02TD1445E:274a-28": "chags pa chen po'i dkyil 'khor ni //",
    "T02TD1445E:274a-29": "dgos pa'i phyir ni rab sgrub byed //",
    "T02TD1445E:274a-30": "dam ba'i rnal 'byor ma rnams kun //",
    "T02TD1445E:274a-31": "yul dang yul la nges par sbyar //",
    "T02TD1445E:274a-32": "de nas mkha' 'gro ma rnams ni //",
    "T02TD1445E:274a-33": "gnas la rnam par gnas pa ste //",
    "T02TD1445E:274a-34": "shar nas mkha' 'gro ma sngo skya'i 'od can no //",
    "T02TD1445E:274a-35": "byang nas l'a ma ljang ser ma'o //",
    "T02TD1445E:274a-36": "nub nas dum skyes ma dmar ser ro //",
    "T02TD1445E:274a-37": "lho nas gzugs can ma dkar ser gyi mdog can te /",
    "T02TD1445E:274a-38": "'di thams cad ni ro'i steng na thod pa dang gri gug lag na thogs pa /",
    "T02TD1445E:274a-39": "skra gyen du brdzes pa /",
    "T02TD1445E:274a-40": "rgyan rnams kyis brgyan pa zhal gcig pa /",
    "T02TD1445E:274a-41": "dbu la sangs rgyas kyi gzugs brnyan gyis mtshan cing yang dag par ldan par gar stabs kyis bzhugs pa'o //",
    "T02TD1445E:274a-42": "thod pa rnams su glang po dang ce spyang dang mi dang ba lang rnams rim pa ji lta ba'o //",
    "T02TD1445E:274a-43": "mtshams bzhir yang lngar gcig gis ma tshang ba'i snod do //",
    "T02TD1445E:274a-44": "mgo bo pulli ra ma la ya nas khanda ka p'a li dang rab tu gtum mo ste //",
    "T02TD1445E:274a-45": "so dang sen mo 'bab pa'o //",
    "T02TD1445E:274b-0": "@274b spyi gtsug 'bar ba 'dzin pa nas ma h'a kam ka la dang gtum pa'i mig can ma ste /",
    "T02TD1445E:274b-1": "skra dang spu 'bab pa'o //",
    "T02TD1445E:274b-2": "rna ba g-yas pa au dya na nas kam ka la dang 'od ldan ma ste /",
    "T02TD1445E:274b-3": "pags pa dang dri ma 'bab pa'o //",
    "T02TD1445E:274b-4": "ltag pa aarbu da nas mche ba rnam par gtsigs pa dang /",
    "T02TD1445E:274b-5": "sna chen ma ste sha 'bab pa'o //",
    "T02TD1445E:274b-6": "de dag ni shar phyogs la sogs pa nas lugs dang mthun pa'o //",
    "T02TD1445E:274b-7": "rna ba g-yon pa'i mchod sbyin nas dpa' bo bzang po dang /",
    "T02TD1445E:274b-8": "dpa' bo'i blo ma ste /",
    "T02TD1445E:274b-9": "thams cad du chu rgyus 'bab pa'o //",
    "T02TD1445E:274b-10": "smin dbus dga' ba'i dbang phyug nas 'od dpag tu med pa dang ;",
    "T02TD1445E:274b-11": "mi thung ma ste /",
    "T02TD1445E:274b-12": "rus pa dang dri ma 'bab pa'o //",
    "T02TD1445E:274b-13": "mig gnyis lha mo'i mkhar nas rdo rje 'od dang langka'i dbang phyug ma ste /",
    "T02TD1445E:274b-14": "de ni rtag tu mchi ma 'bab pa'o //",
    "T02TD1445E:274b-15": "dpung pa m'a la be nas rdo rje'i lus dang /",
    "T02TD1445E:274b-16": "shing grib ma ste snying ga'i chu ba 'bab pa'o //",
    "T02TD1445E:274b-17": "de dag ni dbang ldan la sogs pa'i mtshams nas /",
    "T02TD1445E:274b-18": "thugs kyi 'khor lo'i mkha' spyod ma rnams snyoms par zhugs pas bzhugs so //",
    "T02TD1445E:274b-19": "de bzhin du mchan khung 'dod pa'i gzugs nas aam gu ri dang /",
    "T02TD1445E:274b-20": "aee ra ba ti ste /",
    "T02TD1445E:274b-21": "de rtag tu mig 'bab pa'o //",
    "T02TD1445E:274b-22": "nu ma gnyis po ao tre nas /",
    "T02TD1445E:274b-23": "rdo rje ral pa can dang /",
    "T02TD1445E:274b-24": "'jigs byed chen mo ste /",
    "T02TD1445E:274b-25": "mkhris pa 'bab pa'o //",
    "T02TD1445E:274b-26": "lte ba tri sha ku ne nas dpa' bo chen po dang /",
    "T02TD1445E:274b-27": "rlung gi shugs can ma ste /",
    "T02TD1445E:274b-28": "glo ba 'bab pa'o //",
    "T02TD1445E:274b-29": "sna'i rtse mo ko sa la nas /",
    "T02TD1445E:274b-30": "badzra h'um ka ra dang chang 'thung ma ste /",
    "T02TD1445E:274b-31": "rgyu ma'i phreng ba 'bab pa'o //",
    "T02TD1445E:274b-32": "de dag ni shar la sogs pa nas so //",
    "T02TD1445E:274b-33": "kha ka lingga nas su bha dra dang /",
    "T02TD1445E:274b-34": "ljang lha mo ste /",
    "T02TD1445E:274b-35": "logs kyi rtsa 'bab par bshad pa'o //",
    "T02TD1445E:274b-36": "mgrin pa lam p'a ka nas rdo rje bzang po dang /",
    "T02TD1445E:274b-37": "shin tu bzang mo ste /",
    "T02TD1445E:274b-38": "lte ba 'bab ba'o //",
    "T02TD1445E:274b-39": "snying k'anytsi nas 'jigs byed chen mo dang /",
    "T02TD1445E:274b-40": "rta rnam ste /",
    "T02TD1445E:274b-41": "bi sna ma 'bab pa'o //",
    "T02TD1445E:274b-42": "mdoms par hi m'a la nas mig mi bzang dang /",
    "T02TD1445E:274b-43": "kha ga na ste /",
    "T02TD1445E:274b-44": "mtshog ma'i srubs 'bab pa ste /",
    "T02TD1445E:274b-45": "mtshams su sngar bzhin te /",
    "T02TD1445E:274b-46": "gsung gi 'khor los spyod ma ste /",
    "T02TD1445E:274b-47": "de rnams ni snyoms par zhugs pas rnam par gnas so //",
    "T02TD1445E:274b-48": "lingga yi dags gnas pa nas //",
    "T02TD1445E:274b-49": "stobs po che dang 'khor lo'i shugs can te //",
    "T02TD1445E:275a-0": "bad kan @275a * //",
    "T02TD1445E:275a-1": "'bab pa'o //",
    "T02TD1445E:275a-2": "bshang ba'i lam khyim gyi gnas nas rin chen rdo rje dang /",
    "T02TD1445E:275a-3": "dum skyes ma ste dri ni rtag tu 'bab pa'o //",
    "T02TD1445E:275a-4": "brla soo r'ashta nas /",
    "T02TD1445E:275a-5": "rta mgrin dang chang 'tshong ma ste /",
    "T02TD1445E:275a-6": "khrag 'bab par rab tu grags pa'o //",
    "T02TD1445E:275a-7": "byin pa gnyis gser gling nas /",
    "T02TD1445E:275a-8": "nam mkha'i snying po dang ;",
    "T02TD1445E:275a-9": "'khor lo'i go cha ma ste /",
    "T02TD1445E:275a-10": "rdul 'bab par gyur pa'o //",
    "T02TD1445E:275a-11": "de dag ni shar la sogs pa'i phyogs so //",
    "T02TD1445E:275a-12": "sor mo na ga ra nas ni dpal he ru ka dang /",
    "T02TD1445E:275a-13": "shin tu dpa' mo ste /",
    "T02TD1445E:275a-14": "tshil 'bab pa'o //",
    "T02TD1445E:275a-15": "rkang pa'i rgya ba sindhu nas ni padma gar gyi dbang phyug dang stobs chen mo ste /",
    "T02TD1445E:275a-16": "'di ni rtag tu mchi ma 'bab pa'o //",
    "T02TD1445E:275a-17": "mthe bo mya ngam nas rnam par snang mdzad dang 'khor los sgyur ma ste /",
    "T02TD1445E:275a-18": "mchil lam 'bab pa'o //",
    "T02TD1445E:275a-19": "pus mo ku lu t'a nas /",
    "T02TD1445E:275a-20": "rdo rje sems dpa' dang brtson 'grus chen mo ste /",
    "T02TD1445E:275a-21": "byis ba'i snabs 'bab pa'o //",
    "T02TD1445E:275a-22": "sngon bzhin mtshams rnams su ste /",
    "T02TD1445E:275a-23": "sku'i 'khor los 'og na spyod pa rnams snyoms par zhugs pas bzhugs so //",
    "T02TD1445E:275a-24": "shar gyi sgo nas khva gdong ma'o //",
    "T02TD1445E:275a-25": "byang nas 'ug gdong ma'o //",
    "T02TD1445E:275a-26": "nub nas khyi gdong ma'o //",
    "T02TD1445E:275a-27": "lho phyogs nas phag gdong can te /",
    "T02TD1445E:275a-28": "mkha' 'gro ma la sogs pa rnams kyi kha dog dang mtshan ma dang ldan pa /",
    "T02TD1445E:275a-29": "ro la zhon cing de las 'od zer 'bar bas /",
    "T02TD1445E:275a-30": "bzhin kun du rnam par 'gyur zhing sna tshogs su rnam pa bsgyur ba ste /",
    "T02TD1445E:275a-31": "lugs dang mthun pa'o //",
    "T02TD1445E:275a-32": "pho nya mo rnams ni lugs dang mi mthun pas yang dag par rnam par gzhag ste /",
    "T02TD1445E:275a-33": "me'i mtshams nas gshin rje pho nya mo'o //",
    "T02TD1445E:275a-34": "srin po'i mtshams nas gshen rje brtan ma'o //",
    "T02TD1445E:275a-35": "rlung mtshams nas /",
    "T02TD1445E:275a-36": "gshin rje mche ba gtsigs ma'o //",
    "T02TD1445E:275a-37": "dbang ldan gyi mtshams nas gshin rje 'dzoms ma ste /",
    "T02TD1445E:275a-38": "'di dag kyang kha dog nyis gnyis ma'o //",
    "T02TD1445E:275a-39": "yid du 'ong ma lnga ma lta bur ro la zhon pa'o //",
    "T02TD1445E:275a-40": "dpal he ru ka la sogs pa dpa' bo rnams ni rdo rje dang dril bus 'khyud pa'i phyag rgya can no //",
    "T02TD1445E:275a-41": "lha mo thams cad kyi phyag na gri gug dang thod pa thogs pa sgeg pa la sogs pa'i nyams dang ldan pa /",
    "T02TD1445E:275a-42": "spyan gsum ma mche ba gtsigs pa /",
    "T02TD1445E:275a-43": "thod pa'i phreng bas brgyan pa /",
    "T02TD1445E:275a-44": "'od zer du ma spro zhing 'bar pa /",
    "T02TD1445E:275b-0": "khro gnyer yon po'i mig gis @275b blta ba ;",
    "T02TD1445E:275b-1": "ro mnan cing de las 'od zer 'bar ba /",
    "T02TD1445E:275b-2": "nyi ma la gar gyis bzhugs pa'o //",
    "T02TD1445E:275b-3": "khva'i gdong can ma la sogs pa bshad pa ni /",
    "T02TD1445E:275b-4": "stag gi pags pa'i sham thabs can //",
    "T02TD1445E:275b-5": "thor tshugs kyi nor bu dang //",
    "T02TD1445E:275b-6": "rna cha dang mgul rgyan dang /",
    "T02TD1445E:275b-7": "gdu bu dang rdo rje'i rked pa dang /",
    "T02TD1445E:275b-8": "thod pa'i phreng bas mgul pa brgyan pa /",
    "T02TD1445E:275b-9": "de bzhin du rkang pa gnyis la dril bu g-yer khas brgyan pa /",
    "T02TD1445E:275b-10": "shin tu g-yon brkyang bas bzhugs pa'o //",
    "T02TD1445E:275b-11": "gong gi dpa' bo nyi shu bzhi //",
    "T02TD1445E:275b-12": "he ru ka dpal rigs byung pa //",
    "T02TD1445E:275b-13": "mkha' 'gro ma ni nyi shu bzhi //",
    "T02TD1445E:275b-14": "phag mo'i rigs las byung ba'o //",
    "T02TD1445E:275b-15": "ye shes dam tshig mnyam gyur pas //",
    "T02TD1445E:275b-16": "de phyir rdo rje zhes su brjod //",
    "T02TD1445E:275b-17": "dbang gi don ni bsgom byas nas //",
    "T02TD1445E:275b-18": "phyi nang mchod pas mnyes byas te //",
    "T02TD1445E:275b-19": "thams cad snga ma lta bu'o //",
    "T02TD1445E:275b-20": "da ni byang chub kyi phyogs kyi chos sum cu rtsa bdun gyi lha'i sbyor bas rnam par gzhag ste /",
    "T02TD1445E:275b-21": "lus dran pa nye bar gzhag pa ni /",
    "T02TD1445E:275b-22": "mkha' 'gro ma zhes bya ba nas /",
    "T02TD1445E:275b-23": "mi dge ba'i chos ma skyes pa rnams mi bskyed pa ni gshin rje brtan ma'o zhes bya ba'i bar /",
    "T02TD1445E:275b-24": "bcom ldan 'das rdo rje 'chang chen pos gsungs te /",
    "T02TD1445E:275b-25": "byang chub kyi phyogs kyi chos sum cu rtsa bdun gyi lha'i rnam par dag pa'o //",
    "T02TD1445E:275b-26": "snying gi nang song padma ni //",
    "T02TD1445E:275b-27": "'dab ma brgyad pa ge sar bcas //",
    "T02TD1445E:275b-28": "de yi nang du son pa'i rtsa //",
    "T02TD1445E:275b-29": "mar me lta bu'i rang bzhin te //",
    "T02TD1445E:275b-30": "chu shing gi ni me tog bzhin //",
    "T02TD1445E:275b-31": "'chang zhing kha ni 'og tu'o //",
    "T02TD1445E:275b-32": "de yi nang song dpa' bo ni //",
    "T02TD1445E:275b-33": "yungs kar sbom phra'i tshad tsam ste //",
    "T02TD1445E:275b-34": "gzhom med h'um ste sa bon ni //",
    "T02TD1445E:275b-35": "ba mo lta bur 'dzag pa nyid ;",
    "T02TD1445E:275b-36": "/ lus can rnams kyi snying dga' ba //",
    "T02TD1445E:275b-37": "de phyir zhes bya rnam par bshad //",
    "T02TD1445E:275b-38": "me ni chen po'i gzugs kyis ni //",
    "T02TD1445E:275b-39": "phag mo'i thig le ru ni brjod //",
    "T02TD1445E:275b-40": "las kyi rlung gis bskul ba yis //",
    "T02TD1445E:275b-41": "lte ba'i dkyil 'khor du ni 'bar //",
    "T02TD1445E:275b-42": "dpyid thob pas ni mnyes gyur nas /",
    "T02TD1445E:275b-43": "snyoms par 'jug pa rnam par gnas //",
    "T02TD1445E:275b-44": "'di ni he ru ka dpal dpa' //",
    "T02TD1445E:275b-45": "dpyid kyi thig ler brjod ba'o //",
    "T02TD1445E:275b-46": "stong pa nyid kyi tshul 'dzin ma //",
    "T02TD1445E:275b-47": "rgyu dang mi rgyu yang dag gnas //",
    "T02TD1445E:275b-48": "sku gsung thugs kyi dbye ba yis //",
    "T02TD1445E:275b-49": "sgo ni rnam pa gsum 'byung bar //",
    "T02TD1445E:275b-50": "'byung ba 'di ni 'jug pa ste //",
    "T02TD1445E:276a-0": "@276a * // 'di dag thams cad lus la gnas //",
    "T02TD1445E:276a-1": "lte ba'i aa yi tshul gyis ni //",
    "T02TD1445E:276a-2": "thung du ru ni yongs su grags //",
    "T02TD1445E:276a-3": "snying la h'um gi yi ge ni //",
    "T02TD1445E:276a-4": "ring po tshad gnyis dag tu gnas //",
    "T02TD1445E:276a-5": "mgrin par aom gyi gzugs kyi ni //",
    "T02TD1445E:276a-6": "shin tu ring po tshad gsum pas //",
    "T02TD1445E:276a-7": "dpral ba'i ham zhes bya ba ni //",
    "T02TD1445E:276a-8": "mi shigs pa yi thig le'o //",
    "T02TD1445E:276a-9": "'khor lo bzhi yi dbye ba yis //",
    "T02TD1445E:276a-10": "sa sogs 'byung ba bzhi dag dang //",
    "T02TD1445E:276a-11": "thun bzhis byin gyis brlabs pa yis //",
    "T02TD1445E:276a-12": "skad cig bzhi ni 'byung ba dang //",
    "T02TD1445E:276a-13": "dga' ba bzhi yi rang bzhin gyis //",
    "T02TD1445E:276a-14": "sbyor ba bzhi ni sngon du'o //",
    "T02TD1445E:276a-15": "mchog tu dga' ba'i mtshan nyid kyis //",
    "T02TD1445E:276a-16": "bya dang byed pa'i dngos po min //",
    "T02TD1445E:276a-17": "rdo rje sems dpa'i tshul gyis ni //",
    "T02TD1445E:276a-18": "'dir ni ji ltar bde bar rol //",
    "T02TD1445E:276a-19": "padma 'dab ma bzhi po yang //",
    "T02TD1445E:276a-20": "phyogs bzhir rnam par gnas pa ni //",
    "T02TD1445E:276a-21": "'byung ba bzhi yi rtsa yin te //",
    "T02TD1445E:276a-22": "mar me lta bu'i rang bzhin no //",
    "T02TD1445E:276a-23": "mtshams su rnam par gnas pa'i tshe //",
    "T02TD1445E:276a-24": "de ni nang sor bzhi po yang //",
    "T02TD1445E:276a-25": "de nas bdud rtsi lnga 'bab pa //",
    "T02TD1445E:276a-26": "de nyid rang bzhin med tshul gyi //",
    "T02TD1445E:276a-27": "'dir ni mchod pa'i tshul gnas pas //",
    "T02TD1445E:276a-28": "mchod pa bzhin du yang dag bshad //",
    "T02TD1445E:276a-29": "lus kyi snying gi nang na ni //",
    "T02TD1445E:276a-30": "rtsa rnams brgyad ni rnam par gnas /",
    "T02TD1445E:276a-31": "gzhan yang sku gsung thugs dbye bas //",
    "T02TD1445E:276a-32": "nyi shu rtsa bzhi yang dag bshad //",
    "T02TD1445E:276a-33": "gnas sogs dbye ba la brten te //",
    "T02TD1445E:276a-34": "gnas dang gnas la rnam par gnas //",
    "T02TD1445E:276a-35": "ltung byed la sogs rnam dag pa //",
    "T02TD1445E:276a-36": "khva gdong la sogs sngar ji bzhin //",
    "T02TD1445E:276a-37": "zhes bcom ldan 'das rdo rje can gyis rgyas btab pa'i phyir gsungs so //",
    "T02TD1445E:276a-38": "rdzas bcu las ni sngar bsam pa //",
    "T02TD1445E:276a-39": "yi ge aa las byung ba'i snod //",
    "T02TD1445E:276a-40": "rlung gi me yi dkyil 'khor la //",
    "T02TD1445E:276a-41": "sbar bas kho la bar gyur pa dang //",
    "T02TD1445E:276a-42": "dbyangs yi ga dang po yang dag ldan //",
    "T02TD1445E:276a-43": "skad cig de las 'bar zhing blta //",
    "T02TD1445E:276a-44": "bzlog pa'i yi ge mnyam sbyor ba //",
    "T02TD1445E:276a-45": "rgyud kyi sngags ni bsgom par bya //",
    "T02TD1445E:276a-46": "yi ge aom gyis kun gsal bas //",
    "T02TD1445E:276a-47": "de nyid gsum la yang dag brjod //",
    "T02TD1445E:276a-48": "de ltar bsgoms gyur na lha mo //",
    "T02TD1445E:276a-49": "rdzas kyi dngos grub bzang po byed //",
    "T02TD1445E:276a-50": "'di yi rnal 'byor dngos grub ni //",
    "T02TD1445E:276b-0": "byin gyis brlabs par @276b yang dag 'gyur /",
    "T02TD1445E:276b-1": "aom a'a ralli dza: h'um bam ho: sa ma ya stvam /",
    "T02TD1445E:276b-2": "aom badzra d'a ki n'i /",
    "T02TD1445E:276b-3": "kha kha kh'a hi kh'a hi /",
    "T02TD1445E:276b-4": "ai mam ba lim bhunydza tha pi ba tha ma ma karma s'a dha ya tha aom a'a: h'um phem phem sv'a h'a /",
    "T02TD1445E:276b-5": "aom na mo bha ga wa te b'i re sh'a ya /",
    "T02TD1445E:276b-6": "ma h'a k'alpa aa gni sam ni bh'a ya /",
    "T02TD1445E:276b-7": "dza ta ma ku totka t'a ya /",
    "T02TD1445E:276b-8": "dam shtra ka r'a lo gra bh'i sha na mu kh'a ya /",
    "T02TD1445E:276b-9": "sa ha sra bhu dza bh'a su r'a ya /",
    "T02TD1445E:276b-10": "pa ra shu p'a sho dy'a ta sh'u la kha tv'am ga dh'a ri ne /",
    "T02TD1445E:276b-11": "by'a ghr'a dzi n'a mba ra dha r'a ya /",
    "T02TD1445E:276b-12": "ma h'a dh'umbr'andh'a ka ra wa pu sh'a ya /",
    "T02TD1445E:276b-13": "aom ka ra ka ra ku ru ku ru /",
    "T02TD1445E:276b-14": "bandha bandha /",
    "T02TD1445E:276b-15": "tr'a sa ya tr'a sa ya /",
    "T02TD1445E:276b-16": "ksho bha ya ksho bha ya /",
    "T02TD1445E:276b-17": "hroom hroom hra: hra: phem phem /",
    "T02TD1445E:276b-18": "phat phat ;",
    "T02TD1445E:276b-19": "da ha da ha /",
    "T02TD1445E:276b-20": "pa tsa pa tsa /",
    "T02TD1445E:276b-21": "bhaksha bhaksha /",
    "T02TD1445E:276b-22": "ba sa ru dhi ra aan tra m'a l'a ba lam bi ni /",
    "T02TD1445E:276b-23": "gri hna grihna sapta p'a t'a la ga ta bhu dzam ga sa ra pam b'a /",
    "T02TD1445E:276b-24": "tardza ya tardza ya /",
    "T02TD1445E:276b-25": "a'a kaddhya a'a kaddhya hrim hrim dznyoom dznyoom /",
    "T02TD1445E:276b-26": "kshm'am kshm'am ham ham /",
    "T02TD1445E:276b-27": "him him /",
    "T02TD1445E:276b-28": "h'um h'um /",
    "T02TD1445E:276b-29": "ki li ki li /",
    "T02TD1445E:276b-30": "si li si li /",
    "T02TD1445E:276b-31": "hi li hi li /",
    "T02TD1445E:276b-32": "dhi li dhi li ;",
    "T02TD1445E:276b-33": "h'um h'um phat /",
    "T02TD1445E:276b-34": "sngags thams cad kyi mtha' ru h'um dang phat ces bya ba'i yi ge sbyar ro //",
    "T02TD1445E:276b-35": "rab tu gtum mo la sogs pa'i mkha' 'gro ma rnams ni /",
    "T02TD1445E:276b-36": "rang gi ming gi sngags nye bar brjod do //",
    "T02TD1445E:276b-37": "dang por aom gyi yi ge dang /",
    "T02TD1445E:276b-38": "mthar h'um gi yi ge rab tu sbyar ro //",
    "T02TD1445E:276b-39": "aom shr'i badzra he he ru ru kam h'um h'um phat /",
    "T02TD1445E:276b-40": "d'a ki n'i dz'a la sam ba ra sv'a h'a /",
    "T02TD1445E:276b-41": "aom hr'i: ha ha h'um h'um phat /",
    "T02TD1445E:276b-42": "aom sumbha ni su mbha h'um h'um phat /",
    "T02TD1445E:276b-43": "aom grihna grihna h'um h'um phat snying po dang nye ba'i snying po'o //",
    "T02TD1445E:276b-44": "aom sarba buddha d'a ki ni ye /",
    "T02TD1445E:276b-45": "badzra warnna n'i ye h'um h'um phat sv'a h'a /",
    "T02TD1445E:276b-46": "snying po'o //",
    "T02TD1445E:276b-47": "aom bee ro tsa n'i ye h'um h'um phat sv'a h'a nye ba'i snying po'o //",
    "T02TD1445E:276b-48": "aom tsoo r'i h'um h'um phat /",
    "T02TD1445E:276b-49": "nye ba'i snying po'o //",
    "T02TD1445E:276b-50": "rje btsun ma'i rkang pa'i sngags so //",
    "T02TD1445E:276b-51": "aom ha /",
    "T02TD1445E:276b-52": "na ma hi /",
    "T02TD1445E:276b-53": "sv'a h'a hu /",
    "T02TD1445E:276b-54": "boo sha ta he /",
    "T02TD1445E:276b-55": "h'um h'um ho /",
    "T02TD1445E:276b-56": "phat ham dpa' po'i go cha drug go //",
    "T02TD1445E:276b-57": "aom bam ham yom hrim mom hrim hrim h'um h'um phat phat /",
    "T02TD1445E:276b-58": "yi ge aom ni thams cad du ste /",
    "T02TD1445E:276b-59": "rnal 'byor ma drug gi go cha'o //",
    "T02TD1445E:276b-60": "dpal 'khor lo sdom pa'i sgrub thabs slob dpon chen po brtul zhugs kyi spyod pa'i zhal snga nas mdzad pa rdzogs so//"
}