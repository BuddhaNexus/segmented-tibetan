{
    "T02D2748:130b-0": "@130b * // bcom ldan 'das thugs rje chen po yid rnyog pa med par mdzad pa la phyag 'tshal lo //",
    "T02D2748:130b-1": "sa gsum dbang phyug lha gsum 'jig rten 'od mdzad ni //",
    "T02D2748:130b-2": "gangs ri ltar dkar skal ldan yid kyi ngal so'i rgyu //",
    "T02D2748:130b-3": "bde gnas mchog sbyin gcig pu rtag tu dbugs 'byin brtson gyur gang //",
    "T02D2748:130b-4": "dpal ldan mgon po spyan ras gzigs dbang nyid rtag 'dud //",
    "T02D2748:130b-5": "ring nas dub pa skyabs med pa //",
    "T02D2748:130b-6": "rnam g-yeng rnam par gzings pa yis //",
    "T02D2748:130b-7": "rtag tu nyon mongs gyur pa gang //",
    "T02D2748:130b-8": "de dag dal ba'i thabs 'di brjod //",
    "T02D2748:130b-9": "yid dang rjes mthun gnas su ni //",
    "T02D2748:130b-10": "blo ldan rnyog pa med yid kyis //",
    "T02D2748:130b-11": "ltos pa thams can dor nas su //",
    "T02D2748:130b-12": "lha gsum rnal 'byor bsgom par bya //",
    "T02D2748:130b-13": "stong pa nyid skyes padma dang //",
    "T02D2748:130b-14": "bde chen las grub zla dkyil du //",
    "T02D2748:130b-15": "lus ngag sems kyi rang bzhin rim //",
    "T02D2748:130b-16": "hr'i:dang a'a:dang h'um zhes pa //",
    "T02D2748:130b-17": "dkar dang dmar po sngon po dag / sku gsung thugs dag sbyor ba yis //",
    "T02D2748:130b-18": "bsams la 'od spro bsdu ba yis //",
    "T02D2748:130b-19": "phyag 'tshal nyid dang sku blto'o //",
    "T02D2748:130b-20": "de la dbus su 'jig rten mgon //",
    "T02D2748:130b-21": "gzhon nu dkar sgeg mdzes pa'i gzugs //",
    "T02D2748:130b-22": "g-yas su khro gnyer dmar mdzes khro //",
    "T02D2748:130b-23": "g-yon du sgrol ma ljang dul ma'o //",
    "T02D2748:130b-24": "rang rang 'dab skyes 'dab bzhi'i thugs //",
    "T02D2748:130b-25": "rtsa ba'i yi ge bzhis mtshan pa //",
    "T02D2748:130b-26": "rang gi snying pos sa bon bcas //",
    "T02D2748:130b-27": "gsal byas ye shes gzhug par bya //",
    "T02D2748:130b-28": "de nas dub pa ngal so'i phyir //",
    "T02D2748:130b-29": "cho ga'i sbyor bas 'gro ba yi //",
    "T02D2748:130b-30": "sems dul dal ba rnyed pa la //",
    "T02D2748:130b-31": "brtson pas gsang sngags bzlas par bya //",
    "T02D2748:130b-32": "rang dang rjes mthun 'od zer gyis //",
    "T02D2748:130b-33": "'gro ba'i dub pa gang gi rgyu //",
    "T02D2748:130b-34": "chags sdang ma rig las bcas 'phros //",
    "T02D2748:131a-0": "@131a * // sdug bsngal dri ma bsal bar 'gyur //",
    "T02D2748:131a-1": "de rjes mkhas pa dmigs bcas dang //",
    "T02D2748:131a-2": "dmigs bral rnam par mi rtog la //",
    "T02D2748:131a-3": "rnal 'byor gnyug mar gnas na ni //",
    "T02D2748:131a-4": "ma lus mtshan ma rnam grol bsgom //",
    "T02D2748:131a-5": "gang phyir gang du gang gis gang //",
    "T02D2748:131a-6": "ji ltar bcing bas bdag dub pa //",
    "T02D2748:131a-7": "de phyir de yis der de nyid //",
    "T02D2748:131a-8": "de ltar grol bas bdag dal ba'o //",
    "T02D2748:131a-9": "ae ma'o rnal 'byor zab mo che //",
    "T02D2748:131a-10": "ae ma'o 'ching ba 'chi ba med //",
    "T02D2748:131a-11": "ae ma'o rtag tu bde ba che //",
    "T02D2748:131a-12": "ae ma'o ae ma ngo mtshar rmad //",
    "T02D2748:131a-13": "yang ni dmigs bral nyid yid kyis //",
    "T02D2748:131a-14": "lus can dmigs med dmigs byas la //",
    "T02D2748:131a-15": "stod nyid 'od zer dbugs 'byin pa'i //",
    "T02D2748:131a-16": "sbyor bas dub pa ngal so bya //",
    "T02D2748:131a-17": "nam mkha'i mtha' gtugs srid na 'di dag mi ngal",
    "T02D2748:131a-18": "sems dub rnam pa kun tu nyon mongs dbang gyur",
    "T02D2748:131a-19": "sdug bsngal ni // sna tshogs kun rtogs bag chags",
    "T02D2748:131a-20": "las bcas 'dzin pa'i blos bslad mngon zhen 'ching ba",
    "T02D2748:131a-21": "dam pa'i mdud pas nyer bcings pa //",
    "T02D2748:131a-22": "cho ga gang gis de shes gyur na skad cig",
    "T02D2748:131a-23": "de la dpag med rgyal ba'i phyag gis rjes skyabs",
    "T02D2748:131a-24": "dri rdul med // snying gi dbus su bde ba",
    "T02D2748:131a-25": "che thob gzha' lus 'di dang tshangs pa'i ngag thob",
    "T02D2748:131a-26": "'gro ba'i gnyen gcig bla mar gyur //",
    "T02D2748:131a-27": "gang tshe skyobs ldang 'dod na //",
    "T02D2748:131a-28": "dran pas brtan par byed pa yi //",
    "T02D2748:131a-29": "ting nge 'dzin la mnyam gzhag nas //",
    "T02D2748:131a-30": "brtse ldan dal bus ldang bar bya //",
    "T02D2748:131a-31": "kha na ma tho med dran bcas //",
    "T02D2748:131a-32": "rnal 'byor rnam par mi rtog dang //",
    "T02D2748:131a-33": "byams ldan kun tu yid gzhungs pa //",
    "T02D2748:131a-34": "rjes spyod dge tshogs brtsam par bya //"
}