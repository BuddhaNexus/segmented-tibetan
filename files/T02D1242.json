{
    "T02D1242:155b-0": "@155b # // rgya gar skad du /",
    "T02D1242:155b-1": "tattva tsa tu ra au pa de sha pra sam na d'i pam n'a ma /",
    "T02D1242:155b-2": "bod skad du /",
    "T02D1242:155b-3": "de kho na nyid bzhi pa'i man ngag gsal ba'i sgron ma zhes bya ba /",
    "T02D1242:155b-4": "dpal rdo rje sems dpa' la phyag 'tshal lo //",
    "T02D1242:155b-5": "gsang ba de nyid bzhi ni mkhas pas mi rtogs dbyings la mos pa rtogs //",
    "T02D1242:155b-6": "dgyes pa'i rdo rje'i dngos grub ring ste lus du ba smig rgyu snyegs pa 'dra ;",
    "T02D1242:155b-7": "/ de bas bla ma'i rab mchog lung bstan au rgyan mkhan po'i gzhung //",
    "T02D1242:155b-8": "de nyid bzhi pa mdo tsam shin tu mos pa dman la bshad par bya //",
    "T02D1242:155b-9": "de la bla ma'i rab mchog au rgyan gyi mkhan",
    "T02D1242:155b-10": "po'i gzhung gis dgyes pa rdo rje'i dngos grub thob",
    "T02D1242:155b-11": "par 'dod pas // de kho na nyid bzhi la brten nas bsgrub par bya'o //",
    "T02D1242:155b-12": "de bshad par bya'o //",
    "T02D1242:155b-13": "de la de kho na nyid bzhi ni phyag mtshan dbyibs kyi de kho na nyid dang /",
    "T02D1242:155b-14": "gnas pa 'khor lo bzhi'i de kho na nyid dang /",
    "T02D1242:155b-15": "bkod pa byang chub kyi sems dga' ba bzhi'i de kho na nyid dang /",
    "T02D1242:155b-16": "mthar thug pa bzhi pa'i de kho na nyid dang bzhi'o //",
    "T02D1242:155b-17": "de la dman pa phyag mtshan dbyibs kyi de kho",
    "T02D1242:155b-18": "na nyid ni gtso bo dang 'khor gyi sum cu",
    "T02D1242:155b-19": "rtsa gnyis dang / yum gyi gsum ste sum cu rtsa lnga'o //",
    "T02D1242:155b-20": "nang rtags ni phyi yin la /",
    "T02D1242:155b-21": "phyi'i mtshan mas nang mtshon par byed pa'o //",
    "T02D1242:155b-22": "de yang thabs dang shes rab po //",
    "T02D1242:155b-23": "g-yas dang g-yon pa'i cha so sor phye bas shes rab dang thabs sum cu rtsa gnyis so //",
    "T02D1242:155b-24": "de la shes rab ni shes par byed /",
    "T02D1242:155b-25": "rtogs par byed /",
    "T02D1242:155b-26": "mtshon par byed pas na rig pa bcu drug go //",
    "T02D1242:155b-27": "thabs ni snying rjes bskyod par byed /",
    "T02D1242:155b-28": "'don par byed pas ni phan par byed pa bcu drug go //",
    "T02D1242:155b-29": "de la yang gtso bo'i g-yon gyi thod pa brgyad na yul dang yul can te /",
    "T02D1242:155b-30": "chos nyid gnas pa dang /",
    "T02D1242:155b-31": "ye shes gsal ba'i rtags so //",
    "T02D1242:155b-32": "chos nyid gnas pa ni thod pa'o //",
    "T02D1242:155b-33": "ye shes gsal ba'i rtags ni lha brgyad kyis gsal bar byed /",
    "T02D1242:155b-34": "rtogs par byed do //",
    "T02D1242:155b-35": "ci zhig ce na /",
    "T02D1242:156a-0": "yul de nyid gsal bar byed pas na gsal bar byed @156a * //",
    "T02D1242:156a-1": "pa'o ;",
    "T02D1242:156a-2": "/ de gang la brten nas gsal bar byed ce na /",
    "T02D1242:156a-3": "sa'i lha mo la brten par byed do //",
    "T02D1242:156a-4": "de ni phyag rgya'o //",
    "T02D1242:156a-5": "de yang rnam pa lnga ste /",
    "T02D1242:156a-6": "dam tshig dang ye shes dang sngags dang /",
    "T02D1242:156a-7": "las dang /",
    "T02D1242:156a-8": "phyag rgya chen po'o //",
    "T02D1242:156a-9": "de dag dang rtag tu mi 'bral bas gzungs so //",
    "T02D1242:156a-10": "de bas na lha mo yang de dang de'i rtags so //",
    "T02D1242:156a-11": "sangs rgyas kun gyi dam tshig ni //",
    "T02D1242:156a-12": "phyag rgya lnga la rab tu gnas //",
    "T02D1242:156a-13": "zhes bshad pa'i rgyud las gsungs so //",
    "T02D1242:156a-14": "de ltar na sngags kyi phyag rgya la brten nas /",
    "T02D1242:156a-15": "gol ba'i lam tshol bar byed pas na /",
    "T02D1242:156a-16": "phyag rgya ni tsanda l'i'o //",
    "T02D1242:156a-17": "de ni me lha'o ;",
    "T02D1242:156a-18": "/ me'i lhas yongs su grub par byed pa ni",
    "T02D1242:156a-19": "g-yo ba rlung yin la de ni rlung gi lha'o",
    "T02D1242:156a-20": "// des yongs su bskul bas gnas pa'i mtshan ma",
    "T02D1242:156a-21": "thams cad bsregs pas zla ba'i rang bzhin zhu bar",
    "T02D1242:156a-22": "// gyur la / zhu bas yongs su snang ba de ni zla ba'i lha yin la /",
    "T02D1242:156a-23": "lus sems snying rjes brlan pa ni chu'i lha ste /",
    "T02D1242:156a-24": "gang gi tshe chus yongs su tshim pa'i gnas skabs",
    "T02D1242:156a-25": "na dro ba'i rtags shin tu gsal ba'i 'od snang",
    "T02D1242:156a-26": "ba ni nyi ma'i lha zhes bya'o //",
    "T02D1242:156a-27": "de lta bu des dgos pa rnyed par 'gyur ro //",
    "T02D1242:156a-28": "rnyed par gyur na gshin rjes phyi mthar byed //",
    "T02D1242:156a-29": "ces pa las de las thar te spro bar bya //",
    "T02D1242:156a-30": "de mthar phyin nas dgos pa yongs su grub pa'i nor 'grub par 'gyur ro //",
    "T02D1242:156a-31": "gal te yang dang yang du bsgrims kyang //",
    "T02D1242:156a-32": "'dod pa'i don ma rnyed na steng gi sgos mi",
    "T02D1242:156a-33": "'grub pas 'og gi sgo la bslab par bya ba",
    "T02D1242:156a-34": "yin no // de yang tshul ji ltar bya zhe na /",
    "T02D1242:156a-35": "lte ba'i gnas su rgyun gyis 'bab pas zla ba",
    "T02D1242:156a-36": "dang nyi ma'i lha las bsgrubs pa'i sam pu ti",
    "T02D1242:156a-37": "bsams la / de'i dbus su byin du shin tu phra ba gzhag la /",
    "T02D1242:156a-38": "de yang yi ge'i mtshan nyid kyis ba thag las",
    "T02D1242:156a-39": "su bkri zhing shin tu phra ba'i bu ga nas",
    "T02D1242:156a-40": "ba thag tshul du dbang phyug ma la gdags par",
    "T02D1242:156a-41": "bya'o // de lta bu de la rnal 'byor gyis chung ba dang che bar snang ba dang /",
    "T02D1242:156a-42": "'bros par shes par byas la //",
    "T02D1242:156a-43": "rtsol bas ji srid 'dod pa'i don ma rnyed kyi",
    "T02D1242:156a-44": "bar du bslab par bya ba ni nyi ma dang",
    "T02D1242:156a-45": "zla ba'i las so //",
    "T02D1242:156a-46": "des kyang ma grub na de bzhin du gnas bzhi",
    "T02D1242:156a-47": "kar gong ma nyid ltar bslab par bya ba ni",
    "T02D1242:156a-48": "zla ba dang nyi ma la sogs pa'o //",
    "T02D1242:156b-0": "des kyang 'dod pa dang ma phrad na rtse mo'i @156b reg pa la bslab par bya ste /",
    "T02D1242:156b-1": "de ni me dang chu'i las zhes bya'o //",
    "T02D1242:156b-2": "de lta bu'i thabs rnam pa brgyad kyis 'byung du",
    "T02D1242:156b-3": "ma btub na bdag la brten pa ste grol ba'i",
    "T02D1242:156b-4": "lam gyis ma rnyed pas chags pa'i lam ste /",
    "T02D1242:156b-5": "gzhan la brten pa la bslab par bya'o //",
    "T02D1242:156b-6": "des na las kyi phyag rgya la brten par bya'o //",
    "T02D1242:156b-7": "'di ni gshin rje'i las so //",
    "T02D1242:156b-8": "tshad dang ldan pa'i phyag rgya la dam tshig gnas par byas te /",
    "T02D1242:156b-9": "de dang mi rtog pa'i ngo bo'i cha can nyams su myong ba de la bslab par bya ste /",
    "T02D1242:156b-10": "de skad du dbang rim pa gsum pa las /",
    "T02D1242:156b-11": "zhabs chags sor mos mnan byas pa //",
    "T02D1242:156b-12": "bu ga yod kyang 'dzag mi 'gyur //",
    "T02D1242:156b-13": "ji srid sor mo btang ba na //",
    "T02D1242:156b-14": "dgos pa chung yang 'byung ba bzhin //",
    "T02D1242:156b-15": "bla ma'i man ngag rgan po yis //",
    "T02D1242:156b-16": "nyi ma zla ba gzas zin tshe //",
    "T02D1242:156b-17": "bu ga yod kyang 'dzag mi 'gyur //",
    "T02D1242:156b-18": "gza' las thar na thig le 'gog / ro bzhi shes pas ro bzhi bya //",
    "T02D1242:156b-19": "'di ni rdo rje'i bzlas pa'o //",
    "T02D1242:156b-20": "zhes 'byung ba na /",
    "T02D1242:156b-21": "ro bzhi la bslabs pas kyang dgos pa rnyed par 'gyur ro //",
    "T02D1242:156b-22": "gal te des kyang ma rnyed na grol ba dang",
    "T02D1242:156b-23": "smin pa la skal pa med pas 'phro bcad la",
    "T02D1242:156b-24": "// rang lhag par gnas pa'i lam la bslab par bya'o //",
    "T02D1242:156b-25": "rang lhag par gnas pa ni bdag dang gzhan gyi",
    "T02D1242:156b-26": "gnas las ni ye shes gsal ba'i ngo bor gyur",
    "T02D1242:156b-27": "la sems can gyi don gyi gnas skabs kyis shes",
    "T02D1242:156b-28": "rab zab mor gyur pa las lhag pa'i lam de",
    "T02D1242:156b-29": "la bslab par bya ba yin te /",
    "T02D1242:156b-30": "de ji lta bu zhe na /",
    "T02D1242:156b-31": "'di yang gshin rje ste /",
    "T02D1242:156b-32": "ci'i phyir na 'chi bar byed pa'i phyir ro //",
    "T02D1242:156b-33": "bdag gi rnal 'byor rdzogs nas thugs ka'i 'od zer",
    "T02D1242:156b-34": "gyis thams cad bsdus te thugs nyid la gzhug par",
    "T02D1242:156b-35": "bya'o // de nas bdag nyid kyang snying la zhugs pa dang h'um du gyur to //",
    "T02D1242:156b-36": "h'u% yang rim gyis thim nas thig le la'o //",
    "T02D1242:156b-37": "de yang me'i rtse mo lta bu la gnas par bya'o //",
    "T02D1242:156b-38": "de skad du /",
    "T02D1242:156b-39": "mar me rgyun du 'bar ba dang //",
    "T02D1242:156b-40": "chu bo'i rgyun bzhin gnas par bya //",
    "T02D1242:156b-41": "zhes gsungs pas so //",
    "T02D1242:156b-42": "de'i dus su ji lta bur gnas par bya zhe na /",
    "T02D1242:156b-43": "zla ba dang nyi ma gzas zin pa yang ma yin /",
    "T02D1242:156b-44": "ma zin pa yang ma yin //",
    "T02D1242:156b-45": "zhabs tshags kyang ma po la //",
    "T02D1242:156b-46": "thig le yang 'gog pa ma yin la //",
    "T02D1242:156b-47": "shin tu cha mnyam la shes pa rang snang du blta bar bya ba ma yin no //",
    "T02D1242:157a-0": "de lta bu la gnas na 'dod pa'i don rnyed par @157a * //",
    "T02D1242:157a-1": "'gyur ro //",
    "T02D1242:157a-2": "don rnyed par gyur na mi rtog pa 'ba' zhig la bslab par bya'o //",
    "T02D1242:157a-3": "de lta bu'i 'bad pas dgos pa yongs su grub",
    "T02D1242:157a-4": "pa ni bzhi pa'i yig 'bru yang dag par 'phel",
    "T02D1242:157a-5": "ba ste nor sbyin grub pa lta bu'o //",
    "T02D1242:157a-6": "gzhan yang sems can gyi lus la yang gnas te /",
    "T02D1242:157a-7": "rgyu med pa'i 'bras bu ni mi srid pa'i phyir ro //",
    "T02D1242:157a-8": "ji skad du /",
    "T02D1242:157a-9": "lus la ye shes chen po gnas //",
    "T02D1242:157a-10": "zhes pas na /",
    "T02D1242:157a-11": "lus ni thod pa ste rus pa'i gzhal yas khang ngo //",
    "T02D1242:157a-12": "de la gnas pa'i chos ni lha brgyad do //",
    "T02D1242:157a-13": "de bas nas ni gnas pa rtsa'o //",
    "T02D1242:157a-14": "brjod pa las 'das pa de'i dangs ma dar dkar gyi skud pa lta bu /",
    "T02D1242:157a-15": "rnga 'brum brgyar gshegs pa lta bu'i mdo ni aa ba dh'u t'i la ste g-yas pa sa'i lha'o //",
    "T02D1242:157a-16": "de la khrag gi dangs ma mtshal cog la ma lta bu des sdud par byed pas chu'i lha'o //",
    "T02D1242:157a-17": "de la dbugs kyi dangs ma gser gyi rlangs pa",
    "T02D1242:157a-18": "tsam gnas pa ni g-yo zhing skyod par byed pas",
    "T02D1242:157a-19": "rang gi lha'o // de la drod kyi dangs ma",
    "T02D1242:157a-20": "me long gi 'od bzhin gsal bar gnas pa ni",
    "T02D1242:157a-21": "smin cing rtag par byed pas me'i lha'o //",
    "T02D1242:157a-22": "de la kun gzhi rnam par shes pa'i dngos gzhi chu zla lta bu'am /",
    "T02D1242:157a-23": "nyi ma 'char ka'i dkyil lta bur gsal lam bsgribs par gnas pa ni nyi ma dang /",
    "T02D1242:157a-24": "zla ba'i lha zhes bya ste /",
    "T02D1242:157a-25": "de rtogs pa'i dus na rdo rje sems dpa' yab yum mo //",
    "T02D1242:157a-26": "tha mal pa'i dus na kun gzhi'i rnam par shes par snang ngo //",
    "T02D1242:157a-27": "de nas yang de mi gsal zhing gsal bar gyur pa'i dus su /",
    "T02D1242:157a-28": "sems kyi snang ba thob pa 'am /",
    "T02D1242:157a-29": "rnam par shes pa dang dbang po rnams 'gags pa'i",
    "T02D1242:157a-30": "dus su srid pa bar ma do'i shes pa de",
    "T02D1242:157a-31": "ni rang lhag par gnas pa'o //",
    "T02D1242:157a-32": "de ni gshin rje'i las lta bu'o //",
    "T02D1242:157a-33": "de nas yang sku gsum gyi dus su skye ba'i",
    "T02D1242:157a-34": "rim pas mngon par byang chub pa ni mthar thug",
    "T02D1242:157a-35": "pa'i chos so // de lta bu ni nor sbyin lta bu zhes bya'o //",
    "T02D1242:157a-36": "ji skad bshad pa'i rgyud las /",
    "T02D1242:157a-37": "rang gi lus la sangs rgyas gnas //",
    "T02D1242:157a-38": "gzhan du gang yang yod ma yin //",
    "T02D1242:157a-39": "lus las gzhan du sangs rgyas 'dod //",
    "T02D1242:157a-40": "mi shes sgrib pas g-yogs tshul lo //",
    "T02D1242:157a-41": "'di yis phyogs gcig spangs phyir smra //",
    "T02D1242:157a-42": "zhes gsungs pas na tha mal pa'i lus la de",
    "T02D1242:157b-0": "ltar gnas pas na tha @157b mal pa'i lam zhes",
    "T02D1242:157b-1": "bya ba'i rang bzhin du shes par bya'o //",
    "T02D1242:157b-2": "de la g-yas pa'i thod pa brgyad ni byams pa chen po ste /",
    "T02D1242:157b-3": "byams pa'i rang bzhin mi 'gyur la //",
    "T02D1242:157b-4": "gzhir gyur pas thod par snang la //",
    "T02D1242:157b-5": "gnyis 'thung la sogs pa ni ye shes gong ma lta bu stobs su gyur pa'i dus na /",
    "T02D1242:157b-6": "sdug bsngal rnam pa gsum gyis gdungs pa'i sems can rnams skyob par mdzad pas na /",
    "T02D1242:157b-7": "thabs kyi mdzad spyod dang /",
    "T02D1242:157b-8": "rol pa'i phrin las su shes par bya'o //",
    "T02D1242:157b-9": "de yang 'khor ba ma stongs kyi bar du 'gro ba'i don mdzad par bzhed do //",
    "T02D1242:157b-10": "gtso bo'i phyag mtshan bshad zin to //",
    "T02D1242:157b-11": "de nas 'khor gyi bshad par bya ste /",
    "T02D1242:157b-12": "de yang bdag dang gzhan gyi man ngag dang /",
    "T02D1242:157b-13": "las rnam pa gsum la brten par bya ba yin te /",
    "T02D1242:157b-14": "de rnams kyang thabs dang shes rab la brten par",
    "T02D1242:157b-15": "bya ba yin pas thabs dang shes rab kyi kha",
    "T02D1242:157b-16": "sbyor yin la / kha sbyor de cis mtshon par byed ce na /",
    "T02D1242:157b-17": "phyag rgyas mtshon par byed do //",
    "T02D1242:157b-18": "rtags dang mtshan ma gang zhe na rus sbal lo //",
    "T02D1242:157b-19": "des na phyag rgya la brten nas 'thob par byed do //",
    "T02D1242:157b-20": "de ni dam tshig la sogs pa'o //",
    "T02D1242:157b-21": "bdag la brten pa ste grol ba'i skabs su /",
    "T02D1242:157b-22": "'khor lo rtsibs brgyad pa'i phyag rgya de ni sngags kyi'o //",
    "T02D1242:157b-23": "de las ji ltar shes par bya zhe na ;",
    "T02D1242:157b-24": "/'khor lo ni bzhi'o //",
    "T02D1242:157b-25": "de la 'dod pa'i don ma rnyed kyi bar du bsam par bya ba ni steng gi sgo'o //",
    "T02D1242:157b-26": "des 'dod pa'i don rnyed par gyur na rtags 'di rnams 'byung ngo //",
    "T02D1242:157b-27": "g-yo ba dang 'phar ba dang dbugs dang 'dar ba",
    "T02D1242:157b-28": "dang rdul ba dang myos pa dang sgra 'byung ba",
    "T02D1242:157b-29": "dang mtshan ma du ba lta bu yang 'byung bar",
    "T02D1242:157b-30": "'gyur ro // gang gi tshe 'dod pa'i rtog pa skyes pa de'i tshe /",
    "T02D1242:157b-31": "phyi'i tsanda l'i'i mthar phyin pa yin te /",
    "T02D1242:157b-32": "rtog pa snga ma nyid phyi ma'i dgra yin pas /",
    "T02D1242:157b-33": "de'i tshe dgra de gri gug gis gsad par bya /",
    "T02D1242:157b-34": "dgra gang la gnas na rdo rje dbyings kyi dbang phyug ma la gnas so //",
    "T02D1242:157b-35": "de nas 'og gi sgo'i gnas nor bu rin po che la gnas pa'o //",
    "T02D1242:157b-36": "theg le la zhabs chags kyi gdams ngag gis blta bar bya ba yin te /",
    "T02D1242:157b-37": "de'i tshe da ma ru lta bu'i sgras sam //",
    "T02D1242:157b-38": "kha sbyor gyis spro bar bya'o //",
    "T02D1242:157b-39": "spros pa slar langs te steng gi sgo la zhugs",
    "T02D1242:157b-40": "nas 'od kyi gong bu gang du bsam par bya",
    "T02D1242:158a-0": "zhe na / @158a * //",
    "T02D1242:158a-1": "yang gong gi de nyid du nyi zla yang gzas zin zhabs tshags kyang ma po bar /",
    "T02D1242:158a-2": "kun nas sbrul nyal ba bzhin du rgyas pa dang reg bya 'gags pa snyam byed par 'gyur ro //",
    "T02D1242:158a-3": "de ltar gyur na gang du 'gro ba de ru drang zhing bslab pa mthar phyin par bya'o //",
    "T02D1242:158a-4": "de ltar mthar phyin pa dang rlung 'gag par 'gyur ro //",
    "T02D1242:158a-5": "rlung gi 'gags pa mtshan nyid kyang rim pa gsum las shes par bya'o //",
    "T02D1242:158a-6": "de lta bu'i man ngag des 'dod pa'i don ma rnyed na chags pa'i lam ste /",
    "T02D1242:158a-7": "las kyi phyag rgya la brten te bslab par bya'o //",
    "T02D1242:158a-8": "de ci'i phyir zhe na /",
    "T02D1242:158a-9": "dge slong ste sa bon mi gzhol bar yongs su bde ba de la bslab par bya'o //",
    "T02D1242:158a-10": "de nas stobs su gyur to //",
    "T02D1242:158a-11": "bag tsha ba med par gyur na gdod seng ge",
    "T02D1242:158a-12": "lta bu yin pas mi rtog pa la bslab par",
    "T02D1242:158a-13": "bya'o // de ci'i phyir zhe na /",
    "T02D1242:158a-14": "dbang po gnyis snyoms par 'jug pa'i sgo nas kyang",
    "T02D1242:158a-15": "dngos po thams cad rang bzhin med par byed pa'i",
    "T02D1242:158a-16": "phyir ro // de lta bu'i bsgom pas mngon par shes pa rim gyis skye'o //",
    "T02D1242:158a-17": "de ni dang por shes rab zag bcas skyes pa yin la /",
    "T02D1242:158a-18": "de la brten te phyis mthar phyin pa'i gnas skabs",
    "T02D1242:158a-19": "na ye shes lnga mngon sum du gyur pas rdo",
    "T02D1242:158a-20": "rje'o // de mngon sum du gyur pa'i tshe bdud btul bar gyur pas bsdigs pa'i mdzub mo'o //",
    "T02D1242:158a-21": "de nas grol ba dang chags pa gnyi gas 'byung du ma btub ste 'dod pa ma rnyed na /",
    "T02D1242:158a-22": "rang lhag par gnas pa la bslab par bya'o //",
    "T02D1242:158a-23": "rtags ces she na /",
    "T02D1242:158a-24": "brtags pa'i ngo bo sdom pa'i gzugs lta bu'i mar me 'bar ba lta bu ste /",
    "T02D1242:158a-25": "shin tu bag tsha ba med pas seng ge lta bu'o //",
    "T02D1242:158a-26": "de ci'i phyir zhe na /",
    "T02D1242:158a-27": "'thor rlung gi tshogs kyis mi sod pa'i phyir ro //",
    "T02D1242:158a-28": "de lta bu'i lam gyis kyang bsgom pa'i lam rnyed par 'gyur ro //",
    "T02D1242:158a-29": "de ltar mthar phyin nas sems can gyi don yongs su smin pa dang /",
    "T02D1242:158a-30": "sna tshogs pa'i skus don mdzad pa yang ro hi ta lta bu dang /",
    "T02D1242:158a-31": "bsil byed lta bu dang phag lta bu dang sta re lta bu dang thod pa lta bu dang /",
    "T02D1242:158a-32": "sdigs mdzub lta bu'o //",
    "T02D1242:158a-33": "de ltar sems can gyi don bsam gyis mi khyab par mdzad kyang /",
    "T02D1242:158a-34": "skyon gyis kyang ma gos la thugs mi rtog pa las ma g-yos pas thod pa gnyis so //",
    "T02D1242:158b-0": "de la yum gyi @158b gsum ni dgos pa yongs",
    "T02D1242:158b-1": "su grub pa'i dus na gri gug ni dmigs pa",
    "T02D1242:158b-2": "med pa'i yum mo //",
    "T02D1242:158b-3": "thod pa khrag gis bkang ba ni dmigs pa dang bcas pa'i yum mo //",
    "T02D1242:158b-4": "de nyid kyis dbugs 'byin te /",
    "T02D1242:158b-5": "chos kyi sku mngon sum du grub nas kyang /",
    "T02D1242:158b-6": "sku nyid rnam pa thams cad kyi mchog dang ldan",
    "T02D1242:158b-7": "pas ston pa longs spyod rdzogs pa'i sku ru bzhugs",
    "T02D1242:158b-8": "pa ni bsgrub par bya ba'i yan lag bdun dang",
    "T02D1242:158b-9": "ldan pa 'dod pa kha tv'am ga'o //",
    "T02D1242:158b-10": "de lta bu'i phyag mtshan dman pa'i dbyibs de kho na nyid bshad nas /",
    "T02D1242:158b-11": "da ni lus la ye shes chen po'i gnas shes pas /",
    "T02D1242:158b-12": "lus med na 'khor lo mi dmigs pas 'khor lo bzhi'i de kho na nyid bshad par bya ste /",
    "T02D1242:158b-13": "'khor lo ni rtsa'i 'khor lo'i 'khor lo'o //",
    "T02D1242:158b-14": "de yang rgyu med par lus la rang rgyud kyis gnas sam zhe na /",
    "T02D1242:158b-15": "rten dang rten can gyi tshul du gnas so //",
    "T02D1242:158b-16": "de la rten gang zhe na rtsa'o //",
    "T02D1242:158b-17": "de yang grangs du zhe na gtso bo stong phrag bdun cu rtsa gnyis so //",
    "T02D1242:158b-18": "de las brgya drug cu'o //",
    "T02D1242:158b-19": "de las brgya nyi shu'o //",
    "T02D1242:158b-20": "de las sum cu rtsa gnyis so //",
    "T02D1242:158b-21": "de las gsum mo //",
    "T02D1242:158b-22": "de ni gtso bo'o //",
    "T02D1242:158b-23": "de la brgya nyi shu ni 'khor lo bzhi'o //",
    "T02D1242:158b-24": "de'i gnas gang dang gang zhe na /",
    "T02D1242:158b-25": "lte ba dang snying ga dang mgrin pa dang spyi bo la'o //",
    "T02D1242:158b-26": "grangs ji ltar gnas she na /",
    "T02D1242:158b-27": "lte ba la drug cu rtsa bzhi'o //",
    "T02D1242:158b-28": "snying ga la brgyad do //",
    "T02D1242:158b-29": "mgrin pa la bcu drug go //",
    "T02D1242:158b-30": "spyi bo la sum cu rtsa gnyis so //",
    "T02D1242:158b-31": "dbyibs ji lta bu zhe na /",
    "T02D1242:158b-32": "padma'i 'dab ma nyi ma'i 'od dang 'phrod pa lta bu rgyas pa bkrag dang ldan pa'o //",
    "T02D1242:158b-33": "kha dog ni nyi ma dang zla ba'i rgyu las",
    "T02D1242:158b-34": "byung bas zla ba'i nor bu lta bu la bzhon",
    "T02D1242:158b-35": "mar gyi zol song ba lta bu'o //",
    "T02D1242:158b-36": "tshul ji ltar zhe na /",
    "T02D1242:158b-37": "thabs dang shes rab sbyar bas na kha sbyor gyi gnas pas so //",
    "T02D1242:158b-38": "de la rten can gyi mngon par byang chub pa",
    "T02D1242:158b-39": "las byung bas 'bras bu mtshan dang dpe byad kyi",
    "T02D1242:158b-40": "yi ges brgyan pa zhes bya ba'i tha tshig go",
    "T02D1242:158b-41": "// grangs su ji ltar gzhag na sprul pa las a'a li dang k'a lis so //",
    "T02D1242:158b-42": "chos la mtshon bya'i yi ge'i rim pa yab yum dgu'o //",
    "T02D1242:158b-43": "longs spyod la aom dang /",
    "T02D1242:158b-44": "yar wa la lnga'o //",
    "T02D1242:158b-45": "bde ba chen po la a'a li nyis 'gyur ro //",
    "T02D1242:158b-46": "bzhi po de la grangs kyi nges pa ji ltar gzhag ce na /",
    "T02D1242:159a-0": "'jig rten pa'i dus kyi cha'i grangs kyis 'khor lo'i @159a * //",
    "T02D1242:159a-1": "grangs su gzhag go //",
    "T02D1242:159a-2": "dus kyi cha ni gang zhe na /",
    "T02D1242:159a-3": "thun tshod dang 'pho ba dang /",
    "T02D1242:159a-4": "chu tshod dang dbyu gu'i grangs dang mthun no //",
    "T02D1242:159a-5": "de la thun ni brgyad do //",
    "T02D1242:159a-6": "'pho ba ni bcu drug go //",
    "T02D1242:159a-7": "chu tshod ni sum cu rtsa gnyis so //",
    "T02D1242:159a-8": "dbyu gu ni drug cu'o //",
    "T02D1242:159a-9": "de bas de lta bu de yang 'khor lo nyid do //",
    "T02D1242:159a-10": "'o na 'khor lo bzhi po de la sprul pa dang /",
    "T02D1242:159a-11": "chos dang longs spyod dang bde ba chen po zhes ci'i phyir bya zhe na /",
    "T02D1242:159a-12": "lte ba gsang ba ni thams cad kyi 'byung gnas yin pas sprul pa 'byung ba'i gnas pas so //",
    "T02D1242:159a-13": "snying ga ni shes pa'i gnas pas chos kyi sku'o //",
    "T02D1242:159a-14": "mgrin pa ni ro drug myong zhing longs spyod pas so //",
    "T02D1242:159a-15": "spyi bo ni bde ba chen po'i gnas sam rgyur gyur pas so //",
    "T02D1242:159a-16": "skad cig mas kyang rim par gzhag go //",
    "T02D1242:159a-17": "rnam pa sna tshogs dang /",
    "T02D1242:159a-18": "rnam par smin pa dang rnam par shes pa dang /",
    "T02D1242:159a-19": "mtshan nyid dang bral ba'i rim pas so //",
    "T02D1242:159a-20": "bden pa bzhi ni sdug bsngal dang /",
    "T02D1242:159a-21": "kun 'byung dang /",
    "T02D1242:159a-22": "'gog pa dang /",
    "T02D1242:159a-23": "lam mo //",
    "T02D1242:159a-24": "de kho na nyid bzhi ni bdag gi de kho na dang /",
    "T02D1242:159a-25": "sngags dang /",
    "T02D1242:159a-26": "lha dang ye shes kyi de kho na nyid do //",
    "T02D1242:159a-27": "dga' ba bzhi ni dga' ba dang mchog tu dga' ba dang /",
    "T02D1242:159a-28": "chad pa'i dga' ba dang /",
    "T02D1242:159a-29": "lhan cig skyes pa'i dga' ba'o //",
    "T02D1242:159a-30": "sde pa bzhi ni gnas brtan pa dang /",
    "T02D1242:159a-31": "thams cad yod par smra ba dang /",
    "T02D1242:159a-32": "mang pos bkur ba dang /",
    "T02D1242:159a-33": "dge 'dun phal chen no //",
    "T02D1242:159a-34": "de lta bu'i rim pas na sprul pa la sogs pa'i ming du grags so //",
    "T02D1242:159a-35": "'o na 'khor lo bzhi po de gang gi ngo bo yin zhe na /",
    "T02D1242:159a-36": "sku dang gsung dang thugs kyi ngo bo'o //",
    "T02D1242:159a-37": "ae wam ma ya yin te /",
    "T02D1242:159a-38": "ae ni lha mo spyan no //",
    "T02D1242:159a-39": "wam ni m'a ma k'ir brjod do //",
    "T02D1242:159a-40": "ma ni gos dmar mo zhes bya /",
    "T02D1242:159a-41": "ya ni sgrol mar brjod pas so //",
    "T02D1242:159a-42": "de la tshul ji ltar bzhugs she na //",
    "T02D1242:159a-43": "sprul pa ni shes rab ste chos kyi 'byung gnas so //",
    "T02D1242:159a-44": "snying gi padma ni dam tshig gi 'khor lo zhes bya ste /",
    "T02D1242:159a-45": "rtag tu chos kyi dbyings ma la bltas pas na kha sbyor ro //",
    "T02D1242:159a-46": "'o na chos kyi dbyings mtshul ci 'dra ba zhe na /",
    "T02D1242:159a-47": "rtag tu de bzhin gshegs pa lnga'i longs spyod du gyur pas longs spyod do //",
    "T02D1242:159a-48": "de ji ltar rdzogs she na /",
    "T02D1242:159a-49": "lo bcu drug gi rnam pa lta bu bas gzhon",
    "T02D1242:159a-50": "nu'i mdangs dang ldan pa gdu bu gsum gyis brgyan",
    "T02D1242:159b-0": "pas sgeg pa la sogs pa'i nyams dang @159b ldan",
    "T02D1242:159b-1": "pa 'byung ba'i yi ge lngas brgyan pas bha ga",
    "T02D1242:159b-2": "shin tu rgyas pa'o //",
    "T02D1242:159b-3": "ji ltar rgyas shin rtsa lnga ni ro bzhi'i gnas so //",
    "T02D1242:159b-4": "ro bzhi ni bde ba'i ro'o //",
    "T02D1242:159b-5": "de'i gnas su gyur pas rgyas pa'o //",
    "T02D1242:159b-6": "longs spyod du ji ltar 'gyur na /",
    "T02D1242:159b-7": "bde ba nam mkha' lta bu'i gnas su gyur pas longs spyod rdzogs pa'o //",
    "T02D1242:159b-8": "de la rtag tu dmigs shing 'dzag pas na bde ba chen po'o //",
    "T02D1242:159b-9": "ji lta bu'i bde ba chen po zhe na /",
    "T02D1242:159b-10": "lus dang yid las khyad par du byas pa'i ting",
    "T02D1242:159b-11": "nge 'dzin las byung ba khyad par lnga dang ldan",
    "T02D1242:159b-12": "pa'i bde ba chen po'o //",
    "T02D1242:159b-13": "las gang zhe na dril bu las rgyun mi 'chad",
    "T02D1242:159b-14": "par 'bab pas na 'bras bu yang bde ba chen",
    "T02D1242:159b-15": "por gyur pa'o // de yang kha sbyor gyi ngo bo bas thabs dang shes rab bo //",
    "T02D1242:159b-16": "de lta bu'i 'khor lo las ye shes bde ba chen po ji ltar thob par bya zhe na /",
    "T02D1242:159b-17": "yongs su bskor pas rnyed par 'gyur ro //",
    "T02D1242:159b-18": "bskor ba ni ji ltar bskor zhe na /",
    "T02D1242:159b-19": "bla ma'i man ngag las /",
    "T02D1242:159b-20": "rlung ma dang /",
    "T02D1242:159b-21": "gnyid ma gnyis gtso bo sprad par bya'o //",
    "T02D1242:159b-22": "des rlung bskyed do //",
    "T02D1242:159b-23": "des tsanda l'i rab tu 'bar ro //",
    "T02D1242:159b-24": "des sprul pa rab tu 'bar ro //",
    "T02D1242:159b-25": "des dam tshig gi rtog pa rab tu bsregs so //",
    "T02D1242:159b-26": "de nas na chung la rab tu bskor nas g-yas",
    "T02D1242:159b-27": "nas phyung nas phyir mchod pa'i don byas te g-yon",
    "T02D1242:159b-28": "du zhugs so // de nas bde ba chen po'i",
    "T02D1242:159b-29": "dkyil 'khor la g-yon du bskor te gnad kyi sgo",
    "T02D1242:159b-30": "du zhugs so // phye ste / phyogs bcu'i sangs rgyas rnams kyi thugs kar zhugs nas /",
    "T02D1242:159b-31": "ye shes kyi bdud rtsir gyur te /",
    "T02D1242:159b-32": "slar bdud rtsi khyer nas dz'a landha ra zhes bya bar thim par gyur to //",
    "T02D1242:159b-33": "des longs spyod kyang khengs /",
    "T02D1242:159b-34": "g-yon gyi rtsa nas zhugs te sprul pa yang gsos /",
    "T02D1242:159b-35": "de nas g-yas su zhugs te /",
    "T02D1242:159b-36": "phyir longs spyod la thim nas gdod dam tshig gi dkyil 'khor yongs su gsos so //",
    "T02D1242:159b-37": "de nas yang sprul pa la thim pas cher 'bar te /",
    "T02D1242:159b-38": "yang sngon bzhin du bskor ba yang skra'i rtse mo",
    "T02D1242:159b-39": "brgyar gshags pa'i tshad tsam du yar 'gro ba dang",
    "T02D1242:159b-40": "mar 'gro ba yang mi mthong ngo //",
    "T02D1242:159b-41": "de ltar byas pas 'dod pa'i don rnyed par 'gyur ro //",
    "T02D1242:159b-42": "de ltar yang dang yang byas kyang ma rnyed na",
    "T02D1242:159b-43": "'khor lo bzhi la thig le bzhi byas te bslab",
    "T02D1242:159b-44": "par bya'o // des kyang ma rnyed na /",
    "T02D1242:160a-0": "aam ham gnyis las bslab par @160a * //",
    "T02D1242:160a-1": "bya'o ;",
    "T02D1242:160a-2": "/ des kyang ma rnyed na aam dang h'u% las bslab par bya'o //",
    "T02D1242:160a-3": "de ltar byas pas 'dod pa'i don rnyed par 'gyur ro //",
    "T02D1242:160a-4": "rnyed pa de'i tshe ro brgyad skye la /",
    "T02D1242:160a-5": "skyes pa de'i tshe gri gug gis lha'i bdud bsad do //",
    "T02D1242:160a-6": "de nas yongs su thim par bya ba yin la /",
    "T02D1242:160a-7": "de ni sbrul 'khyil ba dang 'dra'o //",
    "T02D1242:160a-8": "de ltar gyur pas seng ge phrug gu gso'o //",
    "T02D1242:160a-9": "de lta bu'i ngo bo de la 'khor lo bzhi",
    "T02D1242:160a-10": "las mthar phyin pa zhes bya ba bshad zin to",
    "T02D1242:160a-11": "// de nas ci bcom ldan 'das //",
    "T02D1242:160a-12": "bsgrub pa bya ba la 'khor lo kho na yin nam snyam pa la /",
    "T02D1242:160a-13": "sdom pa bshad pa yin pas so //",
    "T02D1242:160a-14": "byang chub kyi sems dga' ba bzhi la bslab par bya'o //",
    "T02D1242:160a-15": "de la dga' ba bzhi ni rgyun cha la dga' ba dang /",
    "T02D1242:160a-16": "mchog tu dga' ba dang /",
    "T02D1242:160a-17": "dga' bral gyi dga' ba dang /",
    "T02D1242:160a-18": "lhan cig skyes pa'i dga' ba'o //",
    "T02D1242:160a-19": "ji lta bu'i dga' ba la dga' ba bzhi zhe na /",
    "T02D1242:160a-20": "tshogs pa dang tshogs can las skyes pa'i 'bras bu",
    "T02D1242:160a-21": "myong ba'i rnam grangs la ni dga' ba zhes bya'o",
    "T02D1242:160a-22": "// de yang ji ltar myong zhe na /",
    "T02D1242:160a-23": "dam tshig gi dus su myong ba'i dga' ba de bshad par bya'o //",
    "T02D1242:160a-24": "de ci'i phyir rgyun cha'i dga' ba zhe na /",
    "T02D1242:160a-25": "'dod chags kyi bstan bcos las skyes pa padma dang /",
    "T02D1242:160a-26": "rdo rje kun nas reg pa la ni rnam pa sna tshogs pa'i skad cig ma zhes bya ste /",
    "T02D1242:160a-27": "de la yul du byas pa'i shes rab ye shes zhes bya'o //",
    "T02D1242:160a-28": "de nas bskyod pa'i rkyen gyis yongs su smin par",
    "T02D1242:160a-29": "gyur pa'i rdo rje'i rked pa la gnas pa la",
    "T02D1242:160a-30": "ni mchog tu dga' ba zhes bya'o //",
    "T02D1242:160a-31": "de nas shes rab kyi mdzod kha kha mu kha dang /",
    "T02D1242:160a-32": "nor bu kun reg par gyur te rnam par nyed",
    "T02D1242:160a-33": "pa'i dus su rtog pa thams cad dang bral bar",
    "T02D1242:160a-34": "gyur pas na dga' bral gyi dga' ba zhes bya'o",
    "T02D1242:160a-35": "// de la gnas su thob pa'i shes rab ye shes zhes bya'o //",
    "T02D1242:160a-36": "de lta bu'i reg bya las skyes pa'i dga' bas bdag po'i rkyen byas nas /",
    "T02D1242:160a-37": "skad cig ma phyi ma la nor bu'i rtse mor",
    "T02D1242:160a-38": "mtshan nyid thams cad dang bral ba'i ngo bo mi",
    "T02D1242:160a-39": "rtog pa cha can dmigs pa thams cad dang bral",
    "T02D1242:160a-40": "ba skyes pa de la lhan cig skyes pa'i dga'",
    "T02D1242:160a-41": "ba zhes bya ste /",
    "T02D1242:160a-42": "de la nyams su myong ba'i shes rab ye shes zhes bya'o //",
    "T02D1242:160b-0": "de lta bu'i dga' ba bzhi la rnam pa gnyis @160b te ;",
    "T02D1242:160b-1": "shlo ka'i dga' ba dang /",
    "T02D1242:160b-2": "byung rim gnyis so //",
    "T02D1242:160b-3": "de la ci'i phyir shlo ka zhe na /",
    "T02D1242:160b-4": "shes rab dang ye shes te /",
    "T02D1242:160b-5": "shes rab ni mya ngan las 'das par bzhed la /",
    "T02D1242:160b-6": "ye shes ni 'khor ba'o //",
    "T02D1242:160b-7": "gnyis pa mi gnas pa ni dbu ma pas ni mchog go //",
    "T02D1242:160b-8": "de las 'das pas sa ha dza'o //",
    "T02D1242:160b-9": "de ni dgyes pa'i rdo rje'o //",
    "T02D1242:160b-10": "de bas na lhan cig skyes pa'i dga' ba ni tha mar bzhed do //",
    "T02D1242:160b-11": "sku gsung thugs su 'dod pa dag ni /",
    "T02D1242:160b-12": "chad pa ni song ba la 'dzin par 'dod do //",
    "T02D1242:160b-13": "de skad du /",
    "T02D1242:160b-14": "ji ltar 'byung ba khu ba yin //",
    "T02D1242:160b-15": "lhan cig skyes pa rnam pa gnyis //",
    "T02D1242:160b-16": "dang po bud med shes rab yin //",
    "T02D1242:160b-17": "thabs ni skyes bu brjod pa'o //",
    "T02D1242:160b-18": "de nas 'di dag rnam pa gnyis //",
    "T02D1242:160b-19": "don dam kun rdzob de dbye bya'o //",
    "T02D1242:160b-20": "dang po skyes bu rnam pa gnyis te /",
    "T02D1242:160b-21": "khu ba 'am ni de bde ba'o //",
    "T02D1242:160b-22": "skyes bu ji ltar shes rab kyang /",
    "T02D1242:160b-23": "khu ba 'am de yi bde ba'o //",
    "T02D1242:160b-24": "de yi phyir na dga' ba ni //",
    "T02D1242:160b-25": "bzhir ni rab tu dbye ba'o //",
    "T02D1242:160b-26": "gang phyir lhan cig skyes rnam bzhi //",
    "T02D1242:160b-27": "rdzogs pa'i rim pa yi ni phyogs //",
    "T02D1242:160b-28": "mchog tu dga' ba rnal 'byor ma //",
    "T02D1242:160b-29": "dga' bral dga' ba thams cad ni //",
    "T02D1242:160b-30": "de bde thabs kyi thams cad rig / bde ba cung zad dga' ba ste //",
    "T02D1242:160b-31": "mchog tu dga' ba de bas lhag / dga' bral dga' ba chags bral yin //",
    "T02D1242:160b-32": "lhan cig skyes dga' tha ma'o //",
    "T02D1242:160b-33": "dang por reg par 'dod pa ste //",
    "T02D1242:160b-34": "gnyis pa bde bar 'dod pa'o //",
    "T02D1242:160b-35": "gsum pa 'dod chags 'dzin pa yin //",
    "T02D1242:160b-36": "de phyir bzhi pa bsgom par bya //",
    "T02D1242:160b-37": "mchog tu dga' ba srid par brjod //",
    "T02D1242:160b-38": "'dod chags bral phyir mya ngan 'das //",
    "T02D1242:160b-39": "dman pa dga' ba tsam nyid do //",
    "T02D1242:160b-40": "de dag rnam spangs sa ha dza //",
    "T02D1242:160b-41": "'dod chags med cing chags bral med //",
    "T02D1242:160b-42": "dbu mar yang ni mi dmigs la //",
    "T02D1242:160b-43": "'di la thabs dang shes rab med //",
    "T02D1242:160b-44": "yang dag de nyid rtogs pa'o //",
    "T02D1242:160b-45": "gzhan gyis mi bskyed lhan cig skyes //",
    "T02D1242:160b-46": "gang nas kyang ni mi rnyed de //",
    "T02D1242:160b-47": "bla ma'i dus thabs bstan pa dang//",
    "T02D1242:160b-48": "bsod nams kyis ni bdag gis shes //",
    "T02D1242:160b-49": "zhes gsungs so //",
    "T02D1242:160b-50": "de la dga' ba de lta bu la bslab pa ni nor bu'i dkyil du bde ba phab la /",
    "T02D1242:160b-51": "'khor lo re re la cha bzhi bzhir brtsis pas /",
    "T02D1242:160b-52": "de lta bu'i dga' ba re re la bzhi bzhir",
    "T02D1242:160b-53": "brtsis pas rnal 'byor gyi 'pho ba bcu drug go",
    "T02D1242:161a-0": "// byang chub kyi @161a * //",
    "T02D1242:161a-1": "sems dga' bzhi'i de kho na nyid bshad nas /",
    "T02D1242:161a-2": "de nas bzhi pa'i de kho na nyid bshad par bya ste /",
    "T02D1242:161a-3": "ji lta bu'i bzhi pa zhe na /",
    "T02D1242:161a-4": "gsum pa la bltas te bsgoms nas thob pa de la bzhi pa zhes bya'o //",
    "T02D1242:161a-5": "de lta bu'i ngo bo yang ji lta bu zhig tu 'gyur grang na /",
    "T02D1242:161a-6": "yul du mtshon pa'i bzhi pa dang 'dra bar mtshon pa'i bzhi pa ni bzhi pa zhes bya'o //",
    "T02D1242:161a-7": "de la mthar thug pa'i chos zhes bya'o //",
    "T02D1242:161a-8": "chos ni yang dag pa'i mtha'o //",
    "T02D1242:161a-9": "mthar thug pa ni zab mo'o //",
    "T02D1242:161a-10": "de yang ji lta bu'i ming can zhe na /",
    "T02D1242:161a-11": "chos nyid gnas pa'i ngo bo dang ye shes gsal ba'i ngo bo'o //",
    "T02D1242:161a-12": "de ni chos nyid ji bzhin pa dang /",
    "T02D1242:161a-13": "sems nyid ji bzhin pa'i ngo bo'o //",
    "T02D1242:161a-14": "de tha mi dad pa ni rdo rje sems dpa' ste ngo bo nyid dag pa'i sku'o //",
    "T02D1242:161a-15": "de la sems kyi dkyil 'khor 'od gsal ba ni gsang sngags kyi de kho na nyid do //",
    "T02D1242:161a-16": "de lta bu'i yul don dam pa'i bden pa de ni /",
    "T02D1242:161a-17": "yul du mtshon pa'i bzhi pa ste /",
    "T02D1242:161a-18": "de ni mthar thug pa'i zhes bya'o //",
    "T02D1242:161a-19": "'o na ci 'dra bar mtshon zhe na /",
    "T02D1242:161a-20": "shes rab ye shes rtog pa'i dga' ba des mtshon te /",
    "T02D1242:161a-21": "bsgom pas gtan la phab nas mngon sum du gyur",
    "T02D1242:161a-22": "pa'i yan lag bdun dang ldan par gyur pa'i bsgrub",
    "T02D1242:161a-23": "par bya ba mthar thug pa de thog ma'i chos",
    "T02D1242:161a-24": "nyid yul du byas pa dang /",
    "T02D1242:161a-25": "rtsa ba'i rnam par shes pa gnas su dag pa'i",
    "T02D1242:161a-26": "me long lta bu'i ye shes gsal ba'i ngo bo",
    "T02D1242:161a-27": "de dang dbyer med par gyur pa la ni 'dra",
    "T02D1242:161a-28": "bar mtshon pa'i bzhi pa zhes bya'o //",
    "T02D1242:161a-29": "de lta bu'i bzhi pa de yang dga' ba'i ngo",
    "T02D1242:161a-30": "bo des mtshon par byed cing shes par byed pas",
    "T02D1242:161a-31": "na mtshon byed do //",
    "T02D1242:161a-32": "des ji ltar mtshon par byed ce na /",
    "T02D1242:161a-33": "rgyud las /",
    "T02D1242:161a-34": "dman pa 'bring po mchog dang ni //",
    "T02D1242:161a-35": "gzhan dang gang dang de yang ni //",
    "T02D1242:161a-36": "de dag thams cad mnyam nyid du //",
    "T02D1242:161a-37": "de nyid bsgoms pas blta bar bya //",
    "T02D1242:161a-38": "dman pa dngos po phra ba'i don //",
    "T02D1242:161a-39": "mchog gi dngos por brjod pa ste //",
    "T02D1242:161a-40": "dbu mas gnyis ni spangs pa'o //",
    "T02D1242:161a-41": "zhes pa la sogs pa'o //",
    "T02D1242:161a-42": "de skad du bshad pa'i rgyud las kyang //",
    "T02D1242:161a-43": "stong pa bsgom par mi bya ste //",
    "T02D1242:161a-44": "mi stong pa yang mi bsgom mo //",
    "T02D1242:161a-45": "rnal 'byor stong pa spang mi bya //",
    "T02D1242:161a-46": "stong pa min yang mi spang ngo //",
    "T02D1242:161a-47": "stong dang mi stong gnyis bzung na //",
    "T02D1242:161a-48": "rtog pa mang po rab tu skye //",
    "T02D1242:161b-0": "yongs @161b su spangs na yang dag rtogs //",
    "T02D1242:161b-1": "de phyir de gnyis spang bar bya //",
    "T02D1242:161b-2": "gnyis por zhen pa yongs spangs nas //",
    "T02D1242:161b-3": "rnam par grol bar nges par gnas //",
    "T02D1242:161b-4": "bdag tu yang dag rtogs pa 'di //",
    "T02D1242:161b-5": "de phyir de yang dngos spang bya //",
    "T02D1242:161b-6": "zhes gsungs pas /",
    "T02D1242:161b-7": "de mtha' gsum la mi rig pa ni de kho",
    "T02D1242:161b-8": "na nyid bsgom par bcom ldan 'das kyis nye bar",
    "T02D1242:161b-9": "bstan te / de skad du yang /",
    "T02D1242:161b-10": "gang la bsgom pa po med cing //",
    "T02D1242:161b-11": "mi sgom pa yang yod ma yin //",
    "T02D1242:161b-12": "bsgom pa yang ni nges pa med //",
    "T02D1242:161b-13": "de ni de nyid bsgom par brjod //",
    "T02D1242:161b-14": "'di ltar sa ha dza'i de kho na nyid khong du chud cing rnam par rtogs nas /",
    "T02D1242:161b-15": "dngos po tha dad pa med par mthong ba rang",
    "T02D1242:161b-16": "rang gi rang bzhin du chos thams cad rnam par",
    "T02D1242:161b-17": "bsgom par brjod do //",
    "T02D1242:161b-18": "de skad du /",
    "T02D1242:161b-19": "'gro ba thams cad bsgom pa ni //",
    "T02D1242:161b-20": "gang phyir yid kyis ma bsgoms pa'o //",
    "T02D1242:161b-21": "thams cad chos ni yongs shes na //",
    "T02D1242:161b-22": "bsgom pa nyid ni sgom pa min //",
    "T02D1242:161b-23": "dngos gang g-yo dang mi g-yo ba //",
    "T02D1242:161b-24": "rtsva lcug 'khril shing yal ga sogs //",
    "T02D1242:161b-25": "dam pa de nyid nges par bsgom //",
    "T02D1242:161b-26": "rang gi dngos po rang bzhin du //",
    "T02D1242:161b-27": "de yi dam pa gcig yod min //",
    "T02D1242:161b-28": "yang dag rang rig bsgom pa ste //",
    "T02D1242:161b-29": "rang gi rig pa'i rang bzhin las //",
    "T02D1242:161b-30": "mi mthun pa las skyes pa'o //",
    "T02D1242:161b-31": "zhes pas so //",
    "T02D1242:161b-32": "de lta bu'i sham pra ti'i bsgom pa la gnas",
    "T02D1242:161b-33": "pas mi rtog pa rgyun mi 'chad par skyes pa",
    "T02D1242:161b-34": "de'i tshe sa bcu thob pa yang yin la /",
    "T02D1242:161b-35": "gang gi tshe rtog pa med pa'i shes pa rgyun",
    "T02D1242:161b-36": "mi 'chad par skyes pa de'i tshe lung ston pa'i",
    "T02D1242:161b-37": "bka' lung 'byung la /",
    "T02D1242:161b-38": "de nas aa ba dh'u t'i'i spyod pa la gnas par 'gyur ro //",
    "T02D1242:161b-39": "spyod pa de la gnas nas bskal pa grangs med par sems can gyi don mdzad la /",
    "T02D1242:161b-40": "yang de'i tshe nyid na rnal 'byor ma rigs can",
    "T02D1242:161b-41": "dang yang dag pa'i mtha' la sbyor bar mdzad do",
    "T02D1242:161b-42": "// de ltar phyag rgya chen po'i dngos grub brnyes pa ni dgos pa yongs su grub pa ste /",
    "T02D1242:161b-43": "yan lag bdun dang ldan pa'i rnal 'byor du gyur",
    "T02D1242:161b-44": "pa la ni 'dra ba mtshon pa'i bzhi pa zhes",
    "T02D1242:161b-45": "bya'o // gang gis dgos pa yongs su grub pa",
    "T02D1242:161b-46": "de'i tshe ston pa'i bzhugs tshul ji ltar yin pa",
    "T02D1242:161b-47": "yang shes par bya'o //",
    "T02D1242:161b-48": "de lta bu'i man ngag la ni bzhi pa'i de kho na nyid ces bya'o //",
    "T02D1242:161b-49": "de nyid bzhi ni /",
    "T02D1242:162a-0": "rgyu 'bras tshul du kha sbyor @162a * //",
    "T02D1242:162a-1": "mi phyed pas //",
    "T02D1242:162a-2": "dngos dang dngos med bde dang sdug bsngal bral //",
    "T02D1242:162a-3": "gang yang mi dmigs tshul dang ldan pa 'di //",
    "T02D1242:162a-4": "chos phyir 'brengs pa rnams dang phrad gyur cig /",
    "T02D1242:162a-5": "de nyid bzhi rtogs dgyes pa'i rdo rje myur thob",
    "T02D1242:162a-6": "nas // khams gsum skye bo nad pa'i tshogs rnams",
    "T02D1242:162a-7": "sos gyur cig / de kho na nyid bzhi pa'i",
    "T02D1242:162a-8": "man ngag gsal ba'i sgron ma zhes bya ba dpal",
    "T02D1242:162a-9": "au rgyan gyi yul gyi dngos grub grub pa'i slob",
    "T02D1242:162a-10": "dpon chen po tilli pa'i zhal snga nas mdzad pa",
    "T02D1242:162a-11": "nas // rdzogs so / //",
    "T02D1242:162a-12": "/ rgya gar gyi mkhan po ratna shr'i nyid kyi"
}