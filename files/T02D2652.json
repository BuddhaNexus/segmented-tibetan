{
    "T02D2652:302a-0": "@302a # // rgya gar skad du /",
    "T02D2652:302a-1": "tsee tya bi dhi:/",
    "T02D2652:302a-2": "bod skad du /",
    "T02D2652:302a-3": "mchod rten sgrub pa'i cho ga / bcom ldan 'das 'jam dpal chos kyi sku la phyag 'tshal lo//",
    "T02D2652:302a-4": "gang gis sku gsum brnyes te 'gro don mthar phyin pa /",
    "T02D2652:302a-5": "de la phyag 'tshal nas ni de nyid bsgrub bya'i phyir /",
    "T02D2652:302a-6": "rang gis rtogs pa gtsor byas lung kun tshul mi 'gal //",
    "T02D2652:302a-7": "rnal 'byor gzhung lugs mchod rten bshad par bya /",
    "T02D2652:302a-8": "de la dang por gnas dben pa yid du 'ong",
    "T02D2652:302a-9": "bar byi dor byas la ji skad bshad pa'i sa",
    "T02D2652:302a-10": "sbyang ba la sogs pa'i cho ga byas te /",
    "T02D2652:302a-11": "der stegs bu ji ltar mos pa byas la ba'i",
    "T02D2652:302a-12": "lci ba dang tsandan dang gur kum la sogs pa",
    "T02D2652:302a-13": "ci 'byor ba'i dri zhim po'i chus skyang nul byas",
    "T02D2652:302a-14": "te me tog gi sil ma bkram /",
    "T02D2652:302a-15": "nye 'khor spos chus chag chag gdab /",
    "T02D2652:302a-16": "bla re dang 'phan la sogs pa dag dang rol mo'i rnam pa dag dang /",
    "T02D2652:302a-17": "gdugs dang rgyal mtshan la sogs pa dag dang /",
    "T02D2652:302a-18": "mchod ba'i bye brag rnams 'byor tshad bshams la gzhag",
    "T02D2652:302a-19": "/ gzhan yang mchod rten nam tsha tsha'i yo byad",
    "T02D2652:302a-20": "skol por dang / sku gdung dang /",
    "T02D2652:302a-21": "rtsa ba'i snying po'am rten 'brel gyi snying po dang /",
    "T02D2652:302a-22": "gtsug tor dri ma med pa'i gzungs dang ;",
    "T02D2652:302a-23": "'bru mar ga bur la sogs pa dri zhim pos bsgyur ba dang /",
    "T02D2652:302a-24": "phag ze dang gang gi don du bya ba'i ming dang /",
    "T02D2652:302a-25": "me tog la sogs te mchod pa lnga dang /",
    "T02D2652:302a-26": "'khor lo la sogs pa dag kyang bshams te gzhag",
    "T02D2652:302a-27": "/ tsha tsha 'debs pa'i slob dpon la sogs pa",
    "T02D2652:302a-28": "kun kyang ji skad gsungs pa'i khrus dag byas te",
    "T02D2652:302a-29": "/ gos gtsang ma bgo ba dang rgyan gyis brgyan te /",
    "T02D2652:302a-30": "shar dang nub gang bde bar stan bting ste sdig pa bshags pa dang /",
    "T02D2652:302a-31": "byang chub tu sems bskyed pa dang /",
    "T02D2652:302a-32": "rjes su yi rang ba dang /",
    "T02D2652:302a-33": "sdom pa gzung ba dang /",
    "T02D2652:302a-34": "phyag bzhi pas phyag bya ste /",
    "T02D2652:302a-35": "cho ga'i rim pa rang gi lugs bzhin byas la",
    "T02D2652:302b-0": "@302b mnyam par bzhag nas rtag tu byams pa dang",
    "T02D2652:302b-1": "ldan pa'i sems kyis mchod rten gdab par bya'o //",
    "T02D2652:302b-2": "mchod rten gdab pa'i sa gar brko ba'i gnas der",
    "T02D2652:302b-3": "brtag cing byin gyis brlabs te bgegs bskrad pa dang",
    "T02D2652:302b-4": "/ gtor ma byin te tshon skud la sngags /",
    "T02D2652:302b-5": "aom badzra su tra sa ma ya h'um phat /",
    "T02D2652:302b-6": "ces bya ba dang rdo rje'i skud par bsams la /",
    "T02D2652:302b-7": "sa khyon ci ran tsam tshon skud kyis bskor te /",
    "T02D2652:302b-8": "seng ldeng ngam lcags phur byin gyis brlab pa la sogs pa dang sngags bzlas te gdab bo //",
    "T02D2652:302b-9": "aom badzra k'i li k'i la ya sarba dusht'an h'um phat /",
    "T02D2652:302b-10": "phur bu'i sngags de lan bdun bzlas la dbus dang phyogs bzhir gdab bo //",
    "T02D2652:302b-11": "yungs kar dang spos chu bsres la sngags bzlas la phyogs der gtor ro //",
    "T02D2652:302b-12": "bdud rtsi thab sbyor gyi sngags dang phyag rgya bya'o //",
    "T02D2652:302b-13": "de nas ci tsam 'dod pa'i sa de dag brko'o //",
    "T02D2652:302b-14": "sngags la aom badzra kha na kha n'a ya h'um phat /",
    "T02D2652:302b-15": "ces brjod do //",
    "T02D2652:302b-16": "sa gzhi de nyid rin po cher gyur par bsam mo //",
    "T02D2652:302b-17": "de nas brkos te cho ga pa dang h'um bzhis phur bu thams cad bton la /",
    "T02D2652:302b-18": "aom ru ru spu ru dzva la tishtha siddha lo tsa ni sarba aartha s'a dha ne sv'a h'a /",
    "T02D2652:302b-19": "zhes lan brgya rtsa brgyad bzlas pa'i 'o mas phur bu bkrus te bu gar blugs so //",
    "T02D2652:302b-20": "sa blangs pa rnams kyang phyogs gcig tu snod gtsang ma'i steng du bzhag ste /",
    "T02D2652:302b-21": "sa brdung ba'i tho ba la rdo rje tho ba'i phyag rgya dang sngags /",
    "T02D2652:302b-22": "aom badzra mudga ra a'a ko ta ya a'a ko ta ya h'um phat /",
    "T02D2652:302b-23": "ces brdung ngo //",
    "T02D2652:302b-24": "de nas 'jim pa spru pa'i tshe spos chu la /",
    "T02D2652:302b-25": "aom aa mri te h'um phat /",
    "T02D2652:302b-26": "ces bdun nam nyi shu rtsa gcig bzlas te byin",
    "T02D2652:302b-27": "gyis brlabs la spos chu de aa dkar po las",
    "T02D2652:302b-28": "zla ba'i dkyil 'khor du gyur te /",
    "T02D2652:302b-29": "de'i 'od zer gyis spos chu nyid khyab par 'khyil",
    "T02D2652:302b-30": "nas bdud rtsi'i rang bzhin du gyur par bsams la",
    "T02D2652:302b-31": "spru'o // sngags la aom badzra pra marda n'a ya sv'a h'a /",
    "T02D2652:302b-32": "zhes pas so //",
    "T02D2652:302b-33": "de nas 'jim pa de la bdud rtsi thab sbyor",
    "T02D2652:302b-34": "gyi phyag rgya lag pa g-yon pa'i thal mo pang",
    "T02D2652:302b-35": "bar bkan la mthe'u chung gi sen mo mthe bos",
    "T02D2652:302b-36": "mnan te / sor mo gsum nas re tsam phye",
    "T02D2652:302b-37": "ste gzhag pa'i steng du lag pa g-yas pa'i thal",
    "T02D2652:302b-38": "mo kha spub la /",
    "T02D2652:302b-39": "g-yon pa ltar byas te 'jim pa'i steng du bzhag la rig pa chen mo'i sngags /",
    "T02D2652:302b-40": "aom sukshme sukshme sukshma aa nu ga te nir ku",
    "T02D2652:302b-41": "le nirba ni sarba buddha y'a nu ga te ya",
    "T02D2652:302b-42": "sho ba ti ya sho dzi ni dharma dh'a tu",
    "T02D2652:303a-0": "garbhe / dharma @303a * //",
    "T02D2652:303a-1": "r'a dza ba shi te /",
    "T02D2652:303a-2": "sarba buddha aa dhishthi te sv'a h'a /",
    "T02D2652:303a-3": "zhes lan nyi shu rtsa gcig bzlas la byin gyis",
    "T02D2652:303a-4": "brlabs pas de las ye shes kyi 'od zer phyogs",
    "T02D2652:303a-5": "bcur 'phros pas sems can gyi don byas te slar",
    "T02D2652:303a-6": "bsdus bas 'jim pa de nyid rin po che sna",
    "T02D2652:303a-7": "lnga'i gong bu'i rang bzhin du gyur par bsam /",
    "T02D2652:303a-8": "de nas 'bi 'bi bya ba'i sngags la /",
    "T02D2652:303a-9": "aom badzrod bh'a b'a ya sv'a h'a /",
    "T02D2652:303a-10": "zhes lan bdun bzlas pas ye shes lnga'i 'od zer",
    "T02D2652:303a-11": "gyi sprin gyis phyogs bcu mtha' yas par 'phros shing",
    "T02D2652:303a-12": "khengs te 'gro ba mang po'i don byas nas /",
    "T02D2652:303a-13": "slar 'dus pa 'bi 'bi'i nang du zhugs te thim par gyur pas /",
    "T02D2652:303a-14": "ye shes lnga rgyas te shel sgong dag pa ltar bsam mo //",
    "T02D2652:303a-15": "rang rang gi sa bon gyis seng ge la sogs pa dang /",
    "T02D2652:303a-16": "rin po che'i gdan dang nyi zla dang padma'i gdan khrir phyogs phyogs su gdan bshams la /",
    "T02D2652:303a-17": "de rnams kyi dbus su sa bon gyi yi ge",
    "T02D2652:303a-18": "dang 'byin pa'i yi ges rang rang gi sgrub thabs",
    "T02D2652:303a-19": "las ji skad gsungs pa dang /",
    "T02D2652:303a-20": "ting nge 'dzin gsum dang ldan pa dang /",
    "T02D2652:303a-21": "rnal 'byor gsum gyis rdzogs pa phyag rgya bzhi dang",
    "T02D2652:303a-22": "ldan pas dkyil 'khor gyi lha rim pa bzhin du",
    "T02D2652:303a-23": "rang rang gi sgrub thabs las bstan pa ji bzhin",
    "T02D2652:303a-24": "du byas te / tsandan gyi lde gus thig le",
    "T02D2652:303a-25": "zlum bor byas la byin gyis brlab pa ni h'um",
    "T02D2652:303a-26": "dmar po las ye shes kyi me dbung rab tu",
    "T02D2652:303a-27": "'bar bas de nyid du rab tu sbyangs te /",
    "T02D2652:303a-28": "gzhi de yang rin po che sna lnga las grub pa'i dkyil 'khor du bsam mo //",
    "T02D2652:303a-29": "de nas re re'i gdan du yang padma 'dab ma",
    "T02D2652:303a-30": "brgyad pa'i steng du aa dkar po las zla ba'i",
    "T02D2652:303a-31": "dkyil 'khor bsam mo //",
    "T02D2652:303a-32": "de'i dbus su gong du bshad pa ltar lha re",
    "T02D2652:303a-33": "re nas rang gi rtog ba las 'byung ba ltar",
    "T02D2652:303a-34": "bzhugs su gsol te dam tshig sems dpar byas la",
    "T02D2652:303a-35": "/ ye shes sems dpa' spyan drangs te lcags kyu",
    "T02D2652:303a-36": "la sogs pa'i sngags dang phyag rgyas dgug pa dang",
    "T02D2652:303a-37": "gzhug pa dang bcing ba dang dbang du byas te",
    "T02D2652:303a-38": "/ bsgrub par bya'o // bdag nyid kyang phyag rgya",
    "T02D2652:303a-39": "chen po dang ldan pas snying gar zla ba'i dkyil",
    "T02D2652:303a-40": "'khor gyi dbus su /",
    "T02D2652:303a-41": "rdo rje dkar po rtse lnga ba las ye shes lnga'i 'od zer 'phro bar bsams la /",
    "T02D2652:303a-42": "ba spu'i gseb thams cad nas kyang ye shes kyi 'od zer dang /",
    "T02D2652:303a-43": "bde bar gshegs pa 'khor dang bcas pa sprin phung ltar mu 'byam par 'phro shing /",
    "T02D2652:303b-0": "sems can gyi khams thams cad kyi don @303b mdzad cing byin gyis brlabs nas slar 'dus te /",
    "T02D2652:303b-1": "dam tshig sems dpa' de nyid la thim par bsam mo //",
    "T02D2652:303b-2": "de nas mchod pa lnga la sogs pa'i mchod pa'i tshogs kyis yang dag par mchod nas /",
    "T02D2652:303b-3": "lha so so'i bstod pa re re nas byas la",
    "T02D2652:303b-4": "so so'i phrin las dang dam tshig gi sgo nas",
    "T02D2652:303b-5": "smon lam gdab bo //",
    "T02D2652:303b-6": "de la 'di nyid kyi cho ga'i rim pa ni 'di yin te /",
    "T02D2652:303b-7": "'bi 'bi'i nang du lta so so'i snying po //",
    "T02D2652:303b-8": "aom h'um tr'am hr'i: aa:/",
    "T02D2652:303b-9": "zhes bya ba la sogs pa dang snying po gong ma gnyis bcug la /",
    "T02D2652:303b-10": "sngags badzra dharma dh'a tu garbhe dzva la sv'a h'a /",
    "T02D2652:303b-11": "zhes brjod pas /",
    "T02D2652:303b-12": "de bzhin gshegs pa thams cad kyi ye shes de de'i nang du zhugs par bsam mo //",
    "T02D2652:303b-13": "de nas skol phor du yungs mar ram til mar gyis bsku pa'i sngags /",
    "T02D2652:303b-14": "aom aa ra dze bi ra dza sv'a h'a /",
    "T02D2652:303b-15": "zhes gsum brjod pas byang chub kyi sems bsgom par bsam mo //",
    "T02D2652:303b-16": "de nas skol phor du gzhug pa'i sngags /",
    "T02D2652:303b-17": "aom badzra dh'a tu garbhe sv'a h'a /",
    "T02D2652:303b-18": "zhes brjod pas /",
    "T02D2652:303b-19": "thabs dang shes rab 'brel pa las chos kyi dbyings su bsam mo //",
    "T02D2652:303b-20": "de nas brdung ba ni /",
    "T02D2652:303b-21": "aom badzra mudga ra a'a ko ta ya a'a ko ta ya h'um /",
    "T02D2652:303b-22": "gong ma'i snying po gnyis kyang brjod la /",
    "T02D2652:303b-23": "dbyung ba'i sngags aom dharma ra te sv'a h'a /",
    "T02D2652:303b-24": "zhes brjod pas /",
    "T02D2652:303b-25": "rgyu dang 'bras bu'i chos thams cad yongs su rdzogs pa dang /",
    "T02D2652:303b-26": "thabs dang shes rab 'brel pa las chos kyi skur grub par bsams te /",
    "T02D2652:303b-27": "aom sarba ta th'a ga ta dharma k'a ya ma",
    "T02D2652:303b-28": "h'a su kha su ra ta sa ma ya stvam",
    "T02D2652:303b-29": "/ de las gzugs sku rnam pa gnyis byung bas",
    "T02D2652:303b-30": "'gro ba'i don bsam gyis mi khyab par bsams te",
    "T02D2652:303b-31": "/ / aom sarba ta th'a ga ta sambho ga k'a ya sa ma ya stvam /",
    "T02D2652:303b-32": "aom sarba ta th'a ga ta ni rma na k'a ya sa ma ya stvam /",
    "T02D2652:303b-33": "de la dang por mchod rten ni chos kyi sku'i gzugs brnyan zhes smos te /",
    "T02D2652:303b-34": "sa dang rdo dang shing dang gser dngul la sogs",
    "T02D2652:303b-35": "pa dag las sems can gyi rtsol bas bsgrubs te",
    "T02D2652:303b-36": "/ dbyibs kyi bye brag tu byas pa de dag ni gzugs brnyan zhes gdags te /",
    "T02D2652:303b-37": "ci'i phyir zhe na /",
    "T02D2652:303b-38": "gzhung dag las /",
    "T02D2652:303b-39": "chos kyi sku ni sku med nam mkha' 'dra //",
    "T02D2652:303b-40": "zhes 'byung ste /",
    "T02D2652:303b-41": "brjod du med pa'i ngo bo nyid yin yang chos",
    "T02D2652:303b-42": "thams cad kyi rgyu dang 'bras bu'i don gyis mchod",
    "T02D2652:303b-43": "rten gyi dbyibs lta bur grub pas /",
    "T02D2652:303b-44": "des na chos kyi sku ni rgyu dang 'bras bu'i",
    "T02D2652:303b-45": "chos thams cad yongs su rdzogs pa de la chos",
    "T02D2652:304a-0": "kyi sku zhes 'dong [*'dod] @304a * //",
    "T02D2652:304a-1": "ngo [*do] ;",
    "T02D2652:304a-2": "/ de bas na 'di ltar snang ba ni gzugs brnyan yin par shes par bya'o //",
    "T02D2652:304a-3": "yang na gzugs 'di ltar grub ba ni sku gsum gyi tshul yin te rmang dge ba bcu dang /",
    "T02D2652:304a-4": "bang rim dang po nas kha khyer gyi bar du",
    "T02D2652:304a-5": "byang chub kyi phyogs kyi chos sum cu rtsa bdun",
    "T02D2652:304a-6": "dang / srog shing shes pa bcu'i bar du rgyu'i",
    "T02D2652:304a-7": "chos bsod nams kyi tshogs yin te sprul ba'i sku",
    "T02D2652:304a-8": "dang / yin pa dang / 'khor lo bcu gsum stobs bcu dang /",
    "T02D2652:304a-9": "ma 'dres pa'i dran pa nye bar gzhag pa gsum dang /",
    "T02D2652:304a-10": "char khebs thugs rje chen po dang /",
    "T02D2652:304a-11": "zla tshes byang chub kyi sems rnam par dag pa dang /",
    "T02D2652:304a-12": "me long ye shes gzhi dang ;",
    "T02D2652:304a-13": "tog mngon par shes pa drug dang /",
    "T02D2652:304a-14": "dar gyi cod pan dang gdugs kyis chos kyi skur",
    "T02D2652:304a-15": "mnga' gsol te chos kyi rgyal por gyur pa dang",
    "T02D2652:304a-16": "/ chu srin gyi rgyal mtshan thun mong ma yin pa'i rgyan chen po ste /",
    "T02D2652:304a-17": "nam mkha' lding gi kha nas byung ba ni thams",
    "T02D2652:304a-18": "cad du thogs pa med pa'i stobs dang ye shes",
    "T02D2652:304a-19": "kyi shugs mnga' ba dang /",
    "T02D2652:304a-20": "ba dan chos kyi grags pa chen po dang /",
    "T02D2652:304a-21": "dril bu snyan pas phyogs bcur khyab ba dang /",
    "T02D2652:304a-22": "rdo rings mi 'jigs pa bzhi brnyes pa dang /",
    "T02D2652:304a-23": "them skas srung ba med pa gsum mam so so",
    "T02D2652:304a-24": "yang dag par rig pa bzhi'am rnam par thar ba",
    "T02D2652:304a-25": "bzhi ste / stong pa nyid dang mtshan ma med",
    "T02D2652:304a-26": "pa dang smon pa med pa dang chos thams cad",
    "T02D2652:304a-27": "rang bzhin gyis 'od gsal zhing rnam par dag pa'i",
    "T02D2652:304a-28": "lam mkhyen pa dang /",
    "T02D2652:304a-29": "dril bu tshangs pa'i dbyangs sam gsung yan lag drug",
    "T02D2652:304a-30": "cu dang ldan pas de dag ni 'bras bu'i chos",
    "T02D2652:304a-31": "ye shes kyi tshogs yin pas chos kyi skur bstan",
    "T02D2652:304a-32": "pa dang / aa ma la sar rin po che'i phreng ba dang /",
    "T02D2652:304a-33": "gzhan yang rin po che sna tshogs kyi rgyan gyis",
    "T02D2652:304a-34": "sbras pa mdzes pa dang blta bas chog mi shes",
    "T02D2652:304a-35": "pa sems can thams cad kyi dbang po tshim par",
    "T02D2652:304a-36": "byed pa longs spyod rdzogs pa'i sku ste de dag",
    "T02D2652:304a-37": "ni rgyu dang 'bras bu'i chos te /",
    "T02D2652:304a-38": "nyan thos dang rang rgyal ba dang byang chub sems",
    "T02D2652:304a-39": "dpa' dang de bzhin gshegs pa spyi la bstan pa'i",
    "T02D2652:304a-40": "tshes shin tu rgya che ba'o //",
    "T02D2652:304a-41": "de bas na 'di ni sku gsum gyi dam tshig",
    "T02D2652:304a-42": "gi sems dpar byas la dus gsum gyi bde bar",
    "T02D2652:304a-43": "gshegs pa thams cad dam /",
    "T02D2652:304a-44": "dkyil 'khor gang dang gang la mos pa'i lha rnams sku gsum brnyes pa'am /",
    "T02D2652:304a-45": "ldan pa de dag gi sku gsum ye shes kyi",
    "T02D2652:304b-0": "sems dpa' chos @304b kyi dbyings nas spyan drangs te",
    "T02D2652:304b-1": "/ bstims nas bsgrub pa ni lcags kyu la sogs",
    "T02D2652:304b-2": "pa sngags dang phyag rgya dang gong du bstan pa'i",
    "T02D2652:304b-3": "sku gsum gyi snying pos bya'o //",
    "T02D2652:304b-4": "srog shing gi sngags la /",
    "T02D2652:304b-5": "aom badzra a'a yu she sv'a h'a /",
    "T02D2652:304b-6": "sems can thams cad shes pa bcu dang ldan par",
    "T02D2652:304b-7": "gyur cig / bde bar gshegs pa'i bstan pa dam",
    "T02D2652:304b-8": "pa'i chos yun ring du mi nub par gyur cig",
    "T02D2652:304b-9": "/ sems can thams cad lhag pa'i bsam pa rnam",
    "T02D2652:304b-10": "par dag pas kun du bzang po'i smon lam la",
    "T02D2652:304b-11": "'jug par gyur cig /'khor lo'i sngags la /",
    "T02D2652:304b-12": "aom pra marda na ye sv'a h'a /",
    "T02D2652:304b-13": "sems can thams cad de bzhin gshegs pa'i stobs bcu",
    "T02D2652:304b-14": "dang ma 'dres pa'i dran ba nye bar gzhag pa",
    "T02D2652:304b-15": "gsum thob par gyur cig / rnam par thar pa",
    "T02D2652:304b-16": "brgyad thob par gyur cig / ye shes bzhi dang",
    "T02D2652:304b-17": "ldan par gyur cig / dar gyi cod pan gyi",
    "T02D2652:304b-18": "sngags la / aom pa kam pa la sv'a h'a /",
    "T02D2652:304b-19": "sems can thams cad dus dang rnam pa thams cad",
    "T02D2652:304b-20": "du dar gyi lhab lhub la sogs pa mchod pa",
    "T02D2652:304b-21": "dang bsnyen bkur gyi rnam pa mang pos de bzhin",
    "T02D2652:304b-22": "gshegs pa thams cad dang /",
    "T02D2652:304b-23": "de dag gi mchod rten dang sku gzugs dang gsung",
    "T02D2652:304b-24": "rab la sogs pa yang dag pa la mchod pa",
    "T02D2652:304b-25": "byed par gyur cig / ba dan gyi sngags la",
    "T02D2652:304b-26": "/ aom p'a tam ke sv'a h'a /",
    "T02D2652:304b-27": "sems can thams cad chos kyi grags pa dang snyan",
    "T02D2652:304b-28": "pa bsam gyis mi khyab pa thob par gyur cig",
    "T02D2652:304b-29": "/ chu srin gyi rgyal mtshan gyi sngags la /",
    "T02D2652:304b-30": "aom kumbhi ra dhva dza sv'a h'a /",
    "T02D2652:304b-31": "sems can thams cad 'khor ba mi spong ba'i bdud",
    "T02D2652:304b-32": "bzhi las rgyal zhing chos mi nub pa'i rgyal mtshan",
    "T02D2652:304b-33": "du gyur cig / gdugs kyi sngags la /",
    "T02D2652:304b-34": "aom pra ma na ye sv'a h'a /",
    "T02D2652:304b-35": "sems can thams cad bla na me dpa'i skyabs dang",
    "T02D2652:304b-36": "ldan zhing chos kyi rgyal po chen por gyur cig",
    "T02D2652:304b-37": "/ me tog gi phreng ba'i sngags la /",
    "T02D2652:304b-38": "aom ratna m'a le tram /",
    "T02D2652:304b-39": "zhes bya ba'am /",
    "T02D2652:304b-40": "na ma: shre ya dh'a nu ga ta pra tishtha ta /",
    "T02D2652:304b-41": "pushpe ke ta be ta th'a ga t'a ya /",
    "T02D2652:304b-42": "aarha te samyaksam buddh'a ya /",
    "T02D2652:304b-43": "tadya th'a /",
    "T02D2652:304b-44": "aom dushpe sv'a h'a /",
    "T02D2652:304b-45": "sems can thams cad mtshan dang dpe byad du ldan",
    "T02D2652:304b-46": "to blta bas chog mi shes pa phun sum tshogs",
    "T02D2652:304b-47": "pa thob par gyur cig / gdan dbul pa'i sngags",
    "T02D2652:304b-48": "la / aom sunda ri dza ye sv'a h'a /",
    "T02D2652:304b-49": "sems can thams cad gdan gyi khyad par stobs bcu dang ldan la glang bo che'i gdan dang /",
    "T02D2652:304b-50": "mi 'jigs pa bzhi dang ldan pa seng ge'i gdan dang /",
    "T02D2652:305a-0": "rdzu 'phrul @305a * //",
    "T02D2652:305a-1": "gyi rkang pa bzhi dang ldan pa rta'i gdan dang /",
    "T02D2652:305a-2": "dbang bcu dang ldan pa rma bya'i gdan dang /",
    "T02D2652:305a-3": "thams cad du thogs pa med pa'i shugs dang ldan pa'i nam mkha' lding gi gdan dang /",
    "T02D2652:305a-4": "dgos 'dod re ba yid bzhin du byung ba rin po che'i gdan dang /",
    "T02D2652:305a-5": "chags pa'i skyon gyis ma gos pa padma'i gdan dang /",
    "T02D2652:305a-6": "thams cad du rang bzhin gyis 'od gsal ba nyi",
    "T02D2652:305a-7": "ma dang zla ba'i gdan thob par gyur cig /",
    "T02D2652:305a-8": "de nas mchod rten la na bza' gsol ba'i sngags",
    "T02D2652:305a-9": "la / aom dharma dh'a tu sva bh'a ba bi shuddhe dharma te sv'a h'a /",
    "T02D2652:305a-10": "gzhal yas khang du gshegs su gsol ba'i sngags la /",
    "T02D2652:305a-11": "aom dha ra dha ra ku ta ga ra ye sv'a h'a /",
    "T02D2652:305a-12": "bzhugs su gsol ba'i sngags la /",
    "T02D2652:305a-13": "aom su pra tishtha badzre sv'a h'a /",
    "T02D2652:305a-14": "zhes brjod pas /",
    "T02D2652:305a-15": "rin po che'i gzhal med khang chos kyi dbyings zla ba'i dkyil 'khor du bzhugs par bsams /",
    "T02D2652:305a-16": "de nas rdo rje dbyings kyi dbang phyug ma'i phyag",
    "T02D2652:305a-17": "rgya bcings la dbur bzhag ste dbang bskur bar bya'o",
    "T02D2652:305a-18": "// sngags la aom badzra bh'a tu aa dhi tishtha h'um /",
    "T02D2652:305a-19": "de ltar dbang bskur bas de'i ngo bo nyid du brtan par gyur pa yin no //",
    "T02D2652:305a-20": "de ltar mchod rten gdab pa yang sngar bshad pa ltar rim pa bzhin bya ste /",
    "T02D2652:305a-21": "dang por mnyam par bzhag ste /",
    "T02D2652:305a-22": "chos thams cad la mi gnas pa'i 'du shes bskyed nas /",
    "T02D2652:305a-23": "'gro ba mtha' dag dang gang gi don du bya",
    "T02D2652:305a-24": "ba de la byams pa dang snying rjes 'di skad",
    "T02D2652:305a-25": "brjod par bya'o // ngo mtshar chen po grangs med",
    "T02D2652:305a-26": "pa'i brtson 'grus dang ldan pa'i sangs rgyas bcom ldan",
    "T02D2652:305a-27": "'das thams cad bdag la dgongs su gsol /",
    "T02D2652:305a-28": "bdag gis sems can thams cad dbugs dbyung ngo //",
    "T02D2652:305a-29": "bdud la sogs pa pas kyi rgol ba bgegs dang log 'dren thams cad pham par bgyi'o //",
    "T02D2652:305a-30": "sems can rnams nyid mtshams sbyor ba'i nyon mongs pa'i rnyog pa bsal bar bgyi'o //",
    "T02D2652:305a-31": "nga rgyal gyi ri bo bsnyil bar bgyi'o //",
    "T02D2652:305a-32": "skye ba'i ljon shing rtsad nas gcod do //",
    "T02D2652:305a-33": "'chi bdag gi nyi ma phye mar brlag go //",
    "T02D2652:305a-34": "ma rig pa'i mun pa bsal bar bgyi'o //",
    "T02D2652:305a-35": "ma dad pa dang phyi rol bdag dang lta ba",
    "T02D2652:305a-36": "phyin ci log pa dag yang dag pa'i lta ba",
    "T02D2652:305a-37": "la gzud cing dad par bgyi'o //",
    "T02D2652:305a-38": "las kyi chu bo bzlog par bgyi'o //",
    "T02D2652:305a-39": "srid pa'i rgya mtsho bskam bar bgyi'o //",
    "T02D2652:305a-40": "chos kyi sgron ma rab tu sbar bar bgyi'o //",
    "T02D2652:305a-41": "byang chub kyi lam bstan par bgyi'o //",
    "T02D2652:305b-0": "bzod pa dang @305b des pa la gzud par bgyi'o //",
    "T02D2652:305b-1": "bsam gtan gyi bde ba la cher stsal to //",
    "T02D2652:305b-2": "'dod chags kyi me dpung zhi bar bgyi'o //",
    "T02D2652:305b-3": "zhe sdang gi mtshon rnon po bcil bar bgyi'o //",
    "T02D2652:305b-4": "bde ba la gzud do //",
    "T02D2652:305b-5": "phrag dog gi 'tshub ma zhi bar bgyi'o //",
    "T02D2652:305b-6": "ser sna'i mdud ba dgrol bar bgyi'o //",
    "T02D2652:305b-7": "sdug bsngal thams cad zhi bar bgyi'o //",
    "T02D2652:305b-8": "'jigs pa ma mchis bar bgyi'o //",
    "T02D2652:305b-9": "bde ba chen po'i grong khyer du 'jug cing gnas par bgyi'o //",
    "T02D2652:305b-10": "de bas na bdag la las kyi dngos grub mchog stsal nas gnang ba dam pa mdzad du gsol /",
    "T02D2652:305b-11": "de nas gong du bshad pa ji bzhin du byas",
    "T02D2652:305b-12": "la bcom ldan 'das rnam par snang mdzad la sogs",
    "T02D2652:305b-13": "pa dag dang 'khor phun sum tshogs pa dang bcas",
    "T02D2652:305b-14": "te / tshul bzhin du so so'i sku mdog dang phyag mtshan dang /",
    "T02D2652:305b-15": "sngags dang phyag rgya dang cho ga go rnams ji lta ba bzhin du bya'o //",
    "T02D2652:305b-16": "yang na ye shes lnga las grub pa'i mchod rten",
    "T02D2652:305b-17": "rang bzhin gyis dag cing gsal ba de dag gi",
    "T02D2652:305b-18": "bum pa'i dbus su gong du smos pa'i snying po",
    "T02D2652:305b-19": "gang yang rung ba bcug la de dag las ye",
    "T02D2652:305b-20": "shes kyi 'od zer grangs med pa 'phros pas de",
    "T02D2652:305b-21": "bzhin gshegs pa'i sku grangs med pa'i sprin phung gis",
    "T02D2652:305b-22": "nam mkha'i mtha' klas shing chos kyi dbyings mur thug",
    "T02D2652:305b-23": "par brgyan zhing bklubs par gyur nas 'jig rten thams",
    "T02D2652:305b-24": "cad byin gyis brlabs te 'gro ba thams cad kyi",
    "T02D2652:305b-25": "don mdzad cing re ba bskangs nas slar 'dus de",
    "T02D2652:305b-26": "nyid kyi dbu'i spyi gtsug dang thugs kar thim pas",
    "T02D2652:305b-27": "bsgrub par bya ba de'i las dang nyon mongs pa",
    "T02D2652:305b-28": "la sogs pa'i sgrib pa thams cad rnam par dag",
    "T02D2652:305b-29": "ste / sku dang gsung dang thugs rdo rje nyid du gyur par bsams la /",
    "T02D2652:305b-30": "aom sarba ta th'a ga ta k'a ya b'a ka tsitta ma h'a sa ma ya stvam /",
    "T02D2652:305b-31": "zhes brjod do //",
    "T02D2652:305b-32": "sku dang gsung dang thugs byin gyis brlab pa'i sngags dang phyag rgyas bya ba'am /",
    "T02D2652:305b-33": "phyag rgya bzhis brtan par byas te /",
    "T02D2652:305b-34": "dung phor gyi nang du dri spos sna tshogs dang /",
    "T02D2652:305b-35": "'bras yos dang 'o mar ldan pa'i mchod yon gsol te /",
    "T02D2652:305b-36": "aargha'i phyag rgya'i steng du dung por bzhag la yon",
    "T02D2652:305b-37": "chab kyi nang du aa dkar po las zla ba'i",
    "T02D2652:305b-38": "dkyil 'khor du gyur pa'i 'od zer gyis yon chab",
    "T02D2652:305b-39": "nyid bdud rtsi'i rang bzhin du gyur par bsams la",
    "T02D2652:305b-40": "/ so so'i rigs kyi snying po bzlas la dbul lo //",
    "T02D2652:305b-41": "aom aa mri te aargham dh'u pe pra t'itstsha sv'a h'a /",
    "T02D2652:305b-42": "zhes lan gsum spyi por bzhag ste sbreng ngo //",
    "T02D2652:306a-0": "@306a * // 'phags pa thams cad mnyes par gyur cig / phyag",
    "T02D2652:306a-1": "rgya rgya mtsho sprin nyid kyi dbu'i gtsug tu bkram",
    "T02D2652:306a-2": "ste ye shes kyi 'od zer 'dus pa'i sku nang",
    "T02D2652:306a-3": "du thim zhing phun sum tshogs pa'i dbang bskur bar",
    "T02D2652:306a-4": "bsam mo // de nas mchod pa lnga dang mchod pa nyi shu dang /",
    "T02D2652:306a-5": "sgeg mo la sogs pa mchod pa brgyad kyis mchod pa dang /",
    "T02D2652:306a-6": "mchod pa thams cad rnam par sbyang zhing dag par bya ba'i sngags /",
    "T02D2652:306a-7": "aom sarba p'u dza a'a yu sv'a h'a /",
    "T02D2652:306a-8": "zhes bya ba dang /",
    "T02D2652:306a-9": "aom las byung ba'i mchod pa thams cad kyang sngags dang phyag rgyar bcas te dbul lo //",
    "T02D2652:306a-10": "de nas rdo rje dang dril bu blangs la bstod pa bya'o //",
    "T02D2652:306a-11": "'gro ba rgyu lnga'i 'khor lo'i dkyil 'khor du /",
    "T02D2652:306a-12": "sdug bsngal 'khrul 'khor gyis gzir 'gro gzigs nas //",
    "T02D2652:306a-13": "thugs rjes sdug bsngal 'khrul 'khor 'joms mdzad pa //",
    "T02D2652:306a-14": "thugs rje'i bdag nyid khyod la phyag 'tshal lo //",
    "T02D2652:306a-15": "sems can smin cing grol bar mdzad pa'i phyir //",
    "T02D2652:306a-16": "sems can khams na bzhugs ba'i spyod gyur kyang //",
    "T02D2652:306a-17": "chags pas ma gos padma ltar dag pa //",
    "T02D2652:306a-18": "'dod chags dag pa'i bdag nyid khyod la 'dud //",
    "T02D2652:306a-19": "sems can bkres pa chos kyis phongs gyur pa //",
    "T02D2652:306a-20": "ma rig thibs po'i nang du song ba rnams //",
    "T02D2652:306a-21": "'phags pa'i nor bdun bdag gis tshim mdzad pa //",
    "T02D2652:306a-22": "ye shes sgron ma khyod la phyag 'tshal lo //",
    "T02D2652:306a-23": "sems can 'khor ba'i rgya mtshor nub pa la //",
    "T02D2652:306a-24": "thugs rjes thabs dang shes rab grur zhugs nas //",
    "T02D2652:306a-25": "zhi ba rin chen mchog gling skyel mdzad pa //",
    "T02D2652:306a-26": "kun gyi ded dpon khyed la rnam par 'dud //",
    "T02D2652:306a-27": "sems can las kyi chu bos bdas pa rnams /",
    "T02D2652:306a-28": "dam chos bdud rtsi'i zam pas sgrol mdzad cing ;",
    "T02D2652:306a-29": "/'phags lam yan lag brgyad la sbyor mdzad pa //",
    "T02D2652:306a-30": "gsung gi mnga' bdag khyed la phyag 'tshal lo //",
    "T02D2652:306a-31": "de nas smon lam rgya cher gdab po //",
    "T02D2652:306a-32": "bdag cag gis che ge'i don du chos kyi sku'i gzugs brnyan bzhengs su gsol te /",
    "T02D2652:306a-33": "mchod cing bstod de bsgrubs pa la sogs pa dag",
    "T02D2652:306a-34": "pa'i rtsa ba 'dis che ge mo la sogs pa'i",
    "T02D2652:306a-35": "sems can thams cad 'khor bas mtshams sbyor ba'i bag",
    "T02D2652:306a-36": "chags thams cad rtsad nas gcod de sku gsum yongs",
    "T02D2652:306a-37": "su rdzogs par gyur cig / mchod rten gcig byas",
    "T02D2652:306a-38": "pas kyang che ge mo la sogs pa'i sems can",
    "T02D2652:306a-39": "thams cad kyi tshe rabs bye bar bsags pa'i sdig",
    "T02D2652:306b-0": "pa @306b thams cad byang bar gyur cig la sogs",
    "T02D2652:306b-1": "pa smon lam gzhan dag kyang rgya cher bya'o //",
    "T02D2652:306b-2": "de ltar mchod rten grub pa'i rtags gsungs pa /",
    "T02D2652:306b-3": "de nas mchod rten 'bar 'gyur tam //",
    "T02D2652:306b-4": "yang na gzugs kyi zhal 'dzum mam //",
    "T02D2652:306b-5": "dri dang dud pa 'od kyang rung //",
    "T02D2652:306b-6": "snang ngam yang na ngad ldang ngam //",
    "T02D2652:306b-7": "lha la sogs pa'i rnam pa ni //",
    "T02D2652:306b-8": "sna tshogs bar snang snang gyur tam //",
    "T02D2652:306b-9": "rdzu 'phrul rnam par 'phrul ba dang //",
    "T02D2652:306b-10": "me tog la sogs 'bab pa dang //",
    "T02D2652:306b-11": "dung dang rnga la sogs pa'i sgra //",
    "T02D2652:306b-12": "dril bu pi wang la sogs rnams //",
    "T02D2652:306b-13": "ci ste mtshan ma de dag ni //",
    "T02D2652:306b-14": "sdig pa'i blos ni ma mthong na //",
    "T02D2652:306b-15": "'bum gyi phrag ni brgya stong ngam//",
    "T02D2652:306b-16": "ji srid mtshan ma byung bar du //",
    "T02D2652:306b-17": "de bzhin gshegs rnams mchod nas ni //",
    "T02D2652:306b-18": "mnyam par bzhag pas bzlas pa bya //",
    "T02D2652:306b-19": "de yi mthar ni mkhas pas kyang //",
    "T02D2652:306b-20": "mtshan gcig mi nyal thog thag bzlas //",
    "T02D2652:306b-21": "de nas de yi sdig pa ni //",
    "T02D2652:306b-22": "dag pa nyid du nges par mthong //",
    "T02D2652:306b-23": "zhes smos so //",
    "T02D2652:306b-24": "mchod rten cho ga bdag gis cung zad tsam //",
    "T02D2652:306b-25": "byas la bsod nams rnam pa ci yod pa //",
    "T02D2652:306b-26": "des ni 'gro kun skye shi rgyun bcad de //",
    "T02D2652:306b-27": "bla med sku gsum rdzogs te sangs rgyas shog //",
    "T02D2652:306b-28": "/ bi ma la aushin'a sha'i gzungs las mchod rten",
    "T02D2652:306b-29": "sgrub pa'i cho ga rnal 'byor gyi rgyud dang bsdebs"
}