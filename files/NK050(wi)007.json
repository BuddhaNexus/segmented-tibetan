{
    "NK050(wi)007:1": "// sher snying 'grel pa sngags su bkral ba bzhugs /",
    "NK050(wi)007:2": "bcom ldan rnam par snang mdzad dang //",
    "NK050(wi)007:3": "de la sogs pa yum gnyis dang //",
    "NK050(wi)007:4": "tshogs kyi mchog gyur dge 'dun la //",
    "NK050(wi)007:5": "phyag 'tshal snying nas skyabs su mchi'o //",
    "NK050(wi)007:6": "bka' gsum ldan pa'i mdo nyid las //",
    "NK050(wi)007:7": "sems can la dmigs byams sems dang //",
    "NK050(wi)007:8": "snying rje kun dang mi 'bral phyir //",
    "NK050(wi)007:9": "mdo las sngags su bkral ba 'di //",
    "NK050(wi)007:10": "skyes mchog rnam la bstan par bya //",
    "NK050(wi)007:11": "rtog ge rnams la bstan mi bya //",
    "NK050(wi)007:12": "'di skad bdag gis thos pa dus gcig na zhes pa 'di ni dus gzhan du ma yin te /",
    "NK050(wi)007:13": "dus nye bar mtshon pa'o //",
    "NK050(wi)007:14": "de yang rang rig pa la sogs pa ma yin te /",
    "NK050(wi)007:15": "'di skad gzhan la thos pa'i dus so //",
    "NK050(wi)007:16": "yang na sdud pa po nyid thos pa che ba'i don no //",
    "NK050(wi)007:17": "dus ni gtso 'khor 'dus pa'i dus so //",
    "NK050(wi)007:18": "dus gcig na ni dus mang po'am /",
    "NK050(wi)007:19": "yang nas yang du zhus pa lta bu ma yin te /",
    "NK050(wi)007:20": "gtso 'khor 'dzom pa'i dus gcig na'o //",
    "NK050(wi)007:21": "bcom ldan 'das zhes pa ni ston pa'i mtshan nyid ston te /",
    "NK050(wi)007:22": "de yang thun mong gi bcom pa ni bdud bzhi",
    "NK050(wi)007:23": "bcom nas pha rol tu phyin pa drug dang ldan",
    "NK050(wi)007:24": "/ log pa'i shes pa las 'das pa'o //",
    "NK050(wi)007:25": "khyad par gyi bcom pa ni phung po lnga la sogs pa'i snang srid lha'i dal du bcom /",
    "NK050(wi)007:26": "de nyid kyi don dang ldan pa /",
    "NK050(wi)007:27": "'dzin pa'i yul las 'das pa'o //",
    "NK050(wi)007:28": "khyad par bla na med pa'i bcom pa ni 'khor",
    "NK050(wi)007:29": "'das kyi chos snying po'i ngang du rtsol ba dang",
    "NK050(wi)007:30": "bral bar bcom pas /",
    "NK050(wi)007:31": "rang rig pa'i ye shes chen po dang ldan la /",
    "NK050(wi)007:32": "gang gi yang ngo bor ma grub pas 'khor 'das",
    "NK050(wi)007:33": "gnyis su snang ba'i tshig gam mtha' las 'das pa'o",
    "NK050(wi)007:34": "// rgyal po'i khab bya rgod phung po'i ri la zhes pa ni gnas kyi bye brag ston te /",
    "NK050(wi)007:35": "de yang phyi'i gnas ni rgyal po gzugs can snying",
    "NK050(wi)007:36": "po'i gnas yul ma ga d+ha'i shar phyogs na rin",
    "NK050(wi)007:37": "po che spungs pa lta bu'o //",
    "NK050(wi)007:38": "mchod rten zlum pa lta bu'i ri la sangs rgyas",
    "NK050(wi)007:39": "rnams kyi bzhugs gnas ri kun gyi khyad par gnas",
    "NK050(wi)007:40": "pa'o // nang gi gnas ni 'og min gyi gnas te /",
    "NK050(wi)007:41": "gzugs sam mtshan ma'am 'dzin pa'i 'og tu yang ma song ba'o //",
    "NK050(wi)007:42": "gsang ba'i gnas ni rig pa byang chub kyi sems te /",
    "NK050(wi)007:43": "'khor 'das kun gyi gnas su gyur pa'o //",
    "NK050(wi)007:44": "dge slong gi dge 'dun chen po dang //",
    "NK050(wi)007:45": "byang chub sems dpa'i dge 'dun chen po dang /",
    "NK050(wi)007:46": "thabs gcig tu bzhugs te zhes pa ni 'khor ston te /",
    "NK050(wi)007:47": "phyi'i 'khor ni 'dun pa mos pa'i sa pa ste /",
    "NK050(wi)007:48": "dge ba'i chos la gnas pa'i dge slong ngo //",
    "NK050(wi)007:49": "lta sgom gyi don la spyod cing sems pa ni dge 'dun chen po'o //",
    "NK050(wi)007:50": "gzhan don nus pa ni byang chub sems dpa'i dge 'dun no //",
    "NK050(wi)007:51": "de la sogs pa'i 'khor rnams dang lhan cig tu bzhugs pa'o //",
    "NK050(wi)007:52": "nang gi 'khor ni rigs lnga'i sangs rgyas la sogs pa longs sku'i 'khor ro //",
    "NK050(wi)007:53": "gsang ba'i 'khor ni rang rig pa'i ye shes snying po dbyer mi byed pa'o //",
    "NK050(wi)007:54": "de'i dus su chos bstan par bya'o //",
    "NK050(wi)007:55": "chos kyang phyi'i chos slob pa'i chos la sogs te dge ba bcu la sogs pa'o //",
    "NK050(wi)007:56": "nang gi chos ni theg pa chen po'i chos so //",
    "NK050(wi)007:57": "gsang ba'i chos ni rig pa'i ye shes so //",
    "NK050(wi)007:58": "de'i tshe bcom ldan 'das zab mo snang ba zhes",
    "NK050(wi)007:59": "bya ba'i chos kyi rnam grangs kyi ting nge 'dzin",
    "NK050(wi)007:60": "la snyoms par zhugs so zhes pa ni phun sum",
    "NK050(wi)007:61": "tshogs pa lnga dang ldan pa'i tshe /",
    "NK050(wi)007:62": "'khor rnams smin pa'i dus de'i tshe /",
    "NK050(wi)007:63": "bcom ldan 'das kyis stong pa'am zab pa ste /",
    "NK050(wi)007:64": "dngos po'i chos min pa'i zab mo'i don ni de",
    "NK050(wi)007:65": "la chos kyi rnam grangs ni phyi nang gsang ba'i",
    "NK050(wi)007:66": "chos la de lta bu'i ting 'dzin dmigs pa med",
    "NK050(wi)007:67": "par snyoms par gnas pa ste /",
    "NK050(wi)007:68": "de yang phyi'i ting nge 'dzin dngos po'i chos la gnas pa'o //",
    "NK050(wi)007:69": "nang gi dngos po med pa'o //",
    "NK050(wi)007:70": "gsang ba'i de rnams su mi 'byed pa'i don no //",
    "NK050(wi)007:71": "yang de'i tshe byang chub sems dpa' sems dpa' chen",
    "NK050(wi)007:72": "po 'phags pa spyan ras gzigs dbang phyug shes rab",
    "NK050(wi)007:73": "kyi pha rol tu phyin pa zab mo spyod pa",
    "NK050(wi)007:74": "nyid la rnam par lta zhing /",
    "NK050(wi)007:75": "phung po lnga po de dag la yang rang bzhin",
    "NK050(wi)007:76": "gyis stong par rnam par blta'o zhes pa ni ston",
    "NK050(wi)007:77": "pa chos nyid bden pa'i ngang la gnas pa'i tshe",
    "NK050(wi)007:78": "/ 'khor gyi gtso bo yang rang bzhin gyis gnas par 'gyur te /",
    "NK050(wi)007:79": "de yang byang chub sems dpa' ni phyi slob pa'i sa la gnas pa'o //",
    "NK050(wi)007:80": "nang ni sa bcu non pa yan chad do //",
    "NK050(wi)007:81": "gsang ba ni snying po'i don nyid do //",
    "NK050(wi)007:82": "de rnams dang ldan pas chen po'o //",
    "NK050(wi)007:83": "yang na byang chub sems dpa' ni bdag don grub pa la sems dpa' /",
    "NK050(wi)007:84": "chen po ni gzhon don grub pa'o //",
    "NK050(wi)007:85": "thun mong gi 'phags pa ni nyon mongs pa'am 'khor ba las ring du 'phags pa'o //",
    "NK050(wi)007:86": "khyad par ni longs sku'i 'khor la /",
    "NK050(wi)007:87": "bla na med pa ni rig pa snying po'i don chos sku'o //",
    "NK050(wi)007:88": "bdag don du spyan ras gzigs te rang nyid kyi don rtogs par byed pa dang /",
    "NK050(wi)007:89": "gzhan don du gzigs te gdul bya gang la gang mos ston nus pa'o //",
    "NK050(wi)007:90": "de'i phyir na bdag gzhan gnyis sam /",
    "NK050(wi)007:91": "'khor 'das gnyis la dbang phyug pa ste don bya ru yod pa'o //",
    "NK050(wi)007:92": "lung gi shes rab kyis 'khor 'das ston nus pa /",
    "NK050(wi)007:93": "rig pa'i shes rab kyis don gtan la 'bebs pa /",
    "NK050(wi)007:94": "dmigs pa med pa'i shes rab kyis gang du yang",
    "NK050(wi)007:95": "mi 'byed pas 'khor ba'i pha rol tu phyin te",
    "NK050(wi)007:96": "/ sdug bsngal med pa mya ngan las 'das pa'i pha rol tu phyin te /",
    "NK050(wi)007:97": "thugs rjes 'byin pa'o //",
    "NK050(wi)007:98": "zab mo ni rang bzhin dngos por mi snang bas zab la /",
    "NK050(wi)007:99": "bstan par dka' bas zab /",
    "NK050(wi)007:100": "rgyu rkyen las 'das pas zab pa'o //",
    "NK050(wi)007:101": "de lta bu'i don rang gi khong du chud de spyod pa'o //",
    "NK050(wi)007:102": "des na de nyid la yang dang yang du dmigs pa med par lta ba ste /",
    "NK050(wi)007:103": "lta ba'i don rang ni phung po de nyid de de lnga ni grangs kyi nges pa yin la /",
    "NK050(wi)007:104": "phung po lnga la thun mong gi lnga ni gzugs la sogs pa lnga /",
    "NK050(wi)007:105": "khyad par gyi lnga ni rigs lnga'i sangs rgyas te /",
    "NK050(wi)007:106": "phung po lnga'i yon tan la bla na med pa'i ye shes lnga la /",
    "NK050(wi)007:107": "de ni phung po lnga'i ngo bo de rnams la dag pa ste /",
    "NK050(wi)007:108": "blo yis bsams nas dag par bstan pa ni lam pa ste /",
    "NK050(wi)007:109": "mos pa'i gang zag go //",
    "NK050(wi)007:110": "rang bzhin gyis dag par lta ba ni don thugs su chud pa'o //",
    "NK050(wi)007:111": "de yang dag pa'i don de nyid stong pa ste /",
    "NK050(wi)007:112": "stong pa ltos pa'i stong pa gcig la gcig med pa lta bu min //",
    "NK050(wi)007:113": "med pa'i stong pa rig pa'i ngo bo la sogs pa dang /",
    "NK050(wi)007:114": "gzhig bcom byas pa'i stong pa rdul phra rab tu grub pa dang /",
    "NK050(wi)007:115": "rang bzhin gyis stong pa dngos po ma dmigs pa ste snying po'i don no //",
    "NK050(wi)007:116": "de lta bu la dmigs pa med pa'i shes rab ni lta ba'i don no //",
    "NK050(wi)007:117": "de nas sangs rgyas kyi mthus /",
    "NK050(wi)007:118": "tshe dang ldan pa sh+aa ri'i bus byang chub sems",
    "NK050(wi)007:119": "dpa' sems dpa' chen po 'phags pa spyan ras gzigs",
    "NK050(wi)007:120": "dbang phyug la 'di skad ces smras so //",
    "NK050(wi)007:121": "rigs kyi bu gang la la shes rab kyi pha",
    "NK050(wi)007:122": "rol tu phyin pa zab mo spyod pa spyad par",
    "NK050(wi)007:123": "'dod pa des ji ltar bslab par bya /",
    "NK050(wi)007:124": "de skad ces smras pa dang zhes pa ni spyan ras gzigs la sh+aa ri'i bus dris pa ste /",
    "NK050(wi)007:125": "de yang sangs rgyas sh+aakya thub pa'i mthus spyan ras gzigs grol la /",
    "NK050(wi)007:126": "de'i mthus sh+aa ri'i bus dri ba'i stobs dang ldan par nus pa ste /",
    "NK050(wi)007:127": "de'i phyir na sangs rgyas kyi mthus so //",
    "NK050(wi)007:128": "skye 'chi las grol bas 'chi med kyi tshe dang ldan zhing /",
    "NK050(wi)007:129": "rigs gzhan ma yongs su spangs pa ste /",
    "NK050(wi)007:130": "ma sh+aakya'i rigs so //",
    "NK050(wi)007:131": "de nyid kyi gzhan don la dmigs te zhus pa'i don gyis smras /",
    "NK050(wi)007:132": "theg pa chen po la mos pa'i rigs kyi bu la la dag ni /",
    "NK050(wi)007:133": "dmigs pa med pa'i shes rab kyi pha rol tu",
    "NK050(wi)007:134": "phyin pa zab mo'i don la spyan ras gzigs spyod",
    "NK050(wi)007:135": "pa de la gzhan spyad par 'dod na bslab pa'i",
    "NK050(wi)007:136": "thabs ji ltar bslab ces dris pa'o //",
    "NK050(wi)007:137": "byang chub sems dpa' sems dpa' chen po 'phags pa",
    "NK050(wi)007:138": "spyan ras gzigs dbang phyug gis tshe dang ldan pa",
    "NK050(wi)007:139": "sh+aa ra dwa ti'i bu la 'di skad ces smras",
    "NK050(wi)007:140": "so zhes pa ni zhus pa'i lan bstan pa'o //",
    "NK050(wi)007:141": "sh+aa ri'i bu rigs kyi bu'am rigs kyi bu mo",
    "NK050(wi)007:142": "gang la la shes rab kyi pha rol tu phyin",
    "NK050(wi)007:143": "pa zab mo'i spyod pa spyad par 'dod pa des",
    "NK050(wi)007:144": "'di ltar rnam par blta bar bya ste zhes pa",
    "NK050(wi)007:145": "ni gsung bar zhal gyis bzhes pa ste /",
    "NK050(wi)007:146": "theg pa chen po la mos pa'i rigs pho'am mo",
    "NK050(wi)007:147": "gang la la dmigs pa med pa'i shes rab la",
    "NK050(wi)007:148": "nga spyod pa'i don la khyed spyod par 'dod na",
    "NK050(wi)007:149": "'di ltar slob zhes pa'i don to //",
    "NK050(wi)007:150": "phung po lnga po de dag kyang rang bzhin gyis",
    "NK050(wi)007:151": "stong par rnam par rjes su blta'o zhes pa ni",
    "NK050(wi)007:152": "thun mong gi phung po lnga la sogs pa de",
    "NK050(wi)007:153": "rnams ni ye nas stong pa yin pas /",
    "NK050(wi)007:154": "de dag khyed kyis kyang rang bzhin gyis stong par rnam par nga'i rjes su ltos shig /",
    "NK050(wi)007:155": "de rnams la mos pa'i don gyis zhes pa'o //",
    "NK050(wi)007:156": "gzugs stong pa'o zhes pa ni gzugs kyi ngo bo nyid stong pa'i rang bzhin no //",
    "NK050(wi)007:157": "stong pa nyid gzugs so zhes pa ni stong pa",
    "NK050(wi)007:158": "nyid kyi don rig pa ma 'gags pas gzugs ltar",
    "NK050(wi)007:159": "snang ba'o // gzugs stong pa nyid las gzhan ma",
    "NK050(wi)007:160": "yin no zhes pa ni gzugs stong pa de las",
    "NK050(wi)007:161": "'khor 'das kyi chos gzhan snang ba ma yin zhes",
    "NK050(wi)007:162": "snang ba'o // pa'o // stong pa'i yon tan ma",
    "NK050(wi)007:163": "'gags pa de las gzhan gzugs snang ba gzhan ma",
    "NK050(wi)007:164": "snang ba'o // pa'o // yin no // gzugs de bzhin du gnas pa de bzhin du /",
    "NK050(wi)007:165": "de las gzhan pa'i tshor ba dang /",
    "NK050(wi)007:166": "'du shes dang /",
    "NK050(wi)007:167": "'du byed dang /",
    "NK050(wi)007:168": "rnam par shes pa rnams kyang gzugs bzhin du gnas pa'i don to //",
    "NK050(wi)007:169": "sh+aa ri'i bu /",
    "NK050(wi)007:170": "de ltar chos thams cad stong pa nyid de zhes pa ni /",
    "NK050(wi)007:171": "sh+aa ri'i bu 'khor ba'i dngos po gzugs la sogs",
    "NK050(wi)007:172": "pa dngos po med par stong pa nyid du blta",
    "NK050(wi)007:173": "bas na / mya ngan las 'das pa'i chos thams cad kyang rang bzhin gyi stong pa nyid do //",
    "NK050(wi)007:174": "stong pa nyid don stong pa nyid kyi don rang ni 'di lta bu ste /",
    "NK050(wi)007:175": "gzugs sam stong pa'i mtshan nyid gang yang med pa /",
    "NK050(wi)007:176": "rgyu rkyen gang gis kyang ma skyes pa /",
    "NK050(wi)007:177": "rang gi ngo bo'i yon tan gang du yang ma 'gags pa /",
    "NK050(wi)007:178": "dngos po'i dri ma gang yang med pa /",
    "NK050(wi)007:179": "de yang ye thog ma nas gzung 'dzin gyi phyogs",
    "NK050(wi)007:180": "gang du yang ma lhung bas dri ma dang bral",
    "NK050(wi)007:181": "ba / snying po'i don de rkyen gyis bri ba med pa /",
    "NK050(wi)007:182": "rgyu gzhan lta gcig gis bskyed nas /",
    "NK050(wi)007:183": "yon tan gyis gang ba'i rgyu yang med do //",
    "NK050(wi)007:184": "sh+aa ri'i bu /",
    "NK050(wi)007:185": "de lta bas na zhes pa ni dmigs par bya ba'i stong pa de nyid las /",
    "NK050(wi)007:186": "nyams su blang ba'i rgyu dngos po grub pa med de /",
    "NK050(wi)007:187": "gzugs stong pa nyid yin pa'i phyir na /",
    "NK050(wi)007:188": "tshor ba la sogs pa yang gnyis su med la /",
    "NK050(wi)007:189": "mig la sogs pa'i dbang po sgo lnga dang /",
    "NK050(wi)007:190": "de las las lnga la sogs pa dang /",
    "NK050(wi)007:191": "chos lnga yang gang yang dmigs su med do //",
    "NK050(wi)007:192": "de rnams kyi mig la sogs pa'i khams kyang dbyer mi phyed pa'o //",
    "NK050(wi)007:193": "de ltar na snying po'i don de la ma rig pa yang med de /",
    "NK050(wi)007:194": "de zad pa'i rgyu yang med do //",
    "NK050(wi)007:195": "stong pa'i don de nyid la rgas pa dang shi ba yang med de /",
    "NK050(wi)007:196": "de ltar skye rga na 'chi rten 'brel la zad pa yang med do //",
    "NK050(wi)007:197": "de ltar don de nyid la sdug bsngal te dug lnga las grub pa yang med la /",
    "NK050(wi)007:198": "de las byung ba'i kun nas nyon mongs pa med do //",
    "NK050(wi)007:199": "de'i don gyis sdug bsngal ba med pas 'gog pa yang med la /",
    "NK050(wi)007:200": "de'i don gyis 'khor ba'i dngos po nyams su blang ba med na /",
    "NK050(wi)007:201": "mya ngan las 'das par byed pa'i lam la yang thob pa'i rgyu med de /",
    "NK050(wi)007:202": "lam dang sa rnams kyang sbyang zhing bgrod du med do //",
    "NK050(wi)007:203": "thun mong gi ye shes lnga la sogs pa yang",
    "NK050(wi)007:204": "med de snying po'i don de las gzhan nas thob",
    "NK050(wi)007:205": "pa yang med la /",
    "NK050(wi)007:206": "rang gi dngos po'i don ye nas rang chas su yod pas ma thob pa'i rgyu yang med do //",
    "NK050(wi)007:207": "sha ri'i bu /",
    "NK050(wi)007:208": "de lta bas na byang chub sems dpa' rnams la",
    "NK050(wi)007:209": "thob pa med pa'i phyir shes rab kyi pha rol",
    "NK050(wi)007:210": "tu phyin pa la brten cing gnas te /",
    "NK050(wi)007:211": "zhes pa ni sh+aa ri'i bu lam la gzhan nas thob pa'i rgyu med pa de lta bas na /",
    "NK050(wi)007:212": "'bras bu gzhan nas thob pa med pa'i phyir na /",
    "NK050(wi)007:213": "dmigs pa med pa shes rab kyi pha rol tu",
    "NK050(wi)007:214": "phyin pa la snying po'i chos kun zhes bya ste",
    "NK050(wi)007:215": "/ 'bras bu de kha la brten cing gnas pa zhes bya'o //",
    "NK050(wi)007:216": "sems la sgrib pa med pas skrag pa med de phyin ci log las shin tu 'das nas /",
    "NK050(wi)007:217": "mya ngan las 'das pa'i mthar phyin to //",
    "NK050(wi)007:218": "zhes pa ni 'bras bu'i don rang chas su gnas pas /",
    "NK050(wi)007:219": "de las gzhan med pas sems la sgrib pa'i chos med la /",
    "NK050(wi)007:220": "gzhan nas ma thob kyis dogs pa'i skrag pa yang med do //",
    "NK050(wi)007:221": "log pa'i shes pa rnams las shin tu 'das te /",
    "NK050(wi)007:222": "'khor ba'i dmigs pa'i shes pa med par mya ngan las 'das nas /",
    "NK050(wi)007:223": "sangs rgyas kyi sa la mthar phyin to //",
    "NK050(wi)007:224": "dus gsum du rnam par bzhugs pa'i sangs rgyas thams",
    "NK050(wi)007:225": "cad kyang shes rab kyi pha rol tu phyin pa",
    "NK050(wi)007:226": "la brten nas bla na med pa yang dag par",
    "NK050(wi)007:227": "rdzogs pa'i byang chub tu mngon par rdzogs par sangs",
    "NK050(wi)007:228": "rgyas so // zhes pa ni de ltar na 'bras",
    "NK050(wi)007:229": "bu'i rgyu gcig la bzhag nas thob pa'i rgyun med",
    "NK050(wi)007:230": "pa ma yin te /",
    "NK050(wi)007:231": "'das pa dang /",
    "NK050(wi)007:232": "ma byon pa dang /",
    "NK050(wi)007:233": "da ltar gyi sangs rgyas rnams kyang dmigs pa med pa'i don la brten nas /",
    "NK050(wi)007:234": "sangs rgyas thams cad kyi bla na med pa'i las log pa'i don med de //",
    "NK050(wi)007:235": "yang dag par ston pa la sogs pa rdzogs pa /",
    "NK050(wi)007:236": "shes bya'i sgrib pa rnams byang ba /",
    "NK050(wi)007:237": "snying po don la bya bar gzhan gyi don /",
    "NK050(wi)007:238": "rang la rang chas su mngon par yon tan thams cad rdzogs par sangs rgyas so //",
    "NK050(wi)007:239": "de lta bas na shes rab kyi pha rol tu phyin pa'i sngags /",
    "NK050(wi)007:240": "zhes pa ni de lta bur dmigs pa'i yul dang /",
    "NK050(wi)007:241": "nyams su blang ba'i thabs dang /",
    "NK050(wi)007:242": "mthar phyin pa'i 'bras bu rnams gzhan nas 'byung ba'am /",
    "NK050(wi)007:243": "thob pa'i rgyu med pas na de'i don ni shes pa'i rab 'khor ba'i pha rol phyin pa ste /",
    "NK050(wi)007:244": "de'i don sngags zhes bya ba ni /",
    "NK050(wi)007:245": "yon tan lnga dang ldan pa'o //",
    "NK050(wi)007:246": "gzhan gyi don la rag ma lus rang nyid la gnas pas sngags zhes bya'o //",
    "NK050(wi)007:247": "de'i yon tan yang rang nyid kyis rang rig pas rig pa chen po'i sngags la /",
    "NK050(wi)007:248": "gzhan la zlos su med pas bla na med pa /",
    "NK050(wi)007:249": "dngos por grub pa med pas mtshan ma dang mi mnyam pa /",
    "NK050(wi)007:250": "mtshan ma nyid de'i yon tan yin pas na dbyer mi phyed pas snying po'i don du mnyam pa'o //",
    "NK050(wi)007:251": "snying po'i don de rtogs nas log pa'i sdug bsngal rnams rab tu mchog tu zhi bar byed do //",
    "NK050(wi)007:252": "dmigs pa med pa'i ngang la gnas pa'i sngags de'i",
    "NK050(wi)007:253": "don mi brdzun te snying po'i don du bden par",
    "NK050(wi)007:254": "shes te / de'i phyir na shes rab kyi pha",
    "NK050(wi)007:255": "rol tu phyin pa thams cad kyi sngags spyan ras",
    "NK050(wi)007:256": "gzigs kyis smras pa /",
    "NK050(wi)007:257": "tad+ya th+aa /",
    "NK050(wi)007:258": "zhes pa ni 'khor 'das kyi don snying por gcig pa 'di lta ste /",
    "NK050(wi)007:259": "zhes pa'i don no //",
    "NK050(wi)007:260": "de yang dmigs pa med par gcig pa /",
    "NK050(wi)007:261": "'byed pa med par gcig pa /",
    "NK050(wi)007:262": "rang bzhin mi 'gyur ba'i don 'di lta ste /",
    "NK050(wi)007:263": "ni 'khor ba'i dus su dug lnga ltar du snang",
    "NK050(wi)007:264": "ba 'bras bu'i dus su rigs lnga yab ye shes",
    "NK050(wi)007:265": "lnga ltar snang ba de ni log pa'i shes pa",
    "NK050(wi)007:266": "la snang gi / de nyid la dmigs pa med pa'o //",
    "NK050(wi)007:267": "shes rab gzhan mi gnas par rtogs pas 'bras bu'i",
    "NK050(wi)007:268": "pha rol tu ga te bdag don du phyin la",
    "NK050(wi)007:269": "/ gzhan don du yang ga te phyin pa'i don to //",
    "NK050(wi)007:270": "pa ra ga te ni bdag don gyis mchog tu phyin te /",
    "NK050(wi)007:271": "gzhan la re ba yul med do zhes pa'o //",
    "NK050(wi)007:272": "pa ra sam ga te ni gzhan don gyi mchog gam phul du phyin te /",
    "NK050(wi)007:273": "gdul bya dmigs pa'i thugs rje 'byung ba spangs /",
    "NK050(wi)007:274": "gdul byas las dag pa la snang ba sprul sku /",
    "NK050(wi)007:275": "rang bzhin dag pa la snang ba longs sku /",
    "NK050(wi)007:276": "bo d+hi rgyun mi chad pa thugs rje /",
    "NK050(wi)007:277": "gdul bya la shes rab kyi pha rol tu phyin pa'i don tu 'byung ngo //",
    "NK050(wi)007:278": "s+w+aa h+aa zhes pa ni rgyud rnams rang bzhin gyis grol lo zhes bya ba'i don te /",
    "NK050(wi)007:279": "de yang nyid kyis nyid grol ba'i don te //",
    "NK050(wi)007:280": "gzhan la snying po'i don nam rag lus pa med pa'o //",
    "NK050(wi)007:281": "sh+aa ri'i bu de ltar zab pa'i don la bslab par bya'o zhes bstan pa'o //",
    "NK050(wi)007:282": "de nas bcom ldan 'das ting nge 'dzin de las bzhengs te /",
    "NK050(wi)007:283": "byang chub sems dpa' sems dpa' chen po 'phags pa",
    "NK050(wi)007:284": "spyan ras gzigs dbang phyug la legs so zhes bya",
    "NK050(wi)007:285": "ba byin nas zhes pa ni /",
    "NK050(wi)007:286": "dus gzhan gyis bar ma chod par spyan ras gzigs kyis sh+aa ri'i bu des bstan pa'i rjes /",
    "NK050(wi)007:287": "de nas bcom ldan 'das kyis 'khor smin par byed",
    "NK050(wi)007:288": "pa ting nge 'dzin las bzhengs nas 'phags pa spyan",
    "NK050(wi)007:289": "ras gzigs la dam pa'i chos ma nor bar ngas",
    "NK050(wi)007:290": "bstan pa ltar khyod ston pa legs par byin no",
    "NK050(wi)007:291": "// de ltar ston pa legs so //",
    "NK050(wi)007:292": "rigs kyi bu rang don de de bzhin no //",
    "NK050(wi)007:293": "gzhan gyi don dang rang chas su ngas gzhi lam",
    "NK050(wi)007:294": "'bras bur chas par ston pa de de bzhin te",
    "NK050(wi)007:295": "/ 'phags pa spyan ras gzigs khyod kyi sh+aa ri'i",
    "NK050(wi)007:296": "bu la bstan pa de bzhin du gdul bya rnams",
    "NK050(wi)007:297": "kyi ye shes rang la rang chas su shes rab",
    "NK050(wi)007:298": "kyi pha rol tu phyin pa yod pas bslab par",
    "NK050(wi)007:299": "bya'o zhes bcom ldan 'das kyis gsungs pa'i bka' dngos",
    "NK050(wi)007:300": "/ so // de bzhin gshegs pa rnams kyang rjes",
    "NK050(wi)007:301": "su yi rang ngo zhes pa ni bcom ldan 'das",
    "NK050(wi)007:302": "kyis gsungs pa'i bka' dngos dang /",
    "NK050(wi)007:303": "byin gyis brlabs pa'i bka' spyan ras gzigs gnyis mthun",
    "NK050(wi)007:304": "pas de bzhin gshegs pa'i rigs thams cad kyang bka'",
    "NK050(wi)007:305": "mthun pa'i don de la yi rang ngo //",
    "NK050(wi)007:306": "bcom ldan 'das kyis de skad ces bka' stsal nas",
    "NK050(wi)007:307": "zhes pa la sogs pa ni bka' mthun pa'i don",
    "NK050(wi)007:308": "la dgyes te ston pa chos dang 'khor 'phags pa",
    "NK050(wi)007:309": "spyan ras gzigs la bstan pa'o //",
    "NK050(wi)007:310": "'khor rnam pa bzhi la sogs pa'i 'khor dang /",
    "NK050(wi)007:311": "lha'i dbang po brgya byin dam pa'am mchog tu gyur pa dang /",
    "NK050(wi)007:312": "lha ma yin gyi rgyal po thag bzang ris dang /",
    "NK050(wi)007:313": "dri za'i rgyal po zur phud lnga pa la sogs pa rnams kyis bstod pa'o //",
    "NK050(wi)007:314": "sh+r+ai sim has mdzad pa'i 'grel pa mdo las sngags",
    "NK050(wi)007:315": "su bee ro tsa nas don du bkral ba'i tshig",
    "NK050(wi)007:316": "nyung la don che ba gsal ba'i sgron ma rdzogs",
    "NK050(wi)007:317": "so // //",
    "NK050(wi)007:318": "slob dpon bee ro tsa nas rgyal po khri srong",
    "NK050(wi)007:319": "lde btsan mtshan ma'i chos spyod la dregs pa skyes"
}