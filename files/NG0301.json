{
    "NG0301:1": "@#// rgya gar skad du /",
    "NG0301:2": "gup+ta gam+b+hi ra kun+ta gra tan+t+ra /",
    "NG0301:3": "bod skad du /",
    "NG0301:4": "sbad pa gsang ba zab mo bdud rtsi'i rgyud /",
    "NG0301:5": "bcom ldan 'das dpal ki la ya'i rgyal po la phyag 'tshal lo //",
    "NG0301:6": "'di skad bdag gis thos pa'i dus gcig na /",
    "NG0301:7": "bcom ldan 'das dpal ki la ya'i rgyal po de /",
    "NG0301:8": "karma he ru ka la sogs pa'i he ru ka rnams dang */",
    "NG0301:9": "rdo rje snyems ma la sogs pa'i yum rnams dang */",
    "NG0301:10": "de bzhin du khro bo dang khro mo dang thabs cig tu /",
    "NG0301:11": "bsam gyis mi khyab pa'i khro bos bskor ba'i gnas /",
    "NG0301:12": "phyi ltar du dur khrod 'jigs su rung ba dang */",
    "NG0301:13": "nang ltar na rang bzhin gyi dur khrod dang */",
    "NG0301:14": "gsang ba ltar na b+ha ga'i dbyings dang */",
    "NG0301:15": "de na phra men pho mo dang */",
    "NG0301:16": "sgo ma rnams dang */",
    "NG0301:17": "srung ma bcu gnyis dang */",
    "NG0301:18": "'khor thams cad kyi phyi'i dur khrod chen por nyid kyi thugs las sprul nas /",
    "NG0301:19": "gdug pa can tshar gcod pa zhes bya ba'i ting",
    "NG0301:20": "nge 'dzin la snyoms par zhugs te thugs yang dag",
    "NG0301:21": "pa'i ye shes las dbu dang phyag bsam gyis mi",
    "NG0301:22": "khyab par gyur to //",
    "NG0301:23": "de nas ru tra nag po bsgral ba'i phrin las /",
    "NG0301:24": "karma he ru ka la sogs pa bos te /",
    "NG0301:25": "drag po ha ha dang ni hi hi'i sgra sgrogs pa /",
    "NG0301:26": "gom pa'i stabs kyis sa gzhi gnon pa /",
    "NG0301:27": "de lta bu gcig tu gyur nas /",
    "NG0301:28": "de'i tshe ru tra nag po rab tu 'dar /",
    "NG0301:29": "sa gzhi ni rab tu g.yos /",
    "NG0301:30": "he ru ka thams cad ni mdangs dang ldan /",
    "NG0301:31": "de nas rigs kyi he ru ka rnams la bka' stsal pa /",
    "NG0301:32": "ru tra zhes bya lta ba log / las kyis 'jig rten khams 'dir skyes //",
    "NG0301:33": "bdud rnams btul na bar chad nyung *//",
    "NG0301:34": "med par byas na bstan pa gnyan //",
    "NG0301:35": "mtho ris 'phel dang dmyal khams stong *//",
    "NG0301:36": "bsgral ba'i gnas ni dam pa bdun //",
    "NG0301:37": "srog don dka' dam las kyis nyams //",
    "NG0301:38": "'dod pas nyams dang mtshan mas nyams //",
    "NG0301:39": "srog las nyams pa'i mtshan nyid ni //",
    "NG0301:40": "pha ma dang ni slob dpon gsod //",
    "NG0301:41": "'di dag bsgral ba dam par bshad //",
    "NG0301:42": "don @#//",
    "NG0301:43": "la nyams pa'i mtshan nyid ni //",
    "NG0301:44": "yang dag ma yin spyod pa mtho //",
    "NG0301:45": "'di yang bsgral ba'i dmigs dam pa //",
    "NG0301:46": "bka' las nyams pa 'di lta bu //",
    "NG0301:47": "dam pa'i gsang ba 'chol bar spyod //",
    "NG0301:48": "dam tshig nges don ming gis kyang *//",
    "NG0301:49": "sku gsung thugs kyi dam las 'das //",
    "NG0301:50": "de yang bsgral ba'i dmigs yin no //",
    "NG0301:51": "las kyi nyams pa'i mtshan nyid ni //",
    "NG0301:52": "'chi bar shes kyang rnal 'byor 'tshe //",
    "NG0301:53": "dug tu shes kyang lto ru bza' //",
    "NG0301:54": "las kyis nyams te myur bar bsgral //",
    "NG0301:55": "'dod pas nyams pa rku 'phrog sogs //",
    "NG0301:56": "mtshan mas nyams pa mtshan med spong *//",
    "NG0301:57": "'di bdun shin tu brtson byas la //",
    "NG0301:58": "drag po'i las 'di brtsam par bya //",
    "NG0301:59": "de bzhin gshegs pa thams cad kyi rang bzhin /",
    "NG0301:60": "sbas pa zab mo las /",
    "NG0301:61": "gleng gzhi'i le'u ste dang po'o ///",
    "NG0301:62": "/ de nas dpal ki la ya'i bdag po de /",
    "NG0301:63": "dbang bsgyur dam pa zhes bya ba'i ting nge 'dzin la snyoms par zhugs te /",
    "NG0301:64": "karma he ru ka la sogs pa rnams la bka' stsal pa /",
    "NG0301:65": "phur pa bsgrub pa'i gnas de ni //",
    "NG0301:66": "ma mo'i gnas sam shing gcig drung *//",
    "NG0301:67": "'byung po mang po gang yod par //",
    "NG0301:68": "byas na las la phan 'dogs yod //",
    "NG0301:69": "bkra mi shis par byas gyur na //",
    "NG0301:70": "grib 'byin shugs kyis gting 'dzin 'grib //",
    "NG0301:71": "sa la g.yul ni bkye bar ni //",
    "NG0301:72": "bya bar shin tu bzang ba'o //",
    "NG0301:73": "zla ba mar gyi ngo dag la //",
    "NG0301:74": "mig dmar rgyu ba'i dus dag tu //",
    "NG0301:75": "sa la stegs bu che'am chung *//",
    "NG0301:76": "brtsams te phrin las bzhi'i bro brdung *//",
    "NG0301:77": "sta gon nyid kyang bya bar shis //",
    "NG0301:78": "de nas rdzas gsum tshogs par bya //",
    "NG0301:79": "'tsho ba zas dang dug 'joms sman //",
    "NG0301:80": "nag po'i rigs kyi phur pa dag / tshogs pa rdzas kyi rim pa'o //",
    "NG0301:81": "ma nyams gsar pa'i thig bkye la //",
    "NG0301:82": "rgya mdud dang po'i gzhal yas la //",
    "NG0301:83": "rigs lnga'i rgyal ba 'khor dang bcas //",
    "NG0301:84": "spyi dang rtse la yab yum gnyis //",
    "NG0301:85": "rgya mdud 'og ma'i gzhal yas la //",
    "NG0301:86": "steng 'og khro bo 'khor dang bcas //",
    "NG0301:87": "zur brgyad khro mo phra men ma //",
    "NG0301:88": "bcu gnyis srung ma zur gsum logs //",
    "NG0301:89": "sgo ma bzhi ni rtsibs mchan la //",
    "NG0301:90": "de ltar gru gsum yum nyid la //",
    "NG0301:91": "phur pa'i rdzas rnams dgod par bya //",
    "NG0301:92": "de yang 'khor lo rtsibs bcu la //",
    "NG0301:93": "stobs po che dang hum ka ra //",
    "NG0301:94": "shar stod nub smad gnyis su dgod //",
    "NG0301:96": " gzhan rnams rim pa dgod par bya //",
    "NG0301:97": "byang chub sems kyi phur pa ni //",
    "NG0301:98": "phur pa kun gyi rgyu ru grags //",
    "NG0301:99": "phur pa phur pa zhes bya ba //",
    "NG0301:100": "phur pa thugs kyi phur pa mchog / de bzhin",
    "NG0301:101": "gshegs pa thams cad kyi rang bzhin sbas pa zab",
    "NG0301:102": "mo las / rdzas kyi rim pa bstan pa'i le'u stai gnyis pa'o ///",
    "NG0301:103": "/ de nas karma he ru ka la sogs pas ki la ya'i bdag po la gsol pa //",
    "NG0301:104": "dbang sdud phur pa ji ltar lags //",
    "NG0301:105": "mnan pa'i phur pa ji ltar lags //",
    "NG0301:106": "'gugs pa'i phur pa ji ltar lags //",
    "NG0301:107": "gdab pa'i phur pa ji ltar lags //",
    "NG0301:108": "dpung dbral phur pa ji ltar @#//",
    "NG0301:109": "lags //",
    "NG0301:110": "ki la ya yis bka' stsal pa //",
    "NG0301:111": "dgra bgegs dbang du sdud pa'i phyir //",
    "NG0301:112": "nag po'i rigs kyis bya bar shis //",
    "NG0301:113": "mnan pa'i phur pa skyer par bsngags //",
    "NG0301:114": "'dren cing 'gugs par mchog phur bsngags //",
    "NG0301:115": "gdab pa'i phur par lcags phur te //",
    "NG0301:116": "dpung dang dbral bar bya phur bsngags //",
    "NG0301:117": "nag po'i rigs kyi shing dag la //",
    "NG0301:118": "sor bzhi pa'am sor brgyad la //",
    "NG0301:119": "mkhas pas legs par tshad dang ldan //",
    "NG0301:120": "skyer pa lo ma sa 'og gi / sor bzhi brkos pas bkra shis rdzas //",
    "NG0301:121": "mchog phur rje ngar gnyis la'o //",
    "NG0301:122": "gnam lcags sa lcags khro chu dang *//",
    "NG0301:123": "mi rta mang po bsad pa dang *//",
    "NG0301:124": "rang dang phal pa'i lcags sna lnga //",
    "NG0301:125": "bya rgod gshog pa'i dang ru'o //",
    "NG0301:126": "de ltar byas te yul la dgod //",
    "NG0301:127": "de bzhin gshegs pa thams cad kyi rang bzhin sbas pa zab mo las /",
    "NG0301:128": "phur pa rdzas kyi rim pa bstan pa'i le'u ste gsum pa'o ///",
    "NG0301:129": "/ de nas ki la ya'i bdag po de /",
    "NG0301:130": "chos nyid rnam par dag pa'i ting nge 'dzin la snyoms par zhugs nas /",
    "NG0301:131": "bka' stsal pa /",
    "NG0301:132": "byang chub snying po zhes bya ba /",
    "NG0301:133": "sems can kun la yod kyis kyang *//",
    "NG0301:134": "mthong bar bya ba yod ma yin //",
    "NG0301:135": "byang chub sems ni phur pa'i rgyu //",
    "NG0301:136": "de ltar chos nyid don rtogs pa //",
    "NG0301:137": "rang bzhin med pa zhes bya'o //",
    "NG0301:138": "yam ram kham gyi 'bru gsum gyis //",
    "NG0301:139": "bsreg gtor sbyang ba gong ma'i tshig / byang chub sems kyi rtsa dag las //",
    "NG0301:140": "byang chub sems ni gzung dbab bya //",
    "NG0301:141": "dang po gser gyi sgo mo las //",
    "NG0301:142": "byang chub sems ni rang dga' bab //",
    "NG0301:143": "sems de yongs su 'dus pa las //",
    "NG0301:144": "byang chub sems kyi ngo bo ru //",
    "NG0301:145": "mkhas pas hum las khro bo bcu //",
    "NG0301:146": "zhi bas mi 'dul rnams la bya //",
    "NG0301:147": "rnam par shes pa khugs pa ni //",
    "NG0301:148": "mchog tu gces pas rab tu bsgrag / byang chub sems kyi sprin dag las //",
    "NG0301:149": "phyogs bcu'i khro bo'i dkyil 'khor gsal //",
    "NG0301:150": "hum zhes pa ni nyi shu las /",
    "NG0301:151": "khro bo khro mo rnams kyang gsal //",
    "NG0301:152": "dzahzhes pa ni nyi shu las //",
    "NG0301:153": "phra men rnams kyang de bzhin gsal //",
    "NG0301:154": "dzahhum bam hohbzhi nyid las //",
    "NG0301:155": "sgo ma bzhi ni rab tu gsal //",
    "NG0301:156": "hum zhes pa ni gsum nyid las //",
    "NG0301:157": "sku gsung thugs kyi sras mchog gsum //",
    "NG0301:158": "e bam ma ya' bzhi nyid las //",
    "NG0301:159": "shwa na mu kha bzhi nyid gsal //",
    "NG0301:160": "dzahdzahbya ba bzhi nyid las //",
    "NG0301:161": "sa bdag bzhi ni gsal ba'i don //",
    "NG0301:162": "b+h+yo zhes pa ni bzhi las kyang *//",
    "NG0301:163": "bdag nyid bzhi ru rab tu bsam //",
    "NG0301:164": "b+h+yo zhes nyi shu rtsa brgyad las //",
    "NG0301:165": "dbang phyug ma ni bsam byas la //",
    "NG0301:166": "dbus su zla gam sgo can la //",
    "NG0301:167": "bcom ldan bdud 'dul yab yum dgod //",
    "NG0301:168": "mi 'gyur brtan pa'i rdo rje dang *//",
    "NG0301:169": "sku gsum ldan pa'i thod pa dang *//",
    "NG0301:170": "dbus kyi gru gsum thod pas brgyan //",
    "NG0301:171": "rgyas 'debs ma yi steng nyid du //",
    "NG0301:172": "gru gsum lag ni sras mchog gsum /",
    "NG0301:173": "khro bo 'khor lo rtsibs bcu la //",
    "NG0301:174": "mthing ga'i steng du dgod par bya //",
    "NG0301:175": "rtsibs mchan la ni phra men ma //",
    "NG0301:176": "gong ma bzhin du @#//",
    "NG0301:177": "mthing ga la //",
    "NG0301:178": "bdag gi dkyil 'khor rgyas par bsam //",
    "NG0301:179": "de nas slob ma gzud par bya //",
    "NG0301:180": "de bzhin gshegs pa thams cad kyi rang bzhin sbas pa zab mo las /",
    "NG0301:181": "rang gi dkyil 'khor gsal bar bstan pa'i le'u ste bzhi pa'o ///",
    "NG0301:182": "/ de nas bcom ldan 'das ki la ya'i bdag po de /",
    "NG0301:183": "thams cad zil gyis gnon pa'i ting nge 'dzin la snyoms par zhugs nas /",
    "NG0301:184": "karma he ru ka la sogs pa la bka' stsal pa /",
    "NG0301:185": "de dag rnams ni rgyu yi don //",
    "NG0301:186": "da ni rab tu bshad bya la //",
    "NG0301:187": "rang gi gsal ba'i ting 'dzin ni //",
    "NG0301:188": "sbyor ba dang po rjes su sbyor //",
    "NG0301:189": "shin tu sbyor ba'i ting 'dzin dang *//",
    "NG0301:190": "las kyi rgyal ba mchog dag dang *//",
    "NG0301:191": "dkyil 'khor rgyal ba mchog dag go / ting 'dzin rim pa de rnams dang *//",
    "NG0301:192": "rnal 'byor rim pa'i sgo dag dang *//",
    "NG0301:193": "rnal 'byor dang ni rnal 'byor che //",
    "NG0301:194": "rjes su rnal 'byor shin rnal 'byor //",
    "NG0301:195": "de rlung stong pa'i 'phyo sa ni //",
    "NG0301:196": "kun bzhi'i rnam shes yin pa ste //",
    "NG0301:197": "langs kyang de la bstims yang kho //",
    "NG0301:198": "gzhan la bstim pa ma yin te //",
    "NG0301:199": "gnas pa de nyid kho na la'o //",
    "NG0301:200": "bstim pa rlung gi man ngag go / de nas gnyis pa'i rlung de ni //",
    "NG0301:201": "phyi nang lus dang shes pa la //",
    "NG0301:202": "gnas pa rlung gi gnas yin te //",
    "NG0301:203": "g.yas g.yon ring po dal ba rnams //",
    "NG0301:204": "ting 'dzin de la bsgrib mi bsgrib //",
    "NG0301:205": "sems kyis sems la brtag pa na //",
    "NG0301:206": "phur pa byang chub sems su mthong *//",
    "NG0301:207": "de yang rlung gi che bas te //",
    "NG0301:208": "gdab par bya ba yod ma yin //",
    "NG0301:209": "rlung zhes pas ni las kun byed //",
    "NG0301:210": "rnam shes de yi bzhon pa'i rta /",
    "NG0301:211": "kha btsum lce yi dbus su ni //",
    "NG0301:212": "rlung gi 'khor lo tshon gang ba //",
    "NG0301:213": "tshom bu'am dung rgya'i tshul du bsam //",
    "NG0301:214": "de nas cha snyoms srang mda' 'dra //",
    "NG0301:215": "sems kyi skad cig rim pa brtag / de gol",
    "NG0301:216": "rim pa lam gyi mchog / rnam par thar pa'i",
    "NG0301:217": "lam yang ston // mi 'jigs pa yang de kho na //",
    "NG0301:218": "de bzhin gshegs pa thams cad kyi rang bzhin sbas pa zab mo las /",
    "NG0301:219": "rlung sgo bstan pa'i le'u ste lnga pa'o ///",
    "NG0301:220": "/ de nas 'khor gyis gsol pa /",
    "NG0301:221": "ki la ya yi bdag po mchog / ru tra dang 'dra bsgral dmigs la //",
    "NG0301:222": "ming dang gzugs la brten lags sam //",
    "NG0301:223": "chos nyid tsam du bsam lags sam //",
    "NG0301:224": "rang ga'i dngos po bsgral lags sam //",
    "NG0301:225": "'on te thams cad rangabazhin bzhag / ki la ya yis bka' stsal pa //",
    "NG0301:226": "nyon gcig 'jigs byed he ru ka / ru tra dang 'dra bsgral dmigs de //",
    "NG0301:227": "kun tshogs sgo nas bsgral bar bya //",
    "NG0301:228": "dang po de ltar byas pa dang *//",
    "NG0301:229": "nub gsum pa la 'jug par bya //",
    "NG0301:230": "ming rus lo dang zla ba dag khag chen gyi ni bris nas ni //",
    "NG0301:231": "ju co srub lo rkang rjes sa //",
    "NG0301:232": "yang na rdo phye dug la bya //",
    "NG0301:233": "de ltar ling+ga byas la ni //",
    "NG0301:234": "me ngos 'gru khung kha khyer sum brtseg can //",
    "NG0301:235": "nyi shu rtsa brgyad srin mo 'gros //",
    "NG0301:236": "yang na 'brub khung phyogs ngan sar //",
    "NG0301:237": "rang ga'i dngos po ma yin te //",
    "NG0301:238": "rnam @#//",
    "NG0301:239": "shes ling+gar khug pa'o //",
    "NG0301:240": "de yang bdag nyid bzhi dang ldan //",
    "NG0301:241": "the tshom med dang yang dag gzhung *//",
    "NG0301:242": "dam la gnas dang le lo spang *//",
    "NG0301:243": "'di rnams 'grub pa'i rgyu ru grags //",
    "NG0301:244": "yang na bya ba thams cad spang *//",
    "NG0301:245": "rdzas tshogs dgra rnams med pa ru //",
    "NG0301:246": "shes rab rnam gsum ldan par bya //",
    "NG0301:247": "de nas phur pa'i rim pa ni //",
    "NG0301:248": "rdo rje gzhon nu khro bo bcu //",
    "NG0301:249": "bsgrub phur dngos grub nod pa'o //",
    "NG0301:250": "phra men srung ma'i phur pa ni //",
    "NG0301:251": "sangs rgyas rnams kyi pho nya yin //",
    "NG0301:252": "des kyang gdab bar bya ba min //",
    "NG0301:253": "sku gsung thugs las byung ba yi //",
    "NG0301:254": "sras mchog ki la ya gsum ni //",
    "NG0301:255": "gdab pa'i phur pa dam pa ste //",
    "NG0301:256": "gu gul tshil chen dag dang ni //",
    "NG0301:257": "go ro tsa na'i dud pas bdug / dbyings dang lhums su gzi byin bskyed //",
    "NG0301:258": "nag po dug gtor byas la ni //",
    "NG0301:259": "skyes kyang dang po las ngan dbang *//",
    "NG0301:260": "'jig kyang tha ma las kyis 'jig / om las bskyed pa hum nyid ni //",
    "NG0301:261": "bskyed pa rkyen gyi sngags nyid do //",
    "NG0301:262": "da ni bzlas pa rgyun gyi sngags //",
    "NG0301:263": "rab tu ldan pa'i dkyil 'khor de //",
    "NG0301:264": "legs par goms shing 'dris pa dang *//",
    "NG0301:265": "shin tu brjod la rab tu bzlas //",
    "NG0301:266": "'di ni sbas pa zab mo yi //",
    "NG0301:267": "nges pa'i drag sngags bstan par bya //",
    "NG0301:268": "nyung dkar nyid la sngags byas la //",
    "NG0301:269": "snying ga lte ba gsang ba ru //",
    "NG0301:270": "nyi ma dros dang dmar thag chad //",
    "NG0301:271": "shin tu dag par bzlas pa bya //",
    "NG0301:272": "om badzra ki li ki la ya /",
    "NG0301:273": "ma ra ya che ge mo phat phat /",
    "NG0301:274": "snying la sarba big+h+nan bam hum ma ra ya che ge mo phat phat /",
    "NG0301:275": "lte ba la dip+ta tsakra tish+tha ma ra ya che ge mo phat phat /",
    "NG0301:276": "gsang ba la /",
    "NG0301:277": "'di ni sngags mchog rgyal po ste /",
    "NG0301:278": "khro bo phra men kun gyi sngags //",
    "NG0301:279": "zhe sdang rdo rje bsam byas la //",
    "NG0301:280": "me dpung 'bar ba'i rang rtags can //",
    "NG0301:281": "me dpung e la sum cha nub //",
    "NG0301:282": "'jigs su rung ba'i sras gsum gyi //",
    "NG0301:283": "sngags ni ki li ki la ya //",
    "NG0301:284": "a ko ta ni bzla bar bya //",
    "NG0301:285": "de bzhin gshegs pa thams cad kyi rang bzhin sbas pa zab mo las /",
    "NG0301:286": "sras ki la ya bton pa'i le'u ste drug pa'o ///",
    "NG0301:287": "/ de nas ki la ya'i bdag po de rgyal",
    "NG0301:288": "po sbyin pa zhes bya ba'i ting nge 'dzin la",
    "NG0301:289": "snyoms par zhugs te /",
    "NG0301:290": "bka' stsal pa /",
    "NG0301:291": "sngags pa rgyan gyi chas kyi rtags //",
    "NG0301:292": "glang chen ko rlon zhing gi shun //",
    "NG0301:293": "thal chen zhag dang rak+tas brgyan //",
    "NG0301:294": "stag gi sham bur sbrul gyi chun //",
    "NG0301:295": "'di dag 'jigs pa'i dpa' bo'i chas //",
    "NG0301:296": "rnam rgyal la sogs go rim bzhin //",
    "NG0301:297": "shar stod nub smad gnyis su ni //",
    "NG0301:298": "steng 'og khro bo snga ma bzhin //",
    "NG0301:299": "rtsibs mchan la ni phra men ma //",
    "NG0301:300": "shwa na la sogs re ma ti //",
    "NG0301:301": "ya byin lcags kyu shar du dgod //",
    "NG0301:302": "shwa na mu kha re ma ti //",
    "NG0301:303": "de byin zhags pa lho ru dgod //",
    "NG0301:304": "sr-i ga mu kha re ma dzu //",
    "NG0301:305": "bse phyin lcags sgrog nub tu ste //",
    "NG0301:306": "br-i ka mu kha re ma dzah / phag byin dril bu nub nyid du //",
    "NG0301:307": "de ltar srung ma bcu gnyis dang *//",
    "NG0301:308": "sgo ma bzhi ni spel mar dgod //",
    "NG0301:309": "de nas sras mchog ki la ya //",
    "NG0301:310": "lag tu blang ste @#//",
    "NG0301:311": "gdab par bya //",
    "NG0301:312": "de yang a ko ta yis so //",
    "NG0301:313": "de nas gdab pa zin pa dang *//",
    "NG0301:314": "dgra bgegs gang yin phyogs ngan du //",
    "NG0301:315": "ling+ga de ni bsregs par bya //",
    "NG0301:316": "de nas shin tu rnal 'byor bsam //",
    "NG0301:317": "de bzhin gshegs pa thams cad kyi rang bzhin sbas pa zab mo las /",
    "NG0301:318": "lus ngan bsgral ba'i le'u ste bdun pa'o ///",
    "NG0301:319": "/ de nas 'khor gyis yang gsol pa //",
    "NG0301:320": "ki la ya yi dbang dam pa //",
    "NG0301:321": "de ring khyod kyis rgyas par mdzod //",
    "NG0301:322": "ces gsol pas /",
    "NG0301:323": "badzra ki la ya bdag po de /",
    "NG0301:324": "dbyings rnam par dag pa'i ting nge 'dzin la snyoms par zhugs te //",
    "NG0301:325": "bka' stsal pa //",
    "NG0301:326": "nyon cig rigs kyi he ru ka / sems can bsam pa'i dbang gis na //",
    "NG0301:327": "dbang mchog ces ni rab grags pa //",
    "NG0301:328": "phyi dang nang dang gsang ba dang *//",
    "NG0301:329": "de la dbye ba gsum gsum dang *//",
    "NG0301:330": "yang na nyi shu rtsa gcig dbang *//",
    "NG0301:331": "bzhi bcu phur pa re re la //",
    "NG0301:332": "dbang ni bskur du yod pa de //",
    "NG0301:333": "de la dbang mchog bzhi ru bshad //",
    "NG0301:334": "bum pa'i dbang dang gsang ba'i dbang *//",
    "NG0301:335": "shes rab ye shes bde chen dang *//",
    "NG0301:336": "shin tu rnal 'byor bzhi pa'o //",
    "NG0301:337": "de ltar mkhas pas gang rtogs pa //",
    "NG0301:338": "byang chub sems kyi phur pa'o //",
    "NG0301:339": "'khor gyis gsol pa /",
    "NG0301:340": "de don rgyas par bka' stsal 'tshal //",
    "NG0301:341": "ki la ya yis bka' stsal pa //",
    "NG0301:342": "rang bzhin snang ba'i mi dag la //",
    "NG0301:343": "bsgrub na chags pa'i srung ma ni //",
    "NG0301:344": "bcu gnyis dag tu shes pa la //",
    "NG0301:345": "shwa na mu kha lcags spyang mo //",
    "NG0301:346": "shwa na mu kha lcags khyi mo //",
    "NG0301:347": "sr-i ga mu kha zangs wa mo //",
    "NG0301:348": "br-i ka mu kha zangs 'phar mo //",
    "NG0301:349": "sa bdag bzhi ni 'grub par nges //",
    "NG0301:350": "bdag nyid bzhi ni dpyid dbyar dang *//",
    "NG0301:351": "ston dgun bzhi ni rgyal mo ste //",
    "NG0301:352": "bzhi tshan gsum po rtag tu ni //",
    "NG0301:353": "bsten cing ba lin sbyin par bya //",
    "NG0301:354": "de yis dngos grub myur ba'o //",
    "NG0301:355": "dbang mchog bzhi yi bskur bya ba //",
    "NG0301:356": "bum pa byed pa'i mkhan po des //",
    "NG0301:357": "rgya mdud nyid ni bum pa'o //",
    "NG0301:358": "phrin las rnam bzhi dbang dus su //",
    "NG0301:359": "dkar dang dmar dang nag dang ser //",
    "NG0301:360": "de ltar bu yi dbang nyid ni //",
    "NG0301:361": "phyi yi dbang du 'gro ba'o //",
    "NG0301:362": "'khor lo rgyas 'debs gdung rgyud 'dzin //",
    "NG0301:363": "btsun mo de las khro bo bcu //",
    "NG0301:364": "bton pa nang gi dbang nyid do //",
    "NG0301:365": "yum nyid mkha' nas sras gsum po //",
    "NG0301:366": "b+ha gar dbang bskur gzi byin bskyed //",
    "NG0301:367": "de ni gsang ba'i dbang du 'gro //",
    "NG0301:368": "dbang mchog bka' stsal nyan pa la //",
    "NG0301:369": "phan dang nus pa gang 'dod sbyin //",
    "NG0301:370": "gal te dam tshig med pa la //",
    "NG0301:371": "byin na glang snar mtshon btags 'dra //",
    "NG0301:372": "byang chub sems kyi bsti gnas sa //",
    "NG0301:373": "lus la 'khor lo bcu yi bgo / stod na lnga ste smad na lnga //",
    "NG0301:374": "'di ltar khro bo bcu bkod pa //",
    "NG0301:375": "de bzhin dbang po lnga dag la //",
    "NG0301:376": "phra men zung re dgod pa dang *//",
    "NG0301:377": "rkang lag bzhi la bcu drug po //",
    "NG0301:378": "rim pa bzhin du bzhi bzhi nas //",
    "NG0301:379": "de ni nang dbang dam pa'o //",
    "NG0301:380": "chos kyi dbyings kyi btsun mo yi //",
    "NG0301:381": "mkha' nas thams @#//",
    "NG0301:382": "cad bton pa ni //",
    "NG0301:383": "gsang ba'i dbang du gzhag par bya //",
    "NG0301:384": "shin tu mi dmigs bzhi pa yin //",
    "NG0301:385": "de bzhin gshegs pa thams cad kyi rang bzhin sbas pa zab mo las /",
    "NG0301:386": "dbang gi rim pa bstan pa'i le'u ste brgyad pa'o //    // de nas 'khor la bos nas /",
    "NG0301:387": "dbyings zab mo'i ting nge 'dzin la snyoms par zhugs te /",
    "NG0301:388": "bka' stsal pa /",
    "NG0301:389": "thams cad thams cad med mthong ba //",
    "NG0301:390": "dkyil 'khor khro tshul ma lus pa //",
    "NG0301:391": "ma mthong rmongs la bstan pa'o //",
    "NG0301:392": "yang dag don ni stong pa ste //",
    "NG0301:393": "mtshan ma'i bag chags spangs pa'o //",
    "NG0301:394": "sems la sems kyis bltas pas na //",
    "NG0301:395": "mthong ba med pa mthong ba'i mchog / de ni nges don mchog yin no //",
    "NG0301:396": "bde bar gshegs pas de ma gzigs //",
    "NG0301:397": "de ni sla byer sla ba ste //",
    "NG0301:398": "dga' ba shin tu mthong bar bka' //",
    "NG0301:399": "de bzhin gshegs pa thams cad kyi rang bzhin sbas pa zab mo las /",
    "NG0301:400": "shin tu rnal 'byor bstan pa'i le'u ste dgu pa'o",
    "NG0301:401": "// // sbas pa zab mo mdung rtse'i rgyud rdzogs",
    "NG0301:402": "so // // rgya gar gyi mkhan po dz+nya na"
}