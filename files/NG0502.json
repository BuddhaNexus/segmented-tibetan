{
    "NG0502:1": "@#// rgya gar skad du / ma ha sarba hri da ya /",
    "NG0502:2": "bud+d+ha na ma /",
    "NG0502:3": "ma ha ka la tan+t+ra na ma / bod skad du //",
    "NG0502:4": "bstan pa thams cad kyi snying po sems can thams",
    "NG0502:5": "cad la sangs rgyas rang chas chen por bzhugs pa'i",
    "NG0502:6": "rgyud ces bya ba //",
    "NG0502:7": "sangs rgyas 'od med 'gyur ba la phyag 'tshal lo //",
    "NG0502:8": "'di skad bdag gis thos pa'i dus gcig na //",
    "NG0502:9": "chos kyi dbyings spros pa dang bral ba'i ngang na //",
    "NG0502:10": "rang byung rig pa'i rgyal po sangs rgyas 'od phung po chen po //",
    "NG0502:11": "rgyal ba rigs lnga dang 'du 'bral med par bzhugs so //",
    "NG0502:12": "'di skad bdag gis bstan pa'i dus gcig na //",
    "NG0502:13": "mtshan rdzogs rdo rje 'chang gi zhing khams //",
    "NG0502:14": "'od dpag med kyi yul rnam par grol ba'i sangs",
    "NG0502:15": "rgyas 'od kyi phung po chen po zhes bya ba",
    "NG0502:16": "bzhugs so // de'i tshe gsang ba'i bdag pos 'di skad ces zhus so //",
    "NG0502:17": "kye kye sangs rgyas 'od phung chen po //",
    "NG0502:18": "rgyan 'od kyi phung po chen po //",
    "NG0502:19": "sangs rgyas kyi sku gsum gsung du gsol /",
    "NG0502:20": "ces zhus so //",
    "NG0502:21": "rnam par grol ba'i sangs rgyas 'od kyi phung pos bka' stsal pa //",
    "NG0502:22": "sangs rgyas chos kyi sku ni rang gi snying gi dkyil na bzhugs so //",
    "NG0502:23": "ye shes zang thal gyi sku ni rang gi mig gi dkyil na bzhugs so //",
    "NG0502:24": "sangs rgyas khro bo'i sku rang gi klad pa'i dkyil na bzhugs so //",
    "NG0502:25": "zhes gsungs so //",
    "NG0502:26": "de nas sangs rgyas 'od kyi phung pos 'di skad ces gsungs so //",
    "NG0502:27": "gsang ba'i bdag po //",
    "NG0502:28": "rang gi snying gi dkyil na sangs rgyas 'od phung chen por bzhugs so //",
    "NG0502:29": "sangs rgyas chos kyi sku rten pa rang gi lus la brten no //",
    "NG0502:30": "bzhugs pa snying gi dkyil na bzhugs so //",
    "NG0502:31": "gsal ba rang gi mig na gsal lo //",
    "NG0502:32": "rang gi snying gi nang na sangs rgyas bzhugs pa ni //",
    "NG0502:33": "rang gi rig pa ma 'gags pa wal le ba 'di rang yin no //",
    "NG0502:34": "rang gi shes pa wal le ba 'di sangs rgyas chos kyi sku yin no //",
    "NG0502:35": "ye shes zang thal rten pa rang gi mig la brten no //",
    "NG0502:36": "gnas pa rang gi mig gi 'bras bu'i dkyil na gnas so //",
    "NG0502:37": "gsal ba mthong ba ma 'gags par gsal lo //",
    "NG0502:38": "rang gi mig gi 'bras bu'i dkyil na mthongab ma 'gags par zang thal gsal ba 'di //",
    "NG0502:39": "sangs rgyas ye shes zang thal gyi sku yin no //",
    "NG0502:40": "rang gi klad pa'i nang na sangs rgyas khro bo'i",
    "NG0502:41": "sku thams cad thugs rjes 'dzin byed lcags kyu dang",
    "NG0502:42": "bcas nas bzhugs so //",
    "NG0502:43": "rang gi klad pa'i nang thams cad 'od lnga mer re yod do //",
    "NG0502:44": "zhes gsungs so //",
    "NG0502:45": "de nas yang gsang ba'i bdag pos 'di skad ces bzhus so //",
    "NG0502:46": "kye kye sangs rgyas 'od dpag med chen po //",
    "NG0502:47": "sangs rgyas kyi ngo bo gsum gsung du gsol //",
    "NG0502:48": "zhes zhus so //",
    "NG0502:49": "'od dpag med chen pos bka' stsal pa //",
    "NG0502:50": "gsang ba'i bdag po sangs rgyas kyi ngo bo rangagi",
    "NG0502:51": "rig pa skye shi mi mnga' ba 'di yin no",
    "NG0502:52": "// rig pa'i ngo bo ma 'gags par sal le gsal ba 'di yin no //",
    "NG0502:53": "rig pa ma 'gags par @#//",
    "NG0502:54": "wal le sal le ba 'di sangs rgyas yin no /",
    "NG0502:55": "zhes gsungs so //",
    "NG0502:56": "de nas yang gsang ba'i bdag pos 'di skad ces zhus so //",
    "NG0502:57": "kye kye sangs rgyas kyi rangalus gsum gsung du gsol //",
    "NG0502:58": "ces zhus so //",
    "NG0502:59": "sangs rgyas 'od phung chen po bka' stsal pa //",
    "NG0502:60": "gsang ba'i bdag po sangs rgyas rangagi lus 'od kyi phung po 'di yin no //",
    "NG0502:61": "'od kha dog rnam pa lnga phra la dngas pa //",
    "NG0502:62": "gsal la 'tsher ba *//",
    "NG0502:63": "rang bzhin gyis bkrag la nyam nga ba mer mer por yod do //",
    "NG0502:64": "rang gi rig pa 'od kyi phung po chen por",
    "NG0502:65": "bzhugs pa 'di ka sangs rgyas kyi dgongs pa yin",
    "NG0502:66": "no // sangs rgyas rang lus 'od kyi phung po zhes bya ba'o //",
    "NG0502:67": "sangs rgyas 'od kyi phung po med na snang gsal gyi mtha' dgags pas //",
    "NG0502:68": "mu stegs chad pa dang khyad med du 'gro //",
    "NG0502:69": "rdo rje 'dzin pa sangs rgyas rang gi rig pa ma 'gags par sa le ba 'di yin no //",
    "NG0502:70": "rang gi rig pa 'od kyi phung por shes par gyis shig / ces gsungs so //",
    "NG0502:71": "de nas yang gsang ba'i bdag pos 'di skad ces zhus so //",
    "NG0502:72": "kye kye sangs rgyas 'od phung chen po //",
    "NG0502:73": "sangs rgyas kyi med pa gsum gsung du gsol //",
    "NG0502:74": "zhes zhus so //",
    "NG0502:75": "de nas sangs rgyas 'od kyi phung pos 'di skad ces bka' stsal to //",
    "NG0502:76": "gsang ba'i bdag po rang gi rig pa chos kyi sku la //",
    "NG0502:77": "rang gi rig pa'i ngo bos ma 'gags par gsal bas sangs rgyas kyi dgongs pa yin no //",
    "NG0502:78": "rig pa dang mi 'bral bas sgom du med //",
    "NG0502:79": "skye shi med pa yin no //",
    "NG0502:80": "sangs rgyas dgongs pa la sgom du med pa yin no //",
    "NG0502:81": "sangs rgyas kyi dgong pa ngo shes na las dang dge sdig med pa yin no //",
    "NG0502:82": "zhes gsungs so //",
    "NG0502:83": "de nas yang gsang ba'i bdag pos 'di skad ces zhus so //",
    "NG0502:84": "kye kye sangs rgyas 'od phung chen po //",
    "NG0502:85": "sangs rgyas kyi yod pa gsum gsung du gsol //",
    "NG0502:86": "zhes zhus so //",
    "NG0502:87": "'od phung chen pos bka' stsal pa //",
    "NG0502:88": "sangs rgyas kyi ngo bo rang gi rig pa gsal stong dbyer med par yod do //",
    "NG0502:89": "sangs rgyas kyi rang lus 'od phung chen por yod do //",
    "NG0502:90": "ye shes kyi sku la gsal 'grib med pas //",
    "NG0502:91": "sku dang ye shes rgyun chad med par yod do //",
    "NG0502:92": "zhes gsungs so //",
    "NG0502:93": "de nas yang gsang ba'i bdag pos 'di skad ces zhus so //",
    "NG0502:94": "e ma ho //",
    "NG0502:95": "sangs rgyas 'od phung chen po //",
    "NG0502:96": "sangs rgyas kyi gnas gsum gsung du gsol //",
    "NG0502:97": "zhes zhus so //",
    "NG0502:98": "de nas sangs rgyas 'od phung chen pos bka' stsal pa //",
    "NG0502:99": "gsang ba'i bdag po khyod nyon cig / sems can thams cad la rang gi snying gi dkyil na //",
    "NG0502:100": "chos sku stong pa rig pa snying po can du gnas so //",
    "NG0502:101": "rig pa 'od kyi khang pa can du gnas so //",
    "NG0502:102": "'od mtha' med pa'i yul can du gnas so //",
    "NG0502:103": "zhes gsungs so //",
    "NG0502:104": "de nas yang gsang ba'i bdag pos 'di skad ces zhus so //",
    "NG0502:105": "e ma sangs rgyas 'od phung chen po //",
    "NG0502:106": "sangs rgyas kyi 'char lugs gsum gsung du gsol //",
    "NG0502:107": "zhes @#//",
    "NG0502:108": "zhus so //",
    "NG0502:109": "sangs rgyas 'od phung chen pos bka' stsal pa //",
    "NG0502:110": "rang rig gsal stong dbyer med 'od kyi phung po chen por bzhugs pa 'di la //",
    "NG0502:111": "rang gi shes rab kyis brtsal zhing brtags na //",
    "NG0502:112": "mngon rtags thams cad 'phral pa 'char ro //",
    "NG0502:113": "rang gi mig srid pa'i me long la bcug nas ma yengs par bltas bltas pas //",
    "NG0502:114": "sangs rgyas kyi zhing khams rnam par dag pa mngon sum du 'char ro //",
    "NG0502:115": "ma rig pa 'khrul pa'i snang ba'i 'gags pas dag pa ye shes kyi snang ba 'char ro //",
    "NG0502:116": "zhes bka' stsal to //",
    "NG0502:117": "de nas gsang ba'i bdag pos 'di skad ces zhus so //",
    "NG0502:118": "e ma sangs rgyas 'od phung chen po /",
    "NG0502:119": "sangs rgyas kyi grol ba gsum gsung du gsol //",
    "NG0502:120": "zhes zhus so //",
    "NG0502:121": "bcom ldan 'das rnam par grol ba'i bde bar gshegs pa 'od kyi phung pos bka' stsal pa //",
    "NG0502:122": "gsang ba'i bdag po khyod nyon cig / rig pa",
    "NG0502:123": "sems dang bral bas gzung 'dzin rnam rtog dang bral",
    "NG0502:124": "lo // rig pa gcer bu ru phyung bas rang 'od yul la shar nas //",
    "NG0502:125": "yul ye shes su grol lo //",
    "NG0502:126": "ye shes kyi sku la mtshan ma'i zungs med pas las dge sdig rnam smin las grol lo //",
    "NG0502:127": "zhes bka' stsal to //",
    "NG0502:128": "de nas yang gsang ba'i bdag pos 'di skad ces zhus so //",
    "NG0502:129": "sangs rgyas 'od phung chen po //",
    "NG0502:130": "sangs rgyas kyi mi dgos pa gsum gsung du gsol //",
    "NG0502:131": "zhes zhus so //",
    "NG0502:132": "sangs rgyas kyi 'od kyi phung pos bka' stsal pa //",
    "NG0502:133": "snang ba rang log 'ong bas las ngan bag chags sbyang mi dgos //",
    "NG0502:134": "ye shes tshang khab 'ong bas ched du sgom mi dgos //",
    "NG0502:135": "rang gi rig pa skye shi med pas 'khor ba'i sdug bsngal spang mi dgos //",
    "NG0502:136": "zhes gsungs so //",
    "NG0502:137": "de nas yang gsang ba'i bdag pos 'di skad ces zhus so //",
    "NG0502:138": "kye kye sangs rgyas 'od kyi phung po */",
    "NG0502:139": "sangs rgyas kyi dgos pa gsum gsung du gsol //",
    "NG0502:140": "zhes zhus so //",
    "NG0502:141": "sangs rgyas 'od kyi phung pos bka' stsal pa //",
    "NG0502:142": "rang gi rig pa 'od kyi phung por ngo shes dgos so //",
    "NG0502:143": "rig pa rang gi ngo bo ma 'gags par wal",
    "NG0502:144": "le khyug ge gsal ba'i 'di ka sangs rgyas su",
    "NG0502:145": "ngo shes dgos so //",
    "NG0502:146": "sangs rgyas kyi sku la mtshan ma'i gzugs med pas //",
    "NG0502:147": "sangs rgyas kyi sku dang sangs rgyas kyi ye shes",
    "NG0502:148": "tha dad du 'dzin pa'i rtog pa'i las grol te",
    "NG0502:149": "// gcig tu shes dgos so //",
    "NG0502:150": "zhes gsungs so //",
    "NG0502:151": "sangs rgyas rang chas chen po'i rgyud las sangs mngon sum du bstan pa'i le'u ste dang po'o //",
    "NG0502:152": "de nas yang gsang ba'i bdag pos 'di skad ces zhus so //",
    "NG0502:153": "kye kye sangs rgyas 'od kyi phung po chen po //",
    "NG0502:154": "chos kyi sgo mo brgyad khri bzhi stong ji snyed ceg gsungs kyang *//",
    "NG0502:155": "chos thams cad kyi rtsa ba gdams ngag tu 'dus pas //",
    "NG0502:156": "gdams ngag thams cad kyi dmar thag gar bcad ces zhus so //",
    "NG0502:157": "sangs rgyas 'od kyi phung pos bka' stsal ba //",
    "NG0502:158": "rang 'chi ba'i tshe drod rkang mthil @#//",
    "NG0502:159": "nas yal nas //",
    "NG0502:160": "spyi bo tshangs pa'i bu ga na yar la 'thon //",
    "NG0502:161": "sems glo ba'i nang nas 'thon nas dbugs sna sgor chad //",
    "NG0502:162": "sangs rgyas snying gi nang nas 'thon mig na yar la byon pa'i dus su //",
    "NG0502:163": "'khor ba ru bzlog nas snang srid thams cad 'od kyi sku ru 'char ro //",
    "NG0502:164": "snang srid 'od dang sku ru shar ba de /",
    "NG0502:165": "rang gi rig pa'i shar lugs sam //",
    "NG0502:166": "rang snang sam /",
    "NG0502:167": "rang gdangs rang la shar ba shes pas //",
    "NG0502:168": "rang 'od sku dang gnyis su med par thim nas sangs rgyas pas //",
    "NG0502:169": "gdams ngag gi dmar thag snang srid thams cad 'od dang sku ru shar ba'i dus su bcad do //",
    "NG0502:170": "zhes gsungs so //",
    "NG0502:171": "de nas gsang ba'i bdag pos 'di skad ces zhus so //",
    "NG0502:172": "e maho /",
    "NG0502:173": "sangs rgyas 'od kyi phung po chen po //",
    "NG0502:174": "gdams ngag de dag nam dgos na bdag 'chi 'bi dus su dgos pas //",
    "NG0502:175": "bdag 'chi ba'i dus kyi dmar thag gar bcad ces zhus so //",
    "NG0502:176": "sangs rgyas 'od phung chen pos bka' stsal pa //",
    "NG0502:177": "gsang ba'i bdag po 'chi ba la 'chi lugs rnam pa gnyis yin no //",
    "NG0502:178": "kun tu bzang mo'i ngang du 'chi ba dang *//",
    "NG0502:179": "kun tu bzang po'i ngang du 'chi ba'o //",
    "NG0502:180": "kun tu bzang mo'i ngang du 'chi ba ni //",
    "NG0502:181": "nang srog pa rtsal 'dus nas 'chi ba yin pas //",
    "NG0502:182": "na tsha zugs gzer med par nyal te 'chi'o //",
    "NG0502:183": "kun tu bzang po'i ngang du 'chi ba ni //",
    "NG0502:184": "nad thams cad snying la 'dus nas 'chi ba yin pas //",
    "NG0502:185": "na tsha zug gzer shin tu che ba yin no //",
    "NG0502:186": "na tsha zug gzer lhag pa re la rtogs pa'i shes rab lhag par skye bas //",
    "NG0502:187": "bdag 'chi ba'i dus su dmar thag kun tu bzang po'i ngang du 'chi ba la thag bcad do //",
    "NG0502:188": "zhes gsungs so //",
    "NG0502:189": "de nas yang gsang ba'i bdag pos 'di skad ces zhus so //",
    "NG0502:190": "e ma ho //",
    "NG0502:191": "sangs rgyas 'od kyi phung po //",
    "NG0502:192": "shi nas gdams ngag thebs pa gcig sangs rgya bas //",
    "NG0502:193": "bdag sangs rgya ba'i dmar thag gar bcad ces zhus so //",
    "NG0502:194": "de nas sangs rgyas 'od kyi phung pos bka' stsal pa //",
    "NG0502:195": "gsang ba'i bdag po //",
    "NG0502:196": "sangs rgyas la gnyis yin no //",
    "NG0502:197": "chos nyid ma dang phrad pa dang *//",
    "NG0502:198": "ye shes rang sa zin pa'o //",
    "NG0502:199": "chos nyid ma dang phrad pa ni //",
    "NG0502:200": "'khrul snang 'gags nas dag dngul dkar gyi yang zhun nam //",
    "NG0502:201": "me long g.ya' dag pa 'am //",
    "NG0502:202": "nam mkha' rnam par dag pa lta bur don chos nyid dag pa yin no //",
    "NG0502:203": "snang 'char ba yin no //",
    "NG0502:204": "ye shes rang sa zin pa ni 'od lnga ngo",
    "NG0502:205": "shes rang 'od kyi snang ba la gnyis su med",
    "NG0502:206": "par thim nas sangs rgyas pas //",
    "NG0502:207": "bdag sangs rgya ba'i dmar thag chos nyid ma dang phrad pa'i dus su bcad do //",
    "NG0502:208": "zhes gsungs so //",
    "NG0502:209": "sangs rgyas rang chas kyi rgyud las //",
    "NG0502:210": "dmar thag bcad pa'i le'u ste gnyis pa'o //",
    "NG0502:211": "de nas yang gsang ba'i bdag pos 'di skad ces zhus so //",
    "NG0502:212": "kye kye /",
    "NG0502:213": "sangs rgyas 'od kyi phung po //",
    "NG0502:214": "sangs rgyas kyi mtshan lnga gsung du gsol //",
    "NG0502:215": "zhes zhus @#//",
    "NG0502:216": "so //",
    "NG0502:217": "sangs rgyas 'od kyi phung pos bka' stsal pa //",
    "NG0502:218": "gsang ba'i bdag po //",
    "NG0502:219": "sangs rgyas 'od kyi phung po'i mtshan lnga ni //",
    "NG0502:220": "yang dag par rdzogs pa'i sangs rgyas chos sku thig",
    "NG0502:221": "/ nyag gcig sems 'phrul rtog dang bral ba dang",
    "NG0502:222": "*// thog ma'i sangs rgyas pa la rtsal shar bas //",
    "NG0502:223": "'od mi 'gyur ba dang rig pa 'dzin chags dang bral ba //",
    "NG0502:224": "kun tu bzang po dang *//",
    "NG0502:225": "sangs rgyas 'gres rgud mi mnga' ba //",
    "NG0502:226": "gzhon nu bum pa'i sku dang *//",
    "NG0502:227": "rang bzhin lhun rgyu rkyen dang bral ba byed mkhan",
    "NG0502:228": "med pa gyis grub pa'i sangs rgyas dang lnga yin",
    "NG0502:229": "no // kye rdo rje 'dzin pa khyod nyon cig",
    "NG0502:230": "/ rang gi shes rig gi ngo bo 'di dngos",
    "NG0502:231": "po dang kha dog gang yang ma grub par //",
    "NG0502:232": "stong sang nger 'dug pa 'di ka chos nyid kun tu bzang mo yin no //",
    "NG0502:233": "stong pa brdo tsa na stong pa byang chub du ma song bar //",
    "NG0502:234": "rang gi shes rig wal le gsal ba 'di ka rig pa kun tu bzang po yin no //",
    "NG0502:235": "rang gi rig pa ngo bo stong pa dang shes",
    "NG0502:236": "rig ma 'gags par gsal ba dbyer med du 'dug",
    "NG0502:237": "pa'i 'di ka yang dag par rdzogs pa'i sangs rgyas",
    "NG0502:238": "nyag gcig yin no //",
    "NG0502:239": "rang gi rig pa gsal stong dbyer med 'di ka",
    "NG0502:240": "sangs rgyas nyag gcig tu shes par gyis shig /",
    "NG0502:241": "rang gi rig pa ma 'gags par sa le gsal",
    "NG0502:242": "ba 'di ka rig pa kun tu bzang po yin",
    "NG0502:243": "no // gsang ba'i bdag po rang gi rig pa",
    "NG0502:244": "'gags med du 'char ba 'di ka sangs rgyas kun",
    "NG0502:245": "tu bzang por shes par gyis shig / rang gi",
    "NG0502:246": "rig pa 'od kyi phung por bzhugs pas //",
    "NG0502:247": "'di la skye shi med pas sangs rgyas 'od mi 'gyur ba yin no //",
    "NG0502:248": "rigs kyi bu rang gi rig pa 'od du 'bar ba 'di //",
    "NG0502:249": "sangs rgyas 'od mi 'gyur ba yin par shes par bya'o //",
    "NG0502:250": "rang gi snying gi nang na //",
    "NG0502:251": "rang gi rig pa 'od kyi phung por bzhugs pa de sangs rgyas yin no //",
    "NG0502:252": "rang gi rig pa 'od kyi phung po la skye shi med pas gzhon nu yin no //",
    "NG0502:253": "bum pa'i nang du mar me btang ba bzhin snying",
    "NG0502:254": "gi dkyil na rang gi rig pa 'od kyi phung",
    "NG0502:255": "po chen po gsal la rtog pa med par bzhugs",
    "NG0502:256": "pa de bum pa'i sku yin no //",
    "NG0502:257": "rigs kyi bu rang gi snying gi dkyil na //",
    "NG0502:258": "sangs rgyas 'od kyi phung po bum pa'i nang gi",
    "NG0502:259": "mar me bzhin yod pa de sangs rgyas gzhon nu",
    "NG0502:260": "bum pa'i sku ru shes par gyis shig / sangs",
    "NG0502:261": "rgyas chos kyi sku rten pa rang gi lus la",
    "NG0502:262": "brten nas yod do //",
    "NG0502:263": "bzhugs pa rang gi snying gi dkyil na bzhugs so //",
    "NG0502:264": "gsal ba rang gi mig na phar la gsal bas //",
    "NG0502:265": "rang bzhin lhun gyis grub pa'i sangs rgyas yin no //",
    "NG0502:266": "gsang ba'i bdag po rdo rje 'dzin pa chen po //",
    "NG0502:267": "rang gi mig gi 'bras bu'i dkyil na //",
    "NG0502:268": "mthong ba ma 'gags par gsal ba 'di ka rang bzhin lhun gyis grub pa'i sangs rgyas yin no //",
    "NG0502:269": "de ngo shes par gyis shig ces bka' stsal to //",
    "NG0502:270": "kye gsang ba'i bdag po sangs rgyas chos kyi sku @#//",
    "NG0502:271": "ni //",
    "NG0502:272": "ngo bo rang bzhin thugs rje gsum du bzhugs so //",
    "NG0502:273": "ngo bo ni rang gi shes rig ngo bo sang",
    "NG0502:274": "nge bsalale ba 'di ka sangs rgyas kyi ngo bo",
    "NG0502:275": "yin no // rang gi rig pa rang bzhin 'od kyi phung por bzhugs pa yin no //",
    "NG0502:276": "thugs rje ni 'od lnga'i sbugs na sangs rgyas rigs lnga'i sku bzhugs pa yin no //",
    "NG0502:277": "ngo bo rang bzhin thugs rje gsum du 'du 'bral med par snying gi dkyil na bzhugs so //",
    "NG0502:278": "de ngo shes par gyis shig / ces bka' stsal to //",
    "NG0502:279": "sangs rgyas rang chas kyi rgyud las //",
    "NG0502:280": "bde bar gshegs pa'i mtshan bstan pa'i le'u ste gsum",
    "NG0502:281": "pa'o // // de nas yang gsang ba'i bdag po",
    "NG0502:282": "rdo rje 'dzin pa chen po des 'di skad ces",
    "NG0502:283": "zhus so // e ma ho /",
    "NG0502:284": "sangs rgyas 'od phung chen po //",
    "NG0502:285": "ma rig pa'i sems rnam par grol ba'i ye shes 'od kyi phung po ji ltar grol //",
    "NG0502:286": "ces zhus so //",
    "NG0502:287": "de nas rnam par grol ba'i ye shes 'od kyi phung pos bka' stsal pa //",
    "NG0502:288": "gsang ba'i bdag po khyod nyon cig / rnam par",
    "NG0502:289": "grol ba'i ye shes 'od kyi phung por grol ba",
    "NG0502:290": "la gsum yin no /",
    "NG0502:291": "'jug pa dang *//",
    "NG0502:292": "grol ba dang *//",
    "NG0502:293": "mthar phyin pa'o //",
    "NG0502:294": "'jug pa la gnyis te //",
    "NG0502:295": "'od rang gi rig pa la tshur 'jug pa dang *//",
    "NG0502:296": "rang gi rig pa 'od la phar 'jug pa'o //",
    "NG0502:297": "'od rang gi rig pa la tshur 'jug pa ni //",
    "NG0502:298": "'khrul pa'i snang ba 'gags pa dang //",
    "NG0502:299": "sangs rgyas kyi zhing khams rnam par dag pa //",
    "NG0502:300": "phra la dwangs pa //",
    "NG0502:301": "gsal la 'tsher ba //",
    "NG0502:302": "rang bzhin gyis bkrag la nyam nga ba //",
    "NG0502:303": "mer mer snang ba thams cad sku dang ye shes su 'char ro //",
    "NG0502:304": "gsang ba'i bdag po de ni 'od rang gi rig pa la tshur 'jug pa yin no //",
    "NG0502:305": "rang gi rig pa 'od la phar 'jug pa ni //",
    "NG0502:306": "snang ba 'od kyi sku ru phar shar ba de //",
    "NG0502:307": "rang gi rig pa'i rang mdangs rang la shar bar",
    "NG0502:308": "ngo shes pas rang gi 'od de sku la thim",
    "NG0502:309": "nas sangs rgya'o // de rang gi rig pa 'od la phar 'jug pa yin no //",
    "NG0502:310": "rdo rje 'dzin pa rang gi rig pa rang gdangs ye shes //",
    "NG0502:311": "ye nas rang bzhin gyis 'od gsal bar bzhugs pa yin pas //",
    "NG0502:312": "rang gi rig pa'i rang 'od rang gis ngo shes par bya'o //",
    "NG0502:313": "rang ngo shes nas rig pa 'od la 'jug pa yin no //",
    "NG0502:314": "rig pa 'od la zhugs pas rnam par grol ba'i ye shes sangs rgyas 'od kyi phungapor sangs rgya'o //",
    "NG0502:315": "kye rdo rje 'dzin pa rang chas chen po de ni //",
    "NG0502:316": "'das pa dang ma 'ongs pas kyang bstan par mi nus so //",
    "NG0502:317": "zhes bka' stsal to //",
    "NG0502:318": "de nas gsang ba'i bdag pos bskor ba lan gsum byas nas //",
    "NG0502:319": "e ma ho /",
    "NG0502:320": "rnam par grol ba'i sangs rgyas bde bar gshegs pa 'od kyi phung po //",
    "NG0502:321": "sems can ma rig pa'i mun pa bsal lo //",
    "NG0502:322": "rang gi don chen po rangagi rnyed do //",
    "NG0502:323": "dag pa'i snang ba shes pas 'khrus pa'i rtsa ba chod do //",
    "NG0502:324": "'khrul pa'i rtsa ba chos pas rang gi ye shes rangs zin no //",
    "NG0502:325": "ye shes rang sa zin pas las ngan pa dang bag",
    "NG0502:327": "[(]9[)]@#// chags thams cad sbyang mi dgos par rang dag / ces gsang ba'i bdag pos gsol to //",
    "NG0502:328": "de nas rnam par grol ba'i bde bar gshegs pas 'di skad ces bka' stsal to //",
    "NG0502:329": "gsang ba'i bdag po phyogs bcu dus gsum gyi sangs",
    "NG0502:330": "rgyas kyis kyang don chen po de cam mtshon mi",
    "NG0502:331": "nus so // zhes bka' stsal to //",
    "NG0502:332": "de nas rnam par grol ba 'od kyi phungapos 'di skad ces bka' stsal to //",
    "NG0502:333": "gsang ba'i bdag po grol ba gsum yin no //",
    "NG0502:334": "sha khrag gi lus rin po che 'od 'bar ba'i sku lnga tshom bu'i dkyil 'khor du grol lo //",
    "NG0502:335": "sems rtog bcas ye shes mi rtog par grol lo //",
    "NG0502:336": "yul sa rdo ri brag chos nyid stong pa nyid du grol nas //",
    "NG0502:337": "snang 'od kyi dkyil 'khor du grol zhing shar ro //",
    "NG0502:338": "rdo rje 'dzin pa mthar phyin pa la gnyis yin no //",
    "NG0502:339": "mngon par shes ba drug rang byung du shar bas //",
    "NG0502:340": "sems nyid thugs rje ma 'gags par 'gro ba'i don mthar phyin no //",
    "NG0502:341": "snang ba rig pa'i ngang du thim pas //",
    "NG0502:342": "rig pa ka dag gi sa la rang sa zin nas mthar phyin no //",
    "NG0502:343": "zhes rnam par grol grol ba'i 'od kyi phung pos bka' stsal to //",
    "NG0502:344": "sangs rgyas rang chas kyi rgyud las //",
    "NG0502:345": "grol tshul bstan pa'i le'u ste bzhi pa'o //",
    "NG0502:346": "de nas yang gsang ba'i bdag pos 'di skad ces zhus so //",
    "NG0502:347": "e ma go / gsang ba'i ye shes rang la ston pa'i sangs rgyas 'od phung chen po //",
    "NG0502:348": "sangs rgyas kyi min pa gsum gsung du gsol //",
    "NG0502:349": "ces zhus so //",
    "NG0502:350": "de nas yang bde bar gshegs pa 'od kyi phung pos bka' stsal pa /",
    "NG0502:351": "rdo rje 'dzin pa chen po byas pa'i chos kyis sangs rgyas thob pa min no //",
    "NG0502:352": "sangs rgyas 'dus ma byas yin pas //",
    "NG0502:353": "byas pa'i chos kyis sangs rgya na byas pa'i chos can 'jig pas na sangs rgyas min no //",
    "NG0502:354": "sangs rgyas kyi sku la skye shi med pas 'dus byas min no //",
    "NG0502:355": "zhes bka' stsal to //",
    "NG0502:356": "de nas yang gsang ba'i bdag pos 'di skad ces zhus so //",
    "NG0502:357": "kye kye sangs rgyas 'od phung chen po //",
    "NG0502:358": "sangs rgyas kyi yin pa gsum gsung du gsol //",
    "NG0502:359": "ces zhus so //",
    "NG0502:360": "de nas rnam par grol ba'i sangs rgyas 'od kyi phung pos 'di skad ces bka' stsal to //",
    "NG0502:361": "kye gsang ba'i bdag po khyod nyon cig / rang gi rig pa la skye shi med pas //",
    "NG0502:362": "rang gi rig pa wal le ba 'di sangs rgyas yin no //",
    "NG0502:363": "rang gi reg pa ngos gzung dang bral ba'i 'od",
    "NG0502:364": "kyi phung bor 'dug pa 'di ka sangs rgyas yin",
    "NG0502:365": "par ngo shes na //",
    "NG0502:366": "chos sku thob pa yin no //",
    "NG0502:367": "kye gsang ba'i bdag po rangagi rig pa ngos gzung gi mtha' dang bral zhing *//",
    "NG0502:368": "mi 'gyur ba 'od kyi phung po rabazhugs pas //",
    "NG0502:369": "shes rig gi ngo bo wal le khyug ge gsal",
    "NG0502:370": "ba 'di ka sangs rgyas chos kyi sku yin no",
    "NG0502:371": "// de ngo shes par gyis shig / ces bka' stsal to //",
    "NG0502:372": "de nas yang rnam par grol ba'i bde bar gshegs",
    "NG0502:373": "pa 'od kyi phung pos 'di skad ces bka' stsal",
    "NG0502:374": "to // kye @#//",
    "NG0502:375": "gsangaba'i bdag po ye shes kyi sku la gsal 'grib med pa //",
    "NG0502:376": "dus gsum mnyam pa nyid rang gi rig pa wal le gsal gyin 'dug pa 'di ka //",
    "NG0502:377": "yang dag rdzogs pa'i sangs rgyas 'dus ma byas kyi sku yin no //",
    "NG0502:378": "zhes bka' stsal ro //",
    "NG0502:379": "de nas yang gsang ba'i bdag pos 'di skad ces zhus so //",
    "NG0502:380": "e ma ho /",
    "NG0502:381": "sangs rgyas 'od chen po /",
    "NG0502:382": "sangs rgyas kyi sku dang ye shes gsung du gsol //",
    "NG0502:383": "ces zhus so //",
    "NG0502:384": "bcom ldan 'das rnam par grol ba 'od kyi phung pos bka' stsal pa //",
    "NG0502:385": "kye rdo rje 'dzin pa khyod nyon cig sems la",
    "NG0502:386": "sangs rgyas sku gsum ye shes shes rab kyi sku",
    "NG0502:387": "ru bzhugs so // shes rab kyi sku la mtshan ma'i gzugs med do //",
    "NG0502:388": "shes rab kyi sku la mtshan ma'i gzugs med pas //",
    "NG0502:389": "sku dang ye shes rgyun chad med par bzhugs so //",
    "NG0502:390": "shes rab rang la gsal ba'i sku rang byung gi ye shes su gsal bas //",
    "NG0502:391": "sku dang ye shes tha dad med par bzhugs so //",
    "NG0502:392": "sku dang ye shes tha dad med pa ni /",
    "NG0502:393": "rang gi rig pa wal le ba //",
    "NG0502:394": "'od kyi phung por 'dug pa 'di yin no //",
    "NG0502:395": "'di ka sangs rgyas chos kyi sku yin no //",
    "NG0502:396": "rig pa'i ngo bo ma 'gags par wal le gsal ba 'di ka chos sku yin pas //",
    "NG0502:397": "chos kyi sku de ka ngo bo nyid kyi sku yin pas //",
    "NG0502:398": "sku dang ye shes tha dad med par shes par bya'o //",
    "NG0502:399": "ye shes sku bzhir shes par bya'o //",
    "NG0502:400": "sangs rgyas sku gsum shes rab kyi sku shes par bya'o //",
    "NG0502:401": "shes rab kyi sku la ye shes rgyun chad mi mnga' bar shes par bya'o //",
    "NG0502:402": "shes rab kyi sku rang gdangs 'od dngasku ru shar bas /",
    "NG0502:403": "rang 'od rang las shar bar shes par bya'o //",
    "NG0502:404": "rig pa mi gnas thon pas longs sku kha mig",
    "NG0502:405": "rna ba can gyis snang srid khengs nas thams cad",
    "NG0502:406": "'od kyi sku ru shar ba de shes rab kyi",
    "NG0502:407": "sku'i rang bzhin du shes par bya'o //",
    "NG0502:408": "rang gi shes rab kyi sku'i rang bzhin ngo shes na /",
    "NG0502:409": "rang gi rang bzhin 'od lnga la gnyis su med par thim nas sangs rgya'o //",
    "NG0502:410": "kye gsang ba'i bdag po //",
    "NG0502:411": "don chen po de ni 'das pa dang ma 'ongs pas kyang ston nus ri bka' stsal to //",
    "NG0502:412": "zhes sangs rgyas rang chas chen po'i rgyud las //",
    "NG0502:413": "sku dang ye shes kyi le'u ste lnga pa'o //",
    "NG0502:414": "// de nas gsang ba'i bdag po rdo rje 'dzin",
    "NG0502:415": "pa chen po des 'di skad ces zhus so //",
    "NG0502:416": "e ma ho /",
    "NG0502:417": "rnam par grol ba'i sangs rgyas 'od phung chen pos //",
    "NG0502:418": "sangs rgyas chos sku bstan du gsol //",
    "NG0502:419": "ces zhus so //",
    "NG0502:420": "de nas yang rnam par grol ba'i sangs rgyas 'od phung chen pos 'di skad ces bka' stsal to //",
    "NG0502:421": "kye gsang ba'i bdag po khyod nyon cig / rang",
    "NG0502:422": "gi rig pa 'gyur ba med pa wal le khyug",
    "NG0502:423": "ge gsal ba 'di ka chos kyi sku yin no",
    "NG0502:424": "/ zhes bka' stsal to //",
    "NG0502:425": "de nas yang gsang ba'i bdag pos 'di skad ces zhus so //",
    "NG0502:426": "kye rnam par grol ba'i sangs rgyas 'od phung chen pos //",
    "NG0502:427": "longs spyod rdzogs pa'i sku bstan du @#//",
    "NG0502:428": "gsol //",
    "NG0502:429": "ces zhus so //",
    "NG0502:430": "de nas yang rnam par grol ba'i sangs rgyas 'od phung chen pos 'di skad ces bka' stsal to //",
    "NG0502:431": "kye rdo rje 'dzin pa chen po khyod nyon cig",
    "NG0502:432": "/ rangagi rig pa 'gags pa med par wal tser",
    "NG0502:433": "'char ba de shes pa de ka longs sku yin",
    "NG0502:434": "no // zhes bka' stsal to //",
    "NG0502:435": "de nas gsang ba'i bdag pos 'di skad ces zhus so //",
    "NG0502:436": "kye sangs rgyas 'od phung chen po //",
    "NG0502:437": "sangs rgyas sprul pa'i sku bstan du gsol //",
    "NG0502:438": "ces zhus so //",
    "NG0502:439": "de nas rnam par grol pa'i bde bar gshegs pa",
    "NG0502:440": "'od kyi phung pos 'di skad ces bka' stsal to",
    "NG0502:441": "// kye gsang ba'i bdag po khyod nyon cig /",
    "NG0502:442": "rang gi rig pa cir yang 'char ba 'di ka",
    "NG0502:443": "sangs rgyas sprul pa'i sku yin no //",
    "NG0502:444": "zhes bka' stsal to //",
    "NG0502:445": "de nas yang sangs rgyas 'od phung chen pos 'di skad ces bka' stsal to //",
    "NG0502:446": "kye gsang ba'i bdag po //",
    "NG0502:447": "rang gi rig pa 'gyur ba med pa wal le wa gsal ba 'di ka chos sku yin no //",
    "NG0502:448": "snang ba 'od du shar bas rang gi rig pa'i chos 'phrul yin pas //",
    "NG0502:449": "'od lnga po yang sprul pa yin no //",
    "NG0502:450": "sangs rgyas sku bzhi rang la bzhugs pas rang gis ltos //",
    "NG0502:451": "rang la rang gis bltas pas sangs rgyas rang rig",
    "NG0502:452": "par 'dug / rang gi rig pa sangs rgyas yin",
    "NG0502:453": "pas sangs rgyas gzhan du ma tshol cig / ces",
    "NG0502:454": "bka' stsal to // sangs rgyas rang chas rgyud las //",
    "NG0502:455": "sku gsum ngo sprad pa'i le'u ste drug pa'o //",
    "NG0502:456": "de nas yang gsang ba'i bdag pos 'di skad ces zhus so //",
    "NG0502:457": "kye kye rnam par grol ba'i sangs rgyas 'od kyi phung po chen po //",
    "NG0502:458": "sangs rgyas kyi yin pa gsum gsung du gsol //",
    "NG0502:459": "de nas 'od kyi phung pos bka' stsal pa //",
    "NG0502:460": "kye rdo rje 'dzin pa khyod nyon cig / sangs rgya sa 'dus ma byas yin pas //",
    "NG0502:461": "byas pa'i chos kyis sangs rgyas mi rgya ba yin no //",
    "NG0502:462": "sangs rgyas sku gsum shes rab sku ru bzhugs so //",
    "NG0502:463": "shes rab kyi sku ni mtshan ma'i gzugs med pas /",
    "NG0502:464": "las kyi rnam par smin pas mgos pa yin no //",
    "NG0502:465": "ma dag pa 'khrul pa'i snang pa 'di sangs rgyas su shar bas /",
    "NG0502:466": "las ngan bag chags sbyang mi dgos pa yin no //",
    "NG0502:467": "zhes gsungs so //",
    "NG0502:468": "de nas yang gsang ba'i bdag pos 'di skad ces zhus so //",
    "NG0502:469": "kye kye rnam par grol ba'i sangs rgyas 'od phung chen po //",
    "NG0502:470": "sangs rgyas kyi min pa gsum gsung du gsol //",
    "NG0502:471": "zhes zhus so //",
    "NG0502:472": "de nas bcom ldan 'das kyis 'od phung bkod pa'i nang nas 'di skad ces bka' stsal to //",
    "NG0502:473": "kye gsang ba'i bdag po rdo rje 'dzin pa chen po //",
    "NG0502:474": "sangs rgyas chos kyi sku 'dus ma byas pa yin pas //",
    "NG0502:475": "byas pa'i chos kyis sangs rgya na 'dus byas su 'gro bas sangs rgyas min no //",
    "NG0502:476": "sangs rgyas shes rab kyi sku la mtshan ma med pas //",
    "NG0502:477": "rnam par smin pas gos pa med do //",
    "NG0502:478": "rang 'od rang gis shes na sangs rgya bas //",
    "NG0502:479": "sgom pa dang sgrub pa sangs rgyas min zhes bka' stsal to //",
    "NG0502:480": "de nas @#//",
    "NG0502:481": "yang gsang ba'i bdag pos 'di skad ces zhus so //",
    "NG0502:482": "kye kye rnam par grol ba'i sangs rgyas 'od kyi phung po //",
    "NG0502:483": "sangs rgyas kyi tshog pa gsung du gsol /",
    "NG0502:484": "ces zhus so //",
    "NG0502:485": "de nas rnam par grol ba'i sangs rgyas rgyan 'od kyi phung po chen pos //",
    "NG0502:486": "phyi nang med par 'od du 'bar ba de 'di skad ces bka' stsal to //",
    "NG0502:487": "kye byang chub sems dpa' chen po //",
    "NG0502:488": "khyod ma yengs par nyon cig / bde gshegs ye shes kyi lus can de //",
    "NG0502:489": "chos las 'das pa'i sangs rgyas yin no //",
    "NG0502:490": "sgom pa dang sgrub pa mi dgos //",
    "NG0502:491": "rtsol ba dang bral ba yin te //",
    "NG0502:492": "rang 'od ngo shes pas chog go / sangs rgyas",
    "NG0502:493": "ye shes kyi sku la gdos bcas sha khrag gi",
    "NG0502:494": "lus dang bral nas med pas //",
    "NG0502:495": "las la dge sdig med do //",
    "NG0502:496": "spyad pas chog go / rang gi rig pa 'od kyi phung por bzhugs pas //",
    "NG0502:497": "gsal 'grib dang bral te yul ye shes su gsal bas chog go / zhes bka' stsal to //",
    "NG0502:498": "de nas yang gsang ba'i bdag pos 'di skad ces zhus so //",
    "NG0502:499": "kye kye sangs rgyas 'od phung chen po //",
    "NG0502:500": "sangs rgyas kyi 'ong ba gsum gsung du gsol //",
    "NG0502:501": "zhes zhus so //",
    "NG0502:502": "de nas bcom ldan 'das rnam par grol ba'i sangs",
    "NG0502:503": "rgyas 'od kyi phung po chen pos 'di skad ces",
    "NG0502:504": "bka' stsal to / kye gsang ba'i bdag po rdo rje 'dzin pa chen po //",
    "NG0502:505": "khyod rtse gcig gi ting nge 'dzin gyis nyon la //",
    "NG0502:506": "so sor rtog pa'i shes rab kyi zung zhig /",
    "NG0502:507": "'khrul ba'i snang ba 'gags pas dag pa'i snang ba",
    "NG0502:508": "'ong ngo *// sha khrag gi lus bor bas 'od gsal gyi lus 'ong ngo //",
    "NG0502:509": "sems rtog bcas med pas ye shes rtog med 'ong ngo //",
    "NG0502:510": "zhes bka' stsal to /",
    "NG0502:511": "de nas yang gsang ba'i bdag po rdo rje 'dzin pa chen po nges 'di skad ces zhus so /",
    "NG0502:512": "kye kye sangs rgyas 'od phung chen po //",
    "NG0502:513": "sangs rgyas kyi thim lugs gsum gsung du gsol //",
    "NG0502:514": "ces zhus so //",
    "NG0502:515": "de nas rnam par grol ba'i sangs rgyas 'od phung chen po des zhal 'dzum pa mdzad nas //",
    "NG0502:516": "'di skad ces bka' stsal to //",
    "NG0502:517": "rdo rje 'dzin pa chen po khyod nyon cig / rang gi rig pa mig nas 'thon nas //",
    "NG0502:518": "'khrul pa'i snang ba rags pa 'di //",
    "NG0502:519": "dag pa'i snang ba 'od lnga'i nang du thim mo //",
    "NG0502:520": "dag pa'i snang bar rang gi rig pa rang 'od du ngo shes pas //",
    "NG0502:521": "rang 'od lnga la gnyis su med par thim nas //",
    "NG0502:522": "sangs rgyas bzhi bcu rtsa gnyis su sangs rgyas so //",
    "NG0502:523": "longs sku zhe gnyis rang gi rig pa gsal stong dbyer med la tshur thim nas //",
    "NG0502:524": "'gyur ba med pa rin po che'i sbubs nas //",
    "NG0502:525": "rang gi rig pa rang gsal rtog med 'od kyi phung pochen por bzhugs so //",
    "NG0502:526": "kye gsang ba'i bdag po //",
    "NG0502:527": "don chen po de la sgom du med do //",
    "NG0502:528": "ngo shes pas chog pa'i le'u ste bdun pa'o //",
    "NG0502:529": "ma sangs rgyas rang chas chen po'i rgyud ces bya ba //",
    "NG0502:530": "bltas pas sangs rgya rdzogs so //",
    "NG0502:531": "guh+ya */",
    "NG0502:532": "sa ma ya /",
    "NG0502:533": "i thi /",
    "NG0502:534": "bka'i srungs ma rang byung rgyal mo //",
    "NG0502:535": "e ka dza @#//",
    "NG0502:536": "ti spun drug gis bya ra gyis shig / srungs",
    "NG0502:537": "shig / dam tshig mi srung ba'i snying thon cig",
    "NG0502:538": "/ snying khrag 'jibs shig / srog rtsa chod cig",
    "NG0502:539": "/ e ka dza ti bran mo bcu bzhis dam",
    "NG0502:540": "tshig mi srung ba rnams la zhags pas chings shig",
    "NG0502:541": "/ bka' gnyer gtad do //",
    "NG0502:542": "srungs la las 'phro can dang sprod cig / sngags",
    "NG0502:543": "srungs e ka dza ti'i g.yog mo lnga bcu brgyad",
    "NG0502:544": "kyis // de bzhin gshegs pa'i ka' 'di zung zhig",
    "NG0502:545": "/ sbos shig / chongs la dam la mi gnas",
    "NG0502:546": "pa'i srog chod cig dbugs long zhig / sha zo",
    "NG0502:547": "zhig khrag 'thungs shig /",
    "NG0502:548": "rus pa mur cig / dngos po med par thong",
    "NG0502:549": "zhig / bde bar gshegs pa thams cad kyis bka'i",
    "NG0502:550": "chad pas chod cig / dmyal khams bco brgyad kyis",
    "NG0502:551": "kha bskor la // mnar med pa'i dmyal ba nas",
    "NG0502:552": "thon pa'i dus med par gyur cig / sangs rgyas",
    "NG0502:553": "rang chas kyi rgyud chen po 'di ni /",
    "NG0502:554": "sangs rgyas rdo rje sems dpa'i dgongs pa //",
    "NG0502:555": "bltas pas sangs rgya ba yin no //",
    "NG0502:556": "dang po srid pa chags pa nas //",
    "NG0502:557": "da lta yan chad mi la yod ri skan no //",
    "NG0502:558": "'jig rten du ma 'phel bar byas pa yin no //",
    "NG0502:559": "lce sgom nag pos 'chad pa stag can thon nas gzhan la shor ri skan //",
    "NG0502:560": "sngags kyi srungs mas srungs shig / sa ma ya /",
    "NG0502:561": "rgya rgya rgya /"
}