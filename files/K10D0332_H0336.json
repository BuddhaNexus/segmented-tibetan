{
    "K10D0332_H0336:397b-0": "@397b / /rgya gar skad du /",
    "K10D0332_H0336:397b-1": "k'u t'a g'a ra s'u tra /",
    "K10D0332_H0336:397b-2": "bod skad du /",
    "K10D0332_H0336:397b-3": "khang bu brtsegs pa'i mdo /",
    "K10D0332_H0336:397b-4": "thams cad mkhyen pa la phyag 'tshal lo //",
    "K10D0332_H0336:397b-5": "'di skad bdag gis thos pa dus gcig na /",
    "K10D0332_H0336:397b-6": "bcom ldan 'das mnyan yod na rgyal bu rgyal byed",
    "K10D0332_H0336:397b-7": "kyi tshal mgon med zas sbyin gyi kun dga' ra",
    "K10D0332_H0336:397b-8": "ba na bzhugs so //",
    "K10D0332_H0336:397b-9": "de nas tshe dang ldan pa kun dga' bo bcom",
    "K10D0332_H0336:397b-10": "ldan 'das gang na ba der song ste phyin nas",
    "K10D0332_H0336:397b-11": "/ bcom ldan 'das kyi zhabs gnyis la spyi bos phyag btsal te phyogs gcig tu 'dug go /",
    "K10D0332_H0336:397b-12": "phyogs gcig tu 'dug nas bcom ldan 'das la tshe",
    "K10D0332_H0336:397b-13": "dang ldan pa kun dga' bos 'di skad ces gsol",
    "K10D0332_H0336:397b-14": "to // bcom ldan 'das /",
    "K10D0332_H0336:398a-0": "phyag dar bgyis pas @398a *//",
    "K10D0332_H0336:398a-1": "dge ba'i rtsa ba cir 'gyur lags /",
    "K10D0332_H0336:398a-2": "dkyil 'khor bgyis pas cir 'gyur lags //",
    "K10D0332_H0336:398a-3": "skyabs su mchi ba dang /",
    "K10D0332_H0336:398a-4": "bslab pa'i gzhi rnams kyi dge bas ni cir 'gyur lags /",
    "K10D0332_H0336:398a-5": "de bzhin gshegs pa la phyag 'tshal ba'i thal mo sbyar ba'i sug las kyis ni cir 'gyur lags /",
    "K10D0332_H0336:398a-6": "bcom ldan 'das /",
    "K10D0332_H0336:398a-7": "dge ba'i rtsa ba 'khor bar bas par mi 'gyur zhing yongs su gtugs par mi 'gyur la /",
    "K10D0332_H0336:398a-8": "bas ma 'tshal pa'i mya ngan las 'das pa thob par 'gyur ba ni gang lags /",
    "K10D0332_H0336:398a-9": "de bzhin gshegs pa'i sku gzugs bgyis pas ni cir 'gyur lags //",
    "K10D0332_H0336:398a-10": "bcom ldan 'das kyis bka' stsal pa /",
    "K10D0332_H0336:398a-11": "kun dga' bo /",
    "K10D0332_H0336:398a-12": "phyag dar byas pa'i phan yon ni lngar 'gyur te /",
    "K10D0332_H0336:398a-13": "lnga gang zhe na /",
    "K10D0332_H0336:398a-14": "kun dga' bo /",
    "K10D0332_H0336:398a-15": "'di lta ste /",
    "K10D0332_H0336:398a-16": "bdag gi sems dang bar 'gyur ba dang /",
    "K10D0332_H0336:398a-17": "gzhan gyi sems dang bar 'gyur ba dang /",
    "K10D0332_H0336:398a-18": "lha rnams dga' bar 'gyur ba dang /",
    "K10D0332_H0336:398a-19": "mdzes pa'i las byas shing bsags pa dang /",
    "K10D0332_H0336:398a-20": "lus zhig nas bde 'gro mtho ris kyi 'jig rten gyi lha rnams su skye bar 'gyur bo /",
    "K10D0332_H0336:398a-21": "kun dga' bo /",
    "K10D0332_H0336:398a-22": "gang la la zhig gis de bzhin gshegs pa'i ched",
    "K10D0332_H0336:398a-23": "du dkyil 'khor gru bzhi pa byed na de byang",
    "K10D0332_H0336:398a-24": "gi sgra mi snyan gyi gling gi dbang phyug gi",
    "K10D0332_H0336:398a-25": "bdag por 'byung ba'i lus kyi gnas sum cu rtsa",
    "K10D0332_H0336:398a-26": "gsum gyi lha rnams su skye bar 'gyur bar nga",
    "K10D0332_H0336:398b-0": "@398b smra'o // kun dga' bo /",
    "K10D0332_H0336:398b-1": "gang la la zhig gis de bzhin gshegs pa'i ched",
    "K10D0332_H0336:398b-2": "du dkyil 'khor zlum po byed na de nub kyi",
    "K10D0332_H0336:398b-3": "bal glang spyod kyi gling gi dbang phyug gi bdag",
    "K10D0332_H0336:398b-4": "por 'gyur zhing lus zhig nas 'thab bral gyi lha",
    "K10D0332_H0336:398b-5": "rnams su skye bar 'gyur bar nga smra'o //",
    "K10D0332_H0336:398b-6": "kun dga' bo /",
    "K10D0332_H0336:398b-7": "gang la la zhig gis sangs rgyas bcom ldan 'das",
    "K10D0332_H0336:398b-8": "la sems dad pas dkyil 'khor zla gam lta bu",
    "K10D0332_H0336:398b-9": "byed na de shar gyi lus 'phags gling gi dbang",
    "K10D0332_H0336:398b-10": "phyug gi bdag por 'gyur zhing lus zhig nas dga'",
    "K10D0332_H0336:398b-11": "ldan gyi lha rnams su skye bar 'gyur bar nga",
    "K10D0332_H0336:398b-12": "smra'o // kun dga' bo /",
    "K10D0332_H0336:398b-13": "gang la la zhig gis sangs rgyas bcom ldan 'das",
    "K10D0332_H0336:398b-14": "la sems dad pas dkyil 'khor shing rta'i dbyibs lta",
    "K10D0332_H0336:398b-15": "bur byed na dzambu'i gling gi dbang phyug gi bdag",
    "K10D0332_H0336:398b-16": "por 'gyur zhing lus zhig nas 'phrul dga'i lha rnams",
    "K10D0332_H0336:398b-17": "su skye bar 'gyur bar nga smra'o //",
    "K10D0332_H0336:398b-18": "kun dga' bo /",
    "K10D0332_H0336:398b-19": "gang la la zhig gis sangs rgyas la skyabs su 'gro ba dang /",
    "K10D0332_H0336:398b-20": "gang chos dang /",
    "K10D0332_H0336:398b-21": "dge 'dun la skyabs su 'gro zhing bslab pa'i gzhi",
    "K10D0332_H0336:398b-22": "rnams kyang mnos nas yongs su srung bar byed na",
    "K10D0332_H0336:398b-23": "/ kun dga' bo /",
    "K10D0332_H0336:398b-24": "dge ba'i rtsa ba de'i bsod nams ni dpag tu med cing grangs med par nga smra ste /",
    "K10D0332_H0336:398b-25": "nyan thos dang /",
    "K10D0332_H0336:398b-26": "rang sangs rgyas thams cad kyis mya ngan las 'das",
    "K10D0332_H0336:398b-27": "pa'i mthar thug pa'i bar du mtha' gzung bar mi",
    "K10D0332_H0336:398b-28": "nus par nga smra'o //",
    "K10D0332_H0336:399a-0": "de nas bcom ldan 'das kyis tshe dang ldan @399a *//",
    "K10D0332_H0336:399a-1": "pa kun dga' bo'i sems thugs su chud nas ljags",
    "K10D0332_H0336:399a-2": "padma dmar po'i 'dab ma dri ma med cing lo",
    "K10D0332_H0336:399a-3": "ma 'jam pa dang /",
    "K10D0332_H0336:399a-4": "mtshal dmar po dang /",
    "K10D0332_H0336:399a-5": "shing mya ngan 'tshang gi lo ma dang /",
    "K10D0332_H0336:399a-6": "zangs kyi glegs ma srab mo dang 'dra la chu",
    "K10D0332_H0336:399a-7": "zheng gab pas zhal gyi dkyil 'khor dbu'i skra mtshams",
    "K10D0332_H0336:399a-8": "la thug pa'i bar thams cad du brkyang nas kun",
    "K10D0332_H0336:399a-9": "dga' bo la bka' stsal pa /",
    "K10D0332_H0336:399a-10": "kun dga' bo /",
    "K10D0332_H0336:399a-11": "khyod kyis brdzun du smra ba dang /",
    "K10D0332_H0336:399a-12": "phra ma dang /",
    "K10D0332_H0336:399a-13": "tshig rtsub po dang /",
    "K10D0332_H0336:399a-14": "tshig kyal pa smra ba la lce 'di lta bu mthong ngam /",
    "K10D0332_H0336:399a-15": "btsun pa /",
    "K10D0332_H0336:399a-16": "ma lags so //",
    "K10D0332_H0336:399a-17": "kun dga' bo /",
    "K10D0332_H0336:399a-18": "de bzhin gshegs pa dgra bcom pa yang dag par",
    "K10D0332_H0336:399a-19": "rdzogs pa'i sangs rgyas rnams ni bden pa gsung ba",
    "K10D0332_H0336:399a-20": "yin no // kun dga' bo /",
    "K10D0332_H0336:399a-21": "gang la la thal mo sbyar te /",
    "K10D0332_H0336:399a-22": "bcom ldan 'das de bzhin gshegs pa dgra bcom pa",
    "K10D0332_H0336:399a-23": "yang dag par rdzogs pa'i sangs rgyas de la phyag",
    "K10D0332_H0336:399a-24": "'tshal lo // phyag 'tshal lo zhes phyag 'tshal bar",
    "K10D0332_H0336:399a-25": "byed na sems can de dag ngas yongs su bzung",
    "K10D0332_H0336:399a-26": "zhing yongs su mya ngan las 'das pa yin no",
    "K10D0332_H0336:399a-27": "'tshal lo // // sems can de rnams la ni nga thugs khral chung ba yin no //",
    "K10D0332_H0336:399a-28": "de ci'i phyir zhe na /",
    "K10D0332_H0336:399a-29": "kun dga' bo /",
    "K10D0332_H0336:399a-30": "'di ltar de bzhin gshegs pa'i chos kyi dbyings ni shin tu rab tu gnas pa yin no //",
    "K10D0332_H0336:399a-31": "de shin tu rab tu gnas pa'i phyir thal mo",
    "K10D0332_H0336:399a-32": "sbyar ba'ang chud za bar mi 'gyur na sbyin pa",
    "K10D0332_H0336:399b-0": "la sogs @399b pa byed pa lta smos kyang ci",
    "K10D0332_H0336:399b-1": "dgos / kun dga' bo /",
    "K10D0332_H0336:399b-2": "ltos shig /",
    "K10D0332_H0336:399b-3": "skyes bu zhig la rang gi gzar bu bkrus pa tsam mam /",
    "K10D0332_H0336:399b-4": "phor bu bkrus pa tsam pa'am /",
    "K10D0332_H0336:399b-5": "phru ldog bkrus pa tsam gang yin pa de'ang yod la /",
    "K10D0332_H0336:399b-6": "gal te de 'di snyam du /",
    "K10D0332_H0336:399b-7": "'di na gnas pa'i srog chags thams cad 'dis bde",
    "K10D0332_H0336:399b-8": "bar gyur snyam du sems shing gtor khung du 'bor",
    "K10D0332_H0336:399b-9": "bar byed na / kun dga' bo /",
    "K10D0332_H0336:399b-10": "'on kyang bsod nams skye ba'i sgor 'gyur bar nga",
    "K10D0332_H0336:399b-11": "smra na mir gyur pa lta smos kyang ci dgos",
    "K10D0332_H0336:399b-12": "/ kun dga' bo /",
    "K10D0332_H0336:399b-13": "gsum po 'di dag ni bar gyi bskal pa dag yin no //",
    "K10D0332_H0336:399b-14": "gsum gang zhe na /",
    "K10D0332_H0336:399b-15": "mtshan gyi bar gyi bskal pa dang /",
    "K10D0332_H0336:399b-16": "nad kyi bar gyi bskal pa dang /",
    "K10D0332_H0336:399b-17": "mu ge'i bar gyi bskal pa'o //",
    "K10D0332_H0336:399b-18": "kun dga' bo /",
    "K10D0332_H0336:399b-19": "de la gang gis nyi ma gcig cig srog gcod",
    "K10D0332_H0336:399b-20": "pa spong zhing yang dag par blangs te; gnas par",
    "K10D0332_H0336:399b-21": "byed na de mtshon gyi bar gyi bskal par mi",
    "K10D0332_H0336:399b-22": "skye bar 'gyur ro //",
    "K10D0332_H0336:399b-23": "gang zhig gis aa ru ra gcig tsam yang dge",
    "K10D0332_H0336:399b-24": "'dun la dbul bar byed na de nad kyi bar",
    "K10D0332_H0336:399b-25": "gyi bskal par mi skye bar 'gyur ro //",
    "K10D0332_H0336:399b-26": "gang zhig gis zas nal tse gang tsam dge 'dun",
    "K10D0332_H0336:399b-27": "la phul na de mu ge'i bar gyi bskal par",
    "K10D0332_H0336:399b-28": "mi skye bar 'gyur ro //",
    "K10D0332_H0336:399b-29": "kun dga' bo /",
    "K10D0332_H0336:399b-30": "dge ba'i rtsa ba gsum po 'di dag bskyed pa",
    "K10D0332_H0336:399b-31": "ni 'khor bar zad par mi 'gyur zhing yongs su",
    "K10D0332_H0336:399b-32": "gtugs par mi 'gyur la zad mi shes pa'i mya",
    "K10D0332_H0336:399b-33": "ngan las 'das pa thob par 'gyur bar byed pa",
    "K10D0332_H0336:400a-0": "yin no // @400a *//",
    "K10D0332_H0336:400a-1": "gsum po gang dag ce na /",
    "K10D0332_H0336:400a-2": "kun dga' bo /",
    "K10D0332_H0336:400a-3": "sangs rgyas la dge ba'i rtsa ba bskyed pa ni",
    "K10D0332_H0336:400a-4": "'khor bar zad par mi 'gyur zhing yongs su gtugs",
    "K10D0332_H0336:400a-5": "par mi 'gyur la zad mi shes pa'i mya ngan",
    "K10D0332_H0336:400a-6": "las 'das pa thob par byed pa yin no //",
    "K10D0332_H0336:400a-7": "chos la dge ba'i rtsa ba bskyed pa dang /",
    "K10D0332_H0336:400a-8": "dge 'dun la bskyed pa ni 'khor bar zad par",
    "K10D0332_H0336:400a-9": "mi 'gyur zhing yongs su gtugs par mi 'gyur la",
    "K10D0332_H0336:400a-10": "zad mi shes pa'i mya ngan las 'das pa thob",
    "K10D0332_H0336:400a-11": "par byed pa yin no //",
    "K10D0332_H0336:400a-12": "de nas bcom ldan 'das kyis de bzhin gshegs pa'i",
    "K10D0332_H0336:400a-13": "yon tan bstan pa'i phyir kun dga' bo la bka'",
    "K10D0332_H0336:400a-14": "stsal pa / kun dga' bo //",
    "K10D0332_H0336:400a-15": "khyod kyi dzambu'i gling gi gling mthong ngam /",
    "K10D0332_H0336:400a-16": "kye btsun pa /",
    "K10D0332_H0336:400a-17": "mthong lags so //",
    "K10D0332_H0336:400a-18": "kun dga' bo /",
    "K10D0332_H0336:400a-19": "dzambu'i gling gi gling ni zheng du ni dpag tshad bdun stong /",
    "K10D0332_H0336:400a-20": "chur yang dpag tshad bdun stong ste /",
    "K10D0332_H0336:400a-21": "byang gi zhing ni che /",
    "K10D0332_H0336:400a-22": "lho'i ni shing rta'i dbyibs so //",
    "K10D0332_H0336:400a-23": "de rigs kyi bu'am /",
    "K10D0332_H0336:400a-24": "rigs kyi bu mo dad pa can la las rin",
    "K10D0332_H0336:400a-25": "po che sna bdun gyis bkang ste rgyun du zhugs",
    "K10D0332_H0336:400a-26": "pa rnams dang / lan gcig phyir 'ong ba rnams dang /",
    "K10D0332_H0336:400a-27": "phyir mi 'ong ba rnams dang /",
    "K10D0332_H0336:400a-28": "dgra bcom pa rnams dang /",
    "K10D0332_H0336:400a-29": "rang sangs rgyas rnams dang /",
    "K10D0332_H0336:400a-30": "phyogs bzhi'i dge slong gi dge 'dun la 'bul bar byed pa dang /",
    "K10D0332_H0336:400a-31": "gang zhig de bzhin gshegs pa dgra bcom pa yang",
    "K10D0332_H0336:400b-0": "dag par rdzogs pa'i sangs rgyas yongs @400b su mya",
    "K10D0332_H0336:400b-1": "ngan las 'das pa'i mchod rten 'jim pa las skyu",
    "K10D0332_H0336:400b-2": "ru ra tsam byed du 'jug /",
    "K10D0332_H0336:400b-3": "srog shing khab tsam 'dzugs su 'jug /",
    "K10D0332_H0336:400b-4": "gdugs ni rgya shug gi lo ma tsam 'gebs su",
    "K10D0332_H0336:400b-5": "'jug cing sku gzugs nas 'bru tsam byed du 'jug",
    "K10D0332_H0336:400b-6": "la / sku gdung yungs kar gyi 'bru tsam 'jug par byed na /",
    "K10D0332_H0336:400b-7": "kun dga' bo /",
    "K10D0332_H0336:400b-8": "'di nyid de bas bsod nams shin tu mang bar nga smra'o //",
    "K10D0332_H0336:400b-9": "kun dga' bo /",
    "K10D0332_H0336:400b-10": "dzambu'i gling gi gling lta zhog gi /",
    "K10D0332_H0336:400b-11": "kun dga' bo /",
    "K10D0332_H0336:400b-12": "shar gyi lus 'phags zhes bya ba'i gling zheng du'ang dpag tshad brgyad stong /",
    "K10D0332_H0336:400b-13": "chur yang dag tshad brgyad stong kun nas zla ba gam pa lta bu zhig yod de /",
    "K10D0332_H0336:400b-14": "de rigs kyi bu'am /",
    "K10D0332_H0336:400b-15": "de rigs kyi bu mo dad pa can la las rin po che sna bdun gyis bkang ste /",
    "K10D0332_H0336:400b-16": "rgyun du zhugs pa rnams dang /",
    "K10D0332_H0336:400b-17": "lan gcig phyir 'ong ba rnams dang /",
    "K10D0332_H0336:400b-18": "phyir mi 'ong ba rnams dang /",
    "K10D0332_H0336:400b-19": "dgra bcom pa rnams dang /",
    "K10D0332_H0336:400b-20": "rang sangs rgyas rnams dang /",
    "K10D0332_H0336:400b-21": "phyogs bzhi'i dge slong gi dge 'dun la dbul bar byed pa dang /",
    "K10D0332_H0336:400b-22": "gang zhig de bzhin gshegs pa dgra bcom pa yang",
    "K10D0332_H0336:400b-23": "dag par rdzogs pa'i sangs rgyas yongs su mya ngan",
    "K10D0332_H0336:400b-24": "las 'das pa'i mchod rten 'jim pa las skyu ru",
    "K10D0332_H0336:400b-25": "ra tsam byed du 'jug /",
    "K10D0332_H0336:400b-26": "srog shing kha ba tsam 'dzugs su 'jug /",
    "K10D0332_H0336:400b-27": "gdugs ni rgya shug gi lo ma tsam 'gebs su",
    "K10D0332_H0336:400b-28": "'jug cing sku gzugs nas 'bru tsam byed du 'jug",
    "K10D0332_H0336:401a-0": "/ sku gdung yungs kar gyi 'bru tsam @401a *//",
    "K10D0332_H0336:401a-1": "'jug par byed na /",
    "K10D0332_H0336:401a-2": "kun dga' bo /",
    "K10D0332_H0336:401a-3": "'di nyid da bas bsod nams shin tu mang bar nga smra'o //",
    "K10D0332_H0336:401a-4": "kun dga' bo /",
    "K10D0332_H0336:401a-5": "dzambu'i gling gi gling lta'ang zhog /",
    "K10D0332_H0336:401a-6": "shar gyi lus 'phags kyi gling lta'ang zhog gi /",
    "K10D0332_H0336:401a-7": "kun dga' bo /",
    "K10D0332_H0336:401a-8": "nub kyi ba glang spyod ces bya ba'i gling zheng du dpag tshad dgu stong /",
    "K10D0332_H0336:401a-9": "chur yang dpag tshad dgu stong pa kun nas zla ba nya ba lta bu zhig yod de /",
    "K10D0332_H0336:401a-10": "de rigs kyi bu'am /",
    "K10D0332_H0336:401a-11": "rigs kyi bu mo dad pa can la las rin po che sna bdun gyis bkang ste /",
    "K10D0332_H0336:401a-12": "rgyun du zhugs pa rnams dang /",
    "K10D0332_H0336:401a-13": "lan gcig phyir 'ong ba rnams dang /",
    "K10D0332_H0336:401a-14": "phyir mi 'ong ba rnams dang /",
    "K10D0332_H0336:401a-15": "dgra bcom pa rnams dang /",
    "K10D0332_H0336:401a-16": "rang sangs rgyas rnams sam /",
    "K10D0332_H0336:401a-17": "phyogs bzhi'i dge slong gi dge 'dun la 'bul bar byed pa dang /",
    "K10D0332_H0336:401a-18": "gang de bzhin gshegs pa dgra bcom pa yang dag",
    "K10D0332_H0336:401a-19": "par rdzogs pa'i sangs rgyas yongs su mya ngan las",
    "K10D0332_H0336:401a-20": "'das pa'i mchod rten 'jim pa las skyu ru ra",
    "K10D0332_H0336:401a-21": "tsam du byed du 'jug /",
    "K10D0332_H0336:401a-22": "srog shing khab tsam 'dzugs su 'jug /",
    "K10D0332_H0336:401a-23": "gdugs ni rgya shug gi lo ma tsam 'gebs su",
    "K10D0332_H0336:401a-24": "'jug cing sku gzugs nas 'bru tsam byed du 'jug",
    "K10D0332_H0336:401a-25": "la / sku gdung yungs kar gyi 'bru tsam 'jug par byed na /",
    "K10D0332_H0336:401a-26": "kun dga' bo /",
    "K10D0332_H0336:401a-27": "'di nyid de bas bsod nams shin tu mang nga smra'o //",
    "K10D0332_H0336:401a-28": "kun dga' bo /",
    "K10D0332_H0336:401a-29": "dzambu'i gling gi gling lta'ang zhog /",
    "K10D0332_H0336:401b-0": "shar gyi lus 'phags @401b po'i gling lta'ang zhog /",
    "K10D0332_H0336:401b-1": "nub kyi ba glang spyod kyi gling lta'ang zhog gi /",
    "K10D0332_H0336:401b-2": "kun dga' bo /",
    "K10D0332_H0336:401b-3": "byang gi sgra mi snyan zhes bya ba'i gling zheng du dpag tshad khri /",
    "K10D0332_H0336:401b-4": "chur yang dpag tshad khri pa kun nas gru bzhi pa zhig yod de /",
    "K10D0332_H0336:401b-5": "de rigs kyi bu'am /",
    "K10D0332_H0336:401b-6": "rigs kyi bu mo dad pa can la las rin po che sna bdun gyis bkang ste /",
    "K10D0332_H0336:401b-7": "rgyun du zhugs pa rnams dang /",
    "K10D0332_H0336:401b-8": "lan gcig phyir 'ong ba rnams dang /",
    "K10D0332_H0336:401b-9": "phyir mi 'ong ba rnams dang /",
    "K10D0332_H0336:401b-10": "dgra bcom pa rnams dang /",
    "K10D0332_H0336:401b-11": "rang sangs rgyas rnams sam /",
    "K10D0332_H0336:401b-12": "phyogs bzhi'i dge slong gi dge 'dun la 'bul bar byed pa dang /",
    "K10D0332_H0336:401b-13": "gang de bzhin gshegs pa dgra bcom pa yang dag",
    "K10D0332_H0336:401b-14": "par rdzogs pa'i sangs rgyas yongs su mya ngan 'das",
    "K10D0332_H0336:401b-15": "pa'i mchod rten 'jim pa las skyu ru ra tsam",
    "K10D0332_H0336:401b-16": "byed du 'jug / srog shing ni khab tsam 'dzugs su 'jug /",
    "K10D0332_H0336:401b-17": "gdugs ni rgya shug gi lo ma tsam 'gebs su",
    "K10D0332_H0336:401b-18": "'jug cing sku gzugs nas 'bru tsam byed du 'jug",
    "K10D0332_H0336:401b-19": "la / sku gdungs yungs kar gyi 'bru tsam 'jug par byed na /",
    "K10D0332_H0336:401b-20": "kun dga' bo; 'di nyid de bas bsod nams shin tu mang bar nga smra'o //",
    "K10D0332_H0336:401b-21": "kun dga' bo /",
    "K10D0332_H0336:401b-22": "dzambu'i gling gi gling lta'ang zhog /",
    "K10D0332_H0336:401b-23": "shar gyi lus 'phags kyi gling lta'ang zhog /",
    "K10D0332_H0336:401b-24": "nub kyi ba glang spyod kyi gling yang lta zhog /",
    "K10D0332_H0336:401b-25": "byang gi sgra mi snyan gyi gling lta'ang zhog gi /",
    "K10D0332_H0336:401b-26": "kun dga' bo /",
    "K10D0332_H0336:401b-27": "lha rnams kyi dbang po brgya byin gyi khang bzang rnam par rgyal ba zhes bya ba yod de /",
    "K10D0332_H0336:402a-0": "de rigs kyi @402a *//",
    "K10D0332_H0336:402a-1": "bu'am /",
    "K10D0332_H0336:402a-2": "rigs kyi bu mo dad pa can la las rin po che sna bdun gyis bkang ste /",
    "K10D0332_H0336:402a-3": "rgyun du zhugs pa rnams dang /",
    "K10D0332_H0336:402a-4": "lan gcig phyir 'ong ba rnams dang /",
    "K10D0332_H0336:402a-5": "phyir mi 'ong ba rnams dang /",
    "K10D0332_H0336:402a-6": "dgra bcom pa rnams dang /",
    "K10D0332_H0336:402a-7": "rang sangs rgyas rnams dang /",
    "K10D0332_H0336:402a-8": "phyogs bzhi'i dge slong gi dge 'dun la 'bul bar byed pa dang /",
    "K10D0332_H0336:402a-9": "gang de bzhin gshegs pa dgra bcom pa yang dag",
    "K10D0332_H0336:402a-10": "par rdzogs pa'i sangs rgyas yongs su mya ngan las",
    "K10D0332_H0336:402a-11": "'das pa'i mchod rten 'jim pa las skyu ru ra",
    "K10D0332_H0336:402a-12": "tsam byed du 'jug /",
    "K10D0332_H0336:402a-13": "srog shing khab tsam 'dzugs su 'jug /",
    "K10D0332_H0336:402a-14": "gdugs ni rgya shug gi lo ma tsam 'gebs su",
    "K10D0332_H0336:402a-15": "'jug cing sku gzugs nas 'bru tsam byed du 'jug",
    "K10D0332_H0336:402a-16": "la / sku gdung yungs kar gyi 'bru tsam 'jug par byed na /",
    "K10D0332_H0336:402a-17": "kun dga' bo /",
    "K10D0332_H0336:402a-18": "'di nyid de bas bsod nams shin tu rab tu mang bar nga smra'o //",
    "K10D0332_H0336:402a-19": "kun dga' bo /",
    "K10D0332_H0336:402a-20": "dzambu'i gling gi gling lta'ang zhog /",
    "K10D0332_H0336:402a-21": "shar gyi lus 'phags kyi gling lta'ang zhog //",
    "K10D0332_H0336:402a-22": "nub kyi ba glang spyod kyi gling lta'ang zhog /",
    "K10D0332_H0336:402a-23": "byang gi sgra mi snyan gyi gling lta'ang zhog /",
    "K10D0332_H0336:402a-24": "lha rnams kyi dbang po brgya byin gyi khang bzang rnam par rgyal ba lta'ang zhog gi /",
    "K10D0332_H0336:402a-25": "kun dga' bo; stong gsum gyi stong chen po'i 'jig rten gyi khams yod de /",
    "K10D0332_H0336:402a-26": "de rigs kyi du'am /",
    "K10D0332_H0336:402a-27": "rigs kyi bu mo gang la las rin po che sna bdun gyis bkang ste /",
    "K10D0332_H0336:402b-0": "rgyun du zhugs pa rnams @402b dang /",
    "K10D0332_H0336:402b-1": "lan gcig phyir 'ong ba'i rnams dang /",
    "K10D0332_H0336:402b-2": "phyir mi 'ong ba rnams dang /",
    "K10D0332_H0336:402b-3": "dgra bcom pa rnams dang /",
    "K10D0332_H0336:402b-4": "rang sangs rgyas rnams sam /",
    "K10D0332_H0336:402b-5": "phyogs bzhi'i dge slong gi dge 'dun la 'bul bar byed pa dang /",
    "K10D0332_H0336:402b-6": "gang zhig de bzhin gshegs pa dgra bcom pa yang",
    "K10D0332_H0336:402b-7": "dag par rdzogs pa'i sangs rgyas yongs su mya ngan",
    "K10D0332_H0336:402b-8": "las 'das pa'i mchod rten 'jim pa las skyu ru",
    "K10D0332_H0336:402b-9": "ra tsam byed du 'jug /",
    "K10D0332_H0336:402b-10": "srog shing ni khab tsam 'dzugs su 'jug /",
    "K10D0332_H0336:402b-11": "gdugs ni rgya shug gi lo ma tsam 'gebs su",
    "K10D0332_H0336:402b-12": "'jug cing sku gzugs nas 'bru tsam byed du 'jug",
    "K10D0332_H0336:402b-13": "la / sku gdung yungs kar gyi 'bru tsam 'jug par byed na /",
    "K10D0332_H0336:402b-14": "kun dga' bo /",
    "K10D0332_H0336:402b-15": "'di nyid de bas bsod nams shin tu rab tu mang bar nga smra'o //",
    "K10D0332_H0336:402b-16": "de ci'i phyir zhe na /",
    "K10D0332_H0336:402b-17": "kun dga' bo /",
    "K10D0332_H0336:402b-18": "'di ltar de bzhin gshegs pa dgra bcom pa yang",
    "K10D0332_H0336:402b-19": "dag par rdzogs pa'i sangs rgyas ni sbyin pa dpag",
    "K10D0332_H0336:402b-20": "tu med pa / tshul khrims dpag tu med pa /",
    "K10D0332_H0336:402b-21": "bzod pa dpag tu med pa /",
    "K10D0332_H0336:402b-22": "brtson 'grus dpag tu med pa /",
    "K10D0332_H0336:402b-23": "bsam gtan dpag tu med pa /",
    "K10D0332_H0336:402b-24": "shes rab dpag tu med pa /",
    "K10D0332_H0336:402b-25": "byams pa nas /",
    "K10D0332_H0336:402b-26": "btang snyoms kyi bar du dpag tu med de /",
    "K10D0332_H0336:402b-27": "kun dga' bo /",
    "K10D0332_H0336:402b-28": "de bzhin gshegs pa dgra bcom pa yang dag par",
    "K10D0332_H0336:402b-29": "rdzogs pa'i sangs rgyas ni yon tan dpag tu med",
    "K10D0332_H0336:402b-30": "pa dang ldan pa'i phyir ro //",
    "K10D0332_H0336:403a-0": "bcom ldan 'das kyis de skad ces bka' stsal nas tshe dang ldan pa @403a *//",
    "K10D0332_H0336:403a-1": "kun dga' bo dang /",
    "K10D0332_H0336:403a-2": "dge slong de dag bcom ldan 'das kyis gsungs pa",
    "K10D0332_H0336:403a-3": "la rjes su yi rangs nas mngon par bstod do",
    "K10D0332_H0336:403a-4": "// khang bu brtsegs pa'i mdo rdzogs so;; ;;zhus chen",
    "K10D0332_H0336:403a-5": "gyi lotstsha ba ratna rakshi tas bsgyur cing zhus te"
}