{
    "NG0255:1": "sa chu la sogs rnam pa tha dad pa //",
    "NG0255:2": "mtshan ma mngon du gsal bar gyur na yang *//",
    "NG0255:3": "don gyi lha mo bzhi yi dbyings la rdzogs //",
    "NG0255:4": "man ngag sbas pa'i lung du grags pa'o //",
    "NG0255:5": "sa la gnas pa'i skyes bu yang *//",
    "NG0255:6": "rab kyi gdams ngag rna brgyud pa //",
    "NG0255:7": "'di rtags tshe rabs nges pa'i rnal 'byor pas //",
    "NG0255:8": "rigs dang tshad ma sbyor ba'i nges blo yin //",
    "NG0255:9": "sems kyi gting du zhen pa gyur pa ni //",
    "NG0255:10": "sbas pa'i man ngag snod dang mi 'gal bas //",
    "NG0255:11": "lta bas ji ltar chod bzhin gdon mi za //",
    "NG0255:12": "dbang chen 'dus pa'i tan+t+ra las //",
    "NG0255:13": "man ngag sbas pa'i le'u ste nyi shu rtsa dgu pa'o ///",
    "NG0255:14": "/ lta ba rgya mtsho'i le'u 'di //",
    "NG0255:15": "snod ldan rnal 'byor don du gsungs //",
    "NG0255:16": "bden pa gnyis kyi lam mtshon te //",
    "NG0255:17": "sa dang sa yi rim pa bzhin //",
    "NG0255:18": "bgrod nas phyin par 'dod pa gang *//",
    "NG0255:19": "mdongs pas nam mkhar bsnyeg pa bzhin //",
    "NG0255:20": "phyin pa'i gnas med khyab pa la //",
    "NG0255:21": "gnas las 'phos pa med pas nas //",
    "NG0255:22": "lta ba rgya mtsho bzhin du blta //",
    "NG0255:23": "rten cing 'brel bar bcas pa yi //",
    "NG0255:24": "phyi nang 'bras bu rgyur bcas kun //",
    "NG0255:25": "lugs dang lugs las ldog pa ni //",
    "NG0255:26": "sa yi rim par 'dod pa dag / smig rgyu bzhin du chur dmigs te //",
    "NG0255:27": "phrad par mi 'gyur phyin mi 'gyur //",
    "NG0255:28": "'on kyang ma bgrod sar bzhag pas //",
    "NG0255:29": "lta ba rgya mtsho bzhin du blta //",
    "NG0255:30": "dmigs su med par dmigs bya ba //",
    "NG0255:31": "de nyid dmigs pa chen po ste //",
    "NG0255:32": "mtshan ma med dang bcas pa yang *//",
    "NG0255:33": "mtshon pa yul dang bral lo zhes //",
    "NG0255:34": "thams cad dmigs pa'i yul las 'das //",
    "NG0255:35": "bla med go 'phang bgrod pa yang *//",
    "NG0255:36": "ma bgrod phyin pas bla na med //",
    "NG0255:37": "lta ba rgya mtsho bzhin du blta //",
    "NG0255:38": "dag pa'i don phyir rang gi rig rtogs pas //",
    "NG0255:39": "bran dang rje bo lta bu'i tshul gyis kyang *//",
    "NG0255:40": "sangs rgyas sa yi go rim btsal btar 'dod //",
    "NG0255:41": "phyi nang dag pa'i rgyu rkyen tshogs pa yis //",
    "NG0255:42": "mtho ris lha yi gnas thob gang yin pa //",
    "NG0255:43": "lta ba 'di yi lung du lhan ne ba //",
    "NG0255:44": "rgya mtsho bzhin du g.yo ba med par blta //",
    "NG0255:45": "de nyid gzhi dang ldan par bsgom pa yang *//",
    "NG0255:46": "gang la mi rtog ci la mi chags te //",
    "NG0255:47": "me long bzhin du rig pa mngon sum yal //",
    "NG0255:48": "'bras bu lam du ma nor rtsol ba ni //",
    "NG0255:49": "bsgom pa'i mthu yod 'phags lam ring ba yang *//",
    "NG0255:50": "lta ba rgya mtsho bzhin du blta //",
    "NG0255:51": "byin rlabs chen po sangs rgyas khyad par can //",
    "NG0255:52": "thams cad lha yi dngos grub pas //",
    "NG0255:53": "rig pa sgom par bcas pa yis //",
    "NG0255:54": "sa dang sa yi rim pa bgrod pa yang *//",
    "NG0255:55": "theg pa mchog gi ngang la ye gnas pas //",
    "NG0255:56": "lta ba rgya mtsho bzhin du zab mor blta //",
    "NG0255:57": "'byung dang 'byung 'gyur yab yum yin pas na //",
    "NG0255:58": "drug lnga nyid kyang ye nas sangs rgyas pas //",
    "NG0255:59": "sdug bsngal chu bor bying ba'i 'gro ba rnams //",
    "NG0255:60": "sgrol dang sbyor ba'i phrin las zab mo yis //",
    "NG0255:61": "zhing bcu gnas su sgrol ba'i sangs rgyas kyang *//",
    "NG0255:62": "lta ba 'di yi ngang du @#//",
    "NG0255:63": "sangs rgyas pas //",
    "NG0255:64": "lta ba rgya mtsho bzhin du lhun gyis grub //",
    "NG0255:65": "sna tshogs kun tu bzang po rdo rje sems //",
    "NG0255:66": "de nyid ma skyes pa ni yum gyi mkha' //",
    "NG0255:67": "snang la rang bzhin med par yab kyi dbyings //",
    "NG0255:68": "de yang dbyer med 'bras bu sku gsung thugs //",
    "NG0255:69": "rtsol dang bral ba'i sa la dgod pa yang *//",
    "NG0255:70": "lta ba'i ngang la rgya mtsho ji bzhin du //",
    "NG0255:71": "rgya mtsho chen por chu bo kun 'bab ltar //",
    "NG0255:72": "theg pa'i rgyal po kun tu bzang po 'di //",
    "NG0255:73": "bde mchog lhun gyis grub pa'i man ngag pas //",
    "NG0255:74": "ming dang mtshan ma'i spyod yul ma yin te //",
    "NG0255:75": "dbye ba med pa'i ngang du rdzogs sangs rgyas //",
    "NG0255:76": "lta ba rgya mtsho'i ting 'dzin ye nas dag / de bas lta ba rgya mtsho bzhin du blta //",
    "NG0255:77": "gu ya sa ma ya yi thugs ka nas //",
    "NG0255:78": "skal ldan 'ga' yi don du gsungs pa ni //",
    "NG0255:79": "snod min phal gyi spyod yul ma yin pas //",
    "NG0255:80": "chu srin dang ni nor bu rin chen tshul //",
    "NG0255:81": "rgya mtsho'i gting gi rdo ltar khar phyung min //",
    "NG0255:82": "rmongs shing 'chal bas gal te khar phyung na //",
    "NG0255:83": "rang gzhan ngan song gsum du nges 'khyams na //",
    "NG0255:84": "gdeng dang ldan pa'i skyes bu'i tugs la brnag / dbang chen 'dus pa'i tan+t+ra las //",
    "NG0255:85": "lta bu rgya mtsho'i le'u ste sum cu pa'o //",
    "NG0255:86": "// dngos grub brnyes pa'i rnal 'byor dbang phyug gis",
    "NG0255:87": "// sgrub pa'i man ngag sbas pa ni //",
    "NG0255:88": "phyi rabs rnal 'byor skal rab la //",
    "NG0255:89": "snyan khyung brgyud nas gsungs pa dag / man ngag sbas pa'i le'u zhes bya ste //",
    "NG0255:90": "sngon tshe man ngag sbas pa'i bka' //",
    "NG0255:91": "dbang phyug go 'phang thob pa'i rgyu //",
    "NG0255:92": "sku gsung thugs su bsgrub pa la //",
    "NG0255:93": "bdud dang gshin rje dregs pa yis //",
    "NG0255:94": "dngos grub bar du gcod pa la //",
    "NG0255:95": "dpal gyi thugs rjes nan tan gyis //",
    "NG0255:96": "bdud dang srin po bsgral ba dang *//",
    "NG0255:97": "phyi rabs sngags 'chang sgrub pa po //",
    "NG0255:98": "dbang phyug gral du bzhag pa'i phyir //",
    "NG0255:99": "sbas pa'i tan+t+ra gsungs pa las //",
    "NG0255:100": "man ngag sbas pa 'di rnams so //",
    "NG0255:101": "pho brang rin chen gzhal yas khang *//",
    "NG0255:102": "gdan dang 'byung bar gyur pa rnams //",
    "NG0255:103": "dbang chen nyid kyi sku bskyed pa'i //",
    "NG0255:104": "'byung lnga yi ge hum la sbas //",
    "NG0255:105": "rigs la dbang ba'i he ru ka / rin chen khri bzhir sbas pa'o //",
    "NG0255:106": "ma tshogs dbang phyug nyi shu brgyad //",
    "NG0255:107": "'degs pa'i gdan du sbas par bshad //",
    "NG0255:108": "ma bdun gsang ba'i phyag rgya yang *//",
    "NG0255:109": "nyi ma bdun du sbas pa yin //",
    "NG0255:110": "gdan khri pad+mar brtsegs pa yang *//",
    "NG0255:111": "shes rab yum gyi rang bzhin te //",
    "NG0255:112": "gsang ba yum gyi b+ha gar sbas //",
    "NG0255:113": "zhe sdang rdo rje'i phyag rgya yang *//",
    "NG0255:114": "man ngag gsang bar brgyud pas ni //",
    "NG0255:115": "gar gyi dbang phyug sku la sbas //",
    "NG0255:116": "rdo rje dbyings kyi dkyil 'khor rnams //",
    "NG0255:117": "dbu lnga'i gzhal yas nyid la sbas //",
    "NG0255:118": "khro rgyal thabs kyis brgyud pa'i sku //",
    "NG0255:119": "dmar po srog gi rang bzhin ni //",
    "NG0255:120": "ha ya gri ba'i rta mgor sbas //",
    "NG0255:121": "hu~m ka ra dang khro bo brgyad //",
    "NG0255:122": "'khor ba zil gyis gnan pa'i phyir //",
    "NG0255:123": "chas dang ting 'dzin zhabs @#//",
    "NG0255:124": "su sbas //",
    "NG0255:125": "dur khrod gsang ba'i yum rnams ni //",
    "NG0255:126": "lha mo bzhi yang rab brgyud nas //",
    "NG0255:127": "rin chen gshog par sbas pa'o //",
    "NG0255:128": "ta krita bcu drug khros pa yang *//",
    "NG0255:129": "dur khrod phra men bcu drug ni //",
    "NG0255:130": "thabs dang shes rab tshul gyis su //",
    "NG0255:131": "phyag mtshan bcu drug nyid la sbas //",
    "NG0255:132": "sprul pa'i 'khor du grags pa kun //",
    "NG0255:133": "long ba'i tshogs su sbas pa'o //",
    "NG0255:134": "sgo ba chen po yum dang bcas //",
    "NG0255:135": "mgo dgu brtsegs pa nyid du sbas //",
    "NG0255:136": "bka' nyan las kyi mngag gzhug ma //",
    "NG0255:137": "cir yang snang zhing mdzad pa pas //",
    "NG0255:138": "dmigs pa bzhin du gzhal nas ni //",
    "NG0255:139": "dngos po med pa'i thig le che //",
    "NG0255:140": "phyi nang snod bcud ma lus phyag rgya'i sku //",
    "NG0255:141": "dngos dang dngos med mtshan ma thams cad kyang *//",
    "NG0255:142": "dang po nyid kyang skye 'gag med pa'i ngang *//",
    "NG0255:143": "dbyings nas ma g.yos g.yos pa'i mthu dang bral //",
    "NG0255:144": "mnyam pa chen por gcig pas sbas pa yin //",
    "NG0255:145": "de lta bas na don la mi gnyis kyang *//",
    "NG0255:146": "sgra mtha' mang po ji skad brjod pa ni //",
    "NG0255:147": "de nyid sgra mthar stong pas brjod du med //",
    "NG0255:148": "bsam du brjod med chos dbyings nam mkha' 'dra //",
    "NG0255:149": "de yi ngang las rdul tsam ma g.yos kyang *//",
    "NG0255:150": "byin rlabs so so'i rigs dang kha dog kun //",
    "NG0255:151": "ma 'dres bzhin du bye brag gsal ba yang *//",
    "NG0255:152": "ngo bo gcig nyid du mar sbas pa yin //",
    "NG0255:153": "'bar ba'i byin rlabs rmad du byung ba ni //",
    "NG0255:154": "che ba'i yon tan dpag gis mi lang bas //",
    "NG0255:155": "'ub kyis gcig par dbyer med pa //",
    "NG0255:156": "stong pa chen po'i 'bras bu mya ngan 'das //",
    "NG0255:157": "gsal ba'i phyag mtshan bcu drug 'bar ba ni //",
    "NG0255:158": "sprul pas klu srin 'dul bar khro bsar yang *//",
    "NG0255:159": "ye shes dbyings la sbyor ba mya ngan 'das //",
    "NG0255:160": "dbu rgyan tshar gsum phreng bas bklubs pa ni //",
    "NG0255:161": "dug sum sgrol zhing mdzes par snang ba yang *//",
    "NG0255:162": "dngos gzhi byang chub sems su mya ngan 'das //",
    "NG0255:163": "na bza' rdo rje'i go chas brgyan pa ni //",
    "NG0255:164": "gdul byar thabs su brjid par bstan pa yang *//",
    "NG0255:165": "rang bzhin nyid ni chos skur gcig pa'i phyir //",
    "NG0255:166": "ma skyes sems kyi ngang la mya ngan 'das //",
    "NG0255:167": "rta mgo ljang gu'i rgyan gyi bye brag kyang *//",
    "NG0255:168": "'khor ba mya ngan 'das par 'dzin pa'i phyir //",
    "NG0255:169": "rak+ta yum gyi klong du mya ngan 'das //",
    "NG0255:170": "sbrul nag gdu bu la sogs brgyan pa rnams //",
    "NG0255:171": "klu rgyal dbang du bsdu phyir snang ba ni //",
    "NG0255:172": "bkra shis klu yi rgyal sa gzung ba'i phyir //",
    "NG0255:173": "nag po ser po dmar po bsnams pa yang *//",
    "NG0255:174": "mtshan ma chos kyi dbyings su mya ngan 'das //",
    "NG0255:175": "stong khams khyab pa'i ral pa dmar po yang *//",
    "NG0255:176": "spyan dang shangs dang snyan la sogs pa yi //",
    "NG0255:177": "dbang po lnga yi khyab pa'i bye brag las //",
    "NG0255:178": "mtshan ma'i cho 'phrul mang por rab tu sprul //",
    "NG0255:179": "spyi mthun lnga lnga so so'i snang ba yang *//",
    "NG0255:180": "stong pa chen po'i dbyings su mya ngan 'das //",
    "NG0255:181": "'khor dang sprul pa'i khyad par ma lus kun //",
    "NG0255:182": "snang tsam nyid nas cir yang mi dmigs pas //",
    "NG0255:183": "gzi ldan yum gyi dbyings su mya ngan @#//",
    "NG0255:184": "'das //",
    "NG0255:185": "phyag rgya la sogs mtshan ma thams cad kun //",
    "NG0255:186": "kun bzang gnyis med nam mkha'i dbyings yangs na //",
    "NG0255:187": "rtsol ba med par lhun gyis grub pa'i phyir //",
    "NG0255:188": "gsang ba myang 'das zhes ston pas gsungs //",
    "NG0255:189": "dbang chen 'dus pa'i tan+t+ra las //",
    "NG0255:190": "mya ngan 'das pa'i le'u ste so gcig pa'o //     // rigs gnyis lung gi brgyud pa las //",
    "NG0255:191": "dngos grub ldan pa'i rnal 'byor pas //",
    "NG0255:192": "lta ba byang chub sems le'u //",
    "NG0255:193": "zab mo'i don du 'di gsungs so //",
    "NG0255:194": "ting 'dzin thabs kyi brgyud pa'i bye brag las //",
    "NG0255:195": "dbang chen dkyil 'khor rim pa cir snang ba //",
    "NG0255:196": "yab yum gnyis med byang chub sems su blta //",
    "NG0255:197": "gzhal yas yid bzhin lhun gyis grub pa yang *//",
    "NG0255:198": "skyon med yon tan phun sum tshogs ldan pas //",
    "NG0255:199": "yab yum gnyis med byang chub sems su blta //",
    "NG0255:200": "me ri dmar po phyogs bzhir 'phro ba yang *//",
    "NG0255:201": "stong khams yongs su bsreg pa'i mthur ldan pas //",
    "NG0255:202": "yab yum gnyis med byang chub sems su blta //",
    "NG0255:203": "me sbrul dmar po nag por snang ba yang *//",
    "NG0255:204": "zhe sdang gdug pa'i dgra bgegs 'dul ba dang *//",
    "NG0255:205": "gnyen po gzhan na med pa'i mthur ldan pas //",
    "NG0255:206": "yab yum gnyis med byang chub sems su blta //",
    "NG0255:207": "ka ba gdung ma nyi mas brgyan pa yang *//",
    "NG0255:208": "rgyal ba'i dkyil 'khor 'degs pa'i mthu ldan pas //",
    "NG0255:209": "yab yum gnyis med byang chub sems su blta //",
    "NG0255:210": "'phan dang za ra tshag dang ba dan dang *//",
    "NG0255:211": "bla re rgyal mtshan la sogs mang po kun //",
    "NG0255:212": "chos kyi ru mtshon chen po 'phyar ba yis //",
    "NG0255:213": "bdud bzhi bsnyal ba'i mgo bo gnan pa'i phyir //",
    "NG0255:214": "gdug pa'i gnyen po gzhan med pas //",
    "NG0255:215": "pha rol zil gyis gnon pa'i mthu //",
    "NG0255:216": "yab yum gnyis med byang chub sems su blta //",
    "NG0255:217": "rin chen khri rkang phyogs bzhir gsal ba yang *//",
    "NG0255:218": "sprin med nyi bdun gsal ba'i mthur ldan pa'i //",
    "NG0255:219": "yab yum gnyis med byang chub sems su blta //",
    "NG0255:220": "gser gyi seng ge nyi shu bzhir snang ba //",
    "NG0255:221": "stobs kyi dpag tshad gzhan las 'phags pa'i phyir //",
    "NG0255:222": "theg pa'i nang nas rgyal po'i blta ba ste //",
    "NG0255:223": "theg pa phra mo 'dul ba'i mthu ldan pas //",
    "NG0255:224": "yab yum gnyis med byang chub sems su blta //",
    "NG0255:225": "pad+ma kha stong ldan par snang ba yang *//",
    "NG0255:226": "sna tshogs 'byung zhing skye ba'i rgyu dang ldan //",
    "NG0255:227": "nyes pa'i skyon dang bral ba'i mthu yod pas //",
    "NG0255:228": "yab yum gnyis med byang chub sems su blta //",
    "NG0255:229": "yid bzhin rin chen nyi zla'i 'od snang bas //",
    "NG0255:230": "'jig rten yongs su sgron ltar 'bar ba yang *//",
    "NG0255:231": "stong gsum mun nag sel ba'i mthu ldan pas //",
    "NG0255:232": "yab yum gnyis med byang chub sems su blta //",
    "NG0255:233": "zhe sdang rdo rje phyag rgya'i skur gsal bas //",
    "NG0255:234": "rgyal ba mang po thugs kyi dngos gzhi ste //",
    "NG0255:235": "gcig las 'dod dgur bsgyur ba'i mthu ldan pas //",
    "NG0255:236": "yab yum gnyis med byang chub sems su blta //",
    "NG0255:237": "rmad byung pad+ma gar gyi skur gsal @#//",
    "NG0255:238": "bas //",
    "NG0255:239": "khams gsum ma lus dbang du bsdu ba dang *//",
    "NG0255:240": "ngan song gnas su stongs pa'i mthu ldan pas //",
    "NG0255:241": "yab yum gnyis med byang chub sems su blta //",
    "NG0255:242": "dbu gtsug rta mgo ljang gur bstan pa ni //",
    "NG0255:243": "klu yi rgyal po'i rdzu 'phrul 'phrog pa dang *//",
    "NG0255:244": "thugs rje chags pas 'gro ba sgrol ba'i mthu //",
    "NG0255:245": "yab yum gnyis med byang chub sems su blta //",
    "NG0255:246": "rdo rje rin chen las byung gshog pa ni //",
    "NG0255:247": "rdzu 'phrul la sogs gar yang thogs pa med //",
    "NG0255:248": "myur ba'i shugs ldan nam mkha'i dbyings phyug ma //",
    "NG0255:249": "thugs rje kun la snyoms pa'i mthur ldan pa'i //",
    "NG0255:250": "yab yum gnyis med byang chub sems su blta //",
    "NG0255:251": "bcu drug phyag na mtshon cha bsnams pa yang *//",
    "NG0255:252": "phra men bcu drug dbyings la rol pa dang *//",
    "NG0255:253": "mi mthun gnyen pos 'dul ba'i mthur ldan pas //",
    "NG0255:254": "yab yum gnyis med byang chub su blta //",
    "NG0255:255": "thod pa tshar gsum 'phreng ba ldan pa ni //",
    "NG0255:256": "dug gsum tshogs la zhen pa bzlog pa dang *//",
    "NG0255:257": "dug gsum dbyings su sgrol ba'i mthu yod pas //",
    "NG0255:258": "yab yum gnyis med byang chub sems su blta //",
    "NG0255:259": "mnyen lcug sbrul gyi chun por snang ba yang *//",
    "NG0255:260": "sku la zhe sdang gdug pa mi mnga' yang *//",
    "NG0255:261": "mi mthun dregs pa zhi bar bya ba dang *//",
    "NG0255:262": "klu dbang 'khor gyis dbang bskur mthur ldan pas //",
    "NG0255:263": "yab yum gnyis med byang chub sems su blta //",
    "NG0255:264": "zhabs kyi khro brgyad gzir gnon gtong ba yang *//",
    "NG0255:265": "sa bcu 'das shing pha rol phyin rdzogs te //",
    "NG0255:266": "dbang bcu rim par rdzogs pa'i mthu ldan pas //",
    "NG0255:267": "yab yum gnyis med byang chub sems su blta //",
    "NG0255:268": "phyag rgya chen por gcig tu ma nges pas //",
    "NG0255:269": "'khor gyi pho nya yang sprul mang po yang *//",
    "NG0255:270": "dbang gi sku gsung thugs las ma g.yos kyang *//",
    "NG0255:271": "log rtog 'dul phyir rnam par sprul pa ni //",
    "NG0255:272": "sku gsum nyid las g.yos pa med pas na //",
    "NG0255:273": "thams cad ma lus spros med thig le che //",
    "NG0255:274": "'byung ba lnga la sogs pas bsdus pa kun //",
    "NG0255:275": "ye nas spros med byang chub sems su blta //",
    "NG0255:276": "blta ba 'di la gang zhig goms pa ni //",
    "NG0255:277": "da lta nyid du lha dang skal ba mnyam //",
    "NG0255:278": "dbang chen 'dus pa'i tan+t+ra las //",
    "NG0255:279": "blta ba byang chub sems kyi le'u ste so gnyis",
    "NG0255:280": "pa'o // // phun sum tshogs pa lnga ldan pa",
    "NG0255:281": "// de yang gsang bar shes par bya //",
    "NG0255:282": "man+dal zla gam bye brag kyang *//",
    "NG0255:283": "mkhas pas dbyings su shes par bya //",
    "NG0255:284": "de phyir bsgrub pa zab mo'am //",
    "NG0255:285": "nye lam zhes kyang de la brjod //",
    "NG0255:286": "de ltar gyur pa'i dkyil 'khor du //",
    "NG0255:287": "dbang gi rgyal po'i sku bskyed cing *//",
    "NG0255:288": "gdan lnga rim gyis bkod pa yang *//",
    "NG0255:289": "zab mo'i don du shes par bya //",
    "NG0255:290": "rdzogs pa chen po yin pa'i phyir //",
    "NG0255:291": "gzhal yas brdal ba chos kyi dbyings //",
    "NG0255:292": "nam mkha' lta bur gnas mi dmigs //",
    "NG0255:293": "de lta'i dbus su sku bskyed pa //",
    "NG0255:294": "pad+ma gar gyi dbang phyug dang *//",
    "NG0255:295": "gnyis su med par gzi dang ldan //",
    "NG0255:296": "rtogs nas gdeng du lon pa @#//",
    "NG0255:297": "ni //",
    "NG0255:298": "zab mo zhes kyang de la brjod //",
    "NG0255:299": "de nas yum rnams bsgrub pa yang *//",
    "NG0255:300": "dra ba can la sogs pa bzhi //",
    "NG0255:301": "spros dang bral bar shes par bya //",
    "NG0255:302": "zab mo zhes ni mkhas pas gsungs //",
    "NG0255:303": "dkyil 'khor chen po yin pa'i phyir //",
    "NG0255:304": "sgo srung khro bo mgo dbu brtsegs //",
    "NG0255:305": "theg chen dgu yi rim pa bzhin //",
    "NG0255:306": "de nyid gsang bar shes par bya //",
    "NG0255:307": "de phyir theg rgyal nye lam pa //",
    "NG0255:308": "de ltar dkyil 'khor rdzogs pa dang *//",
    "NG0255:309": "rgyal po 'khor dang ldan pa bzhin //",
    "NG0255:310": "phyi rol long ba rgyab 'brel yang *//",
    "NG0255:311": "chos skur gcig pas tha dad min //",
    "NG0255:312": "de yi phyi rim dmus long rnams //",
    "NG0255:313": "mi 'gyur dbyings su mya ngan 'das //",
    "NG0255:314": "'khor ba ma spangs mya ngan 'das //",
    "NG0255:315": "de phyir dmus long 'khor ba can //",
    "NG0255:316": "phyi rim kham rgya chen mo drug / gzi ldan sprul par grags pas na //",
    "NG0255:317": "nyung dkar tshul bzhin zlum por bzhugs //",
    "NG0255:318": "'khor ba dbyings su thim pa'i phyir //",
    "NG0255:319": "phyi rim spyang mo sgrub pa ni //",
    "NG0255:320": "zhabs kyi sprul pa yin pas na //",
    "NG0255:321": "pho nyar bzang zhing mngag par mgyogs //",
    "NG0255:322": "de yang chos nyid yin pa'i phyir //",
    "NG0255:323": "zab mo'i don du shes par bya //",
    "NG0255:324": "khyi brgyad bkye zhing bsgrub pa yang *//",
    "NG0255:325": "gsang ba'i sprul pa yin pa'i phyir //",
    "NG0255:326": "phra men sprul par shes par bya //",
    "NG0255:327": "sprul pa me 'brug nag po rnams //",
    "NG0255:328": "yab yum 'du 'bral med pa yi //",
    "NG0255:329": "sprul pa yin par bstan pa yang *//",
    "NG0255:330": "yang gsang srid pa'i rgyal mor thim //",
    "NG0255:331": "rtsa ba'i dkyil 'khor bsgrub pa ni //",
    "NG0255:332": "phung po lnga nyid gzhal yas khang *//",
    "NG0255:333": "tsit+ta dpal be'u sems kyi rten //",
    "NG0255:335": "ma bzhi bu brgyad dbyings phyug bzhi //",
    "NG0255:336": "de yang mtshan med spros dang bral //",
    "NG0255:337": "dbu lnga rigs lnga yab yum lnga //",
    "NG0255:338": "de yang mtshan med spros dang bral //",
    "NG0255:339": "rnam shes brgyad po gnas pa yang *//",
    "NG0255:340": "long ba rgyab 'brel ye nas dag / dmus long 'khor bar ye nas gnas //",
    "NG0255:341": "zhabs kyi chas brgyad gnas su ngag / lcags kyi spyang mor ye nas gnas //",
    "NG0255:342": "khyi brgyad sbyang mo brgyad dang gcig / zhabs kyi sprul par rab tu grags //",
    "NG0255:343": "de rnams rtsa bar bsdus pa'i phyir //",
    "NG0255:344": "zab mor bsgrub par shes par bya'o //",
    "NG0255:345": "yang ni zab mo zhes bya ba //",
    "NG0255:346": "dbyings las ye shes bsgrub pa'i phyir //",
    "NG0255:347": "ye shes dbyings su bzhugs pa la //",
    "NG0255:348": "rtag tu gzi ldan thugs kar sbas //",
    "NG0255:349": "zab mo zhes kyang de la bsngags //",
    "NG0255:350": "long ba rgyab 'brel ye shes 'khor //",
    "NG0255:351": "mgo dgu brtsegs pa yan chad kun //",
    "NG0255:352": "'khor ni chos kyi dbyings su thim //",
    "NG0255:353": "gtso bo yab yum ye shes te //",
    "NG0255:354": "dbyings la ye shes sbyor ba'i phyir //",
    "NG0255:355": "stong pa chen po rab bsgoms nas //",
    "NG0255:356": "zab mo zhes kyang de la brjod //",
    "NG0255:357": "de yang dbyings las ma g.yos kyang *//",
    "NG0255:358": "mtshan ma'i dngos po bshig pa dang *//",
    "NG0255:359": "log par lta ba gzhom pa'i phyir //",
    "NG0255:360": "pho nya rnams zhes bshad pa'o //",
    "NG0255:361": "bdag nyid chen por rab rtogs te //",
    "NG0255:362": "rtsol ba med pa dbyings gcig na //",
    "NG0255:363": "pho nya zhes kyang de la @#//",
    "NG0255:364": "bya //",
    "NG0255:365": "bya dang byed pa mi dmigs shing *//",
    "NG0255:366": "'phro 'du la sogs mi brtsam na //",
    "NG0255:367": "dgye ba zhes kyang de la bya //",
    "NG0255:368": "pho nya'i don drug bshad pa ni //",
    "NG0255:369": "sku dang rngam dang ye shes dang *//",
    "NG0255:370": "bsgrub dang sprul pa yig 'bru'o //",
    "NG0255:371": "yang na pho nya gsum du bshad //",
    "NG0255:372": "don dang las dang rigs la sogs //",
    "NG0255:373": "pho nya rnams ni dgye bar bya //",
    "NG0255:374": "zhes pa bshad bsgrub byang chub sems //",
    "NG0255:375": "zab mo'i le'u zhes kyang bya'o //",
    "NG0255:376": "dbang chen 'dus pa'i tan+t+ra las /",
    "NG0255:377": "nye lam byang chub sems kyi le'u ste sum cu so gsum pa'o ///",
    "NG0255:378": "/ skal dang ldan pa'i rnal 'byor sgrub pa pos //",
    "NG0255:379": "ro bsregs thal ba bsgrub pa'i phyir //",
    "NG0255:380": "hum mdzad rol ba'i le'u ste //",
    "NG0255:381": "bsdus te gsungs pa'i sgrub thabs ni //",
    "NG0255:382": "phun sum tshogs pa lngar ldan pa'i //",
    "NG0255:383": "yid du 'ong ba'i dam pa rtsal //",
    "NG0255:384": "dang po sa bslang dbang bya byin gyis brlab //",
    "NG0255:385": "brtag pa'i gnas kyi man+dal yang *//",
    "NG0255:386": "'dom gang gru bzhi khyud 'khor bcas //",
    "NG0255:387": "steng du rak+ta'i go ma ye //",
    "NG0255:388": "chags pa'i dam tshig sngags kyis byug / de nas mtshan dang ldan pa'i yum //",
    "NG0255:389": "khrus byas dar ldan gos kyis bklub //",
    "NG0255:390": "dur khrod bka' dang mthun pa yi //",
    "NG0255:391": "gsang ba'i thig skud bkal nas kyang *//",
    "NG0255:392": "spyi bo bzhag ste dbang bskur bas //",
    "NG0255:393": "chags pa chen por mchod pa'i sngags //",
    "NG0255:394": "lan gsum bzlas te gzi ldan du //",
    "NG0255:395": "gyur pa dmigs te dgyes par bya //",
    "NG0255:396": "zla gam kha sprod zlum po la //",
    "NG0255:397": "dkyil du he zhal gru gsum pa //",
    "NG0255:398": "gru gsum 'phang du brtseg par bya //",
    "NG0255:399": "sa tshon mgar ba'i so dog gam //",
    "NG0255:400": "yang na sbram chen bsregs pa'i sa //",
    "NG0255:401": "nag po'i sa las he zhal bri //",
    "NG0255:402": "mu la rak+tas zla gam bkang *//",
    "NG0255:403": "'od phung mtha' bskor sprugs nas sngags //",
    "NG0255:404": "dmar po yon tan dbang du sdud //",
    "NG0255:405": "he yi dbus su sngags pa'i rdzas //",
    "NG0255:406": "dmar po dbang dang ldan pa'i shing *//",
    "NG0255:407": "bshus la sogs pa'i snum por bsngo //",
    "NG0255:408": "he yi dbus su yangs par bshams //",
    "NG0255:409": "de yi 'gram mam steng dag tu //",
    "NG0255:410": "thod pa rnam gnyis bcu dang ldan //",
    "NG0255:411": "'phro 'du dmigs pa'i steng du gzhag / mtha' skor me ri dmar po la //",
    "NG0255:412": "phur pa dang ni rdzas rnams dgram //",
    "NG0255:413": "me sngags btab ste gzhag par bya //",
    "NG0255:414": "gsang ba'i gzungs thag dmar po gcig / zla gam steng du longs spyod dgram //",
    "NG0255:415": "de nas thal ba bsgrub pa'i phyir //",
    "NG0255:416": "bam gyi ri bo'i shar phyogs su //",
    "NG0255:417": "ma mo'i gom pa drug cu'i sar //",
    "NG0255:418": "rdo rje'i 'gros su song nas su //",
    "NG0255:419": "rdo rje dpung gi sa phyogs su //",
    "NG0255:420": "bcu drug rol ba'i pho nya 'gyed //",
    "NG0255:421": "bkra shis chen po'i rngam bros bskor //",
    "NG0255:422": "yi ge hum gis rngam khro'am //",
    "NG0255:423": "phyung nas shul du dmigs pa yang *//",
    "NG0255:424": "khro bo'i rdzas la dmigs nas gdab //",
    "NG0255:425": "byang shar mtshams su bshig pa las //",
    "NG0255:426": "lu gu rgyud kyi bro bskor te //",
    "NG0255:427": "dur khrod dag las spyan drangs te //",
    "NG0255:428": "bshig nas mngon spyod legs par bsgom //",
    "NG0255:429": "snying ni dran pa'i rten yin pas //",
    "NG0255:430": "he yi steng du @#//",
    "NG0255:431": "gzhag par bya //",
    "NG0255:432": "b+han d+ha bzang po lnga yi rten //",
    "NG0255:433": "phral nas zla gam dbus su gzhag / gzi ldan sa yi lha mo lnga //",
    "NG0255:434": "steng du dbang po lnga yang gzhag / re'u cha la ni nang khrol te //",
    "NG0255:435": "rkang lag sgo bzhi rnams su'o //",
    "NG0255:436": "thog thag tu ni sgal rtsib ste //",
    "NG0255:437": "me ri la ni rgyu phreng ngo *//",
    "NG0255:438": "shun gyi yang dang rlung gi phyogs //",
    "NG0255:439": "sna tshogs yam shing brdzangs nas gzhag / de nas",
    "NG0255:440": "thal ba'i sa bon mchog / de yi khrod du",
    "NG0255:441": "'brug rus dang *// byi la ba glang rnga mo dang *//",
    "NG0255:442": "mkha' lding la sogs 'bras bu lnga //",
    "NG0255:443": "nyi ma la sogs sa yang ste //",
    "NG0255:444": "mar la sogs pa byug la stsal //",
    "NG0255:445": "mtshan dang ldan pa'i shes rab kyis //",
    "NG0255:446": "thal mo sbyar nas 'di skad do //",
    "NG0255:447": "bu dza me /",
    "NG0255:448": "de yi 'og tu me yi lha //",
    "NG0255:449": "rgyal po bsgom pa'i ting nge 'dzin //",
    "NG0255:450": "snying po bzlas te g.yogs nas bsdam //",
    "NG0255:451": "bsnyen pa nyi khri bton nas kyang *//",
    "NG0255:452": "mchod cing sbyin pa'i las bya'o //",
    "NG0255:453": "ting 'dzin mchod pas tshims byas nas //",
    "NG0255:454": "de nas rdzas kyi dam pas mchod //",
    "NG0255:455": "mtshan nyid gsum pa'i shes rab kyi //",
    "NG0255:456": "tsit+ta blangs te rus par bcas //",
    "NG0255:457": "phul nas bdag la dbyings su bsam //",
    "NG0255:458": "mtshan dang rus pa de bzhin te //",
    "NG0255:459": "rna ba dang ni rus dang mig / lce dang sna dang khrag la sogs //",
    "NG0255:460": "sha dang rkang yang de bzhin te //",
    "NG0255:461": "tshil dang skra la sogs pa dbul //",
    "NG0255:462": "de nas ba su ta yi rdzas //",
    "NG0255:463": "mtshan dang ldan pas blangs te dbul //",
    "NG0255:464": "pho nya mchod pa'i sbyin sreg ste //",
    "NG0255:465": "gtun khung chen mor snga ma bzhin //",
    "NG0255:466": "de nas bgegs chen brdung ba'i phyir //",
    "NG0255:467": "rtse 'jo bro yang 'di skad do //",
    "NG0255:468": "ha na da ha ba tsa hum phat //",
    "NG0255:469": "mchod la sogs pa'i shes tshogs ldan //",
    "NG0255:470": "gang yang rung pa drang ba'i phyir //",
    "NG0255:471": "snying la rtse 'jo thabs kyi bro //",
    "NG0255:472": "lu gu rgyud kyis 'di skad do //",
    "NG0255:473": "ang+ku sha dzah /",
    "NG0255:474": "de nas dbang po lnga rnams la //",
    "NG0255:475": "rtse 'jo'i tshul gyis gar byed cing *//",
    "NG0255:476": "brjid pa'i stabs kyis 'di skad do //",
    "NG0255:477": "pa sha hum /",
    "NG0255:478": "s+pho ta bam /",
    "NG0255:479": "g+han+de hoh //",
    "NG0255:480": "de dag zhing bcu sgrol ba'i tshig / dkyil 'khor de yi don yang bshad //",
    "NG0255:481": "'dom gang gru bzhi gru chad can //",
    "NG0255:482": "zla gam kha sprod gsang ba'i mkha' //",
    "NG0255:483": "zlum po spros pa med pa'i don //",
    "NG0255:484": "he ni dbyings phyug gzi ldan dbyings //",
    "NG0255:485": "yam shing byang chub sems su shes //",
    "NG0255:486": "me ni gnyis med sprul pa yin //",
    "NG0255:487": "dam rdzas lha mo mang po dgram //",
    "NG0255:488": "de nas rus pa'i yon tan bshad //",
    "NG0255:489": "'bras bu lnga ni rigs lngar bshad //",
    "NG0255:490": "rus sbal klu chen zil gyis gnon //",
    "NG0255:491": "'brug ni mkha' 'gro dbang du sdud //",
    "NG0255:492": "byi las phra men dngos grub 'du //",
    "NG0255:493": "ba glang stobs kyis bgegs chen 'dul //",
    "NG0255:494": "rnga mo srin po'i mtha' yang 'phrog / 'dab chags",
    "NG0255:495": "pho nya mngag pa'i mchog / mi rus thal ba'i",
    "NG0255:496": "dus su za // de nas sbyin bsreg bya ba ni //",
    "NG0255:497": "ra ga pu dza s+pha ra na hum dzahdzah //",
    "NG0255:498": "mchod cing bsreg pa'i las bya'o //",
    "NG0255:499": "de nas thugs dam gzhung bzhin bskul //",
    "NG0255:500": "de yi dus su dgod pa yang *//",
    "NG0255:501": "ru tra can gyi snod nang du //",
    "NG0255:502": "rus pa btags pa'i @#//",
    "NG0255:503": "phye ma blug / dmigs pa gzhung las byung ba bzhin //",
    "NG0255:504": "nang du blugs nas dus la gzhag / de nas rdo rje lcam dral gyis //",
    "NG0255:505": "bskor te dbyangs blang dbus su gzhug / de nas dkyil 'khor rdzogs pa yang *//",
    "NG0255:506": "rdo rje'i go tshags gzhung bzhin spel //",
    "NG0255:507": "phrin las bcol ba lnga ma bzhin //",
    "NG0255:508": "yab yum gnyis med sbyor ba las //",
    "NG0255:509": "sems kyi kha dog dkar po'i yi ge ste //",
    "NG0255:510": "hrih //",
    "NG0255:511": "mkha' mnyam spros shing slar yang bsdu //",
    "NG0255:512": "dngos po med cing stong par gyur par dmigs //",
    "NG0255:513": "lha mo mgo dgu ma dang rol pa las //",
    "NG0255:514": "byang chub sems ni gu h+ya dmar po spro //",
    "NG0255:515": "rus pa mtshan med ra ga bzhin //",
    "NG0255:516": "dra ba mo dang gnyis med rol pa las //",
    "NG0255:517": "byang chub sems ni hum gis stong khams gang *//",
    "NG0255:518": "bskul zhing 'dus byas 'bar ba 'phros par dmigs //",
    "NG0255:519": "a mo de bas gnyis med gnyis gyur nas //",
    "NG0255:520": "sems ni kha dog dkar dmar bsnol ma yang *//",
    "NG0255:521": "skar tshogs lta bur rab tu 'khrigs pas bskul //",
    "NG0255:522": "bsdus pas tshims gyur btso ma'i kha dog bzhin //",
    "NG0255:523": "sder mo can gyi sa ltar byang chub sems //",
    "NG0255:524": "rin chen zhun ma lta bur bskul sbyangs nas //",
    "NG0255:525": "dngos min byang chub sems su zhu //",
    "NG0255:526": "de nas dngos grub blang ba'i phyir //",
    "NG0255:527": "sgrub pa de yi mtshan ldan yo byad pas //",
    "NG0255:528": "ra ga pu dza zhes brjod cing *//",
    "NG0255:529": "thal chen 'od du zhu bar dmigs //",
    "NG0255:530": "tam las rlung gis btegs nas kyang *//",
    "NG0255:531": "gzi ldan gsang ba b+ha ga las //",
    "NG0255:532": "rang bzhin med pa'i chos skur gsal //",
    "NG0255:533": "mthar phyin bsnyems shing 'gro rgyud sbyang *//",
    "NG0255:534": "slar yang mi g.yo dbyings su thim //",
    "NG0255:535": "de nas gsang ba'i mdud pa grol //",
    "NG0255:536": "snum la 'phel gyur grub pa'i rtags //",
    "NG0255:537": "nyung na spogs shing ting 'dzin las //",
    "NG0255:538": "grub nas ngo la mtshan mas gdab //",
    "NG0255:539": "mtshan ldan lag mthil a bsams te //",
    "NG0255:540": "bros bskor dbang skur byin gyis brlab //",
    "NG0255:541": "de nas dngos grub go skabs dbye //",
    "NG0255:542": "sa ma ye pad+ma d+ha ra pu tsa me /",
    "NG0255:543": "dang po de bi bstan par bya //",
    "NG0255:544": "de nas tshe dang rim pa bzhin //",
    "NG0255:545": "chad na bar chad chen po 'byung *//",
    "NG0255:546": "lhag na rim pa bzhin du 'gro //",
    "NG0255:547": "rdo rje slob dpon yab yum dang *//",
    "NG0255:548": "mched dang dgongs pa'i tshad dang sbyar //",
    "NG0255:549": "de nas lus la rtag bcangs na //",
    "NG0255:550": "sku gsung thugs kyi dngos grub thob //",
    "NG0255:551": "lus kyang dar la bab cing sra //",
    "NG0255:552": "longs spyod ldan zhing bde skyid 'gyur //",
    "NG0255:553": "de nas lhag ma'i gtor ma gtang *//",
    "NG0255:554": "dkyil 'khor bsdu zhing bkra shis gsol //",
    "NG0255:555": "yab bar mi dor ma mo bstan //",
    "NG0255:556": "glu dang dbyangs dang rnga la sogs //",
    "NG0255:557": "rtsed 'jo mang po lugs bzhin bya //",
    "NG0255:558": "dbang chen 'dus pa'i tan+t+ra las thal chen bsgrub pa'i le'u ste sum cu so bzhi pa'o ///",
    "NG0255:559": "/ dang po phun sum tshogs ldan nas //",
    "NG0255:560": "dkyil 'khor tshad dang ldan pa la //",
    "NG0255:561": "thig bzhi btab pas le'u tshe dgu //",
    "NG0255:562": "dbus su gru gsum 'bar ba'o //",
    "NG0255:563": "rgya yi tshad ni khru gang la //",
    "NG0255:564": "'phang du @#//",
    "NG0255:565": "kha khyer mkhyid gang ba'o //",
    "NG0255:566": "kha dog mdzes pa'i tshon rtsi lnga //",
    "NG0255:567": "le tshe brgyad la rim pa bzhin //",
    "NG0255:568": "dbus su mthing nag yig 'bru bcas //",
    "NG0255:569": "rgyan dang gdags pa la sogs pas //",
    "NG0255:570": "mtshan dang ldan pa'i yam shing dang *//",
    "NG0255:571": "dbang dang ldan pa'i b+han d+ha rnams //",
    "NG0255:572": "he yi dbus su brdzangs la dgab //",
    "NG0255:573": "dpal dang ma mo mchod pa'i rdzas //",
    "NG0255:574": "byang chub sems dang rdo rje'i chu //",
    "NG0255:575": "zil dngar rak+ta sha la sogs //",
    "NG0255:576": "rim par bkram pa'i sa phyogs ni //",
    "NG0255:577": "dbus su byang chub sems chen po //",
    "NG0255:578": "shar gyi gling la rdo rje chu //",
    "NG0255:579": "zil pa rak+ta lho phyogs su //",
    "NG0255:580": "sha ni nub tu dgram par bsngags //",
    "NG0255:581": "dri la sogs pa byang du'o //",
    "NG0255:582": "sha khrag gtor ma la sogs kun //",
    "NG0255:583": "'bar ba'i dkyil 'khor thog thag tu //",
    "NG0255:584": "pho nya rim pa bzhin du dgod //",
    "NG0255:585": "skad cig ma yi ting 'dzin gyis //",
    "NG0255:586": "bsgom dang bsnyen dang bsgrub pa dang *//",
    "NG0255:587": "'dzab la sogs pa ma rdzogs tshe //",
    "NG0255:588": "bcu gcig phrin las gzhung bzhin 'bad //",
    "NG0255:589": "bsnyen pa nyi khri rdzogs pa dang *//",
    "NG0255:590": "dpal dang ma mo mchod pa'i phyir //",
    "NG0255:591": "sbyin bsreg gzhung bzhin brtson par 'bad //",
    "NG0255:592": "gar gyi dbang phyug chen po la //",
    "NG0255:593": "byang chub sems kyi mchod pa yis //",
    "NG0255:594": "mchod cing bsreg pa'i las bya'o //",
    "NG0255:595": "rdo rje chu ni zi ldan la'o //",
    "NG0255:596": "zil dngar lho yi phyogs su ste //",
    "NG0255:597": "sha chen nub kyi phyogs su dbul //",
    "NG0255:598": "dri la sogs pa byang du dbul //",
    "NG0255:599": "yum bzhi la yang de bzhin te //",
    "NG0255:600": "mchod sbyin bsreg pa'i las bya'o //",
    "NG0255:601": "sha khrag gtor ma pho nya la //",
    "NG0255:602": "mchod cing bsreg pa'i las byas nas //",
    "NG0255:603": "bsnyen pa chos kyi dbyings nas drangs //",
    "NG0255:604": "bsgrub pa gnyis med mnyam par gzhag / 'dzab ni gzhung bzhin bgrang byar bya //",
    "NG0255:605": "skabs su las ni bcu gcig tsam //",
    "NG0255:606": "zhag grangs dag ni tshang ba dang *//",
    "NG0255:607": "dngos grub blang ba'i cho ga dang *//",
    "NG0255:608": "dbang bskur ba dang dkyil 'khor nas //",
    "NG0255:609": "rim pa bzhin du dbyung bar bya //",
    "NG0255:610": "de nas gtor ma la sogs pa'o //",
    "NG0255:611": "lhag ma skyong zhing pho nya bsnyen //",
    "NG0255:612": "las kyi go rim ma nor bar //",
    "NG0255:613": "mchod sbyin bsreg pa'i las la 'bad //",
    "NG0255:614": "de nas rdzas dang lag cha dang *//",
    "NG0255:615": "dkyil 'khor lha dang bye brag rnams //",
    "NG0255:616": "rim pa bzhin du mtha' nas spro //",
    "NG0255:617": "bskul dang don byas slar 'dus shing *//",
    "NG0255:618": "bdag dang bcas par rab zhugs nas //",
    "NG0255:619": "rim pa bzhin du dbus su bstim //",
    "NG0255:620": "snying po dang ni phyag mtshan chas //",
    "NG0255:621": "rten par gyur nas dbyings su gzhag / tshon rtsi dang ni sol ba dang *//",
    "NG0255:622": "gzhan pa lhag ma ci yod rnams //",
    "NG0255:623": "thal ba'i tshogs dang bcas pa kun //",
    "NG0255:624": "gru gsum yum gyi mkha' la bstim //",
    "NG0255:625": "de yang mchod sbyin bsreg par sbyar //",
    "NG0255:626": "de nas bshags dang sbyang ba dang *//",
    "NG0255:627": "glu bro la sogs longs spyod rnams //",
    "NG0255:628": "ma mo dang ni mkha' 'gro dang *//",
    "NG0255:629": "pho nya ma mo bstan pa'i phyir //",
    "NG0255:630": "chas dang ldan par 'bar bar bya'o //",
    "NG0255:631": "dbang chen 'dus pa'i tan+ta las /",
    "NG0255:632": "sbyin bsreg gi le'u ste @#//",
    "NG0255:633": "sum cu so lnga pa'o ///",
    "NG0255:634": "/ kun bzhi gtan la bebs pa'i le'u 'di //",
    "NG0255:635": "snga rabs 'das pa'i dgongs pa bstun nas kyang *//",
    "NG0255:636": "de yang chos rnams rtsa ba kun gzhir 'dus //",
    "NG0255:637": "kun gzhi'i rtsa ba ye shes lngar snang yang *//",
    "NG0255:638": "de lta bu yi don la mnyam bzhag pas //",
    "NG0255:639": "kun gzhi gnas gyur pa yang de bzhin nyid //",
    "NG0255:640": "ye shes lnga nyid de na tshang bas na //",
    "NG0255:641": "ye shes lnga po gcig tu 'dus rig bya //",
    "NG0255:642": "sems can kun gzhi'i rtsa ba don rtogs nas //",
    "NG0255:643": "ye nas sangs rgyas pas na bcos med par //",
    "NG0255:644": "dang po'i sa nyid non par mkhas pas gsungs //",
    "NG0255:645": "gnas skabs de na yod med lta mthar thug / sems kyi rang bzhin ji ltar yin pa dang *//",
    "NG0255:646": "sems la mtshan ma yod med brtag par bya //",
    "NG0255:647": "sems de nyid la blta ba ji lta bu //",
    "NG0255:648": "sems de snang ba yin nam mi snang yin //",
    "NG0255:649": "sems de sangs rgyas yin nam sangs rgyas min //",
    "NG0255:650": "sems las sangs rgyas gud na yod dam med //",
    "NG0255:651": "de ltar blta ba cer gzhag zin bya dgod //",
    "NG0255:652": "de ltar rtogs nas gdeng du gyur pa dang *//",
    "NG0255:653": "'dus byas dge rtsa mi dgag nus tshad spyad //",
    "NG0255:654": "'on tang chos kun rang gi sems su 'dus //",
    "NG0255:655": "bsams shing bsgoms med ngang la gzhag pa na //",
    "NG0255:656": "cir snang cir srid mtshan med dbyings gcig pas //",
    "NG0255:657": "'du 'bral med pa'i chos nyid ye sangs rgyas //",
    "NG0255:658": "don dam brjod du med pa ma btsal yang *//",
    "NG0255:659": "lhun grub sa de da lta nyid nas non //",
    "NG0255:660": "de lta'i don rtogs nyams su gsal na yang *//",
    "NG0255:661": "chos kun sgo dang mi 'gal bstan pa'i phyir //",
    "NG0255:662": "ting 'dzin gsum ldan gol sa'i sgo bkag nas //",
    "NG0255:663": "drod chen gsum gyis sangs rgyas dgongs par myong *//",
    "NG0255:664": "de bas ting 'dzin rnam gsum rab bsgom pas //",
    "NG0255:665": "'bras bu pha rol phyin drug rang bzhin rdzogs //",
    "NG0255:666": "rang sems nam mkha' ma g.yos ngang la gzhag / 'on tang drang bzhi'i rtog pa ci byung yang *//",
    "NG0255:667": "chos nyid ma g.yos rtog pa ma bcad pas //",
    "NG0255:668": "ngang gis ma bcos yongs kyis 'od gsal zhes //",
    "NG0255:669": "snga rabs mkhas ldan rnams kyis rab tu bsngags //",
    "NG0255:670": "yid dang sems la gsal byed ting 'dzin te //",
    "NG0255:671": "yo ga gsum don gnas skabs dbang chen gsal //",
    "NG0255:672": "don de bas na snyan khung rab brgyud nas //",
    "NG0255:673": "sems nyid sangs rgyas don du shes par bya'o //",
    "NG0255:674": "de lta bu yi don rtogs skyes bu la //",
    "NG0255:675": "ci yang mi brtseg yon gyi rnam grangs dbul //",
    "NG0255:676": "'on tang byas zin don rtogs nas //",
    "NG0255:677": "ye nas bdag nyid rnam par dag ces bya //",
    "NG0255:678": "de la 'dzin chags bde sdug ci byung yang *//",
    "NG0255:679": "tshogs gnyis dus gcig rdzogs par dam bca'o //",
    "NG0255:680": "rnam par mi rtog ting 'dzin mtshan ma rnam par",
    "NG0255:681": "dag / chos nyid mngon sum gyur na che yon",
    "NG0255:682": "rgyu mi 'chad // sgrib pa gnyis byang tshogs gnyis rdzogs pas na //",
    "NG0255:683": "phyi nang bshad dang mthun par sa rnams non //",
    "NG0255:684": "'di ni bde gshegs dgongs spyod zab mo @#//",
    "NG0255:685": "yin //",
    "NG0255:686": "sems can phal gyi spyod yul ma yin no //",
    "NG0255:687": "sangs rgyas rnams kyis mnyam pa'i don rtogs kyang *//",
    "NG0255:688": "'gro ba sems can rnams kyi ma rtogs pas //",
    "NG0255:689": "gdod nas zhen pa'i bag chags sbyang dka' ba //",
    "NG0255:690": "sa dang sa yi 'dod stongs khyad yod gsungs //",
    "NG0255:691": "mnyam par rtogs dang ma rtogs gnyis med gsal dus su //",
    "NG0255:692": "sangs rgyas che ba'i yon tan lhun gyis grub brnyes so //",
    "NG0255:693": "stong dang sa bzhin med cing ma skyes khyad par ci //",
    "NG0255:694": "yod med rtag chad bya btsal la sogs pa //",
    "NG0255:695": "thams cad lhun gyis grub par ye gnas pa'o //",
    "NG0255:696": "rgyu dang 'bras bu cir snang cir srid kyang *//",
    "NG0255:697": "bud+d+ha nyag gcig sku yi rgyan du snang *//",
    "NG0255:698": "de nyid ma bkag dkyil 'khor rdzogs pa'i tshul //",
    "NG0255:699": "gong 'og la sogs skyon yon gnyis po dag /",
    "NG0255:700": "rtogs dang ma rtogs re rtsol gnas pa'i ming tsam",
    "NG0255:701": "gyis // rgyu 'bras so sor gsal bar smra na yang *//",
    "NG0255:702": "lta spyod mnyam pa'i don de shes bya dgos //",
    "NG0255:703": "lta spyod ye nas 'du 'bral med bzhin du //",
    "NG0255:704": "mi snang snang ba'i spyod yul cir snang yang *//",
    "NG0255:705": "phyag rgya'i dkyil 'khor ma gyur gang yang med //",
    "NG0255:706": "gnas skabs de na tshogs rdzogs thabs dang shes rab 'brel //",
    "NG0255:707": "de tsam nyid na dgongs pa chos thams cad //",
    "NG0255:708": "don du ye shes chen po'i sems su 'dus //",
    "NG0255:709": "sems ni ye nas ngang gis ma bcos pas //",
    "NG0255:710": "ting nge 'dzin gyi dmigs pa thams cad bral //",
    "NG0255:711": "de lta bu yi byang chub gnas pa ni //",
    "NG0255:712": "bgrod pa'i sa dang lta ba'i gzugs med pas //",
    "NG0255:713": "mtshan mar btags pa'i skyon yon ma lus mkhyen //",
    "NG0255:714": "theg rgyal yang rtses the tshom gegs bsal zhing *//",
    "NG0255:715": "bla med dngos grub chen por la bzla'o //",
    "NG0255:716": "de bas dbu ma'i blta ba cha phra ba //",
    "NG0255:717": "thams cad ma lus dbang du rab bsdus te //",
    "NG0255:718": "gzhal las spags pa'i don du 'di gsungs so //",
    "NG0255:719": "mdo sde la sogs phyi nang yul dag pas //",
    "NG0255:720": "dag pa'i mtshan ma tsam du gnas pa dang *//",
    "NG0255:721": "rnal 'byor spyod pas chos rnams sems su 'dus //",
    "NG0255:722": "mtha' gnyis ngang gis bsal zhes smra ba yang *//",
    "NG0255:723": "mnyam par rtogs las gud na chos med do //",
    "NG0255:724": "gzhan na yod par 'dod na bag chags skyon yin no //",
    "NG0255:725": "de bas sgos chos so sor cir snang yang */",
    "NG0255:726": "byis pa'i spyod yul 'khrul snang nyid snang yin //",
    "NG0255:727": "sangs rgyas sems can sgyu ma smig rgyu'i tshul //",
    "NG0255:728": "ye shes skye 'gag med pas nam mkha' bzhin //",
    "NG0255:729": "de yi dus na 'das te mthong ba med //",
    "NG0255:730": "de yang mi snang nyid na skyon med yin //",
    "NG0255:731": "'khrul ba yin pas btub pa ma yin no //",
    "NG0255:0": "[(]27[)]@#// 'byung ba ro gcig pas //",
    "NG0255:334": "dbang chen yab yum phyag rgyar gsal //",
    "NG0255:732": "mthong dang ma mthong snang ba rang bzhin med //",
    "NG0255:733": "dgongs spyod zab mo'i man ngag thams cad ni //",
    "NG0255:734": "rang rig ye shes mngon du gsal dus na //",
    "NG0255:735": "dag pa'i ye shes sangs rgyas mthong zhes bya //",
    "NG0255:736": "de ltar ye shes sangs rgyas mthong ba'i tshe //",
    "NG0255:737": "bag chags med cing mthong yul las 'das tshe //",
    "NG0255:738": "bya med snang med mi btsal bzhag pa @#//",
    "NG0255:739": "yin //",
    "NG0255:740": "dmigs pa'i lus med chos lam bag chags spang *//",
    "NG0255:741": "mthong tshor bde ba'i lam nyid mu med brdal ba'i dbyings //",
    "NG0255:742": "'gro ldog spyi tshug ye shes dbyings mi g.yo //",
    "NG0255:743": "de yang tha tshig mdo sde zab mo nang *//",
    "NG0255:744": "de lta'i don la sangs rgyas spyod yul mdzad mi mnga' //",
    "NG0255:745": "chos rnams thams cad rig pa'i ye shes snang *//",
    "NG0255:746": "des 'brel phran chad gdod nas ma skyes te //",
    "NG0255:747": "rgyu dang 'bras bur btags pa yong ye med //",
    "NG0255:748": "'di ltar rig na chos nyid lhun gyis grub //",
    "NG0255:749": "don la mnyam par gzhag pa'i skyon chen ni //",
    "NG0255:750": "lung dang 'gal zhing don dang phrad mi 'gyur //",
    "NG0255:751": "don la nges blos khyab par btang ba ni //",
    "NG0255:752": "mi 'gal rang bzhin ye shes dag pa ste //",
    "NG0255:753": "rigs gsal ngang na thams cad gnyis su med //",
    "NG0255:754": "byang chub snying po rgyu 'bras lhun gyis grub pa'o //",
    "NG0255:755": "de yi dus na drod gsum man ngag rdzogs //",
    "NG0255:756": "snang dang mi snang rtag chad la sogs pa //",
    "NG0255:757": "shes rab zab mo nges pa'i gting brtol te //",
    "NG0255:758": "phyi nang the tshom blta ba'i phug gtib bo //",
    "NG0255:759": "'di yi don la gsang thung sran tshugs shing *//",
    "NG0255:760": "tshig dang don du 'brel pas thag chod na //",
    "NG0255:761": "rig 'dzin rdo rje g.yung drung lhun gyis grub //",
    "NG0255:762": "dbang phyug yin pas de la kun phyag 'tshal //",
    "NG0255:763": "g.yo sgyu med par gtsug gi nor bu bzhin //",
    "NG0255:764": "dbang chen 'dus pa'i tan+t+ra las /",
    "NG0255:765": "kun gzhi gtan la phab pa'i le'u ste sum cu so drug pa'o ///",
    "NG0255:766": "/ dpal gyi mgur nas gsungs pa'i man ngag 'di //",
    "NG0255:767": "phyi rabs rnal 'byor 'ga' yi spyod yul bas //",
    "NG0255:768": "ming tsam rnal 'byor rnams kyi thun mong min //",
    "NG0255:769": "gtan du nub par mi bya yang dbang gter du sbas shing brgyud /",
    "NG0255:770": "dbang chen 'dus pa'i tan+t+ra rdzogs so //  // rgya gar gyi mkhas pa rag shi sid+d+hi dang */",
    "NG0255:771": "bod kyi ban+de ku ku ra dzas bsgyur ba'o //"
}