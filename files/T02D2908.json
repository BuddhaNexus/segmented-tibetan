{
    "T02D2908:305a-0": "@305a # // rgya gar skad du /",
    "T02D2908:305a-1": "badzra bi d'a ra na n'a ma sn'a ta bi dhi bri tti /",
    "T02D2908:305a-2": "bod skad du //",
    "T02D2908:305a-3": "rdo rje rnam par 'joms pa zhes bya ba'i khrus kyi cho ga'i 'grel pa //",
    "T02D2908:305a-4": "dpal rdo rje 'dzin pa la phyag //",
    "T02D2908:305a-5": "'tshal lo //",
    "T02D2908:305a-6": "rgyal po rgyal rigs spyi bo nas dbang bskur ba dag dang rgyal po'i blon po dang /",
    "T02D2908:305a-7": "rje'u rigs dag dang dmangs rigs dag dang /",
    "T02D2908:305a-8": "dge sbyong dang bram ze gang dag srid pa'i rgya mtsho las ma brgal ba dag la /",
    "T02D2908:305a-9": "nad dang gnod pa dang /",
    "T02D2908:305a-10": "byad la sogs pa gzhan gyi /",
    "T02D2908:305a-11": "gnod pas sdug bsngal bar gyur pa de dag la /",
    "T02D2908:305a-12": "dpal rdo rje rnam par 'joms pa'i khrus kyi cho gas grol bar 'gyur te /",
    "T02D2908:305a-13": "de'i phyir de dag rnam par dbye ba'i rim pa brtsam par bya'o //",
    "T02D2908:305a-14": "mdo sde 'di'i don gyi mtshan rdo rje rnam par",
    "T02D2908:305a-15": "'joms pa zhes bya ba'i ming gi sgo nas nges",
    "T02D2908:305a-16": "par bstan te / ji ltar zhe na /",
    "T02D2908:305a-17": "rdo rje zhes pa ni 'phags pa rnams kyi yang dag pa'i ye shes kyi tshig bla dags te /",
    "T02D2908:305a-18": "ye shes de ni bsod nams dang ye shes tshad med pa rnams kyi tshogs can /",
    "T02D2908:305a-19": "rang dang gzhan gyi don phun sum tshogs pa'i yon tan dang ldan pas /",
    "T02D2908:305a-20": "de'i phyir lag na rdo rje lus thams cad rdo rjer byin gyis rlabs nas zhes bya bas /",
    "T02D2908:305a-21": "'byung ba chen po bzhi las grub pa lta bu",
    "T02D2908:305a-22": "ni ma yin gyi ye shes kyi lus can du",
    "T02D2908:305a-23": "bstan pa'o // de'i phyir rdo rje'i ting nge 'dzin",
    "T02D2908:305a-24": "la snyoms par zhugs pa zhes pa yang ye shes",
    "T02D2908:305a-25": "des chos kyi de kho na nyid shin tu rtogs",
    "T02D2908:305a-26": "pa'i ngo bo rdo rje ltar thogs pa med pas",
    "T02D2908:305a-27": "rtse gcig tu mnyam par gzhag pa'i gnas skabs la",
    "T02D2908:305a-28": "bya bar mngon no //",
    "T02D2908:305a-29": "ci'i phyir ye shes 'di las rdo rje bya zhe na /",
    "T02D2908:305a-30": "phyi rol gyi rdo rje rin po che dang chos",
    "T02D2908:305a-31": "mthun pa rnam pa bdun yod pa'i phyir dpe'i sgo",
    "T02D2908:305a-32": "nas nye bar mtshon pa yin te //",
    "T02D2908:305a-33": "de dag kyang 'di lta ste /",
    "T02D2908:305a-34": "mi chod pa /",
    "T02D2908:305b-0": "mi shigs @305b pa /",
    "T02D2908:305b-1": "bden pa /",
    "T02D2908:305b-2": "sra ba /",
    "T02D2908:305b-3": "brtan pa /",
    "T02D2908:305b-4": "thams cad du thogs pa med pa /",
    "T02D2908:305b-5": "thams cad du ma pham pa zhes bya ba rnams te /",
    "T02D2908:305b-6": "de ni ye shes de nyid kyis rang gi yon tan phun sum tshogs pa yang bstan to //",
    "T02D2908:305b-7": "de gzhan gyi don bstan pa ni //",
    "T02D2908:305b-8": "thabs la mkhas pa'i byang chub sems dpa'i sna tshogs nas sems can gyi don mdzad pa ste /",
    "T02D2908:305b-9": "khams gsum pa 'jigs tshogs la lta ba /",
    "T02D2908:305b-10": "phyin ci log gi lta ba can /",
    "T02D2908:305b-11": "phyi dang nang nas bgegs dang log 'dren rnam par ldang ba'i rgyu //",
    "T02D2908:305b-12": "las kyi bag la nyal ba dang /",
    "T02D2908:305b-13": "kun nas ldang ba dang bcas pa de dag 'dul",
    "T02D2908:305b-14": "bar bya ba'i phyir sems can thams cad du skrag",
    "T02D2908:305b-15": "/ par byed pa /",
    "T02D2908:305b-16": "sems can thams cad 'jil bar byed pa zhes bya ba nas /",
    "T02D2908:305b-17": "sems can thams cad bsrung ba zhes bya ba dang /",
    "T02D2908:305b-18": "sems can thams cad rengs par byed pa /",
    "T02D2908:305b-19": "rmugs par byed pa zhes bya ba'i bar du cho ga'i don rnam pa bco lngas bstan te /",
    "T02D2908:305b-20": "de dag rnam pa bzhi'i sgo nas gzhan gyi don mdzad pa bstan te /",
    "T02D2908:305b-21": "zhi dang rgyas dang drag spyod dang //",
    "T02D2908:305b-22": "dbang sogs las rnam bzhi bo dag //",
    "T02D2908:305b-23": "thabs kyis 'dul ba'i don mdzad pa //",
    "T02D2908:305b-24": "ci rigs par ni sbyar bar bya'o //",
    "T02D2908:305b-25": "de ltar de dag gi ye shes kyi rdo rje des 'dul bar mdzad //",
    "T02D2908:305b-26": "sel bar mdzad 'joms par mdzad ba'i phyir //",
    "T02D2908:305b-27": "rdo rje rnam par 'joms pa zhes bya'o //",
    "T02D2908:305b-28": "de nas gsang sngags kyi tshig gang dag gsungs pa",
    "T02D2908:305b-29": "de dag kyang ye shes kyi rgyu las byung ba'i",
    "T02D2908:305b-30": "phyir // thogs pa med pa'i rdo rje'i tshig tu rig par bya'o //",
    "T02D2908:305b-31": "de nas de dag gi cho ga bshad par bya ste /",
    "T02D2908:305b-32": "cho gar bya ba thams cad la //",
    "T02D2908:305b-33": "gtsor slob dpon la rten par bya ba yin pas",
    "T02D2908:305b-34": "de'i phyir slon dpon slob ma gnyis sta gon la",
    "T02D2908:305b-35": "gnas pa'i cho ga bshad cing bstan par bya ba",
    "T02D2908:305b-36": "ni // des ni rab khrus gtsang ma yin //",
    "T02D2908:305b-37": "mdo sde dam par mnyan par bya //",
    "T02D2908:305b-38": "gang dag yid dge sems dang zhing //",
    "T02D2908:305b-39": "gtsang ma'i gos kyis rab brgyan te //",
    "T02D2908:305b-40": "zab mo sangs rgyas spyod yul ba //",
    "T02D2908:305b-41": "zhes bya ba la /",
    "T02D2908:305b-42": "shin tu khrus bya ba dang /",
    "T02D2908:305b-43": "gos gtsang ma bgo ba ni phyi'i gtsang sbra'o //",
    "T02D2908:305b-44": "sgo gsum nas sdig pa mi byed pa ni yid dge ba'o //",
    "T02D2908:305b-45": "byang chub tu smon pa ni sems dang ba ste /",
    "T02D2908:305b-46": "de dag ni phyi nang gi gtsang sbra'o //",
    "T02D2908:305b-47": "mdo sde dam pa mnyam par bya //",
    "T02D2908:305b-48": "zhes pa'i don no /",
    "T02D2908:306a-0": "@306a * // rig sngags de rnams ye shes las byung bar rig par bya'o //",
    "T02D2908:306a-1": "zab mo sangs rgyas spyod yul ba //",
    "T02D2908:306a-2": "zhes pa yang ye shes kyi rang bzhin du rtogs pa nyid do //",
    "T02D2908:306a-3": "de nas slob dpon gyi cho gar bya ba ni",
    "T02D2908:306a-4": "mdo sde 'di nyid las dbang bskur ba'i bum pa",
    "T02D2908:306a-5": "yan lag bstan pa tsam du zad de /",
    "T02D2908:306a-6": "dkyil 'khor la sogs pa'i cho ga gsungs pa de",
    "T02D2908:306a-7": "nyid gsungs pa las mi mngon par 'gyur ba'am yang",
    "T02D2908:306a-8": "na spyi rgyud dag las gsal ba'i phyir ro //",
    "T02D2908:306a-9": "de dag du ma bstan pa de gnyis ka ltar na yang de dag dang sbyar ba nyid do //",
    "T02D2908:306a-10": "de las ni /",
    "T02D2908:306a-11": "phyugs lhas shing gcig lha yi khang pa dang //",
    "T02D2908:306a-12": "lam gyi bzhi mdo khang stong nags tshal du //",
    "T02D2908:306a-13": "dkyil 'khor gru bzhi lham pa khru bzhi'i tshad //",
    "T02D2908:306a-14": "tshon rtsi rnams sna tshogs kyis bri //",
    "T02D2908:306a-15": "phyogs kyi lha rnams gnas ni yongs su bsrung //",
    "T02D2908:306a-16": "sgro bzhi'i sa la ku sha'i rtsva rnams dgram //",
    "T02D2908:306a-17": "zhes gsungs pa la rig par bya'o //",
    "T02D2908:306a-18": "de ltar dkyil 'khor bya ba yang slob dpon gyis",
    "T02D2908:306a-19": "sa dang po brtag pa dang sbyor ba la sogs",
    "T02D2908:306a-20": "pa'i cho ga tshul bzhin du bya ste /",
    "T02D2908:306a-21": "'thas par bcag ste ba'i rnam par lnga dang spos",
    "T02D2908:306a-22": "chu gtsang mas byugs te steng yang bla re bre",
    "T02D2908:306a-23": "zhing / dar gyi lnga ldi dang /",
    "T02D2908:306a-24": "me tog gi phreng ba dang /",
    "T02D2908:306a-25": "me long dag gis kyang brgyan par bya'o //",
    "T02D2908:306a-26": "gzhan yang dbang bskur ba'i cho ga la bkra shis",
    "T02D2908:306a-27": "kyi bum pa tshul dang mthun pa'i yon tan 'grub",
    "T02D2908:306a-28": "pa'i phyir 'di nyid las de'i rgyu bstan pa ni",
    "T02D2908:306a-29": "/ gser ram yang na ni //",
    "T02D2908:306a-30": "dngul gyi bum pa dag kyang rung //",
    "T02D2908:306a-31": "zhes bya bas ston to //",
    "T02D2908:306a-32": "de'i nang du dgang pa ni chu yis zhes pa smos te /",
    "T02D2908:306a-33": "tsandan dang gur gsum la sogs pa'i spos chus bkang ste /",
    "T02D2908:306a-34": "de'i lhan cig ldan pa'i rin po che ni shes",
    "T02D2908:306a-35": "dang rdo rje zhes pa ni dngos su zad nor",
    "T02D2908:306a-36": "bu zhes bya ba spyi'i tshig tu smos te /",
    "T02D2908:306a-37": "rnam par ma phye ba'i padma r'a ga dang /",
    "T02D2908:306a-38": "aindra n'i la la sogs pa ni rin po che'i",
    "T02D2908:306a-39": "rigs su gtogs pa dang mu tig dang sel sbram",
    "T02D2908:306a-40": "la sogs pa ste /",
    "T02D2908:306a-41": "de dag gas chag med pa rgyan gyi bya ba",
    "T02D2908:306a-42": "byed nus pa ste rin chen rma med ces bya'o",
    "T02D2908:306a-43": "// gzhan yang de'i zla la yungs kar dang /",
    "T02D2908:306a-44": "rtsva d'ur ba dang /",
    "T02D2908:306a-45": "me tog rnams gzhug par bya'o //",
    "T02D2908:306a-46": "tshul de bzhin du spyi rgyud las kyang /",
    "T02D2908:306a-47": "bum pa padma dmar po'i mdog 'dra zhing //",
    "T02D2908:306a-48": "nag por ri med cing rin chen bcas //",
    "T02D2908:306b-0": "@306b sman dang 'bru dang spos chus bkang ba dag //",
    "T02D2908:306b-1": "kha rgyan ras kyis mgul pa dkri par bya //",
    "T02D2908:306b-2": "zhes bstan to //",
    "T02D2908:306b-3": "de dag gi lto bar chu bre gang shong pa la sogs pa bstan to //",
    "T02D2908:306b-4": "mtshan nyid gzhan rgyud dag las rig par bya'o //",
    "T02D2908:306b-5": "yang gong ma'i 'bru dang sman zhes bya ba la /",
    "T02D2908:306b-6": "bya kri seng kri la sogs pa'i sman rnam pa lnga dang /",
    "T02D2908:306b-7": "til dang sran ma sha ka la sogs pa'i 'bru sna tshogs rnams rgyud las grangs pa bzhin no //",
    "T02D2908:306b-8": "mgul chings gtsang ma'i gos zhes bya ba ma spyad",
    "T02D2908:306b-9": "pa ma nyams pa'i ras dkar po kha tshar dang",
    "T02D2908:306b-10": "bcas pa'o // dkri zhing dang ba ni gong du",
    "T02D2908:306b-11": "bstan pa'i rdzas rnams kyi mdor bsdus te bstan pa'o",
    "T02D2908:306b-12": "bcas pa'o // // bum pa de ltar byas pa",
    "T02D2908:306b-13": "yang rtog pa gzhan cho ga las 'byung ba ji",
    "T02D2908:306b-14": "bzhin du grangs bzhi 'am lnga'am ma gu gul gyi",
    "T02D2908:306b-15": "dung pa la sogs pas bdug la dbus dang grva",
    "T02D2908:306b-16": "bcas pa'o // // bzhir gzhag pa'o // de nas slob dpon bdag nyid kyi khro bor bsgyur nas /",
    "T02D2908:306b-17": "lag pas rdo rje dang yungs kar blangs te /",
    "T02D2908:306b-18": "bskrad cing bsrung ba dang /",
    "T02D2908:306b-19": "mtshams bcad pa dag byas nas /",
    "T02D2908:306b-20": "thig skud lag tu blangs te /",
    "T02D2908:306b-21": "phyogs ma 'khrul bar sa bcad de /",
    "T02D2908:306b-22": "rim pa gsum par thig gdab par bya'o //",
    "T02D2908:306b-23": "de nas ri mo bri ste /",
    "T02D2908:306b-24": "dkyil 'khor gyi gtso bo'i phyag rgya rdo rje rgya",
    "T02D2908:306b-25": "gram las phyogs gcig med pa padma 'am seng ge'i",
    "T02D2908:306b-26": "khri'i steng du gzhag go //",
    "T02D2908:306b-27": "de'i grva bzhir 'khor rnams kyi phyag mtshan byang shar mtshams nas brtsams te /",
    "T02D2908:306b-28": "khro bo rdo rje gdengs pa dang /",
    "T02D2908:306b-29": "rdo rje rtse gcig pa dang /",
    "T02D2908:306b-30": "be con rdo rjes mtshan pa dang /",
    "T02D2908:306b-31": "rdo rje tho ba rnams bri'o //",
    "T02D2908:306b-32": "de nas rim pa gnyis par dbang ldan la sogs pa phyogs skyong bcu dang /",
    "T02D2908:306b-33": "de'i bkra shis kyi lha mo brgyad kyi phyag mtshan yang bri'o //",
    "T02D2908:306b-34": "rim pa gsum par ni rin po che'i chun 'phyang",
    "T02D2908:306b-35": "dang mu tig gi phreng ba dag dgod cing phyogs",
    "T02D2908:306b-36": "bzhir sgo khyud dang rta babs kyis mdzes par bya'o",
    "T02D2908:306b-37": "// de'i phyir rol stegs bu'i mtha' skor du rtsva ku shas bskor cing /",
    "T02D2908:306b-38": "me tog gi sil ma dag kyang dgram mo //",
    "T02D2908:306b-39": "de nas phyi rol du byung ste /",
    "T02D2908:306b-40": "'byung po thams cad la snying brtse ba'i phyir //",
    "T02D2908:306b-41": "bza' ba sha chang la phug la sogs bcas //",
    "T02D2908:306b-42": "'bras chan 'bras bu mang po'i gtor ma sbyin //",
    "T02D2908:306b-43": "zhes bya ba dag khyer nas /",
    "T02D2908:306b-44": "lha dang lha min gnod sbyin lto 'phye grul //",
    "T02D2908:307a-0": "zhes pa @307a * //",
    "T02D2908:307a-1": "la sogs pa'i bstod pa dang bcas pa'o //",
    "T02D2908:307a-2": "bden pa bdar bar byas nas lag pa gnyis kyis",
    "T02D2908:307a-3": "thal mo khong stong du sbyar ba las kha phye",
    "T02D2908:307a-4": "ste / bkan nas bstan pa'i tshul du bya ba ni gtor ma sbyin pa'i phyag rgya ste /",
    "T02D2908:307a-5": "'byung bo de dag la so so'i rig sngags dag",
    "T02D2908:307a-6": "brjod cing nam mkha' mdzod kyi rig pas byin gyis",
    "T02D2908:307a-7": "brlabs te bsngo'o // de nas slar yang log ste",
    "T02D2908:307a-8": "lha'i gnas su song la tshon gyi dkyil 'khor de",
    "T02D2908:307a-9": "dag mdun gyi bar snang la gyen du spag cing",
    "T02D2908:307a-10": "rin po che'i gzhal yas khang gdan seng ge dang",
    "T02D2908:307a-11": "padmar bcas pa'i gdan khri bsams nas der rig sngags",
    "T02D2908:307a-12": "kyi lha 'khor dang bcas pa spyan drang ba ni",
    "T02D2908:307a-13": "pho brang lcang lo can gyi dpal phyag na rdo",
    "T02D2908:307a-14": "rje ye shes kyi snang ba'i khyad par las byung",
    "T02D2908:307a-15": "brlabs te bsngo'o // ba'i / dpal rdo rje rnam",
    "T02D2908:307a-16": "par 'joms pa zhes bya ba sku mdog ljang sngon",
    "T02D2908:307a-17": "zhal gyi smin ma khro gnyer can phyag g-yas rdo",
    "T02D2908:307a-18": "rje rtse lnga pa thugs kar 'dzin pa /",
    "T02D2908:307a-19": "phyag g-yon pa dkur brten cing 'gying bag can /",
    "T02D2908:307a-20": "stod g-yogs dang smad g-yogs dar ljang gu'i tshig gu gsol ba /",
    "T02D2908:307a-21": "rgyan thams cad kyis brgyan pa 'khor lo rig sngags kyi lha dang /",
    "T02D2908:307a-22": "khro bo phyag brnyan grangs med pa'i tshogs can bdag nyid kyi phyag rgyas spyan drang ste /",
    "T02D2908:307a-23": "lag pa gnyis thal mo khong stong du sbyar la",
    "T02D2908:307a-24": "srin lag gnyis nang du bcug la phan tshun bsnol",
    "T02D2908:307a-25": "ba'i rtse mo mdzub mo'i drung du cung zad bkug",
    "T02D2908:307a-26": "par byas la / gung mo gnyis gzhibs pa'i phyi rol nas mdzub mo gnyis bkug la /",
    "T02D2908:307a-27": "bar nas gang tsam gyis ma reg par byas nas",
    "T02D2908:307a-28": "mthe bong gnyis mthe'u chung gnyis gzhibs la de'i sngags",
    "T02D2908:307a-29": "ni / aom badzra dzva la n'a ya sv'a h'am /",
    "T02D2908:307a-30": "zhes bya'o //",
    "T02D2908:307a-31": "yang na rdo rje lcags kyu ma'i sngags dang phyag rgyas spyan drang ngo //",
    "T02D2908:307a-32": "de nas thog mar dam tshig gi sngags dang phyag rgya bstan par bya ste /",
    "T02D2908:307a-33": "lag pa g-yas pa'i mthe'u chung gi sen mo mthe bos mnan la /",
    "T02D2908:307a-34": "lhag ma rnams rdo rje rtse gsum pa'i tshul du byas te /",
    "T02D2908:307a-35": "de'i sngags ni aom sham ka re ma h'a sa ma ye sv'a h'a /",
    "T02D2908:307a-36": "zhes brjod do //",
    "T02D2908:307a-37": "de nas yang dkyil 'khor nang gi grva bzhir khro bo bzhi gzhag ste /",
    "T02D2908:307a-38": "byang shar mtshams nas bzung ste khro bo'i rgyal po",
    "T02D2908:307a-39": "rdo rje gtum po zhes bya ba sku mdog smug",
    "T02D2908:307a-40": "nas / bzhin khro gnyer can phyag g-yas na rdo",
    "T02D2908:307b-0": "rje rtse lnga gdengs @307b par byas pa thogs par",
    "T02D2908:307b-1": "nas / bsams te / de'i phyag rgya ni lag",
    "T02D2908:307b-2": "pa g-yon pa'i mdzub mo snying ga'i phyogs su gzhag",
    "T02D2908:307b-3": "/ g-yas pa'i sor mo gsum rdo rje ltar bya",
    "T02D2908:307b-4": "nas / bsams te / ste / de nyid kyi sngags kyang 'di nyid las /",
    "T02D2908:307b-5": "tstshinda tstshinda ma h'a k'i li k'i l'a ya sv'a h'a /",
    "T02D2908:307b-6": "zhes sbyar bar bya'o //",
    "T02D2908:307b-7": "de nas shar lho mtshams su rdo rje k'i l'a ya zhes bya ba /",
    "T02D2908:307b-8": "mdog ljang nag dpral ba khro gnyer can phyag g-yas",
    "T02D2908:307b-9": "pa rdo rje rtse gcig pa ka na ya'i dbyibs",
    "T02D2908:307b-10": "'dra ba thogs par bsams te de'i phyag rgya ni",
    "T02D2908:307b-11": "lag pa gnyis khu tshur nang du bcangs te /",
    "T02D2908:307b-12": "cung zad bsnol ba'i tshul du bcug ste mthe bong gnyis gyen du gzhibs te bsgreng la /",
    "T02D2908:307b-13": "de'i sngags ni /",
    "T02D2908:307b-14": "bandha bandha kro dha kro dha k'i li k'i l'a ya sv'a h'a zhes bya bar sbyar ro //",
    "T02D2908:307b-15": "de nas yang lho nub mtshams su rdo rje be",
    "T02D2908:307b-16": "con zhes bya ba sku mdog mthing nag sma ra",
    "T02D2908:307b-17": "ser po gyen du 'khyil ba /",
    "T02D2908:307b-18": "g-yas na be con gyi rtse mo rdo rjes mtshan",
    "T02D2908:307b-19": "pa bsams te de'i phyag rgya ni phyag 'tshal ba",
    "T02D2908:307b-20": "thal mo sbyar ba las mthe bong gnyis bsgreng te",
    "T02D2908:307b-21": "/ tshigs bkug nas srin lag gi drung du gzugs par bya'o //",
    "T02D2908:307b-22": "de'i sngags ni tsu ru tsu ru tsanda k'i li k'i l'a ya sv'a h'a zhes sbyar ro //",
    "T02D2908:307b-23": "de nas nub byang mtshams su rdo rje khro bo",
    "T02D2908:307b-24": "zhes bya ba mdog nag po zhin tu khros pa",
    "T02D2908:307b-25": "mche ba gtsigs pa bsams te /",
    "T02D2908:307b-26": "de'i phyag rgya ni lag pa gnyis khu tshur bcangs",
    "T02D2908:307b-27": "te mthe bong gnyis bsgreng ste mthe'u chung gnyis nang",
    "T02D2908:307b-28": "du gzhug go // de'i sngags ni hr'a sa ya",
    "T02D2908:307b-29": "tr'a sa ya badzra k'i li k'i l'a ya sv'a",
    "T02D2908:307b-30": "h'a zhes bya bar sbyar bar bya'o //",
    "T02D2908:307b-31": "de nas de'i phyir rol gyi dkyil 'khor rim pa",
    "T02D2908:307b-32": "gsum par dbang ldan la sogs pa 'jig rten skyong",
    "T02D2908:307b-33": "ba bcu dang / rnam rgyal la sogs pa bkra",
    "T02D2908:307b-34": "shis kyi lha brgyad kyi phyag mtshan rnams dgod par",
    "T02D2908:307b-35": "ba bcu dang / bya ba'i phyir / de dag",
    "T02D2908:307b-36": "so so'i sngags dang phyag rgya bcings la spyan drangs",
    "T02D2908:307b-37": "shing rang rang gnas su bkod nas gtso bo 'khor",
    "T02D2908:307b-38": "dang bcas pa rnams la gus pa khyad par can",
    "T02D2908:307b-39": "ba bcu dang / bya ba'i phyir / byas te",
    "T02D2908:307b-40": "/ mchod yon dang me tog dang bdug spos la",
    "T02D2908:307b-41": "sogs pa dang zhal zas dang mar me'i mchog rnams",
    "T02D2908:307b-42": "rim bzhin du dbul lo //",
    "T02D2908:307b-43": "de nas phyags bcu dag na ji ltar srid pa'i lha rdzas dang /",
    "T02D2908:307b-44": "kun du bzang po'i mchod dag gis kyang mchod la /",
    "T02D2908:307b-45": "nam mkha' mdzod kyi rig pas kyang byin gyis brlab ste /",
    "T02D2908:307b-46": "'di ltar nam: sarba ta th'a ga te bhyo /",
    "T02D2908:308a-0": "bi shva mu khe bhya: sarbba tad kham @308a * //",
    "T02D2908:308a-1": "aungga spha ra na hi mam ga ga na kham sv'a h'a /",
    "T02D2908:308a-2": "de nas bstod pa gang yang rung bas bstod //",
    "T02D2908:308a-3": "de nas rig sngags gdon pa ni /",
    "T02D2908:308a-4": "lan grangs nyi shu rtsa gcig gam //",
    "T02D2908:308a-5": "yang na lan grangs brgya rtsa brgyad //",
    "T02D2908:308a-6": "ces bya bas grangs nges par gsungs pa la /",
    "T02D2908:308a-7": "rtsa ba'i rig sngags dang mjug nas yang snying gi",
    "T02D2908:308a-8": "sngags rnams dang gnyis bskul ba dang bcas par zlo",
    "T02D2908:308a-9": "na ni lan grangs nyi shu rtsa gcig zlos par",
    "T02D2908:308a-10": "'gyur ro // yang na de rnam pa gnyis ka",
    "T02D2908:308a-11": "zlos par mi nus na nam: tsanda badzra zhes pa",
    "T02D2908:308a-12": "nas aa mri te h'um phat ces pa'i bar ni",
    "T02D2908:308a-13": "rig sngags 'di'i yang snying ste bskul tshig dang bcas",
    "T02D2908:308a-14": "pa lan grangs brgya rtsa brgyad bzlas par bya'o //",
    "T02D2908:308a-15": "de ltar bzlas brjod zin nas yon bdag dang slob",
    "T02D2908:308a-16": "ma gnyis ka yang dkon mchog la skyabs su 'gro",
    "T02D2908:308a-17": "bar bya'o // dkyil 'khor dbus su khri lta bu",
    "T02D2908:308a-18": "gzhag pa'i sar yang na ri mo yid kyis gdeg",
    "T02D2908:308a-19": "bar bya'o // pa dang / yang na phyag rgya nyi tshe bya'o //",
    "T02D2908:308a-20": "de nas der bum pa rnams kyi chus blugs shing dbang bskur te /",
    "T02D2908:308a-21": "shu ti dang nye shing la sogs pas kyang bkru /",
    "T02D2908:308a-22": "rol mo dang bkra shis la sogs pa yang gdon no //",
    "T02D2908:308a-23": "khrus zin nas sgor 'byung ba'i dus su zho dang",
    "T02D2908:308a-24": "mar dang sman dang 'bras bu la sogs pa bkra",
    "T02D2908:308a-25": "shis kyi rdzas rnams la cho gar bstan pa rnams",
    "T02D2908:308a-26": "mthong ba dang reg pa dag ni bkag pa med",
    "T02D2908:308a-27": "do // de nas rig sngags kyi rgyal po 'di'i",
    "T02D2908:308a-28": "cho ga'i phan yon 'byung ba mdor bsdus na gnyis",
    "T02D2908:308a-29": "do // su 'dus te / sdug bsngal sel bar byed pa dang bde ba skyed par byed pa'o //",
    "T02D2908:308a-30": "de la sdug bsngal sel ba ni /",
    "T02D2908:308a-31": "sems can dbang po nyams pa dang //",
    "T02D2908:308a-32": "tshe zad pa dang tshe nyams dang //",
    "T02D2908:308a-33": "zhes bya ba nas /",
    "T02D2908:308a-34": "de dag thams cad zhi bar blta //",
    "T02D2908:308a-35": "zhes bya ba dang /",
    "T02D2908:308a-36": "sdig pa thams cad byang byas nas //",
    "T02D2908:308a-37": "sdug bsngal thams cad med par byed //",
    "T02D2908:308a-38": "ces bya ba la sogs pa tshigs su bcad pa bzhis bstan to //",
    "T02D2908:308a-39": "bde ba skyed par byed pa ni /",
    "T02D2908:308a-40": "rgyud do cog gi rtsa ba / dpal kun gyis ni legs par brgyan //",
    "T02D2908:308a-41": "zhes bya ba nas /",
    "T02D2908:308a-42": "tshe dang bsod nams 'phel bar 'gyur //",
    "T02D2908:308a-43": "sdig pa kun las rnam par thar //",
    "T02D2908:308a-44": "zhes bya ba rnams kyis bstan te /",
    "T02D2908:308a-45": "de dag gis phan yon mdor bsdus pa tsam du zad kyi /",
    "T02D2908:308a-46": "gzhan yang rgyal po'i chad pas 'jigs pa dang /",
    "T02D2908:308a-47": "chom rkun dang /",
    "T02D2908:308b-0": "me @308b dang /",
    "T02D2908:308b-1": "chu dang /",
    "T02D2908:308b-2": "dug dang mtshon la sogs pa'i 'jigs pa thams cad las sgrol bar rig par bya'o /",
    "T02D2908:308b-4": "// / rdo rje rnam par 'joms pa'i khrus kyi cho",
    "T02D2908:308b-5": "ga'i 'grel pa slob dpon rdo rje go chas mdzad",
    "T02D2908:308b-6": "pa rdzogs so / //"
}