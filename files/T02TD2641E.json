{
    "T02TD2641E:245b-0": "@245b # // rgya gar skad du /",
    "T02TD2641E:245b-1": "pradzny'a p'a ra mi ta hri da ya s'a dha nam n'a ma /",
    "T02TD2641E:245b-2": "bod skad du /",
    "T02TD2641E:245b-3": "shes rab kyi pha rol tu phyin pa'i snying po'i sgrub thabs zhes bya ba /",
    "T02TD2641E:245b-4": "bcom ldan 'das ma shes rab kyi pha rol tu phyin pa la phyag 'tshal lo //",
    "T02TD2641E:245b-5": "gang zhig sngon du byas gyur pas //",
    "T02TD2641E:245b-6": "rab zhi thams cad mkhyen mdzad pa'i //",
    "T02TD2641E:245b-7": "rgyal ba de la rab btud de //",
    "T02TD2641E:245b-8": "sgrub thabs cho ga dran par bya //",
    "T02TD2641E:245b-9": "dben zhing nyams dga'i sa phyogs su //",
    "T02TD2641E:245b-10": "bde ba'i stan la 'dug nas ni //",
    "T02TD2641E:245b-11": "snying gar pad zla'i nyi steng du //",
    "T02TD2641E:245b-12": "mam las 'od 'phros phyogs bcu nas //",
    "T02TD2641E:245b-13": "rgyal ba sras bcas spyan drangs te //",
    "T02TD2641E:245b-14": "nam mkha'i phyogs su gnas par bsam //",
    "T02TD2641E:245b-15": "mchod dang nyes pa bshags par bya //",
    "T02TD2641E:245b-16": "rjes su yi rang gsol ba gdab //",
    "T02TD2641E:245b-17": "skyabs 'gro sems bskyed blang bya zhing //",
    "T02TD2641E:245b-18": "byang chub chen por bsngo bar bya //",
    "T02TD2641E:245b-19": "byams dang snying rje dga' ba dang //",
    "T02TD2641E:245b-20": "btang snyoms tshangs pa'i gnas pa bsgom//",
    "T02TD2641E:245b-21": "gsang sngags 'di ni rab tu bzlas //",
    "T02TD2641E:245b-22": "aom sva bh'a wa shuddha:sarba dharmm'a:sva bh'a wa shuddho&amp; ham /",
    "T02TD2641E:245b-23": "rgyu dang mi rgyu 'di dag kun //",
    "T02TD2641E:245b-24": "gzod nas rang bzhin stong par dran //",
    "T02TD2641E:245b-25": "de rjes stong pa'i rang bzhin las //",
    "T02TD2641E:245b-26": "yam ram bam lam 'byung ba bzhi //",
    "T02TD2641E:245b-27": "sum las ri rab de steng du //",
    "T02TD2641E:245b-28": "bhr'um las mdzes pa'i gzhal yas khang ;",
    "T02TD2641E:245b-29": "/ yangs shing rgyan ldan bsam par bya //",
    "T02TD2641E:245b-30": "dbus su seng ge'i khri steng du //",
    "T02TD2641E:245b-31": "padma nyi ma la gnas pa'i //",
    "T02TD2641E:245b-32": "dmar ser rgyal yum sku mdog ser //",
    "T02TD2641E:245b-33": "zhal gcig phyag bzhi sku ni rgyas //",
    "T02TD2641E:245b-34": "g-yas gnyis rdo rje skyabs sbyin can //",
    "T02TD2641E:245b-35": "g-yon gnyis rdo rje chos 'chad mdzad //",
    "T02TD2641E:246a-0": "longs spyod @246a * //",
    "T02TD2641E:246a-1": "rdzogs pa'i rgyan ldan bsam //",
    "T02TD2641E:246a-2": "shar du seng ge zla steng du //",
    "T02TD2641E:246a-3": "sam las rgyal ba sh'akya thub //",
    "T02TD2641E:246a-4": "btso ma'i mdog can sprul pa'i sku //",
    "T02TD2641E:246a-5": "gtsug tor ldan pa bskyed par bya //",
    "T02TD2641E:246a-6": "nub tu padma zla ba la //",
    "T02TD2641E:246a-7": "hr'i: las 'jig rten dbang phyug ni //",
    "T02TD2641E:246a-8": "shin tu dkar zhing rgyan mdzes pa //",
    "T02TD2641E:246a-9": "sems dpa'i skyil krung bzhugs par bsam //",
    "T02TD2641E:246a-10": "lho ru mam las sh'a ri'i bu //",
    "T02TD2641E:246a-11": "dka' thub cha byad sku mdog ni //",
    "T02TD2641E:246a-12": "dmar skya pus btsugs thal mo sbyar //",
    "T02TD2641E:246a-13": "shin tu mdzes pa'i sku nyid bsam //",
    "T02TD2641E:246a-14": "byang du kunda las bskyed pa //",
    "T02TD2641E:246a-15": "dmar po rgyal la gus pa'i tshul //",
    "T02TD2641E:246a-16": "padma'i steng du bskyed byas nas //",
    "T02TD2641E:246a-17": "de ltar bskyed pa rdzogs pa dang //",
    "T02TD2641E:246a-18": "bdag nyid thugs ka'i mam las ni //",
    "T02TD2641E:246a-19": "'od 'phros ye shes bkug byas te //",
    "T02TD2641E:246a-20": "mchod dang dza: h'um bam ho: yis //",
    "T02TD2641E:246a-21": "so sor dgug gzhug byas nas ni //",
    "T02TD2641E:246a-22": "rgyal bas dbang bskur so so la //",
    "T02TD2641E:246a-23": "rnam snang mi bskyod rin 'byung dang //",
    "T02TD2641E:246a-24": "mtha' yas rgyal ba nyid kyis mtshan //",
    "T02TD2641E:246a-25": "yi ge gsum gyis byin gyis brlabs //",
    "T02TD2641E:246a-26": "yum gyi thugs kar rgyal ba nyid //",
    "T02TD2641E:246a-27": "bsdus te ting 'dzin snyoms zhugs nas //",
    "T02TD2641E:246a-28": "dris dang lan gdab stong pa'i don //",
    "T02TD2641E:246a-29": "'khor rnams kun la sbyin par bsam //",
    "T02TD2641E:246a-30": "'di ltar chos kun rab zhi las //",
    "T02TD2641E:246a-31": "spros pa'i 'khor kun yum la bsdu //",
    "T02TD2641E:246a-32": "mtshan bcas ting 'dzin yi ge la //",
    "T02TD2641E:246a-33": "dmigs te gsal la mi rtog bya //",
    "T02TD2641E:246a-34": "gzod nas zhi ba'i chos kun ni //",
    "T02TD2641E:246a-35": "rkyen dbang 'khrul bar rab snad la //",
    "T02TD2641E:246a-36": "de nyid tshe na zhi ba nyid //",
    "T02TD2641E:246a-37": "zhi tshe sgyu ma lta bur snang //",
    "T02TD2641E:246a-38": "mtha' bzhir mi rtog bral bar min //",
    "T02TD2641E:246a-39": "bying rgod mi gnas sems nyid ni //",
    "T02TD2641E:246a-40": "'od gsal cir yang mi sgom pa //",
    "T02TD2641E:246a-41": "mtshams med rnal 'byor pha rol phyin //",
    "T02TD2641E:246a-42": "rgyal bas zhi bar rab gsungs dang //",
    "T02TD2641E:246a-43": "gcig dang du ma bral sogs pas //",
    "T02TD2641E:246a-44": "spros pa bkag pas mi rtog shes //",
    "T02TD2641E:246a-45": "rnam par rtog dang yang dag rtog / gal te skyo na bzlas bya ste //",
    "T02TD2641E:246a-46": "tadya th'a /",
    "T02TD2641E:246a-47": "aom ga te ga te p'a ra ga te p'a ra sam ga te bo dhi sv'a h'a /",
    "T02TD2641E:246a-48": "mam la rab bskor 'od zer ni //",
    "T02TD2641E:246a-49": "spro bsdus don byas sngags kyi 'od //",
    "T02TD2641E:246a-50": "lte ba'i kha yi bar du bskor //",
    "T02TD2641E:246a-51": "ye shes sems dpa' mchod la gshegs //",
    "T02TD2641E:246a-52": "stong pa bco brgyad brjod bya ste //",
    "T02TD2641E:246a-53": "dam tshig sems dpa' thams cad dang //",
    "T02TD2641E:246b-0": "gzhal yas khang ni mi @246b dmigs bya //",
    "T02TD2641E:246b-1": "rgyal ba'i bka' dang n'a g'a rdzu na yi //",
    "T02TD2641E:246b-2": "gsungs pa la brten mos rnams don dang ni //",
    "T02TD2641E:246b-3": "bdag nyid sbyang phyir cho ga thabs mchog byas //",
    "T02TD2641E:246b-4": "mkhas rnams blo yi dri ma bzod par mdzod //",
    "T02TD2641E:246b-5": "'di la ngal ba'i dge ba'i rtsa ba des //",
    "T02TD2641E:246b-6": "'gro rnams rab sbyangs snying po'i don shes nas //",
    "T02TD2641E:246b-7": "rgyal ba'i go 'phang rab tu thob 'gyur te //",
    "T02TD2641E:246b-8": "'gro rnams zhi ba'i lam la 'god par shog / shes rab kyi pha rol tu phyin pa'i sgrub thabs slob dpon chen po d'a ri ka pas mdzad pa rdzogs so//"
}