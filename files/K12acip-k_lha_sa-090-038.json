{
    "K12acip-k_lha_sa-090-038:290a-0": "@290a rgya gar skad du /",
    "K12acip-k_lha_sa-090-038:290a-1": "aa mri ta bha ba n'a ma dh'a ra n'i /",
    "K12acip-k_lha_sa-090-038:290a-2": "bod skad du /",
    "K12acip-k_lha_sa-090-038:290a-3": "bdud rtsi 'byung ba zhes bya ba'i gzungs /",
    "K12acip-k_lha_sa-090-038:290a-4": "sangs rgyas dang byang chub sems dpa' thams cad la phyag 'tshal lo //",
    "K12acip-k_lha_sa-090-038:290a-5": "'di skad bdag gis thos pa'i dus gcig na /",
    "K12acip-k_lha_sa-090-038:290a-6": "bcom ldan 'das rgyal po'i khab byang chub kyi shing drung na /",
    "K12acip-k_lha_sa-090-038:290a-7": "'khor rnam bzhi dang /",
    "K12acip-k_lha_sa-090-038:290a-8": "lha dang /",
    "K12acip-k_lha_sa-090-038:290a-9": "mi rnams kyis bskor nas bzhugs so //",
    "K12acip-k_lha_sa-090-038:290b-0": "de nas 'khor rnams kyi nang nas khyim bdag bzang @290b skyong gis /",
    "K12acip-k_lha_sa-090-038:290b-1": "bcom ldan 'das kyi 'khor rnam pa bzhi dang /",
    "K12acip-k_lha_sa-090-038:290b-2": "rigs drug gi sems can thams cad la /",
    "K12acip-k_lha_sa-090-038:290b-3": "spos dang /",
    "K12acip-k_lha_sa-090-038:290b-4": "sman dang /",
    "K12acip-k_lha_sa-090-038:290b-5": "zhal zas kyi mchod pa chen po bshams nas /",
    "K12acip-k_lha_sa-090-038:290b-6": "bcom ldan 'das la 'di skad ces gsol to //",
    "K12acip-k_lha_sa-090-038:290b-7": "bcom ldan 'das bza' ba dang /",
    "K12acip-k_lha_sa-090-038:290b-8": "bca' ba dang /",
    "K12acip-k_lha_sa-090-038:290b-9": "btung ba 'di rnams sems can rnams kyi don du byin gyis brlab tu gsol /",
    "K12acip-k_lha_sa-090-038:290b-10": "de nas bcom ldan 'das kyis bdud rtsi 'byung ba zhes bya ba'i ting nge 'dzin la snyoms par zhugs te /",
    "K12acip-k_lha_sa-090-038:290b-11": "zhal zas kyi steng du zla ba'i dkyil 'khor gyi steng du ram dkar po la chos thams cad rdul dang bral ba'o zhes bya ba'i sgra byung bas zhal zas kyi dri ma dag par gyur to //",
    "K12acip-k_lha_sa-090-038:290b-12": "yang zla ba'i dkyil 'khor gyi steng du aa dkar po bsams te /",
    "K12acip-k_lha_sa-090-038:290b-13": "zhal zas lha'i bdud rtsi dang /",
    "K12acip-k_lha_sa-090-038:290b-14": "yo byad du gyur to /",
    "K12acip-k_lha_sa-090-038:290b-15": "yang zla ba'i dkyil 'khor gyi steng du /",
    "K12acip-k_lha_sa-090-038:290b-16": "aom zhes pas 'phags pa dang sems can thams cad mnyes shing tshim par gyur to //",
    "K12acip-k_lha_sa-090-038:290b-17": "de nas bcom ldan 'das kyis phyag rdo rje ltar byas te gzungs 'di gzungs so //",
    "K12acip-k_lha_sa-090-038:290b-18": "aom sarba dharma t'a badzra siddhi h'um/",
    "K12acip-k_lha_sa-090-038:290b-19": "aom aa mri ta h'um/",
    "K12acip-k_lha_sa-090-038:290b-20": "na ma: sarba ta th'a ga t'e bhyo bi shva mu khe bhya: sarba th'a kham audga te spha ra na ai mam ga ga na kham sv'ah'a /",
    "K12acip-k_lha_sa-090-038:290b-21": "aom ne ma: sarba ta th'a ga ta aa ba lo ki te sam bha ra sam bha ra h'um/",
    "K12acip-k_lha_sa-090-038:290b-22": "aom ru ru sphu ru dzv'a la tishtha siddha lo tsa ni sarba aartha sa dha ni sv'ah'a /",
    "K12acip-k_lha_sa-090-038:290b-23": "zhes gzungs 'di brjod ma thag tu mchod pa'i zhal zas kyis mchod nas /",
    "K12acip-k_lha_sa-090-038:290b-24": "'phags ba thams cad mnyes pa dang /",
    "K12acip-k_lha_sa-090-038:290b-25": "sems can thams cad bde bar gyur to //",
    "K12acip-k_lha_sa-090-038:291a-0": "de nas khyim @291a *//",
    "K12acip-k_lha_sa-090-038:291a-1": "bdag bzang skyong gis bcom ldan 'das kyi spyan sngar thal mo sbyar nas 'di skad ces gsol to //",
    "K12acip-k_lha_sa-090-038:291a-2": "sangs rgyas dang byang chub sems dpa' thams kyi mthu dang /",
    "K12acip-k_lha_sa-090-038:291a-3": "chos kyi dbyings rnam par dag pa'i byin gyis brlabs kyi mthu dang /",
    "K12acip-k_lha_sa-090-038:291a-4": "bdag gi bsam pa rnam par dag pa'i stobs kyis /",
    "K12acip-k_lha_sa-090-038:291a-5": "'phags pa thams cad kyi pho brang dang /",
    "K12acip-k_lha_sa-090-038:291a-6": "sems can thams cad kyi gnas dang /",
    "K12acip-k_lha_sa-090-038:291a-7": "sems can thams cad kyi rgyud la chos dang zang zing gi longs spyod dpag tu med cing brjod kyis mi khyab pa /",
    "K12acip-k_lha_sa-090-038:291a-8": "brjod kyis mi rdzogs pa 'byung zhing rgyas par gyur cig /",
    "K12acip-k_lha_sa-090-038:291a-9": "sangs rgyas kyi bden pa dang /",
    "K12acip-k_lha_sa-090-038:291a-10": "chos kyi bden pa dang /",
    "K12acip-k_lha_sa-090-038:291a-11": "dge 'dun gyi bden pa dang /",
    "K12acip-k_lha_sa-090-038:291a-12": "gsang sngags dang /",
    "K12acip-k_lha_sa-090-038:291a-13": "rig sngags dang /",
    "K12acip-k_lha_sa-090-038:291a-14": "phyag rgya dang /",
    "K12acip-k_lha_sa-090-038:291a-15": "ting nge 'dzin gyi bden pa'i byin gyis brlabs kyis pha rol tu phyin pa la sogs te chos kyi sbyin pa dang /",
    "K12acip-k_lha_sa-090-038:291a-16": "bdag gi zang zing gi sbyin pa 'dis bde ba dang /",
    "K12acip-k_lha_sa-090-038:291a-17": "dga' bar gyur cig /",
    "K12acip-k_lha_sa-090-038:291a-18": "bcom ldan 'das kyis legs so zhes bya ba byin te /",
    "K12acip-k_lha_sa-090-038:291a-19": "khyim bdag bzang skyong legs so //",
    "K12acip-k_lha_sa-090-038:291a-20": "dka' ba'i spyod pa 'di lta bu byed pa legs so //",
    "K12acip-k_lha_sa-090-038:291a-21": "nga'i 'khor lha dang mi rnams kyis kyang 'di ltar mchod par bya'o //",
    "K12acip-k_lha_sa-090-038:291a-22": "bcom ldan 'das kyis de skad ces bka' stsal nas /",
    "K12acip-k_lha_sa-090-038:291a-23": "thams cad dang ldan pa'i 'khor dang /",
    "K12acip-k_lha_sa-090-038:291a-24": "khyim bdag bzang skyong rjes su yi rangs te /",
    "K12acip-k_lha_sa-090-038:291a-25": "bcom ldan 'das kyis gsungs pa la mngon par bstod de dga' bar gyur to //",
    "K12acip-k_lha_sa-090-038:291b-0": "bdud rtsi 'byung @291b ba zhes bya ba'i gzungs rdzogs so ////"
}