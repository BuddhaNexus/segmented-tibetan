{
    "T02D2888:235b-0": "@235b # // rgya gar skad du /",
    "T02D2888:235b-1": "badzra p'a ni mandal bi dhi:/",
    "T02D2888:235b-2": "bod skad du /",
    "T02D2888:235b-3": "phyag na rdo rje'i dkyil 'khor gyi cho ga / dpal phyag na rdo rje la phyag 'tshal lo //",
    "T02D2888:235b-4": "dpal ldan phyag na rdo rje dang //",
    "T02D2888:235b-5": "bla ma la gus phyag 'tshal te //",
    "T02D2888:235b-6": "sgrub pa po la phan pa'i phyir //",
    "T02D2888:235b-7": "de yi dkyil 'khor cho ga brtsam //",
    "T02D2888:235b-8": "dpal phyag na rdo rje bsgrub par 'dod pa'i rnal",
    "T02D2888:235b-9": "'byor pa'i don du dkyil 'khor cho ga 'di bsdu",
    "T02D2888:235b-10": "bar bya'o // de la sngon du bsnyen pa bya",
    "T02D2888:235b-11": "ba ni sgrub pa'i thabs las 'byung ba bzhin du",
    "T02D2888:235b-12": "bdag nyid lhar bskyed la snying po 'bum bzlas pa",
    "T02D2888:235b-13": "bar bya'o // bya pa'am / yang na ji srid",
    "T02D2888:235b-14": "mtshan ma thob par ma gyur gyi bar de srid",
    "T02D2888:235b-15": "du bsgom pa dang bzlas pa ni sngon du bsnyen",
    "T02D2888:235b-16": "bar bya'o // bya pa'am / pa'i cho ga'o //",
    "T02D2888:235b-17": "de ltar bsnyen pa rdzogs nas sa'i cho ga bya",
    "T02D2888:235b-18": "bar bya'o // bya pa'am / pa'i cho ga'o // ste / gtsug lag khang dam /",
    "T02D2888:235b-19": "kun dga' ra ba'am /",
    "T02D2888:235b-20": "nags tshal la sogs pa yid du 'ong ba'i gnas su sa bslang ba dang /",
    "T02D2888:235b-21": "sa sbyang ba dang /",
    "T02D2888:235b-22": "sa gzung ba dang /",
    "T02D2888:235b-23": "sa byin gyis brlab par byas te /",
    "T02D2888:235b-24": "de la bslang ba ni gnas kyi bdag po la bslang ba dang /",
    "T02D2888:235b-25": "mandal dang dri'i thig le dang /",
    "T02D2888:235b-26": "me tog gi tshom bu bya ste /",
    "T02D2888:235b-27": "mchod pa dang gtor ma bshams nas aom aa pra",
    "T02D2888:235b-28": "ti bi ka ra sha h'um dza: zhes bya ba",
    "T02D2888:235b-29": "dang / rdo rje bsdams pa'i mdzub mo gnyis brkyang",
    "T02D2888:235b-30": "la sa la reg par byas pas sa'i lha mo",
    "T02D2888:235b-31": "'khor dang bcas pa spyan drangs la /",
    "T02D2888:235b-32": "sa'i lha mo mchod pa dang /",
    "T02D2888:235b-33": "de'i 'khor lo gtor ma byin nas gsol ba gdab par bya ste /",
    "T02D2888:235b-34": "skyob pa sangs rgyas thams cad kyi //",
    "T02D2888:235b-35": "spyod pa'i tshul dang khyad par dang //",
    "T02D2888:235b-36": "sa dang pha rol phyin pa la //",
    "T02D2888:235b-37": "lha mo khyod ni dpang du gyur //",
    "T02D2888:235b-38": "skyob pa sh'akya seng ge yis //",
    "T02D2888:235b-39": "ji ltar bdud kyi sde bcom pa //",
    "T02D2888:235b-40": "de bzhin bdag gis bdud kyi sde //",
    "T02D2888:235b-41": "pham par bya ste dkyil 'khor bri //",
    "T02D2888:235b-42": "zhes lan gsum gyi bar du brjod la /",
    "T02D2888:235b-43": "sa byin par bsams te mchod la gshegs su gsol //",
    "T02D2888:236a-0": "de nas sa sbyang pa ni @236a * //",
    "T02D2888:236a-1": "drag po dang zhi ba'i sbyin sreg bya'o //",
    "T02D2888:236a-2": "'dom gang nye 'khor du lte ba nub tsam mam pus mo nub tsam brkos la gseg ma dang /",
    "T02D2888:236a-3": "gyo mo dang /",
    "T02D2888:236a-4": "rus pa la sogs pa bsal la spos chus bran la /",
    "T02D2888:236a-5": "sa de nyid kyis bkang nas sa'i ltas brtag par bya ste /",
    "T02D2888:236a-6": "sa sbyang ba'i cho ga'o //",
    "T02D2888:236a-7": "de'i rjes la sa bzung ba ni gdugs dang /",
    "T02D2888:236a-8": "rgyal mtshan dang /",
    "T02D2888:236a-9": "bla re la sogs pa bres la sku gzugs bkram",
    "T02D2888:236a-10": "nas phyogs bzhir spos rgyun mi 'chad par btul bar",
    "T02D2888:236a-11": "bya'o // de nas lag pa g-yas pa der gtugs te /",
    "T02D2888:236a-12": "yi ge brgya pa bdun nam nyi shu rtsa gcig bzlas par bya ste /",
    "T02D2888:236a-13": "sa gzhi rdo rje'i rang bzhin du byin gyis brlabs",
    "T02D2888:236a-14": "pa ni sa gzung ba dang byin gyis brlab pa",
    "T02D2888:236a-15": "ste sa'i cho ga'o /",
    "T02D2888:236a-17": "// / de nas bdag nyid khrus bya zhing dris byugs la /",
    "T02D2888:236a-18": "gos sngon po'i stod g-yogs dang /",
    "T02D2888:236a-19": "smad g-yogs bgo zhing /",
    "T02D2888:236a-20": "rgyan gdags shing rdo rje dril bur ldan pas gal te nus na smyung bar gnas pa'am /",
    "T02D2888:236a-21": "ma nus na zas dkar gsum bza' bar bya'o //",
    "T02D2888:236a-22": "de la re zhig sa'i dkyil 'khor gyi dbus su 'dug la tshogs bsags pa dang /",
    "T02D2888:236a-23": "srung ba'i 'khor lo bsgom pa dang /",
    "T02D2888:236a-24": "gzhal yas khang gdan dang bcas pa bsgom par bya ste /",
    "T02D2888:236a-25": "de'ang yi ge h'um yongs su gyur pa las rdo",
    "T02D2888:236a-26": "rje chen po nam mkha'i tshad dang mnyam pa khong",
    "T02D2888:236a-27": "stong bsam pa ni srung ba'i 'khor lo'o //",
    "T02D2888:236a-28": "de'i nang du bh'um las gzhal yas khang gru bzhi sgo bzhi pa /",
    "T02D2888:236a-29": "rta babs dang bcas pa bskyed la /",
    "T02D2888:236a-30": "dbus su aa las zla ba'i dkyil 'khor bsgom par bya'o //",
    "T02D2888:236a-31": "de nas bdag nyid lhar bskyed la ye shes sems dpa' gzhug pa dang /",
    "T02D2888:236a-32": "dbang bskur ba dang /",
    "T02D2888:236a-33": "yi ge gsum gyis gnas gsum du byin gyis brlabs",
    "T02D2888:236a-34": "pa'i bar du byas la sa'i lha mo mchod nas",
    "T02D2888:236a-35": "gsol ba gdab pa'i bar du bya'o //",
    "T02D2888:236a-36": "de nas sgrub pa'i grogs pos mtshan brgya rtsa brgyad pas bstod nas gsol ba gdab par bya ste /",
    "T02D2888:236a-37": "mandal dbus dang phyogs bzhir ni /",
    "T02D2888:236a-38": "gos sngon can rigs lnga skad cig gis bsgoms la /",
    "T02D2888:236a-39": "lha la gsol ba gdab pa'i cho ga / rdo rje'i dkyil 'khor bri ba'i phyir //",
    "T02D2888:236a-40": "bdag gis dkyil 'khor sa bzung bas //",
    "T02D2888:236a-41": "sangs rgyas byang chub sems dpa' yis //",
    "T02D2888:236a-42": "bdag la byin gyis brlab tu gsol //",
    "T02D2888:236a-43": "zhes so //",
    "T02D2888:236b-0": "slob ma bzhi @236b yis phyogs bzhi nas gsol ba gdab pa'i tshig 'di dag go //",
    "T02D2888:236b-1": "rdo rje gos sngon rigs kyi gtso //",
    "T02D2888:236b-2": "mnyam pa'i dang las 'bar ba'i sku //",
    "T02D2888:236b-3": "zhe sdang chen po tshar gcod phyir //",
    "T02D2888:236b-4": "rdo rje rigs kyis bzung mdzod //",
    "T02D2888:236b-5": "rin chen gos sngon rigs kyi gtso //",
    "T02D2888:236b-6": "mnyam pa'i ngang las 'bar ba'i sku //",
    "T02D2888:236b-7": "nga rgyal can rnams gzhom pa'i phyir //",
    "T02D2888:236b-8": "rin chen rigs kyi sa bzung mdzod //",
    "T02D2888:236b-9": "padma'i gos sngon rigs kyi gtso //",
    "T02D2888:236b-10": "mnyam pa'i dang las 'bar ba'i sku //",
    "T02D2888:236b-11": "'dod chags can rnams gdul ba'i phyir //",
    "T02D2888:236b-12": "padma rigs kyis bzung mdzod //",
    "T02D2888:236b-13": "las kyi gos sngon rigs kyi gtso //",
    "T02D2888:236b-14": "mnyam pa'i ngang las 'bar ba'i sku //",
    "T02D2888:236b-15": "phrag dog can rnams gdul ba'i phyir //",
    "T02D2888:236b-16": "las kyi rigs kyi sa bzung mdzod //",
    "T02D2888:236b-17": "ces so //",
    "T02D2888:236b-18": "de nas mig g-yas par ma las nyi ma'i dkyil 'khor //",
    "T02D2888:236b-19": "g-yon par ta las zla ba /",
    "T02D2888:236b-20": "rkang mthil du sna tshogs rdo rje bskyed nas langs",
    "T02D2888:236b-21": "te sangs rgyas thams cad la phyag byas bdag lha'i",
    "T02D2888:236b-22": "sku gsal bar dmigs te /",
    "T02D2888:236b-23": "dbus kyi gtso bo nam mkhar bteg la khro bo'i bstod pa bya'o //",
    "T02D2888:236b-24": "de la bstod pa ni /",
    "T02D2888:236b-25": "chos dbyings stong pa gnyis med rang nyid las //",
    "T02D2888:236b-26": "'jig rten spyod pa'i tshul yang mi spong zhing //",
    "T02D2888:236b-27": "thabs la mkhas pas 'jigs byed skur ston pa'i //",
    "T02D2888:236b-28": "khro chen 'bar ba'i tshogs la phyag 'tshal bstod //",
    "T02D2888:236b-29": "bskal pa'i me dpung 'bar ba'i klong dkyil nas //",
    "T02D2888:236b-30": "dpa' bo stang stabs brkyang bskum tshul du bzhugs //",
    "T02D2888:236b-31": "nyi zla 'bar ba'i spyan gyi sdang mig gis //",
    "T02D2888:236b-32": "bgegs dpung sreg par mdzad la phyag 'tshal bstod //",
    "T02D2888:236b-33": "ces brjod la bka' bsgo bar bya ste /",
    "T02D2888:236b-34": "dkyil 'khor chen po'i sa gzhi la gnas pa'i //",
    "T02D2888:236b-35": "lha la sogs pa'i bgegs tshogs kun nyon cig / nga ni gnas 'dir dkyil 'khor chen po 'bri //",
    "T02D2888:236b-36": "bgegs kyi rigs tshogs gang yin 'byer bar gyis //",
    "T02D2888:236b-37": "ci steng yi bka' las 'das gyur na //",
    "T02D2888:236b-38": "ye shes can gyi rdo rje 'bar ba 'dis //",
    "T02D2888:236b-39": "spyi bo tshal pa brgyar ni 'gas 'gyur zhing //",
    "T02D2888:236b-40": "rnam par 'jig par 'gyur bar gdon mi za //",
    "T02D2888:236b-41": "zhes bya ba dang /",
    "T02D2888:236b-42": "deng rnal 'byor gyi dbang phyug che ge mo zhes",
    "T02D2888:236b-43": "bya bas rdzogs pa'i slob mche ge mo zhes bya",
    "T02D2888:236b-44": "ba byang chub tu rdzogs par bya ba'i phyir dang",
    "T02D2888:237a-0": "/ sems can thams cad bla na med pa'i byang chub thob @237a * //",
    "T02D2888:237a-1": "pa'i phyir dang /",
    "T02D2888:237a-2": "dpal phyag na rdo rje zhes bya ba'i dkyil 'khor",
    "T02D2888:237a-3": "chen po zhig rtsom gyis gang su rung ba sa",
    "T02D2888:237a-4": "phyogs 'di na gnas pa'i lha dang lha ma yin",
    "T02D2888:237a-5": "dang / gnod sbyin dang /",
    "T02D2888:237a-6": "srin po dang /",
    "T02D2888:237a-7": "yi dags dang /",
    "T02D2888:237a-8": "sha za dang /",
    "T02D2888:237a-9": "'byung po dang /",
    "T02D2888:237a-10": "gnon po dang /",
    "T02D2888:237a-11": "nam mkha' lding dang /",
    "T02D2888:237a-12": "mi'am ci dang /",
    "T02D2888:237a-13": "rig 'dzin la sogs pa rgan po dang /",
    "T02D2888:237a-14": "rgan mo dang /",
    "T02D2888:237a-15": "'khor dang /",
    "T02D2888:237a-16": "g-yog tu bcas pa 'dir ma gnas par gzhan du",
    "T02D2888:237a-17": "dengs shig / de ltar phyag na rdo rje'i bka'",
    "T02D2888:237a-18": "thos pas myur ba nyid du dengs shig / gang",
    "T02D2888:237a-19": "dag mi 'gro ba de dag ni nga'i ye shes",
    "T02D2888:237a-20": "kyi rdo rje chen po kun du 'bar ba 'dis",
    "T02D2888:237a-21": "mgo bo tshal pa brgyar 'gas par gyur ta re",
    "T02D2888:237a-22": "zhes lan gsum brjod de /",
    "T02D2888:237a-23": "rdo rje chen po'i gar dang /",
    "T02D2888:237a-24": "rdo rje chen po'i 'gros kyis sa gzhi lan gsum bskor zhing /",
    "T02D2888:237a-25": "rang gi lus las khro bo'i tshogs phyung la sdang ba thams cad bskrad par bsam mo //",
    "T02D2888:237a-26": "de nas yi ge h'um gis srung ba'i 'khor lo byas la /",
    "T02D2888:237a-27": "phur bu lnga stong phyag na rdo rje smad rdo rje rtse gcig pa lta bur bskyed nas /",
    "T02D2888:237a-28": "aom badzra k'i li k'i la ya sarba bighn'a bandha",
    "T02D2888:237a-29": "h'um phat ces bya ba brgya rtsa brgyad bzlas la",
    "T02D2888:237a-30": "/ dbus dang grva bzhir aom gha gha gha ta ya gh'a ta ya /",
    "T02D2888:237a-31": "sarba du sht'a na h'um phat /",
    "T02D2888:237a-32": "k'i l'a ya k'i l'a ya sarba p'a pam h'um phat /",
    "T02D2888:237a-33": "h'um h'um h'um badzra k'i li k'i l'a ya badzra dha ra a'adzny'a pa ya ti /",
    "T02D2888:237a-34": "k'a ya w'a ka tsitta badzra k'i l'a ya h'um phat ces bya bas btab la /",
    "T02D2888:237a-35": "aom badzra mungga ra a'a ko ta ya h'um phat ces bya bas brdung bar bya'o //",
    "T02D2888:237a-36": "de nas srung skud bcing ba dang /",
    "T02D2888:237a-37": "gu gul gyis bdugs pa dang /",
    "T02D2888:237a-38": "me tog phreng ba btags shing dri'i thig le byas nas byams pa'i go cha bskon par bya'o //",
    "T02D2888:237a-39": "de nas dkyil 'khor ba'i rnam lnga dang /",
    "T02D2888:237a-40": "snying po bzlas pa'i dri chus byugs la /",
    "T02D2888:237a-41": "dbus su dri'i thig le byas te me tog gi",
    "T02D2888:237a-42": "tshom bu bkram nas dza: h'um bam ho'i sngags kyis",
    "T02D2888:237a-43": "bteg pa'i lta bzhugs su gsol lo /",
    "T02D2888:237a-44": "ye shes sems dpa' gzhug pa dang /",
    "T02D2888:237a-45": "dbang bskur ba dang /",
    "T02D2888:237a-46": "yi ge gsum gyis gnas gsum du byin gyis brlabs /",
    "T02D2888:237a-47": "mchod pa lnga dang /",
    "T02D2888:237a-48": "mchod pa rgyas pa dang /",
    "T02D2888:237a-49": "bstod pa byas nas snyan gsan dbab par bya ste /",
    "T02D2888:237a-50": "phyag na rdo rje bcom ldan 'das //",
    "T02D2888:237a-51": "rig sngags rgyal la phyag 'tshal lo //",
    "T02D2888:237b-0": "slob ma kun la @237b brtse ba dang //",
    "T02D2888:237b-1": "khyed rnams la yang mchod pa'i phyir //",
    "T02D2888:237b-2": "sang ni dkyil 'khor bri bar 'tshal //",
    "T02D2888:237b-3": "bcom ldan bdag ni gus pa la //",
    "T02D2888:237b-4": "de bas gnang ba mdzad par rigs //",
    "T02D2888:237b-5": "zhes lan sum brjod par bya ste /",
    "T02D2888:237b-6": "lha lhag par gnas par bya'o //",
    "T02D2888:237b-7": "de nas bum pa gnyis legs par bkrus na mas mgul pa bcings te /",
    "T02D2888:237b-8": "ldum bcas lcug mas kha brgyan la /",
    "T02D2888:237b-9": "rin po che lnga dang /",
    "T02D2888:237b-10": "sman lnga dang /",
    "T02D2888:237b-11": "'bru lnga bcug nas lhag par gnas par bya ste /",
    "T02D2888:237b-12": "de nas bum pa bdud rtsi 'khyil pas bsangs nas /",
    "T02D2888:237b-13": "bhr'um las gzhal yas khang dang /",
    "T02D2888:237b-14": "bam las 'o ma can gyi rgya mtsho dang /",
    "T02D2888:237b-15": "hr'i: las sna tshogs padma dang /",
    "T02D2888:237b-16": "aa las zla ba'i dkyil 'khor bskyed nas de'i steng du h'um las phyag na rdo rje bskyed de /",
    "T02D2888:237b-17": "ye shes sems dpa' dgug pa dang /",
    "T02D2888:237b-18": "gzhug pa dang /",
    "T02D2888:237b-19": "dbang bskur ba dang /",
    "T02D2888:237b-20": "byin gyis brlab pa dang /",
    "T02D2888:237b-21": "mchod pa dang /",
    "T02D2888:237b-22": "bstod pa byas nas sngags brgya rtsa brgyad bzlas te /",
    "T02D2888:237b-23": "gos gtsang ma skabs la bzhag ste /",
    "T02D2888:237b-24": "phyi de zhag gsum du bzlas pa bya ste bum pa lhag bar gnas pa'o //",
    "T02D2888:237b-25": "de nas 'byor pa yod na sbyin sreg gi mchod pa bya'o //",
    "T02D2888:237b-26": "de nas gtor ma'i cho ga las 'byung ba bzhin du gtor ma btang nas /",
    "T02D2888:237b-27": "slob ma lhag par gnas pa bya ste /",
    "T02D2888:237b-28": "khrus byas la me tog lag tu thogs te slob",
    "T02D2888:237b-29": "dpon gyi zhabs gnyis la phyag 'tshal nas gsol pa",
    "T02D2888:237b-30": "btab ste rgyun bshags bya'o //",
    "T02D2888:237b-31": "dga' chen khyod la bdag dga'o //",
    "T02D2888:237b-32": "slob dpon khyod ni dgongs su gsol //",
    "T02D2888:237b-33": "byang chub chen po'i tshul bstan pa'i //",
    "T02D2888:237b-34": "mgon po chen po bdag la stsol //",
    "T02D2888:237b-35": "dam tshig chen po stsal du gsol //",
    "T02D2888:237b-36": "byang chub sems ni bdag la stsol //",
    "T02D2888:237b-37": "sangs rgyas chos dang dge 'dun te //",
    "T02D2888:237b-38": "skyabs gsum dag ni bdag la stsol //",
    "T02D2888:237b-39": "thar pa chen po'i grong mchog tu //",
    "T02D2888:237b-40": "mgon po bdag ni gzhug tu gsol //",
    "T02D2888:237b-41": "bu tshur theg pa chen po yi //",
    "T02D2888:237b-42": "gsang sngags tshul chen spyod pa dag / khyod la yang dag bstan par bya //",
    "T02D2888:237b-43": "khyod ni tshul chen snod yin te //",
    "T02D2888:237b-44": "dus gsum 'byung ba'i sangs rgyas rnams //",
    "T02D2888:237b-45": "sku gsung thugs kyi rdo rje can //",
    "T02D2888:237b-46": "rdo rje gsang sngags 'di bsgoms pas //",
    "T02D2888:237b-47": "dpa' bo byang chub shing drung du //",
    "T02D2888:237b-48": "thams cad mkhyen pa'i mtshan ma brnyes //",
    "T02D2888:238a-0": "gsang sngags sbyor ba mnyam @238a * //",
    "T02D2888:238a-1": "med de //",
    "T02D2888:238a-2": "sh'akya seng ge skyob pa yis //",
    "T02D2888:238a-3": "bdud sde shin tu mi bzang pa'i //",
    "T02D2888:238a-4": "dpung chen dag kyang de yis bcom //",
    "T02D2888:238a-5": "'jig rten rjes 'jug par rtogs nas //",
    "T02D2888:238a-6": "'khor lo bskor nas mya ngan 'das //",
    "T02D2888:238a-7": "des na kun mkhyen thob bya'i phyir //",
    "T02D2888:238a-8": "bu yis blo gros 'di gyis shig / de nas lhar bskyed nas mchod pa bya ste /",
    "T02D2888:238a-9": "so shing dor ba dang /",
    "T02D2888:238a-10": "ku sha sbyin pa dang /",
    "T02D2888:238a-11": "srung skud gdags pa dang /",
    "T02D2888:238a-12": "zab cing rgya che ba'i chos bshad par bya ste /",
    "T02D2888:238a-13": "'jig rten du ni kun mkhyen rnams //",
    "T02D2888:238a-14": "au dum w'a ra'i me tog bzhin //",
    "T02D2888:238a-15": "brgya lam na ni res 'ga' zhig /'byung 'gyur yang ni mi 'byung ngo //",
    "T02D2888:238a-16": "gsang sngags spyod pa'i cho ga ni //",
    "T02D2888:238a-17": "de bas kyang ni dkon pa ste //",
    "T02D2888:238a-18": "gang gis mnyam med sems can don //",
    "T02D2888:238a-19": "mya ngan mi 'da' byed par nus //",
    "T02D2888:238a-20": "bskal pa bye ba du ma ru //",
    "T02D2888:238a-21": "chos kyi 'khor lo bskor ba dang //",
    "T02D2888:238a-22": "'gro don mnyam med byed par 'gyur //",
    "T02D2888:238a-23": "gzhan yang theg pa chen po yi //",
    "T02D2888:238a-24": "lam mchog 'di ni dang la dang ldan //",
    "T02D2888:238a-25": "khyed rnams der ni dong pas na //",
    "T02D2888:238a-26": "thams cad mkhyen pa'i 'bras bu thob //",
    "T02D2888:238a-27": "rdzogs pa'i sangs rgyas nyid du 'gyur //",
    "T02D2888:238a-28": "des na bu yis brtson par gyis //",
    "T02D2888:238a-29": "slob ma lhag par gnas pa'o /",
    "T02D2888:238a-30": "de ltar lhag par gnas par byas nas //",
    "T02D2888:238a-31": "nang par nyi ma shar ba dang mchod pa bshams la /",
    "T02D2888:238a-32": "dkyil 'khor nam mkhar bteg ste /",
    "T02D2888:238a-33": "sa gzhi ba'i rnam pa lnga dang dri chen pos",
    "T02D2888:238a-34": "byugs nas thig skud byin gyis brlabs la cho ga",
    "T02D2888:238a-35": "bzhin thig gdab par bya'o //",
    "T02D2888:238a-36": "da nas tshon dgye bar bya ste /",
    "T02D2888:238a-37": "tshon byin gyis brlabs la dbus su padma dang zla",
    "T02D2888:238a-38": "ba'i gdan la rdo rje rtse lnga pa bris pa",
    "T02D2888:238a-39": "dang / phyogs kyi rim par tshon dgye ba dang /",
    "T02D2888:238a-40": "rtsig pa la phyi rim dkar po dang /",
    "T02D2888:238a-41": "ser po dang /",
    "T02D2888:238a-42": "dmar po dang /",
    "T02D2888:238a-43": "ljang gu dang /",
    "T02D2888:238a-44": "nag po dang /",
    "T02D2888:238a-45": "kha khyer dmar po dang /",
    "T02D2888:238a-46": "rin po che'i pha gu ser po dang /",
    "T02D2888:238a-47": "dra ba dra phyed nag po /",
    "T02D2888:238a-48": "mnga' yab ljang gu /",
    "T02D2888:238a-49": "rta babs ci mdzes pa /",
    "T02D2888:238a-50": "rdo rje me ri dang bcas par bri bar bya'o //",
    "T02D2888:238a-51": "de ltar dkyil 'khor bris nas dgongs ka'i dus su",
    "T02D2888:238a-52": "mchod rdzas rnams bsags nas bdag nyid stan bde ba",
    "T02D2888:238a-53": "la 'dug ste / lha'i nga rgyal gyis dkyil 'khor bteg la yid kyis nang du zhugs te /",
    "T02D2888:238b-0": "lhag pa dang ma tshang ba'i nyes pa zhi bar bya ba'i phyir lan bdun @238b bskor bar bya'o //",
    "T02D2888:238b-1": "de nas me tog gi phreng ba dor la slar rang gi mgo la bcing bar bya'o //",
    "T02D2888:238b-2": "de nas bdag nyid lhar bskyed la mdun gyi lha",
    "T02D2888:238b-3": "yang sa bon gyi yi ge yongs su gyur pa",
    "T02D2888:238b-4": "las rdo rje las 'od zer spro bsdu byas nas",
    "T02D2888:238b-5": "/ lhar bskyed la ye shes sems dpa' gzhug pa la sogs pa byas nas /",
    "T02D2888:238b-6": "mchod pa rgyas par phul bstod pa byas nas bum par bcug ste /",
    "T02D2888:238b-7": "bzlas pa byas nas chur zhu ba las sku khrus gsol bar bya'o //",
    "T02D2888:238b-8": "de nas sbyin sreg bya ba dang /",
    "T02D2888:238b-9": "gtor ma btang nas slob ma la dbang bskur bar bya ste /",
    "T02D2888:238b-10": "de nas bdag nyid 'jug pa'i cho ga dang /",
    "T02D2888:238b-11": "slob ma 'jug pa'i cho ga yang tshul bzhin du bya'o //",
    "T02D2888:238b-12": "de nas dkyil 'khor gyi lha la phyag byas la /",
    "T02D2888:238b-13": "gnang ba nod par bya ste /",
    "T02D2888:238b-14": "bdag ming 'di zhes bgyi bas ni //",
    "T02D2888:238b-15": "rdo rje slob dpon dka' thub che //",
    "T02D2888:238b-16": "sems can rnams la phan pa'i phyir //",
    "T02D2888:238b-17": "slob ma rnams ni 'jug par 'tshal //",
    "T02D2888:238b-18": "de nas rdo rje slob ma yi //",
    "T02D2888:238b-19": "spyod lam legs par gsungs pa yi //",
    "T02D2888:238b-20": "bla ma chen po khyed kyis ni //",
    "T02D2888:238b-21": "byang chub chen po'i lam ston pa'i //",
    "T02D2888:238b-22": "bsam gyis mi khyab dam chos snod //",
    "T02D2888:238b-23": "dbang bskur dam pa mdzad du gsol //",
    "T02D2888:238b-24": "gdong g-yogs bcing ba dang /",
    "T02D2888:238b-25": "rgyun bshags bya ba dang /",
    "T02D2888:238b-26": "sdom pa gzung ba dang /",
    "T02D2888:238b-27": "lhar bskyed cing las thams cad pa'i bum pas khrus bya ba dang /",
    "T02D2888:238b-28": "dkyil 'khor du 'jug pa dang /",
    "T02D2888:238b-29": "lha'i dam tshig bsgrag pa ni /",
    "T02D2888:238b-30": "mthu stobs phyag na rdo rje ni //",
    "T02D2888:238b-31": "khyod kyi snying la yang dag zhugs //",
    "T02D2888:238b-32": "rtag tu yi dam lha yin gyi //",
    "T02D2888:238b-33": "tshul 'di smra bar ma byed cig / gal te tshul 'di smras na yang //",
    "T02D2888:238b-34": "de ma thag tu dral te gshegs //",
    "T02D2888:238b-35": "zhes pa'o //",
    "T02D2888:238b-36": "de nas tsandan gur gum la sogs pa'i chu khyor bar blugs la /",
    "T02D2888:238b-37": "'di ni khyod kyi dmyal ba'i chu //",
    "T02D2888:238b-38": "dam tshig 'das na tshig par byed //",
    "T02D2888:238b-39": "gal te gsang sngags dngos grub ni //",
    "T02D2888:238b-40": "rdo rje bdud rtsi'i chu 'dis 'grub //",
    "T02D2888:238b-41": "ces brjod do //",
    "T02D2888:238b-42": "de nas slob dpon gyis dam tshig bsgrags te /",
    "T02D2888:238b-43": "da ni phyag na rdo rje ste //",
    "T02D2888:238b-44": "da yis bsgo ba'i las nyon cig / ma mos",
    "T02D2888:238b-45": "brnyas par ma byed cig / gal te khyod kyis",
    "T02D2888:238b-46": "brnyas na ni // dam tshig 'di yis sreg par byed //",
    "T02D2888:238b-47": "tsha ba chen po'i gnas su bsreg / ces pa'o //",
    "T02D2888:238b-48": "ye shes dbab pa ni /",
    "T02D2888:238b-49": "de nas rdzas kyi dud pa btang /",
    "T02D2888:238b-50": "rdo rje slob dpon thugs ka nas //",
    "T02D2888:238b-51": "kha dog dmar ba'i aa bton nas //",
    "T02D2888:238b-52": "slob ma'i snying gar gzhug par bya //",
    "T02D2888:239a-0": "@239a * // slob ma rnams kyis bde ba bsgom //",
    "T02D2888:239a-1": "'phar dang ldeg pa'i rtags byung na //",
    "T02D2888:239a-2": "de nyid brtan pa'i yan lag bya //",
    "T02D2888:239a-3": "ye shes dbab pa'o //",
    "T02D2888:239a-4": "phreng ba dor ba dang /",
    "T02D2888:239a-5": "gdong g-yogs dgrol ba dang /",
    "T02D2888:239a-6": "dkyil 'khor lta ba byas nas lhar bskyed la /",
    "T02D2888:239a-7": "rang bzhin rnam dag bdag nyid las //",
    "T02D2888:239a-8": "dpa' bo dbang phyug ma yi gnas //",
    "T02D2888:239a-9": "dri med rang bzhin dkyil 'khor ni //",
    "T02D2888:239a-10": "bu khyod kyis ni blta bar gyis //",
    "T02D2888:239a-11": "gdong g-yogs bkrol te 'khor lo'i lha //",
    "T02D2888:239a-12": "de bzhin nyid ni bstan par bya //",
    "T02D2888:239a-13": "gtso bo sgo mar bas pa bstan //",
    "T02D2888:239a-14": "chu dang /",
    "T02D2888:239a-15": "cod pan dang /",
    "T02D2888:239a-16": "rdo rje dang /",
    "T02D2888:239a-17": "dril bu dang /",
    "T02D2888:239a-18": "ming gi dbang bskur bar bya'o //",
    "T02D2888:239a-19": "de nas sku gsung thugs kyi brtul zhugs la sogs pa bskur ro //",
    "T02D2888:239a-20": "de yang dang po /",
    "T02D2888:239a-21": "yon thul nas ni gsol gdab bya //",
    "T02D2888:239a-22": "bum pa'i chu kun bsdus nas bya //",
    "T02D2888:239a-23": "slob ma la ni dbang bskur bya //",
    "T02D2888:239a-24": "byang chub rdo rje sangs rgyas bas //",
    "T02D2888:239a-25": "ji ltar phul bas mchod pa che //",
    "T02D2888:239a-26": "bdag kyang bsgral ba'i don du ni //",
    "T02D2888:239a-27": "nam mkha'i rdo rje bdag la stsol //",
    "T02D2888:239a-28": "zhes brjod la /",
    "T02D2888:239a-29": "de nas bum pa 'di dbang bskur te /",
    "T02D2888:239a-30": "rdo rje dbang skur chen po ni //",
    "T02D2888:239a-31": "khams gsum kun gyis phyag byas pas //",
    "T02D2888:239a-32": "gsang gsum gzhi las byung ba yi //",
    "T02D2888:239a-33": "rdo rje gos sngon chu dbang sbyin //",
    "T02D2888:239a-34": "aom badzra n'i l'am ba ra dha ra aa bhi shinytsa mi /",
    "T02D2888:239a-35": "de nas dbu rgyan gyi dbang bskur te /",
    "T02D2888:239a-36": "sangs rgyas yon tan las byung ba'i //",
    "T02D2888:239a-37": "yid bzhin nor bu 'bar ba che //",
    "T02D2888:239a-38": "bsams pa thams cad 'byung ba'i gnas //",
    "T02D2888:239a-39": "rin chen gos sngon dbang bskur ro //",
    "T02D2888:239a-40": "aom ratna mu ku ta aa bhi shinyts'a mi /",
    "T02D2888:239a-41": "de nas rdo rje'i dbang bskur te //",
    "T02D2888:239a-42": "sangs rgyas kun gyi rdo rje'i dbang //",
    "T02D2888:239a-43": "de ring khyod la bskur byas pas //",
    "T02D2888:239a-44": "sangs rgyas thams cad rab bsgrub phyir //",
    "T02D2888:239a-45": "padma'i gos sngon rdo rje zung //",
    "T02D2888:239a-46": "aom padma n'i l'am ba ra dha ra badzra p'a ni aa bhi shinytsa mi /",
    "T02D2888:239a-47": "de nas dril bu'i dbang bskur te //",
    "T02D2888:239a-48": "chos kun sgyu ma'i sgra sgrogs te //",
    "T02D2888:239a-49": "stong pa'i don las sad par byed //",
    "T02D2888:239a-50": "shes rab dril bu'i dbang bskur bas //",
    "T02D2888:239a-51": "las kyi gos dbang thob par shog / aom karma",
    "T02D2888:239a-52": "n'i l'am bar dha r'a dhi pa ti stvam aa",
    "T02D2888:239a-53": "phi shinyts'a mi / de nas ming gi dbang bskur te //",
    "T02D2888:239a-54": "rdo rje'i ming ni bla med pas //",
    "T02D2888:239a-55": "cis kyang mi tshugs mi shigs pas //",
    "T02D2888:239a-56": "bla med byang chub nges thob pas //",
    "T02D2888:239a-57": "bde gshegs gos sngon dbang thob shog / aom buddha",
    "T02D2888:239a-58": "n'i l'am la ra dha ra n'a ma aa bhi",
    "T02D2888:239b-0": "@239b shinyts'a mi // de nas phyir mi ldog pa rdo rje slob dpon gyi dbang bskur te /",
    "T02D2888:239b-1": "dbang stegs padma 'dab brgyad bri //",
    "T02D2888:239b-2": "de steng slob ma bzhag nas ni //",
    "T02D2888:239b-3": "tshig gis gsol ba gdab par bya //",
    "T02D2888:239b-4": "mi ldog 'khor lo'i dbang stsol cig / dkyil 'khor lha yi de nyid dang //",
    "T02D2888:239b-5": "sngags dang phyag rgya'i de nyid rnams //",
    "T02D2888:239b-6": "bdag nyid slob dpon bgyid par 'tshal //",
    "T02D2888:239b-7": "de nas bum chus dbang bskur te //",
    "T02D2888:239b-8": "gsang ba byang chub sems kyi chu //",
    "T02D2888:239b-9": "lha yi chu ni dag pa ste //",
    "T02D2888:239b-10": "dri med rdo rje chu yi dbang //",
    "T02D2888:239b-11": "rdo rje rigs mchog chu dbang sbyin //",
    "T02D2888:239b-12": "rdo rje dam tshig sbyin te /",
    "T02D2888:239b-13": "h'um thog mtha' med pa'i sems dpa' ni //",
    "T02D2888:239b-14": "rdo rje sems dpa' dga' ba che //",
    "T02D2888:239b-15": "kun du bzang po kun bdag nyid //",
    "T02D2888:239b-16": "rdo rje dang po'i bdag po'i gtso //",
    "T02D2888:239b-17": "yang dag thog ma med pa yi //",
    "T02D2888:239b-18": "skyes bu chen po bcom ldan 'das /",
    "T02D2888:239b-19": "aom badzra aa bhi shinyts'a mi /",
    "T02D2888:239b-20": "dril bu'i dam tshig sbyin te /",
    "T02D2888:239b-21": "'di de sangs rgyas thams cad kyi //",
    "T02D2888:239b-22": "shes rab dbyings zhes 'gro bar 'dod //",
    "T02D2888:239b-23": "rtag tu khyod kyis kyang zungs te //",
    "T02D2888:239b-24": "rgyal ba'i byang chub mchog tu bzhed //",
    "T02D2888:239b-25": "aom badzra d'apti drishti aa bhi shinyts'a mi /",
    "T02D2888:239b-26": "phyag rgya'i dam tshig sbyin te /",
    "T02D2888:239b-27": "thabs dang shes rab gnyis med rgya //",
    "T02D2888:239b-28": "mi phyed rdo rje'i ngo bo nyid //",
    "T02D2888:239b-29": "'khyud pa'i dam tshig phyag rgya ste //",
    "T02D2888:239b-30": "khyod kyis kyang ni rtag tu bcang //",
    "T02D2888:239b-31": "aom k'a ya mu tra aa bhi shinytsa mi /",
    "T02D2888:239b-32": "dkyil 'khor gyi ni de nyid dang //",
    "T02D2888:239b-33": "slob dpon de nyid rab tu sbyin //",
    "T02D2888:239b-34": "de ba mandal gu ru aa bhi shinyts'a mi /",
    "T02D2888:239b-35": "de la lha'i gnang ba sbyin pa'o //",
    "T02D2888:239b-36": "sems can rnams la phan don phyir //",
    "T02D2888:239b-37": "'jig rten khams ni thams cad du //",
    "T02D2888:239b-38": "ji lta ji ltar 'dul 'gyur ba //",
    "T02D2888:239b-39": "de ltar chos kyi 'khor lo bskor //",
    "T02D2888:239b-40": "rjes su gnang ba sbyin pa'o //",
    "T02D2888:239b-41": "'di ni sangs rgyas thams cad kyi //",
    "T02D2888:239b-42": "rdo rje sems dpa'i phyag na gnas //",
    "T02D2888:239b-43": "rtag tu khyod kyis kyang bzung ste //",
    "T02D2888:239b-44": "lag na rdo rje'i brtul zhugs brtan //",
    "T02D2888:239b-45": "aom sarba ta th'a ga ta tishtha sa ma ya /",
    "T02D2888:239b-46": "aa ti de sha stvam dha ra ya mi badzra",
    "T02D2888:239b-47": "satva hi hi hi hi h'um zhes brtul zhugs sbyin",
    "T02D2888:239b-48": "no // de nas slob dpon gtso bor bsgoms te /",
    "T02D2888:239b-49": "chos gos gyon pa'i tha ma lag pa g-yon pa'i khu tshur gyis snying gar bzung la /",
    "T02D2888:239b-50": "lag pa g-yas pas mchod sbyin du byas //",
    "T02D2888:239b-51": "kye 'dod chags rdo rje rdzogs sangs rgyas //",
    "T02D2888:239b-52": "zhes bos la /",
    "T02D2888:239b-53": "sngags 'di brjod par bya'o //",
    "T02D2888:240a-0": "siddhis sa ma ya stvam @240a * //",
    "T02D2888:240a-1": "bhur bhu ba sva:/",
    "T02D2888:240a-2": "de nas lung bstan te /",
    "T02D2888:240a-3": "sangs rgyas dang byang chub sems dpa' dang /",
    "T02D2888:240a-4": "'phags pa thams cad kyis mgrin gcig tu yang dag pa'i byang chub tu lung bstan pa'o //",
    "T02D2888:240a-5": "mchod sbyin gyi phyag rgya chen po'i mthu dang /",
    "T02D2888:240a-6": "sngags kyi mthu nges par 'ong gis dad par gyis shig ces lung bstan par bya'o //",
    "T02D2888:240a-7": "dkyil 'khor cho ga sbyar ba yis //",
    "T02D2888:240a-8": "dge ba gang des 'gro ba kun //",
    "T02D2888:240a-9": "phyag na rdo rje thob nas ni //",
    "T02D2888:240a-10": "'gro don ma lus byed par shog / dpal phyag",
    "T02D2888:240a-11": "rdo rje'i dkyil 'khor gyi cho ga / slob dpon"
}