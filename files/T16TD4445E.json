{
    "T16TD4445E:365b-0": "@365b * // 'grel pa bzhugs//",
    "T16TD4445E:365b-2": "# // rnal 'byor rigs pa'i me tog 'phrul gyi me long la dbu zhabs su bsdus pa'i don bzhi ste /",
    "T16TD4445E:365b-3": "phyag 'tshal mchod pa'i lung dang /",
    "T16TD4445E:365b-4": "dam bca' sdom pa'i lung dang /",
    "T16TD4445E:365b-5": "gzhung lugs rtsa ba'i lung dang /",
    "T16TD4445E:365b-6": "sna tshogs kyi lung dang bzhi'o //",
    "T16TD4445E:365b-7": "kun mkhyen nyid la phyag 'tshal nas //",
    "T16TD4445E:365b-8": "shes pa gang gis gang ltar phyag btsal ba'o //",
    "T16TD4445E:365b-9": "rnal 'byor lta ba'i spyi 'grel brdeg / ces pa lta ba'i rim pa spyi'i shan dbye ba'i phyir 'grel pa ste /",
    "T16TD4445E:365b-10": "the tshom gtar ka gnad du brdeg par dam bca' ba'o ;",
    "T16TD4445E:365b-11": "/ lung bsdu ba bstan pa la gnyis te /",
    "T16TD4445E:365b-12": "dris pa'i lung dang lan no //",
    "T16TD4445E:365b-13": "dris pa ni dgu ste /",
    "T16TD4445E:365b-14": "log rtog byang chub yul snang ba'i //",
    "T16TD4445E:365b-15": "chos kun sems su gcig mi gcig / ces pa 'khor ba dang mya ngan las 'das pa'i spyod yul byang chub sems su gcig mi gcig dris pa dang po'o //",
    "T16TD4445E:365b-16": "lhun gyis grub pa gang la bgyi //",
    "T16TD4445E:365b-17": "dris pa gnyis pa'o //",
    "T16TD4445E:365b-18": "de nyid snang ba yod dam med //",
    "T16TD4445E:365b-19": "ces pa lhun grub snang stong gang yin dris pa gsum pa'o//",
    "T16TD4445E:365b-20": "ye nas sangs rgyas yin nam min //",
    "T16TD4445E:365b-21": "zhes pa chos kun gzhi yi sangs rgyas pa yin nam ma rgyas pa yin dris pa bzhi pa'o //",
    "T16TD4445E:365b-22": "khams gsum sems can ji ltar 'khrul zhes pa lnga pa'o //",
    "T16TD4445E:365b-23": "'khrul pa nyid ni don ci lags //",
    "T16TD4445E:365b-24": "zhes pa 'khrul pa'i grub mtha' dris pa drug pa'o //",
    "T16TD4445E:365b-25": "rnal 'byor lta ba'i ngo bo gang zhes pa bdun pa'o //",
    "T16TD4445E:365b-26": "de dag dogs pa'i the tshom gang //",
    "T16TD4445E:365b-27": "zhes pa skyon dris pa brgyad pa'o //",
    "T16TD4445E:366a-0": "de rnam @366a * //",
    "T16TD4445E:366a-1": "khyad par ji ltar che //",
    "T16TD4445E:366a-2": "bdun po theg pa gzhan las gang dpag dris pa dgu pa'o //",
    "T16TD4445E:366a-3": "'phrul gyi me long dgu skor bzhin //",
    "T16TD4445E:366a-4": "zhes pa mtshon pa dgus mtshon du btub pa'o //",
    "T16TD4445E:366a-5": "gsal byed 'phrul tshig dgu yis ston //",
    "T16TD4445E:366a-6": "zhes pa don dris pa lan zung dgu yi tshig gis gsal bar ston pa'o //",
    "T16TD4445E:366a-7": "lan dang po bstan pa'i phyir //",
    "T16TD4445E:366a-8": "sgyu ma rnam gnyis spyod yul ni //",
    "T16TD4445E:366a-9": "sems kyi chos nyid dang du gcig / ces pa log rtog sgyu ma'i sems can dang /",
    "T16TD4445E:366a-10": "ye shes sgyu ma'i sangs rgyas kyi spyod yul 'khrul lam ma 'khrul gnyis /",
    "T16TD4445E:366a-11": "sems kyi de kho na nyid chos kyi dbyings kyi ye shes su gcig par lan gdab po /",
    "T16TD4445E:366a-12": "de'i dpe ni /",
    "T16TD4445E:366a-13": "de'i de nyid ji lta ba'o //",
    "T16TD4445E:366a-14": "mkha' dang gzha' snang ji bzhin du //",
    "T16TD4445E:366a-15": "zhes pa gzha' tshon snang ba dang rang bzhin stong pa dbyer med pa bzhin no //",
    "T16TD4445E:366a-16": "gtan tshigs ni /",
    "T16TD4445E:366a-17": "log rtog sems rgyud tha dad kyang //",
    "T16TD4445E:366a-18": "rig rgyud med phyir dbye ba dka' //",
    "T16TD4445E:366a-19": "zhes pa log rtog gi rgyud so sor rtog pa dang /",
    "T16TD4445E:366a-20": "'du shes tha dad pas /",
    "T16TD4445E:366a-21": "tshor ba dang /",
    "T16TD4445E:366a-22": "'du byed de lta ba dang /",
    "T16TD4445E:366a-23": "rgyal ba'i thugs gsal ba rtags kyis tha dad pa las mi mthun pa ni rgyal ba dang /",
    "T16TD4445E:366a-24": "'gro ba la rig rgyud rtag par nges pa med pa'i phyir /",
    "T16TD4445E:366a-25": "gcig ces dgos ched gnyis kyi phyir brjod kyis ngo bo gcig dang tha dad las grol ba'i dang du dbyer med pa la de skad brjod pa'o //",
    "T16TD4445E:366a-26": "gnyis pa ni /",
    "T16TD4445E:366a-27": "sems nyid nor bu rin po che //",
    "T16TD4445E:366a-28": "zhes pa lhun grub kyi dpe'o //",
    "T16TD4445E:366a-29": "ji ltar dmigs shing bsams par snang //",
    "T16TD4445E:366a-30": "zhes pa lhun gyis ma grub pa dang ma grub pa'i chos thams cad du sems so sor snang ba'o //",
    "T16TD4445E:366a-31": "'gro la sems rgyud gnyis mi 'chang //",
    "T16TD4445E:366a-32": "zhes pa sems kun gyi sems kyi chos nyid kyi gzhi'am dngos po zhes pa skad gcig ma ni bsam pa'am blo zhes rtog pa dang mi rtog pa'i sems rgyud gnyis pa 'gro ba gcig la med do //",
    "T16TD4445E:366a-33": "skabs kyis mi brjod pa'o //",
    "T16TD4445E:366a-34": "de ni dngos med kun gyi gzhi //",
    "T16TD4445E:366b-0": "zhes pa sems can gyi sems gcig pa de ni dngos @366b po brtag dka' ste /",
    "T16TD4445E:366b-1": "dgos 'dod bskong ba'i nor bu lta bu la gcig la gcig ma grub pa dang /",
    "T16TD4445E:366b-2": "lhun grub kyi ngo bo la ni phyogs gcig pa'i lhun grub tu khas blangs pa'o //",
    "T16TD4445E:366b-3": "lan gsum pa ni /",
    "T16TD4445E:366b-4": "log rtog mun pa'i yul snang kun //",
    "T16TD4445E:366b-5": "zhes pa 'gro ba so so'i ma rig pa'i snang ba tha dad pa bsdu'o //",
    "T16TD4445E:366b-6": "sems phyir mtha' la rtsod pa med //",
    "T16TD4445E:366b-7": "ces pa snang ba yod med kun bdag nyid chen po'i gtan tshigs kyis dbyer med pa la yod med sgro skur tu rtsod pa byis pa'i blo //",
    "T16TD4445E:366b-8": "dpe ni /",
    "T16TD4445E:366b-9": "gang la yod med med pa ltar /",
    "T16TD4445E:366b-10": "ces pa dngos po gang la phan pa 'ba' zhig yod ce'am /",
    "T16TD4445E:366b-11": "gnod pa'i mthu 'ba' zhig yod ces phyir ni mi btub ste /",
    "T16TD4445E:366b-12": "brtags na mi dmigs par /",
    "T16TD4445E:366b-13": "bsam na phan gnod so sor snang yang dbyer med pa ltar /",
    "T16TD4445E:366b-14": "rtog pa'i smra bsam yul las 'das /",
    "T16TD4445E:366b-15": "zhes pa 'khrul pa'i snang ba yod med dbyer med pa ni thun mong chen po'i smra bsam las 'das pa ste /",
    "T16TD4445E:366b-16": "don dam dngos po'am gzhi la med //",
    "T16TD4445E:366b-17": "kun rdzob blo 'am bsam pa la yod ces smra ba dag mi mkhas pa'i shes pas /",
    "T16TD4445E:366b-18": "'di skad du /",
    "T16TD4445E:366b-19": "sems 'di yod do med do zhes //",
    "T16TD4445E:366b-20": "byis pa rnams ni rtsod par byed //",
    "T16TD4445E:366b-21": "zhes pa la sogs pas gsal lo //",
    "T16TD4445E:366b-22": "lan bzhi pa ni /",
    "T16TD4445E:366b-23": "de ni de phyir rgyal 'gro zhes //",
    "T16TD4445E:366b-24": "ris su bcad pa med pa la /",
    "T16TD4445E:366b-25": "sems snang stong dbyer med pa'i lhun grub de ni /",
    "T16TD4445E:366b-26": "tshig snga ma gtan tshigs su gyur pas ye sangs rgyas pas rgyal ba zhe'am /",
    "T16TD4445E:366b-27": "'gro ba 'khor ba yin zhes gsungs pa'i tshig gnyis kar /",
    "T16TD4445E:366b-28": "sems 'khor ba dang mya ngan las 'das pa dbyer med la mi bsam mi brjod do //",
    "T16TD4445E:366b-29": "gtsang dang mi gtsang dngos gcig bzhin //",
    "T16TD4445E:366b-30": "zhes pa gnyis su med pa'i dpe ste /",
    "T16TD4445E:366b-31": "la la'i gtsang ba la la la'i mi gtsang bar snang bas gtsang mi gtsang dngos po gcig ste /",
    "T16TD4445E:366b-32": "gzhi la nges pa bzhin de kho na ji snyed pa'i ji bzhin pa sems kyi chos nyid sangs rgyas sems can dbye ba med pa la /",
    "T16TD4445E:366b-33": "phyogs su bltas na nor pa'i blo //",
    "T16TD4445E:366b-34": "zhes pa gzhi 'khrul 'khor med pa'o //",
    "T16TD4445E:367a-0": "rnam dag phyogs @367a * //",
    "T16TD4445E:367a-1": "gcig tu bltas te /",
    "T16TD4445E:367a-2": "gzhi med pa la bsam blos blo bur du blta ba dag ni /",
    "T16TD4445E:367a-3": "kun nas nyon mongs pa dag dang /",
    "T16TD4445E:367a-4": "tha snyad la skur ba 'debs pa'i lta ba ste /",
    "T16TD4445E:367a-5": "gnyis med dang la gsal ba 'dus par brjod pa nyid kyis mkha'i lta ba khas blangs pa'o //",
    "T16TD4445E:367a-6": "'dir gnyis su yod med nyid kyang dbyer med pas thun mong ma yin pa'i gnyis su med pa ste /",
    "T16TD4445E:367a-7": "'di skad du /",
    "T16TD4445E:367a-8": "gnyis med gnyis su med min zhing //",
    "T16TD4445E:367a-9": "zhes pa dgos byed gnyis kyi phyir brjod pa tsam mo //",
    "T16TD4445E:367a-10": "lan lnga pa ni /",
    "T16TD4445E:367a-11": "ji snyed 'jig rten 'khrul pa'i sems //",
    "T16TD4445E:367a-12": "zhes pa log rtog tha dad pa'i sems bsam yas pa'o //",
    "T16TD4445E:367a-13": "me long g-ya' dang mkha' sprin bzhin //",
    "T16TD4445E:367a-14": "zhes pa ma rig pa dang sems ye shes gnyis su med pa'i dpe'o //",
    "T16TD4445E:367a-15": "rig dang ma rig gnyis med pas //",
    "T16TD4445E:367a-16": "zhes pa lhan cig skyes pa'i ma rig pa med pa min pa'i phyir /",
    "T16TD4445E:367a-17": "ye shes dang ma rig pa dbyer med kyang /",
    "T16TD4445E:367a-18": "phyogs gcig rkyen gyi dus gsum 'khrul //",
    "T16TD4445E:367a-19": "zhes pa phyogs gcig nas ltos pas 'khor ba'o //",
    "T16TD4445E:367a-20": "de'i rgyu ma rig pas rkyen las dang nyon mongs pas dus gsum thog mtha' med par rgyun chags su 'khrul pa ni /",
    "T16TD4445E:367a-21": "thag sprul tho mi sab rtas mtshon nas gzhi med pa las 'byung bar smra ba lta bu ma yin te /",
    "T16TD4445E:367a-22": "sgro skur dang bral ba'i ngang las 'khrul ba'o //",
    "T16TD4445E:367a-23": "lan drug pa /",
    "T16TD4445E:367a-24": "'jig rten brtan g-yo la sogs pa /",
    "T16TD4445E:367a-25": "snang ba nyid na rang bzhin med //",
    "T16TD4445E:367a-26": "ces pa brtan g-yo blo brtags kyi rang bzhin bsam pa la yod la gzhi la med par smra ba ni rang bzhin la skur ba ste /",
    "T16TD4445E:367a-27": "'dir 'khrul pa snang bdo ba'i dus nyid na mkha' sprin ltar rnam pa'i mchog dang ldan pa'i stong pa chen po la rang bzhin yod med dbyer med la dgos ched kyis brjod pa'o //",
    "T16TD4445E:367a-28": "rang byung phyi nang med snang phyir //",
    "T16TD4445E:367a-29": "zhes pa bdag nyid chen po'i gtan tshigs kyis kyang chu nyid rlabs lta bur 'gro 'ong med par snang ba'o //",
    "T16TD4445E:367a-30": "de dus rang bzhin nyams pa med //",
    "T16TD4445E:367b-0": "ces pa 'khrul pa de snang @367b ba'i dus na rang bzhin stong pas ji bzhin nyid las ma nyams rang bzhin thun mong ma yin pa'i 'khrul pa ste /",
    "T16TD4445E:367b-1": "'di skad du /",
    "T16TD4445E:367b-2": "'khor ba nyid na bde gnas so //",
    "T16TD4445E:367b-3": "shes pa dang rang bzhin nyid las nyams pa med //",
    "T16TD4445E:367b-4": "ces gsungs so //",
    "T16TD4445E:367b-5": "lan bdun pa ni /",
    "T16TD4445E:367b-6": "'jug pa'i rnam shes de lta ba //",
    "T16TD4445E:367b-7": "shes rab thun mong spyan yin na //",
    "T16TD4445E:367b-8": "zhes pa lta ba'i ngo bo 'og ma bdag yid kyi rnam par shes pa de bzhin nyid la dmigs pa'i phyir /",
    "T16TD4445E:367b-9": "'du byed kyi shes rab dang mtshungs par thun mong gi lta ba lam du rigs pa'i shes pa la lta ba zhes brjod do //",
    "T16TD4445E:367b-10": "'dir /",
    "T16TD4445E:367b-11": "rang byung ye shes tshogs kun bdag / shes rab spyan gyi mchog yin no //",
    "T16TD4445E:367b-12": "zhes pa tshogs brgyad rig rgyud gzugs mtshan gnas kyis tha dad med par 'od gsal ba'o //",
    "T16TD4445E:367b-13": "rkyen dang rgyu med par ma 'gags par ye rang gsal bar rang byung ye shes te /",
    "T16TD4445E:367b-14": "bltas pa med par de kho na nyid du gsal ba lta ba'i phul lo //",
    "T16TD4445E:367b-15": "lta ba'i ngo bo des ji ltar mthong snyam pa la /",
    "T16TD4445E:367b-16": "rdo rje yid ni dbang mchog phyir //",
    "T16TD4445E:367b-17": "zhes pa yid ye shes rdo rje ni shes rab kyi dbang po mchog ste gtan tshigs lta ba med pa rang spyi'i chos //",
    "T16TD4445E:367b-18": "dbyer med phyogs lta'i 'dod bral ba /",
    "T16TD4445E:367b-19": "zhes pa yul du lta ba med de rang rig phyi nang med phyir ro //",
    "T16TD4445E:367b-20": "rang dang spyi'i mtshan nyid kyi chos su snang ba yang shes pa dang rnam pa tsam du dbyer med pas /",
    "T16TD4445E:367b-21": "nang phyogs nas phyi ru bltas pa'am /",
    "T16TD4445E:367b-22": "phyi nas nang du blta ba'i 'dod chags dang bral bas de kho na nyid yul med par rig pa rang gsal ba'i gdeng rnyed bas thams cad mkhyen pa la zhes pas /",
    "T16TD4445E:367b-23": "zhe 'dod du med pas /",
    "T16TD4445E:367b-24": "ma nor rang gi mtshan nyid rtogs //",
    "T16TD4445E:367b-25": "zhes gsungs so ;",
    "T16TD4445E:367b-26": "/ de la g-yo theb brtan mthar phyin pa'i lam du gyur pa'o //",
    "T16TD4445E:367b-27": "lan brgyad pa ni /",
    "T16TD4445E:367b-28": "gsum gnyis gcig gis the tshom spangs /",
    "T16TD4445E:367b-29": "zhes pa dris lan bdun pa'i tshom dris pa rjes su bsam pa'i phyir /",
    "T16TD4445E:367b-30": "dang po dngos dang gsal ba dang //",
    "T16TD4445E:368a-0": "zhes @368a * //",
    "T16TD4445E:368a-1": "pa tshig lngas gtar ka gnyis kyi gegs bsal ba la //",
    "T16TD4445E:368a-2": "snga ma sangs rgyas sems can dag / so so sems rgyud tha dad pa //",
    "T16TD4445E:368a-3": "gcig na bdun la snga rtog skye //",
    "T16TD4445E:368a-4": "zhes pa spyir sangs rgyas dang sems can rnams phyogs gcig pa'i gcig pa yin na bka' lung la mi snang ba dang /",
    "T16TD4445E:368a-5": "don dang 'gal ba dang /",
    "T16TD4445E:368a-6": "gtan tshigs kyis mi rgyas pa dang /",
    "T16TD4445E:368a-7": "rig pas mi 'thad pa dang /",
    "T16TD4445E:368a-8": "chos brtags pa bzhi dang 'gal ba bdun po kun la 'byung mod kyang /",
    "T16TD4445E:368a-9": "skabs gnyis kyis gsang sngags ni spyi dang 'thun par rigs pas mi 'thad pa'i skyon brjod do //",
    "T16TD4445E:368a-10": "sangs rgyas kyi thugs dang sems can gyi sems phyogs gcig pa'i ldog pa dang bcas pa yin zhe na /",
    "T16TD4445E:368a-11": "rgyal ba bzhin du 'gro bas kyang thams cad mkhyen par 'gyur ba dang /",
    "T16TD4445E:368a-12": "rtog pa med par 'gyur ba dang //",
    "T16TD4445E:368a-13": "nyon mongs pa'i sdug bsngal mi 'byung bar 'gyur ba dang /",
    "T16TD4445E:368a-14": "lam gyi chos la rag las mi dgos pa dang /",
    "T16TD4445E:368a-15": "rgyal ba yang 'gro ba bzhin thams cad mi mkhyen pa dang /",
    "T16TD4445E:368a-16": "rtog pa can du 'gyur ba dang /",
    "T16TD4445E:368a-17": "nyon mongs pa sdug bsngal myong ba dang /",
    "T16TD4445E:368a-18": "skyon bdun 'byung ngo //",
    "T16TD4445E:368a-19": "'gro ba drug gi sems can tha dad gcig na yang /",
    "T16TD4445E:368a-20": "de bzhin sems rgyud brgyad la za //",
    "T16TD4445E:368a-21": "zhes pa chos tha ma'i skyon 'byung ste /",
    "T16TD4445E:368a-22": "'gro ba drug po kun sems rang byung gi ye shes su gcig na yang /",
    "T16TD4445E:368a-23": "'gro ba gcig sangs rgyas na kun sangs rgyas par rigs pa dang /",
    "T16TD4445E:368a-24": "gcig ltung na kun ltung bar rigs pa dang /",
    "T16TD4445E:368a-25": "gcig shes pa chen kun che /",
    "T16TD4445E:368a-26": "gcig shes pa chung na kun chung /",
    "T16TD4445E:368a-27": "gcig 'du shes rgya che na kun che /",
    "T16TD4445E:368a-28": "gcig 'du shes chung na kun chung /",
    "T16TD4445E:368a-29": "gcig rnon kun rno //",
    "T16TD4445E:368a-30": "gcig rtul na kun rtul /",
    "T16TD4445E:368a-31": "gcig dog na kun dog / gcig yangs na kun yangs /",
    "T16TD4445E:368a-32": "gcig tshor ba gsal na kun gsal /",
    "T16TD4445E:368a-33": "gcig mi gsal na kun mi gsal /",
    "T16TD4445E:368a-34": "gcig dran pa gsal na kun gsal /",
    "T16TD4445E:368b-0": "gcig mi gsal na kun @368b mi gsal /",
    "T16TD4445E:368b-1": "brgyad po de ltar the tshom za ba //",
    "T16TD4445E:368b-2": "tha dad zhen bdun gyis 'gal //",
    "T16TD4445E:368b-3": "zhes pa sangs rgyas gyi thugs dang 'gro ba'i sems tha dad na yang /",
    "T16TD4445E:368b-4": "sangs rgyas sems can gnyis rang bzhin tha dad du 'gyur /",
    "T16TD4445E:368b-5": "ngo bo tha dad du 'gyur bas 'brel pa med pas don byar mi btub /",
    "T16TD4445E:368b-6": "'gro ba sangs rgyar mi btub /",
    "T16TD4445E:368b-7": "nyon mongs pa spang zhing sgrib pa byang du mi btub /",
    "T16TD4445E:368b-8": "rgyal ba bsten pa la dgos pa med /",
    "T16TD4445E:368b-9": "so sor rtog pa'i mthar 'gyur ba dang bdun no //",
    "T16TD4445E:368b-10": "sems can kun gyi rang gi ye shes tha dad na yang /",
    "T16TD4445E:368b-11": "rang byung gi ye shes so son yod pa'i phyir /",
    "T16TD4445E:368b-12": "gcig gis gcig reg na gzhan 'byung du 'gyur ba dang /",
    "T16TD4445E:368b-13": "nges tshig med /",
    "T16TD4445E:368b-14": "gcig gis gcig ma rig na /",
    "T16TD4445E:368b-15": "ye shes su mi 'gyur ro //",
    "T16TD4445E:368b-16": "yul med par rig na dam bca' nyams /",
    "T16TD4445E:368b-17": "shes pa'i rnam pa ye shes gzhan du snang ngo zhe na /",
    "T16TD4445E:368b-18": "bdag gzhan gyi phyogs nas rnam pa cha gnyis yod pas gzung 'dzin du 'gyur ro //",
    "T16TD4445E:368b-19": "ye shes la rig rgyud la sogs pa tha dad pa bdun 'ong bas du ma'i mthar 'gyur ro //",
    "T16TD4445E:368b-20": "de gsal ba ni //",
    "T16TD4445E:368b-21": "de bas dgag dang sgrub med pa'i ;",
    "T16TD4445E:368b-22": "/ gcig dang du mar bral ba'o //",
    "T16TD4445E:368b-23": "zhes pa sangs rgyas dang sems can gcig dang du ma'i mtha' ma bkag la bral ba sgrub tu med pa ni rig pa rang byung gi ye shes nyid gcig dang du ma dang bral ba dang ma bral ba kun yin pas /",
    "T16TD4445E:368b-24": "bral ma bral dbyer med pa la shugs snang la dgag sgrub ltar snang yang zhes 'dod la lhag pa'i dgag sgrub med pas skyon de dag mi 'byung ngo //",
    "T16TD4445E:368b-25": "gsum pa 'khrul snang gzhi la yod med ston pa'i phyir //",
    "T16TD4445E:368b-26": "gsum pa'i snga ma rtog skyon dgu //",
    "T16TD4445E:368b-27": "zhes pa 'khrul snang gzhi la yod na gzhi 'khor ba rang rgyud rtog pa'i skyon gyis sgib pa mi 'byong /",
    "T16TD4445E:368b-28": "'ching bu dpes sangs mi rgya /",
    "T16TD4445E:368b-29": "rgyal ba dang /",
    "T16TD4445E:368b-30": "'gro ba rig rgyud tha dad 'byung /",
    "T16TD4445E:368b-31": "bstan pa gsungs pa la dgos ched med /",
    "T16TD4445E:368b-32": "mya ngan 'das pa'i snang ba 'gag /'khor ba mthar 'gyur /",
    "T16TD4445E:369a-0": "@369a * // 'grel pa med pas don byar mi btub /",
    "T16TD4445E:369a-1": "gzhi'i chos dri ma can du 'gyur ba'o //",
    "T16TD4445E:369a-2": "phyi ma med pa'i the tshom dag skyon gyi dngos po bcu gnyis gzhi'o //",
    "T16TD4445E:369a-3": "zhes pa gzhi la 'khrul pa med pa yin na'ang /",
    "T16TD4445E:369a-4": "lhan cig skyes pa'i ma rig pa med pa'i skyon dang /",
    "T16TD4445E:369a-5": "rang bzhin chad pa'i skyon dang /",
    "T16TD4445E:369a-6": "mya ngan las 'das pa mthar 'gyur /",
    "T16TD4445E:369a-7": "'khrul snang 'gag gzhi med pa la 'khor ba snang na /",
    "T16TD4445E:369a-8": "'khor ba la thog ma 'byung /",
    "T16TD4445E:369a-9": "rgyud dag pa yang 'khor sgrib pa sbyang mi dgos /",
    "T16TD4445E:369a-10": "bstan pa la dgos ched med /",
    "T16TD4445E:369a-11": "ye nas gzhi la med pa las snang na /",
    "T16TD4445E:369a-12": "mu stegs chad pa'i snang bar 'gyur //",
    "T16TD4445E:369a-13": "snga na med pa'i skyon dang /",
    "T16TD4445E:369a-14": "gcig la gcig med pa'i skyon dang /",
    "T16TD4445E:369a-15": "ye nas med pa dang bcu gnyis 'byung do //",
    "T16TD4445E:369a-16": "gzhi ni 'khrul snang yod med gnyis su med pa'i don dang 'gal /",
    "T16TD4445E:369a-17": "bka' lung las mi snang ba /",
    "T16TD4445E:369a-18": "gtan tshigs kyis ma rgyas pa /",
    "T16TD4445E:369a-19": "de ltar rigs pas mi 'thad pa'o //",
    "T16TD4445E:369a-20": "zhor la shes pa'i khyad par bstan pa ni /",
    "T16TD4445E:369a-21": "mi mkhas mkhas pa'i bsam pa ni //",
    "T16TD4445E:369a-22": "zhes pa dbye na /",
    "T16TD4445E:369a-23": "mi mkhas shin tu mi mkhas pa /",
    "T16TD4445E:369a-24": "zhes pa mi mkhas pa'i bsam pa la gnyis te /",
    "T16TD4445E:369a-25": "gang zhe na shin tu mi mkhas mthar lta ba'o //",
    "T16TD4445E:369a-26": "zhes pa mu stegs pa dang skye bo dag go / mi mkhas yod med rtsod byed cing //",
    "T16TD4445E:369a-27": "dgag dang sgrub pa gang byed pa //",
    "T16TD4445E:369a-28": "de de de la chags sdang skye //",
    "T16TD4445E:369a-29": "zhes pa ltos pa'i mi mkhas pa dag ni /",
    "T16TD4445E:369a-30": "tshad ma tshul yod la rtsod ;",
    "T16TD4445E:369a-31": "sems tsam pa rnam pa yod med la rtsod /",
    "T16TD4445E:369a-32": "dbu ma snang ba yod med la rtsod pa byed cing //",
    "T16TD4445E:369a-33": "rig pa ma yin pa'i shes pa'i yul ched du 'gegs /",
    "T16TD4445E:369a-34": "rig pa'i shes pa'i yul sgrub par byed pa de ni /",
    "T16TD4445E:369a-35": "sgrub pa'i don la blo chags /",
    "T16TD4445E:369a-36": "dgag bya la zhe sdang bskyed pas /",
    "T16TD4445E:369a-37": "blang dor med pa'i don ma mthong ba'i phyir mi mkhas pa'o //",
    "T16TD4445E:369a-38": "'o na mkhas pa gang zhe na /",
    "T16TD4445E:369a-39": "mkhas dang shin tu mkhas pa ni /",
    "T16TD4445E:369b-0": "zhes pa mkhas pa'i @369b bsam ba dbye ba nye bar bstan pa'o //",
    "T16TD4445E:369b-1": "mkhas pa phal pa dgag sgrub can //",
    "T16TD4445E:369b-2": "sgrub pa'i don la brten par byed //",
    "T16TD4445E:369b-3": "ces pa theg pa chen po dbu ma dang sems tsam pa'o //",
    "T16TD4445E:369b-4": "de yang gsang sngags la ltos na 'khrul ba'i phyir /",
    "T16TD4445E:369b-5": "byas pa'i gzung 'dzin dbang gyur ba'i //",
    "T16TD4445E:369b-6": "ma nor lam dang bral ba yin //",
    "T16TD4445E:369b-7": "zhes pa'o //",
    "T16TD4445E:369b-8": "ched du dgag sgrub byed pa'i nges pa 'jog pa'i rtog pa skyes pas /",
    "T16TD4445E:369b-9": "gsang sngags kyi lta ba dang bral ba'o //",
    "T16TD4445E:369b-10": "gsang sngags ni /",
    "T16TD4445E:369b-11": "shin tu mkhas pa thams cad la /",
    "T16TD4445E:369b-12": "sems phyir dgag dang sgrub pa med //",
    "T16TD4445E:369b-13": "ces pa gsang sngags pa ni shin tu mkhas pa'i bsam pa ste /",
    "T16TD4445E:369b-14": "bdag nyid chen po'i gtan tshigs kyis dgag sgrub ched du mi byed pa yang rtogs byad kyi thabs dam pa ste /",
    "T16TD4445E:369b-15": "zhor la dgag sgrub can gyi lta ba 'gegs pa dang /",
    "T16TD4445E:369b-16": "dgag sgrub med pa'i don sgrub pa yod mod kyang /",
    "T16TD4445E:369b-17": "dgag sgrub med pa'i phyogs gcig pur khas mi len te /",
    "T16TD4445E:369b-18": "don ni /",
    "T16TD4445E:369b-19": "de dang rang rig rang snang phyir //",
    "T16TD4445E:369b-20": "dgag sgrub bral la yid mi rton //",
    "T16TD4445E:369b-21": "zhes pa dgag sgrub yod med kyi chos thams cad rang rig pa yin pas ;",
    "T16TD4445E:369b-22": "dgag sgrub med pa'i don ched du dmigs pa yul du mi byed do //",
    "T16TD4445E:369b-23": "dgag sgrub gtan la 'bebs pa'i dus dang /",
    "T16TD4445E:369b-24": "mnyam pa la bzhag pa'i dus gnyis ka ched du byed pa 'khrul pa'i phyir /",
    "T16TD4445E:369b-25": "de phyir so sor dgag sgrub can /",
    "T16TD4445E:369b-26": "bsgrub pa'i phyogs la zhen pa'i phyir //",
    "T16TD4445E:369b-27": "de de med pa ga la mthong //",
    "T16TD4445E:369b-28": "de bas rang gi brtags mthong yin //",
    "T16TD4445E:369b-29": "zhes gsungs so //",
    "T16TD4445E:369b-30": "lan dgu pa zhar la bstan pa'i phyir //",
    "T16TD4445E:369b-31": "de de skas gdang ji lta ba /",
    "T16TD4445E:369b-32": "khyad par grangs dang dor ba med /",
    "T16TD4445E:369b-33": "zhes pa rgyu'i theg pa de snyed 'bras bu de skas gdang ltar khyad yod pa'i grangs mi 'dor bas /",
    "T16TD4445E:369b-34": "bdun po'i skyon rgyu'i theg pa la grangs ji ltar brjod pa ltar 'byung gi /'bras bu'i theg pa la skyon mi 'byung bar smos pa'o //",
    "T16TD4445E:369b-35": "dgos ched ni /",
    "T16TD4445E:369b-36": "cha yod dug la mi btung bzhin /",
    "T16TD4445E:370a-0": "log lta @370a * //",
    "T16TD4445E:370a-1": "gnyis su ga la 'gyur //",
    "T16TD4445E:370a-2": "zhes pa des de bzhin du rang bzhin log pa dang /",
    "T16TD4445E:370a-3": "ltos pa'i log pa ltar gsang sngags mi 'gro ba'o //",
    "T16TD4445E:370a-4": "gnyis pa the tshom bsal ba'i phyir //",
    "T16TD4445E:370a-5": "gnyis po de ltar de nyid la //",
    "T16TD4445E:370a-6": "zhes pa grangs kyi gnyis pa de lta bur lhun grub dris pa /",
    "T16TD4445E:370a-7": "grub pa'i tha snyad ji ltar mtshon //",
    "T16TD4445E:370a-8": "zhes pa lhun gyis grub pa phyogs gcig pa'am /",
    "T16TD4445E:370a-9": "phyogs med pa gang yin dris pa'o //",
    "T16TD4445E:370a-10": "ma grub grub na nges tshig med //",
    "T16TD4445E:370a-11": "ces pa phyogs med na grub pa'i ngang la rta la glang ma grub pa la sogs pa yang grub pas /",
    "T16TD4445E:370a-12": "grub pa gcig pu'i nges tshig med par 'gyur ro //",
    "T16TD4445E:370a-13": "de ma grub na de bzhin no //",
    "T16TD4445E:370a-14": "zhes pa ma grub par grags pa'i chos lhun gyis ma grub na'ang /",
    "T16TD4445E:370a-15": "ma grub pa'i chos ma rdzogs pas nges tshig med do //",
    "T16TD4445E:370a-16": "gzhan yang ma grub pa phyogs gcig par 'gyur bas yod mthar lta ba dang /",
    "T16TD4445E:370a-17": "bden pa mthong ba yang 'khor ba dang /",
    "T16TD4445E:370a-18": "zhen pas 'tshang rgya ba dang /",
    "T16TD4445E:370a-19": "dge sdig 'bras bu bsnol mar 'gyur ba yang grub dgos pa'i skyon du 'gyur ro //",
    "T16TD4445E:370a-20": "de bsal ba'i thabs ni /",
    "T16TD4445E:370a-21": "de bas srid dang mi srid kun //",
    "T16TD4445E:370a-22": "lhun grub phyogs su grub pa med //",
    "T16TD4445E:370a-23": "ces pa lhun grub kyi gtan tshigs kyis dge bas mtho ris su srid pa la sogs pa dang /",
    "T16TD4445E:370a-24": "dge ba ngan song du mi srid pa kun yod med grub ma grub dbyer med pa la dgos ched kyis lhun grub tu brjod kyis //",
    "T16TD4445E:370a-25": "don grub grub por brjod pa med pas /",
    "T16TD4445E:370a-26": "lhag pa'i lhun grub la skyon de dag mi 'byung /",
    "T16TD4445E:370a-27": "bzhi pa'i snga ma skyon drug gnyis //",
    "T16TD4445E:370a-28": "zhes pa ye sangs rgyas pa phyogs gcig pa cig rin chen gling dang /",
    "T16TD4445E:370a-29": "nyi mas mtshon pa sgra ji bzhin du brtags na /",
    "T16TD4445E:370a-30": "mya ngan las 'das pa mthar 'gyur /",
    "T16TD4445E:370a-31": "sangs rgyas rig rgyud can du 'gyur /",
    "T16TD4445E:370a-32": "sgrib pa sbyang mi dgos /",
    "T16TD4445E:370a-33": "rgyal bas don byar med /",
    "T16TD4445E:370a-34": "sgrub pa'i gang zag med pas lam mi dgos /",
    "T16TD4445E:370a-35": "bstan pa gsungs pa la dgos ched med /",
    "T16TD4445E:370b-0": "'khor @370b ba'i snang ba 'gag / gal te na brgyud pa yang 'khor /",
    "T16TD4445E:370b-1": "'khor ba la thog ma 'gyur /",
    "T16TD4445E:370b-2": "gzhi la 'khor ba med la blo la yod na blo dang gzhi tha dad pa'i skyon 'ong /",
    "T16TD4445E:370b-3": "tha mi dad na blo la yod pa bzhin du gzhi la yang yod par 'gyur /",
    "T16TD4445E:370b-4": "de nyid dang gzhan du brjod du med pa yin zhe na /",
    "T16TD4445E:370b-5": "de nyid ma yin pas gzhi la med kyang /",
    "T16TD4445E:370b-6": "gzhan du brjod du med pa'i tshul gyis gzhi la yod par 'gyur /",
    "T16TD4445E:370b-7": "sgrub sngags gnyis pa des ye nas sangs rgyas pa'i phyogs kyang min no //",
    "T16TD4445E:370b-8": "de bzhin phyi ma rjes su mthun /",
    "T16TD4445E:370b-9": "zhes pa gzhi sangs rgyas ma yin par 'khor ba yin zhe na /",
    "T16TD4445E:370b-10": "skyon grangs phyi ma'ang snga ma'i rjes mthun te /",
    "T16TD4445E:370b-11": "gzhi 'khor ba'i mthar 'gyur /",
    "T16TD4445E:370b-12": "gzhi dri ma can du 'gyur /",
    "T16TD4445E:370b-13": "'gro ba rang rgyud par 'gyur /",
    "T16TD4445E:370b-14": "don byed pa po med par 'gyur /",
    "T16TD4445E:370b-15": "mya ngan 'das pa 'gag ; gal te mya ngan 'das pa la thog ma 'byung /",
    "T16TD4445E:370b-16": "'khor ba mtha' ma 'byung ste /",
    "T16TD4445E:370b-17": "mtha' stong par 'gyur /",
    "T16TD4445E:370b-18": "sgrib pa mi 'byangs par 'gyur /",
    "T16TD4445E:370b-19": "'khor ba rtags pa'i skyon dang /",
    "T16TD4445E:370b-20": "'brel pa med pas don byar med pa dang /",
    "T16TD4445E:370b-21": "bstan pa gsungs pa la dgos ched med /",
    "T16TD4445E:370b-22": "gzhi la 'khor ba yod na /",
    "T16TD4445E:370b-23": "zhen blo dang khyad mi 'byung bar 'gyur ba dang bcu gnyis so //",
    "T16TD4445E:370b-24": "gnyis med zhe na dus gsum la //",
    "T16TD4445E:370b-25": "zhes pa ye sangs rgyas pa yin min gnyis ka ma yin na 'ang ;",
    "T16TD4445E:370b-26": "phung po gsum pa dang /",
    "T16TD4445E:370b-27": "lung du ma bstan pa dang /",
    "T16TD4445E:370b-28": "'gal ba 'dus pa 'byung ngo zhe na /",
    "T16TD4445E:370b-29": "de gsal ba ni gnyis med dang //",
    "T16TD4445E:370b-30": "zhes pa rang rig pa ni sangs rgyas dang sems can dbyer med na'ang /",
    "T16TD4445E:370b-31": "'di skad du /",
    "T16TD4445E:370b-32": "bcings med rnam par grol med pa'i ;",
    "T16TD4445E:370b-33": "/ ye nas lhun rdzogs sangs rgyas chos //",
    "T16TD4445E:370b-34": "zhes gsungs pa'i don la /",
    "T16TD4445E:370b-35": "dpe /",
    "T16TD4445E:370b-36": "sman nyid phan gnod bdag gnas ltar //",
    "T16TD4445E:370b-37": "ces pa sman gcig kyang phan gnod gnyis ka'i ngo bor gnas pa ltar /",
    "T16TD4445E:370b-38": "ngo bo tha dad 'gyur ba med /",
    "T16TD4445E:371a-0": "ces pa sems rgyal 'gro gang gi phyogs su @371a * //",
    "T16TD4445E:371a-1": "ma gyur pas /",
    "T16TD4445E:371a-2": "yin min lung du ma bstan pa'i skyon mi 'byung ngo //",
    "T16TD4445E:371a-3": "lnga pa 'khrul gzhi yod med pa'i //",
    "T16TD4445E:371a-4": "zhes pa chos nyid ngang [?] la 'khor gzhi yod med gnyis /",
    "T16TD4445E:371a-5": "gnyis med dang gsum la gsum pa mtshon pa sgo so sor bstan kyang /",
    "T16TD4445E:371a-6": "don la gcig par ma shes pa dag yod pa rang rgyud pa dang /",
    "T16TD4445E:371a-7": "med pa rnam dag phyogs gcig pa dang /",
    "T16TD4445E:371a-8": "phyogs kyi gnyis med la 'khrul par smra na /",
    "T16TD4445E:371a-9": "skyon ni gsum pa ji ltar grangs /",
    "T16TD4445E:371a-10": "shes pa 'khrul snang yod med skabs su bshad pa dang mthun par bgrang ngo //",
    "T16TD4445E:371a-11": "de bsal ba ni /",
    "T16TD4445E:371a-12": "mig yor gsum la dngos med 'dra'i //",
    "T16TD4445E:371a-13": "chos yod bzhin pas shes pa 'khrul tu btub pa'i dpe ni /",
    "T16TD4445E:371a-14": "tho yor dang som mo dang thag pa la /",
    "T16TD4445E:371a-15": "yang dag pa'i rta sprul gyi sha khrag med kyang /",
    "T16TD4445E:371a-16": "mi rta sbrul dang 'dra ba'i chos yod pas 'khrul du btub pa'i rkyen bzhis btub pa bzhin /",
    "T16TD4445E:371a-17": "rang sems la /",
    "T16TD4445E:371a-18": "de dngos med kyang rgyu rkyen drug / rang bzhin lhun grub dpag bsam bzhin //",
    "T16TD4445E:371a-19": "so sor snang ba zhes pa /",
    "T16TD4445E:371a-20": "sems la 'khor ba rang rgyud med kyang me long gi g-ya' bzhin 'khor ba'i rgyu gnyis rkyen bzhis gnas pas snang du btub la /",
    "T16TD4445E:371a-21": "dpag bsam shing la bsod nams che chung gis so sor snang ba ltar /",
    "T16TD4445E:371a-22": "dag dang ma dag pa'i spyod yul du snang ngo //",
    "T16TD4445E:371a-23": "gzhi ma rig pa yang dag par rang snang ba dang /",
    "T16TD4445E:371a-24": "lhan cig skyes pa'i ma rig mtshungs par yod pa dang /",
    "T16TD4445E:371a-25": "yod med dbyer med pas 'khrul gzhi med do yod do gnyis su med do zhes pa bstan pa don gcig go //",
    "T16TD4445E:371a-26": "dus gsum du /",
    "T16TD4445E:371a-27": "rgyun du /",
    "T16TD4445E:371a-28": "'khrul pa lhun grub pas /",
    "T16TD4445E:371a-29": "shes pa dus dang 'khrul gzhi'o //",
    "T16TD4445E:371a-30": "'gro 'ong 'byung 'jug med snang ba /",
    "T16TD4445E:371a-31": "gzhi yod med dang dbyer med mtshungs //",
    "T16TD4445E:371a-32": "zhes pa chu rlabs kyi tshul du 'gro 'ong med par 'khor bar snang ba'i gzhi yod med dbyer med du gcig pa la skyon med de /",
    "T16TD4445E:371b-0": "drug pa de @371b ltar de bden na /",
    "T16TD4445E:371b-1": "de la skyon du bya ba bdun //",
    "T16TD4445E:371b-2": "zhes pa gong du 'khrul tshul bstan pa ltar bden te /",
    "T16TD4445E:371b-3": "yid med phyogs can las 'khrul tu btub na /",
    "T16TD4445E:371b-4": "tho yor la rta ru 'khrul /",
    "T16TD4445E:371b-5": "sam mo la mir 'khrul /",
    "T16TD4445E:371b-6": "thag pa la rtar 'khrul par rigs /",
    "T16TD4445E:371b-7": "mi srid pa'i chos gzhi 'byung bar rigs te dpe skyon bdun no //",
    "T16TD4445E:371b-8": "de bas 'khrul pa'i rang bzhin 'khrul pa nyid du rtog na'ang /",
    "T16TD4445E:371b-9": "'khor ba gzhi la grub nas /",
    "T16TD4445E:371b-10": "'khrul pa'i rgyu rkyen gnyis la rag mi lus pa'i skyon gnyis /",
    "T16TD4445E:371b-11": "'khrul pa mi sangs pa'i skyon ;",
    "T16TD4445E:371b-12": "gang zag dgos pa rtsan du 'khor ba la mtha' mi 'ong /",
    "T16TD4445E:371b-13": "bden pa mthong du mi btub chos nyid du ma 'dus shing ma khyab pa'i skyon 'byung ngo //",
    "T16TD4445E:371b-14": "de bsal ba'i thabs /",
    "T16TD4445E:371b-15": "thams cad 'ching grol dbyer med la /",
    "T16TD4445E:371b-16": "zhes pa gzhi la 'khrul ma 'khrul yod med kyi sgro skur med pa'o //",
    "T16TD4445E:371b-17": "gnyis mthong 'khrul par blta ba'o //",
    "T16TD4445E:371b-18": "'khrul zhes pa rang bzhin ma nyams par blta ba'o //",
    "T16TD4445E:371b-19": "'khrul pa'o //",
    "T16TD4445E:371b-20": "de bas blang dang dor ma byed //",
    "T16TD4445E:371b-21": "bde sdug gnas su ris ma blta //",
    "T16TD4445E:371b-22": "zhes pa don gnyis med la lta spyod kyi gdams ngag dag go //",
    "T16TD4445E:371b-23": "bdun pa rang rig can yin na //",
    "T16TD4445E:371b-24": "de la skyon bcu 'byung bar 'gyur //",
    "T16TD4445E:371b-25": "zhes pa rang byung ye shes lta ba'i ngo bo yin na //",
    "T16TD4445E:371b-26": "rang byung ye shes gcig pas gcig gis rtogs na kun gyi skyon 'byung /",
    "T16TD4445E:371b-27": "skye mi 'byung /",
    "T16TD4445E:371b-28": "rgyal ba dang 'gro ba khyad par med par 'gyur /",
    "T16TD4445E:371b-29": "lam chad /",
    "T16TD4445E:371b-30": "da lta nyid nas thams cad mkhyen par thal /",
    "T16TD4445E:371b-31": "gzhir thal /",
    "T16TD4445E:371b-32": "sgom mi dgos /",
    "T16TD4445E:371b-33": "tshig dang yi ge la la dgos pa med /",
    "T16TD4445E:371b-34": "gtan la dbab mi dgos /",
    "T16TD4445E:371b-35": "mngon shes ma bsgom par 'char bar 'gyur ba dang bcu'o //",
    "T16TD4445E:371b-36": "de bsal ba /",
    "T16TD4445E:371b-37": "de bzhin nyid kyi ye shes 'di //",
    "T16TD4445E:371b-38": "mi lnga bdag po kun gyi sems //",
    "T16TD4445E:371b-39": "zhes pa de bzhin nyid dang /",
    "T16TD4445E:371b-40": "chos kyi dbyings dang /",
    "T16TD4445E:371b-41": "mi gnas pa dang /",
    "T16TD4445E:371b-42": "rang byung dang /",
    "T16TD4445E:371b-43": "lhun gyis rdzogs pa'i ye shes dang lnga'o //",
    "T16TD4445E:372a-0": "ngo @372a * //",
    "T16TD4445E:372a-1": "bo 'gro ba kun gyis sems so //",
    "T16TD4445E:372a-2": "rang spyi ji snyed ji lta ba //",
    "T16TD4445E:372a-3": "rang yul med par nges gsal ba //",
    "T16TD4445E:372a-4": "zhes pa lta ba'i don no //",
    "T16TD4445E:372a-5": "dpe ni /",
    "T16TD4445E:372a-6": "nam mkha'i sprin mthongs 'od bzhin du //",
    "T16TD4445E:372a-7": "zhes pa sprin gang dag pa na /",
    "T16TD4445E:372a-8": "nyi ma'i 'od dang nam mkha' gsal ba ltar /",
    "T16TD4445E:372a-9": "rab rib gang dag shes rab snang //",
    "T16TD4445E:372a-10": "zhes pa log rtog tha dad pa'i bsam rgyud gang dag pa la rim par rang byung ye shes snang bas /",
    "T16TD4445E:372a-11": "stobs rdzogs ma rdzogs kyi skyon med do //",
    "T16TD4445E:372a-12": "brgyad pa nges mthong sgrib pa'i grangs /",
    "T16TD4445E:372a-13": "brgyad pa bsnyad pa yan lag bcas //",
    "T16TD4445E:372a-14": "zhes pa don mthong ba la sgrib pa'i the tshom ste /",
    "T16TD4445E:372a-15": "de'i rtsa ba bdun la skyon gyi grangs brjod zin pa de bsdu na /",
    "T16TD4445E:372a-16": "phyag rgya bzhi pa'i gzhir gyur pa //",
    "T16TD4445E:372a-17": "nges par ngos zin bya bar bsnyad//",
    "T16TD4445E:372a-18": "ces pa 'di skad du /",
    "T16TD4445E:372a-20": "bka'/ don /",
    "T16TD4445E:372a-21": "gtan tshigs /",
    "T16TD4445E:372a-22": "rigs pa gzhi /",
    "T16TD4445E:372a-23": "snang dang /",
    "T16TD4445E:372a-24": "mi 'gal /",
    "T16TD4445E:372a-25": "rgyas /",
    "T16TD4445E:372a-26": "'thad sbyar zhes pas don ngos gzung ngo //",
    "T16TD4445E:372a-27": "la bzla ba ni /",
    "T16TD4445E:372a-28": "ma rig pa nyid ye shes gsal //",
    "T16TD4445E:372a-29": "the tshom nyid kyang nges pa'i spyan//",
    "T16TD4445E:372a-30": "log rtog nyid kyang ma nor lam /",
    "T16TD4445E:372a-31": "de la mi mthun shes dang bral //",
    "T16TD4445E:372a-32": "zhes pa gsum po rim pa rang snang phyir /",
    "T16TD4445E:372a-33": "de dag gnyis su med par bstan pa la 'gal ba 'dus par brtag tu med pa'o //",
    "T16TD4445E:372a-34": "dgu pa 'jig rten 'das dang 'jig rten pa'i //",
    "T16TD4445E:372a-35": "theg pa'i lta ba gral bgod pa /",
    "T16TD4445E:372a-36": "skas gdang lta bur bstan pa dag go //",
    "T16TD4445E:372a-37": "kun dang bdag dang bral ba'i phyir //",
    "T16TD4445E:372a-38": "'jig rten shes 'phags ci smos te //",
    "T16TD4445E:372a-39": "zhes pa nyan thos yan chad kun 'jig rten pa'i bdag nyid med par 'phags mod kyang ;",
    "T16TD4445E:372a-40": "de dag nyid ni dgag dang sgrub zhes pa /",
    "T16TD4445E:372a-41": "theg pa che chung nad pa gol ba man chod la yod pas khyad par ni /",
    "T16TD4445E:372a-42": "rim pa yod med khyad par dang //",
    "T16TD4445E:372a-43": "ltos pas phye ba'i khyad par ni //",
    "T16TD4445E:372b-0": "zhes pa 'jig rten las 'das pa'i theg pa rnams lta ba @372b rnams lta ba gtan la 'bebs pa'i tshe /",
    "T16TD4445E:372b-1": "'di skad du /",
    "T16TD4445E:372b-2": "bdag spang bdag med bsgrub pa dang //",
    "T16TD4445E:372b-3": "gzugs spang phyi stong bsgrub pa dang /",
    "T16TD4445E:372b-4": "don 'gog sems tsam bsgrub pa dang //",
    "T16TD4445E:372b-5": "mtha' spong mtha' bral bsgrub pa dang //",
    "T16TD4445E:372b-6": "dri spong dag pa bsgrub pa dang ;",
    "T16TD4445E:372b-7": "/ mtshan 'gag mtshan med bsgrub pa dang //",
    "T16TD4445E:372b-8": "blang dor 'gag med bsgrub pa dang //",
    "T16TD4445E:372b-9": "rtsol spong rtsol bral bsgrub pa dang //",
    "T16TD4445E:372b-10": "de dag kun kyang yod med phyir /",
    "T16TD4445E:372b-11": "dgag bsgrub rang gis mi byed pa'o //",
    "T16TD4445E:372b-12": "rim par phye ba'i khyad par ston //",
    "T16TD4445E:372b-13": "mthong ba dag dang ma dag pa'i //",
    "T16TD4445E:372b-14": "rim pas don gcig khyad par snang //",
    "T16TD4445E:372b-15": "zhes pa lta ba ma dag pa'i byis pa gnyis so //",
    "T16TD4445E:372b-16": "ltos pa'i ma dag pa'i rjes su rnal 'byor man chad do //",
    "T16TD4445E:372b-17": "'o na dag pa chen po gang zhe na /",
    "T16TD4445E:372b-18": "mthong ba dag pa kun mthong ba 'di /",
    "T16TD4445E:372b-19": "zhes pa thams cad mkhyen pa'i lta ba'o //",
    "T16TD4445E:372b-20": "de yang 'di skad du /",
    "T16TD4445E:372b-21": "sna tshogs theg pa'i lta ba dang //",
    "T16TD4445E:372b-22": "ji snyed bsdom pa'i lta ba rnams //",
    "T16TD4445E:372b-23": "spyad par bya ba ma yin yang //",
    "T16TD4445E:372b-24": "ma 'dres yongs su rdzogs par gsal //",
    "T16TD4445E:372b-25": "zhes 'byung bas /",
    "T16TD4445E:372b-26": "ngo bo rang byung thams cad mkhyen pa dang //",
    "T16TD4445E:372b-27": "rang bzhin lta ba thams cad dang //",
    "T16TD4445E:372b-28": "mtshan nyid lta ba gang dang yang ma 'dres pa dang /",
    "T16TD4445E:372b-29": "rtsal lta ba'i sgrib pa kun bcom pa dang /",
    "T16TD4445E:372b-30": "byin rlabs lta ba kun 'byung ba dang /",
    "T16TD4445E:372b-31": "yon tan lhag pa'i lha dang /",
    "T16TD4445E:372b-32": "sangs rgyas thob pas go 'phang bla na med pa'o ;",
    "T16TD4445E:372b-33": "/ bsngo ba tshogs kyi lung ni /",
    "T16TD4445E:372b-34": "kun shes bzhin 'dra rab rib dri ma nyid //",
    "T16TD4445E:372b-35": "ces pa 'gro ba kun gyi shes rab kyis rang gi bzhin rang gis ma mthong ba ltar /",
    "T16TD4445E:372b-36": "ma rig pas sgrib pa ni /",
    "T16TD4445E:372b-37": "bstan pa'i me long mthong bsgom rang dag par //",
    "T16TD4445E:372b-38": "'gyur bas ma 'ongs don can ched bgyid pa'i //",
    "T16TD4445E:372b-39": "dge rtsas bdag dang mtha' yas grol bar bsngo //",
    "T16TD4445E:372b-40": "zhes pa bzhin la me long bstan pas dri ma mthong nas 'dag par byas pa bzhin /",
    "T16TD4445E:372b-41": "'phrul gyi tshig dgus bstan pa'i tshig gi sgron mas /",
    "T16TD4445E:373a-0": "lta ba rtogs pa la bsgoms pas sgrib pa @373a * //",
    "T16TD4445E:373a-1": "'dag par 'gyur bas /",
    "T16TD4445E:373a-2": "ma 'ongs pa bdag pas blo dman pa'i don du /",
    "T16TD4445E:373a-3": "'phrul gyi me long brtsams pa'i dgos kyi sbyin pa'i dge rtsas /",
    "T16TD4445E:373a-4": "mtha' yas pa theg pa chen po'i chen por grol bar dmigs pa'o //",
    "T16TD4445E:373a-5": "'phrul gyi me long dgu skor la /",
    "T16TD4445E:373a-6": "rig pa'i me tog gis 'grel pa'o //",
    "T16TD4445E:373a-7": "slob dpon chen po bi m'a las mdzad pa rdzogs so /"
}