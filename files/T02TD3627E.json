{
    "T02TD3627E:245b-0": "@245b # // rgya gar skad du /",
    "T02TD3627E:245b-1": "a'arya rakta ya m'a ri s'a dha nam /",
    "T02TD3627E:245b-2": "bod skad du /",
    "T02TD3627E:245b-3": "'phags pa gshin rje gshed dmar po'i sgrub thabs /",
    "T02TD3627E:245b-4": "bcom ldan 'das gshin rje gshed la phyag 'tshal lo //",
    "T02TD3627E:245b-5": "dang por re zhig sgrub pa pos stan bde ba la nye bar 'dug nas /",
    "T02TD3627E:245b-6": "a'a:yig dmar po yongs su gyur pa las nyi ma'i dkyil 'khor rang gi snying gar bsgoms te /",
    "T02TD3627E:245b-7": "de'i steng du h'um yig dmar po rnam par bkod nas /",
    "T02TD3627E:245b-8": "mdun du gshin rje gshed dmar po dang /",
    "T02TD3627E:245b-9": "bla ma dang /",
    "T02TD3627E:245b-10": "sangs rgyas dang /",
    "T02TD3627E:245b-11": "byang chub sems dpa' rnams dmigs te /",
    "T02TD3627E:245b-12": "me tog la sogs pa rnams kyis yang dag par mchod cing phyag 'tshal nas gsum la skyabs su 'gro ba la sogs pa byas te /",
    "T02TD3627E:245b-13": "stong pa nyid bsgom par bya'o //",
    "T02TD3627E:245b-14": "aom sh'u n+ya t'a dzny'a na badzra sva bh'a ba a'atma ko&amp ;",
    "T02TD3627E:245b-15": "ham /",
    "T02TD3627E:245b-16": "zhes so //",
    "T02TD3627E:245b-17": "de'i rjes la a'a:yig dmar po las skyes pa'i nyi ma'i dkyil 'khor gyi steng du h'um yig de yongs su gyur pa las mgo bo rlon pas mtshan pa'i dbyug pa dkar po h'um yig gis byin gyis brlabs pa bsgom par bya'o //",
    "T02TD3627E:245b-18": "de thams cad yongs su gyur pa las gshin rje mthar byed bsam par bya ste /",
    "T02TD3627E:246a-0": "bdag nyid sku mdog dmar po @246a * //",
    "T02TD3627E:246a-1": "zhabs g-yon brkyang gis bzhugs pa /",
    "T02TD3627E:246a-2": "zhal gcig pa /",
    "T02TD3627E:246a-3": "phyag gnyis pa /",
    "T02TD3627E:246a-4": "phyag g-yon na khrag gis gang ba'i thod pa bsnams pa /",
    "T02TD3627E:246a-5": "phyag g-yas na mgo bos mtshan pa'i dbyug pa dkar po bsnams pa /",
    "T02TD3627E:246a-6": "sbrul gyi rgyan gyis brgyan pa /",
    "T02TD3627E:246a-7": "'jigs su rung ba /",
    "T02TD3627E:246a-8": "dbu skra ser po gyen du brdzes pa /",
    "T02TD3627E:246a-9": "stag gi pags pa'i sham thabs bsnams pa /",
    "T02TD3627E:246a-10": "rang 'od kyi shes rab ma rgyan sna tshogs pa can /",
    "T02TD3627E:246a-11": "zhabs g-yas brkyang gis bzhugs pa la 'khyud pa'i bdag nyid bsgom par bya'o //",
    "T02TD3627E:246a-12": "phyi nas bcom ldan 'das kyi thugs kar nyi ma'i dkyil 'khor la h'um yig gis byin gyis brlabs pa de yongs su gyur pa las /",
    "T02TD3627E:246a-13": "mgo bo rlon pas mtshan ma'i dbyug pa dkar po mi g-yo ba bsgom par bya'o //",
    "T02TD3627E:246a-14": "de'i dbus su nyi ma dmar po la gnas pa'i h'um yig kha dog dmar po bsgom par bya'o //",
    "T02TD3627E:246a-15": "de nas gsang ba'i rdo rjer h'um yig yongs su gyur pa las /",
    "T02TD3627E:246a-16": "bcom ldan 'das ma'i gsang bar chu skyes 'dab ma brgyad pa la a'a:yig dmar po /",
    "T02TD3627E:246a-17": "de'i rjes su sngags brjod par bya'o //",
    "T02TD3627E:246a-18": "aom sarba ta th'a ga t'a nu r'a ga na badzra sva bh'a ba a'atma ko&amp; ham /",
    "T02TD3627E:246a-19": "de'i rjes la lte ba'i 'og tu chu skyes 'dab ma brgyad dang bcas pa /",
    "T02TD3627E:246a-20": "dmar po'i steng du hr'i:dmar po 'bar bzhin pa de la bsam par bya'o //",
    "T02TD3627E:246a-21": "shes rab ma dga' bas myos pa gos phud pa /",
    "T02TD3627E:246a-22": "phyag gnyis pa /",
    "T02TD3627E:246a-23": "zhal gcig ma'i bcom ldan 'das ma dang lhan cig yang dag par sbyor bas bzhugs pa /",
    "T02TD3627E:246a-24": "de lta bur gyur pa'i gshin rje gshed dmar po ma he'i steng du sna tshogs chu skyes la bzhugs pa bsgom par bya'o zhes so //",
    "T02TD3627E:246a-25": "dam tshig la sogs pa'i cho ga sngon du 'gro bas de nas gnyis gsum bzhi'i thun mtshams su bsgom par bya'o //",
    "T02TD3627E:246a-26": "aom aa dzrim kham h'um sa ma ya zhes pa ni dam tshig byin gyis brlab pa'i sngags so //",
    "T02TD3627E:246a-27": "aom hr'i:shtr'i:bi kri t'a na na h'um h'um phat phat sv'a h'a rtsa ba'i sngags so //",
    "T02TD3627E:246a-28": "aom ya m'anta ka h'um snying po'i sngags so //",
    "T02TD3627E:246a-29": "'phags pa gshin rje gshed dmar po'i sgrub thabs rdzogs so//"
}