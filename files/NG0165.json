{
    "NG0165:1": "ye shes nyi ma gnas par gyur //",
    "NG0165:2": "phyogs bcu'i 'jig rten khams rnams kyi //",
    "NG0165:3": "mtshon cha mchog gis drangs nas ni //",
    "NG0165:4": "bdud rtsi de ru phab nas kyang *//",
    "NG0165:5": "bza' ba'i sbyor bas bza' bar bya //",
    "NG0165:6": "de bzhin dpa' bo lnga rnams bza' //",
    "NG0165:7": "yig gsum sa bon las bskyed pa'i //",
    "NG0165:8": "cho gas dngos grub bsgrub par bya //",
    "NG0165:9": "gzhan du de ni 'grub mi 'gyur //",
    "NG0165:10": "mi snang la sogs dngos grub ni //",
    "NG0165:11": "tha mal pa zhes bshad pa yin //",
    "NG0165:12": "sangs rgyas nyid bsgrub sangs rgyas kyis //",
    "NG0165:13": "dngos grub mchog ces gsungs pa yin //",
    "NG0165:14": "thabs ni rnam pa bzhi po dag / byang chub rdo rje can gyis gsungs //",
    "NG0165:15": "rnal 'byor rgyud ni thams cad du //",
    "NG0165:16": "rnal 'byor pa yis rtag par bsngags //",
    "NG0165:17": "bsnyen pa'i cho ga dang po ste //",
    "NG0165:18": "nye bar sgrub pa gnyis pa yin //",
    "NG0165:19": "sgrub pa yang ni gsum pa ste //",
    "NG0165:20": "sgrub pa chen po bzhi pa'o //",
    "NG0165:21": "thun mong mchog gi bye brag gis //",
    "NG0165:22": "bsnyen pa rnam pa gnyis su 'gyur //",
    "NG0165:23": "rdo rje bzhi po thun mong ste //",
    "NG0165:24": "ye shes bdud rtsi mchog yin no //",
    "NG0165:25": "dang po stong nyid byang chub ste //",
    "NG0165:26": "gnyis pa sa bon bsdu ba yin //",
    "NG0165:27": "gsum pa gzugs ni rdzogs pa ste //",
    "NG0165:28": "bzhi pa yi ge dgod pa'o //",
    "NG0165:29": "rdo rje rnam bzhi 'di dag gis //",
    "NG0165:30": "tha mal sgrub la bsnyen pa bya //",
    "NG0165:31": "mchog gi ye shes bdud rtsi nyid //",
    "NG0165:32": "sbyor ba drug gi bya ba yi //",
    "NG0165:33": "bsnyen pa yan lag drug gis ni //",
    "NG0165:34": "byas pas sgrub pa mchog tu 'gyur //",
    "NG0165:35": "gzhan du bsgrubs par gyur na ni //",
    "NG0165:36": "dngos grub mchog ni 'byung mi 'gyur //",
    "NG0165:37": "so sor sdud dang bsam gtan dang *//",
    "NG0165:38": "srog rtsol de bzhin 'dzin pa dang *//",
    "NG0165:39": "rjes su dran dang ting 'dzin te //",
    "NG0165:40": "sbyor ba'i yan lag drug tu bshad //",
    "NG0165:41": "dbang po bcu po rnams kyi yang *//",
    "NG0165:42": "rang gi 'jug gnas thams cad du //",
    "NG0165:43": "'dod pa so sor sdud pas na //",
    "NG0165:44": "so sor sdud pa zhes bshad do //",
    "NG0165:45": "'dod pa la ni mdor bsdus nas //",
    "NG0165:46": "sangs rgyas lnga ru sbyor ba yis //",
    "NG0165:47": "brtag pa bsam gtan zhes bshad de //",
    "NG0165:48": "bsam gtan de ni rnam lngar 'gyur //",
    "NG0165:49": "rtog dang dpyod dang dga' ba dang *//",
    "NG0165:50": "de bzhin bde ba nyid dang yang *//",
    "NG0165:51": "sems kyi rtse gcig nyid dag ste //",
    "NG0165:52": "lnga po der ni bsam gtan bsdu //",
    "NG0165:53": "gsang ba'i rgyud ni thams cad du //",
    "NG0165:54": "rnam pa du mar yongs bshad pa //",
    "NG0165:55": "gsang ba gsum 'byung rtog pa ste //",
    "NG0165:56": "de yi longs spyod byed pa'o //",
    "NG0165:57": "dga' dang 'dra ba gsum pa ste //",
    "NG0165:58": "bde ba bsdus pa bzhi pa'o //",
    "NG0165:59": "shes dang shes bya byung brad pa'i //",
    "NG0165:60": "rang sems lnga par shes par bya //",
    "NG0165:61": "sangs rgyas kun dngos zhi ba ni //",
    "NG0165:62": "'dod pa kun la rab tu gnas //",
    "NG0165:63": "ye shes lnga yi rang bzhin dbugs //",
    "NG0165:64": "'byung ba lnga yi ngo bo nyid //",
    "NG0165:65": "gang bu'i gzugs kyi phyung nas ni //",
    "NG0165:66": "sna yi rtse mor rab tu brtag / rin chen kha dog sna lnga pa //",
    "NG0165:67": "srog dang rtsol ba zhes byar bshad //",
    "NG0165:68": "rang sngags snying gar bsams nas ni //",
    "NG0165:69": "srog ni thig ler gyur bar @#//",
    "NG0165:70": "bzhag / rang dbang rin chen dgag pa yi //",
    "NG0165:71": "gzung ba 'dzin pa yin par bshad //",
    "NG0165:72": "sems ni 'gog pa'i rdo rjer gyur //",
    "NG0165:73": "mtshan mar nyer 'dzin 'byung bar 'gyur //",
    "NG0165:74": "mtshan ma'i khams ni rnam pa lngar //",
    "NG0165:75": "byang chub rdo rjes gsungs pa yin //",
    "NG0165:76": "smig rgyu 'dra ba dang po ste //",
    "NG0165:77": "du ba lta bu gnyis pa yin //",
    "NG0165:78": "mkha' snang 'dra ba gsum pa ste //",
    "NG0165:79": "mar me ltar 'bar bzhi pa'o //",
    "NG0165:80": "sprin med nam mkha' lta bur ni //",
    "NG0165:81": "rtag tu snang ba lnga pa'o //",
    "NG0165:82": "brtan gyur rdo rje'i lam nas ni //",
    "NG0165:83": "nam mkha'i khams su spro bar bya //",
    "NG0165:84": "rjes dran gang zhig rnam bsgom pa //",
    "NG0165:85": "de dang 'dra bar spro bar bya //",
    "NG0165:86": "rjes su dran pa zhes bshad de //",
    "NG0165:87": "so sor snang ba de la skye //",
    "NG0165:88": "thabs dang shes rab snyoms 'jug pas //",
    "NG0165:89": "dngos po thams cad mdor bsdus pa //",
    "NG0165:90": "gong bu'i tshul gyis bsdus nas ni //",
    "NG0165:91": "dbus su gzugs ni rnam par bsgom //",
    "NG0165:92": "yud kyis ye shes rdzogs byed pa //",
    "NG0165:93": "ting nge 'dzin ces bya bar gnas //",
    "NG0165:94": "so sor sdud la snyoms 'jug na //",
    "NG0165:95": "sngags rnams thams cad byin gyis rlob //",
    "NG0165:96": "bsam gtan ye shes snyoms 'jug na //",
    "NG0165:97": "mngon shes lnga po 'thob par 'gyur //",
    "NG0165:98": "srog dang rtsol bas nges par ni //",
    "NG0165:99": "byang chub sems dpa' rnams kyis gzigs //",
    "NG0165:100": "rtag tu 'dzin pa'i stobs kyis ni //",
    "NG0165:101": "rdo rje sems dpa' yang dag 'byung *//",
    "NG0165:102": "rjes dran mnyam par sbyor ba yis //",
    "NG0165:103": "'od kyi dkyil 'khor 'byung bar 'gyur //",
    "NG0165:104": "ting 'dzin dbang gyur tsam gyis ni //",
    "NG0165:105": "sgrib pa rnams dang bral bar 'gyur //",
    "NG0165:106": "snying po de ni thugs ka ru //",
    "NG0165:107": "zla ba rdo rje'i sbyor bas blta //",
    "NG0165:108": "mtshon cha mchog gis drangs nas ni //",
    "NG0165:109": "sems ni sngags kyi dngos byas te //",
    "NG0165:110": "sngags kyi gzugs kyi tshul gyis ni //",
    "NG0165:111": "byang chub tshig bcad brjod par bya //",
    "NG0165:112": "cho ga yang dag sbyor bsgom pas //",
    "NG0165:113": "rang gi dkyil 'khor la gnas te //",
    "NG0165:114": "sems de ye shes gzugs kyis ni //",
    "NG0165:115": "bsgom pa nye bar bsgrub pa'o //",
    "NG0165:116": "ji srid mthong ba de srid du //",
    "NG0165:117": "rnam gnyis zla ba drug tu bsgom //",
    "NG0165:118": "'dod pa kun la longs spyod pas //",
    "NG0165:119": "thams cad du ni rtag tu bya //",
    "NG0165:120": "gal te zla ba drug gis ni //",
    "NG0165:121": "ji skad gsungs pa ma mthong na //",
    "NG0165:122": "ji skad bshad pa'i cho ga dang *//",
    "NG0165:123": "sdom pa lan gsum brtsam par bya //",
    "NG0165:124": "de ltar byas kyang sgrub pa pos //",
    "NG0165:125": "mthong ba 'byung bar ma gyur cing *//",
    "NG0165:126": "gang tshe byang chub ma grub na //",
    "NG0165:127": "drag shul sbyor bas bsgrub par bya //",
    "NG0165:128": "de tshe de yi ye shes ni //",
    "NG0165:129": "'grub pa nges par nye bar 'gyur //",
    "NG0165:130": "rigs kyi dbye ba'i sbyor bas ni //",
    "NG0165:131": "rdo rje phur bus phur bu gdab //",
    "NG0165:132": "de nas dbang du bya ba dang //",
    "NG0165:133": "srung ba'i sbyor ba dag kyang bya //",
    "NG0165:134": "'dod chags chen po'i tshul nyid kyis //",
    "NG0165:135": "ye shes 'khor lo can rnams bsdu //",
    "NG0165:136": "lha mo dgu ni spros nas su //",
    "NG0165:137": "bsgrub par bya ba'i lus la dgod //",
    "NG0165:138": "yongs su gyur las phyag rgya bzhi //",
    "NG0165:139": "dkyil 'khor der ni brtag par bya //",
    "NG0165:140": "bdag nyid dbus @#//",
    "NG0165:141": "su gnas byas la //",
    "NG0165:142": "'khor lo can kun bsdu bar bya //",
    "NG0165:143": "thams cad rdo rje'i dngos byas la //",
    "NG0165:144": "de 'og byang chub bsgom par bya //",
    "NG0165:145": "bskul ba'i glu dbyangs bzhi yis ni //",
    "NG0165:146": "lha mos snying po bskul ba yis //",
    "NG0165:147": "dus gsum rdo rje'i rang bzhin sems //",
    "NG0165:148": "ye shes lta bur lus sgom mo //",
    "NG0165:149": "myos pas kha dog rnam par dbye //",
    "NG0165:150": "de bzhin nyams kyi snying po ste //",
    "NG0165:151": "dbang bskur bas ni rang gi rgyu //",
    "NG0165:152": "gzhi yis 'bras bu phye ba yin //",
    "NG0165:153": "sngags kyis chos ni byed 'gyur la //",
    "NG0165:154": "rig pa'ang chos kyi phyag rgyas so //",
    "NG0165:155": "'khor los sgyur ba'i rgyal po drug / gtsug tor zhes ni rnam par grags //",
    "NG0165:156": "rdzu 'phrul chen pos longs spyod bzhi //",
    "NG0165:157": "rig pa'i rgyal mo zhes byar grags //",
    "NG0165:158": "de bzhin rdo rje'i bdag po rnams //",
    "NG0165:159": "'dod pa thams cad ces byar bshad //",
    "NG0165:160": "bsam gtan rdo rje thams cad la //",
    "NG0165:161": "dbang bskur ba ni rab tu bsngags //",
    "NG0165:162": "cho ga'i sbyor ba 'di yis ni //",
    "NG0165:163": "ye shes lus dang lhan cig tu //",
    "NG0165:164": "sku gsung thugs kyi rdo rje yis //",
    "NG0165:165": "gnyis su med par byed sgrub pa //",
    "NG0165:166": "sngar bshad pa yi rim gyis ni //",
    "NG0165:167": "rig pa'i skyes bu rdo rje can //",
    "NG0165:168": "bdag dang 'dra bar dkyil 'khor bskyed //",
    "NG0165:169": "sgrub pa chen po zhes bshad do //",
    "NG0165:170": "bsnyen pa'i dus su gtsug tor che //",
    "NG0165:171": "sbyor ba nyid kyis gzugs su dmigs //",
    "NG0165:172": "nye bar sgrub pa'i dus su ni //",
    "NG0165:173": "bdud rtsi 'khyil pa'i gzugs kyi bar //",
    "NG0165:174": "sngags pa cho  ga shes pa yis //",
    "NG0165:175": "sgrub pa rang lha'i sbyor bas bya //",
    "NG0165:176": "sgrub pa chen po'i dus su ni //",
    "NG0165:177": "gtso bo sangs rgyas bdag po'i sku //",
    "NG0165:178": "'di ni rdo rje can kun dang *//",
    "NG0165:179": "rnal 'byor mchog gi gsang ba che //",
    "NG0165:180": "de lta'i rnam dbye shes byas nas //",
    "NG0165:181": "dngos grub mchog ni bsgrub par bya //",
    "NG0165:182": "gzhan du bskal pa bye bas ni //",
    "NG0165:183": "sangs rgyas skyob pa rnams kyis kyang *//",
    "NG0165:184": "dngos grub mchog ni zhi ba dag / nges par 'byung bar mi 'gyur ro //",
    "NG0165:185": "bsgrub bya bsgrub par yang dag sbyor //",
    "NG0165:186": "gang yin de ni bsnyen par bshad //",
    "NG0165:187": "rdo rje pad+ma mnyam sbyor ba //",
    "NG0165:188": "nye bar sgrub pa zhes bshad do //",
    "NG0165:189": "yi ge hu~m dang phat ldan pa //",
    "NG0165:190": "lha bskyed bsgrub pa zhes bshad pa //",
    "NG0165:191": "ngo bo nyid ni zhi bde ba //",
    "NG0165:192": "sgrub pa chen po zhes bshad do //",
    "NG0165:193": "dpal ldan sangs rgyas kun gyi bdag / rdo rje 'chang ba chen po'i gnas //",
    "NG0165:194": "sangs rgyas kun gyi thabs las byung *//",
    "NG0165:195": "de nyid chos rnams chos nyid do //",
    "NG0165:196": "las dang rjes mthun gang gang gis //",
    "NG0165:197": "rnal 'byor pa yis sbyor ba dmigs //",
    "NG0165:198": "dkyil 'khor de dang de bskyed nas //",
    "NG0165:199": "sku gsung thugs kyi rdo rje yi //",
    "NG0165:200": "sngon gyi dam tshig srungs shig ces //",
    "NG0165:201": "de la drag tu bsgrag par bya //",
    "NG0165:202": "de nas gtsug tor dam tshig ni //",
    "NG0165:203": "cho ga ji skad gsungs las byung *//",
    "NG0165:204": "las dang gang gang rjes mthun pas //",
    "NG0165:205": "rang gi 'khor la bka' yang bsgo //",
    "NG0165:206": "bsgrub bya'i lus gang yin pa la'ang *//",
    "NG0165:207": "dkyil 'khor rnam par bsgoms nas su //",
    "NG0165:208": "de yi lus gnas 'khor lo la //",
    "NG0165:209": "de yi @#//",
    "NG0165:210": "nyes pa bsgrag par bya //",
    "NG0165:211": "de nas de rnams des bcom nas //",
    "NG0165:212": "'byor bar gyur pa rnam par bsgom //",
    "NG0165:213": "dngos po kun gyis rnam bsgoms nas //",
    "NG0165:214": "dngos po kun gyis drangs nas ni //",
    "NG0165:215": "de ni rang gi 'khor lor gzhug / ji skad gsungs pa'i rdzas rnams kyis //",
    "NG0165:216": "de yi gzugs brnyan byas nas ni //",
    "NG0165:217": "khro bas khyab pa'i sems kyis ni //",
    "NG0165:218": "rkang pas mtshan ma gnan par bya //",
    "NG0165:219": "de nas bka' mnos khro bo ni //",
    "NG0165:220": "sna tshogs tshogs kyis bskor ba rnams //",
    "NG0165:221": "sgrub pa rdo rje can gyis ni //",
    "NG0165:222": "bsgrub bya gsang phyir gtang bar bya //",
    "NG0165:223": "khro bo'i rgyal po des bskor nas //",
    "NG0165:224": "de ni bcing zhing brdeg pa dang *//",
    "NG0165:225": "de nas gdungs shing skrag gyur pa //",
    "NG0165:226": "bsgrub bya dag ni dgug par bya //",
    "NG0165:227": "rdo rje gsum gyi sngags kyis ni //",
    "NG0165:228": "de yi gzugs brnyan la phab nas //",
    "NG0165:229": "sngags pas rdo rje dag gis ni //",
    "NG0165:230": "spyi bo mgrin pa snying ga ru //",
    "NG0165:231": "phur bu'i sngags kyis phur bu gdab //",
    "NG0165:232": "yams dang nye bar 'tshe ba kun //",
    "NG0165:233": "sna tshogs yul las byung ba rnams //",
    "NG0165:234": "gzugs de la ni phab nas su //",
    "NG0165:235": "de rnams kyis ni phur bus gdab //",
    "NG0165:236": "de nas sbyor ba thams cad kyis //",
    "NG0165:237": "cho ga ji skad gsungs pa bzhin //",
    "NG0165:238": "'khrul 'khor sngags kyi sbyor la sogs //",
    "NG0165:239": "las kyi dbye bas sbyar bar bya //",
    "NG0165:240": "mtshan ma mnan nas bzlas pa'am //",
    "NG0165:241": "khro bo'i dkyil 'khor sbyin sreg gam //",
    "NG0165:242": "bsgom pas gdug pa'i sems can ni //",
    "NG0165:243": "zos par gyur par rab tu brtag / zhi la zhi ba'i sems kyis bya //",
    "NG0165:244": "rgyas la rgyas pa'i sems kyis te //",
    "NG0165:245": "dbang la chags pa'i yid du bya //",
    "NG0165:246": "khro la gtum pas rab tu bsgrub //",
    "NG0165:247": "ces pa'o //",
    "NG0165:248": "de nas bcom ldan 'das de bzhin gshegs pa de",
    "NG0165:249": "dag thams cad kyis byang chub sems dpa' sems dpa'",
    "NG0165:250": "chen po de rnams kyi the tshom thams cad bcad",
    "NG0165:251": "par mdzad nas / the tshom thams cad gcod par",
    "NG0165:252": "mdzad pa sku dang gsung dang thugs rdo rje rang",
    "NG0165:253": "gi sku dang gsung dang thugs rdo rje la zhugs",
    "NG0165:254": "par mdzad nas / te / rang gi sku dang",
    "NG0165:255": "gsung dang thugs las dmigs nas cang mi gsung bar",
    "NG0165:256": "bzhugs par gyur to //",
    "NG0165:257": "de nas byang chub sems dpa' sems dpa' chen po",
    "NG0165:258": "de dag thams cad kyis de bzhin gshegs pa de",
    "NG0165:259": "dag thams cad la bstod pa'i rgyal po 'dis bstod",
    "NG0165:260": "do // thams cad sku khyod phyag 'tshal lo //",
    "NG0165:261": "thams cad gsung la phyag 'tshal 'dud *//",
    "NG0165:262": "thams cad thugs khyod phyag 'tshal lo //",
    "NG0165:263": "thams cad mdzad la phyag 'tshal 'dud //",
    "NG0165:264": "sku gsung thugs ni rdo rje yi //",
    "NG0165:265": "sku gsung thugs ni thob 'gyur bas //",
    "NG0165:266": "sems can sangs rgyas mi mnyam med *//",
    "NG0165:267": "bsgrub bya su yin sgrub po gang //",
    "NG0165:268": "sgrub pa'i dbang po bdag nyid che //",
    "NG0165:269": "sangs rgyas thams cad gsod pa yis //",
    "NG0165:270": "ji ltar sdig pas gos mi 'gyur //",
    "NG0165:271": "gal te gos 'gyur 'bras bu gang *//",
    "NG0165:272": "de nas de bzhin gshegs pa de dag thams cad",
    "NG0165:273": "kyis byang chub sems dpa' sems dpa' chen po de",
    "NG0165:274": "@#// rnams la legs so legs so zhes bya ba byin te /",
    "NG0165:275": "sems dpa' chen po legs so legs //",
    "NG0165:276": "bdag nyid chen po legs so legs //",
    "NG0165:277": "gsung dbyangs chen po legs so legs //",
    "NG0165:278": "mchod pa chen po legs so legs //",
    "NG0165:279": "slob dpon byang chub rdo rje can //",
    "NG0165:280": "dpal ldan sangs rgyas kun gyi bdag / dngos rnams thams cad sgyu ma bzhin //",
    "NG0165:281": "skyed dang sdud par mdzad pa po //",
    "NG0165:282": "des na de yi sdig mi 'gyur //",
    "NG0165:283": "bsod nams dag kyang de bzhin no //",
    "NG0165:284": "gang la sdig dang bsod nams med //",
    "NG0165:285": "de ni byang chub yin par gsungs //",
    "NG0165:286": "mgon po de yi slu ba yis //",
    "NG0165:287": "lus can thams cad 'jigs mdzad cing *//",
    "NG0165:288": "ngan 'gror skye bar mi 'gyur zhing *//",
    "NG0165:289": "byang chub kyang ni rnyed mi dka' //",
    "NG0165:290": "sngon ni mi bzad las byas pas //",
    "NG0165:291": "gal te dmyal ba rnams su ni //",
    "NG0165:292": "skye bo skye 'gyur de rnams kyi //",
    "NG0165:293": "dmyal ba rnams kyi 'bras bu che //",
    "NG0165:294": "byang chub rdo rjes bsgrub bya 'di //",
    "NG0165:295": "ye shes kyis ni rgyas btab pas //",
    "NG0165:296": "sems can rnams la sbyor ba des //",
    "NG0165:297": "mchog tu phan btags shes par bya //",
    "NG0165:298": "tshar gcod pa dang rjes bzung las //",
    "NG0165:299": "bdag nyid chen po de yis bya //",
    "NG0165:300": "sgrub pa chen po'i mthar thugs par //",
    "NG0165:301": "byas nas las rnams brtsam par bya //",
    "NG0165:302": "de nas byang chub sems dpa' sems dpa' chen po",
    "NG0165:303": "de rnams rdo rje can thams cad kyi thugs rje",
    "NG0165:304": "chen po'i tshul gyis chos thos pas dga' zhing rab",
    "NG0165:305": "tu dga' la mgu ba'i yid kyis legs so zhes",
    "NG0165:306": "bya ba gsol te /",
    "NG0165:307": "mgon po chen po legs so legs //",
    "NG0165:308": "thub pa chen po legs so legs //",
    "NG0165:309": "chos rnams chen po legs so legs //",
    "NG0165:310": "thugs rje chen po legs so legs //",
    "NG0165:311": "e ma'o kun du bzang po yi //",
    "NG0165:312": "thugs rje chen po dri ma med //",
    "NG0165:313": "gdug pa'i mi bzad las kyis kyang *//",
    "NG0165:314": "sangs rgyas nyid kyi 'bras bu stsol //",
    "NG0165:315": "de nas de bzhin gshegs pa de dag thams cad",
    "NG0165:316": "kyis byang chub sems dpa' sems dpa' chen po de",
    "NG0165:317": "rnams la 'di skad ces bka' stsal to //",
    "NG0165:318": "rigs kyi bu de lta bas na de bzhin gshegs",
    "NG0165:319": "pa thams cad kyis dbang bskur ba'i gsang ba 'dus",
    "NG0165:320": "par dbang bskur ba'i sngags pas 'jigs par mi bya",
    "NG0165:321": "zhing */ skrag par mi bya /",
    "NG0165:0": "[(]26[)]@#// mtshungs par snang gyur cing *//",
    "NG0165:322": "dngangs par mi bya'o //",
    "NG0165:323": "de ci'i phyir zhe na /",
    "NG0165:324": "byang chub rdo rje las byung ba //",
    "NG0165:325": "zhe sdang rdo rje che la sogs //",
    "NG0165:326": "sngags kyi rgyun ni bsdus pa dag / yongs su spangs par mi bya'o //",
    "NG0165:327": "de nas byang chub sems dpa' sems dpa' chen po de dag thams cad kyis /",
    "NG0165:328": "de bzhin gshegs pa de dag thams cad la mgrin",
    "NG0165:329": "gcig tu tshigs su bcad pa 'dis mngon par bstod",
    "NG0165:330": "do // dus gsum rdo rje'i thugs yin srid dang thar gyur gang *//",
    "NG0165:331": "zhi zhing sgrib med nam mkha' dag pa'i ngo bo nyid //",
    "NG0165:332": "sangs rgyas rnam rgyas byang chub dbang phyug rdo rje can //",
    "NG0165:333": "de la lus ngag yid kyis rtag tu phyag 'tshal lo //",
    "NG0165:334": "gang zhig gzugs dang tshor ba @#//",
    "NG0165:335": "'du shes 'du byed dang *//",
    "NG0165:336": "rnam par shes dang skye mched drug dang dbang po",
    "NG0165:337": "drug / sa chu me dang rlung dang nam mkha'",
    "NG0165:338": "thams cad ni // byang chub sems 'dra rgya chen de la phyag 'tshal lo //",
    "NG0165:339": "gti mug nyes pa 'dod chags rdo rje chos bcas gang *//",
    "NG0165:340": "rig pa'i sbyor ba las byung rtag tu rab 'brel bar //",
    "NG0165:341": "rnam pa sna tshogs dga' bas myos pa'i dngos gyur pa //",
    "NG0165:342": "byang chub sems 'dra rgya chen de la phyag 'tshal lo //",
    "NG0165:343": "sdud dang dga' dang rnam pa de bzhin mi 'gyur dang *//",
    "NG0165:344": "rgyu dang 'bras bu'i rang bzhin sems su rjes gtogs chos //",
    "NG0165:345": "rmongs dang zhe sdang 'dod chags sgrib pa rdo rje ste //",
    "NG0165:346": "byang chub sems 'dra rgya chen de la phyag 'tshal lo //",
    "NG0165:347": "gang zhig thog med dngos po rnam dag 'di sgom pa //",
    "NG0165:348": "thabs dang shes rab las byung spros dang rnam par bral //",
    "NG0165:349": "gsang ba'i dbang bskur brtul zhugs dam tshig sbyor ba",
    "NG0165:350": "brtag / byang chub rdo rje 'drar blta de la",
    "NG0165:351": "rtag phyag 'tshal // gang zhig dngos grub mchog gi thabs ni 'di sgom zhing *//",
    "NG0165:352": "bsnyen pa'i cho ga nye bar sgrub dang sgrub pa dang *//",
    "NG0165:353": "sgrub pa chen pos blo mi 'gyur ba'i sgrub dbang po //",
    "NG0165:354": "byang chub rdo rje 'drar blta de la rtag phyag 'tshal //",
    "NG0165:355": "gang zhig thun bzhi'i rdo rje dag ni sgrub byed pa //",
    "NG0165:356": "mi snang la sogs sna tshogs mchog dang dman 'grub cing *//",
    "NG0165:357": "bla ma'i drin gyis 'di na ma nor lam rtogs pa //",
    "NG0165:358": "byang chub rdo rje 'drar blta de la rtag phyag 'tshal //",
    "NG0165:359": "gang zhig rab gsang 'dus pa'i rgyud 'di nyan pa dang *//",
    "NG0165:360": "'don par byed dang klog pa dang ni sems pa dang *//",
    "NG0165:361": "mchod par byed pa dang ni 'drira'am 'drir 'jug pa //",
    "NG0165:362": "byang chub rdo rje 'drar blta de la rtag phyag 'tshal //",
    "NG0165:363": "gang du zhi sogs las tshogs shin tu brtags pa yis //",
    "NG0165:364": "'khrul 'khor sngags kyi cho ga de bzhin rgyas 'debs pa'i //",
    "NG0165:365": "bsgrub bya 'di dang ldan pa'i sgrub pa'i dbang po ni //",
    "NG0165:366": "byang chub rdo rje 'drar blta de la rtag phyag 'tshal //",
    "NG0165:367": "gang gis gtso bo sgrub pa po mthong rig pa dang *//",
    "NG0165:368": "legs par dran dang ming tsam nges par thos pa dang *//",
    "NG0165:369": "dad par byed cing phyogs gcig tsam zhig 'dzin pa",
    "NG0165:370": "dag / byang chub rdo rje 'drar blta de la",
    "NG0165:371": "rtag phyag 'tshal // bstod pa'i tshig ni zhi ba 'dis //",
    "NG0165:372": "'dren pa kun la bstod pa dang *//",
    "NG0165:373": "byang chub sems dpa' mchod chen la //",
    "NG0165:374": "mgon po de dag rjes yi rang *//",
    "NG0165:375": "'dus pa gsang ba las byung ba //",
    "NG0165:376": "de bzhin gshegs pa kun gyi gsang *//",
    "NG0165:377": "rgyud kun bdag po'i dbang po yis //",
    "NG0165:378": "rgyud 'di legs par gsung pa yin //",
    "NG0165:379": "de nas de bzhin gshegs pa de dag thams cad dang */",
    "NG0165:380": "byang chub sems dpa' de dag thams cad kyis de",
    "NG0165:381": "skad ces gsungs nas nyid kyi sku dang gsung dang",
    "NG0165:382": "thugs rdo rje la bzhugs te /",
    "NG0165:383": "sku dang gsung dang thugs rdo rje'i sku dang gsung",
    "NG0165:384": "dang thugs rang gi sku dang gsung dang thugs rdo",
    "NG0165:385": "rje la dmigs @#// te cang mi gsung bar gyur to //",
    "NG0165:386": "de bzhin gshegs pa thams cad kyi sku dang gsung",
    "NG0165:387": "dang thugs kyi gsang ba chen po gsang ba 'dus",
    "NG0165:388": "pa las gsang ba thams cad ston pa rdo rje'i",
    "NG0165:389": "ye shes kyis byin gyis rlob pa zhes bya ba'i",
    "NG0165:390": "le'u ste bco brgyad pa rdzogs so // // rgyud",
    "NG0165:391": "phyi ma 'di rgya gar gyi mkhan po sangs rgyas",
    "NG0165:392": "gsang ba dang 'brog mi dpal gyi ye shes kyis",
    "NG0165:393": "bsgyur ba'o // slar yang rgya gar gyi mkhan po atsar+ya shrad d+ha ka ra war+m+ma dang */",
    "NG0165:394": "zhu chen gyi lo tsa ba dge slong rin chen",
    "NG0165:395": "bzang pos bsgyur cing bcos te gtan la phab pa",
    "NG0165:396": "/ slar yang slob dpon ye shes zhabs kyi 'grel",
    "NG0165:397": "pa dang bi brta phyi 'gyur bcas gsum la gtugs",
    "NG0165:398": "nas zhu dag bgyis pa yin kyang phyi 'gyur la",
    "NG0165:399": "'gyur mi bde ba dang */",
    "NG0165:400": "don go dka' ba dang */",
    "NG0165:401": "tshig zlos pa sogs don ltar ma bsgyur ba yang",
    "NG0165:402": "mang po mchis shing 'grel pa dang bi brta gnyis",
    "NG0165:403": "snga 'gyur kho na dang khyad spu tsam mi 'dug"
}