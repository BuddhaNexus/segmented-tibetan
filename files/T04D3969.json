{
    "T04D3969:245a-0": "@245a #// rgya gar skad du /",
    "T04D3969:245a-1": "tsitta autp'a da samba ra bi dhi kra ma /",
    "T04D3969:245a-2": "bod skad du /",
    "T04D3969:245a-3": "sems bskyed pa dang sdom pa'i cho ga'i rim pa /",
    "T04D3969:245a-4": "'jam dpal gzhon nur gyur pa la phyag 'tshal lo //",
    "T04D3969:245a-5": "ngan song thams cad 'jig pa dang //",
    "T04D3969:245a-6": "sgrib pa thams cad las grol zhing //",
    "T04D3969:245a-7": "rdzogs sangs go 'phang stsol mdzad pa //",
    "T04D3969:245a-8": "byang chub sems la phyag 'tshal lo //",
    "T04D3969:245a-9": "rdzogs sangs rgyas dang dam pa'i chos //",
    "T04D3969:245a-10": "byang chub sems dpa'i tshogs la yang //",
    "T04D3969:245a-11": "de bzhin byang chub sems dpa' yi //",
    "T04D3969:245a-12": "sdom pa'i rim pa bri bar bya //",
    "T04D3969:245a-13": "de la dang po sangs rgyas dang byang chub sems dpa' thams cad la phyag 'tshal ba dang /",
    "T04D3969:245a-14": "mchod pa'i cho ga la sogs pa sngon du song bas /",
    "T04D3969:245a-15": "dge ba'i bshes gnyen la ston pa'i 'du shes bskyed nas /",
    "T04D3969:245a-16": "'di skad ces gsol ba gdab par bya ste /",
    "T04D3969:245a-17": "ji ltar sngon gyi de bzhin gshegs pa dgra bcom",
    "T04D3969:245a-18": "pa yang dag par rdzogs pa'i sangs rgyas rnams dang",
    "T04D3969:245a-19": "/ byang chub sems dpa' sa chen po la bzhugs",
    "T04D3969:245a-20": "pa rnams kyis dang por bla na med pa yang",
    "T04D3969:245a-21": "dag par rdzogs pa'i byang chub tu thugs bskyed pa",
    "T04D3969:245a-22": "de bzhin du bdag ming 'di zhes bgyi ba yang",
    "T04D3969:245a-23": "slob dpon gyis bla na med pa yang dag par",
    "T04D3969:245a-24": "rdzogs pa'i byang chub tu sems bskyed du gsol zhes",
    "T04D3969:245a-25": "lan gsum gyi bar du brjod do //",
    "T04D3969:245a-26": "de ltar gsol ba btab nas dkon mchog gsum la skyabs su 'gro ba ni /",
    "T04D3969:245a-27": "slob dpon dgongs su gsol /",
    "T04D3969:245a-28": "bdag ming 'di zhes bgyi bas dus 'di nas bzung nas /",
    "T04D3969:245a-29": "ji srid byang chub snying po la mchis kyi bar du /",
    "T04D3969:245a-30": "rkang gnyis rnams kyi mchog sangs rgyas bcom ldan 'das rnams la skyabs su mchi'o //",
    "T04D3969:245a-31": "slob dpon dgongs su gsol /",
    "T04D3969:245b-0": "@245b bdag ming 'di zhes bgyi ba dus 'di nas bzung nas /",
    "T04D3969:245b-1": "ji srid byang chub snying po la mchis kyi bar",
    "T04D3969:245b-2": "du chos rnams kyi mchog zhi ba 'dod chags dang",
    "T04D3969:245b-3": "bral ba'i chog rnams la skyabs su mchi'o //",
    "T04D3969:245b-4": "slob dpon dgongs su gsol //",
    "T04D3969:245b-5": "bdag ming 'di zhes bgyi ba dus 'di nas bzung nas /",
    "T04D3969:245b-6": "ji srid byang chub snying po la mchis kyi bar",
    "T04D3969:245b-7": "du tshogs rnams kyi mchog 'phags pa byang chub sems",
    "T04D3969:245b-8": "dpa' phyir mi ldog pa'i byang chub sems dpa'i dge",
    "T04D3969:245b-9": "'dun rnams la skyabs su mchi'o zhes lan gsum du",
    "T04D3969:245b-10": "brjod do // de ltar skyabs su 'gro ba khyad par can byas nas /",
    "T04D3969:245b-11": "bcom ldan 'das sh'akya thub pa dang phyogs bcu'i sangs",
    "T04D3969:245b-12": "rgyas dang byang chub sems dpa' thams cad yid kyis",
    "T04D3969:245b-13": "dmigs te / phyag btsal ba dang /",
    "T04D3969:245b-14": "ci 'byor ba'i mchod pa la sogs pa byas la /",
    "T04D3969:245b-15": "slob dpon mdun du byas te pus mo g-yas pa'i",
    "T04D3969:245b-16": "lha nga sa la btsugs pa'am tsog pur yang rung",
    "T04D3969:245b-17": "bas 'dug ste / thal mo sbyar bas sems bskyed par bya ste /",
    "T04D3969:245b-18": "phyogs bcu rnams na bzhugs pa'i sangs rgyas dang byang",
    "T04D3969:245b-19": "chub sems dpa' thams cad bdag la dgongs su gsol",
    "T04D3969:245b-20": "// slob dpon dgongs su gsol /",
    "T04D3969:245b-21": "bdag ming 'di zhes bgyi bas skye ba 'di dang",
    "T04D3969:245b-22": "skye ba gzhan dang gzhan dag tu sbyin pa'i rang",
    "T04D3969:245b-23": "bzhin dang / tshul khrims kyi rang bzhin dang /",
    "T04D3969:245b-24": "bsgom pa'i rang bzhin gyi dge ba'i rtsa ba bdag gis bgyis pa dang /",
    "T04D3969:245b-25": "bgyid du stsal ba dang /",
    "T04D3969:245b-26": "bgyid pa la rjes su yi rang ba'i dge ba'i rtsa ba des /",
    "T04D3969:245b-27": "ji ltar sngon gyi de bzhin gshegs pa dgra bcom",
    "T04D3969:245b-28": "pa yang dag par rdzogs pa'i sangs rgyas rnams dang",
    "T04D3969:245b-29": "/ sa chen po la rab tu bzhugs pa'i byang chub sems dpa' chen po rnams kyis /",
    "T04D3969:245b-30": "bla na med pa yang dag par rdzogs pa'i byang",
    "T04D3969:245b-31": "chub tu thugs bskyed par mdzad pa de bzhin du",
    "T04D3969:245b-32": "/ bdag ming 'di zhes bgyi bas kyang dus 'di",
    "T04D3969:245b-33": "nas bzung nas ji srid byang chub snying po la",
    "T04D3969:245b-34": "mchis kyi bar du bla na med pa yang dag",
    "T04D3969:245b-35": "par rdzogs pa'i byang chub chen po la sems bskyed",
    "T04D3969:245b-36": "/ par bya'o // sems can ma brgal ba rnams bsgral bar bgyi'o //",
    "T04D3969:245b-37": "ma grol ba rnams dgrol bar bgyi'o //",
    "T04D3969:245b-38": "dbugs ma phyin pa rnams dbugs dbyung bar bgyi'o //",
    "T04D3969:246a-0": "yongs su mya ngan las ma 'das pa rnams yongs @246a * //",
    "T04D3969:246a-1": "su mya ngan las bzla bar bgyi'o zhes lan gsum du brjod par bya'o //",
    "T04D3969:246a-2": "de ltar slob dpon med kyang bdag nyid byang chub tu sems bskyed pa'i chog ni /",
    "T04D3969:246a-3": "de bzhin gshegs pa sh'akya thub pa dang phyogs bcu'i",
    "T04D3969:246a-4": "de bzhin gshegs pa thams cad yid la bsams te",
    "T04D3969:246a-5": "/ phyag 'tshal ba dang /",
    "T04D3969:246a-6": "mchod pa'i cho ga la sogs pa byas nas /",
    "T04D3969:246a-7": "gsol ba gdab pa dang slob dpon zhes pa'i tshig",
    "T04D3969:246a-8": "spangs pa'i skyabs su 'gro ba la sogs pa'i go",
    "T04D3969:246a-9": "rims gong ma bzhin du bya'o //",
    "T04D3969:246a-10": "de ltar sems bskyed pa'i gang zag gis byang chub",
    "T04D3969:246a-11": "kyi sems spel bar bya ba'i phyir tha na nyin",
    "T04D3969:246a-12": "lan gsum mtshan lan gsum du /",
    "T04D3969:246a-13": "sangs rgyas chos dang tshogs kyi mchog rnams la //",
    "T04D3969:246a-14": "byang chub bar du bdag ni skyabs su mchi //",
    "T04D3969:246a-15": "bdag gis sbyin sogs bgyis pa 'di dag gis //",
    "T04D3969:246a-16": "'gro la phan phyir sangs rgyas 'grub par shog / ces byang chub tu sems bskyed par bya'o //",
    "T04D3969:246a-17": "byang chub kyi sems nyams par byed pa'i chos bzhi las ldog par bya ste /",
    "T04D3969:246a-18": "bzhi gang zhe na /",
    "T04D3969:246a-19": "bla ma dang mchod par 'os pa slu ba dang /",
    "T04D3969:246a-20": "gzhan 'gyod pa'i gnas ma yin pa la 'gyod pa bskyed pa dang /",
    "T04D3969:246a-21": "sems bskyed pa'i byang chub sems dpa' la zhe sdang",
    "T04D3969:246a-22": "gis tshigs su bcad pa ma yin pa brjod pa",
    "T04D3969:246a-23": "dang / sems can thams cad la g-yo dang sgyus spyod pa'o //",
    "T04D3969:246a-24": "byang chub kyi sems mi nyams par byed pa'i chos bzhi la bslab par bya ste /",
    "T04D3969:246a-25": "bzhi gang zhe na /",
    "T04D3969:246a-26": "srog gi phyir yang bsams bzhin du brdzun mi smra ba dang /",
    "T04D3969:246a-27": "sems can thams cad lhag pa'i bsam pa rnam par",
    "T04D3969:246a-28": "dag pas gnas par bya'i g-yo dang sgyus ma yin",
    "T04D3969:246a-29": "pa dang / sems bskyed pa'i byang chub sems dpa'",
    "T04D3969:246a-30": "la ston pa'i 'du shes bskyed cing phyogs bcur yang",
    "T04D3969:246a-31": "dag pa'i yon tan brjod par bya ba dang /",
    "T04D3969:246a-32": "sems can 'ga' zhig dge ba la 'god pa de",
    "T04D3969:246a-33": "dag bla na med pa yang dag par rdzogs pa'i",
    "T04D3969:246a-34": "byang chub la 'god kyi nyan thos dang rang sangs",
    "T04D3969:246a-35": "rgyas la ni ma yin no //",
    "T04D3969:246a-36": "khyad par du mngon par shes pa myur du thob",
    "T04D3969:246a-37": "par 'dod pa'i byang chub sems dpa' 'phags pa spyan",
    "T04D3969:246a-38": "ras gzigs dbang phyug gis zhus pa'i chos bdun pa",
    "T04D3969:246a-39": "zhes bya ba'i theg pa chen po'i mdo la bslab",
    "T04D3969:246b-0": "@246b par bya'o // byang chub tu sems bskyed pa'i phan yon ni /",
    "T04D3969:246b-1": "sdong po bkod pa'i mdo la sogs pa las shes par bya'o //",
    "T04D3969:246b-2": "de la dang por cho ga bzhin du byang chub",
    "T04D3969:246b-3": "tu sems bskyed pa'i byang chub sems dpas byang chub",
    "T04D3969:246b-4": "sems dpa' thams cad kyi tshul khrims kyi bslab pa",
    "T04D3969:246b-5": "la legs par slob par 'dod pas /",
    "T04D3969:246b-6": "byang chub sems dpa' byang chub sems dpa'i sdom pa la gnas pa dang /",
    "T04D3969:246b-7": "byang chub sems dpa'i sdom pa'i cho ga shes pa dang /",
    "T04D3969:246b-8": "byang chub sems dpa'i sdom pa 'bogs pa'i sgo nas",
    "T04D3969:246b-9": "slob ma rjes su gzung bar nus pa'i dge ba'i",
    "T04D3969:246b-10": "bshes gnyen la phyag byas te /",
    "T04D3969:246b-11": "de'i rkang pa la gtugs nas gsol ba gdab pa ni /",
    "T04D3969:246b-12": "slob dpon khyod las bdag byang chub sems dpa'i tshul",
    "T04D3969:246b-13": "khrims kyi sdom pa yang dag par blang ba de",
    "T04D3969:246b-14": "lan bar 'tshal gyis /",
    "T04D3969:246b-15": "de la gnod pa ma mchis na bdag la thugs",
    "T04D3969:246b-16": "brtse ba'i slad du cung zad cig gsan cing stsal",
    "T04D3969:246b-17": "ba'i rigs so zhes de ltar lan gsum gyi bar",
    "T04D3969:246b-18": "du gsol ba gdab par bya'o //",
    "T04D3969:246b-19": "rigs kyi bu khyod nyon cig / khyod 'di ltar sems can ma brgal ba rnams bsgral ba dang /",
    "T04D3969:246b-20": "ma grol ba rnams dgrol ba dang /",
    "T04D3969:246b-21": "dbugs ma phyung ba rnams dbugs dbyung ba dang /",
    "T04D3969:246b-22": "yongs su mya ngan las ma 'das pa rnams yongs su mya ngan las bzla ba dang /",
    "T04D3969:246b-23": "sangs rgyas kyi gdung rgyun mi 'chad par 'dod dam /",
    "T04D3969:246b-24": "de las khyod kyis sems bskyed pa brtan pa dang yi dam brtan par bya'o //",
    "T04D3969:246b-25": "gzhan dang 'gran pa'i ched du ma yin nam /",
    "T04D3969:246b-26": "gzhan gyi nan gyis lan du bcug pa ma yin nam zhes 'dri'o //",
    "T04D3969:246b-27": "de'i 'og tu de bzhin gshegs pa sh'akya thub pa'i",
    "T04D3969:246b-28": "lugs sku'am ras ris la sogs pa mdun du bzhugs",
    "T04D3969:246b-29": "pa dang / de bzhin gshegs pa sh'akya thub pa",
    "T04D3969:246b-30": "la sogs pa phyogs bcu'i 'jig rten gyi khams thams",
    "T04D3969:246b-31": "cad na bzhugs pa'i sangs rgyas dang byang chub sems",
    "T04D3969:246b-32": "dpa' thams cad mdun du bsam la /",
    "T04D3969:246b-33": "ci nus pa'i phyi'i mchod pa lngas mchod pa dang phyag byas la /",
    "T04D3969:246b-34": "de ma thag tu dge ba'i bshes gnyen stan mthon",
    "T04D3969:246b-35": "po la 'dug pa la ston pa'i 'du shes kyis",
    "T04D3969:246b-36": "phyag byas te / pus mo g-yas pa'i lha nga",
    "T04D3969:246b-37": "sa la btsugs pa'am tsog tsog por 'dug ste thal",
    "T04D3969:247a-0": "mo sbyar nas dge ba'i @247a * //",
    "T04D3969:247a-1": "bshes gnyen la byang chub sems dpa'i sdom pa nod pas 'di ltar bskul bar bya ste /",
    "T04D3969:247a-2": "slob dpon gyis byang chub sems dpa'i tshul khrims kyi",
    "T04D3969:247a-3": "sdom pa yang dag par blangs pa bdag la myur",
    "T04D3969:247a-4": "du stsal du gsol zhes de ltar lan gsum du",
    "T04D3969:247a-5": "dge ba'i bshes gnyen la bskul nas /",
    "T04D3969:247a-6": "de nas dge ba'i bshes gnyen 'dug pa'am langs pa yang rung ste /",
    "T04D3969:247a-7": "des byang chub sems dpa'i sdom pa nod pa de dag la 'di skad ces dri ba bya ste /",
    "T04D3969:247a-8": "ming 'di zhes bya ba khyod byang chub sems dpa' yin nam /",
    "T04D3969:247a-9": "byang chub tu smon lam btab bam zhes dris pa na /",
    "T04D3969:247a-10": "len pa'i byang chub sems dpa' des kyang btab lags so zhes khas blang bar bya'o //",
    "T04D3969:247a-11": "de nas mi zad pa dpag tu med pa bla",
    "T04D3969:247a-12": "na med pa'i bsod nams kyi gter chen por gyur",
    "T04D3969:247a-13": "pa sangs rgyas thams cad kyi yon tan rin po",
    "T04D3969:247a-14": "che'i 'byung gnas byang chub sems dpa'i sdom pa ring",
    "T04D3969:247a-15": "por mi thogs par thob par 'gyur ro zhes snyam",
    "T04D3969:247a-16": "du bsam zhing sems rab tu dang bar gyur pas",
    "T04D3969:247a-17": "dga' ba dang bcas pas cang mi smra bar thal",
    "T04D3969:247a-18": "mo sbyar te 'dug par bya'o //",
    "T04D3969:247a-19": "de nas dge ba'i bshes gnyen des dus gsum gyi",
    "T04D3969:247a-20": "byang chub sems dpa' thams cad kyi bslab pa'i gzhi",
    "T04D3969:247a-21": "thams cad dang tshul khrims thams cad de /",
    "T04D3969:247a-22": "sdom pa'i tshul khrims dang /",
    "T04D3969:247a-23": "dge ba chos sdud pa'i tshul khrims dang /",
    "T04D3969:247a-24": "sems can gyi don byed pa'i tshul khrims mdor bsdus pa slob ma la go bar byas te /",
    "T04D3969:247a-25": "byang chub sems dpa' thams cad kyi slob pa'i gzhi rnams dang /",
    "T04D3969:247a-26": "byang chub sems dpa' thams cad kyi tshul khrims de",
    "T04D3969:247a-27": "dag ci bdag las len par 'dod dam zhes slob",
    "T04D3969:247a-28": "ma la 'dri bar bya'o //",
    "T04D3969:247a-29": "des de ltar len par 'tshal lo zhes khas len par gyur na /",
    "T04D3969:247a-30": "byang chub sems dpa'i sdom pa sbyin par bya ste /",
    "T04D3969:247a-31": "btsun pa'am /",
    "T04D3969:247a-32": "tshe dang ldan pa'am /",
    "T04D3969:247a-33": "rigs kyi bu ming 'di zhes bya ba khyod bdag",
    "T04D3969:247a-34": "byang chub sems dpa' ming 'di zhes bya ba las",
    "T04D3969:247a-35": "/ 'das pa'i byang chub sems dpa' thams cad kyi bslab pa'i gzhir gyur pa gang yin pa dang /",
    "T04D3969:247a-36": "tshul khrims su gyur pa gang yin pa dang /",
    "T04D3969:247a-37": "ma byon pa'i byang chub sems dpa' thams cad kyi bslab pa'i gzhir gyur pa gang yin pa dang /",
    "T04D3969:247a-38": "tshul khrims su gyur pa gang yin pa dang /",
    "T04D3969:247a-39": "da ltar phyogs bcu'i 'jig rten na da ltar byung",
    "T04D3969:247b-0": "ba'i byang @247b chub sems dpa' thams cad kyi bslab",
    "T04D3969:247b-1": "pa'i gzhir gyur pa gang yin pa dang /",
    "T04D3969:247b-2": "tshul khrims su gyur pa gang yin pa'i bslab pa'i gzhi gang dag dang tshul khrims gang dag la /",
    "T04D3969:247b-3": "'das pa'i byang chub sems dpa' thams cad kyis bslab par gyur pa dang /",
    "T04D3969:247b-4": "ma byon pa'i byang chub sems dpa' thams cad kyis slob par 'gyur ba dang /",
    "T04D3969:247b-5": "phyogs bcu bdag na da ltar byung ba'i byang chub",
    "T04D3969:247b-6": "sems dpa' thams cad da ltar slob pa'i byang chub",
    "T04D3969:247b-7": "sems dpa'i bslab pa'i gzhi thams cad dang byang chub",
    "T04D3969:247b-8": "sems dpa'i tshul khrims thams cad de /",
    "T04D3969:247b-9": "sdom pa'i tshul khrims dang dge ba chos sdud pa'i tshul khrims dang /",
    "T04D3969:247b-10": "sems can gyi don bya ba'i tshul khrims nod dam",
    "T04D3969:247b-11": "zhes smros shig / des kyang nod lags so zhes",
    "T04D3969:247b-12": "smros shig / de ltar slob dpon gyis lan gsum",
    "T04D3969:247b-13": "gyi bar du len nam zhes brjod cing slob mas",
    "T04D3969:247b-14": "rab tu len lags so zhes lan gsum brjod pas",
    "T04D3969:247b-15": "sdom pa blangs par 'gyur ro //",
    "T04D3969:247b-16": "de nas dge ba'i bshes gnyen des /",
    "T04D3969:247b-17": "slob ma la byang chub sems dpa'i sdom pa byin nas /",
    "T04D3969:247b-18": "phyogs bcu'i sang rgyas dang byang chub sems dpa' thams",
    "T04D3969:247b-19": "cad la yan lag lngas phyag 'tshal ba sngon du",
    "T04D3969:247b-20": "'gro bas thal mo sbyar te /",
    "T04D3969:247b-21": "'di skad ces lan gsum brjod par bya ste /",
    "T04D3969:247b-22": "byang chub sems dpa' ming 'di zhes bya bas /",
    "T04D3969:247b-23": "bdag byang chub sems dpa' ming 'di zhes bya ba las /",
    "T04D3969:247b-24": "byang chub sems dpa'i tshul khrims kyi sdom pa yang",
    "T04D3969:247b-25": "dag par blang bar bya ba lan gsum gyi bar",
    "T04D3969:247b-26": "du mnos lags te /",
    "T04D3969:247b-27": "byang chub sems dpa' ming 'di zhes bya ba 'dis /",
    "T04D3969:247b-28": "byang chub sems dpa'i tshul khrims kyi sdom pa yang dag par blangs pa la /",
    "T04D3969:247b-29": "bdag ming 'di zhes bgyi ba dpang du gyur par 'phags pa'i mchog lkog tu gyur kyang /",
    "T04D3969:247b-30": "phyogs bcu'i 'jig rten gyi khams mthas gtugs pa'i chos",
    "T04D3969:247b-31": "thams cad lkog tu ma gyur pa'i thugs mnga' ba",
    "T04D3969:247b-32": "thams cad la mkhyen par gsol lo zhes lan gsum",
    "T04D3969:247b-33": "gyi bar du phyogs bcu'i sangs rgyas dang byang chub",
    "T04D3969:247b-34": "sems dpa' rnams la brjod de /",
    "T04D3969:247b-35": "phyag btsal nas bla ma dang slob ma ldang bar bya'o //",
    "T04D3969:247b-36": "de nas langs la dge ba'i bshes gnyen gyis byang",
    "T04D3969:247b-37": "chub sems dpa'i sdom pa mnos pa'i byang chub sems",
    "T04D3969:248a-0": "dpa' de la 'di skad @248a * //",
    "T04D3969:248a-1": "ces brjod par bya ste /",
    "T04D3969:248a-2": "byang chub sems dpa' ming 'di zhes bya ba khyod nyon cig /'di ni chos nyid yin te /",
    "T04D3969:248a-3": "gang gi tshe byang chub sems dpa' byang chub sems",
    "T04D3969:248a-4": "dpa'i sdom pa yang dag par len pa'i las brjod",
    "T04D3969:248a-5": "pa rdzogs pa de'i tshe phyogs bcu'i sangs rgyas kyi",
    "T04D3969:248a-6": "zhing thams cad du /",
    "T04D3969:248a-7": "sangs rgyas dang byang chub sems dpa' rnams la 'di lta bu'i ltas 'byung bar 'gyur te /",
    "T04D3969:248a-8": "sangs rgyas dang byang chub sems dpa' de dag gis",
    "T04D3969:248a-9": "'di ltar sangs rgyas kyi zhing ga ge mo zhig",
    "T04D3969:248a-10": "na / byang chub sems dpa' ming 'di zhes bya",
    "T04D3969:248a-11": "bas byang chub sems dpa' ming 'di zhes bya ba",
    "T04D3969:248a-12": "las byang chub sems dpa'i sdom pa yang dag par",
    "T04D3969:248a-13": "blangs pa mnos so zhes yang dag par mkhyen par",
    "T04D3969:248a-14": "na / 'gyur ro // de la sangs rgyas bcom",
    "T04D3969:248a-15": "ldan 'das de dag dang byang chub sems dpa' de",
    "T04D3969:248a-16": "rnams kyis chos kyi brtse bas bu dang spun zla'i",
    "T04D3969:248a-17": "dgongs pa mdzad la de ltar dgongs pa mdzad pas",
    "T04D3969:248a-18": "bsod nams dang ye shes kyi tshogs 'phel bar 'gyur",
    "T04D3969:248a-19": "ro zhes bya ba brjod par bya'o //",
    "T04D3969:248a-20": "de nas dge ba'i bshes gnyen des byang chub sems dpa' de la 'di skad ces brjod par bya'o //",
    "T04D3969:248a-21": "byang chub sems dpa' ming 'di zhes bya ba khyod",
    "T04D3969:248a-22": "nyon cig / byang chub sems dpa'i sdom pa yang",
    "T04D3969:248a-23": "dag par blangs pa 'di dad pa med pa rnams",
    "T04D3969:248a-24": "kyi mdun du smra bar mi bya ste /",
    "T04D3969:248a-25": "gang gi phyir /",
    "T04D3969:248a-26": "dad pa med pa rnams la byang chub sems dpa'i sdom pa rab tu bstan na /",
    "T04D3969:248a-27": "dad pa med pa'i sems can de dag byang chub",
    "T04D3969:248a-28": "sems dpa'i sdom pa ma dad pas spong bar byed",
    "T04D3969:248a-29": "de / des na ji snyed byang chub sems dpa'",
    "T04D3969:248a-30": "byang chub sems dpa'i sdom pa la gnas pa la",
    "T04D3969:248a-31": "bsod nams kyi phung po dang ldan par 'gyur ba",
    "T04D3969:248a-32": "de snyed kyi bsod nams ma yin pa'i phung po",
    "T04D3969:248a-33": "ma dad pa de dang ldan par 'gyur ro //",
    "T04D3969:248a-34": "gang gi phyir byang chub sems dpas sems can sdug",
    "T04D3969:248a-35": "bsngal thams cad las yongs su bsrung bar bya ba",
    "T04D3969:248a-36": "yin pas gzhan sdig pa las bzlog par bya ste",
    "T04D3969:248a-37": "/ de'i phyir mchog tu dge ba'i byang chub sems dpas gsang bar bya ba yin no //",
    "T04D3969:248a-38": "de nas bslab pa'i gzhi pham pa'i gnas su gyur pa sdom pa 'jig pa'i rgyu bstan cing /",
    "T04D3969:248a-39": "nyes byas kyi ltung ba nyon mongs pa can dang",
    "T04D3969:248b-0": "nyon mongs pa can ma @248b yin pa yang bstan",
    "T04D3969:248b-1": "par bya'o // dge ba'i bshes gnyen gyis mdor bsdus",
    "T04D3969:248b-2": "pa byang chub sems dpa'i sdom pa nyi shu pa",
    "T04D3969:248b-3": "par bya'o // dang / byang chub sems dpa'i sa'i tshul khrims kyi le'u bshad par bya'o //",
    "T04D3969:248b-4": "byang chub tu sems bskyed pa dang byang chub sems",
    "T04D3969:248b-5": "dpa'i sdom pa'i cho ga / slob dpon chen po",
    "T04D3969:248b-6": "dpal mar me mdzad ye shes kyis mdzad pa rdzogs",
    "T04D3969:248b-7": "so / //",
    "T04D3969:248b-8": "/ rgya gar gyi mkhan po de nyid dang /",
    "T04D3969:248b-9": "zhu chen gyi lo ts'a ba dge slong dge ba'i blo gros kyis bsgyur ba lags so //",
    "T04D3969:248b-10": "slad kyis pandi ta de nyid dang /"
}