{
    "T02D3412:77a-0": "@77a # // rgya gar skad du /",
    "T02D3412:77a-1": "a'arya kharsa p'a ni s'a dha nam /",
    "T02D3412:77a-2": "bod skad du /",
    "T02D3412:77a-3": "'phags pa mkha' spyod kyi sgrub thabs /",
    "T02D3412:77a-4": "'phags pa mkha' spyod la phyag 'tshal lo //",
    "T02D3412:77a-5": "sdug bsngal can gyi mgon gyur pa'i //",
    "T02D3412:77a-6": "mgon po mkha' spyod la phyag 'tshal //",
    "T02D3412:77a-7": "de yi sgrub thabs bsdus pa las //",
    "T02D3412:77a-8": "cung zad rgyas par bri bar bya //",
    "T02D3412:77a-9": "dang po re zhig sngags pas rkang pa dang /",
    "T02D3412:77a-10": "lag pa la sogs pa chus bkrus shing mchog tu",
    "T02D3412:77a-11": "gtsang bar byas nas ri phug skye bos dben par",
    "T02D3412:77a-12": "gnas te / kha bsang bar bya'o //",
    "T02D3412:77a-13": "kha cig nas yid dang mthun pa'i gnas su 'jam zhing yangs pa'i gdan la nye bar 'dug nas /",
    "T02D3412:77a-14": "rang gi snying gar dbyangs yig dang po yongs su",
    "T02D3412:77a-15": "gyur pa las zla ba'i dkyil 'khor yid kyis bsam",
    "T02D3412:77a-16": "par bya ste / de'i dbus su ston ka'i zla",
    "T02D3412:77a-17": "ba brgya'i 'od zer gyi phreng ba rab tu 'bar",
    "T02D3412:77a-18": "ba'i hr'i:yig gi sa bon blta bar bya'o //",
    "T02D3412:77a-19": "de nas yang hr'i:yig gi sa bon las 'phros te /",
    "T02D3412:77a-20": "'gro ba rnams kyis ma rig pa'i mun pa 'joms",
    "T02D3412:77a-21": "par byed cing 'od zer gyi lcags kyu'i rnam par",
    "T02D3412:77a-22": "'phros te / phyogs bcu mtha' yas pa'i 'jig rten",
    "T02D3412:77a-23": "gyi khams na bzhugs pa rnams thams cad snang bar",
    "T02D3412:77a-24": "'phros te / mdzad nas / de na bzhugs pa'i",
    "T02D3412:77a-25": "yang grangs med dpag tu med pa'i bla ma dang",
    "T02D3412:77a-26": "'phros te / mdzad nas / / sangs rgyas dang /",
    "T02D3412:77a-27": "byang chub sems dpa' rnams spyan drangs nas mdun gyi nam mkha' la bzhugs par bya'o //",
    "T02D3412:77a-28": "phyi nas de rnams nam mkha'i phyogs su 'khod cing /",
    "T02D3412:77a-29": "mchog gi snying rje dang ldan pa'i bla ma dang /",
    "T02D3412:77a-30": "sangs rgyas dang /",
    "T02D3412:77a-31": "byang chub sems dpa' rnams la me tog dang /",
    "T02D3412:77a-32": "spos dang /",
    "T02D3412:77a-33": "mar me dang /",
    "T02D3412:77a-34": "dri dang /",
    "T02D3412:77a-35": "phreng ba dang /",
    "T02D3412:77a-36": "byug pa dang /",
    "T02D3412:77a-37": "phye ma dang /",
    "T02D3412:77a-38": "na bza' dang /",
    "T02D3412:77a-39": "gdugs dang /",
    "T02D3412:77a-40": "rgyal mtshan dang /",
    "T02D3412:77a-41": "dril bu dang /",
    "T02D3412:77a-42": "ba dan la sogs pa shin tu phul du byung ba'i mchod pa'i rnam pas mchod cing /",
    "T02D3412:77a-43": "sdig pa bshags par bya'o //",
    "T02D3412:77a-44": "gang zhig skye ba 'di dang /",
    "T02D3412:77a-45": "skye ba gzhan rnams su thog ma dang tha ma",
    "T02D3412:77b-0": "@77b med pa'i 'khor ba nas 'khor ba'i skye gnas",
    "T02D3412:77b-1": "rnams su bdag gi lus dang ngag dang yid kyis",
    "T02D3412:77b-2": "kyang sdig pa'i las ci bgyis pa dang /",
    "T02D3412:77b-3": "bgyid du stsal ba dang /",
    "T02D3412:77b-4": "rjes su yi rang bar bgyis pa de rnams thams",
    "T02D3412:77b-5": "cad 'jig rten gsum gyi mgon po bcom ldan 'das",
    "T02D3412:77b-6": "spro ba chen po rnams dang /",
    "T02D3412:77b-7": "bla ma dang /",
    "T02D3412:77b-8": "sangs rgyas dang byang chub sems dpa' rnams kyi spyan sngar so sor bshags par bgyi'o //",
    "T02D3412:77b-9": "cho ga 'dis so sor bshags shing slar yang mi",
    "T02D3412:77b-10": "byed pa'i sdom pa 'dzin cing bsod nams la rjes",
    "T02D3412:77b-11": "su yi rang bar bya ste /",
    "T02D3412:77b-12": "rdzogs pa'i sangs rgyas dang /",
    "T02D3412:77b-13": "rang rgyal dang /",
    "T02D3412:77b-14": "nyan thos rnams dang /",
    "T02D3412:77b-15": "byang chub sems dpa' rnams dang /",
    "T02D3412:77b-16": "gang zhig 'jig rten gsum na mchis pa'i dge ba thams cad la rjes su yi rang ngo //",
    "T02D3412:77b-17": "de'i rjes su dkon mchog gsum la skyabs su 'gro bar bya ste /",
    "T02D3412:77b-18": "rkang gnyis rnams kyi mchog sangs rgyas la skyabs su mchi'o //",
    "T02D3412:77b-19": "'dod chags dang bral ba rnams kyi mchog chos la skyabs su mchi'o //",
    "T02D3412:77b-20": "tshogs rnams kyi mchog dge 'dun la skyabs su mchi'o //",
    "T02D3412:77b-21": "phyi nas lam la brten pa ni rdzogs pa'i sangs",
    "T02D3412:77b-22": "rgyas kyis gsungs pa'i lam la bdag gis bsten gyi",
    "T02D3412:77b-23": "gzhan ni ma yin no //",
    "T02D3412:77b-24": "de nas gsol ba gdab par bya ste /",
    "T02D3412:77b-25": "sangs rgyas bcom ldan 'das rnams dang de'i sras byang",
    "T02D3412:77b-26": "chub sems dpa' chen po rnams kyang yongs su mya",
    "T02D3412:77b-27": "ngan las mi 'da' zhing 'khor ba ma stongs kyi",
    "T02D3412:77b-28": "bar du sems can gyi don mdzad du gsol /",
    "T02D3412:77b-29": "de'i rjes su bskul ma gdab par bya ste /",
    "T02D3412:77b-30": "rnam pa de bzhin du bcom ldan 'das de bzhin",
    "T02D3412:77b-31": "gshegs pa rnams kyis bla na med pa'i chos gsung",
    "T02D3412:77b-32": "bzhin bstan pas gang gis myur du sems can rnams",
    "T02D3412:77b-33": "'khor ba'i rgya mtsho gting mtha' med pa las bsgral",
    "T02D3412:77b-34": "du gsol / gsol ba btab pa'i rjes su de nas bsod nams yongs su bsngo bar bya'o //",
    "T02D3412:77b-35": "bla na med pa'i mchod pa rnam pa bdun gyis",
    "T02D3412:77b-36": "mchod nas gang de bzhin du dge ba'i rtsa ba",
    "T02D3412:77b-37": "bskyed pa rnams de bzhin du bdag gis rdzogs pa'i",
    "T02D3412:77b-38": "byang chub tu yongs su bsngo bar bgyi'o //",
    "T02D3412:77b-39": "yang na bsdus nas bla na med pa'i mchod pa rnam pa bdun gsungs te /",
    "T02D3412:77b-40": "tshigs su bcad pa 'di bklag par bya'o //",
    "T02D3412:77b-41": "lus dang ngag dang yid kyis gang bgyis pa'i //",
    "T02D3412:78a-0": "sdig rnams rgyal ba rnams kyi spyan sngar @78a * //",
    "T02D3412:78a-1": "bshags //",
    "T02D3412:78a-2": "'jig rten gsum gyi dge ba thams cad la //",
    "T02D3412:78a-3": "rab tu dga' bas rtag tu rjes yi rang //",
    "T02D3412:78a-4": "dkon mchog gsum la brtag tu bdag skyabs mchi //",
    "T02D3412:78a-5": "rgyal ba'i gsung la skyabs shing bsten par bgyi //",
    "T02D3412:78a-6": "ji srid srid pa brtan gyur de srid du //",
    "T02D3412:78a-7": "skye dgu'i yab rnams mya ngan mi 'da' zhing //",
    "T02D3412:78a-8": "'dir yang rtag tu sems can don mdzad cing //",
    "T02D3412:78a-9": "sangs rgyas sras bcas de rnams bzhugs su gsol //",
    "T02D3412:78a-10": "the tshom mthar byed ji lta ba yi chos //",
    "T02D3412:78a-11": "kye kye mthu chen po khyod kyis bstan du gsol //",
    "T02D3412:78a-12": "'khor ba'i rgya mtshor 'gro rnams lhan cig der //",
    "T02D3412:78a-13": "gang gis pha rol 'gro zhing bde bsags pa //",
    "T02D3412:78a-14": "bsod nams rab tu gang bsags 'di kun kyang //",
    "T02D3412:78a-15": "rdzogs pa'i byang chub bdag gis bsngo bar bgyi //",
    "T02D3412:78a-16": "rgyal ba rnams dang de yi sras //",
    "T02D3412:78a-17": "bdag dang 'gro ba'i bla ma la //",
    "T02D3412:78a-18": "bdag gis dngos po thams cad ni //",
    "T02D3412:78a-19": "thams cad du ni dbul bar bgyi //",
    "T02D3412:78a-20": "zhes pa 'dis mchod pa rnam pa bdun gyis mchod nas /",
    "T02D3412:78a-21": "aom a'a:h'um mu:zhes pas gshegs su gsol /",
    "T02D3412:78a-22": "de nas tshad med pa bzhi ni byams pa dang /",
    "T02D3412:78a-23": "snying rje dang /",
    "T02D3412:78a-24": "dga' ba dang /",
    "T02D3412:78a-25": "btang snyoms kyi mtshan nyid rnams ni 'og nas 'chad par 'gyur ba'i rim pas bsgom par bya'o //",
    "T02D3412:78a-26": "de la 'dir byams pas ni sems can thams cad la shin tu phan par byed cing /",
    "T02D3412:78a-27": "bu gcig pa ltar mnyes gshin pa'i mtshan nyid can no //",
    "T02D3412:78a-28": "snying rje ni ci 'dra na /",
    "T02D3412:78a-29": "gting mtha' med pa'i 'khor ba'i rgya mtsho'i nang du",
    "T02D3412:78a-30": "lhung ba'i mtha' yas pa'i sems can gyi khams bdag",
    "T02D3412:78a-31": "gis yang dag par gdon par 'dod pa'i bsam pa",
    "T02D3412:78a-32": "can no // yang dga' ba ni ci 'dra na /",
    "T02D3412:78a-33": "khams gsum na gnas pa'i sems can rnams kyang gang",
    "T02D3412:78a-34": "zhig legs par spyod pa de rnams la de'i longs",
    "T02D3412:78a-35": "spyod kyi dbang phyug la sogs pa rnams la sems",
    "T02D3412:78a-36": "dga' ba'o // gang 'dir btang snyoms ni khong khro ba dang /",
    "T02D3412:78a-37": "rjes su brtse ba dag nges par bcings shing phan pa dang /",
    "T02D3412:78a-38": "gnod par byed pa spangs nas sems can rnams la mchog tu phan par spyod pa ste /",
    "T02D3412:78a-39": "tshad med pa bzhi sgom zhing /",
    "T02D3412:78a-40": "de nas chos thams cad kyi rang bzhin yongs su dag par bsam par bya'o //",
    "T02D3412:78a-41": "chos thams cad 'di bzhin du rang bzhin ngo bo",
    "T02D3412:78a-42": "nyid med cing yongs su dag pa'o zhes pa la",
    "T02D3412:78a-43": "sogs pa mngon du bya'o //",
    "T02D3412:78b-0": "@78b 'di bzhin du chos thams cad rang bzhin yongs su dag cing /",
    "T02D3412:78b-1": "aom sva bh'a wa shuddha:sarba dharm'a:sva bh'a wa shuddho&amp; ham zhes pa 'dis brtan par bya'o //",
    "T02D3412:78b-2": "chos thams cad rang bzhin yongs su dag pa la gsar du sgrib par mi 'gyur ro zhe na /",
    "T02D3412:78b-3": "bden te /",
    "T02D3412:78b-4": "gzhan 'dir 'gyur ba dang mi 'gyur ba de bzhin",
    "T02D3412:78b-5": "du gang las 'gyur ba ni 'khor ba'i rgyu 'dod",
    "T02D3412:78b-6": "chags la sogs pa'i dri ma sna tshogs pa'i phyir",
    "T02D3412:78b-7": "slar yang chos thams cad kyis ji ltar med par",
    "T02D3412:78b-8": "'gyur na / khyad par du 'phags pa'i lam bsgom pa des 'gog ste /",
    "T02D3412:78b-9": "de'i phyir bcom ldan 'das kyis 'gog pa mngon du bya zhes so //",
    "T02D3412:78b-10": "de'i phyir na chos thams cad rang bzhin gyis yongs",
    "T02D3412:78b-11": "su dag pa zhes bya ba la sogs pa'i tshig",
    "T02D3412:78b-12": "las bskyed pa bzhin no //",
    "T02D3412:78b-13": "'dir mang po smras pas ci zhig bya /",
    "T02D3412:78b-14": "chos thams cad kyi rang bzhin yongs su dag pa mngon du bya ba'i phyir /",
    "T02D3412:78b-15": "chos thams cad stong pa nyid do zhes bsgom par bya'o //",
    "T02D3412:78b-16": "de la 'dir stong pa nyid ni yid tsam gyis",
    "T02D3412:78b-17": "de bzhin du 'dir de dang de'i rnam pas bdag",
    "T02D3412:78b-18": "nyid snang zhing so sor gsal bar bya ste /",
    "T02D3412:78b-19": "dper na rmi lam bzhin no //",
    "T02D3412:78b-20": "phyi rol du yid kyis gzung ba med de yid kyis so //",
    "T02D3412:78b-21": "gzung ba'i dngos po med na 'dzin pa'i yid kyang med do //",
    "T02D3412:78b-22": "de'i phyir chos thams cad kyang yid kyi rang bzhin no //",
    "T02D3412:78b-23": "de rnams kyi gzung ba dang 'dzin pa la sogs",
    "T02D3412:78b-24": "pa'i rtog pa'i spros pa mtha' dag ji snyed pa",
    "T02D3412:78b-25": "/ don dam pa stong pa nyid kyi de kho na nyid do //",
    "T02D3412:78b-26": "'di'i don gnyis su med pa'i snang ba tsam gyi bdag nyid du g-yo ba dang /",
    "T02D3412:78b-27": "mi g-yo ba'i 'gro ba thams cad bsam par bya'o //",
    "T02D3412:78b-28": "'dir de bzhin du stong pa nyid ni /",
    "T02D3412:78b-29": "aom sh'u n+ya t'a dzny'a na badzra sva bha wa",
    "T02D3412:78b-30": "a'atma ko&amp; ham zhes pa'i sngags 'dis byin gyis brlab",
    "T02D3412:78b-31": "par bya'o // ri dags kyis mtshan pa'i dri ma",
    "T02D3412:78b-32": "dang bral ba'i mtshan mor byed pa'i dkyil 'khor gyi",
    "T02D3412:78b-33": "steng du shin tu dkar zhing dkar ba'i hr'i:yig gi",
    "T02D3412:78b-34": "sa bon las bcom ldan 'das dpal ldan mkha' la",
    "T02D3412:78b-35": "gshegs pa'i 'jig rten dbang phyug ston ka'i zla ba",
    "T02D3412:78b-36": "dri ma med pa'i dkyil 'khor brgya shar pa ltar",
    "T02D3412:78b-37": "shin tu dkar ba'i sku can /",
    "T02D3412:78b-38": "mchog tu sgeg pa'i nyams 'bar zhing yid du 'ong ba /",
    "T02D3412:78b-39": "rin po che sna tshogs pa la sogs pas brgyan cing rnam par spras pa'i sku mnga' ba /",
    "T02D3412:78b-40": "ral ba'i cod pan 'dzin pa /",
    "T02D3412:79a-0": "padma @79a * //",
    "T02D3412:79a-1": "dkar po rgyas pa'i spyan mnga' ba /",
    "T02D3412:79a-2": "bcom ldan 'das 'od dpag tu med pa rgyal ba'i rin po ches dbu rnam par mdzes pa /",
    "T02D3412:79a-3": "gangs kyi bye ma'i chus bkrus pa bzhin dkar ba'i na bza' sku la bsnams pa /",
    "T02D3412:79a-4": "shing rta'i 'khor lo'i tshad tsam pa'i shin tu yid",
    "T02D3412:79a-5": "du 'ong ba'i chu skyes dkar po'i steng na gnas",
    "T02D3412:79a-6": "pa'i ri dags kyi mtshan ma dang bral ba'i zla",
    "T02D3412:79a-7": "ba'i dkyil 'khor gyi gdan la skyil krung phyed pas",
    "T02D3412:79a-8": "bzhugs pa / phyag g-yas pa mchog sbyin /",
    "T02D3412:79a-9": "g-yon pa yid 'phrog pa'i padma dkar po kha 'bus pa bsnams pa /",
    "T02D3412:79a-10": "de lta bur gyur pa'i bcom ldan 'das kyi sku bdag nyid bskyed cing bsgom par bya'o //",
    "T02D3412:79a-11": "bcom ldan 'das kyi g-yas phyogs logs su 'phags ma sgrol ma dang nor bzangs so //",
    "T02D3412:79a-12": "g-yon phyogs logs su khro gnyer can dang rta mgrin bsgom par bya'o zhes so //",
    "T02D3412:79a-13": "mgo bor dri ma med pa'i zla ba'i dkyil 'khor gyi steng du aom yig go //",
    "T02D3412:79a-14": "de'i rjes su mgrin par dri ma med pa'i zla ba'i dkyil 'khor gyi steng du a'a:yig go //",
    "T02D3412:79a-15": "snying gar dri ma med pa'i ku mu ta'i gnyen",
    "T02D3412:79a-16": "gyi dkyil 'khor gyi steng du h'um yig blta bar",
    "T02D3412:79a-17": "bya'o // de'i rim pa 'dis ji srid 'dod kyi bar de srid bsgom par bya'o //",
    "T02D3412:79a-18": "de'i rjes la de bzhin du dam tshig sems dpa'i",
    "T02D3412:79a-19": "gzugs kyis bcom ldan 'das 'jig rten mgon po'i thugs",
    "T02D3412:79a-20": "kar ri dags kyi mtshan ma dang bral zhing dri",
    "T02D3412:79a-21": "ma med pa'i ri bong 'dzin pa'i dkyil 'khor gyi",
    "T02D3412:79a-22": "steng du smin drug gi zla ba 'am /",
    "T02D3412:79a-23": "kun da'i mdog lta bu'i hr'i:yig gi sa bon las",
    "T02D3412:79a-24": "skyes pa'i 'od zer khor yug gi mthar thug par",
    "T02D3412:79a-25": "'phros te / 'jig rten gsum gyi mi shes pa'i mun pa bcom par gyur nas /",
    "T02D3412:79a-26": "thog ma med pa nas yang dag par bsgrubs pa'i",
    "T02D3412:79a-27": "bcom ldan 'das ye shes sems dpa'i sku shin tu",
    "T02D3412:79a-28": "ring po nas nam mkha'i phyogs su gdan drangs shing",
    "T02D3412:79a-29": "bkug ste / de bzhin du bcom ldan 'das mdun",
    "T02D3412:79a-30": "gyi nam mkha'i phyogs su bzhugs nas rin po che",
    "T02D3412:79a-31": "sna tshogs pas spras pa'i gser gyi snod du dri",
    "T02D3412:79a-32": "bzang gi chu dang /",
    "T02D3412:79a-33": "dri zhim po'i me tog bcug ste /",
    "T02D3412:79a-34": "des de bzhin du gdan drangs pa'i ye shes sems",
    "T02D3412:79a-35": "dpa'i sku bcom ldan 'das 'jig rten mgon po'i zhabs",
    "T02D3412:79a-36": "la mchod yon phul nas /",
    "T02D3412:79b-0": "de'i rjes su lha'i me @79b tog dang /",
    "T02D3412:79b-1": "spos dang /",
    "T02D3412:79b-2": "mar me dang /",
    "T02D3412:79b-3": "zhal zas dang /",
    "T02D3412:79b-4": "dri dang /",
    "T02D3412:79b-5": "phreng ba dang /",
    "T02D3412:79b-6": "byug pa dang /",
    "T02D3412:79b-7": "phye ma dang /",
    "T02D3412:79b-8": "na bza' dang /",
    "T02D3412:79b-9": "gdugs dang /",
    "T02D3412:79b-10": "rgyal mtshan dang /",
    "T02D3412:79b-11": "dril bu dang /",
    "T02D3412:79b-12": "ba dan la sogs pa rnams kyis phyi dang /",
    "T02D3412:79b-13": "gsang ba'i mchod pa dang /",
    "T02D3412:79b-14": "phyi rol gyi sna tshogs pa'i rim pas de bzhin",
    "T02D3412:79b-15": "du bcom ldan 'das ye shes sems dpa'i bdag nyid",
    "T02D3412:79b-16": "la mchod par bya'o //",
    "T02D3412:79b-17": "slar yang mngon par mchod cing bstod nas dza:h'um bam",
    "T02D3412:79b-18": "ho:zhes pa'i yi ge bzhi po 'di'i phyag rgya blta",
    "T02D3412:79b-19": "bar bya'o // cung zad thal mo gug por sbyar nas gung mo rtse mor byas te /",
    "T02D3412:79b-20": "sor mo'i lhag ma rnams cung zad kha bsdus shing kha mngon du byas te /",
    "T02D3412:79b-21": "cung zad ma reg par gzung bar bya'o //",
    "T02D3412:79b-22": "mthe bo dang mdzub mo dag nye bar gnas shing chu skyes kha bye ba'i phyag rgya'o //",
    "T02D3412:79b-23": "phyag rgya 'dis de bzhin du gdan drangs nas bcom",
    "T02D3412:79b-24": "ldan 'das ye shes sems dpa'i mtshan nyid yongs su",
    "T02D3412:79b-25": "mnyes par byas nas /",
    "T02D3412:79b-26": "yang dam tshig sems dpa'i gzugs la bcom ldan 'das nang du bsgom par bya'o //",
    "T02D3412:79b-27": "aom a'a:h'um zhes pa 'dis gnyis su med pa 'di dag nyid lhag par mos par bya'o //",
    "T02D3412:79b-28": "de'i rjes la ri dags kyi mtshan ma dang bral",
    "T02D3412:79b-29": "ba'i zla ba'i dkyil 'khor gyi dbus su thim zhing",
    "T02D3412:79b-30": "/ dri ma med pa'i rtse'i dbang po'i dkyil 'khor",
    "T02D3412:79b-31": "brgya'i 'od zer gyi tshogs 'bar ba'i hr'i:yig gi sa",
    "T02D3412:79b-32": "bon las rnam par 'phros nas grangs med gzhal du",
    "T02D3412:79b-33": "med pa'i bcom ldan 'das dpal kharsa p'a ni 'jig",
    "T02D3412:79b-34": "rten dbang phyug rje btsun phyogs bcu nas byon zhing",
    "T02D3412:79b-35": "dpag tu med pa'i 'jig rten gyi khams kyi nam",
    "T02D3412:79b-36": "mkha' la bzhugs nas /",
    "T02D3412:79b-37": "yang de na gnas pa'i sems can rnams la gser dang /",
    "T02D3412:79b-38": "rin po che dang /",
    "T02D3412:79b-39": "mu tig dang /",
    "T02D3412:79b-40": "mu men dang /",
    "T02D3412:79b-41": "byi ru dang /",
    "T02D3412:79b-42": "bee d'urya dang /",
    "T02D3412:79b-43": "aindra n'i la la sogs pa'i rin po che'i char phab nas /",
    "T02D3412:79b-44": "dbul ba la sogs pa'i sdug bsngal bcom zhing /",
    "T02D3412:79b-45": "bla na med pa'i dpal 'byor la bkod nas /",
    "T02D3412:79b-46": "bdag med pa la sogs pa'i chos gsungs pas bdud",
    "T02D3412:79b-47": "rtsi'i rgyun bab pa des yang dag par tshim par",
    "T02D3412:79b-48": "byas nas slar yang rgyun mi 'chad par sna tshogs",
    "T02D3412:79b-49": "pa'i rab tu byed pas /",
    "T02D3412:79b-50": "gzhan gyi don mdzad nas 'gro pa rnams kyang bcom",
    "T02D3412:79b-51": "ldan 'das 'jig rten dbang phyug gi gzugs su bskyed",
    "T02D3412:80a-0": "nas / de la yang @80a * //",
    "T02D3412:80a-1": "bsil zer byed pa'i dkyil 'khor gyi dbus su shel dang /",
    "T02D3412:80a-2": "nor bu'i 'od zer phreng ba lta bu'i hr'i:yig gi sa bon bkod nas /",
    "T02D3412:80a-3": "de bzhin du bcom ldan 'das nang du yang dag par zhugs par gyur te /",
    "T02D3412:80a-4": "de lta bu la sogs pa spro ba dang bsdu",
    "T02D3412:80a-5": "ba'i rim pas ji srid ngal bar ma gyur pa",
    "T02D3412:80a-6": "de srid du bsgom par bya'o //",
    "T02D3412:80a-7": "de nas yang bsgoms pas ngal na sngags bzlas par bya'o //",
    "T02D3412:80a-8": "de la sngags ni 'di'o //",
    "T02D3412:80a-9": "aom hr'i:sv'a h'a sngags gang bcom ldan 'das 'jig rten",
    "T02D3412:80a-10": "mgon po'i snying po thun mong ma yin pa'i mthu",
    "T02D3412:80a-11": "dang ldan pa de dag gis de bzhin du sngags",
    "T02D3412:80a-12": "kyi rgyal po ste /",
    "T02D3412:80a-13": "thams cad kyis de bzhin du rgyal ba mchog rnams",
    "T02D3412:80a-14": "kyis mngon par mchod pas bkur sti dang phyag bya'o",
    "T02D3412:80a-15": "zhes so // ting nge 'dzin las langs nas 'gro",
    "T02D3412:80a-16": "ba rnams 'jig rten dbang phyug gi skur blta zhing",
    "T02D3412:80a-17": "zhes so // / de'i nga rgyal byas nas ji ltar 'dod pa bzhin gnas par bya'o zhes so //",
    "T02D3412:80a-18": "cho ga 'dis bcom ldan 'das mang du bsgoms na /",
    "T02D3412:80a-19": "ral gri la sogs pa'i dngos grub mtha' dag mngon",
    "T02D3412:80a-20": "du byed cing zhabs kyi drung du yang dag par",
    "T02D3412:80a-21": "'byung zhing 'jug na /",
    "T02D3412:80a-22": "gzhan dngos grub phra mo smos ci dgos te /",
    "T02D3412:80a-23": "nges par 'byung ngo //",
    "T02D3412:80a-24": "gang zhig skye bos dben pa'i nags tshal dang /",
    "T02D3412:80a-25": "dur khrod dang /",
    "T02D3412:80a-26": "ri'i phug rnams su gnas nas bcom ldan 'das sgom",
    "T02D3412:80a-27": "pa de rnams kyis yun mi ring bar de bzhin",
    "T02D3412:80a-28": "du 'dir nges par bcom ldan 'das mngon du byed",
    "T02D3412:80a-29": "de / bcom ldan 'das rang nyid kyis de rnams",
    "T02D3412:80a-30": "kyi dbugs 'byin pa dang rang tu dbugs 'byin pa",
    "T02D3412:80a-31": "la sogs pa ster bar mdzad do //",
    "T02D3412:80a-32": "nges par zhugs na mang po smras pas ci zhig bya //",
    "T02D3412:80a-33": "mchog tu shin tu rnyed par dka' ba'i sangs rgyas nyid kyang de rnams kyi lag pa'i mthil na /",
    "T02D3412:80a-34": "rag chung gi 'bras bu gzhag pa bzhin du 'gyur ro zhes so //",
    "T02D3412:80a-35": "dpal ldan mkha' spyod 'jig rten mgon //",
    "T02D3412:80a-36": "mchog gi sgrub thabs byas pa yis //",
    "T02D3412:80a-37": "bsod nams gang bsags de yis ni //",
    "T02D3412:80a-38": "'jig rten thub pa'i drung 'gro shog / dpal ldan",
    "T02D3412:80a-39": "mkha' spyod 'jig rten dbang phyug gi sgrub thabs cung",
    "T02D3412:80a-40": "zad rgyas par mdzad pa /"
}