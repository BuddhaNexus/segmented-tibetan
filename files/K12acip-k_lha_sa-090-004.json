{
    "K12acip-k_lha_sa-090-004:103a-0": "@103a rgya gar skad du /",
    "K12acip-k_lha_sa-090-004:103a-1": "ma h'a mantra aa nu dh'a ra ni s'u tra /",
    "K12acip-k_lha_sa-090-004:103a-2": "bod skad du /",
    "K12acip-k_lha_sa-090-004:103a-3": "gsang sngags chen mo rjes su 'dzin pa'i mdo /",
    "K12acip-k_lha_sa-090-004:103b-0": "@103b dkon mchog gsum la phyag 'tshal lo //",
    "K12acip-k_lha_sa-090-004:103b-1": "sangs rgyas la phyag 'tshal lo //",
    "K12acip-k_lha_sa-090-004:103b-2": "chos la phyag 'tshal lo //",
    "K12acip-k_lha_sa-090-004:103b-3": "dge 'dun la phyag 'tshal lo //",
    "K12acip-k_lha_sa-090-004:103b-4": "yang dag par rdzogs pa'i sangs rgyas bdun nyan thos dang bcas pa /",
    "K12acip-k_lha_sa-090-004:103b-5": "yang dag par song ba /",
    "K12acip-k_lha_sa-090-004:103b-6": "yang dag par zhugs pa rnams la phyag 'tshal lo //",
    "K12acip-k_lha_sa-090-004:103b-7": "de rnams la phyag 'tshal nas /",
    "K12acip-k_lha_sa-090-004:103b-8": "rig sngags 'di ni don du sgrub //",
    "K12acip-k_lha_sa-090-004:103b-9": "rig sngags 'di dag grub gyur cig /",
    "K12acip-k_lha_sa-090-004:103b-10": "gang phyir don du bsgrub pa yi //",
    "K12acip-k_lha_sa-090-004:103b-11": "don de yang ni grub par shog /",
    "K12acip-k_lha_sa-090-004:103b-12": "'di skad bdag gis thos pa dus gcig na /",
    "K12acip-k_lha_sa-090-004:103b-13": "bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so //",
    "K12acip-k_lha_sa-090-004:103b-14": "de'i tshe mi mjed kyi bdag po tshangs pa tshangs ris kyi lha rnams dang bcas pa dang /",
    "K12acip-k_lha_sa-090-004:103b-15": "lha'i dbang po brgya byin sum cu rtsa gsum pa'i lha rnams dang bcas pa dang /",
    "K12acip-k_lha_sa-090-004:103b-16": "rgyal po chen po bzhi rgyal chen bzhi'i ris kyi lha rnams dang bcas pa dang /",
    "K12acip-k_lha_sa-090-004:103b-17": "gnod sbyin gyi sde dpon chen po nyi shu rtsa brgyad dang /",
    "K12acip-k_lha_sa-090-004:103b-18": "'phrog ma bu dang bcas pa /",
    "K12acip-k_lha_sa-090-004:103b-19": "g-yog 'khor dang bcas pa rnams bcom ldan 'das ga la ba der dong ste lhags nas bcom ldan 'das kyi zhabs la mgo bos phyag 'tshal te phyogs gcig tu 'khod do //",
    "K12acip-k_lha_sa-090-004:103b-20": "phyogs gcig tu 'khod nas mi mjed kyi bdag po tshangs pas bcom ldan 'das ga la ba de logs su thal mo sbyar ba btud de /",
    "K12acip-k_lha_sa-090-004:104a-0": "@104a *// bcom ldan 'das la 'di skad ces gsol to //",
    "K12acip-k_lha_sa-090-004:104a-1": "btsun pa bcom ldan 'das /",
    "K12acip-k_lha_sa-090-004:104a-2": "bdag ni /",
    "K12acip-k_lha_sa-090-004:104a-3": "stong gi 'jig rten gyi khams rnams su dbang phyug la dbang bgyid pa lags te /",
    "K12acip-k_lha_sa-090-004:104a-4": "btsun pa bcom ldan 'das /",
    "K12acip-k_lha_sa-090-004:104a-5": "bdag ni /",
    "K12acip-k_lha_sa-090-004:104a-6": "'tshal na stong gi 'jig rten gyi khams rnams su srung ba dang yongs su skyob par bgyid /",
    "K12acip-k_lha_sa-090-004:104a-7": "yongs su gzung ba dang /",
    "K12acip-k_lha_sa-090-004:104a-8": "zhi ba dang bde legs su 'gyur bar bgyid lags so //",
    "K12acip-k_lha_sa-090-004:104a-9": "btsun pa bde bar gshegs pa chos kyi mnga' bdag bcom ldan 'das ni /",
    "K12acip-k_lha_sa-090-004:104a-10": "stong gsum gyi stong chen po'i 'jig rten gyi khams rnams su dbang phyug la mnga' mdzad pa lags te /",
    "K12acip-k_lha_sa-090-004:104a-11": "bcom ldan 'das kyang bzhed na stong gsum gyi stong chen po'i 'jig rten gyi khams rnams su srung ba dang /",
    "K12acip-k_lha_sa-090-004:104a-12": "yongs su skyob pa dang /",
    "K12acip-k_lha_sa-090-004:104a-13": "yongs su gzung ba dang /",
    "K12acip-k_lha_sa-090-004:104a-14": "zhi ba dang bde legs su 'gyur bar mdzad pa lags na /",
    "K12acip-k_lha_sa-090-004:104a-15": "btsun pa bcom ldan 'das stong gsum gyi stong chen po'i 'jig rten gyi khams rnams su srung ba dang /",
    "K12acip-k_lha_sa-090-004:104a-16": "yongs su bskyab pa dang /",
    "K12acip-k_lha_sa-090-004:104a-17": "yongs su gzung ba dang /",
    "K12acip-k_lha_sa-090-004:104a-18": "zhi ba dang bde legs su 'gyur bar mdzad du gsol /",
    "K12acip-k_lha_sa-090-004:104a-19": "de nas bcom ldan 'das kyis mi mjed kyi bdag po tshangs pa la cang mi gsung bar gnang ngo //",
    "K12acip-k_lha_sa-090-004:104b-0": "de nas mi mjed kyi bdag po tshangs pas bcom ldan 'das kyis cang mi gsung bas gnang bar rig nas @104b gnas de nyid du mi snang bar gyur to //",
    "K12acip-k_lha_sa-090-004:104b-1": "de nas bcom ldan 'das kyis dge slong rnams la bka' stsal pa /",
    "K12acip-k_lha_sa-090-004:104b-2": "dge slong dag /",
    "K12acip-k_lha_sa-090-004:104b-3": "mdang sum mi mjed kyi bdag po tshangs pa tshangs ris kyi lha rnams dang bcas pa dang /",
    "K12acip-k_lha_sa-090-004:104b-4": "lha'i dbang po brgya byin sum cu rtsa gsum pa'i lha rnams dang bcas pa dang /",
    "K12acip-k_lha_sa-090-004:104b-5": "rgyal po chen po bzhi rgyal chen bzhi'i ris kyi lha rnams dang bcas pa dang /",
    "K12acip-k_lha_sa-090-004:104b-6": "gnod sbyin gyi sde dpon chen po nyi shu rtsa brgyad dang /",
    "K12acip-k_lha_sa-090-004:104b-7": "'phrog ma bu dang bcas /",
    "K12acip-k_lha_sa-090-004:104b-8": "g-yog 'khor dang bcas pa rnams nga ga la ba der lhags te 'ongs nas mi mjed kyi bdag po tshangs pas nga la 'di skad ces smras so //",
    "K12acip-k_lha_sa-090-004:104b-9": "btsun pa bcom ldan 'das /",
    "K12acip-k_lha_sa-090-004:104b-10": "bdag ni /",
    "K12acip-k_lha_sa-090-004:104b-11": "stong gi 'jig rten gyi khams rnams su dbang phyug la dbang bgyid pa lags te /",
    "K12acip-k_lha_sa-090-004:104b-12": "btsun pa bcom ldan 'das /",
    "K12acip-k_lha_sa-090-004:104b-13": "bdag ni /",
    "K12acip-k_lha_sa-090-004:104b-14": "'tshal na stong gi 'jig rten gyi khams rnams su srung bar bgyid /",
    "K12acip-k_lha_sa-090-004:104b-15": "yongs su bskyab par bgyid /",
    "K12acip-k_lha_sa-090-004:104b-16": "yongs su gzung ba dang /",
    "K12acip-k_lha_sa-090-004:104b-17": "zhi ba dang /",
    "K12acip-k_lha_sa-090-004:104b-18": "bde legs su 'gyur bar bgyid lags so //",
    "K12acip-k_lha_sa-090-004:104b-19": "btsun pa bde bar gshegs pa chos kyi mnga' bdag bcom ldan 'das kyang stong gsum gyi stong chen po'i 'jig rten gyi khams rnams su dbang phyug la mnga' mdzad pa lags te /",
    "K12acip-k_lha_sa-090-004:104b-20": "bcom ldan 'das kyang bzhed na stong gsum gyi stong chen po'i 'jig rten gyi khams rnams su srung ba dang /",
    "K12acip-k_lha_sa-090-004:105a-0": "yongs su bskyab @105a *//",
    "K12acip-k_lha_sa-090-004:105a-1": "pa dang /",
    "K12acip-k_lha_sa-090-004:105a-2": "yongs su gzung ba dang /",
    "K12acip-k_lha_sa-090-004:105a-3": "zhi ba dang bde legs su 'gyur bar mdzad lags na /",
    "K12acip-k_lha_sa-090-004:105a-4": "bcom ldan 'das stong gsum gyi stong chen po'i 'jig rten gyi khams rnams su srung ba dang /",
    "K12acip-k_lha_sa-090-004:105a-5": "yongs su bskyab pa dang /",
    "K12acip-k_lha_sa-090-004:105a-6": "yongs su gzung ba dang /",
    "K12acip-k_lha_sa-090-004:105a-7": "zhi ba dang bde legs su 'gyur bar mdzad du gsol /",
    "K12acip-k_lha_sa-090-004:105a-8": "zhes gsol to //",
    "K12acip-k_lha_sa-090-004:105a-9": "dge slong dag /",
    "K12acip-k_lha_sa-090-004:105a-10": "ngas kyang mi mjed kyi bdag po tshangs pa la cang mi gsung bas gnang ngo //",
    "K12acip-k_lha_sa-090-004:105a-11": "de nas mi mjed kyi bdag po tshangs pas ngas cang mi gsung bas gnang bar rig nas de nyid du mi snang bar gyur to //",
    "K12acip-k_lha_sa-090-004:105a-12": "dge slong dag /",
    "K12acip-k_lha_sa-090-004:105a-13": "rig sngags kyi rgyal mo gsang sngags chen mo rjes su 'dzin pa 'di ni /",
    "K12acip-k_lha_sa-090-004:105a-14": "'das pa'i de bzhin gshegs pa dgra bcom pa yang dag par rdzogs pa'i sangs rgyas kyis kyang gsungs so //",
    "K12acip-k_lha_sa-090-004:105a-15": "ma 'ongs pa'i de bzhin gshegs pa dgra bcom pa yang dag par rdzogs pa'i sangs rgyas rnams kyis kyang gsung bar 'gyur ro //",
    "K12acip-k_lha_sa-090-004:105a-16": "da ltar byung ba na yang 'di lta ste /",
    "K12acip-k_lha_sa-090-004:105a-17": "sangs rgyas kyi byang chub 'di nyid la phan par bya ba'i phyir da ltar nga nyid kyis bshad do //",
    "K12acip-k_lha_sa-090-004:105a-18": "de nas bcom ldan 'das kyis tshe dang ldan pa kun dga' bo la bka' stsal pa /",
    "K12acip-k_lha_sa-090-004:105a-19": "kun dga' bo /",
    "K12acip-k_lha_sa-090-004:105a-20": "khyod kyis rig sngags kyi rgyal mo gsang sngags chen po rjes su 'dzin pa 'di zungs shig /",
    "K12acip-k_lha_sa-090-004:105a-21": "chongs shig /",
    "K12acip-k_lha_sa-090-004:105a-22": "lhogs shig /",
    "K12acip-k_lha_sa-090-004:105b-0": "@105b shod cig /",
    "K12acip-k_lha_sa-090-004:105b-1": "kun chub par gyis shig /",
    "K12acip-k_lha_sa-090-004:105b-2": "kun dga' bo /",
    "K12acip-k_lha_sa-090-004:105b-3": "rig sngags kyi rgyal mo gsang sngags chen po rjes su 'dzin pa 'di ni /",
    "K12acip-k_lha_sa-090-004:105b-4": "'khor bzhi po rnams kyi don dang /",
    "K12acip-k_lha_sa-090-004:105b-5": "phan pa dang /",
    "K12acip-k_lha_sa-090-004:105b-6": "bde ba dang /",
    "K12acip-k_lha_sa-090-004:105b-7": "bde bar gnas par 'gyur ro //",
    "K12acip-k_lha_sa-090-004:105b-8": "tadya th'a /",
    "K12acip-k_lha_sa-090-004:105b-9": "au buddhe /",
    "K12acip-k_lha_sa-090-004:105b-10": "ni buddhe /",
    "K12acip-k_lha_sa-090-004:105b-11": "bi buddhe /",
    "K12acip-k_lha_sa-090-004:105b-12": "sa ma buddhe /",
    "K12acip-k_lha_sa-090-004:105b-13": "bi shoshta buddhe /",
    "K12acip-k_lha_sa-090-004:105b-14": "ai ha buddhe /",
    "K12acip-k_lha_sa-090-004:105b-15": "tatta buddhe /",
    "K12acip-k_lha_sa-090-004:105b-16": "ni yam ga me /",
    "K12acip-k_lha_sa-090-004:105b-17": "tsha bi la /",
    "K12acip-k_lha_sa-090-004:105b-18": "aa phu la /",
    "K12acip-k_lha_sa-090-004:105b-19": "ta phu la /",
    "K12acip-k_lha_sa-090-004:105b-20": "t'a le m'a le /",
    "K12acip-k_lha_sa-090-004:105b-21": "mam ga ga mam ga ma nan /",
    "K12acip-k_lha_sa-090-004:105b-22": "ai ma /",
    "K12acip-k_lha_sa-090-004:105b-23": "ma bidy'a hu du me /",
    "K12acip-k_lha_sa-090-004:105b-24": "hu hu me /",
    "K12acip-k_lha_sa-090-004:105b-25": "p'u rba pra ha re /",
    "K12acip-k_lha_sa-090-004:105b-26": "kun dga' bo /",
    "K12acip-k_lha_sa-090-004:105b-27": "yun ring po nas spyad pa'i gsangs sngags stobs dang /",
    "K12acip-k_lha_sa-090-004:105b-28": "mthu rtsal dang ldan pa 'di 'das pa'i de bzhin gshegs pa dgra bcom pa yang dag par rdzogs pa'i sangs rgyas rnams kyis kyang gsungs /",
    "K12acip-k_lha_sa-090-004:105b-29": "ma 'ongs pa'i de bzhin gshegs pa dgra bcom pa yang dag par rdzogs pa'i sangs rgyas rnams kyis kyang gsung par 'gyur ro //",
    "K12acip-k_lha_sa-090-004:105b-30": "da ltar byung ba na yang 'di lta ste /",
    "K12acip-k_lha_sa-090-004:105b-31": "sangs rgyas kyi byang chub 'di nyid la phan par bya ba'i phyir da ltar nga nyid kyis bshad do //",
    "K12acip-k_lha_sa-090-004:105b-32": "ngas rig sngags kyi rgyal mo gsang sngags chen mo rjes su 'dzin pa 'dis ming 'di zhes bya ba la bsrung bar bya'o //",
    "K12acip-k_lha_sa-090-004:105b-33": "mtshams gcad do //",
    "K12acip-k_lha_sa-090-004:105b-34": "shar phyogs su rgyang grags gcig tshun chad mtshams gcad do //",
    "K12acip-k_lha_sa-090-004:105b-35": "phyogs dang phyogs mtshams thams cad kyi bar du yang rgyang grags gcig tshun chad mtshams gcad do //",
    "K12acip-k_lha_sa-090-004:105b-36": "tadya th'a /",
    "K12acip-k_lha_sa-090-004:105b-37": "sa mu tsa bi mu tsa /",
    "K12acip-k_lha_sa-090-004:106a-0": "@106a *// pha la mu tsa /",
    "K12acip-k_lha_sa-090-004:106a-1": "dza ga dha ra /",
    "K12acip-k_lha_sa-090-004:106a-2": "ma da stha la /",
    "K12acip-k_lha_sa-090-004:106a-3": "na la ka ma ga /",
    "K12acip-k_lha_sa-090-004:106a-4": "su mu shr'a ba ti /",
    "K12acip-k_lha_sa-090-004:106a-5": "bi mu kti /",
    "K12acip-k_lha_sa-090-004:106a-6": "yo ga hi na sa ga ma /",
    "K12acip-k_lha_sa-090-004:106a-7": "aa rad mu la ba ham ga mi /",
    "K12acip-k_lha_sa-090-004:106a-8": "ai di tsi ri /",
    "K12acip-k_lha_sa-090-004:106a-9": "bi ta l'a kha yo; ma kha yo /",
    "K12acip-k_lha_sa-090-004:106a-10": "la ga bhi dha ra ni /",
    "K12acip-k_lha_sa-090-004:106a-11": "pra ti pra yo ge /",
    "K12acip-k_lha_sa-090-004:106a-12": "aa tsa prapti /",
    "K12acip-k_lha_sa-090-004:106a-13": "sa ma sra ba ti /",
    "K12acip-k_lha_sa-090-004:106a-14": "ai la ya /",
    "K12acip-k_lha_sa-090-004:106a-15": "mi la ya /",
    "K12acip-k_lha_sa-090-004:106a-16": "ba hu sa da tya /",
    "K12acip-k_lha_sa-090-004:106a-17": "aa na ta ma /",
    "K12acip-k_lha_sa-090-004:106a-18": "aartha ba ti ga ra ba ti /",
    "K12acip-k_lha_sa-090-004:106a-19": "ti khi ni ti be /",
    "K12acip-k_lha_sa-090-004:106a-20": "aa ka na ti; sa ka ti /",
    "K12acip-k_lha_sa-090-004:106a-21": "sa mi di ma /",
    "K12acip-k_lha_sa-090-004:106a-22": "ba su ba te /",
    "K12acip-k_lha_sa-090-004:106a-23": "aa te /",
    "K12acip-k_lha_sa-090-004:106a-24": "aa te /",
    "K12acip-k_lha_sa-090-004:106a-25": "tatta /",
    "K12acip-k_lha_sa-090-004:106a-26": "kha ru smin /",
    "K12acip-k_lha_sa-090-004:106a-27": "kha ru smin /",
    "K12acip-k_lha_sa-090-004:106a-28": "la ha tam/",
    "K12acip-k_lha_sa-090-004:106a-29": "la hu tam/",
    "K12acip-k_lha_sa-090-004:106a-30": "sam bha ra /",
    "K12acip-k_lha_sa-090-004:106a-31": "sam bha ra /",
    "K12acip-k_lha_sa-090-004:106a-32": "bi ti ra na tam/",
    "K12acip-k_lha_sa-090-004:106a-33": "ni ru tam/",
    "K12acip-k_lha_sa-090-004:106a-34": "ai la ta ai la /",
    "K12acip-k_lha_sa-090-004:106a-35": "sa ra pha la; ma hu pha la /",
    "K12acip-k_lha_sa-090-004:106a-36": "ma ta ma ta /",
    "K12acip-k_lha_sa-090-004:106a-37": "dam shti ma ta /",
    "K12acip-k_lha_sa-090-004:106a-38": "kun dga' bo /",
    "K12acip-k_lha_sa-090-004:106a-39": "yun ring po nas spyad pa'i gsang sngags kyi stobs dang /",
    "K12acip-k_lha_sa-090-004:106a-40": "mthu rtsal dang ldan pa 'di dag ni /",
    "K12acip-k_lha_sa-090-004:106a-41": "'das pa'i de bzhin gshegs pa dgra bcom pa yang dag par rdzogs pa'i sangs rgyas rnams kyis kyang gsungs so //",
    "K12acip-k_lha_sa-090-004:106a-42": "ma 'ongs pa'i de bzhin gshegs pa dgra bcom pa yang dag par rdzogs pa'i sangs rgyas kyis kyang gsung par 'gyur ro //",
    "K12acip-k_lha_sa-090-004:106a-43": "da ltar byung ba na yang ngas bshad do //",
    "K12acip-k_lha_sa-090-004:106a-44": "mi mjed kyi bdag po tshangs pas kyang bshad do //",
    "K12acip-k_lha_sa-090-004:106a-45": "lha'i dbang po brgya byin gyis kyang bshad do //",
    "K12acip-k_lha_sa-090-004:106a-46": "rgyal po chen [?] gzhis kyang bshad do //",
    "K12acip-k_lha_sa-090-004:106a-47": "gnod sbyin gyi sde dpon po nyi shu rtsa brgyad kyis kyang bshad do //",
    "K12acip-k_lha_sa-090-004:106a-48": "'phrog ma bu dang bcas /",
    "K12acip-k_lha_sa-090-004:106b-0": "g-yog @106b 'khor dang bcas pas kyang bshad do //",
    "K12acip-k_lha_sa-090-004:106b-1": "kun dga' bo /",
    "K12acip-k_lha_sa-090-004:106b-2": "dge slong ngam /",
    "K12acip-k_lha_sa-090-004:106b-3": "dge slong ma'am /",
    "K12acip-k_lha_sa-090-004:106b-4": "dge bsnyen nam /",
    "K12acip-k_lha_sa-090-004:106b-5": "dge bsnyen ma gang la la zhig rig sngags kyi rgyal mo gsang sngags rjes su 'dzin pa 'di bzung nas ji ltar bstan pa dang /",
    "K12acip-k_lha_sa-090-004:106b-6": "ji ltar kun chub par byas pa de bzhin du shes sam /",
    "K12acip-k_lha_sa-090-004:106b-7": "mthong ngam /",
    "K12acip-k_lha_sa-090-004:106b-8": "las su byed pa de la ni /",
    "K12acip-k_lha_sa-090-004:106b-9": "ji srid 'tsho'i bar du srung ba dang /",
    "K12acip-k_lha_sa-090-004:106b-10": "yongs su bskyab pa dang /",
    "K12acip-k_lha_sa-090-004:106b-11": "yongs su gzung ba dang /",
    "K12acip-k_lha_sa-090-004:106b-12": "zhi ba dang bde legs su 'gyur ba byas par 'gyur ro //",
    "K12acip-k_lha_sa-090-004:106b-13": "kun dga' bo /",
    "K12acip-k_lha_sa-090-004:106b-14": "'das pa dang /",
    "K12acip-k_lha_sa-090-004:106b-15": "ma 'ongs pa dang /",
    "K12acip-k_lha_sa-090-004:106b-16": "da ltar byung ba'i sangs rgyas bcom ldan 'das rnams kyi bkas /",
    "K12acip-k_lha_sa-090-004:106b-17": "rig sngags kyi rgyal mo gsang sngags rjes su 'dzin pa 'dis ming 'di zhes bya ba la bsrung bar bya'o; ;yongs su bskyab pa dang /",
    "K12acip-k_lha_sa-090-004:106b-18": "yongs su gzung bar bya'o //",
    "K12acip-k_lha_sa-090-004:106b-19": "yongs su zhi ba dang bde legs su 'gyur bar bya'o //",
    "K12acip-k_lha_sa-090-004:106b-20": "mtshams gcad do //",
    "K12acip-k_lha_sa-090-004:106b-21": "shar phyogs su rgyang grags gcig tshun chad mtshams gcad do //",
    "K12acip-k_lha_sa-090-004:106b-22": "de bzhin du nub phyogs su rgyang grags gcig tshun chad mtshams gcad do //",
    "K12acip-k_lha_sa-090-004:106b-23": "lho phyogs su rgyang grags gcig tshun chad mtshams gcad do; ;byang phyogs su rgyang grags gcig tshun chad mtshams gcad do //",
    "K12acip-k_lha_sa-090-004:106b-24": "phyogs dang phyogs mtshams thams cad du rgyang grags gcig tshun chad mtshams gcad do //",
    "K12acip-k_lha_sa-090-004:107a-0": "kun @107a *//",
    "K12acip-k_lha_sa-090-004:107a-1": "dga' bo /",
    "K12acip-k_lha_sa-090-004:107a-2": "rgyal po chen po bzhi'i lam dang lam ma yin pa na gnas pa bzhi yod de /",
    "K12acip-k_lha_sa-090-004:107a-3": "de dag gang zhe na /",
    "K12acip-k_lha_sa-090-004:107a-4": "'di lta ste /",
    "K12acip-k_lha_sa-090-004:107a-5": "bkra shis ldan dang /",
    "K12acip-k_lha_sa-090-004:107a-6": "kun bshes dang /",
    "K12acip-k_lha_sa-090-004:107a-7": "gang po dang /",
    "K12acip-k_lha_sa-090-004:107a-8": "dga' ba'i dpal rnams te /",
    "K12acip-k_lha_sa-090-004:107a-9": "gang de dag gi ming shes pa dang /",
    "K12acip-k_lha_sa-090-004:107a-10": "rus shes pa de la ni /",
    "K12acip-k_lha_sa-090-004:107a-11": "rgyal po chen po'i 'jigs pa mi 'byung ngo //",
    "K12acip-k_lha_sa-090-004:107a-12": "chom rkun gyi 'jigs pa dang /",
    "K12acip-k_lha_sa-090-004:107a-13": "me'i 'jigs pa dang /",
    "K12acip-k_lha_sa-090-004:107a-14": "chu'i 'jigs pa dang /",
    "K12acip-k_lha_sa-090-004:107a-15": "ma'i 'jigs pa dang /",
    "K12acip-k_lha_sa-090-004:107a-16": "mi dang mi ma yin pa'i 'jigs pa mi 'byung ngo //",
    "K12acip-k_lha_sa-090-004:107a-17": "kun dga' bo /",
    "K12acip-k_lha_sa-090-004:107a-18": "lag na rdo rje'i phu bo lag myur zhes bya ba grong khyer khor yug ces bya ba na gnas pa yod de /",
    "K12acip-k_lha_sa-090-004:107a-19": "gang de'i ming shes pa dang /",
    "K12acip-k_lha_sa-090-004:107a-20": "rus shes pa de la ni /",
    "K12acip-k_lha_sa-090-004:107a-21": "des srung bar byed /",
    "K12acip-k_lha_sa-090-004:107a-22": "yongs su skyob par byed /",
    "K12acip-k_lha_sa-090-004:107a-23": "yongs su 'dzin par byed /",
    "K12acip-k_lha_sa-090-004:107a-24": "chad pa zlog par byed /",
    "K12acip-k_lha_sa-090-004:107a-25": "zhi ba dang bde legs su 'gyur bar byed do //",
    "K12acip-k_lha_sa-090-004:107a-26": "ming 'di zhes bya ba'i phyir lag na rdo rje'i phu bo lag myur la gsol to //",
    "K12acip-k_lha_sa-090-004:107a-27": "gsol ba 'debs so //",
    "K12acip-k_lha_sa-090-004:107a-28": "'das pa dang /",
    "K12acip-k_lha_sa-090-004:107a-29": "ma 'ongs dang /",
    "K12acip-k_lha_sa-090-004:107a-30": "da ltar byung ba'i sangs rgyas bcom ldan 'das rnams kyi bkas /",
    "K12acip-k_lha_sa-090-004:107a-31": "gang ming 'di zhes bya ba la skabs tshol ba dang /",
    "K12acip-k_lha_sa-090-004:107a-32": "glags lta ba'i gnod sbyin nam /",
    "K12acip-k_lha_sa-090-004:107a-33": "srin po'am /",
    "K12acip-k_lha_sa-090-004:107a-34": "yi dvags sam /",
    "K12acip-k_lha_sa-090-004:107a-35": "sha za'am /",
    "K12acip-k_lha_sa-090-004:107a-36": "grul bum mam /",
    "K12acip-k_lha_sa-090-004:107a-37": "srul po'am /",
    "K12acip-k_lha_sa-090-004:107b-0": "lus srul po rnams kyis bdag @107b la glags rnyed par ma gyur cig /",
    "K12acip-k_lha_sa-090-004:107b-1": "bdag la klan ka rnyed par ma gyur cig /",
    "K12acip-k_lha_sa-090-004:107b-2": "kun dga' bo /",
    "K12acip-k_lha_sa-090-004:107b-3": "srin mo chen mo bcu bzhi yod de /",
    "K12acip-k_lha_sa-090-004:107b-4": "de dag ni /",
    "K12acip-k_lha_sa-090-004:107b-5": "byang chub sems dpa' yum gyi lhums na bzhugs pa na yang srung srung /",
    "K12acip-k_lha_sa-090-004:107b-6": "bltams pa'i tshen yang srung srung /",
    "K12acip-k_lha_sa-090-004:107b-7": "bltams zin pa'i 'og tu yang srung srung /",
    "K12acip-k_lha_sa-090-004:107b-8": "sku 'khrungs pa na yang srung srung ste /",
    "K12acip-k_lha_sa-090-004:107b-9": "bcu bzhi gang zhe na /",
    "K12acip-k_lha_sa-090-004:107b-10": "'di lta ste /",
    "K12acip-k_lha_sa-090-004:107b-11": "stobs ldan dang /",
    "K12acip-k_lha_sa-090-004:107b-12": "dri med dang /",
    "K12acip-k_lha_sa-090-004:107b-13": "sgra chen dang /",
    "K12acip-k_lha_sa-090-004:107b-14": "rab mnyen dang /",
    "K12acip-k_lha_sa-090-004:107b-15": "'jigs byed ma dang /",
    "K12acip-k_lha_sa-090-004:107b-16": "'dzam bu'i mgrin dang /",
    "K12acip-k_lha_sa-090-004:107b-17": "mchog len dang /",
    "K12acip-k_lha_sa-090-004:107b-18": "bla ma dang /",
    "K12acip-k_lha_sa-090-004:107b-19": "grags ldan ma dang /",
    "K12acip-k_lha_sa-090-004:107b-20": "rmad grags dang /",
    "K12acip-k_lha_sa-090-004:107b-21": "'thab dga' dang /",
    "K12acip-k_lha_sa-090-004:107b-22": "rtsed mo dga' dang /",
    "K12acip-k_lha_sa-090-004:107b-23": "sa 'dzin dang /",
    "K12acip-k_lha_sa-090-004:107b-24": "'thab 'jug rnams te /",
    "K12acip-k_lha_sa-090-004:107b-25": "gang de dag gi ming shes pa dang /",
    "K12acip-k_lha_sa-090-004:107b-26": "rus shes pa de la ni /",
    "K12acip-k_lha_sa-090-004:107b-27": "de dag gis srung bar byed /",
    "K12acip-k_lha_sa-090-004:107b-28": "yongs su skyob pa dang /",
    "K12acip-k_lha_sa-090-004:107b-29": "yongs su 'dzin par byed /",
    "K12acip-k_lha_sa-090-004:107b-30": "zhi ba dang bde legs su 'gyur bar byed do //",
    "K12acip-k_lha_sa-090-004:107b-31": "kun dga' bo /",
    "K12acip-k_lha_sa-090-004:107b-32": "srin mo brgyad yod de /",
    "K12acip-k_lha_sa-090-004:107b-33": "de dag ni /",
    "K12acip-k_lha_sa-090-004:107b-34": "skyes pa dang /",
    "K12acip-k_lha_sa-090-004:107b-35": "bud med gnyid log kyang rung ma log kyang rung ste /",
    "K12acip-k_lha_sa-090-004:107b-36": "gzi byin 'phrog par byed do //",
    "K12acip-k_lha_sa-090-004:107b-37": "de dag gang zhe na /",
    "K12acip-k_lha_sa-090-004:107b-38": "'di lta ste /",
    "K12acip-k_lha_sa-090-004:107b-39": "rva dang /",
    "K12acip-k_lha_sa-090-004:107b-40": "thub med dang /",
    "K12acip-k_lha_sa-090-004:107b-41": "ngan slob dang /",
    "K12acip-k_lha_sa-090-004:107b-42": "phra ma can dang /",
    "K12acip-k_lha_sa-090-004:107b-43": "bran mo dmar mo dang /",
    "K12acip-k_lha_sa-090-004:107b-44": "rab chen dang /",
    "K12acip-k_lha_sa-090-004:107b-45": "mig bzang dang /",
    "K12acip-k_lha_sa-090-004:107b-46": "brgyad pa ste 'jigs byed do //",
    "K12acip-k_lha_sa-090-004:107b-47": "gang de dag gi ming shes pa dang /",
    "K12acip-k_lha_sa-090-004:107b-48": "rus shes pa de la ni /",
    "K12acip-k_lha_sa-090-004:107b-49": "de dag gi srung bar byed do //",
    "K12acip-k_lha_sa-090-004:108a-0": "yongs su @108a *//",
    "K12acip-k_lha_sa-090-004:108a-1": "skyob pa dang /",
    "K12acip-k_lha_sa-090-004:108a-2": "yongs su 'dzin pa dang /",
    "K12acip-k_lha_sa-090-004:108a-3": "zhi ba dang bde legs su 'gyur ba dang /",
    "K12acip-k_lha_sa-090-004:108a-4": "chad pa zlog par byed do //",
    "K12acip-k_lha_sa-090-004:108a-5": "kun dga' bo /",
    "K12acip-k_lha_sa-090-004:108a-6": "srin mo bdun yod de /",
    "K12acip-k_lha_sa-090-004:108a-7": "de dag ni /",
    "K12acip-k_lha_sa-090-004:108a-8": "khrag gi dri tshor na dpag tshad brgyar yang rgyug go /",
    "K12acip-k_lha_sa-090-004:108a-9": "de dag gang zhe na /",
    "K12acip-k_lha_sa-090-004:108a-10": "'di lta ste /",
    "K12acip-k_lha_sa-090-004:108a-11": "gzi brjid mchog dang /",
    "K12acip-k_lha_sa-090-004:108a-12": "dga' brtsegs dang /",
    "K12acip-k_lha_sa-090-004:108a-13": "sna tshogs sbyin spong dang /",
    "K12acip-k_lha_sa-090-004:108a-14": "bran mo dkar mo bzang dang /",
    "K12acip-k_lha_sa-090-004:108a-15": "'jug 'dod dang /",
    "K12acip-k_lha_sa-090-004:108a-16": "grong khyer khor yug dang /",
    "K12acip-k_lha_sa-090-004:108a-17": "bdun pa ste ri srung ngo /",
    "K12acip-k_lha_sa-090-004:108a-18": "gang de dag gi ming shes pa dang /",
    "K12acip-k_lha_sa-090-004:108a-19": "rus shes pa de la ni /",
    "K12acip-k_lha_sa-090-004:108a-20": "de dag gis srung bar byed do //",
    "K12acip-k_lha_sa-090-004:108a-21": "yongs su skyob pa dang /",
    "K12acip-k_lha_sa-090-004:108a-22": "yongs su 'dzin pa dang /",
    "K12acip-k_lha_sa-090-004:108a-23": "zhi ba dang bde legs su 'gyur ba dang /",
    "K12acip-k_lha_sa-090-004:108a-24": "chad pa zlog par byed do //",
    "K12acip-k_lha_sa-090-004:108a-25": "kun dga' bo /",
    "K12acip-k_lha_sa-090-004:108a-26": "srin mo nag mo chen mo zhes bya ba bu stong yod pa /",
    "K12acip-k_lha_sa-090-004:108a-27": "rgya mtsho'i 'gram na gnas pa /",
    "K12acip-k_lha_sa-090-004:108a-28": "mtshan gcig gis dpag tshad brgyad khrir phyin pa zhig yod de /",
    "K12acip-k_lha_sa-090-004:108a-29": "gang de'i ming shes pa dang /",
    "K12acip-k_lha_sa-090-004:108a-30": "rus shes pa de la ni /",
    "K12acip-k_lha_sa-090-004:108a-31": "des srung bar byed //",
    "K12acip-k_lha_sa-090-004:108a-32": "yongs su skyob pa dang /",
    "K12acip-k_lha_sa-090-004:108a-33": "yongs su 'dzin pa dang /",
    "K12acip-k_lha_sa-090-004:108a-34": "zhi ba dang bde legs su 'gyur ba dang /",
    "K12acip-k_lha_sa-090-004:108a-35": "chad pa zlog par byed do //",
    "K12acip-k_lha_sa-090-004:108a-36": "kun dga' bo /",
    "K12acip-k_lha_sa-090-004:108a-37": "srin mo lnga gnod sbyin 'bum phrag bdun tu rtsa bdun dang lhan cig tu 'dzam bu'i gling gi mi rnams srung zhing skyob bar byed de /",
    "K12acip-k_lha_sa-090-004:108a-38": "de dag kyang gang zhe na /",
    "K12acip-k_lha_sa-090-004:108a-39": "'di lta ste /",
    "K12acip-k_lha_sa-090-004:108b-0": "@108b rtag tu myos dang /",
    "K12acip-k_lha_sa-090-004:108b-1": "rjes su myos dang /",
    "K12acip-k_lha_sa-090-004:108b-2": "stobs kyis rgyags dang /",
    "K12acip-k_lha_sa-090-004:108b-3": "'od ma'i sbubs dang /",
    "K12acip-k_lha_sa-090-004:108b-4": "lnga pa ste 'byor ldan no //",
    "K12acip-k_lha_sa-090-004:108b-5": "gang de dag gi ming shes pa dang /",
    "K12acip-k_lha_sa-090-004:108b-6": "rus shes pa de la ni /",
    "K12acip-k_lha_sa-090-004:108b-7": "de dag gis srung bar byed /",
    "K12acip-k_lha_sa-090-004:108b-8": "yongs su skyob pa dang /",
    "K12acip-k_lha_sa-090-004:108b-9": "yongs su 'dzin pa dang /",
    "K12acip-k_lha_sa-090-004:108b-10": "zhi ba dang bde legs su 'gyur ba dang /",
    "K12acip-k_lha_sa-090-004:108b-11": "chad pa zlog par byed do //",
    "K12acip-k_lha_sa-090-004:108b-12": "de bas na bdag gis ming 'di zhes bya ba'i phyir srin mo lnga gnod sbyin 'bum phrag bdun cu rtsa bdun dang bcas pa de dag la gsol to //",
    "K12acip-k_lha_sa-090-004:108b-13": "gsol ba 'debs so //",
    "K12acip-k_lha_sa-090-004:108b-14": "'das pa dang /",
    "K12acip-k_lha_sa-090-004:108b-15": "ma 'ongs pa dang /",
    "K12acip-k_lha_sa-090-004:108b-16": "da ltar byung ba'i sangs rgyas bcom ldan 'das rnams kyi bkas /",
    "K12acip-k_lha_sa-090-004:108b-17": "ming 'di zhes bya ba la srung ba gyis shig /",
    "K12acip-k_lha_sa-090-004:108b-18": "yongs su bskyab pa dang /",
    "K12acip-k_lha_sa-090-004:108b-19": "yongs su gzung ba dang /",
    "K12acip-k_lha_sa-090-004:108b-20": "zhi ba dang bde legs su 'gyur ba dang /",
    "K12acip-k_lha_sa-090-004:108b-21": "chad pa zlog par gyis shig /",
    "K12acip-k_lha_sa-090-004:108b-22": "tadya th'a b'i mu de /",
    "K12acip-k_lha_sa-090-004:108b-23": "b'i ti de /",
    "K12acip-k_lha_sa-090-004:108b-24": "pi tsa ri de /",
    "K12acip-k_lha_sa-090-004:108b-25": "pi ga ri de /",
    "K12acip-k_lha_sa-090-004:108b-26": "ka ra di /",
    "K12acip-k_lha_sa-090-004:108b-27": "ka ra b'i ra /",
    "K12acip-k_lha_sa-090-004:108b-28": "sr'a ri /",
    "K12acip-k_lha_sa-090-004:108b-29": "ma dhu ra gho shthe /",
    "K12acip-k_lha_sa-090-004:108b-30": "sha ta ha ni ha /",
    "K12acip-k_lha_sa-090-004:108b-31": "bha shi ti ghe aakke /",
    "K12acip-k_lha_sa-090-004:108b-32": "nakke /",
    "K12acip-k_lha_sa-090-004:108b-33": "bi ka di ta /",
    "K12acip-k_lha_sa-090-004:108b-34": "bi ku di te /",
    "K12acip-k_lha_sa-090-004:108b-35": "bi ra dze /",
    "K12acip-k_lha_sa-090-004:108b-36": "bi ghashta b'a de /",
    "K12acip-k_lha_sa-090-004:108b-37": "kun dga' bo /",
    "K12acip-k_lha_sa-090-004:108b-38": "rig sngags kyi rgyal mo gsang sngags rjes su 'dzin pa 'dis gang la srung ba byas pa dang /",
    "K12acip-k_lha_sa-090-004:108b-39": "sba ba byas pa dang /",
    "K12acip-k_lha_sa-090-004:108b-40": "yongs su bskyab pa byas pa dang /",
    "K12acip-k_lha_sa-090-004:108b-41": "yongs su gzung ba byas pa dang /",
    "K12acip-k_lha_sa-090-004:108b-42": "zhi ba dang /",
    "K12acip-k_lha_sa-090-004:108b-43": "bde legs su 'gyur ba dang /",
    "K12acip-k_lha_sa-090-004:108b-44": "chad pa bzlog par byas pa de la ni /",
    "K12acip-k_lha_sa-090-004:109a-0": "lha dang bcas pa'i 'jig @109a *//",
    "K12acip-k_lha_sa-090-004:109a-1": "rten dang /",
    "K12acip-k_lha_sa-090-004:109a-2": "bdud dang bcas pa dang /",
    "K12acip-k_lha_sa-090-004:109a-3": "tshangs pa dang bcas pa dang /",
    "K12acip-k_lha_sa-090-004:109a-4": "dge sbyong dang bram zer bcas pa'i skye rgu dang /",
    "K12acip-k_lha_sa-090-004:109a-5": "lha dang /",
    "K12acip-k_lha_sa-090-004:109a-6": "mir bcas pa dang /",
    "K12acip-k_lha_sa-090-004:109a-7": "mi 'am ci dang /",
    "K12acip-k_lha_sa-090-004:109a-8": "lto 'phye chen po dang bcas pa'i 'jig rten na mi'am /",
    "K12acip-k_lha_sa-090-004:109a-9": "mi ma yin pa'am /",
    "K12acip-k_lha_sa-090-004:109a-10": "gnod sbyin nam /",
    "K12acip-k_lha_sa-090-004:109a-11": "srin po'am /",
    "K12acip-k_lha_sa-090-004:109a-12": "lha ma yin nam /",
    "K12acip-k_lha_sa-090-004:109a-13": "dri za'am /",
    "K12acip-k_lha_sa-090-004:109a-14": "klu'am /",
    "K12acip-k_lha_sa-090-004:109a-15": "nam mkha' lding ngam /",
    "K12acip-k_lha_sa-090-004:109a-16": "gsang ba pa'am /",
    "K12acip-k_lha_sa-090-004:109a-17": "yi dvags sam /",
    "K12acip-k_lha_sa-090-004:109a-18": "sha za'am /",
    "K12acip-k_lha_sa-090-004:109a-19": "ro langs sam /",
    "K12acip-k_lha_sa-090-004:109a-20": "byad stems sam /",
    "K12acip-k_lha_sa-090-004:109a-21": "gshed byed dam /",
    "K12acip-k_lha_sa-090-004:109a-22": "srul po'am /",
    "K12acip-k_lha_sa-090-004:109a-23": "lus srul po'am /",
    "K12acip-k_lha_sa-090-004:109a-24": "smyo byed dang /",
    "K12acip-k_lha_sa-090-004:109a-25": "brjed byed glags lta ba dang /",
    "K12acip-k_lha_sa-090-004:109a-26": "klan ka tshol ba rnams kyis glags rnyed pa'i sems can gang yang ngas yang dag par ma mthong ste /",
    "K12acip-k_lha_sa-090-004:109a-27": "de ni /",
    "K12acip-k_lha_sa-090-004:109a-28": "gnas med do //",
    "K12acip-k_lha_sa-090-004:109a-29": "las kyi rnam par smin pa ni; ma gtogs so //",
    "K12acip-k_lha_sa-090-004:109a-30": "de bas na ngas 'das pa dang /",
    "K12acip-k_lha_sa-090-004:109a-31": "ma 'ongs pa dang /",
    "K12acip-k_lha_sa-090-004:109a-32": "da ltar byung ba'i sangs rgyas bcom ldan 'das kyi bkas /",
    "K12acip-k_lha_sa-090-004:109a-33": "rig sngags kyi rgyal mo gsang sngags rjes su 'dzin pa 'dis mi'am /",
    "K12acip-k_lha_sa-090-004:109a-34": "mi ma yin pa'am /",
    "K12acip-k_lha_sa-090-004:109a-35": "gnod sbyin nam /",
    "K12acip-k_lha_sa-090-004:109a-36": "srin mo'am /",
    "K12acip-k_lha_sa-090-004:109a-37": "sha za'am /",
    "K12acip-k_lha_sa-090-004:109a-38": "lha ma yin nam /",
    "K12acip-k_lha_sa-090-004:109a-39": "dri za'am /",
    "K12acip-k_lha_sa-090-004:109a-40": "klu'am /",
    "K12acip-k_lha_sa-090-004:109a-41": "nam mkha' lding ngam /",
    "K12acip-k_lha_sa-090-004:109a-42": "gsang ba pa'am /",
    "K12acip-k_lha_sa-090-004:109a-43": "yi dvags sam /",
    "K12acip-k_lha_sa-090-004:109a-44": "sha za'am /",
    "K12acip-k_lha_sa-090-004:109a-45": "ro langs sam /",
    "K12acip-k_lha_sa-090-004:109a-46": "byad stems sam /",
    "K12acip-k_lha_sa-090-004:109a-47": "gshed byed dam /",
    "K12acip-k_lha_sa-090-004:109a-48": "srul bo'am /",
    "K12acip-k_lha_sa-090-004:109a-49": "lus srul po'am /",
    "K12acip-k_lha_sa-090-004:109a-50": "smyo byed dam /",
    "K12acip-k_lha_sa-090-004:109b-0": "brjed byed rnams las ming 'di zhes bya @109b la bsrung bar bya'o //",
    "K12acip-k_lha_sa-090-004:109b-1": "yongs su bskyab pa dang /",
    "K12acip-k_lha_sa-090-004:109b-2": "yongs su gzung ba dang /",
    "K12acip-k_lha_sa-090-004:109b-3": "sba ba dang /",
    "K12acip-k_lha_sa-090-004:109b-4": "zhi ba dang bde legs su 'gyur ba dang /",
    "K12acip-k_lha_sa-090-004:109b-5": "chad pa bzlog par bya'o //",
    "K12acip-k_lha_sa-090-004:109b-6": "dug med par bya'o //",
    "K12acip-k_lha_sa-090-004:109b-7": "rig sngags kyi rgyal mo gsang sngags chen mo rjes su 'dzin pa 'dis sdang bar sems pa thams cad dang /",
    "K12acip-k_lha_sa-090-004:109b-8": "gnod par sems pa thams cad dang /",
    "K12acip-k_lha_sa-090-004:109b-9": "mi phan par sems pa thams cad dang /",
    "K12acip-k_lha_sa-090-004:109b-10": "rab tu sdang bar sems pa thams cad dang /",
    "K12acip-k_lha_sa-090-004:109b-11": "bdud thams cad dang /",
    "K12acip-k_lha_sa-090-004:109b-12": "gseb lam thams cad dang /",
    "K12acip-k_lha_sa-090-004:109b-13": "la gcan srung ba thams cad dang /",
    "K12acip-k_lha_sa-090-004:109b-14": "sho gam gyi gnas srung ba de dag thams cad myos par bya'o //",
    "K12acip-k_lha_sa-090-004:109b-15": "rnam par myos par bya'o //",
    "K12acip-k_lha_sa-090-004:109b-16": "rengs pa dang /",
    "K12acip-k_lha_sa-090-004:109b-17": "rmugs pa dang /",
    "K12acip-k_lha_sa-090-004:109b-18": "lag pa gzung ba dang /",
    "K12acip-k_lha_sa-090-004:109b-19": "rkang ba gzung ba dang /",
    "K12acip-k_lha_sa-090-004:109b-20": "sems gzung ba dang /",
    "K12acip-k_lha_sa-090-004:109b-21": "lce gzung bar bya'o //",
    "K12acip-k_lha_sa-090-004:109b-22": "rig sngags kyi rgyal mo gsang sngags chen mo rjes su 'dzin pa 'dis ni /",
    "K12acip-k_lha_sa-090-004:109b-23": "gang dang gang du yang thar par 'gyur ro //",
    "K12acip-k_lha_sa-090-004:109b-24": "kye ma bram ze mya ngan 'das //",
    "K12acip-k_lha_sa-090-004:109b-25": "'jig rten dag na sred las rgal //",
    "K12acip-k_lha_sa-090-004:109b-26": "'khon dang 'jigs pa kun 'das pa //",
    "K12acip-k_lha_sa-090-004:109b-27": "ring po zhig nas gzod mthong ngo //",
    "K12acip-k_lha_sa-090-004:109b-28": "bzod pa dka' thub mchog ste bzod pa ni //",
    "K12acip-k_lha_sa-090-004:109b-29": "mya ngan 'das pa mchog ces sangs rgyas gsungs //",
    "K12acip-k_lha_sa-090-004:109b-30": "rab tu byung ba gzhan la gnod pa dang //",
    "K12acip-k_lha_sa-090-004:109b-31": "gzhan la 'tshe ba dge sbyong ma yin no //",
    "K12acip-k_lha_sa-090-004:109b-32": "ya ngar mig dang ldan pa dag /",
    "K12acip-k_lha_sa-090-004:109b-33": "mthu rtsal dag kyang yod pa bzhin //",
    "K12acip-k_lha_sa-090-004:109b-34": "mkhas pas 'tsho ba'i 'jig rten 'dir //",
    "K12acip-k_lha_sa-090-004:110a-0": "@110a *// sdig pa dag ni yongs su spang //",
    "K12acip-k_lha_sa-090-004:110a-1": "da ltar byung dang 'das pa dang //",
    "K12acip-k_lha_sa-090-004:110a-2": "ma byon sangs rgyas gang yin pa //",
    "K12acip-k_lha_sa-090-004:110a-3": "thams cad la yang bdag phyag 'tshal //",
    "K12acip-k_lha_sa-090-004:110a-4": "de dag kun la skyabs su mchi; ;'jig rten dgra bcom bde gshegs la //",
    "K12acip-k_lha_sa-090-004:110a-5": "zla ba skyabs su mchi lags kyi //",
    "K12acip-k_lha_sa-090-004:110a-6": "sangs rgyas 'jig rten thugs brtse rnams //",
    "K12acip-k_lha_sa-090-004:110a-7": "zla ba thar mdzod sgra gcan las //",
    "K12acip-k_lha_sa-090-004:110a-8": "sgra gcan zla ba mun sel ba //",
    "K12acip-k_lha_sa-090-004:110a-9": "nam mkha' dag la 'od byed cing //",
    "K12acip-k_lha_sa-090-004:110a-10": "lham mer 'dug pa dkar ba dang //",
    "K12acip-k_lha_sa-090-004:110a-11": "rnam par dag pa'i 'od ldan pa //",
    "K12acip-k_lha_sa-090-004:110a-12": "bar snang dag la ma bzung bar //",
    "K12acip-k_lha_sa-090-004:110a-13": "skye rgu'i sgron de myur du thong //",
    "K12acip-k_lha_sa-090-004:110a-14": "de nas rings shig sgra gcan de //",
    "K12acip-k_lha_sa-090-004:110a-15": "lus kyang rdul cing skrag gyur la //",
    "K12acip-k_lha_sa-090-004:110a-16": "nad ba bzhin du brtad pa yis //",
    "K12acip-k_lha_sa-090-004:110a-17": "zla ba rnam par gtong bar byed //",
    "K12acip-k_lha_sa-090-004:110a-18": "ci yi phyir na sgra gcan khyod //",
    "K12acip-k_lha_sa-090-004:110a-19": "lus kyang rdul zhing skrag gyur la //",
    "K12acip-k_lha_sa-090-004:110a-20": "nad pa bzhin du brtad pa yis //",
    "K12acip-k_lha_sa-090-004:110a-21": "rings par zla ba gtong bar byed //",
    "K12acip-k_lha_sa-090-004:110a-22": "sangs rgyas tshigs bcad 'di brjod pas //",
    "K12acip-k_lha_sa-090-004:110a-23": "gal te zla ba ma btang na //",
    "K12acip-k_lha_sa-090-004:110a-24": "bdag gi mgo bo tshal bdun 'gas //",
    "K12acip-k_lha_sa-090-004:110a-25": "gson yang bde bar mi 'gyur ro //",
    "K12acip-k_lha_sa-090-004:110a-26": "kye ma bden pa gzigs pa yi //",
    "K12acip-k_lha_sa-090-004:110a-27": "sangs rgyas rnams kyi byang ba rmad //",
    "K12acip-k_lha_sa-090-004:110a-28": "de dag gis ni tshigs su bcad //",
    "K12acip-k_lha_sa-090-004:110a-29": "brjod na sgra gcan zla ba gtong //",
    "K12acip-k_lha_sa-090-004:110a-30": "bden pa dang bden pa'i tshig gang gis 'jig rten du sems can brjed ngas pa med pa'i chos can byung ba ni /",
    "K12acip-k_lha_sa-090-004:110b-0": "@110b de bzhin gshegs pa'o //",
    "K12acip-k_lha_sa-090-004:110b-1": "zhes yang dag par smra bas smra ba ni /",
    "K12acip-k_lha_sa-090-004:110b-2": "dus su yang dag par smra bas smra ba yin no //",
    "K12acip-k_lha_sa-090-004:110b-3": "zhes bye ba dang /",
    "K12acip-k_lha_sa-090-004:110b-4": "kun dga' bo /",
    "K12acip-k_lha_sa-090-004:110b-5": "gzhan yang tshangs par sbyod pa la lan pa'i phyir de bzhin gshegs pas tshig su bcad gsungs pa gang yin pa de dag dang /",
    "K12acip-k_lha_sa-090-004:110b-6": "kun dga' bo /",
    "K12acip-k_lha_sa-090-004:110b-7": "gzhan yang tshig de dag gis bya ba gang byed pa'i don dang /",
    "K12acip-k_lha_sa-090-004:110b-8": "phan pa dang /",
    "K12acip-k_lha_sa-090-004:110b-9": "bde ba yang 'dis byed par 'gyur te /",
    "K12acip-k_lha_sa-090-004:110b-10": "sy'ad ya the dan /",
    "K12acip-k_lha_sa-090-004:110b-11": "sva sti ma ti /",
    "K12acip-k_lha_sa-090-004:110b-12": "bi lu ma ti /",
    "K12acip-k_lha_sa-090-004:110b-13": "pra ha ra ti /",
    "K12acip-k_lha_sa-090-004:110b-14": "ka shu matstshi /",
    "K12acip-k_lha_sa-090-004:110b-15": "nanda /",
    "K12acip-k_lha_sa-090-004:110b-16": "ma ti /",
    "K12acip-k_lha_sa-090-004:110b-17": "bi ha gra he /",
    "K12acip-k_lha_sa-090-004:110b-18": "bi du ma ti /",
    "K12acip-k_lha_sa-090-004:110b-19": "ae da kri ta /",
    "K12acip-k_lha_sa-090-004:110b-20": "aa t'a su dri sha buddhi /",
    "K12acip-k_lha_sa-090-004:110b-21": "bo dhi ma ti su hu du me /",
    "K12acip-k_lha_sa-090-004:110b-22": "aa la khu me /",
    "K12acip-k_lha_sa-090-004:110b-23": "aa la mi te /",
    "K12acip-k_lha_sa-090-004:110b-24": "hi ga ra sha ra /",
    "K12acip-k_lha_sa-090-004:110b-25": "aa shu ha /",
    "K12acip-k_lha_sa-090-004:110b-26": "pra ga shi ni /",
    "K12acip-k_lha_sa-090-004:110b-27": "kun dga' bo /",
    "K12acip-k_lha_sa-090-004:110b-28": "sa bon gyi rtsa ba bcu dang sa bon gyi rtsa ba'i tshig bcu de bzhin gshegs pas gsungs pa yod do //",
    "K12acip-k_lha_sa-090-004:110b-29": "kun dga' bo /",
    "K12acip-k_lha_sa-090-004:110b-30": "tshig de dag de bzhin gshegs pas gsung bar 'gyur ba dang /",
    "K12acip-k_lha_sa-090-004:110b-31": "ston par 'gyur ba yang yod do //",
    "K12acip-k_lha_sa-090-004:110b-32": "de dag bstan pa 'di la zhugs pa'i mi rnams kyi khar brjod na /",
    "K12acip-k_lha_sa-090-004:110b-33": "gnod sbyin dang /",
    "K12acip-k_lha_sa-090-004:110b-34": "srin po rnams kyang bran bzhin du las byed par 'gyur ro //",
    "K12acip-k_lha_sa-090-004:110b-35": "bden pa dang bden pa'i tshig gis phyir mi ldog pa'i sa'i tshig bden pa rnams la 'jig rten gyi tshig gi mchog dang /",
    "K12acip-k_lha_sa-090-004:110b-36": "dge sbyong rnams kyi nang na dge sbyong skyid de ba zhes bya ba dang /",
    "K12acip-k_lha_sa-090-004:111a-0": "de bzhin gshegs pa dgra bcom pa yang dag par rdzogs pa'i sangs @111a *//",
    "K12acip-k_lha_sa-090-004:111a-1": "rgyas ni /",
    "K12acip-k_lha_sa-090-004:111a-2": "'jigs pa mi mnga' ba /",
    "K12acip-k_lha_sa-090-004:111a-3": "bag tsha ba mi mnga' ba ste /",
    "K12acip-k_lha_sa-090-004:111a-4": "mi skrag mi 'bros la /",
    "K12acip-k_lha_sa-090-004:111a-5": "'jigs pa med cing 'jigs pa dang 'jigs par byed pa spangs pa skyi bung zhes byed pa med pa'o //",
    "K12acip-k_lha_sa-090-004:111a-6": "zhes yang dag par smra bas smra ba ni /",
    "K12acip-k_lha_sa-090-004:111a-7": "dus su yang dag par smra bas smra ba yin te /",
    "K12acip-k_lha_sa-090-004:111a-8": "bden pa dang bden pa'i tshig des ming 'di zhes bya ba la bde legs su gyur cig /",
    "K12acip-k_lha_sa-090-004:111a-9": "bden pa dang bden pa'i tshig gang gis tshul khrims dang /",
    "K12acip-k_lha_sa-090-004:111a-10": "brtul zhugs dka' thub dang /",
    "K12acip-k_lha_sa-090-004:111a-11": "tshangs par spyod pa la gnas pa gang ci yang rung ba de dag gi nang na ni; 'phags pa dgyes pa'i tshul khrims mchog ces bya ste /",
    "K12acip-k_lha_sa-090-004:111a-12": "bden pa dang bden pa'i tshig des ming 'di zhes bya ba la bde legs su gyur cig /",
    "K12acip-k_lha_sa-090-004:111a-13": "gnas brtan rgyal po'i bu thu bo dang 'dra bar rab tu byung nas ring du lon pa tshangs par spyod pa /",
    "K12acip-k_lha_sa-090-004:111a-14": "mngon par spyod pa rnams kyi mchog 'di lta ste /",
    "K12acip-k_lha_sa-090-004:111a-15": "dge slong kun shes koo'u di n+ya dang /",
    "K12acip-k_lha_sa-090-004:111a-16": "'dod pa nyung ba dang /",
    "K12acip-k_lha_sa-090-004:111a-17": "sbyangs pa'i yon tan la gnas pa dang /",
    "K12acip-k_lha_sa-090-004:111a-18": "chog shes pa rnams kyi mchog 'od srung chen po dang /",
    "K12acip-k_lha_sa-090-004:111a-19": "shes rab che ba dang /",
    "K12acip-k_lha_sa-090-004:111a-20": "spobs pa che ba rnams kyi mchog sh'a ra dva ti'i bu dang /",
    "K12acip-k_lha_sa-090-004:111a-21": "rdzu 'phrul che ba dang /",
    "K12acip-k_lha_sa-090-004:111a-22": "mthu che ba rnams kyi mchog moo'u dgal gyi bu chen po dang /",
    "K12acip-k_lha_sa-090-004:111a-23": "lha'i mig dang ldan pa rnams kyi mchog ma 'gags pa dang /",
    "K12acip-k_lha_sa-090-004:111b-0": "mang du thos pa rnams @111b kyi mchog kun dga' bo dang /",
    "K12acip-k_lha_sa-090-004:111b-1": "'dul ba 'dzin pa rnams kyi mchog nye bar 'khor dang /",
    "K12acip-k_lha_sa-090-004:111b-2": "chos smra ba rnams kyi mchog byams ma'i bu gang po dang /",
    "K12acip-k_lha_sa-090-004:111b-3": "bslab pa la gus pa rnams kyi mchog sgra gcan zin dang /",
    "K12acip-k_lha_sa-090-004:111b-4": "mal cha dang stan bsgo ba rnams kyi mchog gyad bu nor dang /",
    "K12acip-k_lha_sa-090-004:111b-5": "seng+ge'i sgra sgrog pa rnams kyi mchog bha ra dhva dza bsod snyoms len dang /",
    "K12acip-k_lha_sa-090-004:111b-6": "khyim pa dad pa bskyed pa rnams kyi mchog nag po 'char ka dang /",
    "K12acip-k_lha_sa-090-004:111b-7": "lha dang mis mchod pa rnams kyi mchog legs mthong gi bden pa dang /",
    "K12acip-k_lha_sa-090-004:111b-8": "bden pa'i tshig des ming 'di zhes bya ba la bsrung bar bya'o; ;yongs su bskyab pa dang /",
    "K12acip-k_lha_sa-090-004:111b-9": "yongs su gzung ba dang /",
    "K12acip-k_lha_sa-090-004:111b-10": "zhi ba dang bde legs su 'gyur ba dang /",
    "K12acip-k_lha_sa-090-004:111b-11": "chad pa bzlog par bya'o //",
    "K12acip-k_lha_sa-090-004:111b-12": "rgyal po'am /",
    "K12acip-k_lha_sa-090-004:111b-13": "blon po'am /",
    "K12acip-k_lha_sa-090-004:111b-14": "chom rkun nam /",
    "K12acip-k_lha_sa-090-004:111b-15": "me'am chu'am; dgra'am /",
    "K12acip-k_lha_sa-090-004:111b-16": "mi mdza' ba'am /",
    "K12acip-k_lha_sa-090-004:111b-17": "lam du 'gro ba'am /",
    "K12acip-k_lha_sa-090-004:111b-18": "lam gol bar 'gro ba'am /",
    "K12acip-k_lha_sa-090-004:111b-19": "gnyid log pa'am /",
    "K12acip-k_lha_sa-090-004:111b-20": "ra ro ba'am /",
    "K12acip-k_lha_sa-090-004:111b-21": "bag med pa las bsrung bar bya'o //",
    "K12acip-k_lha_sa-090-004:111b-22": "bden pa dang bden pa'i tshig gang gis sems can rkang pa med pa'am /",
    "K12acip-k_lha_sa-090-004:111b-23": "rkang gnyis pa'am /",
    "K12acip-k_lha_sa-090-004:111b-24": "rkang bzhi pa'am /",
    "K12acip-k_lha_sa-090-004:111b-25": "rkang mang ngam /",
    "K12acip-k_lha_sa-090-004:111b-26": "gzugs can ma yin pa'am /",
    "K12acip-k_lha_sa-090-004:111b-27": "'du shes can nam /",
    "K12acip-k_lha_sa-090-004:111b-28": "'du shes can ma yin pa'am /",
    "K12acip-k_lha_sa-090-004:111b-29": "'du shes med 'du shes med min gyi sems can ji snyed yod pa de dag gi nang na ni /",
    "K12acip-k_lha_sa-090-004:111b-30": "de bzhin gshegs pa mchog ces bya ste /",
    "K12acip-k_lha_sa-090-004:112a-0": "bden pa dang bden pa'i @112a *//",
    "K12acip-k_lha_sa-090-004:112a-1": "tshig des ming 'di zhes bya ba la bsrung bar bya'o //",
    "K12acip-k_lha_sa-090-004:112a-2": "yongs su bskyab pa dang /",
    "K12acip-k_lha_sa-090-004:112a-3": "yongs su gzung ba dang /",
    "K12acip-k_lha_sa-090-004:112a-4": "zhi ba dang bde legs su 'gyur ba dang /",
    "K12acip-k_lha_sa-090-004:112a-5": "chad pa bzlog par bya'o //",
    "K12acip-k_lha_sa-090-004:112a-6": "bden pa dang bden pa'i tshig gang gis 'dus byas sam /",
    "K12acip-k_lha_sa-090-004:112a-7": "'dus ma byas kyi chos gang ji snyed yod pa de dag gi nang na ni /",
    "K12acip-k_lha_sa-090-004:112a-8": "'dod chags dang bral ba mchog ces bya ste; bden pa dang bden pa'i tshig des ming 'di zhes bya ba la bsrung bar bya'o //",
    "K12acip-k_lha_sa-090-004:112a-9": "yongs su bskyab pa dang /",
    "K12acip-k_lha_sa-090-004:112a-10": "yongs su gzung ba dang /",
    "K12acip-k_lha_sa-090-004:112a-11": "zhi ba dang bde legs su 'gyur ba dang /",
    "K12acip-k_lha_sa-090-004:112a-12": "chad pa bzlog par bya'o //",
    "K12acip-k_lha_sa-090-004:112a-13": "bden pa dang bden pa'i tshig gang gis tshogs sam /",
    "K12acip-k_lha_sa-090-004:112a-14": "'dus pa'am /",
    "K12acip-k_lha_sa-090-004:112a-15": "mang po'am /",
    "K12acip-k_lha_sa-090-004:112a-16": "'khor ji snyed cig yod pa de dag gi nang na ni /",
    "K12acip-k_lha_sa-090-004:112a-17": "de bzhin gshegs pa'i nyan thos kyi dge 'dun mchog ces bya ste /",
    "K12acip-k_lha_sa-090-004:112a-18": "bden pa dang bden pa'i tshig des rgyal khams sam /",
    "K12acip-k_lha_sa-090-004:112a-19": "yul 'khor ram /",
    "K12acip-k_lha_sa-090-004:112a-20": "grong ngam /",
    "K12acip-k_lha_sa-090-004:112a-21": "grong rdal lam /",
    "K12acip-k_lha_sa-090-004:112a-22": "grong khyer ram /",
    "K12acip-k_lha_sa-090-004:112a-23": "khyim mam /",
    "K12acip-k_lha_sa-090-004:112a-24": "gnas sam /",
    "K12acip-k_lha_sa-090-004:112a-25": "zhing ngam /",
    "K12acip-k_lha_sa-090-004:112a-26": "nad pa 'di la bsrung bar bya'o //",
    "K12acip-k_lha_sa-090-004:112a-27": "yongs su bskyab pa dang /",
    "K12acip-k_lha_sa-090-004:112a-28": "yongs su gzung ba dang /",
    "K12acip-k_lha_sa-090-004:112a-29": "zhi ba dang bde legs su 'gyur ba dang /",
    "K12acip-k_lha_sa-090-004:112a-30": "mtshams gcad par bya'o //",
    "K12acip-k_lha_sa-090-004:112a-31": "'byung po thams cad bzlog par bya'o //",
    "K12acip-k_lha_sa-090-004:112a-32": "gzi byin 'phrog pa rnams bzlog par bya'o //",
    "K12acip-k_lha_sa-090-004:112b-0": "bden pa dang bden pa'i tshig gang gis bcom @112b ldan 'das de bzhin gshegs pa dgra bcom pa yang dag par rdzogs pa'i sangs rgyas ngas 'dod chags dang /",
    "K12acip-k_lha_sa-090-004:112b-1": "zhe sdang dang /",
    "K12acip-k_lha_sa-090-004:112b-2": "gti mug zad par bya ba'i phyir chos kyi phung po brgyad khri bzhi stong bstan pa dang /",
    "K12acip-k_lha_sa-090-004:112b-3": "bshad pa dang /",
    "K12acip-k_lha_sa-090-004:112b-4": "brjod pa'i bden pa dang bden pa'i tshig des ming 'di zhes bya ba'i nad bzhi brgya rtsa bzhi zad par gyur cig /",
    "K12acip-k_lha_sa-090-004:112b-5": "med par gyur cig /",
    "K12acip-k_lha_sa-090-004:112b-6": "zhi bar gyur cig /",
    "K12acip-k_lha_sa-090-004:112b-7": "rab tu zhi bar gyur cig /",
    "K12acip-k_lha_sa-090-004:112b-8": "bcom ldan 'das kyis de skad ces bka' stsal nas tshe dang ldan pa kun dga' bo dang /",
    "K12acip-k_lha_sa-090-004:112b-9": "mi mjed kyi bdag po tshangs pa dang /",
    "K12acip-k_lha_sa-090-004:112b-10": "lha dang /",
    "K12acip-k_lha_sa-090-004:112b-11": "mi dang /",
    "K12acip-k_lha_sa-090-004:112b-12": "lha ma yin dang /",
    "K12acip-k_lha_sa-090-004:112b-13": "dri zar bcas pa'i 'jig rten yid rangs te bcom ldan 'das kyis gsungs pa la mngon par bstod do //",
    "K12acip-k_lha_sa-090-004:112b-14": "gsang sngags chen mo rjes su 'dzin pa'i mdo rdzogs so ////",
    "K12acip-k_lha_sa-090-004:112b-15": "pandi ta sh'i lendra bo dhi dang /",
    "K12acip-k_lha_sa-090-004:112b-16": "dzny'a na siddhi dang /",
    "K12acip-k_lha_sa-090-004:112b-17": "sh'akya pra bha dang /",
    "K12acip-k_lha_sa-090-004:112b-18": "zhu chen gyi lo ts'a ba bande ye shes sdes bsgyur cing zhus te skad gsar bcad kyis bcos nas gtan la phab pa'o ////"
}