{
    "T02TD2526E:168b-0": "@168b # // rgya gar skad du /",
    "T02TD2526E:168b-1": "shr'i m'a nu dar r'a ma mandala no pi ka /",
    "T02TD2526E:168b-2": "bod skad du /",
    "T02TD2526E:168b-3": "dpal ldan rgya che ba zhes bya ba'i dkyil 'khor gyi chog / dpal rdo rje chos la phyag 'tshal lo //",
    "T02TD2526E:168b-4": "gru bzhi rdo rje 'chang chen sa //",
    "T02TD2526E:168b-5": "gsang sngags lnga yis bsdus pa yis //",
    "T02TD2526E:168b-6": "rdo rje theg pa thob byed pas //",
    "T02TD2526E:168b-7": "theg pa de la bdag phyag 'tshal //",
    "T02TD2526E:168b-8": "brgya rtsa bcu yi rnam pa yis //",
    "T02TD2526E:168b-9": "ting nge 'dzin gyis yongs bskor zhing //",
    "T02TD2526E:168b-10": "de bzhin gshegs dang rdo rje che //",
    "T02TD2526E:168b-11": "rin chen padma sogs kyis brgyan //",
    "T02TD2526E:168b-12": "sa mchog bcu gsum pa nyid du //",
    "T02TD2526E:168b-13": "sangs rgyas thams cad kyis bstan pa //",
    "T02TD2526E:168b-14": "gnyis su med pa'i mtshan nyid can //",
    "T02TD2526E:168b-15": "de la bdag ni spyi bos 'dud //",
    "T02TD2526E:168b-16": "bde gshegs kun la phyag 'tshal te //",
    "T02TD2526E:168b-17": "rdo rje slob dpon slob ma yi //",
    "T02TD2526E:168b-18": "dngos grub kun byed rab bsngags pa //",
    "T02TD2526E:168b-19": "dkyil 'khor chog bshad par bya //",
    "T02TD2526E:168b-20": "de la dang po rdo rje 'chang chen po slob dpon sangs rgyas kyi cha lugs 'dzin par gyur pas bsam gtan dang rjes su mthun par ri phug gam chu bo'am rdzing bu la sogs pa'i gnas su gnas nas /",
    "T02TD2526E:169a-0": "grogs bzang pa @169a * //",
    "T02TD2526E:169a-1": "dang ldan pas sngon du bsnyen pa byas te /",
    "T02TD2526E:169a-2": "kun du bzang po'i sbyin sreg gi cho ga'i tshul gyis bgegs thams cad gzhom par bya ba dang /",
    "T02TD2526E:169a-3": "phyogs thams cad bcings nas dkyil 'khor gyi sa'i nam mkha' bcing bar byas la /",
    "T02TD2526E:169a-4": "phyogs bcu na mthar thug pa med pa'i de bzhin gshegs pa rnams la dmigs la mchod pa nyi shu bya zhing sngom pa gzung ba byas la /",
    "T02TD2526E:169a-5": "rdo rje lta bu'i sgrub thabs kyi chogs bdag nyid bsgrub par byas la /",
    "T02TD2526E:169a-6": "rang gi snying gar rdo rje padma bsams la /",
    "T02TD2526E:169a-7": "rdo rje dbyings kyi dkyil 'khor chen po nam mkha' dang mnyam par sbyor bas rdo rje la bzhugs te gcig tu gyur pa rang rgyal bskyed par bya'o //",
    "T02TD2526E:169a-8": "badzra dh'a tu ra ham sa ham zhes brjod pa ji srid mngon du mthong bar gyur pa de srid du bsgom par bya'o //",
    "T02TD2526E:169a-9": "de ltar rdo rje dbyings kyi dkyil 'khor chen po grub par gyur pa'i phyag rgya ni 'di rnams kyis bya ste /",
    "T02TD2526E:169a-10": "aom sarba ta th'a ga ta mushti ham /",
    "T02TD2526E:169a-11": "aom badzra satva mushti aa /",
    "T02TD2526E:169a-12": "aom badzra ratna mushti tr'am /",
    "T02TD2526E:169a-13": "aom badzra dharma mushti kham /",
    "T02TD2526E:169a-14": "aom badzra karma mushti ham /",
    "T02TD2526E:169a-15": "bsgom par mi nus pa ni rnam par snang mdzad la sogs pa tshig tsam gyis dmigs pa la lta sum cu rtsa bdun gyi snying po re re zhing 'bum bzlas te /",
    "T02TD2526E:169a-16": "de lta bus kyang dkyil 'khor chen po 'grub par 'gyur ro //",
    "T02TD2526E:169a-17": "de nas gzungs kyi dkyil 'khor chen po sgrub pas ni gsang ba'i phyag rgya bcings nas gzungs kyi dkyil 'khor du 'gyur ro //",
    "T02TD2526E:169a-18": "de rnams kyi phyag rgya ni 'di yin te /",
    "T02TD2526E:169a-19": "snying po dang sngags dang phyag rgya dang sngags dang rig par bshad pa dkyil 'khor dang bcas par gzugs brnyan gyi dkyil 'khor gyi phyag rgya de'i nang na chud par bsams la /",
    "T02TD2526E:169a-20": "so so'i rig sngags 'bum ma ma khri bzla ba'am /",
    "T02TD2526E:169a-21": "ji srid gzungs kyi dkyil 'khor grub pa de srid du bsgom par bya'o ;",
    "T02TD2526E:169a-22": "/ de la de rnams kyi phyag rgya ni 'di yin te /",
    "T02TD2526E:169a-23": "rdo rje bcing ba dam bcas te //",
    "T02TD2526E:169a-24": "gung mo myu gu bzhin du gshib //",
    "T02TD2526E:169a-25": "mthe'u chung dang mdzub mo bsgrengs //",
    "T02TD2526E:169a-26": "dam tshig mchog gi dam tshig go //",
    "T02TD2526E:169a-27": "de ltar gzungs kyi dkyil 'khor bsgrubs nas /",
    "T02TD2526E:169b-0": "ye shes kyi dkyil 'khor bsgrub @169b par bya ste /",
    "T02TD2526E:169b-1": "rdo rje phra mo'i sbyor ba yis //",
    "T02TD2526E:169b-2": "shin tu mnyam gzhag bsgoms nas ni //",
    "T02TD2526E:169b-3": "dkyil 'khor rdo rje phra mo dang //",
    "T02TD2526E:169b-4": "ting de 'dzin ni dbang bsgyur ba'o //",
    "T02TD2526E:169b-5": "de nas las kyi dkyil 'khor bsgrub par bya ste /",
    "T02TD2526E:169b-6": "rdo rje khu tshur gnyis bcings nas //",
    "T02TD2526E:169b-7": "de yis rdo rje brtan par bzung //",
    "T02TD2526E:169b-8": "mthe bong mthe'u chung bcings pa ni //",
    "T02TD2526E:169b-9": "rdo rje las mchog dkyil 'khor ro //",
    "T02TD2526E:169b-10": "de ltar byas nas dkyil 'khor bri bar bya ste /",
    "T02TD2526E:169b-11": "de la rgyal pos ni khru brgya'am khru lnga bcu pa bya'o //",
    "T02TD2526E:169b-12": "blon po'am blon po chen pos ni khru lnga bcu pa'am nyi shu rtsa lnga pa'o //",
    "T02TD2526E:169b-13": "chod dpon nam ded dpon gyis ni khru nyi shu rtsa lnga pa'am de'i phyed do //",
    "T02TD2526E:169b-14": "sgrub pa pos ni khru bcu gnyis pa'am khru drug pa'o //",
    "T02TD2526E:169b-15": "de las chung bar ni mi bya'o //",
    "T02TD2526E:169b-16": "de nas sa gzhi yongs su gzung bar bya ste /",
    "T02TD2526E:169b-17": "gtsug lag khang dang grong rdal dang //",
    "T02TD2526E:169b-18": "kun dga' grong ngam grong khyer ni //",
    "T02TD2526E:169b-19": "gang zhig shar dang byang du lta //",
    "T02TD2526E:169b-20": "lho dang nub tu ma yin no ;",
    "T02TD2526E:169b-21": "/ shis shing sngon ni yongs brten pa'i //",
    "T02TD2526E:169b-22": "sa ni mkhas pas bgrod par bya //",
    "T02TD2526E:169b-23": "yang na yid ni dga' gyur pa //",
    "T02TD2526E:169b-24": "gang yin der ni brtsam par bya //",
    "T02TD2526E:169b-25": "der sa gzhi'i dbus su yi ge ham gis zhi ba'i sbyin sreg bya'o //",
    "T02TD2526E:169b-26": "de nas sa gzhi yongs su gzung bar bya ste /",
    "T02TD2526E:169b-27": "rdo dang bong ba shing rul pa la sogs pa bsal bar byas nas /",
    "T02TD2526E:169b-28": "chu'i dri zhim pos yongs su dgang ngo //",
    "T02TD2526E:169b-29": "de nas legs par bcags te shar dang byang du gzhol ba /",
    "T02TD2526E:169b-30": "khang pa brtsegs ma'i nang du chud pa /",
    "T02TD2526E:169b-31": "phyogs bzhi nas rta babs kyi phyi rol du shing gi dral sgos bskor cing shing dral sgo pa zhis nye bar mdzes par byas pas dkyil 'khor gyis gzhi lhag par mdzes par byas pa gyur te /",
    "T02TD2526E:169b-32": "sa yongs su gzung ba'i cho ga'o //",
    "T02TD2526E:169b-33": "der sa'i dbus su sems dpa'i skyil mo krung gi gnas pas 'dug la /",
    "T02TD2526E:169b-34": "bsam gtan bzhi'i rim bzhin dmigs nas 'og min gyi gnas su 'dug ste /",
    "T02TD2526E:169b-35": "mi g-yo ba'i ting nge 'dzin la dmigs te /",
    "T02TD2526E:169b-36": "ting nge 'dzin de las langs nas /",
    "T02TD2526E:170a-0": "sems so sor rtog pa la sogs pa'i rim gyis rnam par sangs rgyas nas ri'i rgyal po ri rab kyi steng du rdo rje rtse mo khang pa brtsegs pa nas rnam par snang mdzad la sogs pa'i de bzhin gshegs pa lnga @170a * //",
    "T02TD2526E:170a-1": "rnams bsgom par bya ste /",
    "T02TD2526E:170a-2": "'di ni dang por sbyor ba'i ting nge 'dzin no //",
    "T02TD2526E:170a-3": "de nas rnam par snang mdzad du bdag nyid bsgoms la rdo rje sems dpa' la sogs pa bskyed de rdo rje bsdu ba byas nas rang gi snying gar gnas pa'i rdo rje sems dpa' la mtshan brgya rtsa brgyad kyis bstod par bsgom pa ni /",
    "T02TD2526E:170a-4": "dkyil 'khor gyi rgyal po'i ting nge 'dzin to //",
    "T02TD2526E:170a-5": "de nas ri'i rgyal po ri rab kyi steng nas babs te dkyil 'khor sa gzhi'i dbus su las rgyal mchog gi ting nge 'dzin bsgom par bya ste /",
    "T02TD2526E:170a-6": "bskyed pa'i rim pas 'dug nas rnam par snang mdzad la sogs pa'i gnas su rdo rje sems dpa' bsgoms la /",
    "T02TD2526E:170a-7": "de'i sngags dang phyag rgya lan cig byin gyis brlab pa byas la /",
    "T02TD2526E:170a-8": "de nyid kyi phyag rgyas dkyil 'khor de'i steng du nam mkha' la bsgom mo //",
    "T02TD2526E:170a-9": "kun du rnam par bltas nas ni //",
    "T02TD2526E:170a-10": "rdo rje sems dpa' zhes brjod nas //",
    "T02TD2526E:170a-11": "bsgyings pa'i tshul gyis yongs su bskor //",
    "T02TD2526E:170a-12": "de nas /",
    "T02TD2526E:170a-13": "sems dpa' chen po bcu drug gi //",
    "T02TD2526E:170a-14": "sngags kyis btab pa'i thig skud ni //",
    "T02TD2526E:170a-15": "sar pa las ni bkal nas ni //",
    "T02TD2526E:170a-16": "tshad dang mthun par mdzes pa yis //",
    "T02TD2526E:170a-17": "thig gi mkhas pas ci nus kyis //",
    "T02TD2526E:170a-18": "dkyil 'khor gyi ni thig gdab bo //",
    "T02TD2526E:170a-19": "de nas thig gi phyag rgya dang sngags ni 'di yin te /",
    "T02TD2526E:170a-20": "rdo rje phyag rgyas thig bzung nas //",
    "T02TD2526E:170a-21": "dang por dkyil 'khor thig gdab bo //",
    "T02TD2526E:170a-22": "byi nas thig bzung bya ba ni //",
    "T02TD2526E:170a-23": "ji lta bas ni thig gdab bo //",
    "T02TD2526E:170a-24": "sngags ni /",
    "T02TD2526E:170a-25": "aom badzra sa ma ya s'u tra ma ti kra ma h'um /",
    "T02TD2526E:170a-26": "de nas shar du mngon par phyogs la thig brkyang la slob ma nub tu lta bas thig bri ba dang /",
    "T02TD2526E:170a-27": "slob dpon lho phyogs su mngon par phyogs nas brkyang la /",
    "T02TD2526E:170a-28": "slob ma byang phyogs su mngon par phyogs la bre bar bya'o //",
    "T02TD2526E:170a-29": "de yang /",
    "T02TD2526E:170a-30": "phyogs kun mnyam par byas nas ni //",
    "T02TD2526E:170a-31": "mkhas pas dkyil 'khor thig gdab ste //",
    "T02TD2526E:170a-32": "shar dang nub dang byang dang lho //",
    "T02TD2526E:170a-33": "phyogs bzhi'i thig gi dkyil 'khor brgyad //",
    "T02TD2526E:170a-34": "ces lung las gsungs pa'o //",
    "T02TD2526E:170a-35": "de bzhin du nang gi dkyil 'khor la ni cha brgyad du brtag go //",
    "T02TD2526E:170a-36": "de nas chog 'di yis ni //",
    "T02TD2526E:170b-0": "kun nas zur bzhi legs @170b par byas //",
    "T02TD2526E:170b-1": "phyogs bzhir yongs su bskor nas ni //",
    "T02TD2526E:170b-2": "sngags shes pas ni gnas bya ba //",
    "T02TD2526E:170b-3": "dbus kyi gnas ni spangs nas su //",
    "T02TD2526E:170b-4": "me yi phyogs su gnas nas ni //",
    "T02TD2526E:170b-5": "sngags pas sngags phyogs shes pa yis //",
    "T02TD2526E:170b-6": "snga ma bzhin du srad bu bre //",
    "T02TD2526E:170b-7": "de nas cho ga shes pa yis //",
    "T02TD2526E:170b-8": "dbang ldan phyogs su legs par bya //",
    "T02TD2526E:170b-9": "der ni nub tu mngon phyogs nas //",
    "T02TD2526E:170b-10": "byang phyogs su ni bre bar bya //",
    "T02TD2526E:170b-11": "de nas de ni dbang ldan mchog / yang ni rlung gi phyogs su gnas //",
    "T02TD2526E:170b-12": "lho yo phyogs su mngon phyogs pas //",
    "T02TD2526E:170b-13": "nub kyi phyogs su bre bar bya //",
    "T02TD2526E:170b-14": "gnas de yongs su spangs nas ni //",
    "T02TD2526E:170b-15": "bden bral gyi ni phyogs song ni //",
    "T02TD2526E:170b-16": "de nas ji srid nub phyogs kyi //",
    "T02TD2526E:170b-17": "spyod yul bar du bre bar bya //",
    "T02TD2526E:170b-18": "zhes 'khor lo mchog la sogs pas bsrung ba yin no //",
    "T02TD2526E:170b-19": "gru bzhir bgyi zhing sgo bzhi dang //",
    "T02TD2526E:170b-20": "rta babs bzhis ni mdzes bgyis la //",
    "T02TD2526E:170b-21": "thig bzhi dang ni /",
    "T02TD2526E:170b-22": "ldan gyur pa //",
    "T02TD2526E:170b-23": "dar dang me tog phreng bas brgyan //",
    "T02TD2526E:170b-24": "gru bzhi phyogs ni thams cad dang //",
    "T02TD2526E:170b-25": "sgo khyud kyi ni nang rnams su //",
    "T02TD2526E:170b-26": "rdo rje rin chen sbras par ni //",
    "T02TD2526E:170b-27": "dkyil 'khor phyi rim thig gdab bo //",
    "T02TD2526E:170b-28": "dkyil 'khor phyi rim gyi nang du //",
    "T02TD2526E:170b-29": "byang chub sems dpa' thams cad dang /",
    "T02TD2526E:170b-30": "ldan par 'khor lo bre bar bya'o //",
    "T02TD2526E:170b-31": "'khor lo de'i nang du rdo rje'i thig gis yongs su bskor bar bya'o //",
    "T02TD2526E:170b-32": "sgo ni /",
    "T02TD2526E:170b-33": "zur bzhi pa la sgo bzhi ste //",
    "T02TD2526E:170b-34": "sgo ni 'khor lo'i brgyad cha la //",
    "T02TD2526E:170b-35": "de bzhin gshegs pa thams cad kyis //",
    "T02TD2526E:170b-36": "rten cing 'brel pa sngags pa yin //",
    "T02TD2526E:170b-37": "nor bu chen po'i rin po ches so sor spras pa'i dril bu kha dog sna tshogs pas btags pa'i rlung gis bskyod pa dar dang //",
    "T02TD2526E:170b-38": "'phan dang /",
    "T02TD2526E:170b-39": "me tog dang phreng ba dang dra ba dang /",
    "T02TD2526E:170b-40": "dra ba phyed pa dang /",
    "T02TD2526E:170b-41": "zla bas nye bar mdzes par byas pa'i khyams kyis bskor ba'i dkyil 'khor kun du bres pa la ;",
    "T02TD2526E:170b-42": "de'i rim pa'i nang du zhugs la 'khor lo 'dra ba'i thig gis yongs su bskor bar bya'o //",
    "T02TD2526E:170b-43": "ka ba brgyad kyis mdzes byas pa //",
    "T02TD2526E:170b-44": "rdo rje ka ba'i nang logs su //",
    "T02TD2526E:170b-45": "zla ba'i dkyil 'khor lngas brgyan la //",
    "T02TD2526E:170b-46": "dbus kyi dkyil 'khor dbus su ni //",
    "T02TD2526E:171a-0": "sangs rgyas kyi ni @171a * //",
    "T02TD2526E:171a-1": "gzugs bzhag cing //",
    "T02TD2526E:171a-2": "sangs rgyas kun gyi phyogs kun gyi //",
    "T02TD2526E:171a-3": "dkyil 'khor rnams kyi dbus rnams su //",
    "T02TD2526E:171a-4": "rim bzhin du ni dam tshig mchog / bzhi po legs par gzhag par bya //",
    "T02TD2526E:171a-5": "dkyil 'khor bzhi po de dag tu //",
    "T02TD2526E:171a-6": "rdo rje gom pas song nas su //",
    "T02TD2526E:171a-7": "mi g-yo ba yi dkyil 'khor du //",
    "T02TD2526E:171a-8": "rdo rje 'dzin sogs bcas par gzhag / rin chen 'byung ldan dkyil 'khor du //",
    "T02TD2526E:171a-9": "rdo rje snying sogs rdzogs par gzhag / tshe dpag med pa'i dkyil 'khor du //",
    "T02TD2526E:171a-10": "rdo rje spyan sogs rdzogs par gzhag / gdon mi za ba'i dkyil 'khor du //",
    "T02TD2526E:171a-11": "rdo rje rgya gram la sogs gzhag /'khor lo yi ni nang logs su //",
    "T02TD2526E:171a-12": "rdo rje lha mo rnams kyang gzhag / dkyil 'khor phyi yi grva rnams su //",
    "T02TD2526E:171a-13": "sangs rgyas mchod pa rnams kyang gzhag / sgo rnams kun gyi nang du ni //",
    "T02TD2526E:171a-14": "sgo srung bzhi yang gzhag par bya //",
    "T02TD2526E:171a-15": "dkyil 'khor phyi rim phyogs su ni //",
    "T02TD2526E:171a-16": "sems dpa' chen po rnams kyang gzhag /'jug gam phyi rol 'byung ba na //",
    "T02TD2526E:171a-17": "ri mo'am rdo rje srad bu dag / yid kyis brdeg pa byas na ni //",
    "T02TD2526E:171a-18": "de ni dam tshig nyams mi 'gyur //",
    "T02TD2526E:171a-19": "aom badzra be g'a kra ma h'um /",
    "T02TD2526E:171a-20": "de la rgyal po'i ni rin po che lnga'i phye mas dkyil 'khor bri'o //",
    "T02TD2526E:171a-21": "blon po chen po dang mdun blon gyis ni rin po che'i phye ma dang bsres pa'am /",
    "T02TD2526E:171a-22": "'bras s'a lu'i phye mas so //",
    "T02TD2526E:171a-23": "ded dpon la sogs pa ni 'bras btags pa'i phye mas so //",
    "T02TD2526E:171a-24": "sgrub pa pos ni 'bras kyi phye ma nyid bsngags pa yin no //",
    "T02TD2526E:171a-25": "gur gum la sogs pa'i phye ma dri zhim po'i khu bas sam tshon lngas btso'o //",
    "T02TD2526E:171a-26": "de nas dang por ni sngon po dgye'o //",
    "T02TD2526E:171a-27": "de nas ni gser dang padma r'a ga dang ma rgad dang mu tig dgye ste /",
    "T02TD2526E:171a-28": "de yang /",
    "T02TD2526E:171a-29": "sngon po thog mar gtang bar bya //",
    "T02TD2526E:171a-30": "de nas ser po gtang bar bya //",
    "T02TD2526E:171a-31": "de yi 'og tu dmar po ste //",
    "T02TD2526E:171a-32": "de yi 'og tu ljang gu gtang //",
    "T02TD2526E:171a-33": "kun gyi nang rol dkar po ste //",
    "T02TD2526E:171a-34": "tshon gyi cho ga de ltar bshad //",
    "T02TD2526E:171a-35": "yang na /",
    "T02TD2526E:171a-36": "yung ba dang rgya skyegs dang /",
    "T02TD2526E:171a-37": "rnams mchog ste /",
    "T02TD2526E:171a-38": "tshon ni bzhi pos btso bar bya //",
    "T02TD2526E:171a-39": "lnga la dkar po'i rang bzhin ste /",
    "T02TD2526E:171a-40": "mnyam pas kun du 'grub par 'gyur //",
    "T02TD2526E:171a-41": "de la tshon bzlas pa'i phyag rgya dang sngags ni 'di yin te /",
    "T02TD2526E:171b-0": "rdo rje @171b khu tshur gnyis las ni //",
    "T02TD2526E:171b-1": "mdzub mo gnyis ni legs sbyar ba //",
    "T02TD2526E:171b-2": "byas nas tshon rtsi thams cad ni //",
    "T02TD2526E:171b-3": "'bar ba'i lta bas dgug par bya //",
    "T02TD2526E:171b-4": "aom badzra tsi tra sa ma ya h'um /",
    "T02TD2526E:171b-5": "tshon la yang sems dpa' chen po bcu drug gzhag par bya'o //",
    "T02TD2526E:171b-6": "kun du bzang po'i sbyin sreg gi skabs su 'jug pa'i cho ga dam tshig mchog gi phyag rgya nas brtsams te /",
    "T02TD2526E:171b-7": "sems dpa'i rdo rje lcags kyu'i nang du bshad pas 'dir ma smras so //",
    "T02TD2526E:171b-8": "de yi sangs rgyas thams cad ni //",
    "T02TD2526E:171b-9": "rdo rje sems dpa' la sogs pas //",
    "T02TD2526E:171b-10": "dkyil 'khor thams cad gang ba rnams //",
    "T02TD2526E:171b-11": "dkyil 'khor rnams su 'dus par 'gyur //",
    "T02TD2526E:171b-12": "de nas rdo rje sems dpa' yi //",
    "T02TD2526E:171b-13": "phyag rgya chen po sgom byed cing //",
    "T02TD2526E:171b-14": "ming brgya rtsa brgyad dam pa yi //",
    "T02TD2526E:171b-15": "cung zad rab tu brjod par bgyi //",
    "T02TD2526E:171b-16": "de nas 'dus pa dgyes pa nas //",
    "T02TD2526E:171b-17": "de bzhin gshegs rnams brtan par 'gyur //",
    "T02TD2526E:171b-18": "rdo rje sems dpa' rab 'grub pa //",
    "T02TD2526E:171b-19": "grub pa nyid du nye bar gnas //",
    "T02TD2526E:171b-20": "de nas phyag rgya dang sngags 'dis sgo dbye bar bya ste /",
    "T02TD2526E:171b-21": "rdo rje khu tshur gnyis las ni //",
    "T02TD2526E:171b-22": "mdzub gnyis dam sbyar gan rkyal gzhag / shin tu khros pas rnam dbye ba //",
    "T02TD2526E:171b-23": "sgo dbye ba yi mchog yin no //",
    "T02TD2526E:171b-24": "de nas rdo rje slob dpon ni //",
    "T02TD2526E:171b-25": "mnyam bzhag dbus su gnas gyur pa //",
    "T02TD2526E:171b-26": "yid kyis dbye bar bya ba nyid //",
    "T02TD2526E:171b-27": "rdo rje'i sgo ni bzhi pa'o //",
    "T02TD2526E:171b-28": "de la sgo dbye ba'i sngags ni 'di yin te /",
    "T02TD2526E:171b-29": "aom badzra audgha ta ya sa ma ya bra be sha ya h'um /",
    "T02TD2526E:171b-30": "de nas sgo rnams thams cad du //",
    "T02TD2526E:171b-31": "lcags kyu la sogs pa bgyis nas //",
    "T02TD2526E:171b-32": "las chen mchog gi phyag rgya yis//",
    "T02TD2526E:171b-33": "dam tshig rnams ni gzhag par bgyi //",
    "T02TD2526E:171b-34": "rdo rje lta bur bsgrub pa'i cho gas rnam par snang mdzad la sogs pa /",
    "T02TD2526E:171b-35": "phyag rgya chen po legs par bsgrub nas las kyi phyag rgya gzhag par bya ste /",
    "T02TD2526E:171b-36": "dam tshig mchog gi phyag rgyas dang //",
    "T02TD2526E:171b-37": "sems dpa' rdo rje la sogs pa de ltar sems dpa' chen po sgrub pa dza: h'um bam ho:/",
    "T02TD2526E:171b-38": "zhes brjod cing /",
    "T02TD2526E:171b-39": "de nas sangs rgyas la sogs pa //",
    "T02TD2526E:171b-40": "sems dpa' chen po kun bsdu pa //",
    "T02TD2526E:171b-41": "spyan drangs nas ni rab tu gzhug / bcings nas de yi dbang du 'gyur //",
    "T02TD2526E:171b-42": "de nas mchod pa bya ste /",
    "T02TD2526E:172a-0": "gal te rgyal po nor che ba yin na @172a * //",
    "T02TD2526E:172a-1": "des rin po che sna bdun gyi rgyu las byung ba'i bum pa brgya'am /",
    "T02TD2526E:172a-2": "nyi shu'am rtsa lnga'am /",
    "T02TD2526E:172a-3": "bcu drug gam /",
    "T02TD2526E:172a-4": "brgyad dam /",
    "T02TD2526E:172a-5": "lnga'am /",
    "T02TD2526E:172a-6": "tha na rin po che las byas pa'i bum pa gcig byas la /",
    "T02TD2526E:172a-7": "lhag ma dag ni zangs dang sa dag las bya'o //",
    "T02TD2526E:172a-8": "blon po la sogs pa rnams kyis ni longs spyod dang rjes su 'tsham par bya'o //",
    "T02TD2526E:172a-9": "de la bum pa'i mtshan nyid ni mchu 'phyang ba mgrin pa ring ba lto ba che ba mgrin pa ras kyis dkris pa kha 'bras bus bkang ba /",
    "T02TD2526E:172a-10": "rin po che dang sman dang /",
    "T02TD2526E:172a-11": "'bru dang /",
    "T02TD2526E:172a-12": "spos chus yongs su gang ba byas nas gsang sngags kyi bsnyen pa bya'o //",
    "T02TD2526E:172a-13": "de la gsang sngags ni 'di yin te /",
    "T02TD2526E:172a-14": "aom badzrod ka h'um /",
    "T02TD2526E:172a-15": "rnam par rgyal ba'i bum pa ni rdo rje byin gyis brlab pa'i me tog gi yal gas bzlas brjod stong byas la /",
    "T02TD2526E:172a-16": "bdag po'i gnas su gzhag go //",
    "T02TD2526E:172a-17": "bum pa gzhan rnams ni bzlas brjod brgya byas la /",
    "T02TD2526E:172a-18": "sgo dang mtshams la sogs pa brgyad du gzhag par bya'o //",
    "T02TD2526E:172a-19": "gdugs dang rgyal mtshan dang ba dan dag ni 'bum tsam bya ste /",
    "T02TD2526E:172a-20": "stong las nyung bar mi bya'o //",
    "T02TD2526E:172a-21": "spos la sogs pa phyi'i mchod pa rnams la ni sngar rang gis mngon par gdab par bya'o //",
    "T02TD2526E:172a-22": "mar me'i sdod bu dang spos khang dang /",
    "T02TD2526E:172a-23": "mal stan la sogs pa ni 'bum las lhag par 'bul te /",
    "T02TD2526E:172a-24": "stong las nyung bar mi bya'o //",
    "T02TD2526E:172a-25": "blon po la sogs pas ni 'byor pa dang rjes su mthun par 'bul bar bya'o //",
    "T02TD2526E:172a-26": "rta dang glang po dang ba lang gi tshogs shin tu brtags ba rnams kyang 'bul bar bya'o //",
    "T02TD2526E:172a-27": "rta babs dril bu la sogs pa dang ldan pa ji snyed pa las kyang bya'o //",
    "T02TD2526E:172a-28": "de nas bdag nyid chen po rnams //",
    "T02TD2526E:172a-29": "gsang ba'i mchod pas mnyes bgyis la //",
    "T02TD2526E:172a-30": "sems can don kun 'grub pa'i phyir //",
    "T02TD2526E:172a-31": "thams cad mdzod ces gsol ba gdab //",
    "T02TD2526E:172a-32": "gsol ba btab nas phyi rol du //",
    "T02TD2526E:172a-33": "rdo rje rtse mo'i rgyud kyi sngags kyis phyi rol tu gtor ma byin la /",
    "T02TD2526E:172a-34": "nye reg byas la nang du zhugs te cho ga lhag pa dang ma tshang ba rnams nye bar zhi bar bya ba'i phyir zhi ba'i sbyin sreg byas nas /",
    "T02TD2526E:172a-35": "phyag rgya dang phyag rgya'i lan dang slob ma dang lhan cig tu dkyil 'khor bstan par bya'o //",
    "T02TD2526E:172b-0": "phyag rgya ni @172b 'di yin te /",
    "T02TD2526E:172b-1": "gang gi tshe rdo rje sems dpa' ston pa na /",
    "T02TD2526E:172b-2": "slob mas kyang rdo rje khu tshur nye bar bstan par bya'o //",
    "T02TD2526E:172b-3": "gal te rgyal po ston pa na /",
    "T02TD2526E:172b-4": "rdo rje gnod sbyin nye bar bstan par bya'o //",
    "T02TD2526E:172b-5": "gang gis rdo rje chags pa ston pa na rdo rje bsrung ba nye bar bstan par bya'o //",
    "T02TD2526E:172b-6": "rdo rje gnod sbyin ston pa na rdo rje las nye bar bstan par bya'o //",
    "T02TD2526E:172b-7": "phyag rgya rang gi gnas su bkrol la thal mo mnyam pas mnyes par bya'o //",
    "T02TD2526E:172b-8": "gang gi tshe rdo rje smra ba ston pa na rdo rje rin chen nye bar bstan par bya'o //",
    "T02TD2526E:172b-9": "gang gi tshe rdo rje 'khor lo ston pa na rdo rje gzi brjid nye bar bstan par bya'o ;",
    "T02TD2526E:172b-10": "/ gang gi tshe rdo rje rnon po ston pa na rdo rje rgyal mtshan nye bar bstan par bya'o //",
    "T02TD2526E:172b-11": "gang gi tshe rdo rje chos ston pa na rdo rje bzhad pa nye bar bstan par bya ste /",
    "T02TD2526E:172b-12": "phyag rgya bkrol zhing rang bzhin gyi gnas su thal mo nges par bcings te /",
    "T02TD2526E:172b-13": "de ltar byas pas ni dkyil 'khor du rdo rje 'dzin pa la sogs pa byin gyis rlob par mdzad par 'gyur ro //",
    "T02TD2526E:172b-14": "dkyil 'khor thams cad du rdo rje slob dpon gyi las yin no //",
    "T02TD2526E:172b-15": "dkyil 'khor gyi las ni zla ba nya nas brtsams nas phyi ma'i zla ba nya'i bar ram /",
    "T02TD2526E:172b-16": "tshes gcig nas brtsams nas zla ba nya'i bar ram bcu gnyis nas brtsams nas nya'i bar ram phyag rgya gcig pa'i dkyil 'khor ni nyin mtshan gcig gis bya'o //",
    "T02TD2526E:172b-17": "de nas slob dpon mtshan nyid dang ldan pa yongs su bzung nas lhag par gnas par bya ste gzhug par bya'o //",
    "T02TD2526E:172b-18": "phyag na rdo rjes byin brlabs shing //",
    "T02TD2526E:172b-19": "de bzhin dad pas bsgrub pa dang //",
    "T02TD2526E:172b-20": "byang chub sems dang 'gro don gyis //",
    "T02TD2526E:172b-21": "byang chub sems dpar 'gyur bas na //",
    "T02TD2526E:172b-22": "dag pa'i chos kyi rjes 'jug pa //",
    "T02TD2526E:172b-23": "theg pa che la lhag mos pas //",
    "T02TD2526E:172b-24": "thams cad du ni kun 'grub 'gyur //",
    "T02TD2526E:172b-25": "zhes bya bas rdo rje slob dpon mtshan nyid dang ldan pas slob ma yongs su gzung zhing snod du rung bar bya'o //",
    "T02TD2526E:172b-26": "de nas slob dpon gyis rigs kyi bu smros shig ces brjod par bya'o //",
    "T02TD2526E:172b-27": "slob mas kyang /",
    "T02TD2526E:172b-28": "byang chub sems ni bla med pas //",
    "T02TD2526E:172b-29": "rdo rje slob dpon bdag la stsol //",
    "T02TD2526E:172b-30": "sangs rgyas rnal 'byor sdom pa la //",
    "T02TD2526E:172b-31": "tshul khrims kyi ni bslab pa dang //",
    "T02TD2526E:173a-0": "@173a * // dge ba'i chos ni sdud ba dang //",
    "T02TD2526E:173a-1": "sems can don byed tshul khrims gsum //",
    "T02TD2526E:173a-2": "sangs rgyas kun ni brtul zhugs che //",
    "T02TD2526E:173a-3": "sangs rgyas chos dang dge 'dun dang //",
    "T02TD2526E:173a-4": "dkon mchog gsum yang bdag la stsol //",
    "T02TD2526E:173a-5": "rdo rje dril bu phyag rgya dang //",
    "T02TD2526E:173a-6": "slob dpon dag kyang bdag 'tshal lo //",
    "T02TD2526E:173a-7": "rdo rje rigs mchog chen po yi //",
    "T02TD2526E:173a-8": "slob dpon du yang bdag 'gyur gyi //",
    "T02TD2526E:173a-9": "rin chen rigs mchog chen po yi //",
    "T02TD2526E:173a-10": "sdom pa dag kyang bdag la stsol //",
    "T02TD2526E:173a-11": "padma'i rigs mchog dag pa yang //",
    "T02TD2526E:173a-12": "sdom pa bdag la stsal du gsol //",
    "T02TD2526E:173a-13": "de bzhin las kyi rigs chen la //",
    "T02TD2526E:173a-14": "sems can kun gyi don gyi phyir //",
    "T02TD2526E:173a-15": "mgon pos bdag la sdom pa stsol //",
    "T02TD2526E:173a-16": "zhes brjod par bya ste /",
    "T02TD2526E:173a-17": "de ltar yongs su bzung nas lhag par gnas par bya ste /",
    "T02TD2526E:173a-18": "snying ga dang spyi bor de bzhin du bsams la /",
    "T02TD2526E:173a-19": "khu tshur g-yas pas rdo rje bzung nas snying gar bzhag na lhag par gnas bar byas par 'gyur ro //",
    "T02TD2526E:173a-20": "de nas sdom pa sbyin par bya ste /",
    "T02TD2526E:173a-21": "sangs rgyas dang byang chub sems dpa' thams cad bdag la dgongs su gsol /",
    "T02TD2526E:173a-22": "bdag ming 'di zhes bya ba dus 'di nas bzung ste /",
    "T02TD2526E:173a-23": "byang chub snying po la mchis kyi bar du /",
    "T02TD2526E:173a-24": "ji ltar dus gsum mgon po rnams//",
    "T02TD2526E:173a-25": "byang chub tu ni nges byas pa'i //",
    "T02TD2526E:173a-26": "byang chub sems ni bla med pas //",
    "T02TD2526E:173a-27": "dam pa bdag gis bskyed par bgyi //",
    "T02TD2526E:173a-28": "sangs rgyas rnal 'byor sdom pa la //",
    "T02TD2526E:173a-29": "tshul khrims kyi ni bslab pa dang //",
    "T02TD2526E:173a-30": "dge ba'i chos ni sdud pa dang //",
    "T02TD2526E:173a-31": "sems can don byed tshul khrims gsum //",
    "T02TD2526E:173a-32": "de bzhin brtan par gzung bar bgyi //",
    "T02TD2526E:173a-33": "sangs rgyas chos dang dge 'dun te //",
    "T02TD2526E:173a-34": "bla na med pa'i dkon mchog gsum //",
    "T02TD2526E:173a-35": "deng nas brtsams te gzung bar bgyi //",
    "T02TD2526E:173a-36": "nam du yang ni mi spong ngo //",
    "T02TD2526E:173a-37": "rdo rje rigs mchog chen po la //",
    "T02TD2526E:173a-38": "rdo rje dril bu phyag rgya yang //",
    "T02TD2526E:173a-39": "yang dag nyid du gzung bar bgyi ;",
    "T02TD2526E:173a-40": "/ slob dpon dag kyang gzung bar bgyi //",
    "T02TD2526E:173a-41": "rin chen rigs mchog chen po yi //",
    "T02TD2526E:173a-42": "dam tshig yid du 'ong ba la //",
    "T02TD2526E:173a-43": "nyin re bzhin du dus drug tu //",
    "T02TD2526E:173a-44": "sbyin pa rnam bzhi rab tu sbyin //",
    "T02TD2526E:173a-45": "byang chub chen po las byung ba //",
    "T02TD2526E:173a-46": "padma'i rigs mchog dag pa la //",
    "T02TD2526E:173b-0": "phyi nang gsang ba @173b theg pa gsum //",
    "T02TD2526E:173b-1": "dam pa'i chos ni gzung bar bgyi //",
    "T02TD2526E:173b-2": "las kyi rigs mchog dag pa la //",
    "T02TD2526E:173b-3": "sdom pa thams cad ldan par ni //",
    "T02TD2526E:173b-4": "yang dag nyid du gzung bar bgyi //",
    "T02TD2526E:173b-5": "mchod pa'i las kyang ci nus bgyi //",
    "T02TD2526E:173b-6": "byang chub sems ni bla med pa //",
    "T02TD2526E:173b-7": "dam pa bdag gis bskyed par bgyi ;",
    "T02TD2526E:173b-8": "/ sems can kun gyi don gyi phyir //",
    "T02TD2526E:173b-9": "bdag gis sdom pa ma lus gzung //",
    "T02TD2526E:173b-10": "ma bskal ba rnams bsgral bar bgyi //",
    "T02TD2526E:173b-11": "ma grol ba ni bdag gis dgrol //",
    "T02TD2526E:173b-12": "dbugs ma phyin pa dbugs dbyung zhing //",
    "T02TD2526E:173b-13": "sems can mya ngan 'das la dgod //",
    "T02TD2526E:173b-14": "de ltar sdom pa 'dzin nus pa de la ni dkyil 'khor du gzhug par bgyi'o //",
    "T02TD2526E:173b-15": "dkyil 'khor 'dri ba la gal te bgegs byung bar gyur na /",
    "T02TD2526E:173b-16": "de'i tshe rdo rje gnod spyin gyi sngags 'bum bzlas pa'i phur bus bgegs thams cad la gdab par bya ste /",
    "T02TD2526E:173b-17": "dkyil 'khor gyi sa'i dbus su phur bus gdab bo //",
    "T02TD2526E:173b-18": "phyi'i dkyil 'khor gyi rgyab tu lcags ri'i thig gdab /",
    "T02TD2526E:173b-19": "de'i rgyab tu 'od kyi dkyil 'khor gyi rgyab kyi phyi rol tu lha'i dbang po brgya byin la sogs pa'i bgegs rdo rje lcags kyu la sogs pas bkug la bcings te phur bus gdab /",
    "T02TD2526E:173b-20": "shar lho'i mtshams su ni me'i bgegs so ;",
    "T02TD2526E:173b-21": "/ lhor ni yi dags kyi bgegs so //",
    "T02TD2526E:173b-22": "lho nub tu ni srin po la sogs pa'i bgegs so //",
    "T02TD2526E:173b-23": "nub tu ni klu la sogs pa'i bgegs so //",
    "T02TD2526E:173b-24": "nub byang tu ni rlung gi bgegs so //",
    "T02TD2526E:173b-25": "byang du ni gnod sbyin la sogs pa'i bgegs so //",
    "T02TD2526E:173b-26": "byang shar du ni 'byung po'i bgegs so //",
    "T02TD2526E:173b-27": "gsang sngags 'di phur bus gdab bo //",
    "T02TD2526E:173b-28": "aom badzra k'i li sarba bi ghn'am bandha h'um phat /",
    "T02TD2526E:173b-29": "rdo rje spyan dang rdo rje me ltar rab tu phur bus bsrung bar bya'o //",
    "T02TD2526E:173b-30": "rdo rje gnod sbyin gyis steng du nam mkha' bcing ngo //",
    "T02TD2526E:173b-31": "rdo rje 'jigs byed rdo rje spyan dang rdo rje bsdams pa'i steng du rdo rje dra ba byas te ;",
    "T02TD2526E:173b-32": "de yang /",
    "T02TD2526E:173b-33": "sems can 'tshe bar byed pa dang //",
    "T02TD2526E:173b-34": "sdig pa med kyis khyed ma 'jigs //",
    "T02TD2526E:173b-35": "rig sngags las byung dge ba sbyin //",
    "T02TD2526E:173b-36": "bgegs ni rang gi sems las byung //",
    "T02TD2526E:173b-37": "zhes gsungs pas so //",
    "T02TD2526E:174a-0": "dkyil 'khor gyi bya ba thams cad rdzogs pa nas lha rnams ji lta @174a * //",
    "T02TD2526E:174a-1": "ba bzhin du gshegs su gsol /",
    "T02TD2526E:174a-2": "phur bu bton nas 'o mas bkrus te /",
    "T02TD2526E:174a-3": "sems can thams cad la dmigs nas zhi ba'i sbyin sreg bya'o //",
    "T02TD2526E:174a-4": "shar phyogs kyi sgor kha khyer gyi phyi rol rdo rje lta bu'i kha khyer la byang du mngon par bltas nas /",
    "T02TD2526E:174a-5": "til bsregs nas sdig pa bsreg par bya'o //",
    "T02TD2526E:174a-6": "de bzhin du lho sgor rin po che 'dra ba'i kha khyer la shar du mngon par bltas nas rgyas par 'dod pas 'bras kyi sbyin sreg bya'o //",
    "T02TD2526E:174a-7": "de bzhin du nub sgor zla ba kham pa lta bu'i kha khyer la byang du mngon par bltas nas tshe 'phel bar 'dod pas d'ur ba'i myu gu mar la spags pa'i spyin sreg bya'o //",
    "T02TD2526E:174a-8": "de bzhin du byang phyogs kyi sgor go cha 'dra ba'i kha khyer la lho phyogs su mngon par bltas nas bsrung ba'i phyir /",
    "T02TD2526E:174a-9": "ku sha'i myu gu til mar gyis byugs pa'i sbyin sreg bya'o //",
    "T02TD2526E:174a-10": "yang na de bzhin du shar sgor kha khyer kun nas zlum po'i rnam pa la til la sogs pa'i sbyin sreg bya'o //",
    "T02TD2526E:174a-11": "thab khung gi phyi rol tu shar nas byang du blta ba dang /",
    "T02TD2526E:174a-12": "byang nas shar du blta ba dang /",
    "T02TD2526E:174a-13": "lho nas shar du blta ba dang /",
    "T02TD2526E:174a-14": "nub nas lhor blta ba dang /",
    "T02TD2526E:174a-15": "ku sha bkram la sbyin sreg bya'o //",
    "T02TD2526E:174a-16": "de yang dkyil 'khor de dag de nyid ni //",
    "T02TD2526E:174a-17": "su zhig gis ni brtag par nus //",
    "T02TD2526E:174a-18": "rang gi lha yi sbyor ba yis //",
    "T02TD2526E:174a-19": "dkyil 'khor brtag pa grub par 'gyur //",
    "T02TD2526E:174a-20": "zhes bcom ldan 'das rdo rje 'chang chen pos gsungs so //",
    "T02TD2526E:174a-21": "slob dpon gyis rab tu bcug nas dkyil 'khor gyi slob dpon gyi las rnams bslab par bya ste /",
    "T02TD2526E:174a-22": "de nyid ni rdo rje slob dpon du dbang bskur ba'i gnas gsang ba ste /",
    "T02TD2526E:174a-23": "gsang ba ni 'di nyid do zhes bcom ldan 'das rdo rje 'chang chen pos gsungs so //",
    "T02TD2526E:174a-24": "de nas rdo rje slob ma'i tshogs rab tu bcug la /",
    "T02TD2526E:174a-25": "rdo rje'i chu la 'bum bzlas pas dbang bskur la /",
    "T02TD2526E:174a-26": "rdo rje slob dpon nyid thob par 'gyur te /",
    "T02TD2526E:174a-27": "'di yang rdo rje slob dpon dbang bskur ba'i sngags so //",
    "T02TD2526E:174a-28": "aom badzrod ka h'um 'dis dbang bskur na dkyil 'khor thams cad bri zhing bdag nyid dbang bskur bas dbang bskur ro //",
    "T02TD2526E:174a-29": "gzhan gyis ni ma yin no //",
    "T02TD2526E:174b-0": "de bzhin @174b gshegs pa'i rigs la sogs pa'i slob dpon gzhan ni /",
    "T02TD2526E:174b-1": "rdo rje slob dpon gyi dkyil 'khor du gzhug cing dbang bskur bar bya'o //",
    "T02TD2526E:174b-2": "rdo rje dbyings kyi dkyil 'khor du rdo rje slob dpon gyi las dang /",
    "T02TD2526E:174b-3": "slob ma gzhug pa la sogs pa'i cho ga rgyas par ni de nyid las 'byung bas 'dir ma smras so //",
    "T02TD2526E:174b-4": "de lta mod kyi khyad par cung zad cig bshad par bya ste /",
    "T02TD2526E:174b-5": "rdo rje slob dpon gyis slob ma las yon blang bar bya ste /",
    "T02TD2526E:174b-6": "slob mas kyang gus pas mchod yon sngon du 'gro bas yon dbul bar bya'o //",
    "T02TD2526E:174b-7": "rdo rje sems dpa' lhag par mos pas yon gyi mchog rnams dbul bar bya'o //",
    "T02TD2526E:174b-8": "gang la yongs su btang dga' gang //",
    "T02TD2526E:174b-9": "de ni mchog tu bshad pa yin //",
    "T02TD2526E:174b-10": "de la gal te mchog 'dod la //",
    "T02TD2526E:174b-11": "de yang ngan pa'i yon 'bul na //",
    "T02TD2526E:174b-12": "kun gyi slob dpon brnyas pas na //",
    "T02TD2526E:174b-13": "de ni rtag tu sdug bsngal thob //",
    "T02TD2526E:174b-14": "rnam par snang mdzad la sogs pa de bzhin gshegs pa thams cad du lhag par mos pas ni /",
    "T02TD2526E:174b-15": "bu mo shin tu brgyan pa'am /",
    "T02TD2526E:174b-16": "de bzhin chung ma sdug pa dag / phul nas rin gyis slu ba ni //",
    "T02TD2526E:174b-17": "sangs rgyas byang chub mchog gi yon //",
    "T02TD2526E:174b-18": "phyag na rdo rje'i ni rin chen rgyan thams cad kyi mchog dang ldan pa phul nas slar rin gyis slu bar bya'o //",
    "T02TD2526E:174b-19": "'jig rten dbang phyug gis ni shin tu dkar ba'i ras zung ngam mu tig gi phreng ba bzang po'o //",
    "T02TD2526E:174b-20": "nam mkha'i snying po'i rta dang glang po dkar po'am shing rta nor bu rin po che la sogs pas brgyan pa'o //",
    "T02TD2526E:174b-21": "rdo rje sna tshogs kyi ni yon thams cad blangs la cho ga 'dis dbang bskur bar bya'o //",
    "T02TD2526E:174b-22": "de la rgyal po ni rin po che las byas pa'i dbu rgyan no //",
    "T02TD2526E:174b-23": "lhag ma rnams ni lugs ma'am bcos ma byas pa'o //",
    "T02TD2526E:174b-24": "rdo rje sems dpa'i ni sangs rgyas thams cad kyi sku'i rin po che dang /",
    "T02TD2526E:174b-25": "dar dpyangs dang dbang bskur ba'i dbu rgyan no//",
    "T02TD2526E:174b-26": "phyag na rdo rje'i ni rdo rjes dbang bskur ba'i nor bu'i dbu rgyan no //",
    "T02TD2526E:174b-27": "'jig rten dbang phyug gi ni 'od dpag tu med pa'i nor bu'i dbu rgyan no //",
    "T02TD2526E:174b-28": "nam mkha'i snying po'i ni rdo rje rin chen gyi myu gu dang ldan pa'i dbu rgyan no //",
    "T02TD2526E:175a-0": "de bzhin gshegs pa thams cad kyis rdo rje rin po @175a * //",
    "T02TD2526E:175a-1": "ches khams gsum gyi rgyal por dbang bskur ba'i nor bu'i dbu rgyan te /",
    "T02TD2526E:175a-2": "dbu rgyan gyi gsang sngags sngar bzlas brjod 'bum byas la dbang bskur ba'i dus su dbu rgyan rang gi gsang sngags kyis lan brgya bzlas brjod bya'o //",
    "T02TD2526E:175a-3": "de nas dar dpyangs mgo la bcings nas rang gi rdo rje lag par bzhag la /",
    "T02TD2526E:175a-4": "ji lta ba bzhin du dbang bskur bar bya ste /",
    "T02TD2526E:175a-5": "dkyil 'khor thams cad kyi dbang bskur ba'i cho ga rgyas pa'o //",
    "T02TD2526E:175a-6": "de nas khyod don 'byung ba'i dngos grub kyi ye shes dang zhes bya ba la sogs pa brjod do //",
    "T02TD2526E:175a-7": "de nas de gang mngon par 'dod pa de la sbyin par bya'o //",
    "T02TD2526E:175a-8": "yang na phyag rgya chen po bsgrub par 'dod na de la rdo rje lta bu'i thabs kyi sgrub pa'i tshul gyis rang la sgrub pa'i thabs nye bar bstan par bya'o //",
    "T02TD2526E:175a-9": "de nas rang gi gnas su phyag rgya bkrol la dbang bskur ba dang cho ga bcings pa dang /",
    "T02TD2526E:175a-10": "mnyes par bya ba la sogs pa byas nas dam tshig gi phyag rgya bcings la gyen du bkrol la /",
    "T02TD2526E:175a-11": "sems can log par lta ba dang /",
    "T02TD2526E:175a-12": "sdig pa'i las byed pa dang /",
    "T02TD2526E:175a-13": "brtson 'grus chung ba dang /",
    "T02TD2526E:175a-14": "sbyor ba med pa dang /",
    "T02TD2526E:175a-15": "ri mo mi shes pa de dag gi phyir kun du bzang po'i sbyin sreg gi cho ga'i tshul gyi rdo rje sems dpa'i dkyil 'khor khru bcu pa'i phyed kyi phyag rgya bzhi pa'i dkyil 'khor bri'o //",
    "T02TD2526E:175a-16": "yo byad thams cad dang mi ldan pa rnams dang /",
    "T02TD2526E:175a-17": "dam tshig 'dod pa rnams la ni phyag rgya gcig pa'i dkyil 'khor bri bar bya'o //",
    "T02TD2526E:175a-18": "de bzhin du khams gsum rnam par rgyal ba la sogs pa'i dkyil 'khor thams cad la dkyil 'khor thams cad kyi cho ga'i rjes su 'brangs pa dang /",
    "T02TD2526E:175a-19": "rang gi rtog pa'i cho gas bri bar bya'o //",
    "T02TD2526E:175a-20": "dkyil 'khor cho ga bsdus pa las //",
    "T02TD2526E:175a-21": "bsod nams bdag gis bsags pa de //",
    "T02TD2526E:175a-22": "des ni sems can ma lus pa //",
    "T02TD2526E:175a-23": "rdo rje sems dpa' mchog 'grub shog / dpal ldan rgya che ba zhes bya ba'i dkyil 'khor gyi cho ga rdzogs so//"
}