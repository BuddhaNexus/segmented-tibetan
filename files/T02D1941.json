{
    "T02D1941:68a-0": "@68a # // rgya gar skad du //",
    "T02D1941:68a-1": "badzra tsa rtsi k'a s'a dha nam n'a ma /",
    "T02D1941:68a-2": "bod skad du /",
    "T02D1941:68a-3": "rdo rje sems ma bde ba'i sgrub thabs zhes bya ba /",
    "T02D1941:68a-4": "dpal rdo rje sems dpa' la phyag 'tshal lo //",
    "T02D1941:68a-5": "thabs kyi rgyal po la 'dud shes rab go cha can //",
    "T02D1941:68a-6": "byams pa rnam par dag pas sems can brtse skyong ba //",
    "T02D1941:68a-7": "thabs chen sang ba'i mda' yis ma rig srog gcod cing //",
    "T02D1941:68a-8": "gti mug rnam par dag pa ye shes yul can la //",
    "T02D1941:68a-9": "btud de zhe sdang thams cad rnam par mthar byed cing //",
    "T02D1941:68a-10": "snying po 'khor lo bsgrub phyir rab tu bshad par bya //",
    "T02D1941:68a-11": "dang po sngags pas tho rangs cha //",
    "T02D1941:68a-12": "khrus kyi bum pa legs byugs nas //",
    "T02D1941:68a-13": "gur gum chus byugs rdo dag gis //",
    "T02D1941:68a-14": "sgo dgu la ni brdeg par bya //",
    "T02D1941:68a-15": "de nas gos sogs tshul bsdams nas //",
    "T02D1941:68a-16": "shu kra dkar po'i mandala bya //",
    "T02D1941:68a-17": "bdag nyid lha ru gsal ba yis //",
    "T02D1941:68a-18": "rnam dag bdun dang tshad med bzhi //",
    "T02D1941:68a-19": "byas nas phyi nang chos la blta //",
    "T02D1941:68a-20": "sngags rkyen gyis ni rnam thar bsgom //",
    "T02D1941:68a-21": "bdag bsrung ba ni ye shes la //",
    "T02D1941:68a-22": "gzhan bsrung 'khor lo chen po'o //",
    "T02D1941:68a-23": "ma chags dang ni 'od zer bsil //",
    "T02D1941:68a-24": "dza la chos kyis 'khor lo bskor //",
    "T02D1941:68a-25": "spro bsdus nga rgyal brtsam par bya //",
    "T02D1941:68a-26": "aom badzra rtsa rtsi k'a a'atma ko&amp; ham /",
    "T02D1941:68a-27": "gyur pas sku mdog dkar la zhi //",
    "T02D1941:68a-28": "cung zad skem zhing phra la 'jam //",
    "T02D1941:68a-29": "dkar sngo dmar ba'i zhal gsum ma //",
    "T02D1941:68a-30": "gri gug 'khor lo ral gri dang //",
    "T02D1941:68a-31": "thod pa rin chen chu skyes 'dzin //",
    "T02D1941:68a-32": "stag gi pags pas smad dkris te //",
    "T02D1941:68a-33": "dbu skra ser brdzes thod pa lnga //",
    "T02D1941:68a-34": "dbu rgyan lnga bcu'i phreng ba can //",
    "T02D1941:68a-35": "zhi zhing sgeg pa me dbus dkyil //",
    "T02D1941:68a-36": "g-yon bskum g-yas pa brkyang bas gnas //",
    "T02D1941:68a-37": "rang snying sa bon rdzogs pa dang //",
    "T02D1941:68a-38": "yig 'bru gsum la rdo rje gsum //",
    "T02D1941:68a-39": "skye mched la ni rdo rje drug / rig pa'i dbang bskur gshin rje gshed //",
    "T02D1941:68a-40": "dza: h'um bam ho: rab thim nas //",
    "T02D1941:68a-41": "ba spu bu ga chen po'am //",
    "T02D1941:68a-42": "yang na snying ga'i rnam 'phrul dang //",
    "T02D1941:68a-43": "phyi nang gsang ba'i mchod pa bya //",
    "T02D1941:68a-44": "lag pa rdo rje dril ldan pas //",
    "T02D1941:68a-45": "rdo rje zhi ba byang chub sems //",
    "T02D1941:68a-46": "gti mug rdo rje nyid dbyer med //",
    "T02D1941:68b-0": "chos kyi @68b dbyings kyi bdag chen po //",
    "T02D1941:68b-1": "rdo rje sems dpa' phyag 'tshal bstod //",
    "T02D1941:68b-2": "spro dang bsdu ba byed pa'am //",
    "T02D1941:68b-3": "ji srid mi skyo'i bar du bya //",
    "T02D1941:68b-4": "zhi rgyas dbang dang drag po yis //",
    "T02D1941:68b-5": "phrin las mthun par gsang sngags bsgrub //",
    "T02D1941:68b-6": "aom mo ha ra ti badzra h'um h'um h'um phat phat sv'a h'a /",
    "T02D1941:68b-7": "rdo rje tshig ni mi gsal zhing //",
    "T02D1941:68b-8": "sngags pa'i yid gsal bzlas par bya //",
    "T02D1941:68b-9": "gal te spros pa'i rnal 'byor gyis //",
    "T02D1941:68b-10": "ngal ba gso ba 'di lta ste //",
    "T02D1941:68b-11": "chos kun zhi ba rim bzhin du //",
    "T02D1941:68b-12": "padma chos 'byung la thim bya //",
    "T02D1941:68b-13": "chos kun yi ge gsum ldan pas //",
    "T02D1941:68b-14": "go rims aa yi sgras bskul te //",
    "T02D1941:68b-15": "skye med 'od gsal bsgom par bya //",
    "T02D1941:68b-16": "gti mug rab tu rmongs pa'i mun chen dang //",
    "T02D1941:68b-17": "nga bdag 'ching chen rab tu gcad pa'i phyir //",
    "T02D1941:68b-18": "rgyud chen las byung bcom ldan mngon sum du //",
    "T02D1941:68b-19": "thos nas bris pa'i gzhung 'dis kun grol shog /",
    "T02D1941:68b-20": "rdo rje sems ma bde ba bsgrub pa'i thabs zhes",
    "T02D1941:68b-21": "bya ba slob dpon mkhas pa chen po mar me",
    "T02D1941:68b-22": "mdzad kyis mdzad pa rdzogs so /"
}