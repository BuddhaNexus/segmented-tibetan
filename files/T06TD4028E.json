{
    "T06TD4028E:27b-0": "@27b # // rgya gar skad du /",
    "T06TD4028E:27b-1": "dha rma dha rma t'a bi bham ga bri tti /",
    "T06TD4028E:27b-2": "bod skad du /",
    "T06TD4028E:27b-3": "chos dang chos nyid rnam par 'byed pa'i 'grel pa /",
    "T06TD4028E:27b-4": "bcom ldan 'das ma pham pa la phyag 'tshal lo //",
    "T06TD4028E:27b-5": "ma pham gang gis sgra bzhin don 'dzin pa'i //",
    "T06TD4028E:27b-6": "'khrul pas 'jig rten lam gol song mkhyen nas //",
    "T06TD4028E:27b-7": "bstan pa bsdu ba mdzad de 'di gsungs pa //",
    "T06TD4028E:27b-8": "bla ma de la thal sbyar rab btud nas //",
    "T06TD4028E:27b-9": "bla ma rnams las thos nas de nyid kyis //",
    "T06TD4028E:27b-10": "gnang bas tshig bsdus bstan bcos 'di yi don //",
    "T06TD4028E:27b-11": "zab mo nyid ni cung zad tshig re nas //",
    "T06TD4028E:27b-12": "rang nus nyid kyis rnam par dbye phyir 'bad //",
    "T06TD4028E:27b-13": "gang phyir shes nas 'ga' zhig spang bya zhing //",
    "T06TD4028E:27b-14": "gzhan 'ga' zhig ni mngon sum nyid bya ba //",
    "T06TD4028E:27b-15": "des na de dag mtshan nyid sgo nas ni //",
    "T06TD4028E:27b-16": "rnam dbye 'dod pas bstan bcos 'di byas so //",
    "T06TD4028E:27b-17": "gang phyir shes nas 'ga' zhig spang bya zhing //",
    "T06TD4028E:27b-18": "gzhan 'ga' zhig ni mngon sum nyid bya ba //",
    "T06TD4028E:27b-19": "zhes bya ba ni rim pa ji lta ba bzhin du kun nas nyon mongs pa'i mtshan nyid kyis chos dang /",
    "T06TD4028E:27b-20": "rnam par byang ba'i mtshan nyid kyi gnas yongs su gyur pas rab tu phye ba'i chos nyid kyi dbang du byas te gsungs pa'o //",
    "T06TD4028E:27b-21": "de dag mtshan nyid kyi sgo nas rnam par dbye zhes bya ba ni yul tha dad pa'i sgo nas ni ma yin no zhes bya ba'i don no //",
    "T06TD4028E:27b-22": "lhag ma ni don go bar zad do //",
    "T06TD4028E:27b-23": "smras pa /",
    "T06TD4028E:27b-24": "de dag mtshan nyid sgo nas ni rnam par dbye //",
    "T06TD4028E:27b-25": "zhes bya ba ci re zhig chos dang chos nyid de dag nyid rnam par dbye'i gzhan ni ma yin nam /",
    "T06TD4028E:27b-26": "'on te 'di dag tsam du zad pa yin zhe na /",
    "T06TD4028E:27b-27": "brjod pa mang po rnams las bkol nas gnyis su rnam par dbye ba byed pa ni ma yin no //",
    "T06TD4028E:27b-28": "'o na ci zhe na /",
    "T06TD4028E:27b-29": "bcom ldan 'das kyis phung po dang /",
    "T06TD4028E:27b-30": "khams dang /",
    "T06TD4028E:27b-31": "skye mched la sogs pa rnam par gzhag pa gang yin pa de mdor bsdus pas /",
    "T06TD4028E:27b-32": "'di thams cad ni gnyis te /",
    "T06TD4028E:27b-33": "ci'i phyir zhe na /",
    "T06TD4028E:27b-34": "chos dang chos nyid kyis bsdus pa'i phyir ro //",
    "T06TD4028E:27b-35": "phung po dang /",
    "T06TD4028E:28a-0": "khams dang skye mched la @28a * //",
    "T06TD4028E:28a-1": "sogs pa de ni /",
    "T06TD4028E:28a-2": "bsdu na rnam pa gnyis su 'gyur te /",
    "T06TD4028E:28a-3": "'di lta ste /",
    "T06TD4028E:28a-4": "chos dang chos nyid do //",
    "T06TD4028E:28a-5": "de la 'di zhes smos pa ni gang zhig bstan pa 'di nyid du bshad pa de gzung ba'i don du'o //",
    "T06TD4028E:28a-6": "thams cad smos pa yang de yang 'di tsam nyid do //",
    "T06TD4028E:28a-7": "zhes bstan pa'i don du yin te /",
    "T06TD4028E:28a-8": "de las gzhan ni 'di nyid du 'dus pa'i phyir ram med pa'i phyir ro //",
    "T06TD4028E:28a-9": "de ltar khyad par med par brjod nas /",
    "T06TD4028E:28a-10": "gang zhig gang gis bsdus zhes 'khor ba dang mya ngan las 'das pa dag gis rnam par dbye ba mi shes so zhe na /",
    "T06TD4028E:28a-11": "de'i phyir gsungs pa ni /",
    "T06TD4028E:28a-12": "chos kyis rab tu phye ba ni 'khor ba'o //",
    "T06TD4028E:28a-13": "de la chos ni kun nas nyon mongs pa'i mtshan nyid can yin pa'i phyir de'i rang bzhin 'khor ba ni chos kyis rab tu phye ba zhes brjod do //",
    "T06TD4028E:28a-14": "cig shos kyang /",
    "T06TD4028E:28a-15": "chos nyid kyis rab tu phye ba ni theg pa gsum gyis mya ngan las 'das pa'o //",
    "T06TD4028E:28a-16": "mya ngan las 'das pa ni theg pa gsum gyis thob par bya ba yin pa'i phyir theg pa sum gyi mya ngan las 'das pa zhes brjod do //",
    "T06TD4028E:28a-17": "yang theg pa gsum yang yin la mya ngan las 'das pa yang yin pas theg gsum gyis mya ngan las 'das pa zhes bya'o //",
    "T06TD4028E:28a-18": "de la chos nyid ni gnas yongs su gyur pa'i mtshan nyid can yin pa'i phyir na des bsdus pa'i mya ngan las 'das pa ni chos nyid kyis rab tu phye ba zhes brjod do //",
    "T06TD4028E:28a-19": "'khor ba dang mya ngan las 'das pa dag de ltar chos dang chos nyid kyis rab tu phye ba yin mod //",
    "T06TD4028E:28a-20": "mtshan nyid ma brjod pa'i phyir na /",
    "T06TD4028E:28a-21": "'di'i mtshan nyid ji lta bu yin zhes chos de nyid ni mi shes so zhe na /",
    "T06TD4028E:28a-22": "de sa na de'i mtshan nyid bstan pa'i don du gsungs pa /",
    "T06TD4028E:28a-23": "gnyis dang ji ltar mngon par brjod par snang ba ni yang dag pa ma yin pa'i kun tu rtog pa ste chos kyi mtshan nyid do ;",
    "T06TD4028E:28a-24": "/ gnyis su snang ba dang ji ltar mngon par brjod par snang ba ni gnyis dang ji ltar mngon par brjod par snang ba'o //",
    "T06TD4028E:28a-25": "de la gzung ba dang /",
    "T06TD4028E:28a-26": "'dzin pa'i dngos po mig dang gzugs la sogs pa'i gnyis su snang ba dang yin pa dang /",
    "T06TD4028E:28b-0": "de la brten pa ji ltar mngon @28b par brjod par snang ba gang yin pa ste /",
    "T06TD4028E:28b-1": "ngo bo nyid dang khyad par du gdags pa'i rten gyi ngo bo de ni yang dag pa ma yin pa'i kun tu rtog pa'o //",
    "T06TD4028E:28b-2": "de ni chos kyi mtshan nyid do zhes bya bas ni chos kyi mtshan nyid phyin ci ma log pa dang ma lus par brjod pa'o //",
    "T06TD4028E:28b-3": "de la yang dag pa ma yin pa'i nges pa'i tshig ni /",
    "T06TD4028E:28b-4": "med pa snang ba'i phyir yang dag pa ma yin pa'o //",
    "T06TD4028E:28b-5": "gang gi phyir chos 'di yod pa ni ma yin te /",
    "T06TD4028E:28b-6": "kun tu'i sgra dang rtog pa'i sgra dag gi nges pa'i tshig ni /",
    "T06TD4028E:28b-7": "thams cad du don med cing rtog pa tsam yin pa'i phyir kun tu rtog pa'o //",
    "T06TD4028E:28b-8": "don med ba nyid kyang snang ba de'i bdag nyid yongs su ma grub pa'i phyir ro //",
    "T06TD4028E:28b-9": "rtog pa tsam nyid ni snang ba 'khrul pa tsam du yod pa'i phyir ro //",
    "T06TD4028E:28b-10": "chos kyi mtshan nyid bshad zin to //",
    "T06TD4028E:28b-11": "chos nyid kyi mtshan nyid ni //",
    "T06TD4028E:28b-12": "gzung ba dang /",
    "T06TD4028E:28b-13": "'dzin pa dang /",
    "T06TD4028E:28b-14": "brjod par bya ba dang /",
    "T06TD4028E:28b-15": "rjod par byed pa khyad par med pa'i de bzhin nyid de ni chos nyid kyi mtshan nyid do //",
    "T06TD4028E:28b-16": "gzung ba dang 'dzin pa'i khyad par med pa gang yin pa dang /",
    "T06TD4028E:28b-17": "brjod par bya ba dang /",
    "T06TD4028E:28b-18": "rjod par byed pa khyad par med pa gang yin pa de ni de zhin nyid yin la /",
    "T06TD4028E:28b-19": "de yang chos nyid kyi mtshan nyid yin no //",
    "T06TD4028E:28b-20": "khyad par med pa nyid ni rim pa ji lta ba bzhin gnyis su med pa'i phyir dang /",
    "T06TD4028E:28b-21": "brjod du med pa'i phyir te /",
    "T06TD4028E:28b-22": "gang la khyad par yod pa ma yin pa de ni khyad par med pa zhes bya bas so //",
    "T06TD4028E:28b-23": "'di ni gzung ba'o //",
    "T06TD4028E:28b-24": "'di ni 'dzin pa'o zhes bya ba'am /",
    "T06TD4028E:28b-25": "'di ni brjod par bya ba'o //",
    "T06TD4028E:28b-26": "'di ni rjod par byed pa'o zhes gnyis sam /",
    "T06TD4028E:28b-27": "brjod bya dang rjod byed yod na ni khyad par yod par 'gyur la /",
    "T06TD4028E:28b-28": "de med pa'i phyir ni khyad par med pa'i de bzhin nyid do //",
    "T06TD4028E:28b-29": "de yang chos nyid kyi mtshan nyid do zhes bya bas ni chos nyid kyi mtshan nyid phyin ci ma log pa dang ma lus par bstan pa yin no //",
    "T06TD4028E:28b-30": "sngar bstan pa'i chos kyi mtshan nyid gang yin pa de ni /",
    "T06TD4028E:28b-31": "med pa snang ba'i phyir 'khrul pa ni kun nas nyon mongs pa'i rgyu yin te /",
    "T06TD4028E:28b-32": "gang gi phyir yod pa ma yin pa snang ba de'i phyir de ni med par snang la /",
    "T06TD4028E:28b-33": "de'i phyir de 'khrul pa tsam yin no zhes rtogs par bya ba'o //",
    "T06TD4028E:29a-0": "@29a * // de nyid kyi phyir na kun nas nyon mongs pa'i rgyu yang yin te /",
    "T06TD4028E:29a-1": "de la mngon par zhen pas ni phyi ma la kun nas nyon mongs pa rnam pa gsum 'byung ba'i phyir ro //",
    "T06TD4028E:29a-2": "med pa snang ba yang ji lta bu zhe na /",
    "T06TD4028E:29a-3": "gsungs pa /",
    "T06TD4028E:29a-4": "sgyu ma'i glang po che la sogs pa snang ba bzhin no //",
    "T06TD4028E:29a-5": "dper na sgyu mar byas pa'i glang po che la sogs pa dang /",
    "T06TD4028E:29a-6": "nor dang 'bru la sogs pa ni ji ltar snang ba de ltar med la /",
    "T06TD4028E:29a-7": "snang ba yang yin pa la de bzhin du yang dag pa ma yin pa'i kun tu rtog pa yang med bzhin du snang ba yin no //",
    "T06TD4028E:29a-8": "gzhan yang yod pa yang mi snang ba'i phyir ro //",
    "T06TD4028E:29a-9": "'khrul pa zhes rjes su 'jug go zhes bya ba ni ba dag med pa rnam pa gnyis yod pa mi snang ba'i phyir yang 'khrul pa yin no //",
    "T06TD4028E:29a-10": "mtho yor dang mi'i rnam pa yod pa dang med pa dag mi snang ba dang snang ba gang yin pa de ni 'khrul pa'i mtshan nyid do zhes de ltar 'jig rten na ma thong ba'i phyir ro //",
    "T06TD4028E:29a-11": "yang ci'i don gyis med pa dang /",
    "T06TD4028E:29a-12": "snang ba dag las gang rung zhig med par mi 'dod ce na /",
    "T06TD4028E:29a-13": "gsungs pa /",
    "T06TD4028E:29a-14": "med pa dang snang ba dag las gang rung zhig med na ni 'khrul pa dang /",
    "T06TD4028E:29a-15": "ma 'khrul pa dang /",
    "T06TD4028E:29a-16": "kun nas nyon mongs pa dang rnam par byang ba mi 'thad do //",
    "T06TD4028E:29a-17": "gal te med pa kho nar gyur te snang bar ma gyur na ni de med pas 'khrul par mi 'gyur te /",
    "T06TD4028E:29a-18": "med pa ni med pa nyid du ma 'khrul pa'i phyir ro //",
    "T06TD4028E:29a-19": "'khrul pa med na ni ma 'khrul pa yang med par 'gyur te /",
    "T06TD4028E:29a-20": "ma 'khrul pa ni de sngon du 'gro ba can yin pa'i phyir ro //",
    "T06TD4028E:29a-21": "des na kun nas nyon mongs pa yang med par 'gyur ba yin te /",
    "T06TD4028E:29a-22": "de ni 'khrul pa'i rgyu can yin pa'i phyir ro //",
    "T06TD4028E:29a-23": "de med na rnam par byang bar yang mi 'gyur te /",
    "T06TD4028E:29a-24": "rnam par byang ba ni kun nas nyon mongs pa sngon du 'gro ba can yin pa'i phyir ro //",
    "T06TD4028E:29a-25": "de'i phyir de med na 'bad pa med par grol bar 'gyur bas na mngon sum dang 'gal lo //",
    "T06TD4028E:29a-26": "'on te snang ba kho nar 'gyur gyi med par ma gyur na /",
    "T06TD4028E:29a-27": "de lta na yang med pa med pas 'khrul par mi 'gyur te /",
    "T06TD4028E:29a-28": "snang ba de'i bdag nyid du yongs su grub na ma 'khrul pa'i phyir ro //",
    "T06TD4028E:29b-0": "'khrul pa @29b med na snga ma bzhin lhag mar yang mi 'gyur ro //",
    "T06TD4028E:29b-1": "de'i phyir skyes bu'i byed pa don med par 'gyur bas rigs pa dang 'gal lo //",
    "T06TD4028E:29b-2": "'jig rten na yang de ltar so sor grub pa'i mtho yor dang /",
    "T06TD4028E:29b-3": "skyes bu dag la 'khrul par ming 'dogs pa'i phyir ro //",
    "T06TD4028E:29b-4": "gnyis dang mngon par brjod pa ji ltar snang ba chos kyi mtshan nyid dang /",
    "T06TD4028E:29b-5": "de khyad par med pa'i chos kyi mtshan nyid bshad zin to //",
    "T06TD4028E:29b-6": "de ltar yin na ci chos dang chos nyid dag gcig nyid du khas blang bar byas pa'am /",
    "T06TD4028E:29b-7": "'on te tha dad pa nyid du snyam na /",
    "T06TD4028E:29b-8": "gsungs pa /",
    "T06TD4028E:29b-9": "gnyis po dag ni gcig nyid ma yin zhing so so nyid ma yin te /",
    "T06TD4028E:29b-10": "yod pa dang med pa dag khyad par med pa'i phyir ro //",
    "T06TD4028E:29b-11": "gnyis po dag ces bya ba chos dang chos nyid dag ni gcig pa nyid dang tha dad pa nyid du mi 'dod do //",
    "T06TD4028E:29b-12": "de ci'i phyir zhe na /",
    "T06TD4028E:29b-13": "yod pa dang med pa dag kyang khyad par yod pa dang khyad par med pa'i phyir ro //",
    "T06TD4028E:29b-14": "re zhig chos dang chos nyid du mi 'thad pa ma yin te /",
    "T06TD4028E:29b-15": "de ci'i phyir zhe na /",
    "T06TD4028E:29b-16": "yod pa dang med pa dag khyad par yod pa'i phyir ro //",
    "T06TD4028E:29b-17": "chos nyid ni yod pa yin la chos ni med pa yin pas yod pa dang med pa khyad par can dag ci ltar gcig nyid du gyur ;",
    "T06TD4028E:29b-18": "tha dad pa nyid kyang ma yin no //",
    "T06TD4028E:29b-19": "ci'i phyir zhe na /",
    "T06TD4028E:29b-20": "yod pa dang med pa dag khyad par med pa'i phyir ro //",
    "T06TD4028E:29b-21": "ji ltar khyad par med ce na /",
    "T06TD4028E:29b-22": "chos nyid ni chos med pa tsam gyis rab tu phye ba yin pa'i phyir te /",
    "T06TD4028E:29b-23": "gzung ba la sogs pa'i khyad par med pa'i phyir ro //",
    "T06TD4028E:29b-24": "chos dang chos nyid dag gcig ma yin pa dang /",
    "T06TD4028E:29b-25": "so so ma yin pa nyid bshad zin to //",
    "T06TD4028E:29b-26": "'on kyang de ltar tha dad pa med pa de dag las ji ltar chos de la zhugs pa'am /",
    "T06TD4028E:29b-27": "ji ltar legs par zhugs par 'gyur zhe na /",
    "T06TD4028E:29b-28": "gsungs pa /",
    "T06TD4028E:29b-29": "rnam pa drug gis chos la 'jug pa bla na med pa zhes bya ba yin te /",
    "T06TD4028E:29b-30": "'chad par 'gyur ba rnam pa drug gis so //",
    "T06TD4028E:29b-31": "'di lta ste /",
    "T06TD4028E:29b-32": "mtshan nyid dang /",
    "T06TD4028E:29b-33": "grub pa dang /",
    "T06TD4028E:29b-34": "gcig nyid ma yin zhing so so ba nyid ma yin pa dang /",
    "T06TD4028E:29b-35": "gnas thun mong ba dang /",
    "T06TD4028E:29b-36": "thun mong ma yin pa dang /",
    "T06TD4028E:29b-37": "gzung ba dang 'dzin par snang ba med pa la 'jug pas so //",
    "T06TD4028E:30a-0": "@30a * // de la mtshan nyid dang /",
    "T06TD4028E:30a-1": "grub pa dang /",
    "T06TD4028E:30a-2": "gcig nyid ma yin zhing so so ba nyid ma yin pa ni mdo ji lta ba bzhin no zhes bya ba la /",
    "T06TD4028E:30a-3": "gsum po 'di ni mdo ji lta ba bzhin du rig par bya ste /",
    "T06TD4028E:30a-4": "'di lta ste /",
    "T06TD4028E:30a-5": "mtshan nyid dang /",
    "T06TD4028E:30a-6": "grub pa dang /",
    "T06TD4028E:30a-7": "gcig nyid ma yin zhing so so ba nyid ma yin pa'o //",
    "T06TD4028E:30a-8": "mtshan nyid ni gnyis dang /",
    "T06TD4028E:30a-9": "ji ltar mngon par brjod par snang ba yang dag pa ma yin pa'i kun tu rtog pa ste /",
    "T06TD4028E:30a-10": "chos kyi mtshan nyid do //",
    "T06TD4028E:30a-11": "grub pa ni med pa dang snang ba dag las gang yang rung ba zhig med na 'khrul pa dang /",
    "T06TD4028E:30a-12": "ma 'khrul pa dang /",
    "T06TD4028E:30a-13": "kun nas nyon mongs pa dang /",
    "T06TD4028E:30a-14": "rnam par byang ba mi 'thad pa'i nyes par 'gyur bas /",
    "T06TD4028E:30a-15": "de gnyi ga khas blangs pas 'bras bu dang bcas pa grub pa'o //",
    "T06TD4028E:30a-16": "gcig nyid ma yin zhing so so ba nyid ma yin pa ni yod pa dang med pa dag khyad par yod pa dang khyad par med pa'i phyir zhes bya ba ste /",
    "T06TD4028E:30a-17": "mdo ji lta ba bzhin no //",
    "T06TD4028E:30a-18": "gnas ni gang zhig gang du 'khod pa de ni gnas ma yin te /",
    "T06TD4028E:30a-19": "sems can gyi khams dang 'jig rten gyi khams so //",
    "T06TD4028E:30a-20": "de la gang zhig 'khor ba dang gang du 'khor ba de ni chos kyi gnas yin no //",
    "T06TD4028E:30a-21": "de yang rim pa ji lta ba bzhin brten pa dang /",
    "T06TD4028E:30a-22": "rten gyi ngo bo dngos po sems can gyi khams dang /",
    "T06TD4028E:30a-23": "'jig rten gyi khams so //",
    "T06TD4028E:30a-24": "de la 'jig rten gyi khams ni thun mong ba lta bu'i rnam par rig pa ste /",
    "T06TD4028E:30a-25": "rgyud so sor sems can thams cad la der snang ba'i rnam par shes pa skye ba'i phyir ro //",
    "T06TD4028E:30a-26": "de yang cig shos ni sems can gyi khams so //",
    "T06TD4028E:30a-27": "de yang thun mong dang thun mong ma yin pa'o //",
    "T06TD4028E:30a-28": "de yang skye ba dang /",
    "T06TD4028E:30a-29": "tha snyad dang /",
    "T06TD4028E:30a-30": "phan pa dang /",
    "T06TD4028E:30a-31": "gnod pa dang /",
    "T06TD4028E:30a-32": "yon tan dang skyon ni phan tshun bdag po nyid kyis phan tshun rgyu yin pa'i phyir thun mong ba'o //",
    "T06TD4028E:30a-33": "skye ba dang lta ba la sogs pa'i tha snyad dang /",
    "T06TD4028E:30a-34": "phan pa dang /",
    "T06TD4028E:30a-35": "gnod pa dang ;",
    "T06TD4028E:30a-36": "yon tan dang skyon rgyud so so la yod pa rnams ni phan tshun der snang ba'i rnam par shes pa skye ba la bdag po nyid kyis phan tshun rgyu yin pa'i phyir sems can gyi khams thun mong ba zhes brjod do //",
    "T06TD4028E:30b-0": "phan tshun rgyu yin pa'i phyir zhes bya bas grub bzhin du bdag po smos pa ni dmigs pa'i rgyu @30b gsal ba'i don du'o //",
    "T06TD4028E:30b-1": "'di thun mong ma yin pa ji lta zhe na /",
    "T06TD4028E:30b-2": "gsungs pa /",
    "T06TD4028E:30b-3": "gnas dang /",
    "T06TD4028E:30b-4": "rnam par rig pa dang /",
    "T06TD4028E:30b-5": "las dang /",
    "T06TD4028E:30b-6": "bde sdug dang /",
    "T06TD4028E:30b-7": "'chi 'pho ba dang /",
    "T06TD4028E:30b-8": "skye ba dang /",
    "T06TD4028E:30b-9": "bcings pa dang /",
    "T06TD4028E:30b-10": "grol ba ni thun mong ma yin pas na thun mong ma yin pa'o //",
    "T06TD4028E:30b-11": "de la gnas ni kun gzhi rnam par shes pa ste /",
    "T06TD4028E:30b-12": "der snang ba'i rnam par rig pa'i bag chags rnams ni de la gnas pa'i phyir ro //",
    "T06TD4028E:30b-13": "rnam par rig pa ni 'jug pa'i rnam par shes pa'o //",
    "T06TD4028E:30b-14": "las ni dge ba dang /",
    "T06TD4028E:30b-15": "mi dge ba dang /",
    "T06TD4028E:30b-16": "lung du ma bstan pa'o //",
    "T06TD4028E:30b-17": "lhag ma ni mdo ji lta ba /",
    "T06TD4028E:30b-18": "bzhin du rtogs par bya'o //",
    "T06TD4028E:30b-19": "de la gnas la sogs pa rnams ni lus can ma yin pa'i phyir dang /",
    "T06TD4028E:30b-20": "so sor rig par bya ba yin pa'i phyir na /",
    "T06TD4028E:30b-21": "phan tshun rgyud so sor der snang ba'i rnam par rig pa skye ba'i rgyu ma yin pas sems can gyi khams thun mong ma yin pa zhes brjod do //",
    "T06TD4028E:30b-22": "lus ngag gi las kyi rnam par rig pa dag phan tshun der snang ba rnam par rig pa skye ba'i rgyu yin yang tha snyad kyis ma bsdus pa ci'i phyir zhe na /",
    "T06TD4028E:30b-23": "brjod pa /",
    "T06TD4028E:30b-24": "lus ngag gi rnam par rig pa tha snyad kyis ni bsdus mod kyi /",
    "T06TD4028E:30b-25": "de las kyi rnam par rig pa ni ma yin no //",
    "T06TD4028E:30b-26": "'dir ni dge ba dang mi dge ba nyid gang gis de las nyid du rtogs par 'gyur ba de'i dbang du byas pa ste bstan pa yin no //",
    "T06TD4028E:30b-27": "der snang ba'i rnam par rig pa de yang phan tshun du der snang ba'i rnam par rig pa skye ba'i rgyu ma yin pas na lus ngag gi las kyi rnam par rig pa yang thun mong ma yin pa nyid do //",
    "T06TD4028E:30b-28": "gzung ba dang 'dzin par snang ba med pa la 'jug pa ni gzung bar snang ba med pa la 'jug par 'gyur ba des na gzung bar snang ba med pa la 'jug pa'i dbang du byas te gsungs pa /",
    "T06TD4028E:30b-29": "phyi rol gyi gzung ba thun mong par snang ba 'dzin pa'i rnam par rig pa la rnam par shes ba las phyi rol gyi don med de /",
    "T06TD4028E:30b-30": "thun mong pa yin pa'i phyir ro zhes bya ba ni gang gi phyir snod kyi rnam par rig par snang ba 'dzin pa'i rnam par rig pa nyid rgyud so so la skye ba de'i phyir ro //",
    "T06TD4028E:31a-0": "'dzin pa'i rnam par rig par gyur pa la der snang ba'i rnam par shes pa las phyir rol tu gyur pa @31a * //",
    "T06TD4028E:31a-1": "'dzin pa'i rnam par rig par gyur pa gzhan yod pa ma yin la /",
    "T06TD4028E:31a-2": "rnam par rig pa de nyid kyang gzhan gyi yul du 'gyur ba ma yin no //",
    "T06TD4028E:31a-3": "gang gi phyir snod kyi rnam par rig pa thun mong pa yin pas na rgyud so so la der snang ba'i rnam par rig pa skye ba de'i phyir gcig gi rnam par rig pa gang yin pa de gzhan gyi yul du 'gyur ba ma yin no //",
    "T06TD4028E:31a-4": "des na don med do //",
    "T06TD4028E:31a-5": "sems can gyi khams thun mong pa'i gzung ba rnam par rig pa yang 'dis bsal ba yin no //",
    "T06TD4028E:31a-6": "cig shos thun mong ma yin pa'i gzung ba rnam par rig pa'i don gang yin pa gzhan gyi sems dang sems las byung ba zhes bya ba de yang mnyam par ma bzhag pa dang /",
    "T06TD4028E:31a-7": "mnyam par bzhag pa'i 'dzin pa'i rnam par rig pa rnam pa gnyi ga yang phan tshun yul du 'gyur ba ma yin pa ste /",
    "T06TD4028E:31a-8": "de ci'i phyir zhe na /",
    "T06TD4028E:31a-9": "mnyam par ma bzhag pa la ni /",
    "T06TD4028E:31a-10": "rang gi rnam par rtog pa snang ba'i phyir ro //",
    "T06TD4028E:31a-11": "gang gi phyir mnyam par ma bzhag pa la rang gi rnam par rtog pa las snang ba'i gzung ba rang gi rnam par rig pa nyid yul du 'gyur ba de'i phyir gzhan gyi sems la sogs pa de'i yul ma yin no //",
    "T06TD4028E:31a-12": "cig shos mnyam par bzhag pa la yang ting nge 'dzin gyi spyod yul la de'i gzugs brnyan snang ba'i phyir gzhan gyi sems la sogs pa yul ma yin no zhes rjes su 'jug go //",
    "T06TD4028E:31a-13": "gang gi phyir mnyam par bzhag pa'i rnam par rig pa la yang ting nge 'dzin gyi spyod yul de'i gzugs brnyan du snang ba'i rnam par rig pa nyid yul du 'gyur ba de'i phyir de'i yul yang gzhan gyi sems la sogs pa ma yin no //",
    "T06TD4028E:31a-14": "de lta na yang rang gi rnam par rig pa nyid yul yin pa'i phyir rnam par shes pa las phyi rol du gyur pa'i don med la de med pa'i phyir gzung bar snang ba med do //",
    "T06TD4028E:31a-15": "gzung bar snang ba de med par grub pa na yang 'dzin par snang ba med par grub ste /",
    "T06TD4028E:31a-16": "gzung ba med na 'dzin pa med pa'i phyir ro //",
    "T06TD4028E:31a-17": "de las kyang gzung ba dang 'dzin par snang ba med par 'jug pa'i rim gyis grub par rig par bya'o //",
    "T06TD4028E:31a-18": "de ci'i phyir zhe na /",
    "T06TD4028E:31a-19": "thog ma med pa'i kun nas ldang ba grub pa'i phyir ro //",
    "T06TD4028E:31a-20": "gang zhig de bzhin nyid mi shes pa med pa'i gnyis snang ba /",
    "T06TD4028E:31b-0": "@31b phyin ci log gi rgyu de ni thog ma med pa'i kun nas ldang ba yin no //",
    "T06TD4028E:31b-1": "des na thog ma med pa'i kun nas ldang ba de grub pa'i phyir te /",
    "T06TD4028E:31b-2": "yongs su grub pa'i phyir na gzung ba dang 'dzin par snang ba med pa yin te /",
    "T06TD4028E:31b-3": "phyin ci log rnam pa gnyis yang dag pa ma yin pa'i phyir ro //",
    "T06TD4028E:31b-4": "'di las kyang gzung ba dang 'dzin par snang ba med do //",
    "T06TD4028E:31b-5": "gang las she na /",
    "T06TD4028E:31b-6": "gnyis yongs su ma grub par rab tu grub pa'i phyir ro //",
    "T06TD4028E:31b-7": "gnyis yongs su ma grub par yang 'gal ba'i rnam par shes pa skye bar mthong ba la sogs pa'i rgyu las rtogs par bya'o //",
    "T06TD4028E:31b-8": "gang gis de ltar yongs su shes pa de ni chos la 'jug pa bla na med pa yin no zhes brjod do //",
    "T06TD4028E:31b-9": "chos la 'jug pa bshad zin to //",
    "T06TD4028E:31b-10": "gang gi phyir da ni chos nyid la 'jug pa brjod par bya ba yin pas de'i dbang du byas te gsungs pa ni /",
    "T06TD4028E:31b-11": "rnam pa drug gis chos nyid la 'jug pa la bla na med pa yin te zhes bya ste /",
    "T06TD4028E:31b-12": "'chad par 'gyur ba drug gis so //",
    "T06TD4028E:31b-13": "'di lta ste /",
    "T06TD4028E:31b-14": "mtshan nyid dang /",
    "T06TD4028E:31b-15": "gnas dang /",
    "T06TD4028E:31b-16": "nges par rtog pa dang /",
    "T06TD4028E:31b-17": "reg pa dang /",
    "T06TD4028E:31b-18": "rjes su dran pa dang /",
    "T06TD4028E:31b-19": "de'i bdag nyid du nye bar son pa la 'jug pas so //",
    "T06TD4028E:31b-20": "de la mtshan nyid ni gzung ba dang /",
    "T06TD4028E:31b-21": "'dzin pa dang /",
    "T06TD4028E:31b-22": "brjod par bya ba dang /",
    "T06TD4028E:31b-23": "rjod par byed pa khyad par med pa'i de bzhin nyid ni chos nyid kyi mtshan nyid do zhes bya ba mdo ji lta ba bzhin no //",
    "T06TD4028E:31b-24": "de la gnas ni chos thams cad dang /",
    "T06TD4028E:31b-25": "gsung rab yan lag bcu gnyis su gtogs pa'i mdo sde thams cad do zhes bya ba la /",
    "T06TD4028E:31b-26": "chos thams cad ni gzugs la sogs pa'o //",
    "T06TD4028E:31b-27": "yan lag bcu gnyis ni mdo dang dbyangs kyis bsnyad pa la sogs pa'o //",
    "T06TD4028E:31b-28": "gnyis smos pa ni kun nas nyon mongs pa dang /",
    "T06TD4028E:31b-29": "rnam par byang bas bsdus pa'i dbang du byed pas so //",
    "T06TD4028E:31b-30": "de la nges par rtog pa ni /",
    "T06TD4028E:31b-31": "theg pa chen po'i mdo sde la brten pa'i tshul bzhin du yid la byed pas bsdus pa'i sbyor ba'i lam thams cad do zhes bya ba la /",
    "T06TD4028E:31b-32": "thams cad ni thos pa dang /",
    "T06TD4028E:31b-33": "bsams pa dang /",
    "T06TD4028E:31b-34": "bsgoms pas rab tu phye ba ste /",
    "T06TD4028E:31b-35": "des de la nges par rtog pa'i phyir ro //",
    "T06TD4028E:32a-0": "de la reg pa ni yang dag pa'i lta ba thob pa'i phyir mthong ba'i lam @32a * //",
    "T06TD4028E:32a-1": "gyis mngon sum gyi tshul du de bzhin nyid thob cing nyams su myong ba'o zhes bya ba la reg pa ni mthong ba'i lam gyis de bzhin nyid so sor rig pa yin la /",
    "T06TD4028E:32a-2": "de yang thob cing nyams su myong ba zhes brjod do //",
    "T06TD4028E:32a-3": "thob pa nyid nyams su myong ba ni /",
    "T06TD4028E:32a-4": "thob cing nyams su myong ba zhes bya bas so //",
    "T06TD4028E:32a-5": "yang nyams su myong ba 'di ji ltar rnam par gzhag par bya zhe na /",
    "T06TD4028E:32a-6": "gsungs pa /",
    "T06TD4028E:32a-7": "mngon sum gyi tshul du'o //",
    "T06TD4028E:32a-8": "mngon sum du byed pa gang yin pa de nyid nyams su myong ba yin no zhes bya ba'i don du 'di ston pa yin no //",
    "T06TD4028E:32a-9": "reg pa'i don de dag tu rjes su dran pa yin pas de ston pa ni /",
    "T06TD4028E:32a-10": "rjes su dran pa ni de'i dri ma drungs dbyung ba'i don du ji ltar mthong ba nyid bsgom pa'i lam byang chub kyi phyogs kyis bsdus pa thams cad do zhes bya'o //",
    "T06TD4028E:32a-11": "de la mthong ba'i lam gyis de ma thag pa'i bsgom pa'i lam de la rjes su dran pa zhes brjod do //",
    "T06TD4028E:32a-12": "thob zin pa'i lam de yongs su gcod pa'i rjes su dran pas mngon du phyogs par byed do //",
    "T06TD4028E:32a-13": "de yang ci'i don du zhe na /",
    "T06TD4028E:32a-14": "gsungs pa /",
    "T06TD4028E:32a-15": "de'i dri ma drungs dbyung ba'i don du ste /",
    "T06TD4028E:32a-16": "de bzhin nyid la bsgoms pas spang bar bya ba'i mtshan nyid kyi dri ma lhag ma spang ba'i don du'o zhes bya ba'i tha tshig go //",
    "T06TD4028E:32a-17": "rjes su dran pa'i de ma thag tu de'i bdag nyid du nye bar son pa yin pas de ston pa ni /",
    "T06TD4028E:32a-18": "de'i bdag nyid du nye bar son pa ni de bzhin nyid dri ma med par gyur pa na thams cad de bzhin nyid tsam du snang ba zhes bya ba la //",
    "T06TD4028E:32a-19": "de la bsgom pa'i lam gyis dri ma lhag ma spangs pa'i phyir de bzhin nyid dri ma med par gyur pa na gang zhig mthar thug pa'i lam gyis rnam pa thams cad nas de bzhin nyid tsam du snang ba ste /",
    "T06TD4028E:32a-20": "dri ma thams cad dang bral bas de bzhin nyid tsam du gyur pa'i phyir te /",
    "T06TD4028E:32a-21": "de tsam du yul du gyur pa de ni de'i bdag nyid du nye bar son pa zhes brjod do //",
    "T06TD4028E:32a-22": "de yang gnas yongs su gyur pa yongs su grub pa yin te de'i bdag nyid yin pa'i phyir ro //",
    "T06TD4028E:32a-23": "mthong ba'i lam la sogs pa'i gnas skabs na yang yongs su gyur pa yod pas na /",
    "T06TD4028E:32a-24": "'di la yongs su grub par bstan te /",
    "T06TD4028E:32a-25": "dri ma ma lus spangs pa'i phyir ro //",
    "T06TD4028E:32b-0": "gnas yongs su gyur pa de la yang @32b ji ltar 'jug par bya zhing /",
    "T06TD4028E:32b-1": "ji ltar de la zhugs pa bla na med par 'gyur zhe na /",
    "T06TD4028E:32b-2": "gsungs pa /",
    "T06TD4028E:32b-3": "rnam pa bcus gnas yongs su gyur pa la 'jug pa bla na med pa yin te zhes bya ste /",
    "T06TD4028E:32b-4": "'chad par 'gyur ba rnam pa bcus so //",
    "T06TD4028E:32b-5": "'di lta ste /",
    "T06TD4028E:32b-6": "rang bzhin dang /",
    "T06TD4028E:32b-7": "dngos po dang /",
    "T06TD4028E:32b-8": "gang zag dang ;",
    "T06TD4028E:32b-9": "khyad par dang /",
    "T06TD4028E:32b-10": "dgos pa dang /",
    "T06TD4028E:32b-11": "rten dang /",
    "T06TD4028E:32b-12": "yid la byed pa dang /",
    "T06TD4028E:32b-13": "sbyor ba dang /",
    "T06TD4028E:32b-14": "nyes dmigs dang /",
    "T06TD4028E:32b-15": "phan yon la 'jug pas so //",
    "T06TD4028E:32b-16": "de la dang por rang bzhin la 'jug pa ni glo bur gyi dri ma dang /",
    "T06TD4028E:32b-17": "de bzhin nyid mi snang ba dang /",
    "T06TD4028E:32b-18": "snang ba'i don du de bzhin nyid dri ma med pa'o ;",
    "T06TD4028E:32b-19": "/ glo bur gyi dri ma mi snang ba'i don dang /",
    "T06TD4028E:32b-20": "de bzhin nyid tsam snang ba'i don du de bzhin nyid dri ma med par gyur pa gang yin pa de ni gnas yongs su gyur pa'i rang bzhin yin no //",
    "T06TD4028E:32b-21": "gang zhig de ltar yongs su shes pa de la ni rang bzhin la 'jug pa bla na med pa zhes brjod do //",
    "T06TD4028E:32b-22": "de la dngos po la 'jug pa ni thun mong pa snod kyi rnam par rig pa'i de bzhin nyid yongs su gyur pa dang /",
    "T06TD4028E:32b-23": "mdo sde'i chos kyi dbyings kyi de bzhin nyid yongs su gyur pa dang /",
    "T06TD4028E:32b-24": "thun mong ma yin pas sems can gyi khams kyi de bzhin nyid yongs su gyur pa'o zhes bya ba la /",
    "T06TD4028E:32b-25": "gnas yongs su gyur pa'i dngos po ni de bzhin nyid rnam pa gsum yongs su gyur pa ste /",
    "T06TD4028E:32b-26": "de'i rjes su song ba'i dbye ba las kyang 'bras bu'i dbye ba las so //",
    "T06TD4028E:32b-27": "snang ba dang /",
    "T06TD4028E:32b-28": "'doms pa dang /",
    "T06TD4028E:32b-29": "kun du ston pa'i 'bras bu tha dad pa'i phyir ro //",
    "T06TD4028E:32b-30": "de la gang zag la 'jug pa ni dang po gnyis ni sangs rgyas dang byang chub sems dpa' rnams nyid kyi de bzhin nyid yongs su gyur pa yin gyi /",
    "T06TD4028E:32b-31": "gzhan gyi ni ma yin te thun mong ma yin pa'i phyir ro //",
    "T06TD4028E:32b-32": "phyi ma ni nyan thos dang rang sangs rgyas rnams kyi yang yin la /",
    "T06TD4028E:32b-33": "sangs rgyas dang byang chub sems dpa' rnams kyi yang yin pas thun mong pa yin pa'i phyir ro //",
    "T06TD4028E:32b-34": "de la khyad par la 'jug pa ni sangs rgyas dang byang chub sems dpa' rnams kyi zhing yongs su dag pa'i khyad par dang zhes bya ba la /",
    "T06TD4028E:33a-0": "zhing yongs su dag pa'i khyad par ni sangs rgyas dang byang chub sems dpa' rnams gnyis kyi yin gyi nyan thos rnams kyi ni ma @33a * //",
    "T06TD4028E:33a-1": "yin te /",
    "T06TD4028E:33a-2": "de la ni mtho dman can du snang ba'i phyir ro //",
    "T06TD4028E:33a-3": "chos kyi sku dang /",
    "T06TD4028E:33a-4": "longs spyod rdzogs pa dang /",
    "T06TD4028E:33a-5": "sprul pa'i sku thob pas ston pa dang /",
    "T06TD4028E:33a-6": "'doms pa dang /",
    "T06TD4028E:33a-7": "dbang 'byor ba nyid thob pa'i khyad par las so zhes bya ba la /",
    "T06TD4028E:33a-8": "de la ston pa nyid thob pa'i khyad par ni shes bya'i rnam pa thams cad mngon sum du gyur pa las rtogs par bya'o //",
    "T06TD4028E:33a-9": "'doms pa nyid thob pa'i khyad par ni zab pa dang /",
    "T06TD4028E:33a-10": "rgya che ba dang /",
    "T06TD4028E:33a-11": "rgya che ba dang /",
    "T06TD4028E:33a-12": "ngo mtshar du ma'i sgo bsam gyis mi khyad pa ston pa'i phyir ro //",
    "T06TD4028E:33a-13": "dbang 'byor ba nyid thob pa'i khyad par ni sems can gyi bya ba sgrub pa'i rten thogs pa med pa'i mngon par shes pa la sogs pa bsam gyis mi khyab pa'i yon tan thob pa'i phyir ro //",
    "T06TD4028E:33a-14": "de dag ni rim pa ji lta ba bzhin chos kyi sku dang /",
    "T06TD4028E:33a-15": "rdzogs par longs spyod pa dang /",
    "T06TD4028E:33a-16": "sprul pa'i sku thob pa las yin par rig par bya'o //",
    "T06TD4028E:33a-17": "de la dgos pa la 'jug pa ni sngon gyi smon lam gyi khyad par las dang /",
    "T06TD4028E:33a-18": "theg pa chen po ston pa'i dmigs pa'i khyad par las dang /",
    "T06TD4028E:33a-19": "sa bcu po rnams su sbyor ba'i khyad par las so zhes bya ba la //",
    "T06TD4028E:33a-20": "de la dgos pa'i khyad par rnam pa gsum gyis nyan thos dang rang sangs rgyas rnams las byang chub sems dpa' rnams kyi gnas yongs su gyur pa khyad par du 'phags pas so //",
    "T06TD4028E:33a-21": "khyad par rnam pa gsum las smon lam gyi khyad par ni sngon gyi smon lam gyi khyad par las te /",
    "T06TD4028E:33a-22": "byang chub tu smon pa las so //",
    "T06TD4028E:33a-23": "dmigs pa'i khyad par ni theg pa chen po ston pa'i dmigs pa'i khyad par las te /",
    "T06TD4028E:33a-24": "'dres pa dang ma 'dres pa'i chos thams cad la dmigs pa dang /",
    "T06TD4028E:33a-25": "de'i de bzhin nyid la dmigs pa las so //",
    "T06TD4028E:33a-26": "sbyor ba'i khyad par ni sa bcu po rnams su sbyor ba'i khyad par las te /",
    "T06TD4028E:33a-27": "sgrib pa thams cad spang pa'i don du de'i gnyen po bsgom pa la sbyor ba'i phyir ro //",
    "T06TD4028E:33a-28": "de la gnas yongs su gyur pa'i rten ni rnam par mi rtog pa'i ye shes yin te /",
    "T06TD4028E:33a-29": "rten des de thob pa'i phyir ro //",
    "T06TD4028E:33a-30": "de la 'jug pa ni ji lta bu yin zhe na /",
    "T06TD4028E:33a-31": "gsungs pa /",
    "T06TD4028E:33a-32": "rnam par mi rtog pa'i ye shes la 'jug pa rnam pa drug gis so //",
    "T06TD4028E:33b-0": "'jug pa rnam pa @33b drug kyang /",
    "T06TD4028E:33b-1": "dmigs pa dang /",
    "T06TD4028E:33b-2": "mtshan ma spangs pa dang /",
    "T06TD4028E:33b-3": "yang dag pa'i sbyor ba dang /",
    "T06TD4028E:33b-4": "mtshan nyid dang /",
    "T06TD4028E:33b-5": "rjes su bsngags pa dang /",
    "T06TD4028E:33b-6": "phan yon dang /",
    "T06TD4028E:33b-7": "yongs su shes pa las so //",
    "T06TD4028E:33b-8": "de la dmigs pa la 'jug pa ni rnam pa bzhi ste zhes bya ba ni de ma thag tu 'chad par 'gyur bas so //",
    "T06TD4028E:33b-9": "'di lta ste /",
    "T06TD4028E:33b-10": "theg pa chen po ston pa dang /",
    "T06TD4028E:33b-11": "de la mos pa dang /",
    "T06TD4028E:33b-12": "nges pa dang /",
    "T06TD4028E:33b-13": "tshogs yongs su rdzogs pas so //",
    "T06TD4028E:33b-14": "rnam par mi rtog pa'i ye shes de'i dmigs pa ni theg pa chen po ston pa dang /",
    "T06TD4028E:33b-15": "de la mos pa dang /",
    "T06TD4028E:33b-16": "nges pa dang /",
    "T06TD4028E:33b-17": "tshogs yongs su rdzogs pa yin te /",
    "T06TD4028E:33b-18": "gang rung zhig med na de mi skye ba'i phyir ro //",
    "T06TD4028E:33b-19": "des na dmigs pa la 'jug pa mtha' dag bstan pa yin no //",
    "T06TD4028E:33b-20": "de la mtshan ma spangs pa la 'jug pa ni rnam pa bzhi ste /",
    "T06TD4028E:33b-21": "mi mthun pa'i phyogs dang /",
    "T06TD4028E:33b-22": "gnyen po dang /",
    "T06TD4028E:33b-23": "de bzhin nyid dang /",
    "T06TD4028E:33b-24": "rtogs pa'i mtshan ma spangs pa las rjes su rtogs par bya'o //",
    "T06TD4028E:33b-25": "de la mi mthun pa'i phyogs kyi mtshan ma spangs pa ni 'dod chags la sogs pa'i mtshan ma spangs pa las so //",
    "T06TD4028E:33b-26": "gnyen po'i mtshan ma spangs pa ni mi sdug pa la sogs pa'i mtshan ma spangs pa las so //",
    "T06TD4028E:33b-27": "de bzhin nyid kyi mtshan ma spangs pa ni 'di ni de bzhin nyid do zhes bya ba'i 'bad rtsol yang spangs pa las so //",
    "T06TD4028E:33b-28": "rtogs pa'i mtshan ma spangs pa ni sa rnams su bsgoms pas rtogs par bya ba thob pa'i mtshan ma spangs pa las so //",
    "T06TD4028E:33b-29": "de ltar yin dang 'dis ni rim pa ji lta ba bzhin rags pa dang /",
    "T06TD4028E:33b-30": "'bring dang /",
    "T06TD4028E:33b-31": "phra mo dang /",
    "T06TD4028E:33b-32": "ring du rjes su 'brel ba rnams brjod pa yin no //",
    "T06TD4028E:33b-33": "de la mi mthun pa'i phyogs kyi mtshan ma ni gnas ngan len gyi rgyu yin pa'i phyir dang /",
    "T06TD4028E:33b-34": "rtogs par sla ba'i phyir rags pa yin no //",
    "T06TD4028E:33b-35": "de'i gnyen po yin pa'i phyir gnyen po'i mtshan ma ni 'bring yin no //",
    "T06TD4028E:33b-36": "de bzhin nyid kyi mtshan ma ni phra ba yin te /",
    "T06TD4028E:33b-37": "de las gzhan thams cad kyi gnyen po yin pa'i phyir ro //",
    "T06TD4028E:33b-38": "rtog pa'i mtshan ma ni bsgoms pa'i 'bras bu yin pa'i phyir ring du rjes su 'brel ba yin par rig par bya'o //",
    "T06TD4028E:34a-0": "de @34a * //",
    "T06TD4028E:34a-1": "la yang dag pa'i sbyor ba la 'jug pa ni rnam pa gnyis te /",
    "T06TD4028E:34a-2": "'di lta ste /",
    "T06TD4028E:34a-3": "dmigs pa'i sbyor bas ni rnam par rig pa tsam dmigs pa'i sbyor ba las so //",
    "T06TD4028E:34a-4": "mi dmigs pa'i sbyor bas ni don mi dmigs pa las so //",
    "T06TD4028E:34a-5": "dmigs pa mi dmigs pa'i sbyor bas ni don med na rnam par rig pa tsam mi dmigs pa las te /",
    "T06TD4028E:34a-6": "rnam par rig par bya ba'i don med na rnam par rig pa mi 'thad pa'i phyir ro //",
    "T06TD4028E:34a-7": "dmigs pa mi dmigs pa'i sbyor ba ni gnyis pa ma dmigs pas gnyis med pa dmigs pa las so //",
    "T06TD4028E:34a-8": "de la mtshan nyid la 'jug pa ni rnam pa gsum gyis te /",
    "T06TD4028E:34a-9": "'di lta ste /",
    "T06TD4028E:34a-10": "chos nyid gnas pa las ni gnyis su med cing brjod du med pa'i mtshan nyid la gnas pa'i phyir te /",
    "T06TD4028E:34a-11": "de dmigs pa'i phyir ro //",
    "T06TD4028E:34a-12": "mi snang ba las ni gnyis dang /",
    "T06TD4028E:34a-13": "ji ltar mngon par brjod pa dang /",
    "T06TD4028E:34a-14": "dbang po dang /",
    "T06TD4028E:34a-15": "yul dang /",
    "T06TD4028E:34a-16": "rnam par rig pa dang /",
    "T06TD4028E:34a-17": "snod kyi 'jig rten mi snang ba'i phyir ro //",
    "T06TD4028E:34a-18": "gang du gnyis dang /",
    "T06TD4028E:34a-19": "ji ltar mngon par brjod pa dang /",
    "T06TD4028E:34a-20": "dbang po dang /",
    "T06TD4028E:34a-21": "yul dang /",
    "T06TD4028E:34a-22": "rnam par rig pa dang /",
    "T06TD4028E:34a-23": "snod kyi 'jig rten gyi snang ba med par gyur pa de ni rnam par mi rtog pa'i ye shes yin no //",
    "T06TD4028E:34a-24": "de ltar gyur na ci zhig bstan par 'gyur zhe na /",
    "T06TD4028E:34a-25": "gsungs pa /",
    "T06TD4028E:34a-26": "de ltar na 'dis ni brtag tu med pa /",
    "T06TD4028E:34a-27": "bstan du med pa /",
    "T06TD4028E:34a-28": "mi gnas pa /",
    "T06TD4028E:34a-29": "snang ba med pa /",
    "T06TD4028E:34a-30": "rnam par rig pa med pa /",
    "T06TD4028E:34a-31": "gnas pa med pa zhes bya ba rnam par mi rtog pa'i ye shes kyi mtshan nyid mdo ji lta ba bzhin du brjod pa yin no //",
    "T06TD4028E:34a-32": "de la gzung ba dang 'dzin pa'i dngos po la gnyis su brtag tu med pa'i phyir brtag tu med pa'o //",
    "T06TD4028E:34a-33": "mngon par brjod pas bstan par mi nus pa'i phyir bstan du med pa'o //",
    "T06TD4028E:34a-34": "mig gi dbang po la sogs par mi gnas pas na mi gnas pa'o //",
    "T06TD4028E:34a-35": "yul ma yin pa'i phyir snang ba med pa ste /",
    "T06TD4028E:34a-36": "gzugs la sogs pa yul snang ba med pa'i phyir ro //",
    "T06TD4028E:34a-37": "rnam par rig pa ma yin pas rnam par rig pa med pa'o //",
    "T06TD4028E:34a-38": "gnas kyi dngos po ma yin pas gnas med pa'o //",
    "T06TD4028E:34b-0": "snang ba las ni chos thams cad nam mkha'i dkyil 'khor dang mnyam @34b par snang ba'i phyir te /",
    "T06TD4028E:34b-1": "de'i yul can gyi mtshan ma thams cad spangs pa'i phyir ro //",
    "T06TD4028E:34b-2": "'du byed thams cad sgyu ma la sogs pa lta bur snang ba'i phyir te /",
    "T06TD4028E:34b-3": "de yang dag pa ma yin par snang bar rtogs pa'i phyir ro //",
    "T06TD4028E:34b-4": "sogs pa smos pa ni smig rgyu dang rmi lam la sogs pa blta bar bya'o ;",
    "T06TD4028E:34b-5": "/ de la phan yon la 'jug pa ni rnam pa bzhi ste /",
    "T06TD4028E:34b-6": "chos kyi sku rdzogs par thob pas ni gnas yongs su gyur pas so //",
    "T06TD4028E:34b-7": "bde bar gnas pa mchog thob pas ni /",
    "T06TD4028E:34b-8": "zag pa dang bcas pa'i bde ba spangs pa dang /",
    "T06TD4028E:34b-9": "gtan du de'i bdag nyid du gyur pa'i phyir ro ;",
    "T06TD4028E:34b-10": "/ ston pa la dbang 'byor pas ni shes bya ji lta ba dang /",
    "T06TD4028E:34b-11": "ji snyed pa rtogs pa'i phyir ro //",
    "T06TD4028E:34b-12": "'doms pa la dbang 'byor ba nyid thob pas ni ji ltar 'os par bstan pa'i sgo du ma la 'jug pa'i phyir ro //",
    "T06TD4028E:34b-13": "phan yon rnam pa bzhi thob pa'i rgyu yin pa'i phyir na /",
    "T06TD4028E:34b-14": "ye shes de'i phan yon rnam pa bzhir brjod do //",
    "T06TD4028E:34b-15": "de la yongs su shes pa las 'jug pa ni rnam pa bzhi ste /",
    "T06TD4028E:34b-16": "gnyen po yongs su shes pa dang /",
    "T06TD4028E:34b-17": "mtshan nyid yongs su shes pa dang /",
    "T06TD4028E:34b-18": "khyad par yongs su shes pa dang /",
    "T06TD4028E:34b-19": "las yongs su shes pa las so ;",
    "T06TD4028E:34b-20": "/ de la gnyen po yongs su shes pa ni /",
    "T06TD4028E:34b-21": "rnam par mi rtog pa'i ye shes chos dang /",
    "T06TD4028E:34b-22": "gang zag dang /",
    "T06TD4028E:34b-23": "yongs su 'gyur ba dang /",
    "T06TD4028E:34b-24": "tha dad pa dang /",
    "T06TD4028E:34b-25": "skur ba 'debs pa ste /",
    "T06TD4028E:34b-26": "med par 'dzin pa rnam pa lnga'i gnyen po yin pa'i phyir ro zhes bya ba la /",
    "T06TD4028E:34b-27": "med par 'dzin pa rnam pa lnga'i gnyen po ni rnam par mi rtog pa'i ye shes yin no zhes de ltar shes pa gang yin pa de la ni gnyen po yongs su shes pa zhes brjod do //",
    "T06TD4028E:34b-28": "med par 'dzin pa rnam pa lnga ni med pa'i chos 'dzin pa dang /",
    "T06TD4028E:34b-29": "med pa'i gang zag 'dzin pa ste /",
    "T06TD4028E:34b-30": "don dam par 'dzin pa'o /",
    "T06TD4028E:34b-31": "med pa'i yongs su gyur pa 'dzin pa ste /",
    "T06TD4028E:34b-32": "chos rnams skye ba dang 'gag par 'dzin pa gang yin pa'o //",
    "T06TD4028E:34b-33": "med pa tha dad pa 'dzin pa ni chos dang chos nyid dag so so bar mngon par zhen pa'i phyir ro //",
    "T06TD4028E:35a-0": "med pa'i skur ba nyid 'dzin pa ni chos dang gang @35a * //",
    "T06TD4028E:35a-1": "zag dag brtags par yod pa la yang skur pa 'debs pa'i phyir ro //",
    "T06TD4028E:35a-2": "de la mtshan nyid yongs su shes pa ni yid la mi byed pa dang /",
    "T06TD4028E:35a-3": "yang dag par 'das pa dang /",
    "T06TD4028E:35a-4": "nye bar zhi ba dang /",
    "T06TD4028E:35a-5": "ngo bo nyid kyi don dang /",
    "T06TD4028E:35a-6": "mngon rtags su byed pa ste /",
    "T06TD4028E:35a-7": "rnam pa lnga spangs pa'i rang gi mtshan nyid kyis so //",
    "T06TD4028E:35a-8": "re zhig rnam par mi rtog pa'i ye shes de rnam par rtog pa yid la mi byed pas ni rnam par mi rtog pa'i rang bzhin du mi rigs so //",
    "T06TD4028E:35a-9": "gal te rnam par rtog pa yid la mi byed pas rnam par mi rtog pa yin na ni /",
    "T06TD4028E:35a-10": "de la bu chung dang byis pa la sogs pa'i shes pa yang rnam par mi rtog par 'gyur te /",
    "T06TD4028E:35a-11": "gang gi phyir de dag kyang gnas skabs de'i tshe rnam par rtog par mi byed pas so //",
    "T06TD4028E:35a-12": "rnam par rtog pa las yang dag par 'das pa'i rang bzhin yang yin par rigs pa ma yin te /",
    "T06TD4028E:35a-13": "gal te yang dag par 'das pa'i rang bzhin de yin na ni /",
    "T06TD4028E:35a-14": "de las bsam gtan gnyis pa la sogs pa'i snyoms par 'jug pa la snyoms par zhugs pa yang der 'gyur te /",
    "T06TD4028E:35a-15": "rtog dpyod med pa la rnam par rtog pa med pa'i phyir ro //",
    "T06TD4028E:35a-16": "rnam par rtog pa nye bar zhi ba'i rang bzhin yang yin par mi rigs te ;",
    "T06TD4028E:35a-17": "gal te rnam par rtog pa nye bar zhi bas rnam par mi rtog pa yin na ni des na gnyid log pa dang /",
    "T06TD4028E:35a-18": "myos pa dang /",
    "T06TD4028E:35a-19": "brgyal ba rnams kyang der 'gyur te /",
    "T06TD4028E:35a-20": "gang gi phyir de dag kyang gnas skabs de'i tshe rnam par rtog par mi byed pas so //",
    "T06TD4028E:35a-21": "'on te ngo bo nyid kyi don kho nas rnam par mi rtog pa yin na ni gzugs la sogs pa'i yul yang rnam par rtog par mi 'gyur te /",
    "T06TD4028E:35a-22": "gang gi phyir de dag kyang g-yo ba med pa'i phyir rnam par rtog pa mi byed pas so //",
    "T06TD4028E:35a-23": "rnam par mi rtog pa nyid mngon rtags su byed pa yang de yin par mi rigs so //",
    "T06TD4028E:35a-24": "'di ltar rnam par mi rtog pa'o //",
    "T06TD4028E:35a-25": "rnam par mi rtog pa'o zhes yid la byed pa bzhin na ni shes pa de skye ba ma yin te /",
    "T06TD4028E:35a-26": "rnam par mi rtog par rnam par rtog cing brjod pa'i yid la byed pa yang rnam par rtog pa'i rnam pa nyid yin pa'i phyir ro //",
    "T06TD4028E:35b-0": "de'i phyir shes pa de ni rnam pa 'di lnga'i rang gi @35b mtshan nyid las grol par rig par bya'o //",
    "T06TD4028E:35b-1": "de la khyad par yongs su shes pa ni rnam par mi rtog pa dang /",
    "T06TD4028E:35b-2": "nyi tshe ba ma yin pa nyid dang /",
    "T06TD4028E:35b-3": "mi gnas pa nyid dang /",
    "T06TD4028E:35b-4": "gtan du ba nyid dang /",
    "T06TD4028E:35b-5": "bla na med pa nyid dang /",
    "T06TD4028E:35b-6": "khyad par rnam pa lngas so //",
    "T06TD4028E:35b-7": "shes pa de ni khyad par rnam pa lngas nyan thos dang /",
    "T06TD4028E:35b-8": "rang sangs rgyas rnams kyi las khyad par du 'phags pas so //",
    "T06TD4028E:35b-9": "de la nyan thos dang rang sangs rgyas rnams ni mya ngan las 'das pa dang /",
    "T06TD4028E:35b-10": "'khor ba'i yon tan dang nyes pa la rnam par rtog pa'i phyir na de'i shes pa yang rnam par rtog pa dang bcas pa yin no //",
    "T06TD4028E:35b-11": "nyi tshe ba yang yin te /",
    "T06TD4028E:35b-12": "'phags pa'i bden pa bzhi'i spyi'i mtshan nyid tsam la dmigs pa'i phyir ro //",
    "T06TD4028E:35b-13": "gnas pa yang yin te /",
    "T06TD4028E:35b-14": "mya ngan las 'das pa la gnas pas so //",
    "T06TD4028E:35b-15": "gtan du ba yang ma yin te /",
    "T06TD4028E:35b-16": "phung po lhag ma med pa'i mya ngan las 'das par 'chad pa'i phyir te /",
    "T06TD4028E:35b-17": "gzings lta bu'i mdo las bstan pa bzhin no //",
    "T06TD4028E:35b-18": "bla na yod pa yang yin te /",
    "T06TD4028E:35b-19": "sangs rgyas kyi ye shes bla na yod pa'i phyir ro //",
    "T06TD4028E:35b-20": "'di dag las bzlog nas khyad par rnam pa lngas sangs rgyas dang byang chub sems dpa' rnams kyi ye shes khyad par du 'phags so //",
    "T06TD4028E:35b-21": "rnam par mi rtog pas ni mya ngan las 'das pa dang /",
    "T06TD4028E:35b-22": "'khor ba dag ni yon tan dang nyes pa la rnam par mi rtog pa'i phyir ro //",
    "T06TD4028E:35b-23": "nyi tshe ba ma yin pa ni shes bya mtha' dag gi rang dang spyi'i mtshan nyid ji lta ba bzhin yul du byed pa'i phyir ro //",
    "T06TD4028E:35b-24": "mi gnas pa nyid ni mya ngan las 'das pa dang /",
    "T06TD4028E:35b-25": "'khor ba dag mi len pa dang mi 'dor ba'i phyir ro //",
    "T06TD4028E:35b-26": "gtan du ba ni rten chos kyi sku rtag pas na phung po lhag ma med pa'i mya ngan las 'das pa na yang rgyun mi 'chad pa'i phyir ro //",
    "T06TD4028E:35b-27": "bla na med pa ni de las mchog tu khyad par du 'phags pa med pa'i phyir ro //",
    "T06TD4028E:35b-28": "de las yongs su shes pa ni rnam par rtog pa ring du byed pa dang /",
    "T06TD4028E:35b-29": "bla na med pa'i bde ba sgrub par byed pa dang /",
    "T06TD4028E:35b-30": "nyon mongs pa dang shes bya'i sgrib pa dang bral bar byed pa dang /",
    "T06TD4028E:36a-0": "de'i rjes las thob @36a * //",
    "T06TD4028E:36a-1": "pa'i ye shes shes bya'i rnam pa thams cad la 'jug par byed pa dang /",
    "T06TD4028E:36a-2": "sangs rgyas kyi zhing yongs su sbyong ba dang /",
    "T06TD4028E:36a-3": "sems can yongs su smin par byed pa dang /",
    "T06TD4028E:36a-4": "rnam pa thams cad mkhyen pa nyid gtod par byed pa ste /",
    "T06TD4028E:36a-5": "las kyi khyad par rnam pa lngas so zhes bya ba la /",
    "T06TD4028E:36a-6": "ye shes des ni las rnam pa lnga byed do //",
    "T06TD4028E:36a-7": "'di ltar ste /",
    "T06TD4028E:36a-8": "rnam par rtog pa mngon du rgyu las ring du byed de /",
    "T06TD4028E:36a-9": "kun nas ldang ba bcom pa'i phyir ro //",
    "T06TD4028E:36a-10": "bla na med pa'i bde ba sgrub par byed de /",
    "T06TD4028E:36a-11": "shes bya ji lta ba dang /",
    "T06TD4028E:36a-12": "ji snyed pa rtogs pas phyin ci ma log cing gtan du pa'i bde ba khyad par du 'phags pa thams cad sgrub pa'i phyir ro //",
    "T06TD4028E:36a-13": "nyon mongs pa dang shes bya'i sgrib pa dang bral ba thob par byed de /",
    "T06TD4028E:36a-14": "phra rgyas bag chags dang bcas pa yang dag par bcom pa'i phyir ro //",
    "T06TD4028E:36a-15": "rnam par mi rtog pa'i rjes las thob pa rang gi mtshan nyid kyi yul can gyi ye shes kyis shes bya'i rnam pa thams cad la 'jug par yang byed do //",
    "T06TD4028E:36a-16": "sangs rgyas kyi zhing yongs su sbyong ba dang /",
    "T06TD4028E:36a-17": "sems can yongs su smin pa dang /",
    "T06TD4028E:36a-18": "rnam pa thams cad mkhyen pa nyid gtong bar yang byed do//",
    "T06TD4028E:36a-19": "de la yid la byed pa la 'jug pa ni ci nas kyang rnam par mi rtog pa la 'jug par 'dod pa'i byang chub sems dpa' de 'di snyam du yid la byed do //",
    "T06TD4028E:36a-20": "go rims kyang ston te /",
    "T06TD4028E:36a-21": "yang dag pa ma yin pa'i kun tu rtog pas sa bon thams cad pa zhes bya ba ni kun gzhi rnam par shes pas bsdus pa'o //",
    "T06TD4028E:36a-22": "med pa gnyis su snang ba'i rgyu zhes bya ba ni gnyis su mngon par zhen pa'i bag chags kyis yongs su zin pa'i phyir ro //",
    "T06TD4028E:36a-23": "de la brten pa'i rgyud gzhan zhes bya ba la 'jug pa'i rnam par shes par rtogs pa'o //",
    "T06TD4028E:36a-24": "de bzhin nyid ma shes pa las yin te zhes bya ba ni thog ma med pa'i dus can gyi ma rig pa'i bag chags las so //",
    "T06TD4028E:36a-25": "de'i phyir zhes bya ba ni mi shes pa phyin ci log gi rgyu yin pa'i phyir ro //",
    "T06TD4028E:36b-0": "rgyu dang bcas pa'i 'bras bu ni snang du zin kyang yod pa ma yin no zhes bya ba ni yang dag pa ma yin pa'i kun tu rtog pa de ni @36b rtag tu shes pa la snang du zin kyang yod pa ma yin pa kho na'o //",
    "T06TD4028E:36b-1": "gzhan yang de snang bas ni chos nyid mi snang zhing zhes bya ba ni de bzhin nyid mi snang ba'o //",
    "T06TD4028E:36b-2": "de mi snang bas ni chos nyid mi snang ba yin no zhes bya ba ni de ni de med pas rab tu phye ba yin pa'i phyir ro //",
    "T06TD4028E:36b-3": "gang zhig mos pa yid la byed pas de ltar yid la byed pa'i byang chub sems dpa' rnam par mi rtog pa'i ye shes la 'jug pa yin no zhes bya ba ni sbyor ba'i lam gyis bsdus pa'o //",
    "T06TD4028E:36b-4": "de ltar dmigs pa las ni zhes bya ba ni yang dag pa ma yin pa'i kun tu rtog pa ni snang du zin kyang med par dmigs pa la sogs pa rnam par rig pa tsam du dmigs pa la 'jug go zhes bya ba ni rnam par rig pa gnyis su snang ba yin pa'i phyir ro //",
    "T06TD4028E:36b-5": "rnam par rig pa tsam du dmigs pa las ni don thams cad mi dmigs pa la 'jug go zhes bya ba ni /",
    "T06TD4028E:36b-6": "rnam par rig pa nyid don du snang bas na phyi rol gyi don med pa'i phyir ro //",
    "T06TD4028E:36b-7": "don thams cad mi dmigs pa las ni rnam par rig pa tsam du mi dmigs pa la 'jug go zhes bya ba ni /",
    "T06TD4028E:36b-8": "rnam par rig pa rnam par rig pa nyid du mi 'grub pa'i phyir te /",
    "T06TD4028E:36b-9": "rnam par rig par bya ba'i don med na rnam par rig pa mi rigs pa'i phyir ro //",
    "T06TD4028E:36b-10": "de mi dmigs pa las ni zhes bya ba ni gzung ba dang 'dzin pa mi dmigs pa las so //",
    "T06TD4028E:36b-11": "gnyis po khyad par med pa dmigs pa la 'jug go zhes bya ba ni gnyis su med pa nyid kyis gnyis po khyad par med pa'i phyir ro //",
    "T06TD4028E:36b-12": "gnyis po gzung ba dang 'dzin pa'i ngo bor ma dmigs pa gang yin pa de nyid gnyis so //",
    "T06TD4028E:36b-13": "khyad par med par dmigs pa yin par rig par bya ste /",
    "T06TD4028E:36b-14": "khyad par ni gnyis yod na rtogs pa'i phyir ro //",
    "T06TD4028E:36b-15": "de la gnyis mi dmigs pa gang yin pa gang zhes bya ba ni gzung ba dang 'dzin pa mi dmigs pa'o //",
    "T06TD4028E:36b-16": "de ni rnam par mi rtog pa'i ye shes zhes bya ba ni brjod par bya ba bstan te /",
    "T06TD4028E:36b-17": "de ltar rnam par mi rtog pa la 'jug par 'dod pa'i byang chub sems dpa' ni de ltar yid la byed pa la /",
    "T06TD4028E:37a-0": "de ltar yid la byed pa yang rnam par mi rtog pa'i ye shes @37a * //",
    "T06TD4028E:37a-1": "la 'jug pa yin no zhes gang sngar bstan pa de nyid ston par byed pa'o //",
    "T06TD4028E:37a-2": "yul med cing zhes bya ba ni mig la sogs pa ltar yul dang bcas pa nyid yin pa bsal ba'i don du ste /",
    "T06TD4028E:37a-3": "dmigs pa med kyang yul dang bcas pa yod pas so //",
    "T06TD4028E:37a-4": "dmigs pa med pa zhes bya ba ni gzugs la sogs pa'i yul la dmigs pa ma yin pa ston te /",
    "T06TD4028E:37a-5": "de ni mtshan ma thams cad mi dmigs pas rab tu phye ba yin pa'i phyir ro //",
    "T06TD4028E:37a-6": "ye shes kyi mtshan nyid 'jug pa dang bcas pa bshad zin to //",
    "T06TD4028E:37a-7": "da ni byang chub sems dpa' ji ltar sbyor na /",
    "T06TD4028E:37a-8": "ye shes de 'thob par 'gyur ba'i sbyor ba ston to //",
    "T06TD4028E:37a-9": "sbyor ba la 'jug pa de yang rnam pa bzhi ste /",
    "T06TD4028E:37a-10": "mos pa'i sbyor bas ni mos pas spyod pa'i sa la ste /",
    "T06TD4028E:37a-11": "de ni sngar bstan pa'i nges par rtogs pa'i gnas skabs gang yin pa nyid do //",
    "T06TD4028E:37a-12": "rab tu rtogs pa'i sbyor bas ni sa dang por te /",
    "T06TD4028E:37a-13": "de ni mthong ba'i lam gyis chos kyi dbyings rab tu rtogs pa yin pa'i phyir ro //",
    "T06TD4028E:37a-14": "de yang sngar bstan pa'i reg pa'i gnas skabs gang yin pa nyid do //",
    "T06TD4028E:37a-15": "sgom pa'i sbyor bas ni yongs su ma dag pa'i sa drug dang zhes bya ba ni /",
    "T06TD4028E:37a-16": "sa gnyis pa la sogs pa'o //",
    "T06TD4028E:37a-17": "yongs su ma dag pa nyid kyang mtshan ma kun tu spyod pa'i phyir ro //",
    "T06TD4028E:37a-18": "yongs su dag pa'i sa gsum du zhes bya ba ni brgyad pa la sogs par ro //",
    "T06TD4028E:37a-19": "yongs su dag pa nyid kyang mtshan ma kun tu mi spyod pa'i phyir te /",
    "T06TD4028E:37a-20": "de'i gnyen po la ma rang gi ngang gis 'jug pa'i phyir ro //",
    "T06TD4028E:37a-21": "de yang sngar bstan pa'i rjes su dran pa'i gnas skabs nyid de /",
    "T06TD4028E:37a-22": "mthar thug pa'i sbyor bas ni sangs rgyas kyi sa la lhun gyis grub par sangs rgyas kyi mdzad pa rgyun mi 'chad pa'i phyir te /",
    "T06TD4028E:37a-23": "gang las de ma thag tu sangs rgyas kyi mdzad pa rgyun mi 'chad par thob pa de la ni mthar thug pa'i sbyor ba zhes brjod do //",
    "T06TD4028E:37a-24": "de yang sngar bstan pa'i de'i bdag nyid du nye bar son pa'i gnas skabs nyid do //",
    "T06TD4028E:37a-25": "de'i bdag nyid du nye bar son pa nyid kyang ye shes de'i rang bzhin du gyur pas na /",
    "T06TD4028E:37b-0": "@37b gnas yongs su gyur ba'i ye shes dang ro gcig pa'i phyir ro //",
    "T06TD4028E:37b-1": "de la nyes dmigs la 'jug pa ni /",
    "T06TD4028E:37b-2": "gnas yongs su gyur pa med pa'i nyes dmigs bzhi ste /",
    "T06TD4028E:37b-3": "'di lta ste /",
    "T06TD4028E:37b-4": "nyon mongs pa mi 'jug pa'i rten med pa'i nyes dmigs te /",
    "T06TD4028E:37b-5": "gal te gnas yongs su gyur pa med na gnas yongs su gyur pa med pas rten med par nyon mongs pa rnams phyis mi skye ba'o //",
    "T06TD4028E:37b-6": "chos nyid du gnas pa'i 'jug pa gang yin pa de ji ltar 'gyur /",
    "T06TD4028E:37b-7": "des na nyon mongs pa 'jug pa'i rten bzhin du /",
    "T06TD4028E:37b-8": "de'i rten yod dgos so zhes bya ba ni /",
    "T06TD4028E:37b-9": "nyon mongs pa mi 'jug pa'i rten med pa'i nyes pa'o //",
    "T06TD4028E:37b-10": "de bzhin du ji ltar zag pa dang bcas pa'i rnam par shes pa rten dang bcas par 'jug pa de bzhin du /",
    "T06TD4028E:37b-11": "de'i gnyen po yang rten dang bcas pa 'gyur dgos te /",
    "T06TD4028E:37b-12": "des na lam 'jug pa'i rten med pa'i nyes par 'gyur ro //",
    "T06TD4028E:37b-13": "yang dper na 'khor ba'i gang zag la 'khor ba'o zhes phung po rnams 'dogs pa de bzhin du yongs su mya ngan las 'das pa'i gang zag la yang gdags pa'i gzhi yod dgos so //",
    "T06TD4028E:37b-14": "re zhig sems de nyid ni yin par mi 'thad de /",
    "T06TD4028E:37b-15": "mi mthun pa'i phyogs dang gnyis po dag gi skye ba dang /",
    "T06TD4028E:37b-16": "'gag pa'i dus gcig pa yin pa'i phyir dang /",
    "T06TD4028E:37b-17": "'gal ba dag ni rten gcig par mi 'thad pa'i phyir te /",
    "T06TD4028E:37b-18": "grang ba dang dro ba'i reg pa rten gcig par mi 'thad pa bzhin no //",
    "T06TD4028E:37b-19": "phung po lhag ma med par mya ngan las 'das pa na yang gdags pa'i gzhi med pa'i phyir ro //",
    "T06TD4028E:37b-20": "de bas na phung po bzhin du mya ngan las 'das pa'i gang zag tu gdags pa'i gzhi med dgos so zhes bya ba ni mya ngan las 'das pa'i gang zag tu gdags pa'i gzhi med pa'i nyes pa'o //",
    "T06TD4028E:37b-21": "byang chub gsum gyi khyad par gdags pa'i gzhi med pa'i nyes pa ni bzhi pa yin no //",
    "T06TD4028E:37b-22": "de'i phyir gzhi'i dngos po med pa'i gnas yongs su gyur pa ni yod pa yin no /",
    "T06TD4028E:37b-23": "de las kyang gnas yongs su gyur pa yod na de las bzlog pa phan yon rnam pa bzhi nyid yin par rig par bya'o //",
    "T06TD4028E:38a-0": "de ltar na 'di @38a * //",
    "T06TD4028E:38a-1": "ni gnas yongs su gyur pa la 'jug pa rnam pa bcu yin par rig par bya'o //",
    "T06TD4028E:38a-2": "ji ltar yang dag pa ma yin pa'i kun tu rtog pa snang yang yod pa ma yin pa ni bshad zin to //",
    "T06TD4028E:38a-3": "'on kyang 'dir de la yid ches par byed pa'i dpe brjod par bya ba gsungs pa ;",
    "T06TD4028E:38a-4": "med par snang ba'i dpe ni sgyu ma dang rmi lam la sogs pa yin te /",
    "T06TD4028E:38a-5": "dper na sgyu ma dang rmi lam la sogs pa dmigs par gyur kyang yod pa ma yin pa de bzhin du chos snang yang med pa kho na'o //",
    "T06TD4028E:38a-6": "sogs pa smos pa ni ri dags sred pa dang /",
    "T06TD4028E:38a-7": "dri za'i grong khyer la sogs pa dang /",
    "T06TD4028E:38a-8": "smig rgyu dang /",
    "T06TD4028E:38a-9": "sgra brnyan dang /",
    "T06TD4028E:38a-10": "chu zla la sogs pa yang rtogs par bya'o //",
    "T06TD4028E:38a-11": "ji ltar rnam pa bcus gnas yongs su gyur pa la 'jug pa bla na med pa yin te bshad zin pa de la /",
    "T06TD4028E:38a-12": "gal te gnas yongs su gyur pa na gzhan du 'gyur bas na gnas yongs su gyur pa'i rnam par 'gyur ba'i chos can du ji ltar mi 'gyur zhe na /",
    "T06TD4028E:38a-13": "de'i phyir gnas yongs su gyur pa yin yang ji ltar rnam par 'gyur ba'i chos can ma yin pa de ltar dpes grub par gsungs pa ni /",
    "T06TD4028E:38a-14": "gnas yongs su gyur pa'i dpe ni nam mkha' dang /",
    "T06TD4028E:38a-15": "gser dang chu la sogs pa yin no zhes bya ba'o //",
    "T06TD4028E:38a-16": "dper na nam mkha' rang bzhin gyis dag pa kho na ste /",
    "T06TD4028E:38a-17": "glo bur gyi khug rna la sogs pa dang 'brel pa las de ma gtogs par zad la /",
    "T06TD4028E:38a-18": "de dang bral ba las ni dag pa yin no //",
    "T06TD4028E:38a-19": "ma dag pa ni dag par 'gyur ba ma yin no zhes bya bas dag pa nyid skye ba ni ma yin gyi /",
    "T06TD4028E:38a-20": "'on kyang ma dmigs pa'i rgyu dang bral bas dmigs par zad do //",
    "T06TD4028E:38a-21": "rab tu dag par dmigs pas nam mkha' rnam par 'gyur ba'i chos can du khas blang bar bya ba yang ma yin no //",
    "T06TD4028E:38a-22": "de bzhin du gser yang bzang ba nyid du gnas pa kho na ste /",
    "T06TD4028E:38a-23": "glo bur gyi dri mas zil gyis mnan pas de ma dmigs par zad la /",
    "T06TD4028E:38a-24": "de dang bral ba las ni dmigs pa yin no //",
    "T06TD4028E:38b-0": "dmigs pas skyes bar gyur pa yang ma @38b yin no //",
    "T06TD4028E:38b-1": "de bzhin du chu ni dangs par gnas pa kho na ste /",
    "T06TD4028E:38b-2": "chu de la sa'i rdzas dang 'brel pas de mi dmigs par zad la /",
    "T06TD4028E:38b-3": "sa'i rdzas dang bral ba las ni ma dmigs pa yin no //",
    "T06TD4028E:38b-4": "dmigs pa las rgyun gyis 'jug pa'i chu'i rdzas der ma byung ba las skyes pa yang ma yin la /",
    "T06TD4028E:38b-5": "dangs pa nyid dmigs pas chu'i rdzas rnam par 'gyur ba'i chos can du khas blangs pa yang ma yin no //",
    "T06TD4028E:38b-6": "de bzhin du gnas yongs su gyur pa la yang rang bzhin gyis 'od gsal ba gang yin pa de sngar med pa ma yin te /",
    "T06TD4028E:38b-7": "'on kyang glo bur gyi sgrib pa snang bas mi snang bar zad do //",
    "T06TD4028E:38b-8": "ma dag pa dang /",
    "T06TD4028E:38b-9": "bzang ba ma yin pa dang /",
    "T06TD4028E:38b-10": "ma dangs pa nyid bzhin no //",
    "T06TD4028E:38b-11": "de dang bral ba las ni snang ba yin la /",
    "T06TD4028E:38b-12": "gang las chos nyid rnam par 'gyur ba dang bcas pas snang bar 'gyur ba snang ba las yang ma byung pa las skyes pa yang ma yin no //",
    "T06TD4028E:38b-13": "de med pas ni chos nyid dang /",
    "T06TD4028E:38b-14": "des rab tu phye ba'i gnas yongs su gyur pa rtag pa yin no //",
    "T06TD4028E:38b-15": "'dir gser dang chu'i dpes ni rdzas la ma ltos par yon tan tsam chos mthun par bstan pa yin la /",
    "T06TD4028E:38b-16": "nam mkha'i dpes ni thams cad bstan pa yin no //",
    "T06TD4028E:38b-17": "sogs pa smos pas ni rnam pa de lta bu gzhan yang rtogs par bya ste /",
    "T06TD4028E:38b-18": "gos la sogs pa dri ma dang bral bas dag par gyur pa nyid du gnas pa la sogs pa'o //",
    "T06TD4028E:38b-19": "chos dang chos nyid rnam par 'byed pa'i 'grel pa slob dpon dbyig gnyen gyis mdzad pa rdzogs so /",
    "T06TD4028E:38b-21": "// / kha che'i pandi ta ma h'a dza na dang /",
    "T06TD4028E:38b-22": "lo ts'a ba blo ldan shes rab kyis bsgyur ba'o /"
}