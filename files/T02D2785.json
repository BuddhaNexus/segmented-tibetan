{
    "T02D2785:152a-0": "@152a * // dpal 'jig rten dbang phyug rlung gi 'khor lo 'dzin pa la phyag 'tshal lo //",
    "T02D2785:152a-1": "sngags pas shin tu nyams dga' ba'i //",
    "T02D2785:152a-2": "gnas su rab tu mtho ba'i tshal //",
    "T02D2785:152b-0": "bsil khang rlung rgyun @152b rtag 'bab par //",
    "T02D2785:152b-1": "gsang sngags 'khor lo bskor bar bya //",
    "T02D2785:152b-2": "dr'e:aom a'a:hr'i:h'um /",
    "T02D2785:152b-3": "plaksha 'am byang chub shing lo 'am //",
    "T02D2785:152b-4": "de bzhin rtag tu rlung gis bskyod //",
    "T02D2785:152b-5": "kha dog dri bzang tshal pa'ang rung /",
    "T02D2785:152b-6": "bsrung ba byas nas 'khor lo bcal / ci tsam g-yo bar sla ba yi //",
    "T02D2785:152b-7": "bzo bcos lte ba padmos mtshan //",
    "T02D2785:152b-8": "brgya phyed la ni rdo rje yi //",
    "T02D2785:152b-9": "ral gri mi bzad gzugs bya'o //",
    "T02D2785:152b-10": "pho brang gnas su sa bon las //",
    "T02D2785:152b-11": "mgon po rlung gi 'khor lo can //",
    "T02D2785:152b-12": "rtsibs rnams la ni shes rab thams //",
    "T02D2785:152b-13": "yongs gyur sngags grub lha mo bsam //",
    "T02D2785:152b-14": "dngos dang byin rlabs gzhug pa yis //",
    "T02D2785:152b-15": "gzi byin bskyed la mchod pas mchod //",
    "T02D2785:152b-16": "rang nyid 'khor lo 'dzin bsgoms nas //",
    "T02D2785:152b-17": "'od bkye sngags bzlas 'khor lo bskor //",
    "T02D2785:152b-18": "thun gsum thog mar brgya rtsa brgyad //",
    "T02D2785:152b-19": "gsang sngags myur du grub 'dod pas //",
    "T02D2785:152b-20": "gsol btab rlung la bka' bsgo ste //",
    "T02D2785:152b-21": "rang nyid ci bde spyad par bya //",
    "T02D2785:152b-22": "gang du 'khor lo rab 'khyil ba //",
    "T02D2785:152b-23": "thugs rje che mchog rig pa'i mthus //",
    "T02D2785:152b-24": "sgrub po'i ngal ba 'jig byed pa //",
    "T02D2785:152b-25": "der ni sdig ldan mi brten no //",
    "T02D2785:152b-26": "de ltar 'khor lo chen po rang nyid 'phags pa",
    "T02D2785:152b-27": "spyan ras gzigs kyi mthus rigs lnga bcu rtsa lnga",
    "T02D2785:152b-28": "zlos par mdzad pa ni dam tshig can rnams kyis",
    "T02D2785:152b-29": "thams yin par blta bar bya'o //",
    "T02D2785:152b-30": "me tog la sogs pa'i mchod pa ji snyed pa",
    "T02D2785:152b-31": "la gang zag med pa'i zhes le lo dang brnyas",
    "T02D2785:152b-32": "pa mi bya'o // kha na ma tho ba phra rab dang /",
    "T02D2785:152b-33": "dge ba'i rtsa ba chung ngu thams cad la bag yod pa dang /",
    "T02D2785:152b-34": "brtson pa lhur bya'o //",
    "T02D2785:152b-35": "dkar po'i phyogs gcig gis bsnyen pa thams cad yongs su rdzogs par 'gyur te //",
    "T02D2785:152b-36": "'di la the tshom mi bya'o //",
    "T02D2785:152b-37": "dpal ldan bla ma'i man ngag zab mo'i drin //",
    "T02D2785:152b-38": "gang thob skal ldan ngal ba med par ni //",
    "T02D2785:152b-39": "gsang sngags sgrub byed lus med shugs can gyi //",
    "T02D2785:152b-40": "'khrul 'khor 'jig rten mgon nyid las gzhan min //"
}