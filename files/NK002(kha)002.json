{
    "NK002(kha)002:0": "'phags pa rten cing 'brel bar 'byung ba zhes bya ba theg pa chen po'i mdo bzhugs so //",
    "NK002(kha)002:1": "rgya gar skad du /",
    "NK002(kha)002:2": "+aa r+ya pra t+ai t+ya sa mut+pa da n+aa ma ma h+aa y+aa na s+au tra /",
    "NK002(kha)002:3": "bod skad du /",
    "NK002(kha)002:4": "'phags pa rten cing 'brel bar 'byung ba zhes bya ba theg pa chen po'i mdo /",
    "NK002(kha)002:5": "sangs rgyas dang byang chub sems dpa' thams cad la phyag 'tshal lo //",
    "NK002(kha)002:6": "'di skad bdag gis thos pa dus gcig na /",
    "NK002(kha)002:7": "bcom ldan 'das sum cu rtsa gsum lha'i gnas na ar mo nig lta bu'i rdo leb la /",
    "NK002(kha)002:8": "tshe dang ldan pa rta thul la sogs pa nyan thos chen po rnams dang /",
    "NK002(kha)002:9": "'phags pa byams pa dang /",
    "NK002(kha)002:10": "'phags pa spyan ras gzigs dbang phyug dang /",
    "NK002(kha)002:11": "phyag na rdo rje la sogs pa byang chub sems",
    "NK002(kha)002:12": "dpa' sems dpa' chen po yon tan rin po che",
    "NK002(kha)002:13": "dpag tu med pas brgyan pa rnams dang /",
    "NK002(kha)002:14": "mi mjed kyi bdag po tshangs pa chen po dang /",
    "NK002(kha)002:15": "sred med kyi bu dang /",
    "NK002(kha)002:16": "dbang phyug chen po la sogs pa'i lha rnams dang /",
    "NK002(kha)002:17": "lha'i dbang po brgya byin dang /",
    "NK002(kha)002:18": "dri za'i rgyal po zur phud lnga pa la sogs pa dang /",
    "NK002(kha)002:19": "thabs cig tu bzhugs te /",
    "NK002(kha)002:20": "de nas byang chub sems dpa' sems dpa' chen po",
    "NK002(kha)002:21": "spyan ras gzigs dbang phyug stan las langs te bla",
    "NK002(kha)002:22": "gos phrag pa gcig tu gzar nas /",
    "NK002(kha)002:23": "pus mo g.yas pa'i lha nga ri rab kyi rtse mo la btsugs te /",
    "NK002(kha)002:24": "bcom ldan 'das ga la ba de logs su thal mo sbyar ba btud nas /",
    "NK002(kha)002:25": "bcom ldan 'das la 'di skad ces gsol to //",
    "NK002(kha)002:26": "bcom ldan 'das lha 'di dag ni mchod rten bgyid par 'tshal ba sha stag ste /",
    "NK002(kha)002:27": "'khor gyi dkyil 'khor 'dir mchis na /",
    "NK002(kha)002:28": "ci nas tshangs pa'i bsod nams 'phel ba dang /",
    "NK002(kha)002:29": "lha dang bcas pa /",
    "NK002(kha)002:30": "bdud dang bcas pa /",
    "NK002(kha)002:31": "tshangs pa dang bcas pa'i 'jig rten dang /",
    "NK002(kha)002:32": "dge sbyong dang bram zer bcas pa'i skye dgu las dge slong dang /",
    "NK002(kha)002:33": "dge slong ma dang /",
    "NK002(kha)002:34": "dge bsnyen dang /",
    "NK002(kha)002:35": "dge bsnyen ma dag bsod nams shin tu mang du",
    "NK002(kha)002:36": "'phel bar 'gyur ba de lta de ltar bcom ldan",
    "NK002(kha)002:37": "'das kyis de dag la chos bstan du gsol zhes",
    "NK002(kha)002:38": "zhus pa dang / de nas bcom ldan 'das kyis",
    "NK002(kha)002:39": "rten cing 'brel bar 'byung ba'i tshigs su bcad pa",
    "NK002(kha)002:40": "zhus pa dang / bka' stsal pa / ye d+har+m+aa",
    "NK002(kha)002:41": "he tu pra b+ha b+aa he tun te sh+aa n+ta",
    "NK002(kha)002:42": "th+aa ga to h+ya ba data /",
    "NK002(kha)002:43": "te sh+aany+tsa yo ni ro d+ha e bam b+aa d+ai",
    "NK002(kha)002:44": "ma h+aa sh+ra ma nah chos gang rgyus byung de",
    "NK002(kha)002:45": "dag gi // rgyu dang de 'gog gang yin pa //",
    "NK002(kha)002:46": "de bzhin gshegs pas bka' stsal te //",
    "NK002(kha)002:47": "dge sbyong chen pos de skad gsungs //",
    "NK002(kha)002:48": "spyan ras gzigs dbang phyug 'di lta ste /",
    "NK002(kha)002:49": "rten cing 'brel bar 'byung ba 'di ni de bzhin gshegs pa rnams kyi chos kyi sku yin te /",
    "NK002(kha)002:50": "sus rten cing 'brel bar 'byung ba mthong ba des de bzhin gshegs pa mthong ngo //",
    "NK002(kha)002:51": "spyan ras gzigs dbang phyug rigs kyi bu'am /",
    "NK002(kha)002:52": "rigs kyi bu mo dad pa can gang la la",
    "NK002(kha)002:53": "zhig gis mi gnas pa'i sa phyogs su mchod rten",
    "NK002(kha)002:54": "ni skyu ru ra'i 'bru tsam /",
    "NK002(kha)002:55": "srog shing ni mo khab tsam /",
    "NK002(kha)002:56": "gdugs ni bak+ku la'i me tog tsam zhig byas la /",
    "NK002(kha)002:57": "rten cing 'brel par 'byung ba chos kyi dbyings tshigs su bcad pa nang du bcug na /",
    "NK002(kha)002:58": "des tshangs pa'i bsod nams bskyed par 'gyur te /",
    "NK002(kha)002:59": "'di nas shi 'phos shing 'chi ba'i dus byas nas tshangs pa'i 'jig rten du skye bar 'gyur ro //",
    "NK002(kha)002:60": "bcom ldan 'das kyis de skad ces bka' stsal nas /",
    "NK002(kha)002:61": "nyan thos de dag dang /",
    "NK002(kha)002:62": "byang chub sems dpa' de dag dang /",
    "NK002(kha)002:63": "thams cad dang ldan pa'i 'khor de dag dang /",
    "NK002(kha)002:64": "lha dang /",
    "NK002(kha)002:65": "mi dang /",
    "NK002(kha)002:66": "lha ma yin dang /",
    "NK002(kha)002:67": "dri zar bcas pa'i 'jig rten yi rangs te /",
    "NK002(kha)002:68": "bcom ldan 'das kyis gsungs pa la mngon par bstod do //"
}