{
    "T02D2852:194a-0": "@194a # // rgya gar skad du /",
    "T02D2852:194a-1": "a'ary'a ba lo ki te shva ra kharsa pa na s'a dha nam /",
    "T02D2852:194a-2": "bod skad du /",
    "T02D2852:194a-3": "'phags pa spyan ras gzigs dbang phyug kharsa p'a ni'i sgrub thabs /",
    "T02D2852:194a-4": "mgon po 'phags pa spyan ras gzigs dbang phyug la phyag 'tshal lo //",
    "T02D2852:194a-5": "yid dang mthun pa'i phyogs gang yang rung bar ji ltar bde pa'i stan la 'dug ste /",
    "T02D2852:194a-6": "res ris la sogs pa'i 'jig rten dbang phyug gi sku mdun du bzhugs par dmigs la /",
    "T02D2852:194a-7": "phyi nang gi mchod pas legs par mchod de /",
    "T02D2852:194a-8": "sdig pa bshags pa dang /",
    "T02D2852:194a-9": "bsod nams la rjes su yi rang ba dang /",
    "T02D2852:194a-10": "gsum la skyabs su 'gro ba dang /",
    "T02D2852:194a-11": "bdag nyid dbul ba dang /",
    "T02D2852:194a-12": "byang chub tu sems bskyed pa ni /",
    "T02D2852:194a-13": "dkon mchog gsum la skyabs su mchi //",
    "T02D2852:194a-14": "sdig pa mi dge so sor bshags //",
    "T02D2852:194a-15": "'gro ba'i dge la rjes yi rang //",
    "T02D2852:194a-16": "sangs rgyas byang chub yid kyis gzung //",
    "T02D2852:194a-17": "zhes bya ba'i tshigs su bcad pa 'dis bya'o //",
    "T02D2852:194a-18": "de'i 'og tu rang gi snying gar yi ge aa",
    "T02D2852:194a-19": "las byung ba'i zla ba'i dkyil 'khor 'od zer dang",
    "T02D2852:194a-20": "bcas pa de'i steng du yi ge hr'i: 'od zer",
    "T02D2852:194a-21": "'phro ba'i 'od zer gyi tshogs de dag gis chos",
    "T02D2852:194a-22": "thams cad drangs nas 'od zer gyi tshogs rnams hr'i:de",
    "T02D2852:194a-23": "nyid kyi nang du zhugs pa dang /",
    "T02D2852:194a-24": "thal mo lan gsum brdabs la tshig 'di lan gsum brjod do //",
    "T02D2852:194a-25": "aom sva bh'a ba shuddh'a:sarbba dharm'a:sva bh'a ba shuddhonya\\ham /",
    "T02D2852:194a-26": "de'i 'og tu chos thams cad bdag med par bsgom par bya'o //",
    "T02D2852:194a-27": "tshig gi don dang bcas par bsams nas /",
    "T02D2852:194a-28": "zla ba bye ba dang mnyam pa'i 'od zer yongs",
    "T02D2852:194a-29": "su gyur pa las ral ba'i cod pan gyi dbus",
    "T02D2852:194a-30": "na gnas pa'i rgyal ba'i sku 'dzin pa /",
    "T02D2852:194a-31": "rin po che'i phug gi nang na padma chen po",
    "T02D2852:194a-32": "dang zla ba'i gdan la bzhugs shing zla ba'i 'od",
    "T02D2852:194a-33": "dang ldan pa / rgyan thams cad kyis brgyan pa /",
    "T02D2852:194a-34": "zhabs g-yon pa sems dpa'i skyil mo krung la g-yas pa cung zad brkyang ba //",
    "T02D2852:194b-0": "@194b phyag g-yon pa na padma dkar po bsnams pa /",
    "T02D2852:194b-1": "g-yas kyis mchog sbyin pa zhi ba'o //",
    "T02D2852:194b-2": "bcom ldan 'das kyi g-yas logs na bcom ldan 'das",
    "T02D2852:194b-3": "ma sgrol ma rgyan thams cad kyis brgyan pa autpa",
    "T02D2852:194b-4": "la'i snying po kha 'byed par bsam mo //",
    "T02D2852:194b-5": "de bzhin du bcom ldan 'das kyi g-yon logs su khro gnyer can cod pan 'chang ba /",
    "T02D2852:194b-6": "phyag bzhi pa /",
    "T02D2852:194b-7": "g-yon gnyis na dbyug pa dang /",
    "T02D2852:194b-8": "spyi blugs bsnams pa g-yas gnyis kyis phyag byed pa dang /",
    "T02D2852:194b-9": "mchog sbyin pa'o //",
    "T02D2852:194b-10": "spyi gtsug las skyes pa'i mchod rten gyis brgyan pa dang /",
    "T02D2852:194b-11": "bcom ldan 'das kyi g-yon na khro bo chen po rta mgrin phyag g-yas pa phyag 'tshal ba dang /",
    "T02D2852:194b-12": "g-yon pas dbyug pa 'dzin pa'o //",
    "T02D2852:194b-13": "bcom ldan 'das kyi g-yas na nor bzangs thal mo sbyar nas bzhugs pa de ltar bsam mo //",
    "T02D2852:194b-14": "sangs rgyas sprin ni 'phro ba yis //",
    "T02D2852:194b-15": "rnal 'byor 'di 'dra bsgoms na ni //",
    "T02D2852:194b-16": "'jig rten mgon po 'od chen po //",
    "T02D2852:194b-17": "tshe 'di nyid la thob par 'gyur //",
    "T02D2852:194b-18": "bsgoms pas dub par gyur na /",
    "T02D2852:194b-19": "rang gi snying ga'i zla ba'i dkyil 'khor gyi steng",
    "T02D2852:194b-20": "du sngags mu tig gi phreng ba dang 'dra ba",
    "T02D2852:194b-21": "bsams te bzlas par bya'o //",
    "T02D2852:194b-22": "bzlas pa'i sngags ni 'di yin te /",
    "T02D2852:194b-23": "aom ma ni padme h'um /",
    "T02D2852:194b-24": "brgya 'am stong du bzlas par bya ste /",
    "T02D2852:194b-25": "bcom ldan 'das la bdag nyid kyis mchod pa legs par bya'o //",
    "T02D2852:194b-26": "aom khyod kyis 'gro ba'i don kun mdzod //",
    "T02D2852:194b-27": "rjes su mthun pa'i dngos grub stsol //",
    "T02D2852:194b-28": "sangs rgyas yul du gshegs su gsol //",
    "T02D2852:194b-29": "slar yang 'byon par mdzad du gsol //",
    "T02D2852:194b-30": "tshigs su bcad pa 'dis gshegs pa dang slar byon par bskul nas bzod par gsol bar bya ste /",
    "T02D2852:194b-31": "gang yang bdag blo gti mug pas //",
    "T02D2852:194b-32": "'dir ni nyes pa gang byas pa //",
    "T02D2852:194b-33": "gang yang lus can skyabs gyur pas //",
    "T02D2852:194b-34": "mgon po khyod ni bzod pa bzhes //",
    "T02D2852:194b-35": "gtso bo nus pa ma mchis pas //",
    "T02D2852:194b-36": "ma tshang ba dang ma rnyed pa'i //",
    "T02D2852:194b-37": "'dir ni bya ba gang byes pa //",
    "T02D2852:194b-38": "mgon khyed de ni bzod par mdzod //",
    "T02D2852:194b-39": "bdag gi dge ba'i rtsa ba 'dis //",
    "T02D2852:194b-40": "sangs rgyas nyid ni thob nas kyang //",
    "T02D2852:194b-41": "srid pa'i rgya mtsho brgal dka' las //",
    "T02D2852:194b-42": "'gro ba ma lus sgrol bar shog /'phags pa spyan",
    "T02D2852:194b-43": "ras gzigs dbang phyug kharsa pa na'i sgrub thabs rdzogs",
    "T02D2852:194b-44": "so / //",
    "T02D2852:195a-0": "/ rgya gar gyi mkhan @195a * //",
    "T02D2852:195a-1": "po d'i pam ka ra shr'i dzny'a na dang /"
}