{
    "T02TD2004E:212a-0": "@212a // da ni drag po'i bsam gtan gyi las bshad de /",
    "T02TD2004E:212a-1": "de la dang po dpal rdo rje 'jigs byed chen po snga ma bzhin du bskyed de /",
    "T02TD2004E:212a-2": "mchod pa dang gtor ma bsngos te /",
    "T02TD2004E:212a-3": "sngon du bsgrub bya rlung nag po'i steng na /",
    "T02TD2004E:212a-4": "me smug nag 'bar ba'i dkyil na gos dang bral ba /",
    "T02TD2004E:212a-5": "lha dang bral ba /",
    "T02TD2004E:212a-6": "yan lag lcags kyis thag pas bcings pa /",
    "T02TD2004E:212a-7": "skra nag pa mes bsregs pa bzhin du gnas pa la /",
    "T02TD2004E:212b-0": "bdag gi thugs ka nas srin po @212b rab tu rngam pa dang /",
    "T02TD2004E:212b-1": "khra dang 'ug pa la sogs pa dang /",
    "T02TD2004E:212b-2": "wa dang /",
    "T02TD2004E:212b-3": "ce sbyang la sogs pa za zhing /",
    "T02TD2004E:212b-4": "rgyu ma dang /",
    "T02TD2004E:212b-5": "nang khrol nam mkha' la kun du khyer bar bsgoms na 'chi bar 'gyur ro //",
    "T02TD2004E:212b-6": "bsam gtan gyi las rdzogs so /",
    "T02TD2004E:212b-8": "// / de nas las kyi kha bskang bar byas te /",
    "T02TD2004E:212b-9": "mchod pa dang sbyin sreg dang so sor bshags pa'i mdo gdon pa dang /",
    "T02TD2004E:212b-10": "smon lam gdab bo //",
    "T02TD2004E:212b-11": "dpal rdo rje 'jigs byed kyi drag po'i las kyi bya ba bdun pa dang /",
    "T02TD2004E:212b-12": "ram pa bzhin du bya ba'i cho ga /",
    "T02TD2004E:212b-13": "dpal au rgyan yul du 'dug pa /",
    "T02TD2004E:212b-14": "dregs pa can 'dul ba'i thabs nyi tshe ba /",
    "T02TD2004E:212b-15": "byang chub kyi sems dang ldan pas /",
    "T02TD2004E:212b-16": "bsgrub par bya'o /",
    "T02TD2004E:212b-18": "// / rdzogs s+ho /",
    "T02TD2004E:212b-20": "// / de nas gzhan yang bshad pa ni //",
    "T02TD2004E:212b-21": "las kyi grogs kyis byed pa ste //",
    "T02TD2004E:212b-22": "zhi ba'i las ni zla ba yin //",
    "T02TD2004E:212b-23": "rgyas pa de bzhin mig tu bsgrags //",
    "T02TD2004E:212b-24": "dbye ba yon tan zhes bya ste //",
    "T02TD2004E:212b-25": "dbang du bya ba rig byed yin //",
    "T02TD2004E:212b-26": "dgug pa yid las de bzhin mda' //",
    "T02TD2004E:212b-27": "bskrad dang mnan pa dbang po bzhin //",
    "T02TD2004E:212b-28": "mnan pa'i rjes su 'brang ba yis //",
    "T02TD2004E:212b-29": "gsad pa'i las ni rgya mtshor 'dod //",
    "T02TD2004E:212b-30": "las rnams de dag re re yang //",
    "T02TD2004E:212b-31": "'phags tshogs mchod sbyin dang po ste //",
    "T02TD2004E:212b-32": "nyi ma gnyis par gtor ma sbyin //",
    "T02TD2004E:212b-33": "gsum pa bzlas pa rnam par 'bad //",
    "T02TD2004E:212b-34": "bzhi pa sbyin sreg 'chang bar bya //",
    "T02TD2004E:212b-35": "lnga pa las kyi 'khor lo bskor //",
    "T02TD2004E:212b-36": "drug pa bsam gtan rtse gcig bya //",
    "T02TD2004E:212b-37": "bdun pa las kyi lhag chad bskang //",
    "T02TD2004E:212b-38": "grangs kyi las la khyad par du //",
    "T02TD2004E:212b-39": "las kyi gtsor ni gang bsgrub de'i //",
    "T02TD2004E:212b-40": "'khor lo skor ba nyi ma bzhi //",
    "T02TD2004E:212b-41": "las kyi bye brag 'di shes na //",
    "T02TD2004E:212b-42": "zhi bas 'jigs pa brgyad las skyob //",
    "T02TD2004E:212b-43": "rgyas pas yon tan drug dang 'byor //",
    "T02TD2004E:212b-44": "dbang gis mos pa rnams bzhir bsgyur //",
    "T02TD2004E:212b-45": "dbye bas gsang sde brgyad dang 'byed //",
    "T02TD2004E:212b-46": "mnan pas dbang po drug 'ching byed //",
    "T02TD2004E:212b-47": "gzhan yang ji ltar de bzhin du //",
    "T02TD2004E:212b-48": "sngags dang rdzas kyi sbyor ba la //",
    "T02TD2004E:212b-49": "dpyad na dngos grub mi 'grub ste //",
    "T02TD2004E:212b-50": "gal te yid gnyis za gyur tam //",
    "T02TD2004E:212b-51": "bsam par 'gyur ram dad pa nyams //",
    "T02TD2004E:212b-52": "de tshe dngos grub nye ba yang //",
    "T02TD2004E:212b-53": "phyir bzlog 'gyur bar gdon mi za //",
    "T02TD2004E:212b-54": "dad pa brtan par bsgrubs pas na //",
    "T02TD2004E:212b-55": "nam mkha' med par gyur na yang //",
    "T02TD2004E:212b-56": "sngags kyi dngos grub med med srid //",
    "T02TD2004E:213a-0": "@213a * // lha dang drang srong gis bshad pa'i //",
    "T02TD2004E:213a-1": "rig sngags slu ba mi srid na //",
    "T02TD2004E:213a-2": "'dod chags bral ba bshad pa yis //",
    "T02TD2004E:213a-3": "gsang sngags sbyor bas slu ba ni //",
    "T02TD2004E:213a-4": "ma byung 'byung bar mi 'gyur ro //",
    "T02TD2004E:213a-5": "chos nyid bsam gyis mi khyab pa'i //",
    "T02TD2004E:213a-6": "don la the tshom med pa yis //",
    "T02TD2004E:213a-7": "mkhas pa la ni dngos grub nye //",
    "T02TD2004E:213a-8": "rtog cing dpyod pa'i rtog ge pa //",
    "T02TD2004E:213a-9": "de la bsgrub pa'i dngos grub ring //",
    "T02TD2004E:213a-10": "man ngag dam pa bstan byas kyang //",
    "T02TD2004E:213a-11": "slob ma yid gnyis za gyur na //",
    "T02TD2004E:213a-12": "de la dngos grub ring bar bshad //",
    "T02TD2004E:213a-13": "bla mas man ngag sbas byas kyang //",
    "T02TD2004E:213a-14": "slob ma yid gnyis mi za zhing //",
    "T02TD2004E:213a-15": "bla ma'i man ngag dam pa zhes //",
    "T02TD2004E:213a-16": "gces spras byas na 'grub par nges //",
    "T02TD2004E:213a-17": "de yi phyir na sngags pa yis //",
    "T02TD2004E:213a-18": "rang gi yid gnyis spang ba'i phyir //",
    "T02TD2004E:213a-19": "bla ma mnyes par bya ba gces //",
    "T02TD2004E:213a-20": "rang gi yid pas nus mthu che //",
    "T02TD2004E:213a-21": "gsang ste brjod pas bar chad med //",
    "T02TD2004E:213a-22": "yon tan phul ba byas pas ni ;",
    "T02TD2004E:213a-23": "/ rang sems rin chen rnam gnyis 'gyur //",
    "T02TD2004E:213a-24": "rin chen gnyis las grub par 'byung //",
    "T02TD2004E:213a-25": "dkon par gyur na sngags pa brjod //",
    "T02TD2004E:213a-26": "bsngags na yon tan 'byung 'gyur te //",
    "T02TD2004E:213a-27": "bsngags pa dag ni ma byas na //",
    "T02TD2004E:213a-28": "ji ltar yid bzhin nor bu yang //",
    "T02TD2004E:213a-29": "gang gis bsngags pa ma byas na ;",
    "T02TD2004E:213a-30": "/ de la 'dod na mi ster ro //",
    "T02TD2004E:213a-31": "dad pa sangs rgyas dad pa chos //",
    "T02TD2004E:213a-32": "dad pa dge 'dun dad pa ma //",
    "T02TD2004E:213a-33": "dad pa bla ma dad pa pha //",
    "T02TD2004E:213a-34": "dad pa lam chen dad pa gru //",
    "T02TD2004E:213a-35": "dad pa yid bzhin nor bu ste //",
    "T02TD2004E:213a-36": "dad pa gsang sngags dngos grub nyid //",
    "T02TD2004E:213a-37": "dad pa bsod nams nor yin te //",
    "T02TD2004E:213a-38": "de yi phyir na sngags pa yis //",
    "T02TD2004E:213a-39": "rang sems dad pa bskyed pa'i phyir //",
    "T02TD2004E:213a-40": "gzhan la gus pas mchog tu bskur //",
    "T02TD2004E:213a-41": "rdzogs so//"
}