{
    "T02TD2618E:89b-0": "@89b # // rgya gar skad du /",
    "T02TD2618E:89b-1": "bim sha ti a'a k'a ra bhi bo dhi kra ma na bha ga b'a na manydzu shr'i s'a dha nam /",
    "T02TD2618E:89b-2": "bod skad du /",
    "T02TD2618E:89b-3": "rnam pa nyi shus byang chub pa'i rim pas bcom ldan 'das 'jam dpal sgrub pa'i thabs /",
    "T02TD2618E:89b-4": "'jam dpal ye shes sems dpa' la phyag 'tshal lo //",
    "T02TD2618E:89b-5": "de dang de yis theg pa yis //",
    "T02TD2618E:89b-6": "thabs kyis 'gro ba'i don byed pa //",
    "T02TD2618E:89b-7": "theg pa gcig gis bdag nyid can //",
    "T02TD2618E:89b-8": "dpal ldan de la phyag 'tshal 'dud //",
    "T02TD2618E:89b-9": "shin tu dad pa'i ro cig pa //",
    "T02TD2618E:89b-10": "mi g-yo dus kyi rtogs bya ba //",
    "T02TD2618E:89b-11": "bdag nyid chen po gang yin pa //",
    "T02TD2618E:90a-0": "su zhig @90a * //",
    "T02TD2618E:90a-1": "de la phyag 'tshal 'dud //",
    "T02TD2618E:90a-2": "dad pa'i khyad par ma rtogs yang //",
    "T02TD2618E:90a-3": "chags pa'i dbang gis sems can bzhin //",
    "T02TD2618E:90a-4": "'dod chags la sogs la gnas kyang //",
    "T02TD2618E:90a-5": "gang yin de la phyag 'tshal lo //",
    "T02TD2618E:90a-6": "dkon mchog gsum gyi bdag nyid can //",
    "T02TD2618E:90a-7": "dkon mchog gsum gyi don byed mgon //",
    "T02TD2618E:90a-8": "kun du [*kun tu?] don byed ltos med par //",
    "T02TD2618E:90a-9": "skyob ba de la phyag 'tshal lo //",
    "T02TD2618E:90a-10": "de yi stobs kyis da ltar bdag /'jam dpal gnyis su med pa yi //",
    "T02TD2618E:90a-11": "rnam pa nyi shus mngon rtogs pa //",
    "T02TD2618E:90a-12": "sems can don du bshad par bya //",
    "T02TD2618E:90a-13": "dang por langs nas rnal 'byor ni //",
    "T02TD2618E:90a-14": "rang gi lha yi nga rgyal can //",
    "T02TD2618E:90a-15": "rnam dag cho ga bzhin byas nas //",
    "T02TD2618E:90a-16": "mchod pa dman na bsdu bar bya //",
    "T02TD2618E:90a-17": "aom badzra bi ga h'um /",
    "T02TD2618E:90a-18": "dri ma yang ni bsal bar bya //",
    "T02TD2618E:90a-19": "aom sa manta pa ri khsa gu hya tsa ra tsa ta h'um /",
    "T02TD2618E:90a-20": "de yi rjes la skyang nul bya //",
    "T02TD2618E:90a-21": "aom ni rma ni sho dha h'um /",
    "T02TD2618E:90a-22": "drir bcas chu yi thigs pa yis //",
    "T02TD2618E:90a-23": "skyob pa la yang mandala bya //",
    "T02TD2618E:90a-24": "aom ma h'a mandala h'um /",
    "T02TD2618E:90a-25": "sngar nyid langs pa'i gnas dag tu //",
    "T02TD2618E:90a-26": "'jam pa'i stan la gnas par bya //",
    "T02TD2618E:90a-27": "aom aa mu ka padmo bha sundha ra dha re mandala la h'um /",
    "T02TD2618E:90a-28": "snying ga'i sa bon 'od zer gyis //",
    "T02TD2618E:90a-29": "sangs rgyas mthong nas 'dud par bya: / aom sa ba ta th'a ga ta k'a ya b'a ka tsitta pra na me na badzra banda nam ka ro mi /",
    "T02TD2618E:90a-30": "sna tshogs mchod cing de dag la //",
    "T02TD2618E:90a-31": "dang por phyag 'tshal gzhan yang bya //",
    "T02TD2618E:90a-32": "de nas skal dang ldan pa ni //",
    "T02TD2618E:90a-33": "sprul zhing rnam par mchod par bya //",
    "T02TD2618E:90a-34": "nyes pa byas pa'i mchod pa yis //",
    "T02TD2618E:90a-35": "sdig pa bshags pa la sogs bya //",
    "T02TD2618E:90a-36": "bdag gis bgyis dang bgyid stsal gang //",
    "T02TD2618E:90a-37": "chung du'am ni tshad med pa //",
    "T02TD2618E:90a-38": "gang yang rjes su yi rang ba //",
    "T02TD2618E:90a-39": "de dag skyob pas gshegs par mdzod //",
    "T02TD2618E:90a-40": "bdag gis 'jug par bya ba yis //",
    "T02TD2618E:90a-41": "de dag sems can rang nyid kyi //",
    "T02TD2618E:90a-42": "las la 'jug pa de dag gis //",
    "T02TD2618E:90a-43": "byas pa rnams la legs zhes gsol //",
    "T02TD2618E:90a-44": "sangs rgyas rnams la skyabs su gsol //",
    "T02TD2618E:90a-45": "de bzhin chos kyi dkon mchog la //",
    "T02TD2618E:90a-46": "sangs rgyas kyi gang gdul ba bya //",
    "T02TD2618E:90a-47": "blo chen mgon po de la yang //",
    "T02TD2618E:90a-48": "sdug bsngal rgal bar dka' ba ni //",
    "T02TD2618E:90a-49": "gzhan gyi bdag gis bzod mi nus //",
    "T02TD2618E:90b-0": "de na @90b de nyid sel bar byed //",
    "T02TD2618E:90b-1": "bdag ni 'jig rten mgon por shog / sems can bla ma sangs rgyas dang //",
    "T02TD2618E:90b-2": "byang chub sems dpa' de ci bzhin //",
    "T02TD2618E:90b-3": "de bzhin slob ma rjes mthun ma //",
    "T02TD2618E:90b-4": "bdag gis lam la 'jug par bya //",
    "T02TD2618E:90b-5": "gang yang bdag gi dge ba'i cha //",
    "T02TD2618E:90b-6": "dri med gnas par gyur pa ni //",
    "T02TD2618E:90b-7": "de yis sems can gyi don du //",
    "T02TD2618E:90b-8": "rgyun du rjes su mthun par shog / aom ma h'a sarba p'a pam k'a ya b'aka tsitta sa ma na satbh'u tam ra ga dhi sha m'u ha da ma da ma na aa bhi shi ta yamkrittam ka le kam h'um h'um h'um phat phat phat /",
    "T02TD2618E:90b-9": "sarba p'a bam spho ta yua me sva h'a /",
    "T02TD2618E:90b-10": "aom sarba th'a ga ta sha na sv'a h'a /",
    "T02TD2618E:90b-11": "aom sarba ta th'a ga t'a n'a m'atma bha bam ni rya ta y'a mi /",
    "T02TD2618E:90b-12": "sarba ta th'a ga ta pra ti grihn'a na sva mi mam sv'a h'a /",
    "T02TD2618E:90b-13": "aom sarba ta th'a ga ta pu tye dzny'a na sam bha ra aa nu mu da ye sv'a h'a /",
    "T02TD2618E:90b-14": "aom sarba ta th'a ga ta sa manta bha dra ma h'a badzra sa ma yam ma h'a bho dhi tsi tto tp'a dam autp'a da y'a mi sv'a h'a /",
    "T02TD2618E:90b-15": "aom sarba p'a pam pra ti thi na ya me sa tye sarba sa tv'a n'am /",
    "T02TD2618E:90b-16": "sarba siddhya sam sa tya na ti sarba ta th'a ga ta shtsa aa de sha na ti /",
    "T02TD2618E:90b-17": "aom sarba shuddha: sarbba dharmm'a: sva shuddha: asrbba dharmm'a:sva bh'a ba shuddho&amp; ham /",
    "T02TD2618E:90b-18": "sems can 'di dag bde bar shog / sdug bsngal kun yang sel bar shog / de dag bde bas bdag nyid tshim //",
    "T02TD2618E:90b-19": "'di dag nyon mongs bral bar shog / rang bzhin med dang gtsang la sogs //",
    "T02TD2618E:90b-20": "mtshan ma med dang yid mi 'byung //",
    "T02TD2618E:90b-21": "'di dag thams cad de yi phyir //",
    "T02TD2618E:90b-22": "bdag gis gang las rnam par 'khrul //",
    "T02TD2618E:90b-23": "aom sh'u n+ya t'a dzny'a na ba dzra sva bh'a ba a'atma ko&amp; ham /",
    "T02TD2618E:90b-24": "de nas rgyal ba'i bka' lung gis //",
    "T02TD2618E:90b-25": "zla ba gnyis su mthong bar bya //",
    "T02TD2618E:90b-26": "de yang ba stan nas gcig 'gyur zhing //",
    "T02TD2618E:90b-27": "de yi bdag nyid du gyur pa //",
    "T02TD2618E:90b-28": "sangs rgyas thams cad mnyam nyid du /",
    "T02TD2618E:90b-29": "blo gros chen pos gzhug par bya //",
    "T02TD2618E:90b-30": "aom bo dhi tsitta autp'a da y'a mi //",
    "T02TD2618E:90b-31": "aom dzny'a na ra sme be sre dza h'um /",
    "T02TD2618E:90b-32": "aom tishtha sta badzra h'um /",
    "T02TD2618E:90b-33": "aom spha ra na bdzra /",
    "T02TD2618E:90b-34": "aom sam h'a ra na badzra /",
    "T02TD2618E:90b-35": "aom dzny'a na badzra /",
    "T02TD2618E:90b-36": "aom sarbba ta th'a ga ta dzny'a na badzra /",
    "T02TD2618E:90b-37": "aom badzra a'atma ko&amp; ham /",
    "T02TD2618E:90b-38": "aom ya th'a sarba ta th'a ga ta ta th'a aa ham /",
    "T02TD2618E:90b-39": "de nas gzhan don byed pa'i phyir //",
    "T02TD2618E:90b-40": "slar yang 'di ltar bsgom par bya //",
    "T02TD2618E:90b-41": "khro bo'i gzugs ni 'chang ba yis /",
    "T02TD2618E:91a-0": "@91a * // snying gar padma nyi h'um las //",
    "T02TD2618E:91a-1": "khro bo bcu yis bgegs kyi gtso //",
    "T02TD2618E:91a-2": "lus ngag yid gsum phur bus gdab //",
    "T02TD2618E:91a-3": "phyi rol rdo rje rab sogs //",
    "T02TD2618E:91a-4": "rnam par sprul ba byas nas ni //",
    "T02TD2618E:91a-5": "h'um yig gnyis kyi dbus gnas pa'i //",
    "T02TD2618E:91a-6": "'og tu yam bam ram dag las //",
    "T02TD2618E:91a-7": "rlung dang chu dang me dag ni //",
    "T02TD2618E:91a-8": "dkyil 'khor de nyid rim pas bsgom //",
    "T02TD2618E:91a-9": "mkha' la bhr'um yig las byung ba'i //",
    "T02TD2618E:91a-10": "rtag pa'i yan lag las skyes pa //",
    "T02TD2618E:91a-11": "bdud rtsi'i rgyun gyi tshogs kyis ni //",
    "T02TD2618E:91a-12": "gang ba'i snod kyi bdag nyid gyur //",
    "T02TD2618E:91a-13": "h'um gnyis dbus su bam yig las //",
    "T02TD2618E:91a-14": "sku yi rdo rje'i ting 'dzin gyis //",
    "T02TD2618E:91a-15": "brtan zhing sra bar gyur pa yi //",
    "T02TD2618E:91a-16": "gser gyi dkyil 'khor nyid du gyur //",
    "T02TD2618E:91a-17": "ngos gnyis rnam pa'i h'um yig dang //",
    "T02TD2618E:91a-18": "sum las skyes pa'i lhun po'i steng //",
    "T02TD2618E:91a-19": "bhr'um las gyur pa dpal dang ldan //",
    "T02TD2618E:91a-20": "gzhal yas khang brtsegs bsgom par bya //",
    "T02TD2618E:91a-21": "de yi dbus su sna tshogs pa'i //",
    "T02TD2618E:91a-22": "chu skyes steng du seng ge'i gdan //",
    "T02TD2618E:91a-23": "der ni dbyangs yig dang po las //",
    "T02TD2618E:91a-24": "kun da'i 'od ldan rnam snang mdzad //",
    "T02TD2618E:91a-25": "bdud rtsi'i dkyil 'khor la gnas pa'i //",
    "T02TD2618E:91a-26": "zhal bzhi mnyam gzhag phyag rgya can //",
    "T02TD2618E:91a-27": "de yi mdun du mi bskyod pa //",
    "T02TD2618E:91a-28": "rdo rje dril bu dang ldan pa'i ;",
    "T02TD2618E:91a-29": "/ glang po'i steng du zla ba la //",
    "T02TD2618E:91a-30": "nam mkha'i mdog can bsam par bya //",
    "T02TD2618E:91a-31": "lho ru rdo rje nyi ma yang //",
    "T02TD2618E:91a-32": "rta yi steng du zla ba la //",
    "T02TD2618E:91a-33": "rin chen dril bu dang ldan pa //",
    "T02TD2618E:91a-34": "gser gyi mdog ni rnam par bsam //",
    "T02TD2618E:91a-35": "nub tu padma gar dbang yang //",
    "T02TD2618E:91a-36": "rma bya'i steng gi zla ba la //",
    "T02TD2618E:91a-37": "padma'i dril bu dang bcas pa //",
    "T02TD2618E:91a-38": "padma r'a ga'i mdog can bsam //",
    "T02TD2618E:91a-39": "byang gi phyogs su rta mchog kyang //",
    "T02TD2618E:91a-40": "mkha' lding gser 'od la gnas pa'i //",
    "T02TD2618E:91a-41": "sna tshogs rdo rje dril bu mdzes //",
    "T02TD2618E:91a-42": "sna tshogs pa yi mdog can bsgom //",
    "T02TD2618E:91a-43": "de dag gi yang thugs kar ni //",
    "T02TD2618E:91a-44": "dang por sangs rgyas bsgom bya ste //",
    "T02TD2618E:91a-45": "dpal ldan zhal lnga phyag brgyang pa //",
    "T02TD2618E:91a-46": "aanydza na yi sku mdog 'chang //",
    "T02TD2618E:91a-47": "ngo mtshar drag po sgeg pa dang //",
    "T02TD2618E:91a-48": "dgod dang bcas pa'i zhal mnga' ba //",
    "T02TD2618E:91a-49": "g-yas g-yon ral gri pu sti dag / bdag nyid chen pos bzhi bzhi bsnams //",
    "T02TD2618E:91a-50": "'jigs su rung ba'i gzugs kyis ni //",
    "T02TD2618E:91b-0": "sems @91b can rnams ni tshim par byed //",
    "T02TD2618E:91b-1": "re re'i thugs kar 'khor lo ni //",
    "T02TD2618E:91b-2": "rtsibs bcu gnyis la dbyangs yig ldan //",
    "T02TD2618E:91b-3": "phyi rol k'a li nang na yang //",
    "T02TD2618E:91b-4": "aom sarba dharm'a'i sngags su bcas //",
    "T02TD2618E:91b-5": "thams cad la yang khyad med par //",
    "T02TD2618E:91b-6": "de steng shes rab 'khor lo ste //",
    "T02TD2618E:91b-7": "phyi rol aa a'a sogs kyis mtshan //",
    "T02TD2618E:91b-8": "nang gi mu khyud a'a lir ldan //",
    "T02TD2618E:91b-9": "khyad par gtso bo'i 'khor lo ni //",
    "T02TD2618E:91b-10": "rtsibs drug gsang sngags drug dang ldan //",
    "T02TD2618E:91b-11": "gzhan dag gi yang rang rang mtshan //",
    "T02TD2618E:91b-12": "aom dang ya te na mar bcas //",
    "T02TD2618E:91b-13": "na ma rtsibs gcig la bsdongs nas //",
    "T02TD2618E:91b-14": "lhag ma yi ge'i grangs bzhin brtsigs //",
    "T02TD2618E:91b-15": "gnyis med 'jam dpal gtso bo ni //",
    "T02TD2618E:91b-16": "ye shes sems dpa' bsgom par bya //",
    "T02TD2618E:91b-17": "rang rigs phyag rgya can gnyis gnyis //",
    "T02TD2618E:91b-18": "autpala dang pu sti 'chang //",
    "T02TD2618E:91b-19": "gzhan dag la yang khyad med par //",
    "T02TD2618E:91b-20": "ral gri g-yas pa la mtshan no //",
    "T02TD2618E:91b-21": "g-yon pas rdo rje rin chen dang //",
    "T02TD2618E:91b-22": "chu skyes sna tshogs rdor dril 'chang //",
    "T02TD2618E:91b-23": "de yang gnyis pa lnga pa dang //",
    "T02TD2618E:91b-24": "dang po bzhi pa ye shes sku //",
    "T02TD2618E:91b-25": "kun kyang gzhon nu'i rgyan dang ldan //",
    "T02TD2618E:91b-26": "kunda'i kha dog gzugs 'chang ba //",
    "T02TD2618E:91b-27": "rdo rje sems dpa' dkar po ste //",
    "T02TD2618E:91b-28": "rdo rje dang ni dril bu 'chang //",
    "T02TD2618E:91b-29": "rgyal po ser po lcags kyu 'chang //",
    "T02TD2618E:91b-30": "chags pa dmar po mda' gzhu can //",
    "T02TD2618E:91b-31": "legs pa ljang gu legs spyin pa //",
    "T02TD2618E:91b-32": "mi bskyod pa yi 'khor du gnas //",
    "T02TD2618E:91b-33": "rin chen dril 'chang rin chen ser //",
    "T02TD2618E:91b-34": "nyi ma nyi bzhin g-yas nyi 'dzin //",
    "T02TD2618E:91b-35": "ljang gu tog ni rgyal mtshan 'dzin //",
    "T02TD2618E:91b-36": "g-yon pa gdan la gnyis ka yang //",
    "T02TD2618E:91b-37": "bzhad pa dkar po so phreng 'dzin //",
    "T02TD2618E:91b-38": "snga ma bzhin du g-yon pa yis //",
    "T02TD2618E:91b-39": "rin chen 'byung ba'i 'khor du gnas //",
    "T02TD2618E:91b-40": "chos dmar padma'i sdong bu 'dzin //",
    "T02TD2618E:91b-41": "rnon po ral gri pu sti dkar //",
    "T02TD2618E:91b-42": "'khor lo ser po 'khor lo 'dzin //",
    "T02TD2618E:91b-43": "smra ba ljang gu ljags 'dzin pa //",
    "T02TD2618E:91b-44": "gnyis ka g-yon pa gdan la brten //",
    "T02TD2618E:91b-45": "padma gar gyi 'khor du gnas //",
    "T02TD2618E:91b-46": "las ni ljang gu rgya gram gyis //",
    "T02TD2618E:91b-47": "bsrung ba ser po go cha can //",
    "T02TD2618E:91b-48": "gnod spyin nag po mche ba 'dzin //",
    "T02TD2618E:91b-49": "khu tshur ser po khu tshur 'dzin //",
    "T02TD2618E:91b-50": "don yod grub pa'i 'khor du gnas //",
    "T02TD2618E:92a-0": "de ltar @92a * //",
    "T02TD2618E:92a-1": "'khor lo chen po ni //",
    "T02TD2618E:92a-2": "bsams nas rim bzhin mchod par bya //",
    "T02TD2618E:92a-3": "mchod pa'i rim pa dkyil 'khor gyi //",
    "T02TD2618E:92a-4": "cho ga nyid las shes par bya //",
    "T02TD2618E:92a-5": "snying po dang ni nye snying po //",
    "T02TD2618E:92a-6": "rgyal ba kun kyang mnyes par bya //",
    "T02TD2618E:92a-7": "lhag ma kun gyis bzlas pa'i sngags //",
    "T02TD2618E:92a-8": "yi ge gsum po shes par bya //",
    "T02TD2618E:92a-9": "gzhan dag rgyal ba'i dkyil 'khor bcas //",
    "T02TD2618E:92a-10": "rang rang gnas su bsams nas ni //",
    "T02TD2618E:92a-11": "de yi nga rgyal dang ldan pas //",
    "T02TD2618E:92a-12": "ci rigs pa ni spyang bar bya //",
    "T02TD2618E:92a-13": "rnal 'byor ldan pa'i dus su yang //",
    "T02TD2618E:92a-14": "mtshan brjod dang ni bstod pa yis //",
    "T02TD2618E:92a-15": "rgyal ba 'khor bcas bstod nas ni //",
    "T02TD2618E:92a-16": "dus gsum du tshe don mtshan bya //",
    "T02TD2618E:92a-17": "rnam pa nyi shus byang chub pa'i sgrub thabs //",
    "T02TD2618E:92a-18": "dpal ldan so ma shr'i sa mdzad pa rdzogs so /",
    "T02TD2618E:92a-20": "// / rgya gar gyi mkhan po ma h'a dzny'a na dang /",
    "T02TD2618E:92a-21": "lo ts'a ba gzhon nu 'od kyis bsgyur//"
}