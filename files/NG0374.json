{
    "NG0374:1": "gang la brtags kyang de la 'khrul //",
    "NG0374:2": "brtags pas chos ni gcig kyang med //",
    "NG0374:3": "med pa'ang ma yin rig pa tsam //",
    "NG0374:4": "chu ni rgya mtsho nyid du rgyu //",
    "NG0374:5": "sangs rgyas rtog pa nyid las byung *//",
    "NG0374:6": "chos ni bcos pa med pa'i chos //",
    "NG0374:7": "rtags ni ma 'dres gsal ba'i rtags //",
    "NG0374:8": "don ni 'gyur ba med pa'i don //",
    "NG0374:9": "de ltar thob pa sangs rgyas zhes //",
    "NG0374:10": "ye nas che ba yin par bshad //",
    "NG0374:11": "rnal 'byor 'di rtogs bcom ldan 'das //",
    "NG0374:12": "shes par gyis la de la zhog / sangs rgyas ye nas che ba'o //",
    "NG0374:13": "rnal 'byor skyes bu gang yod pa //",
    "NG0374:14": "sangs rgyas che ba 'di rtogs na //",
    "NG0374:15": "le'u 'di las btsal bar bya'o //",
    "NG0374:16": "kun tu bzang po che ba la rang gnas pa'i rgyud las /",
    "NG0374:17": "sangs rgyas ye nas che ba'i le'u ste nyi shu pa'o ///",
    "NG0374:18": "/ de nas sems can ye nas che ba 'di skad ces bka' stsal to //",
    "NG0374:19": "sems can med pa'i sngon rol na //",
    "NG0374:20": "sangs rgyas bya ba'i ming yang med //",
    "NG0374:21": "sems can ye nas che ba yi //",
    "NG0374:22": "don 'di bstan pa 'di yin no //",
    "NG0374:23": "'byung ba'i gtos su nam mkha' che //",
    "NG0374:24": "chos nyid gtos su chos can che //",
    "NG0374:25": "sangs rgyas sems can bskyed nas ni //",
    "NG0374:26": "de phyir sems can sangs rgyas yum //",
    "NG0374:27": "sangs rgyas thams cad 'byung bas na //",
    "NG0374:28": "de phyir sems can sangs rgyas yab //",
    "NG0374:29": "snga rabs 'das pa'i sangs rgyas kyang *//",
    "NG0374:30": "snga rabs 'das pa'i sems can yin //",
    "NG0374:31": "da ltar bzhugs pa'i sangs rgyas kyang *//",
    "NG0374:32": "da ltar bzhugs pa'i sems can yin //",
    "NG0374:33": "slad kyi 'byon pa'i sangs rgyas kyang *//",
    "NG0374:34": "slad kyi 'byon pa'i sems can yin //",
    "NG0374:35": "des na sangs rgyas sems can pas //",
    "NG0374:36": "sangs rgyas pas kyang sems can che //",
    "NG0374:37": "brtags pas sems can thams cad gcig / sems can gcig pas chos kyi sku //",
    "NG0374:38": "chos kyi sku yang sems can yin //",
    "NG0374:39": "sems can brtags pas dngos po med //",
    "NG0374:40": "dngos po med pas chos kyi dbyings //",
    "NG0374:41": "chos kyi dbyings kyang sems can yin //",
    "NG0374:42": "sems can shes pas gsal bar go / gsal bar go ba ye shes te //",
    "NG0374:43": "ye shes nyid kyang sems can yin //",
    "NG0374:44": "sangs rgyas kun gyi 'byung gnas mdzod //",
    "NG0374:45": "de phyir sangs rgyas sems can med //",
    "NG0374:46": "sangs rgyas sprul pa cir yang ston //",
    "NG0374:47": "de phyir sems can sangs rgyas sras /",
    "NG0374:48": "khams gsum sems can sku gsung thugs //",
    "NG0374:49": "srid pa gsum gyi dbyings kyi klong *//",
    "NG0374:50": "rgyud drug sems can don dam dang *//",
    "NG0374:51": "mtha' yas sems can lam gyi mchog / thabs kyi rgyal por gang shes pa //",
    "NG0374:52": "de nyid don rdzogs chos kyi sku //",
    "NG0374:53": "ma skyes shes rab don shes la //",
    "NG0374:54": "de nyid bcos med man ngag 'chang *//",
    "NG0374:55": "rang byung rgyal po'i sems can la //",
    "NG0374:56": "rig pa'i rgyal po rnam shes shar //",
    "NG0374:57": "phung po thig le chen por rol //",
    "NG0374:58": "rnam par dag pa'i bde ba brdal //",
    "NG0374:59": "skye mched ting 'dzin gsal ba la //",
    "NG0374:60": "thabs kyi 'phro 'du gsal bar ston //",
    "NG0374:61": "gang la dpe @#//",
    "NG0374:62": "bstan de bzhin du //",
    "NG0374:63": "de bzhin sems can dper bstan pas //",
    "NG0374:64": "bde ba chen po'i man ngag 'byung *//",
    "NG0374:65": "dag pas brtags pa kun kyang gtsang *//",
    "NG0374:66": "rtogs pas bsam na gang yang 'grub //",
    "NG0374:67": "lta ba yangs pa'i nam mkha' la //",
    "NG0374:68": "'dzin rtog med pa'i 'od brdal bas //",
    "NG0374:69": "gang yang ma spangs lhun gyis grub //",
    "NG0374:70": "mu mtha' med pa'i shes rab la //",
    "NG0374:71": "skye ba med pa'i klong brdal bas //",
    "NG0374:72": "rnam par dag pa'i dbyings su mkhyen //",
    "NG0374:73": "ma byung ma skyes skye ba med //",
    "NG0374:74": "skye med tha snyad sgro btags pa //",
    "NG0374:75": "nan gyi mkha' la 'dzin pa ltar //",
    "NG0374:76": "de dag rtags su mi snang bas //",
    "NG0374:77": "shes rab chung ldan 'khrul par 'gyur //",
    "NG0374:78": "tshig dang ldan yang don las gol //",
    "NG0374:79": "man ngag gdeng du yongs mi chud //",
    "NG0374:80": "gang zhig shes rab zhan pa yis //",
    "NG0374:81": "sgro btags chos la yi rang ba //",
    "NG0374:82": "long pa lam nor 'khrul pa ltar //",
    "NG0374:83": "ngam grog gcong rong nges par ltung *//",
    "NG0374:84": "des na theg rgyal nges pa 'di //",
    "NG0374:85": "shes rab dman la bstan mi bya //",
    "NG0374:86": "don du mi 'ong skur pa 'debs //",
    "NG0374:87": "gang zhig bka' smod 'gal byed pa //",
    "NG0374:88": "don du mi 'gyur log pa'i lam //",
    "NG0374:89": "thar pa'i gnas med ltung ba'i sa //",
    "NG0374:90": "nor ba'i lam 'tshol 'khrul pa'i zhing *//",
    "NG0374:91": "kun bzang ston pas yongs ma bshad //",
    "NG0374:92": "gang zag sgrin tshig mtshan ma can //",
    "NG0374:93": "bde ba'i don med yug pa'i tshig / ma rig rmongs la 'khrul pa'i sems //",
    "NG0374:94": "log pa'i lam tshol nga bor[(]bai dngos por[)]'dzin //",
    "NG0374:95": "rang shed min la phyogs char 'dzin //",
    "NG0374:96": "don ldan snod can ma yin pas //",
    "NG0374:97": "bskal pa brgyad khri bzhi stong du //",
    "NG0374:98": "nges par don la gzhug mi bya //",
    "NG0374:99": "mkhas pas don dang mi ldan zhing *//",
    "NG0374:100": "bden pa'i don por phyogs char 'dzin //",
    "NG0374:101": "tshig tu mkhas la don du g.yel //",
    "NG0374:102": "log pa'i las dga' bka' 'chol na //",
    "NG0374:103": "de ni bdud kyi slu ba yin //",
    "NG0374:104": "skye bo'i gzugs la sdig la spyod //",
    "NG0374:105": "sdig pa don dang mi 'gal zhing *//",
    "NG0374:106": "kun la spyod pa kun spong zhing *//",
    "NG0374:107": "gang dag mthun zhing dul ba'i sems //",
    "NG0374:108": "spyod cing gang la'ang ma chags pa'i //",
    "NG0374:109": "ji ltar spyod dang bka' dang mthun //",
    "NG0374:110": "gdeng chen don dang rtogs pas mthun //",
    "NG0374:111": "nges pa'i bstan pa'i gzhung 'tshol na //",
    "NG0374:112": "de ni sangs rgyas sprul pa yin //",
    "NG0374:113": "yang dag bden pa sems can no //",
    "NG0374:114": "mnyam pa nyid kyang sems can no //",
    "NG0374:115": "spang len med pa'i spyod pa la //",
    "NG0374:116": "'du 'bral med pa'i dam tshig bsrung *//",
    "NG0374:117": "bzang ngan med pa'i lta ba la //",
    "NG0374:118": "phyogs ris med pa'i sgrub pa sgrub //",
    "NG0374:119": "bden pa'i don dang tshul shes na //",
    "NG0374:120": "sems can yin na yin du zad //",
    "NG0374:121": "yin kyang sems can che ba yin //",
    "NG0374:122": "don ldan skyes bus shes par gyis //",
    "NG0374:123": "shin tu rnal 'byor yang yod pa //",
    "NG0374:124": "sems can che bar rtogs 'dod na //",
    "NG0374:125": "le'u 'di las btsal bar bya'o //",
    "NG0374:126": "kun tu bzang po che ba la rang la gnas pa'i rgyud las /",
    "NG0374:127": "sems can ye nas che ba'i le'u ste nyi shu gcig @#//",
    "NG0374:128": "pa'o //     // de nas rtogs pa ye nas che ba 'di skad ces bka' stsal to //",
    "NG0374:129": "rtog pa med pa'i sngon rol na //",
    "NG0374:130": "sangs rgyas bya ba'i ming yang med //",
    "NG0374:131": "rtogs pa ye nas che ba yi //",
    "NG0374:132": "don 'di bstan pas 'di yin no //",
    "NG0374:133": "mkhas pa mi gtso rtogs pa gtso //",
    "NG0374:134": "mkhas pa'i tshig ni than pa yin //",
    "NG0374:135": "rtogs pa chos nyid klong na 'phyo //",
    "NG0374:136": "bshad pa mi gtso bsgom pa gtso //",
    "NG0374:137": "bshad pa'i tshig ni bshad ra mkhan //",
    "NG0374:138": "sgom pa lha dang gnyis su med //",
    "NG0374:139": "sgrub pa bas kyang rtags pa rings //",
    "NG0374:140": "rtogs pa gdeng du ma chud na //",
    "NG0374:141": "sgrub pas rtogs pa'i rgyun la bsgrub //",
    "NG0374:142": "sgom pas mtshan ma'i ngang la bsgom //",
    "NG0374:143": "rtsol ba nyon mongs zhen pas rtsol //",
    "NG0374:144": "rtogs pa ye nas che ba ni /",
    "NG0374:145": "snang srid rtog pas ye shes che //",
    "NG0374:146": "phyi nang rtogs pas thig le che //",
    "NG0374:147": "che chung rtogs pas mnyam nyid che //",
    "NG0374:148": "yangs dog rtogs pas klong chen che //",
    "NG0374:149": "bzang ngan rtogs pas bde chen che //",
    "NG0374:150": "bya btsal rtogs pas bde chen che //",
    "NG0374:151": "bde sdug rtogs pas byang chub che //",
    "NG0374:152": "rtogs pa'i klong chen phyogs ris med //",
    "NG0374:153": "man ngag don ldan dbye sri med //",
    "NG0374:154": "bden pa'i don 'chang 'dzin rtog med //",
    "NG0374:155": "rang byung rang shar bya btsal med //",
    "NG0374:156": "thar pa'i gnas rigs spang len med //",
    "NG0374:157": "dbyings kyi bde brdal phyogs ris med //",
    "NG0374:158": "rtogs na bcos med snying por rtogs //",
    "NG0374:159": "ston na rang byung 'bras bur ston //",
    "NG0374:160": "thob na rnam dag bcos med thob //",
    "NG0374:161": "nyi ma shar bas mun pa sangs //",
    "NG0374:162": "rgyu ni thob pas 'di pa nub //",
    "NG0374:163": "lung 'di byung bas rtag chad bros //",
    "NG0374:164": "stong gsum ma lus g.yul ngor red /",
    "NG0374:165": "khams gsum ma lus tshar la bton //",
    "NG0374:166": "srid gsum ma lus tho les btab //",
    "NG0374:167": "'dzin rtog gnyis ni 'chor med bzung *//",
    "NG0374:168": "chags sdang gnyis ni dbang du byas //",
    "NG0374:0": "[(]14[)]@#// bsngal rmi lam 'dra //",
    "NG0374:169": "rtag chad gnyis ni rdul du brlag / spang len gnyis ni phye mar btags //",
    "NG0374:170": "bzang ngan gnyis ni spugs kyis bsres //",
    "NG0374:171": "sangs rgyas sems can gcig tu byas //",
    "NG0374:172": "mtho ris ngan song gcig tu gnas //",
    "NG0374:173": "bde ba chen po'i zhal du gsol //",
    "NG0374:174": "dmyal ba chos nyid ngang du sbyangs //",
    "NG0374:175": "yi dgas bkres skom ram gyis bsregs //",
    "NG0374:176": "byol song gti mug yam gyis bus //",
    "NG0374:177": "mi yi sdug bsngal kham gyis bkrus //",
    "NG0374:178": "lha min 'thab rtsod lam gyis zhi //",
    "NG0374:179": "lha yi phrag dog a yis sbyangs //",
    "NG0374:180": "thams cad bde chen dbyings su btsud //",
    "NG0374:181": "bdag nyid chen por sangs rgyas par //",
    "NG0374:182": "gzhan du bya ba ming yang med //",
    "NG0374:183": "sangs rgyas mdzad pa de ltar mdzad //",
    "NG0374:184": "rtogs pa spyad pa de ltar spyod //",
    "NG0374:185": "nam mkha' yangs pa'i mtshan nyid la //",
    "NG0374:186": "dngos po mtshan ma kun shong ltar //",
    "NG0374:187": "rtogs pa yangs pa'i lta ba la //",
    "NG0374:188": "'dzin rtog mtshan ma ci yang shong *//",
    "NG0374:189": "shong pa bas kyang yangs kyang yangs //",
    "NG0374:190": "snang srid rtogs pas phyi ru bde //",
    "NG0374:191": "don dam rtogs pas nang du bde //",
    "NG0374:192": "dbyer med rtogs pas gnyis med bde //",
    "NG0374:193": "sems can sangs rgyas yin rtogs na //",
    "NG0374:194": "gzhan nas @#//",
    "NG0374:195": "sangs rgyas nor ba'i lam //",
    "NG0374:196": "snang srid sangs rgyas yin rtogs na //",
    "NG0374:197": "gzhan nas chos nyid nor ba'i lam //",
    "NG0374:198": "thams cad 'dus pa'i dbyings nyid che //",
    "NG0374:199": "ma lus 'dus pa'i thig le che //",
    "NG0374:200": "kun la rtogs pa'i ye shes che //",
    "NG0374:201": "gang zhig rtog med shes rab 'chal //",
    "NG0374:202": "rmongs pa 'khrul pa'i bya ba nor //",
    "NG0374:203": "don dang mi ldan nor ba des //",
    "NG0374:204": "gang yang mi shes don mi shes //",
    "NG0374:205": "ci yang mi rtogs don mi rtogs //",
    "NG0374:206": "sangs rgyas byang chub sems dpa' yang *//",
    "NG0374:207": "gang ma rtogs na de yi bdud //",
    "NG0374:208": "bdud dang log pa'i phyogs rnams kyang *//",
    "NG0374:209": "gang gis rtogs na de yi lha //",
    "NG0374:210": "lta ba'i rgyal po'i dmag dpung drangs //",
    "NG0374:211": "skye shi med pas g.yul ngo sprad //",
    "NG0374:212": "bzang ngan med par lhun gyis bskyed //",
    "NG0374:213": "phyogs ris med par tho les btab //",
    "NG0374:214": "dngos po mtshan ma gtan nas brlag / rigs lnga'i sangs rgyas thugs ngal sangs //",
    "NG0374:215": "rtogs pa'i rgyal po 'gyod pa med //",
    "NG0374:216": "lam ni nye lam bder rdzogs pa //",
    "NG0374:217": "bcos pa med pa'i chos nyid lam //",
    "NG0374:218": "sa ni rang bzhin lhun rdzogs pa //",
    "NG0374:219": "kun tu bzang po bcos med pa //",
    "NG0374:220": "don 'di ngang la su gnas pa //",
    "NG0374:221": "rtogs pa che nas che ba'o //",
    "NG0374:222": "don rtogs rnal 'byor shes par gyis //",
    "NG0374:223": "don 'chang rnal 'byor gang yod pa //",
    "NG0374:224": "rtogs pa che ba 'tshol 'dod na //",
    "NG0374:225": "le'u 'di las btsal bar bya'o //",
    "NG0374:226": "kun tu bzang po che ba la rang gnas pa'i rgyud las /",
    "NG0374:227": "rtogs pa ye nas che ba'i le'u ste nyi shu gnyis pa'o ///",
    "NG0374:228": "/ de nas yang kun tu bzang po che ba",
    "NG0374:229": "la rang gnas pa'i rgyud 'di rtogs par 'dod pa",
    "NG0374:230": "rnams kyis / rang gnas chen po dgu yi don",
    "NG0374:231": "'di yid la zung zhig / de yang gang zhe",
    "NG0374:232": "rnams kyis / na / rgyu dang 'bras bu med par ye shes su gnas pa dang */",
    "NG0374:233": "'khor ba dang mya ngan las 'das pa thams cad ma skyes par rang gnas pa dang */",
    "NG0374:234": "phyi nang snod bcud kyis bsdus pa thams cad chos kyi skur gnas pa dang *//",
    "NG0374:235": "sangs rgyas dang sems can gnyis su med par rang gnas pa dang */",
    "NG0374:236": "bde ba dang sdug bsngal thams cad bcos pa med par rang gnas pa dang */",
    "NG0374:237": "bzang ngan thams cad ma bcos par rang gnas pa dang */",
    "NG0374:238": "mtho dman che chung thams cad ma bcos par rang gnas pa dang */",
    "NG0374:239": "skye shi dang 'pho 'gyur thams cad mi 'gyur bar rang gnas pa dang */",
    "NG0374:240": "blang dor chags sdang phyogs ris med par rang gnas pa'o //",
    "NG0374:241": "rgyu dang 'bras bu btsal ba med par ye shes su gnas pa ni /",
    "NG0374:242": "brgyad khri bzhi stong chos rnams dang *//",
    "NG0374:243": "rgyu 'bras chos rnams theg pa cir bstan pa //",
    "NG0374:244": "gsang nyid nges par dbyings gcig pas //",
    "NG0374:245": "rim pas btsal zhing bsgrub tu med //",
    "NG0374:246": "dbyar dgun ston dpyid la sogs pa //",
    "NG0374:247": "rgyu 'bras rim gyis gsung ba yang *//",
    "NG0374:248": "dus gsum 'gyur ba med pa'i phyir //",
    "NG0374:249": "rgyu dang 'bras bur bstan pa med //",
    "NG0374:250": "rang sems sangs rgyas ma yin na //",
    "NG0374:251": "mching bu nor bur mi 'gyur @#//",
    "NG0374:252": "bzhin //",
    "NG0374:253": "las dang las min cir btsal yang *//",
    "NG0374:254": "sangs rgyas byang chub thob pa med //",
    "NG0374:255": "rgyu nyid 'bras bu yin shes na //",
    "NG0374:256": "sa gser bzhin du ye dag pas //",
    "NG0374:257": "sangs rgyas ye nas yin pa la //",
    "NG0374:258": "btsal ba'i bsam pas dbyings mi bskyod //",
    "NG0374:259": "sangs rgyas ma 'tshol sems la yod //",
    "NG0374:260": "byang chub sems ni rin po che //",
    "NG0374:261": "nyes pa spyad kyang dpal du che //",
    "NG0374:262": "bya btsal med par lhun gyis grub //",
    "NG0374:263": "rgyu nyid ma btsal 'bras bur gnas //",
    "NG0374:264": "thams cad dbyer med rang bzhin dag / bsgrub cing grub pa'i 'bras bu ni //",
    "NG0374:265": "btsal med rang la rdzogs par gnas //",
    "NG0374:266": "rgyu dang 'bras bu btsal ba med //",
    "NG0374:267": "kun tu bzang po che ba la rag gnas pa'i rgyud las /",
    "NG0374:268": "btsal ba med par lhun gyis grub pa ye shes",
    "NG0374:269": "su rang gnas pa'i le'u ste nyi shu gsum pa'o",
    "NG0374:270": "/// / de nas 'khor ba dang mya ngan las",
    "NG0374:271": "'das pa btsal ba med par rang gnas pa gsungs",
    "NG0374:272": "/// pa / 'khor ba'i chos dang mya ngan 'das //",
    "NG0374:273": "gnyis su bstan pa tshig la nor //",
    "NG0374:274": "ma skyes rang bzhin rnam par dag / kun tu bzang po nyid kyis gsungs //",
    "NG0374:275": "thar pa thob ces btags pa yi //",
    "NG0374:276": "sku dang ye shes che ba yang *//",
    "NG0374:277": "ngan song 'khor ba'i sdug bsngal yin //",
    "NG0374:278": "ma skyes dbyings su yon tan gsal /",
    "NG0374:279": "khams gsum 'khor ba'i chos 'di la //",
    "NG0374:280": "phyin ci log tu rnam brtags kyang *//",
    "NG0374:281": "rangabazhin ye nas gnyis med pas //",
    "NG0374:282": "sgyu ma 'dra ste grub pa med //",
    "NG0374:283": "de bzhin chos rnams thams cad kyang *//",
    "NG0374:284": "dbyer med ngo bo tshul gcig pas //",
    "NG0374:285": "rang bzhin gdod nas ma skyes phyir //",
    "NG0374:286": "bcos pa med par rang bzhin gnas //",
    "NG0374:287": "skye dang mi skye la sogs pa //",
    "NG0374:288": "smig sgyu 'dra ste rang bzhin med //",
    "NG0374:289": "de bzhin chos rnams thams cad kyang *//",
    "NG0374:290": "dbyer med ngo bo tshul gcig pas //",
    "NG0374:291": "rang bzhin gdod nas ma skyes phyir //",
    "NG0374:292": "bcos pa med par rang bzhin gnas //",
    "NG0374:293": "skye dang mi skye la sogs pa //",
    "NG0374:294": "sgyu ma 'dra ste rang bzhin med //",
    "NG0374:295": "de bzhi brtan g.yo la sogs kun //",
    "NG0374:296": "don gcig gnyis med tha mi dad //",
    "NG0374:297": "thams cad de yang byang chub sems //",
    "NG0374:298": "sangs rgyas nyid las rim gnyis med //",
    "NG0374:299": "ma skyes pa yi rang bzhin la //",
    "NG0374:300": "ma bcos pa nyid bla ma yin //",
    "NG0374:301": "kun tu bzang po che ba la rang gnas pa'i rgyud las /",
    "NG0374:302": "'khor ba dang mya ngan las 'das pa ma btsal",
    "NG0374:303": "ba rang gnas pa'i le'u ste nyi shu bzhi pa'o",
    "NG0374:304": "// // de nas phyi nang snod bcud chos kyi",
    "NG0374:305": "skur ma btsal ba rang gnas pa'i don 'di gsungs",
    "NG0374:306": "so // phyi yi 'byung ba la sogs pa //",
    "NG0374:307": "yul gyi snang ba thams cad ni //",
    "NG0374:308": "ma byung ma skyes chos kyi dbyings //",
    "NG0374:309": "mi skye mi 'gag spros dang bral //",
    "NG0374:310": "rang bzhin yongs kyis zhi ba la //",
    "NG0374:311": "rgyu dang rkyen la ma ltos te //",
    "NG0374:312": "dus gsum 'dus ma byas pa'i ngang *//",
    "NG0374:313": "mtha' dbus phyogs ris med pa'i ngang *//",
    "NG0374:314": "chos nyid ma skyes klong du brdal //",
    "NG0374:315": "de bzhin nyid kyi gar khyab pa //",
    "NG0374:316": "rang rig ye shes chen @#//",
    "NG0374:317": "por rol //",
    "NG0374:318": "dngos med dngos bral byang chub sems //",
    "NG0374:319": "chos nyid de bzhin nyid de la //",
    "NG0374:320": "rig pa'i de bzhin nyid gnas pa //",
    "NG0374:321": "dbyer med gnyis su med pa ni //",
    "NG0374:322": "chos kyi sku zhes de la bya //",
    "NG0374:323": "dus gsum 'pho 'gyur med pa la //",
    "NG0374:324": "skye shi med pa'i g.yung drung du //",
    "NG0374:325": "ye nas chos skur gnas pa la //",
    "NG0374:326": "sangs rgyas gzhan nas btsal mi dgos //",
    "NG0374:327": "chos sku sems su byin brlabs pas //",
    "NG0374:328": "sku yi khyad par ci snang yang *//",
    "NG0374:329": "byang chub sems las gzhan med pas //",
    "NG0374:330": "btsal mi dgos pa rang bzhin gnas //",
    "NG0374:331": "de bzhin thams cad sangs rgyas pas //",
    "NG0374:332": "chos sku byang chub sems gnas pa //",
    "NG0374:333": "ma btsal ma bsgrubs ye nas dag / de la bcos med ye gnas pa'o //",
    "NG0374:334": "kun tu bzang po che ba la rang gnas pa'i rgyud las /",
    "NG0374:335": "phyi nang snod bcud thams cad chos kyi skur ma",
    "NG0374:336": "btsal bar rang gnas pa'i le'u ste nyi shu lnga",
    "NG0374:337": "pa'o // // de nas sangs rgyas dang sems can",
    "NG0374:338": "gnyis su med par ma btsal bar rang gnas pa'i",
    "NG0374:339": "don 'di gsungs pa /",
    "NG0374:340": "thams cad mkhyen pa'i sangs rgyas dang *//",
    "NG0374:341": "ma rig 'khrul pa'i sems can gnyis //",
    "NG0374:342": "che chung khyad par byung ba yang *//",
    "NG0374:343": "gser mgar 'dra ste gzhi snang gcig / rtsi 'khrungs nags tshal thams cad kyang *//",
    "NG0374:344": "sbyor shes na ni sman yin la //",
    "NG0374:345": "sbyor ma shes pas dug 'gyur bzhin //",
    "NG0374:346": "sangs rgyas sems can de bzhin no //",
    "NG0374:347": "ma bcos sems kyi chos nyid la //",
    "NG0374:348": "byang chub sems la 'gyur med na //",
    "NG0374:349": "rin chen gling du phyin pa ltar //",
    "NG0374:350": "sangs rgyas sems can btsal du med //",
    "NG0374:351": "chos dang sems dang nam mkha' la //",
    "NG0374:352": "rnam pa'i mtshan ma cir brtags kyang *//",
    "NG0374:353": "cis kyang mi 'gyur 'grub med pas //",
    "NG0374:354": "ma bcos gnyis med ye sangs rgyas //",
    "NG0374:355": "'bras bu smin pa'i snye ma la //",
    "NG0374:356": "sa bon nyid las gzhan ma yin //",
    "NG0374:357": "bla na med pa'i sangs rgyas kyang *//",
    "NG0374:358": "sems can sems las gzhan ma yin //",
    "NG0374:359": "de bzhin rgyu 'bras rnam pa yang *//",
    "NG0374:360": "ye nas gnyis med byang chub sems //",
    "NG0374:361": "bde ba chen por ye gdal bas //",
    "NG0374:362": "ye nas gnyis med kun tu bzang *//",
    "NG0374:363": "gser bzhin ma bcos rang bzhin gnas //",
    "NG0374:364": "rang bzhin gdod nas dag pa la //",
    "NG0374:365": "tshig dang yi ges bcos su med //",
    "NG0374:366": "gang ltar spyad kyang thog ma med //",
    "NG0374:367": "kun tu bzang po che ba la rang gnas pa'i rgyud las /",
    "NG0374:368": "sangs rgyas sems can gnyis su med par ma btsal",
    "NG0374:369": "bar rang gnas pa'i le'u ste nyi shu drug pa'o",
    "NG0374:370": "// // de nas bde ba dang sdug bsngal ma",
    "NG0374:371": "bcos par rang gnas pa'i don gsungs pa //",
    "NG0374:372": "bde dang sdug bsngal gnyis med pa //",
    "NG0374:373": "rang 'dod bcos pa'i smon pa yin //",
    "NG0374:374": "ye nas de ltar gnas pa ni //",
    "NG0374:375": "kun gzhi kun tu bzang por gsungs //",
    "NG0374:376": "nam mkha' bzhin du ye gsal ba //",
    "NG0374:377": "rtog dang mi rtog gnyis med pas //",
    "NG0374:378": "mtho ris ngan song btsal du med //",
    "NG0374:379": "de rtog byis pa'i spyod yul yin //",
    "NG0374:380": "rang @#//",
    "NG0374:381": "bzhin med pa'i chos nyid sems //",
    "NG0374:382": "ye nas kun tu bzang po la //",
    "NG0374:383": "gtsang dang sme ba gnyis med ltar //",
    "NG0374:384": "bde sdug rtog pa nyid du gsal //",
    "NG0374:385": "rang sems 'gyur ba'i chos can ngan //",
    "NG0374:386": "bde dang sdug bsngal rim par nges //",
    "NG0374:387": "sems kyi chos nyid 'gyur med pas //",
    "NG0374:388": "bde sdug btsal yang rnyed mi 'gyur //",
    "NG0374:389": "thams cad rang gi sems yin na //",
    "NG0374:390": "sdug bsngal nyid kyang bde ba'i klong *//",
    "NG0374:391": "rang byung ye shes yin pas na //",
    "NG0374:392": "ngan song nyid kyang sangs rgyas zhing *//",
    "NG0374:393": "mnyam pa nyid du lhun grub pas //",
    "NG0374:394": "phyogs dang ris su btsal du med //",
    "NG0374:395": "ma bcos ye nas kun tu bzang *//",
    "NG0374:396": "bde dang sdug bsngal gnyis su med //",
    "NG0374:397": "byang chub sems nyid bde chen po //",
    "NG0374:398": "rgyu nyid dag pas 'bras bu che //",
    "NG0374:399": "tshig dang ye shes las 'das pas //",
    "NG0374:400": "btsal med lhun grub rang gnas pa'o //",
    "NG0374:401": "kun tu bzang po che ba la rang gnas pa'i rgyud las /",
    "NG0374:402": "bde ba dang sdug bsngal ma btsal bar rang gnas",
    "NG0374:403": "pa'i le'u ste nyi shu bdun pa'o // // de",
    "NG0374:404": "nas yang bzang ngan dang gtsad sme med par rang",
    "NG0374:405": "gnas pa'i don gsungs so //",
    "NG0374:406": "ma rig mun pa'i g.yung drung la //",
    "NG0374:407": "ye shes nyi ma shar ba ltar //",
    "NG0374:408": "rtog dang mi rtog rang bzhin la //",
    "NG0374:409": "byang chub sems gsal bzang ngan med //",
    "NG0374:410": "bdud rtsi chen po'i rang bzhin la //",
    "NG0374:411": "dug dang bdud rtsi gnyis med ltar //",
    "NG0374:412": "byang chub sems kyi rang bzhin la //",
    "NG0374:413": "skyon dang yon tan ming yang med //",
    "NG0374:414": "ngan pa nyid dang bzang ba med //",
    "NG0374:415": "skyon rnams yon tan nyid du dag / mi gtsang ba las gtsang ba med //",
    "NG0374:416": "dug nyid bdud rtsi'i rang bzhin pas //",
    "NG0374:417": "gnyis med don 'chang ye nas dag / bya med don du med pa la //",
    "NG0374:418": "'du byed btsal ba shin tu rmongs //",
    "NG0374:419": "ma bcos thig ler ye nas dag / med la yod par 'dzin pa'i chos //",
    "NG0374:420": "nam mkha' bgo bsha' byed pa bzhin //",
    "NG0374:421": "tshe tshad las la grub med pas //",
    "NG0374:422": "gzhan du rnal 'byor ma rtsol cig / don med sgrin tshig sgra phyir 'brang *//",
    "NG0374:423": "theg pa nges med sa ma zin //",
    "NG0374:424": "nges pa'i man ngag rtog par gol //",
    "NG0374:425": "don med de 'dra gnas ngan 'khyam //",
    "NG0374:426": "de bas 'gyur med byang chub sems //",
    "NG0374:427": "rdzogs chen 'di la gang spyod pa //",
    "NG0374:428": "de ni kun bzang nyid yin pas //",
    "NG0374:429": "bzang dang gtsang sme gnyis su med //",
    "NG0374:430": "man ngag don dang ldan pa'i klong *//",
    "NG0374:431": "sems ma yengs pa dgongs pa'i don //",
    "NG0374:432": "'di ltar spyod pa'i rnal 'byor pas //",
    "NG0374:433": "sangs rgyas nyid du rang gnas pa'o //",
    "NG0374:434": "kun tu bzang po che ba la rang gnas pa'i rgyud las /",
    "NG0374:435": "bzang ngan dang gtsang sme med par rang gnas pa'i",
    "NG0374:436": "le'u ste nyi shu brgyad pa'o // // de nas",
    "NG0374:437": "mtho dman dang che chung med par ma brtsal bar",
    "NG0374:438": "rang gnas pa 'di ched du brjod do //",
    "NG0374:439": "theg pa'i rim pa mtho dman dang *//",
    "NG0374:440": "shes rab rtogs pa che chung ni //",
    "NG0374:441": "gar mkhan lag gi 'du byed bzhin //",
    "NG0374:442": "cir yang bstan te cir yang med //",
    "NG0374:443": "rang bzhin @#//",
    "NG0374:444": "gcig tu ma nges na //",
    "NG0374:445": "sku gsung thugs kyang so sor snang *//",
    "NG0374:446": "shes pa gcig tu ma gyur na //",
    "NG0374:447": "byang chub sems kyang so sor go / de bzhin nyid las gzhan med na //",
    "NG0374:448": "mi mthun rnam pa cir bstan yang *//",
    "NG0374:449": "ye shes nyid la mnyam pa med //",
    "NG0374:450": "tshig dang yi ge brjod las 'das //",
    "NG0374:451": "stong gi 'jig rten nam mkha'i khams //",
    "NG0374:452": "ji snyed thug pa med pa dang *//",
    "NG0374:453": "til 'bru rta rnga bcur gshags rnams //",
    "NG0374:454": "ma skyes klong du che chung med //",
    "NG0374:455": "kun gzhi ma byung ma skyes pa //",
    "NG0374:456": "ye nas rnam par dag pa la //",
    "NG0374:457": "sangs rgyas che ba ma bcos la //",
    "NG0374:458": "sems can chung bas bcos su med //",
    "NG0374:459": "chos rnams sems su sangs rgyas pas //",
    "NG0374:460": "ji ltar 'dod pa gsil bar 'gyur //",
    "NG0374:461": "mya ngan 'das dang 'khor ba'i chos //",
    "NG0374:462": "che chung med par rang gnas pa'o //",
    "NG0374:463": "kun tu bzang po che ba la rang gnas pa'i rgyud las /",
    "NG0374:464": "mtho dman dang che chung med par rang gnas pa'i",
    "NG0374:465": "le'u ste nyi shu dgu pa'o // // de nas",
    "NG0374:466": "skye shi dang 'pho 'gyur med par ma btsal bar",
    "NG0374:467": "ye shes su rang gnas pa 'di brjod do //",
    "NG0374:468": "sems dang chos dang nam mkha' la //",
    "NG0374:469": "dang por bskyed pa'i rgyu med pas //",
    "NG0374:470": "tha mar 'chi zhing 'pho mi 'gyur //",
    "NG0374:471": "de bzhin thog ma tha ma med //",
    "NG0374:472": "'das dang ma 'ongs da ltar dus //",
    "NG0374:473": "tha tshig rtag par gang la 'gyur //",
    "NG0374:474": "dus gsum dus ni med pa'i phyir //",
    "NG0374:475": "sngon dang phyis med gdod nas dag / skad cig yud la bskal pa'i grangs //",
    "NG0374:476": "ring thung bye brag grangs bstan pa //",
    "NG0374:477": "rnam rtog rmongs par 'gyur snang yang *//",
    "NG0374:478": "chos nyid dus las 'gyur snang med //",
    "NG0374:479": "de bzhin tshe tshad la sogs pa //",
    "NG0374:480": "lus med grangs kyis grangs bstan yang *//",
    "NG0374:481": "rmi lam pham rgyal bgrungs pa bzhin //",
    "NG0374:482": "grangs dang ring thung brtags pas nor //",
    "NG0374:483": "bdag gi bskal pa bgrangs gyur kyang *//",
    "NG0374:484": "thog ma nyid las 'gyur ba med //",
    "NG0374:485": "mtha' dbus phyogs ris cir bstan yang *//",
    "NG0374:486": "thig le'i ngang las nyams pa med //",
    "NG0374:487": "'jigs pa'i bdud dang dgrar snang yang *//",
    "NG0374:488": "sems la gzung 'dzin gsad du med //",
    "NG0374:489": "snang srid me dang chur gyur kyang *//",
    "NG0374:490": "byang chub sems la 'gyur ba med //",
    "NG0374:491": "med pa ma yin cir yang gsal //",
    "NG0374:492": "gsal tsam nyid na phyogs ris med //",
    "NG0374:493": "yod med brjod pa'i tshig 'das pas //",
    "NG0374:494": "mi 'gyur g.yung drung nyid gnas pa'o //",
    "NG0374:495": "kun tu bzang po che ba la rang gnas pa'i rgyud las /",
    "NG0374:496": "skye shi dang 'pho 'gyur med par ye shes rang",
    "NG0374:497": "gnas pa'i le'u ste sum cu pa'o // // de",
    "NG0374:498": "nas yang blang dor dang phyogs ris med par rang",
    "NG0374:499": "gnas pa 'di ched du brjod do //",
    "NG0374:500": "skyon rnams byang chub sems yin pas //",
    "NG0374:501": "skyon pas sems kyang yod min te //",
    "NG0374:502": "ji ltar legs par spyad pa che //",
    "NG0374:503": "kun bzang don gyi spyod yul yin //",
    "NG0374:504": "yon tan nyid kyang gzhan med de //",
    "NG0374:505": "ji ltar snang ba thams cad kun //",
    "NG0374:506": "ye nas brtsal med de bzhin @#//",
    "NG0374:507": "nyid //",
    "NG0374:508": "gzhan nas rgyal bas btsal du med //",
    "NG0374:509": "tshad med blang dor spyod pa'i chos //",
    "NG0374:510": "nam mkha' 'dra ste grub pa med //",
    "NG0374:511": "mkhas pa ye nas yong mi 'dzin //",
    "NG0374:512": "de la cir yang 'gyur ba med //",
    "NG0374:513": "ma btsal rang sems sangs rgyas pas //",
    "NG0374:514": "bde chen gzhan du 'tshol ba ni //",
    "NG0374:515": "brtags shing btsal kyang mi rnyed pas //",
    "NG0374:516": "de bas ma rtogs sems nyid 'tshol //",
    "NG0374:517": "rnam rtog nyid kyang ye shes pas //",
    "NG0374:518": "log rtog zhe sdang gang na yod //",
    "NG0374:519": "phyogs ris med par zhe sdang klong *//",
    "NG0374:520": "phyi nang med par ye shes ngang *//",
    "NG0374:521": "bzang ngan che chung mnyam pa nyid //",
    "NG0374:522": "skye 'chi 'gyur med byang chub sems //",
    "NG0374:523": "'khor ba'i log rtog mtshan ma'i chos //",
    "NG0374:524": "mkha' la 'ja' tshon snang ba bzhin //",
    "NG0374:525": "brtags shing btsal bas mi rnyed pas //",
    "NG0374:526": "de bas ma rtogs sems nyid la //",
    "NG0374:527": "ji ltar bstan pa bde ba che //",
    "NG0374:528": "gang ltar spyad pa kun tu bzang *//",
    "NG0374:529": "nges pa'i don du nyid gnas pas //",
    "NG0374:530": "don 'di ma rtogs med pa'o //",
    "NG0374:531": "kun tu bzang po che ba la rang gnas pa'i rgyud las /",
    "NG0374:532": "blang dor dang phyogs ris med pas ma btsal bas",
    "NG0374:533": "ye shes su rang gnas pa'i le'u ste sum cu",
    "NG0374:534": "gcig pa'o // // de nas yang ston pa kun",
    "NG0374:535": "tu bzang pos skye shi med pa'i sems kyi 'khor",
    "NG0374:536": "ba la sogs pa rnams ma gsungs par tshig 'di",
    "NG0374:537": "ched du brjod do //",
    "NG0374:538": "kun tu bzang po'i man ngag 'di //",
    "NG0374:539": "ming tsam 'dzin par gang byed pa //",
    "NG0374:540": "chos nyid rtogs pa shar bas na //",
    "NG0374:541": "sangs rgyas kun gyi rje btsan yin //",
    "NG0374:542": "'di thos sangs rgyas lag tu len //",
    "NG0374:543": "thams cad kun gyi bdag nyid du //",
    "NG0374:544": "rgyud 'di 'dzin pa'i shes rab gnas //",
    "NG0374:545": "man ngag 'di nyid yin shes na //",
    "NG0374:546": "kun tu bzang po ngas bshad de //",
    "NG0374:547": "gang zhig gang la rtogs 'dod pas //",
    "NG0374:548": "man ngag 'di la blta bar gyis //",
    "NG0374:549": "de skad ces gsungs pa med pa'i kun tu bzang pos bka' stsal pas /",
    "NG0374:550": "phyogs ris med pa'i snang srid thams cad gnyan pos",
    "NG0374:551": "ma bcos pa'i thabs kyis rtogs pa gcig tu med",
    "NG0374:552": "/ thob pa med pa'i sku thob pa /",
    "NG0374:553": "grub pa med pa'i 'bras bu thob pas /",
    "NG0374:554": "rang bzhin btsal ba med par sangs rgyas pa'i don du sus kyang ma bslabs par shes so //",
    "NG0374:555": "man ngag gis kyang ma bstan par rig go /",
    "NG0374:556": "lta ba thams cad kyi rgyal po kun tu bzang",
    "NG0374:557": "po che ba la rang gnas pa'i rgyud chen po",
    "NG0374:558": "rdzogs so // // bar 'dir dam tshig rgyal po"
}