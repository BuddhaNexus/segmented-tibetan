{
    "K10D0296_H0299:549b-0": "@549b rgya gar skad du /",
    "K10D0296_H0299:549b-1": "ku m'a ra drishd'anta s'u tra /",
    "K10D0296_H0299:549b-2": "bod skad du /",
    "K10D0296_H0299:549b-3": "gzhon nu dpe'i mdo /",
    "K10D0296_H0299:549b-4": "sangs rgyas dang /",
    "K10D0296_H0299:549b-5": "byang chub sems dpa' thams cad la phyag 'tshal lo //",
    "K10D0296_H0299:549b-6": "'di skad bdag gis thos pa dus gcig na /",
    "K10D0296_H0299:549b-7": "bcom ldan 'das ko sa la'i ljongs rgyu zhing gshegs",
    "K10D0296_H0299:549b-8": "pa dang mnyan yod du byon nas mnyan yod na",
    "K10D0296_H0299:549b-9": "rgyal bu rgyal byed kyi tshal mgon med zas sbyin",
    "K10D0296_H0299:549b-10": "gyi kun dga' ra ba na bzhugs so //",
    "K10D0296_H0299:549b-11": "ko sa la'i rgyal po gsal rgyal gyis dge sbyong",
    "K10D0296_H0299:549b-12": "goo ta ma ko sa la'i ljongs rgyu zhing [?]",
    "K10D0296_H0299:549b-13": "gshegs pa dang mnyan yod du byon nas mnyan yod",
    "K10D0296_H0299:549b-14": "na rgyal bu rgyal byed kyi tshal mgon med zas",
    "K10D0296_H0299:549b-15": "sbyin gyi kun dga' ra ba na bzhugs te /",
    "K10D0296_H0299:549b-16": "shes ldan goo ta ma de bla na med pa",
    "K10D0296_H0299:549b-17": "yang dag par rdzogs pa'i byang chub mngon par sangs",
    "K10D0296_H0299:549b-18": "rgyas par bdag nyid zhal gyis 'che'o //",
    "K10D0296_H0299:549b-19": "zhes thos so //",
    "K10D0296_H0299:549b-20": "thos nas kyang bcom ldan 'das gang na ba der",
    "K10D0296_H0299:549b-21": "song ste phyin nas bcom ldan 'das dang lhan cig",
    "K10D0296_H0299:549b-22": "mngon du yang dag par dga' ba dang /",
    "K10D0296_H0299:549b-23": "yang dag par mgu bar 'gyur ba'i gtam rnam pa sna tshogs byas te phyogs gcig tu 'dug go /",
    "K10D0296_H0299:549b-24": "phyogs gcig tu 'dug nas koo sa la'i rgyal po",
    "K10D0296_H0299:549b-25": "gsal rgyal gyis bcom ldan 'das la 'di skad ces",
    "K10D0296_H0299:549b-26": "gsol to // kye goo ta ma /",
    "K10D0296_H0299:550a-0": "bdag gis shes ldan goo ta ma bla na med pa yang dag par rdzogs pa'i byang @550a *//",
    "K10D0296_H0299:550a-1": "chub mngon par sangs rgyas par bdag nyid zhal gyis 'che'o //",
    "K10D0296_H0299:550a-2": "zhes thos lags na /",
    "K10D0296_H0299:550a-3": "goo ta ma gang dag de skad ces lung bstan",
    "K10D0296_H0299:550a-4": "pa de dag ji ga dge sbyong goo ta ma",
    "K10D0296_H0299:550a-5": "la skur ba 'debs pa ma lags sam /",
    "K10D0296_H0299:550a-6": "thal bar smra ba ma lags sam /",
    "K10D0296_H0299:550a-7": "shes ldan goo ta mas gsungs pa bzhin smra ba lags sam /",
    "K10D0296_H0299:550a-8": "chos smra ba lags sam; chos dang mthun pa'i chos lung ston pa lags sam /",
    "K10D0296_H0299:550a-9": "ji ga de dag gi drung du pha rol po",
    "K10D0296_H0299:550a-10": "chos dang mthun par rtsod pa'i rjes su rtsod pa",
    "K10D0296_H0299:550a-11": "mchis na / smod pa'i chos kyi gnas su mi 'gyur lags sam /",
    "K10D0296_H0299:550a-12": "rgyal po chen po /",
    "K10D0296_H0299:550a-13": "gang dag de skad du smra ba de dag ni /",
    "K10D0296_H0299:550a-14": "de skad du lung stong pa bden te /",
    "K10D0296_H0299:550a-15": "nga la skur ba 'di 'debs pa ma yin /",
    "K10D0296_H0299:550a-16": "thal par smra ba ma yin /",
    "K10D0296_H0299:550a-17": "de ni /",
    "K10D0296_H0299:550a-18": "gsungs pa bzhin smra ba yin /",
    "K10D0296_H0299:550a-19": "chos dang mthun pa'i chos lung ston pa yin te /",
    "K10D0296_H0299:550a-20": "de dag gi drung du pha rol po chos dang",
    "K10D0296_H0299:550a-21": "mthun pa'i rtsod pa'i rjes su rtsod pa 'ongs nas",
    "K10D0296_H0299:550a-22": "smod pa'i chos kyi gnas su mi 'gyur ro //",
    "K10D0296_H0299:550a-23": "rgyal po chen po /",
    "K10D0296_H0299:550a-24": "de ci'i phyir zhe na /",
    "K10D0296_H0299:550a-25": "ngas bla na med pa yang dag par rdzogs pa'i",
    "K10D0296_H0299:550a-26": "byang chub mngon par sangs rgyas so; ;shes ldan goo",
    "K10D0296_H0299:550a-27": "ta ma / de skad mod kyi /",
    "K10D0296_H0299:550a-28": "shes ldan goo ta ma /",
    "K10D0296_H0299:550a-29": "bdag yid mi ches lags so //",
    "K10D0296_H0299:550a-30": "de ci'i slad du zhe na /",
    "K10D0296_H0299:550a-31": "kye goo ta ma /",
    "K10D0296_H0299:550b-0": "re zhig rgan zhing rgan pa'i dge sbyong @550b dang /",
    "K10D0296_H0299:550b-1": "bram ze ni /",
    "K10D0296_H0299:550b-2": "'di dag lags te /",
    "K10D0296_H0299:550b-3": "'di lta ste /",
    "K10D0296_H0299:550b-4": "'od srung rdzogs byed dang /",
    "K10D0296_H0299:550b-5": "kun tu rgyu gnag lhas kyi bu dang /",
    "K10D0296_H0299:550b-6": "smra 'dod kyi bu mo'i bu yang dag rgyal ba can dang /",
    "K10D0296_H0299:550b-7": "mi pham skra'i la ba can dang /",
    "K10D0296_H0299:550b-8": "ka tya'i bu nog can dang /",
    "K10D0296_H0299:550b-9": "gcer bu pa gnyen gyi bu gang lags pa de",
    "K10D0296_H0299:550b-10": "dag kyang da dung bla na med pa yang dag",
    "K10D0296_H0299:550b-11": "par rdzogs pa'i byang chub mngon par rdzogs par sangs",
    "K10D0296_H0299:550b-12": "rgyas par bdag nyid g-yar gyis mi 'che lags na",
    "K10D0296_H0299:550b-13": "/ shes ldan goo ta ma 'khrungs nas ring po",
    "K10D0296_H0299:550b-14": "ma lags pa gsar du rab tu byung bas lta",
    "K10D0296_H0299:550b-15": "smos kyang ci 'tshal /",
    "K10D0296_H0299:550b-16": "rgyal po chen po /",
    "K10D0296_H0299:550b-17": "gzhon nu bzhi po 'di dag la khyad du gsad par mi bya /",
    "K10D0296_H0299:550b-18": "zil gyis mnan par mi bya ste /",
    "K10D0296_H0299:550b-19": "bzhi gang zhe na /",
    "K10D0296_H0299:550b-20": "rgyal po chen po /",
    "K10D0296_H0299:550b-21": "rgyal rigs gzhon nu khyad du gsad par mi bya; gzhon nu la zil gyis mnan par mi bya'o //",
    "K10D0296_H0299:550b-22": "rgyal po chen po /",
    "K10D0296_H0299:550b-23": "sbrul gzhon nu la khyad du gsad par mi bya /",
    "K10D0296_H0299:550b-24": "gzhon nu la zil gyis mnan par mi bya'o //",
    "K10D0296_H0299:550b-25": "rgyal po chen po /",
    "K10D0296_H0299:550b-26": "me chung ngu la khyad du gsad par mi bya /",
    "K10D0296_H0299:550b-27": "zil gyis mnan par mi bya'o //",
    "K10D0296_H0299:550b-28": "rgyal po chen po /",
    "K10D0296_H0299:550b-29": "dge slong gzhon nu la khyad du gsad par mi bya /",
    "K10D0296_H0299:550b-30": "gzhon nu la zil gyis mnan par mi bya'o //",
    "K10D0296_H0299:550b-31": "de ci'i phyir zhe na /",
    "K10D0296_H0299:550b-32": "dge slong gzhon nur gyur kyang de rdzu 'phrul che zhing mthu che ba'i dgra bcom par 'gyur ro //",
    "K10D0296_H0299:550b-33": "bcom ldan 'das kyis de skad ces //",
    "K10D0296_H0299:551a-0": "bka' stsal nas ni bde gshegs @551a *//",
    "K10D0296_H0299:551a-1": "kyis; ;de skad ces ni bka' stsal nas //",
    "K10D0296_H0299:551a-2": "ston pas gzhan yang 'di skad gsungs //",
    "K10D0296_H0299:551a-3": "rgyal rigs dpe med ldan pa dang //",
    "K10D0296_H0299:551a-4": "rigs btsun grags par ldan pa la; ;blo dang ldan pas de gzhon zhes //",
    "K10D0296_H0299:551a-5": "khyad du mi gsad zil mi mnan //",
    "K10D0296_H0299:551a-6": "rgyal po rgyal rigs mkhas pa yis //",
    "K10D0296_H0299:551a-7": "rgyal srid dag ni thob gyur nas //",
    "K10D0296_H0299:551a-8": "chad pas gsod pa'i gnas de yod; ;de bas de la shin tu gdung //",
    "K10D0296_H0299:551a-9": "de ltar rang gi srog srung zhing //",
    "K10D0296_H0299:551a-10": "rang gi don la lta bas ni //",
    "K10D0296_H0299:551a-11": "de ni khyad du mi gsad cing //",
    "K10D0296_H0299:551a-12": "de la legs par bag kyang bya //",
    "K10D0296_H0299:551a-13": "gal te grong ngam dgon pa'ang rung //",
    "K10D0296_H0299:551a-14": "gang du sbrul ni mthong gyur na //",
    "K10D0296_H0299:551a-15": "blo dang ldan pas de gzhon zhes //",
    "K10D0296_H0299:551a-16": "khyad du mi gsad zil mi mnan //",
    "K10D0296_H0299:551a-17": "'di ltar sbrul ni rgyu ba na //",
    "K10D0296_H0299:551a-18": "rigs ni rnam pa sna tshogs la //",
    "K10D0296_H0299:551a-19": "glags rnyed nas ni gzhon nus kyang //",
    "K10D0296_H0299:551a-20": "skyes pa bud med du ma zin //",
    "K10D0296_H0299:551a-21": "de ltas rang gi srog srung zhing //",
    "K10D0296_H0299:551a-22": "rang gi don la lta bas ni //",
    "K10D0296_H0299:551a-23": "de ni khyad du mi gsad cing //",
    "K10D0296_H0299:551a-24": "de la legs par bag kyang bya; ;'bar ba mang ba za byed pa //",
    "K10D0296_H0299:551a-25": "byin za lam sngon ldan pa de //",
    "K10D0296_H0299:551a-26": "chung yang khyad du mi gsad cing //",
    "K10D0296_H0299:551a-27": "mkhas pas zil gyis mnan mi bya //",
    "K10D0296_H0299:551a-28": "nye bar len pas byin za ni //",
    "K10D0296_H0299:551a-29": "chung ngur gyur las chen por 'gyur //",
    "K10D0296_H0299:551a-30": "me lce 'bar bas myur bar ni //",
    "K10D0296_H0299:551a-31": "grong dang grong khyer sreg par byed //",
    "K10D0296_H0299:551a-32": "de phyir bdag srog srung byed pas //",
    "K10D0296_H0299:551a-33": "de ni khyad du mi gsad cing //",
    "K10D0296_H0299:551b-0": "bdag nyid don la @551b legs lta bas //",
    "K10D0296_H0299:551b-1": "de la legs par bag kyang bya //",
    "K10D0296_H0299:551b-2": "byin za lam sngon ldan gyur pa'i //",
    "K10D0296_H0299:551b-3": "me yis tshang tshing gang bsregs pa //",
    "K10D0296_H0299:551b-4": "de la nyin mtshan 'das gyur pas //",
    "K10D0296_H0299:551b-5": "la lar lo ma skye bar 'gyur //",
    "K10D0296_H0299:551b-6": "gang gis tshul khrims ldan pa yi //",
    "K10D0296_H0299:551b-7": "dge slong rnyed nas sreg byed pa //",
    "K10D0296_H0299:551b-8": "de la bu dang tsha bo dang //",
    "K10D0296_H0299:551b-9": "mgo skal yod par mi 'gyur te //",
    "K10D0296_H0299:551b-10": "ta la'i mgo bzhin mi ring bar //",
    "K10D0296_H0299:551b-11": "rigs rgyud dang yang bral bar 'gyur //",
    "K10D0296_H0299:551b-12": "de phyir bdag srog srung byed pas //",
    "K10D0296_H0299:551b-13": "de na khyad du gsad mi bya //",
    "K10D0296_H0299:551b-14": "bdag nyid don la legs lta bas //",
    "K10D0296_H0299:551b-15": "de la legs par bag kyang bya //",
    "K10D0296_H0299:551b-16": "rgyal rigs dpe byad ldan pa dang //",
    "K10D0296_H0299:551b-17": "brang 'gro me dang de bzhin du //",
    "K10D0296_H0299:551b-18": "dge slong tshul khrims ldan pa de //",
    "K10D0296_H0299:551b-19": "mkhas pas zil gyis mnan mi bya //",
    "K10D0296_H0299:551b-20": "de phyir bdag srog srung byed pas //",
    "K10D0296_H0299:551b-21": "de ni khyad du gsad mi bya //",
    "K10D0296_H0299:551b-22": "bdag nyid don la legs lnga pas //",
    "K10D0296_H0299:551b-23": "de ni legs par spang bar bya //",
    "K10D0296_H0299:551b-24": "de nas ko sa la'i rgyal po gsal rgyal gyis",
    "K10D0296_H0299:551b-25": "bcom ldan 'das kyis bka' stsal pa la mngon par",
    "K10D0296_H0299:551b-26": "bstod cing rjes su yi rang ba byas nas bcom",
    "K10D0296_H0299:551b-27": "ldan 'das kyi zhabs la mgo bos phyag btsal te",
    "K10D0296_H0299:551b-28": "bcom ldan 'das kyi spyan snga nas phyir song ngo"
}