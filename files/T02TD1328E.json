{
    "T02TD1328E:283a-0": "@283a # // rgya gar skad du /",
    "T02TD1328E:283a-1": "sa ma ho ma bi dhi n'a ma /",
    "T02TD1328E:283a-2": "bod skad du /",
    "T02TD1328E:283a-3": "ro bsreg pa'i cho ga zhes bya ba /",
    "T02TD1328E:283a-4": "bcom ldan 'das rdo rje mkha' 'gro la phyag 'tshal lo //",
    "T02TD1328E:283a-5": "rdo rje gur las gsungs pa ste //",
    "T02TD1328E:283a-6": "rdo rje dril bu lag tu sbyin //",
    "T02TD1328E:283a-7": "dbu rgyan mgo la bzhag nas su //",
    "T02TD1328E:283a-8": "rdo rje sdom pa sngon bya zhing //",
    "T02TD1328E:283a-9": "bum pa'i dbang ni bskur bar bya //",
    "T02TD1328E:283a-10": "mig sogs gti mug la sogs dang //",
    "T02TD1328E:283a-11": "rdo rje gsum ni gnas gsum dgod //",
    "T02TD1328E:283a-12": "rdo rje thab khung sbyin pa yis //",
    "T02TD1328E:283a-13": "yang dag 'dus byas mnyam par brtsam //",
    "T02TD1328E:283a-14": "zhag bdun dag ni lon nas ni //",
    "T02TD1328E:283a-15": "rus pa'i tshogs ni nye bar bsdu //",
    "T02TD1328E:283a-16": "'o ma dri zhim chus bkrus te //",
    "T02TD1328E:283a-17": "mchod rten dag ni rab tu bya //",
    "T02TD1328E:283a-18": "de la 'di'i don dang po khrus byas la /",
    "T02TD1328E:283a-19": "dbu rgyan dang gos la sogs pa byin te /",
    "T02TD1328E:283a-20": "ji lta ba bzhin du dkyil 'khor bris la /",
    "T02TD1328E:283a-21": "dkyil 'khor bsgrub pa la sogs pa bya ste /",
    "T02TD1328E:283a-22": "chu dang /",
    "T02TD1328E:283a-23": "dbu rgyan dang /",
    "T02TD1328E:283a-24": "rdo rje dang /",
    "T02TD1328E:283a-25": "bdag po dang /",
    "T02TD1328E:283a-26": "ming dang /",
    "T02TD1328E:283a-27": "bum pa'i dbang bskur te /",
    "T02TD1328E:283a-28": "yi dam lha'i gzugs su bskyed la /",
    "T02TD1328E:283a-29": "ye shes sems dpa' gzhug pa sngon du 'gro bas /",
    "T02TD1328E:283a-30": "mig la sogs pa byin gyis brlab pa la sogs pa byas la /",
    "T02TD1328E:283a-31": "sngags kyi phreng ba mang po bzlas te /",
    "T02TD1328E:283a-32": "mchod pa dang /",
    "T02TD1328E:283a-33": "bstod pa dang /",
    "T02TD1328E:283a-34": "bdud rtsi myang ba byas nas sngags mang po bzlas la /",
    "T02TD1328E:283a-35": "ji lta ba bzhin gyi me thab tu me lha bskyed la /",
    "T02TD1328E:283a-36": "de'i snying gar rdo rje sems dpa'am /",
    "T02TD1328E:283a-37": "yi dam lha'i 'khor lo dang bcas pa la /",
    "T02TD1328E:283b-0": "ro'i ye shes sems dpa' @283b gshegs su gsol /",
    "T02TD1328E:283b-1": "de'i dam tshig sems dpa' 'khor dang bcas pa'i 'khor lo dang ro gcig tu lhag par mos la /",
    "T02TD1328E:283b-2": "yang dag par 'dus byas so zhes bya ba'i don to //",
    "T02TD1328E:283b-3": "gal te de ltar ma byas na mchod rten gzhig pa'i nyes par 'gyur ro //",
    "T02TD1328E:283b-4": "dam tshig dang ldan pa rnams kyis ro bsreg pa'i cho ga / rdo rje gur nas gsungs pa rdzogs so /",
    "T02TD1328E:283b-6": "// / rgya gar gyi mkhan po slob dpon aa wa dh'u t'i pa dang /",
    "T02TD1328E:283b-7": "bod kyi lo ts'a ba dge slong ba ris bsgyur cing zhus pa'o //",
    "T02TD1328E:283b-8": "blo gros chen pos mdzad gsung /",
    "T02TD1328E:283b-9": "bdun tshigs ni zhag bdun bdun zhing khrus bya'o //",
    "T02TD1328E:283b-10": "slob mas slob dpon bsreg tu mi rung /",
    "T02TD1328E:283b-11": "gal te gzhan med na de bzhin gshegs pa thams cad kyis bsregs par bsam mo //",
    "T02TD1328E:283b-12": "rus pa la khrus byed na /",
    "T02TD1328E:283b-13": "rang nyid yi dam lhar bskyed la /",
    "T02TD1328E:283b-14": "rang gi snying ga nas 'od 'phros pas /",
    "T02TD1328E:283b-15": "ye shes pa bkug la rus pa la gzhug yang snying ga nas 'od zer gyis lha mo'i tshogs nam mkha' la bltas la /",
    "T02TD1328E:283b-16": "de rnams kyis bum pa bzung nas khrus byas par bsam mo //",
    "T02TD1328E:283b-17": "ji ltar bltams pa zhes bya ba la sogs pa'i sngags dang bcas pa brjod cing khrus bya'o //",
    "T02TD1328E:283b-18": "dbang bskur nas ro khrus bya /",
    "T02TD1328E:283b-19": "lhar bskyid la ye shes pa gzhug / de la dbang bskur de dus rang gis tshig bshad brjod /",
    "T02TD1328E:283b-20": "de yang de'i slob ma snying nye bas bya'o //",
    "T02TD1328E:283b-21": "rus pa de bum chus zhag bdun la nyi ma re re la khrus 'khor gsum gsum du bdun phrag bdun du bya'o //",
    "T02TD1328E:283b-22": "yi ge brgya pa bzlas shing bya gsungs//"
}