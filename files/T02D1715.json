{
    "T02D1715:78b-0": "@78b # // rgya gar skad du /",
    "T02D1715:78b-1": "ta ta tva k'a ri k'a au pa de sha britti n'a ma /",
    "T02D1715:78b-2": "bod skad du /",
    "T02D1715:78b-3": "de kho na nyid kyi tshig le'ur byas pa'i man ngag gi 'grel pa zhes bya ba /",
    "T02D1715:78b-4": "dpal rdo rje sems dpa' la phyag 'tshal lo //",
    "T02D1715:78b-5": "gang zhig snying gi padma'i lte ba la gnas pa //",
    "T02D1715:78b-6": "mar me 'bar ba phra ba lta zhing mi bskyod sems //",
    "T02D1715:79a-0": "yul la mi 'jug khams gsum thams cad gnyis med @79a * //",
    "T02D1715:79a-1": "'byung //",
    "T02D1715:79a-2": "chos dbyings yang dag nyid la phyag 'tshal bdag mchog go //",
    "T02D1715:79a-3": "gang zhig ces pa chos kyi dbyings so //",
    "T02D1715:79a-4": "phyag 'tshal chos kyi dbyings yang dag pa'i mtha' la'o //",
    "T02D1715:79a-5": "gang zhig chos kyi dbyings ni khams gsum thams cad gnyis med du 'byung ba'i yang dag pa'i mtha'o //",
    "T02D1715:79a-6": "yul la mi 'jug de la phyag 'tshal te //",
    "T02D1715:79a-7": "snying ga'i padma'i lte ba la gnas pa //",
    "T02D1715:79a-8": "zhes pa /",
    "T02D1715:79a-9": "snying ni snying la'o //",
    "T02D1715:79a-10": "padma ni padma 'dab ma bzhi pa'o //",
    "T02D1715:79a-11": "kha dog dmar po 'byung ba bzhi'i rang bzhin ni /",
    "T02D1715:79a-12": "lte ba'i dbus su zla ba nyi ma'i mchog gnas pa'o //",
    "T02D1715:79a-13": "'byung ba chen po bzhi'i rang bzhin de la zla",
    "T02D1715:79a-14": "ba sa dang chu'i rang bzhin nyi ma dang rlung",
    "T02D1715:79a-15": "gi rang bzhin no //",
    "T02D1715:79a-16": "de ltar lte ba'i dbus su gnas pa de bcom",
    "T02D1715:79a-17": "ldan 'das chos kyi dbyings de bzhin nyid yang dag",
    "T02D1715:79a-18": "pa'i mtha'o // mar me 'bar ba zhes pa gnyis",
    "T02D1715:79a-19": "su med pa 'bar ba rab tu mthong bar song",
    "T02D1715:79a-20": "pa'i mtha'o // ba'o // ci 'dir gsungs pa phra bar lta zhing zhes pa /",
    "T02D1715:79a-21": "phra ba ni bcom ldan 'das te shin tu phra",
    "T02D1715:79a-22": "bas kyang ches phra ba'i rdo rje chos kyi dbyings",
    "T02D1715:79a-23": "tshul gcig pa'o // lta zhing zhes pa padma'i rtsa ba lta bur gsal bar ro //",
    "T02D1715:79a-24": "mi bskyod sems pa zhes pa des sems rtse gcig pa'i rgyun du 'bab pa rtag tu bya'o ;",
    "T02D1715:79a-25": "/ ci 'dir gsungs pa khams gsum zhes pa 'dod",
    "T02D1715:79a-26": "pa dang gzugs dang gzugs med pa dag gnyis su",
    "T02D1715:79a-27": "med par song ba yang dag par bsdus pa mnyam",
    "T02D1715:79a-28": "pa nyid kyi tshul gcig dang /",
    "T02D1715:79a-29": "thams cad nam mkha'i rnam par rab tu mthong ba'i don to //",
    "T02D1715:79a-30": "gong du brjod pa'i bsam gtan gyi yid rang gi tshul gcig pa yang dag par bsdus pa 'di'o //",
    "T02D1715:79a-31": "yang dag pa brjod par byas te /",
    "T02D1715:79a-32": "'gro ba'i don de kho na nyid gcig pu 'di",
    "T02D1715:79a-33": "gnyis su med pa nyid song ba kha cig cung",
    "T02D1715:79a-34": "zad spros pa med par mar me 'bar ba de",
    "T02D1715:79a-35": "las yon tan 'di 'byung ba'o //",
    "T02D1715:79a-36": "bcom ldan 'das chos kyi dbyings la phyag 'tshal te /",
    "T02D1715:79a-37": "zhes pa nyid la phyag 'tshal nas ci byed na 'di gsungs pa /",
    "T02D1715:79a-38": "nang du gzhug pa dbang po thams cad g-yo ba'i rta //",
    "T02D1715:79a-39": "ye shes ma lus rgyal ba mnyam 'byung khams gsum la //",
    "T02D1715:79a-40": "phan pa bskyed pa rab tu 'byung ba thod pa 'di //",
    "T02D1715:79b-0": "'byung ba rtag tu nam mkha' @79b dri ma med pa'i dpal //",
    "T02D1715:79b-1": "zhes pa'o //",
    "T02D1715:79b-2": "nang du gzhug pa zhes pa rnam par g-yeng bar 'gro ba'i spangs pa brjod pa'o //",
    "T02D1715:79b-3": "ye shes yang dag pa'i mtha' mthong ba'i spyan 'byung ba'o //",
    "T02D1715:79b-4": "rang 'byung gi rnal 'byor dri ma med pa'i dpal 'di shes pa de /",
    "T02D1715:79b-5": "dpa' bo mchog gang yin pa'i dbang po de nam",
    "T02D1715:79b-6": "mkha'i rnam par 'byung ba'i rnal 'byor gang yin pa'o",
    "T02D1715:79b-7": "// nang du zhes pa'i phyi rol du g-yeng ba",
    "T02D1715:79b-8": "thams cad kyi sems nang du gzhug pas 'phro ba'i",
    "T02D1715:79b-9": "g-yo thams cad bcings pa ni sde drug gi dbang",
    "T02D1715:79b-10": "// po'i rta'o // rang gi yul 'dod pa'i sems",
    "T02D1715:79b-11": "'di ni byed pa bcings pa'i rnal 'byor bya ba'i",
    "T02D1715:79b-12": "skyil mo krung ngo //",
    "T02D1715:79b-13": "de nas phyis dri ma dang bral bar 'byung ngo //",
    "T02D1715:79b-14": "ye shes gang 'byung gsungs pas ye shes ma lus",
    "T02D1715:79b-15": "sogs pa kun nas rgyal ba las rgyal ba'i sangs",
    "T02D1715:79b-16": "rgyas bcom ldan 'das 'byung ba'o //",
    "T02D1715:79b-17": "mnyam 'byung ni skad 'byung ba lhung bzed ltar 'byung ba'i gnas pa 'di gsungs pa 'byung ba'o //",
    "T02D1715:79b-18": "de bzhin gshegs pa thams cad kyi ye shes bskyed pa /",
    "T02D1715:79b-19": "gzhan ma yin pa'i mchog rgyal ba'o //",
    "T02D1715:79b-20": "de'i rigs khams gsum pa'o //",
    "T02D1715:79b-21": "khams gsum pa 'di dag thams cad bskyed pa'i rgyu 'byung ba rnams so //",
    "T02D1715:79b-22": "gsung gi ngo bo ye shes su byed pa 'di'i don yin no ;",
    "T02D1715:79b-23": "/'di na 'byung ba gzugs phra ba de 'byung ba'o //",
    "T02D1715:79b-24": "sgom pa po nam mkha'i de nyid dri ma med pa'i dpal lo //",
    "T02D1715:79b-25": "bzang po gang zhig de kho na nyid gsum pa'o //",
    "T02D1715:79b-26": "rnam par rtog pa bsdus nas 'dzin pa de nyid",
    "T02D1715:79b-27": "gnyis kyi tshul gyis 'gro bar mthong ba gang brjod",
    "T02D1715:79b-28": "pa'o // rmongs pa chen po'i rnam par rtog pas 'khor bar ltung ba'o //",
    "T02D1715:79b-29": "rnam par mi rtog pa'i ting nge 'dzin la gnas pa de /",
    "T02D1715:79b-30": "nam mkha'i rnam par mthong ba 'di rnam par mi rtog pa'o //",
    "T02D1715:79b-31": "sangs rgyas rjes dran rnal 'byor pas //",
    "T02D1715:79b-32": "chos rjes dran pa'i sgom pa pos //",
    "T02D1715:79b-33": "chos rjes dran pa'i rnal 'byor gyis //",
    "T02D1715:79b-34": "chos sku'i rang bzhin 'byung ba'o //",
    "T02D1715:79b-35": "ci brjod pa des bcom ldan 'das bsgom pa 'di gsungs so //",
    "T02D1715:79b-36": "sangs rgyas rjes su dran zhes pa la sogs pa ni /",
    "T02D1715:79b-37": "gzung ba dang 'dzin pa'i rnam par rtog pa 'phel",
    "T02D1715:79b-38": "ba 'di ltar sangs rgyas kyi ngo bo rdo rje",
    "T02D1715:80a-0": "rnal 'byor ma bzhi'i tshul gyis rang bzhin @80a *",
    "T02D1715:80a-1": "// de'i dbus na chos kyi dbyings kyi bcom ldan 'das so //",
    "T02D1715:80a-2": "de'i grogs rnal 'byor ba 'di'i sgyu ma rnal 'byor ji skad gsungs pa ni /",
    "T02D1715:80a-3": "chos rjes su dran pa'i sgom pa pos zhes pa",
    "T02D1715:80a-4": "chos 'di bcom ldan 'das padma'i lte ba'i dbus su",
    "T02D1715:80a-5": "gnas pa / gong du brjod pa de dag bsgom pa ni /",
    "T02D1715:80a-6": "de nas rnal 'byor pas chos kyi dbyings yang dag",
    "T02D1715:80a-7": "par bskyed la nam mkha'i rnal 'byor par rab tu",
    "T02D1715:80a-8": "'byung bar song ba'i chos sku 'byung ba'o //",
    "T02D1715:80a-9": "de'i don ni 'di'i padma'i steng du thig le bzhi rnams lha mo bzhi rdzogs pa'o //",
    "T02D1715:80a-10": "lte ba'i thig le las bcom ldan 'das rdzogs par ro //",
    "T02D1715:80a-11": "rang gi yi dam gyi lha bsam par bya'o //",
    "T02D1715:80a-12": "de'i thugs kar padma'i lte ba la chos kyi dbyings bsam mo //",
    "T02D1715:80a-13": "gnas pa de bul ba bul bar khad kyis rim",
    "T02D1715:80a-14": "gyis ji ltar rnal 'byor bsgom pa goms par bya'o",
    "T02D1715:80a-15": "// de nyid zhi ba'i rnam par 'jug bzhugs pa",
    "T02D1715:80a-16": "gang du rtsa gnyis 'gog pa de dag gis 'gog",
    "T02D1715:80a-17": "pa'i rnam par rang bzhin med pa nyid goms par",
    "T02D1715:80a-18": "bya ba 'di de brjod pa /",
    "T02D1715:80a-19": "gong nas gong du khad kyis rim par rang bzhin med pa nyid 'byung ba'o //",
    "T02D1715:80a-20": "man ngag 'dis zhi ba gcig pu'i bde ba thob par ro //",
    "T02D1715:80a-21": "dbus su mar me'i rnam par shes //",
    "T02D1715:80a-22": "ye shes mchog gi rtog pa yi //",
    "T02D1715:80a-23": "rgyun du 'bar bsgom rtag par ni //",
    "T02D1715:80a-24": "'bar ba de la the tshom med //",
    "T02D1715:80a-25": "ces pas dbus su mar me la sogs pa 'di dbus kyi mar me 'di bskyed pa mthong ste /",
    "T02D1715:80a-26": "dbus kyi mar me rnam par shes pa'am /",
    "T02D1715:80a-27": "sems dang yid shes gang gsungs pa de rnam par shes pa 'di'i rnam grangs so //",
    "T02D1715:80a-28": "de ni dbus su mar me'i rnam par shes pa",
    "T02D1715:80a-29": "snying ga'i padma'i ge sar gyi dbus su song ba",
    "T02D1715:80a-30": "bsgom pa'i yid g-yo ba med pa'o //",
    "T02D1715:80a-31": "chos kyi dbyings ye shes 'byung ba'i phyir gsungs pa'o //",
    "T02D1715:80a-32": "mchog gi rtogs pa de kho na nyid kyi dpe",
    "T02D1715:80a-33": "'di nyid rgyun du mi g-yo bar rnal 'byor bsgom",
    "T02D1715:80a-34": "pa bsam par bya'o //",
    "T02D1715:80a-35": "de dag bsgom pa goms par rgyun chad med pa'i tshul du bsgom pa'i yid nyid do //",
    "T02D1715:80a-36": "de lta bas na byed pa 'bar ba 'di snying gi mar me don 'di'o //",
    "T02D1715:80a-37": "bum pa can gyi byed par gnas pa'am myur du",
    "T02D1715:80a-38": "ye shes kyi gtum mos 'gog pa'i rnal 'byor 'di",
    "T02D1715:80b-0": "brjod @80b pa ; 'byung rngub 'gog pa'i 'bar ba'i bsam gtan 'dis /",
    "T02D1715:80b-1": "de nyid med pa kun nas byed pa la the",
    "T02D1715:80b-2": "tshom ma byed cig / thams cad mkhyen pa'i gsung",
    "T02D1715:80b-3": "ji lta ba yin no //",
    "T02D1715:80b-4": "snying la rtag tu gnas pa yis //",
    "T02D1715:80b-5": "yi ge rnams med thig le gcig / de nyid bsgom pa'i skyes bu de //",
    "T02D1715:80b-6": "ye shes bskyed pa mchog gi gnas //",
    "T02D1715:80b-7": "zhes pa la snying la zhes pa /",
    "T02D1715:80b-8": "snying gi padma'i ge sar gyi dbus su phra ba'i thig le rdo rje'i rang bzhin du gnas pa /",
    "T02D1715:80b-9": "dus thams cad du brtan par gnas pa ci yang med pa rnams /",
    "T02D1715:80b-10": "rang gi ngo bo med pa yi ge med pa /",
    "T02D1715:80b-11": "g-yo ba med pa /",
    "T02D1715:80b-12": "rang gi rnam par shes pa nang du gnas pa'i rang bzhin no //",
    "T02D1715:80b-13": "nam mkha'i rnam par rab tu snang ba de nyid",
    "T02D1715:80b-14": "'di'i rnam par bsgom pa ste ye shes skye ba'o",
    "T02D1715:80b-15": "// ci nyan thos la sogs pas mi rtogs pa de /",
    "T02D1715:80b-16": "mchog tu rnam par mi rtog pa de bzhin gshegs pa'o //",
    "T02D1715:80b-17": "gnas 'dir rdo rje mkha' 'gro ma //",
    "T02D1715:80b-18": "snying rje'i sems kyis rol cing gnas //",
    "T02D1715:80b-19": "gnas 'dir sangs rgyas thams cad dang //",
    "T02D1715:80b-20": "byang chub sems dpa' 'gro ba gsum //",
    "T02D1715:80b-21": "zhes pa ni /",
    "T02D1715:80b-22": "phyag 'tshal ba sngon du byas nas /",
    "T02D1715:80b-23": "tshigs su bcad pa lnga'i de kho na nyid du bstan pa'o //",
    "T02D1715:80b-24": "da ni phyi rol gyi mchod pas g-yengs par 'gyur bas de spangs par gsungs te /",
    "T02D1715:80b-25": "'di ni de'i snying ga'i padma'i gser gyi dbus su",
    "T02D1715:80b-26": "rdo rje mkha' 'gro ma la sogs pa dang bcom",
    "T02D1715:80b-27": "ldan 'das so // rtog pa'i dra ba rnams bsal ba //",
    "T02D1715:80b-28": "snying rje chen po'i rigs kyis gnas //",
    "T02D1715:80b-29": "gnas 'dir sangs rgyas thams cad dang //",
    "T02D1715:80b-30": "sems kyi rang bzhin de nyid mkha' 'gro ma'o //",
    "T02D1715:80b-31": "de ni rig pa gang zhig rtog pa'i sangs rgyas",
    "T02D1715:80b-32": "thams cad ces pa rnam par snang mdzad la sogs",
    "T02D1715:80b-33": "pa'o // byang chub sems dpa' zhes pa byams pa la sogs pa'o //",
    "T02D1715:80b-34": "byang chub ni rnam par mi rtog pa'i ye shes so //",
    "T02D1715:80b-35": "sems gang la mos pa 'di dag de nyid du gsung gis gsungs pa'o //",
    "T02D1715:80b-36": "byang chub med cing ming med pa //",
    "T02D1715:80b-37": "gzung ba dang 'dzin pa'i mtshan nyid kyi rtog pa",
    "T02D1715:80b-38": "las grol ba'i ye shes kyi sems ni 'di byang",
    "T02D1715:80b-39": "chub dran pa 'di'o //",
    "T02D1715:80b-40": "gcig min pa'i 'gro ba gsum byung ba ni /",
    "T02D1715:80b-41": "de gsungs pa 'gro ba gsum ste de'i rnam par snang zhes pa 'byung ba'o //",
    "T02D1715:81a-0": "@81a * // 'di ltar khams gsum 'di thams cad sems kyis byas pas 'byung ba'o //",
    "T02D1715:81a-1": "phyi rol dang nang gi 'gro ba'i bdag nyid med par rab tu snang ba'o //",
    "T02D1715:81a-2": "rgyal ba'i sras po'i rnam par khams gsum pa 'di rnal 'byor 'byung ba gong du gsungs pa'o //",
    "T02D1715:81a-3": "de dag thams cad mchod pa 'di smon lam /",
    "T02D1715:81a-4": "de rnams mar me de nyid rtag tu 'dir //",
    "T02D1715:81a-5": "mchod pa de 'dir rgyal ba thams cad dang //",
    "T02D1715:81a-6": "zhes pa la sogs pa gang zhig nges pa'i rang bzhin thig le'i rgyal po'i mchod pa des /",
    "T02D1715:81a-7": "dus thams cad du sangs rgyas dang byang chub sems dpa' thams cad mchod pa'o//",
    "T02D1715:81a-8": "gzhan gyi don gyi phyi rol gyi mchod pa spangs la /",
    "T02D1715:81a-9": "de nyid rnal 'byor pa g-yeng ba de dag gong",
    "T02D1715:81a-10": "du brjod pa 'di dag phra ba'i rdo rje mgon",
    "T02D1715:81a-11": "po bcom ldan 'das snang ba'o //",
    "T02D1715:81a-12": "rnam par blta zhing rab tu blta ba'i gnyis su med pa'i lha mchod pa'o //",
    "T02D1715:81a-13": "ci phyi rol gyi mchod pa g-yeng bar byed pa'o //",
    "T02D1715:81a-14": "nang gi bdag nyid rnal 'byor la //",
    "T02D1715:81a-15": "rdo rje rnal 'byor 'byung bar 'gyur //",
    "T02D1715:81a-16": "de nas rdo rje mchod 'byung ba //",
    "T02D1715:81a-17": "mchod pa lnga yi rnal 'byor gyis //",
    "T02D1715:81a-18": "'di dag mchod pa med par nang gi bdag nyid",
    "T02D1715:81a-19": "'di brjod pa bdag nyid rdo rje rnal 'byor brjod",
    "T02D1715:81a-20": "de / thabs dang shes rab snyoms 'jug pa 'di gsungs pa /",
    "T02D1715:81a-21": "dman pa'i bsam pa 'di gsungs pa'o //",
    "T02D1715:81a-22": "thabs dang shes rab snyoms par 'jug pa 'di dang",
    "T02D1715:81a-23": "mthun par rdo rje mi 'jigs pa'i rnal 'byor byed",
    "T02D1715:81a-24": "pa rdo rje'o // de gsungs pa'o //",
    "T02D1715:81a-25": "de nas yang rdo rje mchod pa 'di'i bdag nyid",
    "T02D1715:81a-26": "mi 'jigs pa'i ting nge 'dzin gyi mchod pa yid",
    "T02D1715:81a-27": "la byed pa ni rdo rje mkha' 'gro'o //",
    "T02D1715:81a-28": "mchod pa lnga yi rnal 'byor pa //",
    "T02D1715:81a-29": "myur bar sangs rgyas nyid thob bo //",
    "T02D1715:81a-30": "de dag rgyud du bshad pa yin //",
    "T02D1715:81a-31": "phyi rol mchod pa'i sems ni gzhan //",
    "T02D1715:81a-32": "shin tu byas pa 'di ni bcom ldan 'das kyis zung du bshad pa'i rgyal ba'i mchod pa'o //",
    "T02D1715:81a-33": "mchod pa lnga'i me tog la sogs pas phyi nang",
    "T02D1715:81a-34": "gi bdag nyid gong du brjod pa'i mchod pa des",
    "T02D1715:81a-35": "ni myur du sangs rgyas nyid thob pa'o //",
    "T02D1715:81a-36": "yod pa 'di dag rgyud du gsungs pa'i phyi rol du 'di bsdus pa'i rnal 'byor ro //",
    "T02D1715:81a-37": "nges pa'i rang bzhin sems goms bya //",
    "T02D1715:81a-38": "lha yi 'byung gnas bsgom pa la //",
    "T02D1715:81b-0": "@81b yid kyi mchod pa chen po ste //",
    "T02D1715:81b-1": "sangs rgyas thams cad rab tu brtse bas dgongs //",
    "T02D1715:81b-2": "'di mchod pa zhes pa gzhan med pa'o //",
    "T02D1715:81b-3": "de nyid med pa'i ngo bo mtshan nyid ci yang med pa 'di brjod do //",
    "T02D1715:81b-4": "rang bzhin med pa'i ming gi sgra ni gzung ba dang 'dzin pa'i mtshan nyid ces bya ba yin /",
    "T02D1715:81b-5": "de rang bzhin med pa'i ngo bor gnas pa de ltar goms par byas pa las /",
    "T02D1715:81b-6": "de byed par rang gi lha'i rnam par bsam par bya'o //",
    "T02D1715:81b-7": "de ni rang gi yid kyi mchod pa chen po yi //",
    "T02D1715:81b-8": "de'i tshe de bzhin gshegs pa dang rdo rje rnal 'byor ma brtse bas thugs dgyes par byed pa'o //",
    "T02D1715:81b-9": "cis na phyi rol gyi mchod pa g-yeng bas byed pas so //",
    "T02D1715:81b-10": "bshad pa cung zad yang dag 'byung ba ni //",
    "T02D1715:81b-11": "rgyud du don dam min pa de nyid de //",
    "T02D1715:81b-12": "don dam bden pa yang dag 'byung ba 'di //",
    "T02D1715:81b-13": "bshad dam ma bshad 'di la ci yang med //",
    "T02D1715:81b-14": "bstan bcos su med par brjod pa dag gi rnal 'byor brtan par gnas pa 'di gsungs pa'o //",
    "T02D1715:81b-15": "yod pa 'dir bshad pa 'jig rten pa 'dul ba'i don du sangs rgyas kyi rgyud du gsungs pa'o //",
    "T02D1715:81b-16": "de nyid med par yang don med par de /",
    "T02D1715:81b-17": "nga de nyid sangs rgyas kyi ye shes kyi rigs",
    "T02D1715:81b-18": "rgyas par mdzad pa 'di rnam par mi rtog pa",
    "T02D1715:81b-19": "nyid do // gnas chen nyi shu rtsa bzhi'i bye brag kun //",
    "T02D1715:81b-20": "zhing chen 'di dag tu ni yang dag zhugs //",
    "T02D1715:81b-21": "zhing dag tu ni 'gro bar mi bya'o //",
    "T02D1715:81b-22": "ngal du ba las yin de ni de nyid min //",
    "T02D1715:81b-23": "phyi rol gyi g-yeng bas yid g-yeng ba'i bsam pa dang ldan pas mi bya'o zhes gsungs so //",
    "T02D1715:81b-24": "nyi shu rtsa bzhi zhes pa la sogs pas 'di",
    "T02D1715:81b-25": "nyi shu rtsa bzhi'i bye brag tu byed pa zhing",
    "T02D1715:81b-26": "bzhi'i bye brag ces pa la sogs pa dpag tu",
    "T02D1715:81b-27": "med / de'i zhing la sogs pa'i byed pa sems kyi rdo rje rnam par bzhugs pa'o //",
    "T02D1715:81b-28": "'di'i zhes pa nye bar mi bskor ba gsungs pa /",
    "T02D1715:81b-29": "de skad bskor bas khams ngal du ba sdug bsngal",
    "T02D1715:81b-30": "gyi bya ba 'ong bar byed pas de kho na'i",
    "T02D1715:81b-31": "rnal 'byor chen po rnams gang des ni de thob",
    "T02D1715:81b-32": "pa'o // de ma yin pa mi bden pa //",
    "T02D1715:81b-33": "de dag kha cig tsam yang med //",
    "T02D1715:81b-34": "des na de kho na yod skyes bu de //",
    "T02D1715:81b-35": "mi bden de dag kha cig tsam yang med //",
    "T02D1715:81b-36": "zhing dang nye ba'i zhing dang tshon do rnams //",
    "T02D1715:81b-37": "der ni phyin pas dri ma med pa 'byung //",
    "T02D1715:81b-38": "de nas khro ba'am grags pa 'dod pa yis //",
    "T02D1715:82a-0": "@82a * // skyes bu zhing du 'gro bar byed pa ste //",
    "T02D1715:82a-1": "med de rang 'byung bcom ldan 'das kyis gsungs pa /",
    "T02D1715:82a-2": "zhing la sogs pa bskor bas dri ma med par 'byung ngo //",
    "T02D1715:82a-3": "de la bdag rgol ba'i sems 'di dag zhing la",
    "T02D1715:82a-4": "sogs pa dang zhing dang nye ba'i zhing gi mchog",
    "T02D1715:82a-5": "tu byed pa dri ma med pa 'byung zhes pa",
    "T02D1715:82a-6": "/ rdo rje rnal 'byor ma'i dgongs pa yang dag par 'byung ba 'di ngo mtshar che'o //",
    "T02D1715:82a-7": "de nas gang la bskor bas stobs nyams par byed pa'i bya ba /",
    "T02D1715:82a-8": "khyim mang po'i bya ba gang g-yeng ba'i sems gnyis",
    "T02D1715:82a-9": "med par zhi ba la sogs pa'i ming gi grags",
    "T02D1715:82a-10": "ba thob kyi bzang po ma yin par 'byung ba'o",
    "T02D1715:82a-11": "; / bdag gi gong du de nyid de //",
    "T02D1715:82a-12": "sems can mos pa'i sems kyi rnal 'byor pa //",
    "T02D1715:82a-13": "bsam gtan mchog las bde ba gzhan na med //",
    "T02D1715:82a-14": "de bas 'di ltar bsam gtan las bya'o //",
    "T02D1715:82a-15": "stobs kyis de dag bskor bas brjod du med pa",
    "T02D1715:82a-16": "dri ma med pa mthong zhing myong ba de don",
    "T02D1715:82a-17": "dam par yang med pa'o /",
    "T02D1715:82a-18": "bsam gtan zhes pa 'di bsam gtan gyi sems rtse",
    "T02D1715:82a-19": "gcig pa de las byung ba'i bde ba gzhan ci",
    "T02D1715:82a-20": "yang med de / de nyid bsam gtan gyi bya ba nyin mtshan du bya'o //",
    "T02D1715:82a-21": "khams du ba de dag bskor ba ni //",
    "T02D1715:82a-22": "phyi rol pa yi rnal 'byor yin //",
    "T02D1715:82a-23": "de nas phyi rol spang bar bya //",
    "T02D1715:82a-24": "gnas bya rnal 'byor rol pa yis //",
    "T02D1715:82a-25": "dub pa zhes pa de dag phyi rol pa mngon",
    "T02D1715:82a-26": "par gnas pas khams du ba nges par ster bar",
    "T02D1715:82a-27": "'gro ba'i phyi rol gyi bya ba phar la spang",
    "T02D1715:82a-28": "ngo // de kho na nyid kyi rnal 'byor pa",
    "T02D1715:82a-29": "rnam par gnas pa rnal 'byor rol pa'i bde ba'o",
    "T02D1715:82a-30": "ngo // // mthong ba rdo rje rnal 'byor ma //",
    "T02D1715:82a-31": "rnam par dag pa'i ye shes spyan //",
    "T02D1715:82a-32": "skal ldan rnal 'byor rab tu brtan //",
    "T02D1715:82a-33": "snying rje chen po'i sems kyis so //",
    "T02D1715:82a-34": "brtse ba'i dbang gis gnas pa 'di la bsam gtan",
    "T02D1715:82a-35": "pas mthong ba 'dis bskor ba'i bya ba med pa'o",
    "T02D1715:82a-36": "// de yis mchog gi dngos grub dag / ji ltar 'dod pa ster ba 'grub //",
    "T02D1715:82a-37": "ye shes chags bral rnal 'byor pa //",
    "T02D1715:82a-38": "bsgrub pa rab tu nges pa 'dis //",
    "T02D1715:82a-39": "de dag ci yi ngo bor mthong //",
    "T02D1715:82a-40": "zhes pa bcom ldan 'das rdo rje ma brtse ba'i",
    "T02D1715:82a-41": "dbang gis bden pa mchog gi dngos grub ye shes",
    "T02D1715:82a-42": "ji ltar 'dod pa 'byung ba'i rnal 'byor ba'o //",
    "T02D1715:82a-43": "gzhan yang ral gri la sogs pa ji ltar mngon",
    "T02D1715:82b-0": "@82b par 'dod pa gang yin pa ye shes bsgrub",
    "T02D1715:82b-1": "pa thams cad rab tu byed pa'o //",
    "T02D1715:82b-2": "sna tshogs 'bad pas yang dag ldan //",
    "T02D1715:82b-3": "brtul zhugs spyod pa cung zad tsam //",
    "T02D1715:82b-4": "de nyid byas pa brtul zhugs gnas //",
    "T02D1715:82b-5": "gang gang rab tu spyod pa bya //",
    "T02D1715:82b-6": "ye shes chags bral bsgrub pa yis //",
    "T02D1715:82b-7": "ci brtul zhugs kyi spyod pa 'di btang snyoms 'di zhes pa /",
    "T02D1715:82b-8": "sna tshogs zhes pa 'di rab tu byed pa'i theg pa'i lus g-yeng ba'i spyod pa mi brjod de /",
    "T02D1715:82b-9": "'di ltar rgyun du gnas pas bskor bar mi bya'o //",
    "T02D1715:82b-10": "de kho na nyid kyi brtul zhugs spyod pa'i rnal 'byor ba'o //",
    "T02D1715:82b-11": "bcom ldan 'das kyis bzang po'i dbang du brtul zhugs kyi spyod pa gsungs pa'o //",
    "T02D1715:82b-12": "gang gang rab tu spyod pa byas //",
    "T02D1715:82b-13": "bza' ba brtan pa brtul zhugs can //",
    "T02D1715:82b-14": "bsam gtan bza' ba yid bskyed pa //",
    "T02D1715:82b-15": "smyon pa'i spyod pa brtul zhugs can //",
    "T02D1715:82b-16": "med par ston pa'i rgyud du ji ltar bza' ba",
    "T02D1715:82b-17": "la gnas pas 'di la ci bya zhes brjod do",
    "T02D1715:82b-18": "// gang gang zhes pa rab tu bza' ba'am rab tu bza' ba min //",
    "T02D1715:82b-19": "bslangs pa'am ma bslangs pa'am /",
    "T02D1715:82b-20": "mos pas byin pa'am /",
    "T02D1715:82b-21": "mos pa med pas byin pa'am /",
    "T02D1715:82b-22": "bza' bar gnas pa bza' ba'i bya ba bya //",
    "T02D1715:82b-23": "brtul zhugs can gyis brtul zhugs so //",
    "T02D1715:82b-24": "bstan bcos nas bzung ba'i spyod pa'i brtul zhugs kyi sdom pa mi bya'o //",
    "T02D1715:82b-25": "nyin mtshan du bsam gtan gyi bza' ba 'di bza' ba'o //",
    "T02D1715:82b-26": "nges par 'byung ba brtan par smyon pa'i rnam pas gnas par bya'o //",
    "T02D1715:82b-27": "gzhan gyi drung du 'gro ba g-yeng ba'i ngo bo'o //",
    "T02D1715:82b-28": "de ltar gcer bus gcer bu min //",
    "T02D1715:82b-29": "gang dang gang yid de dang des //",
    "T02D1715:82b-30": "rang gi lta sgom byed pa rnams //",
    "T02D1715:82b-31": "de kho na nyid rnam par bsam //",
    "T02D1715:82b-32": "mgo la sogs pa'i slong mo g-yeng ba'i spyod pa",
    "T02D1715:82b-33": "brtul zhugs kyi gtam la rtog pa'i rtsa ba byed",
    "T02D1715:82b-34": "pa 'di gsungs pa /",
    "T02D1715:82b-35": "bya ba'i rgyud la sogs par gcer bu la sogs pa spang ba dang /",
    "T02D1715:82b-36": "ci ltar drung du gnas pa'i rgyud 'dir gsungs pa'o ;",
    "T02D1715:82b-37": "/ bzhi mdo la sogs par gang dang gang du gnas pa'i de la skyil krung bza' bas /",
    "T02D1715:82b-38": "nyin mtshan dus thams cad du bzlas pas de gang gis lus dka' ba 'di'o //",
    "T02D1715:82b-39": "de dang de la sogs pa ngang gis gnas kyang",
    "T02D1715:82b-40": "yang dag par spong ba bzhi'i de nyid bsgom par",
    "T02D1715:83a-0": "bya'o // zla drug rim @83a * //",
    "T02D1715:83a-1": "pas bden pa la //",
    "T02D1715:83a-2": "lkugs pa lta bur rab tu gnas //",
    "T02D1715:83a-3": "rnal 'byor chen po mar me 'bar //",
    "T02D1715:83a-4": "rtog pa mang po 'di yis ci zhig bya //",
    "T02D1715:83a-5": "ye shes dang rnam par shes pa 'di gsungs so //",
    "T02D1715:83a-6": "zla drug ces pa la sogs par bden par zla drug gis sangs rgyas kyi dngos grub bo //",
    "T02D1715:83a-7": "ci'i phyir 'gro ba dang 'grogs par dka' ba 'di",
    "T02D1715:83a-8": "gsungs pa mi smra ba la sogs pa dngos po'i",
    "T02D1715:83a-9": "dbang du byas pa mi smra ba'i brtul zhugs 'dis",
    "T02D1715:83a-10": "// rnal 'byor chen po 'bar bas rdo rje mkha'",
    "T02D1715:83a-11": "'gro ma drung du byon dus bzang por byed do",
    "T02D1715:83a-12": "// // ye shes mchog 'bar des mthong nas //",
    "T02D1715:83a-13": "rnal 'byor ma des g-yog byed do //",
    "T02D1715:83a-14": "ji ltar padma bzang po la //",
    "T02D1715:83a-15": "dang pa dga' ba gral du gnas //",
    "T02D1715:83a-16": "ye shes pa la sogs pa ye shes de rnam",
    "T02D1715:83a-17": "par rtog pa thams cad spangs pa'i rnam pas 'bar",
    "T02D1715:83a-18": "ba'i snang gsal de bzang po de la gsal zhing",
    "T02D1715:83a-19": "snang ngo // ji ltar padma 'byung ba la rgyas",
    "T02D1715:83a-20": "pa la ngang pa gral du 'jug pa ltar mkha'",
    "T02D1715:83a-21": "snang ngo // 'gro'o // dpal ldan rdo rje 'dzin",
    "T02D1715:83a-22": "yang dag / the tshom med par 'byung bar 'gyur",
    "T02D1715:83a-23": "snang ngo // 'gro'o // // gzugs brnyan lta bu'i 'jig rten 'di //",
    "T02D1715:83a-24": "sems can kun gyi don byed pa'o //",
    "T02D1715:83a-25": "dpal ldan la sogs pa 'dis 'bras bu bstan te /",
    "T02D1715:83a-26": "dpal legs par rtogs pa'o ;",
    "T02D1715:83a-27": "/'di ni bdag gis sems can gyi don du /",
    "T02D1715:83a-28": "dag pa'i sems can rnams kyis gang byas pa //",
    "T02D1715:83a-29": "'di dag snying rje cung zad tsam gyis ni //",
    "T02D1715:83a-30": "gang brjod des ni 'byung 'gyur ba'i //",
    "T02D1715:83a-31": "nges par bzung ba'i dgongs pa brjod pa'o //",
    "T02D1715:83a-32": "'di dag la sogs pa bde bar rtogs pa'o //",
    "T02D1715:83a-33": "de nyid sbas pa bdag gis rgyas ma byas //",
    "T02D1715:83a-34": "bla ma'i drin bzung yang dag mtha' la mos //",
    "T02D1715:83a-35": "sems bzang ba yi dge ba bsags stobs kyis //",
    "T02D1715:83a-36": "rgyas ma byas zhes pa la sogs pa de ci ga snyam na /",
    "T02D1715:83a-37": "de nyid med pa'i de kho na nyid ma brjod kyi //",
    "T02D1715:83a-38": "sbas pa'i don bla ma'i drin gyis sems can bzung ba'o //",
    "T02D1715:83a-39": "bshes gnyen mi 'gyur rjes yi rang //",
    "T02D1715:83a-40": "de kho na nyid man ngag bris //",
    "T02D1715:83a-41": "dge ba bdag gis gang thob 'di yis sems can gyi //",
    "T02D1715:83a-42": "snying po sgom mchog spyod bzang myur du dga' //",
    "T02D1715:83a-43": "ma 'ongs pa na mi brtan pa la gsol ba 'debs 'di brjod //",
    "T02D1715:83b-0": "sems @83b kyis bsags pa zhes pa ni bsags pa'i",
    "T02D1715:83b-1": "sems ni dus ring bor dge ba 'phel ba'i rnal",
    "T02D1715:83b-2": "'byor ba'i lam byas pa'o //",
    "T02D1715:83b-3": "de dag thob par gnas pa 'di yis sems kyis",
    "T02D1715:83b-4": "rlabs 'phel ba 'di ltar byas pa sred cing zhes",
    "T02D1715:83b-5": "pas grub pa thob pa'o //",
    "T02D1715:83b-6": "myong ba gang yin pa byung ba brtan pa mi",
    "T02D1715:83b-7": "rtog pa byed pa 'di la yid la byed pa",
    "T02D1715:83b-8": "bzang po 'di thams cad du thams cad rlabs byed",
    "T02D1715:83b-9": "pa'o // de kho na nyid kyi man ngag yang",
    "T02D1715:83b-10": "dag par bris pa'i bdag gi bsod nams 'phel ba",
    "T02D1715:83b-11": "des 'jig rten thams cad la de kho na nyid",
    "T02D1715:83b-12": "kyi rin po che ltar gsal ba rab tu 'byung",
    "T02D1715:83b-13": "bar gyur cig / de kho na nyid kyi man",
    "T02D1715:83b-14": "ngag bris pa'i bsod nams gang des thob pa 'di",
    "T02D1715:83b-15": "pa'o // brjod pa'o // de kho na nyid 'di",
    "T02D1715:83b-16": "zhes pa la sogs pa legs par go ba rdzogs",
    "T02D1715:83b-17": "pa'o // brjod pa'o // so / //",
    "T02D1715:83b-18": "/ de kho na nyid kyi man ngag mkhas pa",
    "T02D1715:83b-19": "chen po slob dpon chen po slob dpon su dza",
    "T02D1715:83b-20": "ya shr'i bha dra'i zhabs kyis mdzad pa'o //",
    "T02D1715:83b-21": "rgya gar gyi mkhas pa rin dpal gyi zhabs la gtugs pa /",
    "T02D1715:83b-22": "pandi ta pa ra he ta dang /"
}