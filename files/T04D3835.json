{
    "T04D3835:138b-0": "@138b # // rgya gar skad du /",
    "T04D3835:138b-1": "aaksha ra sha ti ka n'a ma britti /",
    "T04D3835:138b-2": "bod skad du /",
    "T04D3835:138b-3": "yi ge brgya pa zhes bya ba'i 'grel pa /",
    "T04D3835:138b-4": "'jam pa'i rdo rje la phyag 'tshal lo //",
    "T04D3835:138b-5": "thams cad thams cad kyi bdag nyid do //",
    "T04D3835:138b-6": "zhes dam bca' ba gang ngam /",
    "T04D3835:138b-7": "gang dag gam /",
    "T04D3835:138b-8": "gang rnams 'dod pa de dag gi gtan tshigs las grub par mi 'gyur gyi /",
    "T04D3835:138b-9": "gtan tshigs nyid med par 'grub par 'gyur ro //",
    "T04D3835:138b-10": "'di snyam du thams cad thams cad kyi bdag nyid do zhes bya bar dam bca' ba ni /",
    "T04D3835:138b-11": "gtan tshigs kho na las de yod par mtshungs pa'i phyir ro zhes bya ba ni gtan tshigs so //",
    "T04D3835:138b-12": "dpe gang zhe na /",
    "T04D3835:138b-13": "bum pa dang snam bu la sogs pa bzhin no //",
    "T04D3835:138b-14": "ji ltar bum pa dang snam bu la sogs pa",
    "T04D3835:138b-15": "bzhin du dngos po thams cad kyang yod pa nyid",
    "T04D3835:138b-16": "du mtshungs par 'jug ste /",
    "T04D3835:138b-17": "de lta bas na dngos po rnams gcig par grub par 'dod do zhe na /",
    "T04D3835:138b-18": "smras pa /",
    "T04D3835:138b-19": "dngos po rnams gcig pa ma yin no //",
    "T04D3835:138b-20": "'dir gtan tshigs gang yin pa de gcig nyid kyi mtshan nyid du gyur pa zhig gam /",
    "T04D3835:138b-21": "'on te ma yin /",
    "T04D3835:138b-22": "gnyi ga ltar yang skyon yod do //",
    "T04D3835:138b-23": "gal te gcig pa nyid kyi mtshan nyid du gyur",
    "T04D3835:138b-24": "na ni de'i 'di'i gtan tshigs su 'gyur ba ma",
    "T04D3835:139a-0": "@139a * // yin te /",
    "T04D3835:139a-1": "dam bca' ba las gzhan ma yin pa'i phyir ro //",
    "T04D3835:139a-2": "'on te 'di tha dad pa yin na de lta na 'di dam bca' ba nyams te /",
    "T04D3835:139a-3": "gtan tshigs las gzhan yin pa'i phyir ro //",
    "T04D3835:139a-4": "de lta bas na dngos po rnams gcig ma yin no //",
    "T04D3835:139a-5": "'dir smras pa /",
    "T04D3835:139a-6": "gcig pa nyid du 'dod pa de la skyon de",
    "T04D3835:139a-7": "yod kyi bdag cag ni gzhan nyid 'dod pa yin",
    "T04D3835:139a-8": "no zhe na / smras pa /",
    "T04D3835:139a-9": "gzhan ba nyid kyang med do //",
    "T04D3835:139a-10": "'dir gzhan pa nyid la yang skyon 'di dag 'byung bar 'gyur te /",
    "T04D3835:139a-11": "ji lta zhe na /",
    "T04D3835:139a-12": "gal te re zhig khyed cag gtan tshigs med par",
    "T04D3835:139a-13": "gzhan pa nyid du 'dod na ni de'i tshe nga'i",
    "T04D3835:139a-14": "yang gtan tshigs med pa kho nar gcig pa nyid",
    "T04D3835:139a-15": "du 'gyur ro // 'on te gtan tshigs kho na",
    "T04D3835:139a-16": "las dngos po rnams gzhan pa nyid du'o zhes dam",
    "T04D3835:139a-17": "bcas pa 'di la /",
    "T04D3835:139a-18": "da ni gtan tshigs brjod par bya'o //",
    "T04D3835:139a-19": "smras pa /",
    "T04D3835:139a-20": "mtshan nyid tha dad pa'i phyir ro zhes bya ba ni gtan tshigs so //",
    "T04D3835:139a-21": "dpe ni rta dang glang po la sogs pa bzhin te /",
    "T04D3835:139a-22": "ji ltar rta dang glang po la sogs pa dag",
    "T04D3835:139a-23": "mtshan nyid tha dad pas tha dad pa bzhin du",
    "T04D3835:139a-24": "dngos po thams cad kyang yin te /",
    "T04D3835:139a-25": "de bas na dngos po rnams gzhan pa nyid du grub po zhe na /",
    "T04D3835:139a-26": "smras pa /",
    "T04D3835:139a-27": "gal te gtan tshigs 'di yang mtshan nyid gzhan du",
    "T04D3835:139a-28": "gyur na ni de'i tshe gtan tshigs de bsgrub bya",
    "T04D3835:139a-29": "dang mtshungs par 'gyur ro //",
    "T04D3835:139a-30": "gang bsgrub bya dang mtshungs pa de ni gtan tshigs ma yin par 'gyur te /",
    "T04D3835:139a-31": "dam bca' ba las gzhan ma yin pa'i phyir ro //",
    "T04D3835:139a-32": "'on te mtshan nyid gzhan pa nyid du gyur pa",
    "T04D3835:139a-33": "yin na ni de'i tshe dam bca' ba nyams pa",
    "T04D3835:139a-34": "nyid du 'gyur ro //",
    "T04D3835:139a-35": "'dir smras pa /",
    "T04D3835:139a-36": "gal te dngos po rnams gcig pa nyid dam //",
    "T04D3835:139a-37": "gzhan pa nyid ces bya bar ma grub pa de lta na yang yod pa nyid du grub ste /",
    "T04D3835:139a-38": "de grub pa na dngos po rnams gcig pa nyid",
    "T04D3835:139a-39": "dam gzhan pa nyid gdon mi za bar grub par",
    "T04D3835:139a-40": "'gyur ro zhe na /",
    "T04D3835:139a-41": "'di la brjod pa yod pa nyid bsgrub par bya ba yin no //",
    "T04D3835:139a-42": "'dir gal te khyed cag gtan tshigs med pa las",
    "T04D3835:139a-43": "yod pa nyid yin na ni bdag cag gi med",
    "T04D3835:139a-44": "pa nyid kyang gtan tshigs med pa las 'grub par",
    "T04D3835:139a-45": "'gyur te / gtan tshigs med pa nyid du'o //",
    "T04D3835:139b-0": "'on te gtan tshigs las dngos po @139b rnams yod pa'o zhes dam bcas pa'o //",
    "T04D3835:139b-1": "de'i tshe 'dir gtan tshigs brjod par bya dgos so //",
    "T04D3835:139b-2": "smras pa /",
    "T04D3835:139b-3": "mngon du dmigs pa'i phyir ro //",
    "T04D3835:139b-4": "dpe ci zhe na /",
    "T04D3835:139b-5": "smras pa /",
    "T04D3835:139b-6": "chos mi mthun pa ni nam mkha'i me tog bzhin te /",
    "T04D3835:139b-7": "ji ltar nam mkha'i me tog dngos po med pas mi dmigs te /",
    "T04D3835:139b-8": "gang gi phyir de dang chos mi mthun pas bum",
    "T04D3835:139b-9": "pa dang snam bu dag la sogs pa'i dngos po",
    "T04D3835:139b-10": "rnams yang dag par dmigs pa de'i phyir dngos po",
    "T04D3835:139b-11": "rnams yod pa ma yin no zhe na /",
    "T04D3835:139b-12": "smras pa /",
    "T04D3835:139b-13": "'dir gtan tshigs gang yin pa de yod pa nyid kyi mtshan nyid du 'gyur ba zhig gam ;",
    "T04D3835:139b-14": "'on te ma yin /",
    "T04D3835:139b-15": "des cir 'gyur zhe na /",
    "T04D3835:139b-16": "gal te yod pa nyid du 'gyur na de'i bsgrub bar bya ba dang mtshungs par 'gyur ro //",
    "T04D3835:139b-17": "'on te yod pa nyid las gzhan pa kho na",
    "T04D3835:139b-18": "yin pa de'i tshe yang dam bca' nyams par 'gyur",
    "T04D3835:139b-19": "te / de bas na yod pa nyid mi 'grub bo //",
    "T04D3835:139b-20": "'dir smras pa /",
    "T04D3835:139b-21": "yod pa nyid la bkag pa nyid kyis med pa nyid khas blangs pa yin te /",
    "T04D3835:139b-22": "dper na smra ba po bdag gis de ring zas zhim po myong ngo zhes zer na /",
    "T04D3835:139b-23": "'dir don gyi shugs kyis sngar mi zhim par rtogs pa bzhin no zhe na /",
    "T04D3835:139b-24": "smras pa /",
    "T04D3835:139b-25": "med pa nyid du bsgrub par bya ba'o //",
    "T04D3835:139b-26": "gal te khyed cag med pa nyid gtan tshigs med pa nyid du 'dod na /",
    "T04D3835:139b-27": "bdag cag kyang gtan tshigs med pa nyid kho nar yod pa nyid du 'gyur ro //",
    "T04D3835:139b-28": "'di snyam du dngos po rnams med pa yin no",
    "T04D3835:139b-29": "zhes dam bca' ba 'di gtan tshigs nyid las yin",
    "T04D3835:139b-30": "par 'dod do // 'dir gtan tshigs gang yin zhe na /",
    "T04D3835:139b-31": "rang bzhin med pa'i phyir ro zhes bya ba ni gtan tshigs so //",
    "T04D3835:139b-32": "dpe ci zhe na /",
    "T04D3835:139b-33": "dpe ni smig rgyu ste /",
    "T04D3835:139b-34": "ji ltar gang gi phyir smig rgyu rang bzhin med",
    "T04D3835:139b-35": "pa'i phyir yod pa ma yin pa las skad cig",
    "T04D3835:139b-36": "tsam yang ma yin pa de ltar snam bu la",
    "T04D3835:139b-37": "sogs pa rnams la yang snal ma la sogs pa'i",
    "T04D3835:139b-38": "yan lag rnams kyis phye zhing gzigs na yod pa",
    "T04D3835:139b-39": "ma dmigs te / de'i phyir dngos po rnams med pa zhes bya'o zhe na /",
    "T04D3835:139b-40": "'dir gtan tshigs su nye bar bkod pa gang yin",
    "T04D3835:139b-41": "pa de ni ci med pa nyid kyi mtshan nyid",
    "T04D3835:139b-42": "du 'gyur pa'am / 'on te ma yin te /",
    "T04D3835:140a-0": "gal te @140a * //",
    "T04D3835:140a-1": "med pa nyid kyi mtshan nyid du gyur na ni /",
    "T04D3835:140a-2": "de lta na bsgrub par bya ba dang mtshungs par 'gyur ro //",
    "T04D3835:140a-3": "ci ste med pa las gzhan kho na yin na",
    "T04D3835:140a-4": "ni de'i tshe dam bca' ba nyams par 'gyur te",
    "T04D3835:140a-5": "/ de'i phyir med pa nyid kyang ma grub bo //",
    "T04D3835:140a-6": "'dir smras pa /",
    "T04D3835:140a-7": "'dir 'jim pa dang /",
    "T04D3835:140a-8": "snal ma dang thags bzangs la sogs pa dngos po",
    "T04D3835:140a-9": "rnams kyi rgyu ma bkag pa de bas na dngos",
    "T04D3835:140a-10": "po rnams med do //",
    "T04D3835:140a-11": "smras pa /",
    "T04D3835:140a-12": "rgyu yod pa ma yin no //",
    "T04D3835:140a-13": "'di la 'bras bu yod pa gang dag yin pa de dag gi rgyu ni yod pa ma yin /",
    "T04D3835:140a-14": "ci'i phyir zhe na /",
    "T04D3835:140a-15": "dngos po yod pa bum pa dang snam bu la sogs pa rnams kyi rgyu 'jim pa dang /",
    "T04D3835:140a-16": "snal ma dang /",
    "T04D3835:140a-17": "thags bzangs dang /",
    "T04D3835:140a-18": "thag pa la sogs la ma yin te yod pa'i phyir ro //",
    "T04D3835:140a-19": "gang dag 'bras bu med pa dag gi yang rgyu yod pa ma yin te /",
    "T04D3835:140a-20": "med pa'i phyir ro //",
    "T04D3835:140a-21": "gang dag 'bras bu yod pa dang med pa dag",
    "T04D3835:140a-22": "gi yang rgyu yod pa dang med pa de dag",
    "T04D3835:140a-23": "gang yang rgyu yod par mi 'gyur te /",
    "T04D3835:140a-24": "gnyi ga'i skyon du thal ba'i phyir ro //",
    "T04D3835:140a-25": "de la gang yod pa de ni yod pa'i phyir dang //",
    "T04D3835:140a-26": "gang med pa de ni med pa'i phyir ro //",
    "T04D3835:140a-27": "gcig la gnyi ga srid pa yang 'gal ba'i phyir ro //",
    "T04D3835:140a-28": "gang gis yod pa de'i mtshan nyid 'dzin pa des med pa ma yin no //",
    "T04D3835:140a-29": "gang gis med pa de'i mtshan nyid 'dzin pa des yod pa ma yin no //",
    "T04D3835:140a-30": "de'i phyir de rnams kyi rgyu yang yod pa ma yin no //",
    "T04D3835:140a-31": "gang dag rgyu med pa nyid las yin pa de dag gi yang rgyu yod pa yin te /",
    "T04D3835:140a-32": "rgyu med pa nyid las grub pa'i phyir ro //",
    "T04D3835:140a-33": "rgyu med pa las grub pa yin no zhes bya",
    "T04D3835:140a-34": "ba ni de'i tshe yang 'di dag gi dam bca'",
    "T04D3835:140a-35": "pa nyams par 'gyur te /",
    "T04D3835:140a-36": "rgyu dang byed rgyu dang rgyu mtshan zhes bya ba'i don gzhan ma yin no //",
    "T04D3835:140a-37": "de lta bas na rgyu yod pa'i phyir dngos po",
    "T04D3835:140a-38": "rnams yod do zhes gang brjod pa de ni ma",
    "T04D3835:140a-39": "yin no // 'dir smras pa /",
    "T04D3835:140a-40": "'di yang rgyu dgag pa byas pa nyid kyis 'bras bu bkag pa'i phyir ro //",
    "T04D3835:140a-41": "shugs kyis rgyu dang 'bras bu gnyi ga yang khas blangs par 'gyur te /",
    "T04D3835:140a-42": "rab tu grub pa'i phyir dngos po thams cad grub bo zhes bya zhe na /",
    "T04D3835:140a-43": "smras pa /",
    "T04D3835:140a-44": "ma yin te ltos pa'i phyir ro //",
    "T04D3835:140b-0": "'dir khyad cag rnams kyis gnyi ga grub bo zhes gang brjod pa de @140b ni ma yin no //",
    "T04D3835:140b-1": "ci'i phyir zhe na /",
    "T04D3835:140b-2": "ltos pa'i phyir ro //",
    "T04D3835:140b-3": "rgyu ni rgyu nyid du 'bras bu la ltos nas dang /",
    "T04D3835:140b-4": "'bras bu yang 'bras bu nyid du rgyu la ltos nas yongs su btags te /",
    "T04D3835:140b-5": "de ltar na phan tshun ltos pa yin pa'i phyir gnyi ga'ang rgyu nyid du thal bar 'gyur la /",
    "T04D3835:140b-6": "gnyi ga rgyu nyid du thal na yang 'bras bu med do //",
    "T04D3835:140b-7": "de med pa la rgyu med do //",
    "T04D3835:140b-8": "de bzhin du rang bzhin dang /",
    "T04D3835:140b-9": "dbang phyug dang /",
    "T04D3835:140b-10": "rdul phra rab dang /",
    "T04D3835:140b-11": "phyogs dang /",
    "T04D3835:140b-12": "dus la sogs pa thams cad rgyu ma yin te /",
    "T04D3835:140b-13": "ltos pa'i phyir ro //",
    "T04D3835:140b-14": "'di rnams ni mi rtag pa nyid du yang 'gyur te /",
    "T04D3835:140b-15": "ltos nas grub pa nyid kyi phyir ro //",
    "T04D3835:140b-16": "byas pa nyid du yang thal bar 'gyur te /",
    "T04D3835:140b-17": "de bas na mi rtag pa nyid dang /",
    "T04D3835:140b-18": "rgyu med pa nyid dang /",
    "T04D3835:140b-19": "byas pa nyid du thal bar 'gyur te /",
    "T04D3835:140b-20": "de bas na rang bzhin dang /",
    "T04D3835:140b-21": "dbang phyug dang /",
    "T04D3835:140b-22": "rdul phra rab dang /",
    "T04D3835:140b-23": "phyogs dang /",
    "T04D3835:140b-24": "dus la sogs pa rnams mi 'grub ste /",
    "T04D3835:140b-25": "rgyu nyid la ltos pa'i phyir ro //",
    "T04D3835:140b-26": "'dir smras pa /",
    "T04D3835:140b-27": "de ltar na ji ltar bdag cag rnams kyis brjod",
    "T04D3835:140b-28": "pa mi slu ba'i nye bar gdags pa las gzhan",
    "T04D3835:140b-29": "la ni ma yin te zhe na /",
    "T04D3835:140b-30": "smras pa /",
    "T04D3835:140b-31": "'dod pas yod pa ma yin no //",
    "T04D3835:140b-32": "'dir gal te 'dod pas grub par 'gyur na ni /",
    "T04D3835:140b-33": "de'i rigs pa spang ba'i phyir nga'i 'dod pa las",
    "T04D3835:140b-34": "khyod kyi yang yod pa gang yin pa de nga'i",
    "T04D3835:140b-35": "med pa'o // ci'i phyir zhe na /",
    "T04D3835:140b-36": "'dod pa las grub pa'i phyir ro //",
    "T04D3835:140b-37": "ci ste khyed cag gi 'dod pa las grub kyi /",
    "T04D3835:140b-38": "nga'i ni ma yin na de 'dir mi 'dra ba",
    "T04D3835:140b-39": "nyid la gtan tshigs khyad par can ma brjod pa'i",
    "T04D3835:140b-40": "phyir te / de bas na 'dod pa grub pa ma yin no //",
    "T04D3835:140b-41": "'dir smras pa /",
    "T04D3835:140b-42": "'di ni bdag cag gi brda las so zhe na /",
    "T04D3835:140b-43": "smras pa /",
    "T04D3835:140b-44": "brda ma grub po //",
    "T04D3835:140b-45": "'di ltar gang khyed cag gis brda ma grub pa ste /",
    "T04D3835:140b-46": "ma grub pa la yang ji ltar sgrub byed du 'gyur te /",
    "T04D3835:140b-47": "ma grub pa ni rigs pa dang /",
    "T04D3835:140b-48": "rigs pa ma yin pa'i sgrub byed ma yin no //",
    "T04D3835:140b-49": "de'i phyir brda ma grub pa yin no //",
    "T04D3835:140b-50": "rigs pa dang bral ba nyid kyis bstan bcos rnams",
    "T04D3835:140b-51": "la brjod par bya ba yod par smra ba po",
    "T04D3835:140b-52": "ni mi rnyed do //",
    "T04D3835:140b-53": "gzhan yang smras pa /",
    "T04D3835:140b-54": "kha cig tu rigs pa yang brjod par bya ste /",
    "T04D3835:140b-55": "ji skad du /",
    "T04D3835:140b-56": "med pa bya ba ma yin pa'i phyir dang /",
    "T04D3835:141a-0": "@141a * // nye bar len pa gzung ba'i phyir dang /",
    "T04D3835:141a-1": "thams cad la 'byung ba med pa'i phyir dang /",
    "T04D3835:141a-2": "nus pa can ni nus pa med pa'i phyir dang /",
    "T04D3835:141a-3": "rgyu'i ngo bo yin pa'i phyir 'bras bu yod pa",
    "T04D3835:141a-4": "yin no zhes bya ba la sogs pa bshad pa",
    "T04D3835:141a-5": "lta bu'o // smras pa /",
    "T04D3835:141a-6": "gtan tshigs dag don med do //",
    "T04D3835:141a-7": "'dir khyed cag gi gtan tshigs gang yin pa de",
    "T04D3835:141a-8": "gal te bsgrub pa'i mtshan nyid du gyur pa de'i",
    "T04D3835:141a-9": "tshe / nged kyi phyogs kyang grub par 'gyur ro //",
    "T04D3835:141a-10": "ci ste sun 'byin pa'i mtshan nyid du gyur na",
    "T04D3835:141a-11": "ni de'i tshe gnyi ga la yang skyon du 'gyur",
    "T04D3835:141a-12": "te / dper na me ni gnyi ga la sreg par byed kyi /",
    "T04D3835:141a-13": "gcig la ni ma yin no //",
    "T04D3835:141a-14": "gzhan yang /",
    "T04D3835:141a-15": "gal te gtan tshigs las gzhal bya grub na ni",
    "T04D3835:141a-16": "de'i tshe pha rol phos kyang gtan tshigs brjod par",
    "T04D3835:141a-17": "bya dgos te / gnyi ga 'grub par yang mi 'dod de /",
    "T04D3835:141a-18": "dper na khyed cag gi dam bca' ba ni sgra rtag ste /",
    "T04D3835:141a-19": "lus can ma yin pa'i phyir nam mkha' bzhin no //",
    "T04D3835:141a-20": "ji ltar nam mkha' lus can ma yin pa'i phyir rtag pa de bzhin du sgra yang rtag ste /",
    "T04D3835:141a-21": "de bas na sgra ni rtag par grub po zhes bya'o //",
    "T04D3835:141a-22": "de bzhin du gzhan yang brjod par bya ste /",
    "T04D3835:141a-23": "bdag cag gi dam bca' ba 'di yin te /",
    "T04D3835:141a-24": "sgra mi rtag ste byas pa'i phyir bum pa bzhin no //",
    "T04D3835:141a-25": "ji ltar bum pa ni 'jim gong la sogs pa dang /",
    "T04D3835:141a-26": "skyes bu'i rtsol ba las yang dag par skye bzhin pa ni byas pa'o //",
    "T04D3835:141a-27": "de bzhin du sgra yang rkan la sogs pa rnams",
    "T04D3835:141a-28": "las 'byung bzhin pa la ni byas pa zhes bya'o",
    "T04D3835:141a-29": "// de bas na gtan tshigs ming du zad de grub pa ni med do ;",
    "T04D3835:141a-30": "/'on kyang tshad ma las ming tsam las ma yin te /",
    "T04D3835:141a-31": "mi slu ba'i phyir ro //",
    "T04D3835:141a-32": "'di'i phyir yang gtan tshigs rnams don med pa yin te /",
    "T04D3835:141a-33": "dam bca' ba'i dus su ni gtan tshigs yod pa ma yin te /",
    "T04D3835:141a-34": "ma skyes pa'i phyir ro //",
    "T04D3835:141a-35": "de bzhin du gtan tshigs kyis dus su yang dam bca' pa yod pa ma yin te /",
    "T04D3835:141a-36": "'gag pa'i chos yod pa'i phyir ro //",
    "T04D3835:141a-37": "de'i phyir dam bca' ba'i dngos po med pa la 'di gang gi gtan tshigs su 'gyur /",
    "T04D3835:141a-38": "de bzhin du dam bca' ba la cig car med pa'i chos can gyi phyir te /",
    "T04D3835:141a-39": "gang gi tshe yi ge bra yod pa de'i tshe yi ge he dang /",
    "T04D3835:141b-0": "yi ge @141b ra yod pa ma yin no //",
    "T04D3835:141b-1": "de bzhin du dus gcig tu pa yig dang /",
    "T04D3835:141b-2": "ra yig dang /",
    "T04D3835:141b-3": "yi ge aa la sogs pa rnams kyang cig car 'byung ba ma yin no //",
    "T04D3835:141b-4": "gtan tshigs kyi yang yi ge rnams cig car 'byung ba ma yin no //",
    "T04D3835:141b-5": "ma skyes pa'i bu'am ma ning pa'i bus bu'i bya",
    "T04D3835:141b-6": "ba byed mi nus pa de bzhin du gtan tshigs",
    "T04D3835:141b-7": "rnams kyang don med do //",
    "T04D3835:141b-8": "'dir smras pa /",
    "T04D3835:141b-9": "gal te rgyu dang 'bras bu zhes bya ba ma grub mod /",
    "T04D3835:141b-10": "de lta na yang bdag ni grub ste /",
    "T04D3835:141b-11": "de 'grub pa'i rgyu dang 'bras bu dag kyang 'grub par 'gyur ro zhe na /",
    "T04D3835:141b-12": "smras pa /",
    "T04D3835:141b-13": "rang bzhin brjod par bya'o //",
    "T04D3835:141b-14": "'dir gal te bdag yod na de'i tshe de'i rang bzhin brjod dgos so //",
    "T04D3835:141b-15": "ci ste shes pa'i rang bzhin yin par smran [?]",
    "T04D3835:141b-16": "ni de'i tshe rtag pa ma yin par 'gyur te",
    "T04D3835:141b-17": "/ shes pa ni mi rtag pa yin pa'i phyir ro //",
    "T04D3835:141b-18": "'dir bum pa'i shes pa 'gags te /",
    "T04D3835:141b-19": "snam bu'i shes pa skyes so //",
    "T04D3835:141b-20": "ci ste shes pa las gzhan yin pa de lta na ni mi shes par 'gyur ro //",
    "T04D3835:141b-21": "mi shes pa yin na yang sdug bsngal ba dang bde ba med par thal bar 'gyur ro //",
    "T04D3835:141b-22": "gnyi ga smra ba rnams la ni gnyi ga'i skyon du thal bar 'gyur te /",
    "T04D3835:141b-23": "shes pa sems dang ldan par smra ba rnams kyi bdag med pa kho na yin no //",
    "T04D3835:141b-24": "gang gi tshe bdag sems pa can du skye ba de'i tshe sems pa dang bcas par 'gyur ro //",
    "T04D3835:141b-25": "de lta na yang bdag med par yang 'gyur te /",
    "T04D3835:141b-26": "sems pa bdag med pa'i phyir ro //",
    "T04D3835:141b-27": "gal te yang sems pa de nyid dang sems pa",
    "T04D3835:141b-28": "de nyid dang ldan par 'gyur na ni de'i tshe",
    "T04D3835:141b-29": "bdag med pa nyid du yang 'gyur te /",
    "T04D3835:141b-30": "de dang ldan pa'i phyir ro //",
    "T04D3835:141b-31": "'dir smras pa /",
    "T04D3835:141b-32": "bdag yod de bdag gi ba'i dngos po yod pa'i phyir ro //",
    "T04D3835:141b-33": "'di ltar bdag gis bum pa dang snam bu la sogs pa bgag pa ma yin te /",
    "T04D3835:141b-34": "de ma bkag pa'i phyir bdag yod do zhe na /",
    "T04D3835:141b-35": "smras pa /",
    "T04D3835:141b-36": "gcig nyid la skyon yod do //",
    "T04D3835:141b-37": "'dir gal te bum pa la sogs pa rnams ha ste dang /",
    "T04D3835:141b-38": "karna dang phan bzhin du gcig nyid yin na ni",
    "T04D3835:141b-39": "de'i tshe thams cad bum pa nyid du shes bar",
    "T04D3835:141b-40": "'gyur ro // gang dang gang yod pa de ni ming bum pa dang gcig yin no //",
    "T04D3835:141b-41": "bum pa zhig na thams cad du thams cad 'jig",
    "T04D3835:142a-0": "par 'gyur te ha sta zhig na karna @142a *",
    "T04D3835:142a-1": "// 'jig pa bzhin no //",
    "T04D3835:142a-2": "phyin ci log par thal bar 'gyur ba dang /",
    "T04D3835:142a-3": "gcig yin pa'i phyir zlos pa'i skyon du yang 'gyur te /",
    "T04D3835:142a-4": "ji ltar ha sta zhes brjod na /",
    "T04D3835:142a-5": "karna dang pa na nyid brjod par 'gyur ba de bzhin du /",
    "T04D3835:142a-6": "yod pa zhes brjod pas bum pa dang gcig nyid brjod par 'gyur te /",
    "T04D3835:142a-7": "de'i phyir dngos po rnams gcig pa ma yin te /",
    "T04D3835:142a-8": "skyon dang bcas pa'i phyir ro //",
    "T04D3835:142a-9": "gang dag gi gcig pa nyid de dag la ni",
    "T04D3835:142a-10": "skyon 'di yod kyi bdag cag ni gzhan pa nyid",
    "T04D3835:142a-11": "du khas len pa'i phyir skyon 'di med do //",
    "T04D3835:142a-12": "gzhan pa nyid yin na yod pa dang gcig pa dang bum pa rnams ma 'dres pa yin te /",
    "T04D3835:142a-13": "rdzas dang /",
    "T04D3835:142a-14": "yon tan dang /",
    "T04D3835:142a-15": "las dang /",
    "T04D3835:142a-16": "spyi dang /",
    "T04D3835:142a-17": "khyad par dang /",
    "T04D3835:142a-18": "'du ba rnams tha dad pa'i phyir ro //",
    "T04D3835:142a-19": "de la bum pa ni rdzas so //",
    "T04D3835:142a-20": "gcig pa ni yon tan no //",
    "T04D3835:142a-21": "yod pa zhes bya ba ni spyi bo'o zhe na /",
    "T04D3835:142a-22": "smras pa /",
    "T04D3835:142a-23": "gzhan nyid na dngos po med pa yin no //",
    "T04D3835:142a-24": "'dir gzhan pa nyid yin na yod pa dang gcig",
    "T04D3835:142a-25": "pa dang bum pa rnams dngos po med par 'gyur",
    "T04D3835:142a-26": "ro // ci'i phyir zhe na /",
    "T04D3835:142a-27": "yod pa las gzhan pa gang yin pa de ni med pa yin la /",
    "T04D3835:142a-28": "bum pa yang yod pa las gzhan pa yin te /",
    "T04D3835:142a-29": "de lta bas na bum pa med do //",
    "T04D3835:142a-30": "dper na bram ze las gzhan pa de ni bram ze ma yin pa bzhin no //",
    "T04D3835:142a-31": "bum pa la sogs pa'i tha dad pa'i yod pa nyid ni mi dmigs te /",
    "T04D3835:142a-32": "shing la sogs pa bzhin no //",
    "T04D3835:142a-33": "de lta na gzhan pa nyid yin na yod pa",
    "T04D3835:142a-34": "dang gcig pa dang bum pa rnams dngos po med",
    "T04D3835:142a-35": "pa yin no // 'dir smras pa /",
    "T04D3835:142a-36": "gcig pa nyid dang gzhan pa nyid dag ma grub kyang /",
    "T04D3835:142a-37": "bum pa ni yod pa kho na yin te /",
    "T04D3835:142a-38": "mngon sum du dmigs pa'i phyir ro //",
    "T04D3835:142a-39": "nam mkha'i me tog lta bu ni ma yin te /",
    "T04D3835:142a-40": "ji ltar gang gi phyir nam mkha'i me tog dngos",
    "T04D3835:142a-41": "po med pas mi dmigs pa de lta bur bum",
    "T04D3835:142a-42": "pa ni ma yin te ;",
    "T04D3835:142a-43": "de bas na bum pa yod pa yin no zhe na /",
    "T04D3835:142a-44": "smras pa /",
    "T04D3835:142a-45": "'dzin par mi nus so //",
    "T04D3835:142a-46": "'dir dbang po dang dbang po don yod pa'i phyir",
    "T04D3835:142a-47": "bum pa yod pa'o zhes gang gsungs pa de ni",
    "T04D3835:142a-48": "ma yin no // ci'i phyir zhe na /",
    "T04D3835:142a-49": "gang gi phyir 'di dag la 'dzin pa'i nus pa med de /",
    "T04D3835:142b-0": "gal @142b te yod na ni de long bas kyang mthong bar 'gyur ro //",
    "T04D3835:142b-1": "mig la ni sems pa yod pa ma yin no //",
    "T04D3835:142b-2": "gal te yod na ni yid la byed pa gzhan gyis kyang de mthong bar mi 'gyur ro //",
    "T04D3835:142b-3": "gzugs la ni mthong ba dang sems pa gnyi ga med do //",
    "T04D3835:142b-4": "de bas na gzung ba'i phyir dbang po dang dbang po'i don grub pa la dgos pa med do //",
    "T04D3835:142b-5": "'dir smras pa /",
    "T04D3835:142b-6": "dbang po dang dbang po'i dngos po med kyang bum pa ni mthong ba kho na yin te /",
    "T04D3835:142b-7": "gzugs su bstan pa'i phyir ro //",
    "T04D3835:142b-8": "ma mthong ba gzugs su bstan pa ni med do //",
    "T04D3835:142b-9": "de bas na gzugs ni mthong ba de'i bum pa mthong ba bzhin no zhe na /",
    "T04D3835:142b-10": "'di la brjod par bya ste /",
    "T04D3835:142b-11": "dngos po mthong ba ma yin no //",
    "T04D3835:142b-12": "'dir bum pa mthong zhes gang brjod pa de ci mthong ba de nyid bum pa las gzhan nam /",
    "T04D3835:142b-13": "'on te gzhan ma yin /",
    "T04D3835:142b-14": "gal te gzhan yin na de'i tshe mthong ba las",
    "T04D3835:142b-15": "gzhan gang yin pa de ni mi mthong bar 'gyur",
    "T04D3835:142b-16": "te / gzhan ma yin pa'i phyir ro //",
    "T04D3835:142b-17": "ji ltar rta las gzhan pa gang yin pa de ni rta ma yin pa de bzhin te /",
    "T04D3835:142b-18": "de lta yin dang bum pa ni mi mthong bar 'gyur ro //",
    "T04D3835:142b-19": "gcig pa nyid yin na yang mthong ba nyid med na /",
    "T04D3835:142b-20": "bum pa med par 'gyur te /",
    "T04D3835:142b-21": "rtsig pa la sogs pa rnams kyis bsgribs pa'i phyir ro //",
    "T04D3835:142b-22": "de'i phyir gal te mthong ba nyid med na yang bum pa med par mi 'gyur na /",
    "T04D3835:142b-23": "de'i tshe de dag gcig ma yin no //",
    "T04D3835:142b-24": "gcig pa nyid med pas kyang bum pa mthong ba ma yin no zhes bya ba'o //",
    "T04D3835:142b-25": "mthong ba zhig pas bum pa yang 'jig par 'gyur te ;",
    "T04D3835:142b-26": "de la bum pa dang mthong ba ni gcig pa'o zhes gang brjod pa de ni ma yin no //",
    "T04D3835:142b-27": "'dir smras pa /",
    "T04D3835:142b-28": "bdag cag gi yod pa'i phyir cung zad 'jig pa'am skye ba med do //",
    "T04D3835:142b-29": "de'i phyir mthong ba la 'jig pa dang skye ba med do zhes bya'o //",
    "T04D3835:142b-30": "'on kyang gang 'di la skye ba zhes 'dzin pa",
    "T04D3835:142b-31": "ni rgyu las bra ba'i bdag nyid du yod pa'i",
    "T04D3835:142b-32": "phyir byed pa yin no //",
    "T04D3835:142b-33": "rgyu yod pa'i phyir yang 'bras bu yod pa yin te /",
    "T04D3835:142b-34": "yod pas de'i phyir mthong ba la 'jig pa dang skye ba med pa zhes bya'o zhe na /",
    "T04D3835:142b-35": "smras pa /",
    "T04D3835:142b-36": "yod pa ni bya ba ma yin no //",
    "T04D3835:143a-0": "'dir gal te skye ba dang 'jig pa med pa yin na de'i tshe @143a * //",
    "T04D3835:143a-1": "tha ga pa la sogs pa rnams med par 'gyur ro //",
    "T04D3835:143a-2": "gal te snam bu la sogs pa rnams yod pa",
    "T04D3835:143a-3": "yin na de'i ma 'ongs pa med par thal bar",
    "T04D3835:143a-4": "'gyur te / yod pa'i phyir na yod pa yang ma 'ongs pa nyid du ji ltar 'gyur /",
    "T04D3835:143a-5": "'jig pa med pa'i phyir yang chos dang chos ma yin pa dag med par 'gyur te /",
    "T04D3835:143a-6": "'dir chos ma yin pa zhig pa ni chos su",
    "T04D3835:143a-7": "'gyur la chos med pa yang chos ma yin pa",
    "T04D3835:143a-8": "yin zhing bya ba yang med par 'gyur ro //",
    "T04D3835:143a-9": "de med na thams cad med par 'gyur te /",
    "T04D3835:143a-10": "de'i phyir skye ba dang 'jig pa dag gdon mi za bar khas blang bar bya'o //",
    "T04D3835:143a-11": "de lta na bya ba yang yod de /",
    "T04D3835:143a-12": "de'i phyir yod pa bya ba ma yin no //",
    "T04D3835:143a-13": "gzhan yang gal te rgyu las 'bras bu bya ba'i",
    "T04D3835:143a-14": "bdag nyid du yod pa de nyid kyi phyir 'bras",
    "T04D3835:143a-15": "bu med pa yin te /",
    "T04D3835:143a-16": "rigs pa nyid med pa'i phyir ro //",
    "T04D3835:143a-17": "'di ltar phra ba'i gnas skabs na de'i phra ba",
    "T04D3835:143a-18": "nyid yod kyi 'di ltar de la rags pa nyid",
    "T04D3835:143a-19": "med do / de'i phyir med pa skye ba dang /",
    "T04D3835:143a-20": "chos zhig na yang chos ma yin par 'byung bar 'gyur /",
    "T04D3835:143a-21": "gal te skye ba dang 'jig pa nyid med na /",
    "T04D3835:143a-22": "de'i tshe 'das pa dang ma 'ongs pa yang med par 'gyur la /",
    "T04D3835:143a-23": "de dag med pa'i phyir da ltar byung ba yang",
    "T04D3835:143a-24": "med do gal te 'das pa dang ma 'ongs pa",
    "T04D3835:143a-25": "med na da ltar byung ba 'di gang gi yin",
    "T04D3835:143a-26": "'das pa dang ma 'ongs pa dang da ltar byung",
    "T04D3835:143a-27": "ba med pa'i phyir thams cad med par thal bar",
    "T04D3835:143a-28": "'gyur ro // 'di'i phyir yang 'bras bu med par smra ba yin no //",
    "T04D3835:143a-29": "gal te 'o ma zhes bya ba'i rgyu las zho",
    "T04D3835:143a-30": "zhes bya ba'i 'bras bu yod pa zhes bya ba",
    "T04D3835:143a-31": "de lta na ni de skye bar mi 'gyur te",
    "T04D3835:143a-32": "yod pa'i phyir ro //",
    "T04D3835:143a-33": "de bas na zho ni med pa kho na skye bar 'gyur te /",
    "T04D3835:143a-34": "de lta na med pa 'bras bur thal bar 'gyur",
    "T04D3835:143a-35": "ba de bas na yod pa ni bya ba ma",
    "T04D3835:143a-36": "yin no // 'dir smras pa /",
    "T04D3835:143a-37": "gang yang 'bras bu yod par smra ba de dag",
    "T04D3835:143a-38": "la skye 'jig med par thal bas nyes par 'gyur",
    "T04D3835:143a-39": "mod / gang yang 'bras bu yod pa dang /",
    "T04D3835:143a-40": "med pa smra ba de dag la skyon med la /",
    "T04D3835:143a-41": "'de khas blangs pa las don gnyi ga grub cing /",
    "T04D3835:143a-42": "de grub pa'i phyir yang 'bras bu yod pa dang med par 'gyur ro zhe na /",
    "T04D3835:143a-43": "smras pa /",
    "T04D3835:143b-0": "de dag skye ba @143b ma yin no //",
    "T04D3835:143b-1": "'dir yod pa ni skye ba ma yin te yod pa'i phyir ro //",
    "T04D3835:143b-2": "'di ltar yod pa'i bum pa 'jim gong la sogs",
    "T04D3835:143b-3": "pa rnams kyis skyed par byed pa ma yin no",
    "T04D3835:143b-4": "// med pa yang skye bar byed pa ma yin te med pa'i phyir ro //",
    "T04D3835:143b-5": "thag pa la sogs pas rus sbal gyi spu'i gos",
    "T04D3835:143b-6": "skyed par byed pa ma yin te med pa'i phyir",
    "T04D3835:143b-7": "ro // de ltar yod pa dang med pa skye ba ma yin no //",
    "T04D3835:143b-8": "skyes pa ni skyes pa'i phyir mi skye la /",
    "T04D3835:143b-9": "ma skyes pa yang ma skyes pa'i phyir mi skye'o //",
    "T04D3835:143b-10": "gzhan yang skye ba gang yin pa 'di rang las sam gzhan las 'gyur grang na /",
    "T04D3835:143b-11": "gnyi ga yang skyon yod do //",
    "T04D3835:143b-12": "ma skyes pa la rang gi bdag nyid med na ji ltar rang las skye bar 'gyur /",
    "T04D3835:143b-13": "ci ste yod pa de lta na yang yod pa la ni skye ba yod pa ma yin no //",
    "T04D3835:143b-14": "de ltar re zhig rang las skye ba ma yin no //",
    "T04D3835:143b-15": "gzhan las kyang skye ba ma yin te /",
    "T04D3835:143b-16": "skyes pa las gzhan du gyur na gang las gzhan",
    "T04D3835:143b-17": "las skye ba med pa las ci ste yod pa",
    "T04D3835:143b-18": "las gzhan mi skye'o //",
    "T04D3835:143b-19": "ci ste yod med gzhan las mi skye ste /",
    "T04D3835:143b-20": "gnyi ga'i skyon du thal ba'i phyir ro //",
    "T04D3835:143b-21": "de ltar yod pa dang med pa dang yod med ni rang ngam /",
    "T04D3835:143b-22": "gzhan las skye bar mi 'gyur te /",
    "T04D3835:143b-23": "skye ba med pas thams cad med do //",
    "T04D3835:143b-24": "'dir smras pa /",
    "T04D3835:143b-25": "gal te skye bar mi 'gyur na de'i tshe 'dus byas kyi mtshan nyid med par 'gyur te /",
    "T04D3835:143b-26": "'dus byas ni skye ba dang gnas pa dang 'jig pa rnams kyis mngon par gsal bar byas pa'o //",
    "T04D3835:143b-27": "de'i phyir 'dus byas ni yod pa ste /",
    "T04D3835:143b-28": "de yod pa'i phyir thams cad 'grub par 'gyur ro zhe na /",
    "T04D3835:143b-29": "smras pa /",
    "T04D3835:143b-30": "'dus byas med do //",
    "T04D3835:143b-31": "'dir khyed kyis 'dus byas su mngon par brjod pa",
    "T04D3835:143b-32": "gang yin pa de'i mtshan nyid skye ba dang gnas",
    "T04D3835:143b-33": "pa dang 'jig pa rnams ni rim gyis yod pa",
    "T04D3835:143b-34": "ma yin zhing cig car yang ma yin te /",
    "T04D3835:143b-35": "'di ltar gang gi tshe skye ba de'i tshe gnas pa dang 'jig pa med la /",
    "T04D3835:143b-36": "de dag med na skye ba gang zhig yin /",
    "T04D3835:143b-37": "gang gi tshe gnas pa med pa de'i tshe skye bar 'gyur ro zhes bya bar mi rigs la /",
    "T04D3835:143b-38": "skye ba med na gang gi gnas par 'gyur /",
    "T04D3835:143b-39": "gal te skye ba med par gang gi gnas par",
    "T04D3835:143b-40": "'gyur na de'i tshe mo gsham gyi bu la sogs",
    "T04D3835:144a-0": "pa rnams kyang gnas par @144a * //",
    "T04D3835:144a-1": "'gyur ro //",
    "T04D3835:144a-2": "rtsod pa po las brjod par bya ste /",
    "T04D3835:144a-3": "mgo gnyis pa lag pa gsum pa dag ma skyes pa yang ci'i phyir gnas pa med /",
    "T04D3835:144a-4": "'di ni 'dod pa yang ma yin te de bas",
    "T04D3835:144a-5": "na skye ba dang gnas pa dang 'jig pa rnams",
    "T04D3835:144a-6": "rim gyis 'byung ba ma yin no //",
    "T04D3835:144a-7": "cig car yang ma yin te /",
    "T04D3835:144a-8": "'di ltar skye ba'i dus na 'jig pa dang gnas pa med la /",
    "T04D3835:144a-9": "'jig pa'i dus na yang skye ba dang gnas pa med cing /",
    "T04D3835:144a-10": "gnas pa'i dus na yang skye ba dang 'jig pa",
    "T04D3835:144a-11": "dag med pa de bas cig tsor 'byung ba ni",
    "T04D3835:144a-12": "yod pa ma yin no //",
    "T04D3835:144a-13": "dus gcig pa yin na skye ba dang 'chi bdag gcig tu 'gyur te /",
    "T04D3835:144a-14": "'di ni 'dod pa yang ma yin no //",
    "T04D3835:144a-15": "de'i phyir 'di dag rim dang cig car du 'byung ba med do //",
    "T04D3835:144a-16": "gzhan yang /",
    "T04D3835:144a-17": "gal te 'dus byas kyi mtshan nyid gsum yin pa",
    "T04D3835:144a-18": "de lta na thug pa med par thal bar 'gyur",
    "T04D3835:144a-19": "te / de la gzhan dang gzhan yin pas thams cad dus gsum nyid 'byung bar 'gyur ro //",
    "T04D3835:144a-20": "de'i phyir skye ba la skye ba dang gnas pa dang 'jig pa gsum du 'gyur la /",
    "T04D3835:144a-21": "de bzhin du gnas pa dang 'jig pa dag la yang sbyar bar bya'o //",
    "T04D3835:144a-22": "thug pa med par thal bar 'gyur ba yang 'thob ste /",
    "T04D3835:144a-23": "de rnams kyang gzhan dang /",
    "T04D3835:144a-24": "gzhan gyi nus pas skye ba dang /",
    "T04D3835:144a-25": "gnas pa dang 'jig par thal bar 'gyur ro //",
    "T04D3835:144a-26": "de bas na skye ba dang gnas pa dang 'jig",
    "T04D3835:144a-27": "pa rnams la re re la gsum gsum du 'gyur",
    "T04D3835:144a-28": "ro // de lta ma yin na 'dus byas ma yin par thal bar 'gyur ro //",
    "T04D3835:144a-29": "de las ma gtogs pa gzhan 'dus byas nyid ni yod pa ma yin te /",
    "T04D3835:144a-30": "de'i phyir 'dus byas mtshan nyid gsum pa'o zhes gang",
    "T04D3835:144a-31": "brjod pa 'di dam bca' ba nyams par thal bar",
    "T04D3835:144a-32": "'gyur te / de bas na 'dus byas ni med do //",
    "T04D3835:144a-33": "'dir smras pa /",
    "T04D3835:144a-34": "'dus byas bkag pa'i phyir 'dus ma byas khas blangs la /",
    "T04D3835:144a-35": "de khas blangs pa'i phyir 'dus byas 'grub ste /",
    "T04D3835:144a-36": "thams cad ni zla yod par dmigs te /",
    "T04D3835:144a-37": "ji ltar sdug bsngal dang /",
    "T04D3835:144a-38": "bde ba dang /",
    "T04D3835:144a-39": "chos dang /",
    "T04D3835:144a-40": "chos ma yin pa dang /",
    "T04D3835:144a-41": "grang ba dang dro ba bzhin te /",
    "T04D3835:144a-42": "de bzhin du 'dus byas dang 'dus ma byas kyang yin par bya ste /",
    "T04D3835:144b-0": "de bas na 'dus ma @144b byas grub pa'i phyir gnyi ga grub po //",
    "T04D3835:144b-1": "'dus ma byas kyang thams cad du 'gro ba dang /",
    "T04D3835:144b-2": "rtag pa dang /",
    "T04D3835:144b-3": "phyogs dang bral ba rnams so zhe na /",
    "T04D3835:144b-4": "smras pa /",
    "T04D3835:144b-5": "phyogs gcig tsam mo //",
    "T04D3835:144b-6": "'dir gal te bdag dang /",
    "T04D3835:144b-7": "rdul phra rab dang /",
    "T04D3835:144b-8": "nam mkha' dang /",
    "T04D3835:144b-9": "dus dang /",
    "T04D3835:144b-10": "phyogs la sogs pa de dag gi thams cad du",
    "T04D3835:144b-11": "'gro ba nyid de'i tshe 'di la dri bar bya",
    "T04D3835:144b-12": "ste ci khyed cag gi bdag 'di lus la phyogs",
    "T04D3835:144b-13": "gcig gis gnas sam 'on te bdag nyid thams cad",
    "T04D3835:144b-14": "kyi gal te phyogs gcig gis so zhe na /",
    "T04D3835:144b-15": "de'i tshe phyogs gcig pas rnam par gnas pa'i phyir",
    "T04D3835:144b-16": "phyogs gcig pa gzhan rnams kyis kyang 'gyur bar bya",
    "T04D3835:144b-17": "dgos so // phyogs dang bcas pa'i phyir yang mi",
    "T04D3835:144b-18": "rtag pa nyid de ltar gang phyogs su 'jug pa",
    "T04D3835:144b-19": "de dag ni mi rtag pa ste /",
    "T04D3835:144b-20": "dper na bum pa la sogs pa lta bu'o //",
    "T04D3835:144b-21": "ci ste bdag nyid thams cad kyi lus la gnas",
    "T04D3835:144b-22": "na ni de'i tshe phyogs thams cad du 'gro ba",
    "T04D3835:144b-23": "nyid kho na'i lus yongs su rdzogs pas de'i phyir",
    "T04D3835:144b-24": "phyogs gcig tsam du thal bar 'gyur ro //",
    "T04D3835:144b-25": "de bzhin du thams cad bkag pas thams cad du 'gro ba dang /",
    "T04D3835:144b-26": "rdul phra rab la sogs pa gang dag yin pa de dag rtag pa dang /",
    "T04D3835:144b-27": "thams cad du 'gro ba dang /",
    "T04D3835:144b-28": "phyogs dang bral ba rnams phyogs gcig dang bcas pa nyid du 'gyur te /",
    "T04D3835:144b-29": "lus phyogs dang bcas pa'i phyir 'di rnams kyang phyogs dang bcas pa nyid du thal bar 'gyur ro //",
    "T04D3835:144b-30": "yang rtag pa rnams rgyu las sam /",
    "T04D3835:144b-31": "rgyu med pa las 'grub par 'gyur /",
    "T04D3835:144b-32": "des cir 'gyur zhe na /",
    "T04D3835:144b-33": "gnyi ga la yang skyon yod de /",
    "T04D3835:144b-34": "gal te rgyu las yin na de'i tshe mi rtag pa nyid du thal bar 'gyur te /",
    "T04D3835:144b-35": "rgyu las skye ba yin pa'i phyir bum pa la sogs pa bzhin no //",
    "T04D3835:144b-36": "ci ste rgyu med pa las so zhe na /",
    "T04D3835:144b-37": "de lta na yang nges pa med pa nyid du thal bar 'gyur te /",
    "T04D3835:144b-38": "rgyu med pa dag na yul dang dus dang rang bzhin nges pa med pa'i phyir ro //",
    "T04D3835:144b-39": "dngos po med pa nyid du yang thal bar yang 'grub ste /",
    "T04D3835:144b-40": "mo gsham gyi bu la sogs pa bzhin no //",
    "T04D3835:144b-41": "ci ste khyed cag gi tshig tsam gyis grub kyi bdag gis ni ma yin no /",
    "T04D3835:144b-42": "'dir bye brag gis gtan tshigs brjod dgos so //",
    "T04D3835:144b-43": "ci ste rgyu ni rnams pa gnyis te /",
    "T04D3835:144b-44": "med pa dang /",
    "T04D3835:144b-45": "gsal ba'o //",
    "T04D3835:145a-0": "de la gang @145a * //",
    "T04D3835:145a-1": "dag byed pa'i rgyus skyed pa de dag ni rtag pa ma yin te /",
    "T04D3835:145a-2": "ji ltar bum pa la sogs pa bzhin no //",
    "T04D3835:145a-3": "gang gi gnas bzhin pa de dag nyid kyis mngon",
    "T04D3835:145a-4": "par gsal bar byed kyi skyed pa ma yin pa",
    "T04D3835:145a-5": "de ni gsal bar byed pa'i rgyu ste /",
    "T04D3835:145a-6": "ji ltar sgron ma dang nor bu la sogs pa'i 'od lta bu'o //",
    "T04D3835:145a-7": "de la byed pa'i rgyus ni mi rtag pa nyid du 'gyur la /",
    "T04D3835:145a-8": "ma byas pa rnams mngon par gsal bar byed pa",
    "T04D3835:145a-9": "dag gis mngon par gsal ba 'ba' zhig tu zad",
    "T04D3835:145a-10": "kyi skyed pa ni ma yin no //",
    "T04D3835:145a-11": "yang gang dag skye ba de dag ni rtag pa ma yin te /",
    "T04D3835:145a-12": "chos mi mthun pa ni gang dag mi skye ba",
    "T04D3835:145a-13": "rgyus mngon par gsal ba 'ba' zhig pa de dag",
    "T04D3835:145a-14": "ni rtag pa'o // de bas na chos mi mthun",
    "T04D3835:145a-15": "pa'i phyir ma byas pa rnams ni rtag pa ma",
    "T04D3835:145a-16": "yin no zhes smra'o //",
    "T04D3835:145a-17": "de lta na ni 'o na byas pa yod pa nyid du mthong bas /",
    "T04D3835:145a-18": "chos mi mthun pas byas pa rnams med pa nyid du 'gyur bas rtag pa rnams don med do //",
    "T04D3835:145a-19": "de ltar 'dus byas dang /",
    "T04D3835:145a-20": "'dus ma byas yongs su btang ba las ngar 'dzin",
    "T04D3835:145a-21": "pa dang nga yir 'dzin pa dag rab tu spangs",
    "T04D3835:145a-22": "pa yin la de'i phyir mya ngan las 'das so",
    "T04D3835:145a-23": "// de gsungs pa /",
    "T04D3835:145a-24": "shes pa rten med mi 'jug ste //",
    "T04D3835:145a-25": "rnam shes 'gag par gyur pa yis //",
    "T04D3835:145a-26": "srid pa'i sa bon 'gag par 'gyur //",
    "T04D3835:145a-27": "'dus byas dngos po med pa'i tshe //",
    "T04D3835:145a-28": "'di ltar dngos po rnams 'di rnams dngos po nyid yin zhe na /",
    "T04D3835:145a-29": "smras pa /",
    "T04D3835:145a-30": "rmi lam dang mtshungs so //",
    "T04D3835:145a-31": "'dir ni tha snyad las dngos po rnams kyi dngos po nyid rmi lam dang mtshungs so //",
    "T04D3835:145a-32": "ji ltar rmi lam yod pa nyid kyi mtshan nyid du 'gyur ba ma yin /",
    "T04D3835:145a-33": "med pa nyid kyi mtshan nyid du 'gyur ba yang ma yin la /",
    "T04D3835:145a-34": "rgyu med pa yang ma yin te /",
    "T04D3835:145a-35": "de bzhin du tha snyad la sogs pa rnams yod pa nyid do //",
    "T04D3835:145a-36": "gal te don dam par khyim la sogs pa yod pa'i mtshan nyid du 'gyur na /",
    "T04D3835:145a-37": "rtsig ngos med pa yang de dmigs par 'gyur te yod pa'i phyir ro //",
    "T04D3835:145a-38": "ci ste med pa'i mtshan nyid du gyur na de'i",
    "T04D3835:145a-39": "tshe byas pa na yang mi dmigs par 'gyur te",
    "T04D3835:145a-40": "/ med pa'i phyir ro //",
    "T04D3835:145a-41": "ci ste gnyi ga'i mtshan nyid du gyur na /",
    "T04D3835:145b-0": "de lta na byas pa dang ma byas pa gnyi ga yang dmigs par 'gyur @145b ba zhig na /",
    "T04D3835:145b-1": "gnyi gar dmigs pa yang med do //",
    "T04D3835:145b-2": "rgyu med pa yang ma yin te /",
    "T04D3835:145b-3": "rtsva la sogs pa rnams kyis grub pa nyid kyi phyir ro //",
    "T04D3835:145b-4": "de'i phyir na 'bras bu yod pa ma yin zhing 'bras bu med pa ma yin la /",
    "T04D3835:145b-5": "'bras bu yod pa dang med pa yang ma yin la /",
    "T04D3835:145b-6": "rgyu med pa yang ma yin no ;",
    "T04D3835:145b-7": "/'dir smras pa /",
    "T04D3835:145b-8": "gal te dngos po rnams rmi lam dang mtshungs pa",
    "T04D3835:145b-9": "na de'i tshe ming bstan pas dngos po rnams las",
    "T04D3835:145b-10": "'ga' yang rtogs par mi byed de /",
    "T04D3835:145b-11": "'dir ltar bum pa 'o na cig ces brjod pa na /",
    "T04D3835:145b-12": "byis pa'am mkhas pa yang rung bum pa zhes bya",
    "T04D3835:145b-13": "ba'i ming 'dis ming can bum pa la rtogs par",
    "T04D3835:145b-14": "byas nas bum pa khyer nas 'ong gi snam bu",
    "T04D3835:145b-15": "ni ma yin te /",
    "T04D3835:145b-16": "de bas na ming bstan pa las dngos po yod do zhe na 'di la brjod pa /",
    "T04D3835:145b-17": "ming ni dngos po ma yin no //",
    "T04D3835:145b-18": "'dir ming dngos po ma yin te //",
    "T04D3835:145b-19": "gal te ming dngos por gyur na de'i tshe bum",
    "T04D3835:145b-20": "pa zhes brjod pa ni yi ge gnyis po de",
    "T04D3835:145b-21": "dag nyid kyis sbrang rtsi dang chu la sogs pa",
    "T04D3835:145b-22": "'dzin pa dang / 'thung bar byed par 'gyur na /",
    "T04D3835:145b-23": "de ltar yang ma yin te /",
    "T04D3835:145b-24": "de'i phyir ming gzhan la dngos po gzhan no //",
    "T04D3835:145b-25": "gal te ming dngos por gyur na ni mi mkhas",
    "T04D3835:145b-26": "pa su zhig tshig tsam gyis yod pa'i bum pa",
    "T04D3835:145b-27": "rdza mkhan las rin gyis nyo bar byed /",
    "T04D3835:145b-28": "gal te ming dngos por gyur na ni de'i tshe gcig la rtags gsum mam /",
    "T04D3835:145b-29": "bud med dang /",
    "T04D3835:145b-30": "skyes pa dang /",
    "T04D3835:145b-31": "ma ning rnams 'dres par thal bar 'gyur ro //",
    "T04D3835:145b-32": "ci'i phyir zhe na /",
    "T04D3835:145b-33": "'di ni dha dha zhes brjod pa ni skyes pa dang /",
    "T04D3835:145b-34": "ta ni zhes brjod pa na bud med dang /",
    "T04D3835:145b-35": "sha ri ram zhes brjod pa na /",
    "T04D3835:145b-36": "ma ning zhes bstan te /",
    "T04D3835:145b-37": "rtags gsum po 'di ni srog chags dang /",
    "T04D3835:145b-38": "srog chags ma yin pa thams cad la 'jug par 'gyur te /",
    "T04D3835:145b-39": "de bas na gal te ming dngos por gyur na /",
    "T04D3835:145b-40": "gcig la gsum du 'gyur te /",
    "T04D3835:145b-41": "de'i phyir skyes bu la bud med dang skyes pa",
    "T04D3835:145b-42": "dang ma ning du 'gyur na de yang mi 'dod",
    "T04D3835:145b-43": "de // de'i phyir ming dngos po ma yin te /",
    "T04D3835:145b-44": "gang gi phyir ming ni rna bas dang /",
    "T04D3835:145b-45": "bum pa ni mig la sogs pa rnams kyis 'dzin par byed do //",
    "T04D3835:145b-46": "gal te yang ming bum par gyur na de'i tshe gha da dang kum bha dang /",
    "T04D3835:146a-0": "ka la sha zhes bya ba la sogs pa ming mang @146a * //",
    "T04D3835:146a-1": "ba'i phyir dngos po mang ba nyid du 'gyur te /",
    "T04D3835:146a-2": "de ltar thams cad kyis bsal na ming ni dngos po ma yin no //",
    "T04D3835:146a-3": "bcom ldan 'das kyis /",
    "T04D3835:146a-4": "'jig rten zhes bya ming tsam ste //",
    "T04D3835:146a-5": "ming dang smig rgyu dang mtshungs pa'i //",
    "T04D3835:146a-6": "tshig tsam tshig gis stong pa ste //",
    "T04D3835:146a-7": "rgyud mang sa rdza rnga sgra brnyan mtshungs //",
    "T04D3835:146a-8": "zhes gsungs pa /",
    "T04D3835:146a-9": "de bas na tha snyad rmi lam dang mtshungs so //",
    "T04D3835:146a-10": "de'i phyir dngos po ma yin no //",
    "T04D3835:146a-11": "'dir smras pa /",
    "T04D3835:146a-12": "de ltar bkag pa gang yin pa de ci rang bzhin med pa zhig gam 'on te ma yin /",
    "T04D3835:146a-13": "'on te rang bzhin dang bcas pa yin na de'i tshe dam bca' ba nyams so //",
    "T04D3835:146a-14": "ci ste rang bzhin med na de'i tshe dgag par bya bar mi nus te /",
    "T04D3835:146a-15": "rang bzhin med pa'i phyir ro zhe na /",
    "T04D3835:146a-16": "smras pa /",
    "T04D3835:146a-17": "bsgrub par bya ba dang mtshungs so //",
    "T04D3835:146a-18": "'dir khyed kyis dgag pa gang yin pa 'di brjod pa /",
    "T04D3835:146a-19": "ci yod pa dang med pa zhes bya ba'i dgag par byed pa'i phyir mi srid do //",
    "T04D3835:146a-20": "dgag par bya ba med pa la ni 'di ci zhig 'gegs /",
    "T04D3835:146a-21": "dgag par bya ba dang /",
    "T04D3835:146a-22": "dgag pa dag /'gegs pa rnams rim gyis mi srid la /",
    "T04D3835:146a-23": "cig car yang ma yin no //",
    "T04D3835:146a-24": "'di ltar gal te dgag par bya ba med na gang gi dgag pa yin /",
    "T04D3835:146a-25": "de bzhin du gal te dgag par med na ji ltar dgag par bya ba yin par 'gyur /",
    "T04D3835:146a-26": "de dag med na 'gegs pa por ji ltar 'gyur /",
    "T04D3835:146a-27": "de dag med par yang de ji ltar 'gyur /",
    "T04D3835:146a-28": "de ltar re zhig rim gyis ma yin no //",
    "T04D3835:146a-29": "dgag par bya ba dang /",
    "T04D3835:146a-30": "dgag pa dang /",
    "T04D3835:146a-31": "'gegs pa po cig car yang yod pa ma yin te /",
    "T04D3835:146a-32": "cig car skye ba'i ba lang gi ra dag la ni phan tshun dgag par bya ba dang /",
    "T04D3835:146a-33": "dgag pa dang 'gegs pa po dag med do //",
    "T04D3835:146a-34": "de bas na tshig 'di grub par bya ba dang mtshungs so //",
    "T04D3835:146a-35": "de ltar yin dang rten med pa'i nyon mongs pa rnams rab tu spong ba yin no ;",
    "T04D3835:146a-36": "/ yang ;",
    "T04D3835:146a-37": "/ bdag nyid chen po chags pa yin //",
    "T04D3835:146a-38": "chags bral ma yin rten med phyir //",
    "T04D3835:146a-39": "rten yod na ni chags pa dang //",
    "T04D3835:146a-40": "chags bral nye bar skyed par byed //",
    "T04D3835:146a-41": "ces gsungs so //",
    "T04D3835:146a-42": "yi ge brgya pa zhes bya ba'i rab tu byed pa'i 'grel pa /",
    "T04D3835:146b-0": "slob dpon 'phags pa klu @146b sgrub kyi zhal snga nas mdzad pa rdzogs so /",
    "T04D3835:146b-2": "// / dpal kha che'i grong khyer dpe med du bande gzhon nu shes rab kyis bsgyur ba'o /",
    "T04D3835:146b-4": "// / slad kyis pandi ta aa nanta dang /"
}