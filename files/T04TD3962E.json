{
    "T04TD3962E:198b-0": "@198b # // rgya gar skad du /",
    "T04TD3962E:198b-1": "bo dhi sa tva sya m'a rga kra ma sam gra ha /",
    "T04TD3962E:198b-2": "bod skad du /",
    "T04TD3962E:198b-3": "byang chub sems dpa'i lam gyi rim pa mdor bsdus pa /",
    "T04TD3962E:198b-4": "sangs rgyas dang byang chub sems dpa' thams cad la phyag 'tshal lo //",
    "T04TD3962E:198b-5": "sku gsum bdag nyid kun khyab rtag / shes rab thugs rje dbyer med pas //",
    "T04TD3962E:198b-6": "sems can don kun sgrub mdzad pa //",
    "T04TD3962E:198b-7": "rdzogs sangs rgyas la gus phyag 'tshal //",
    "T04TD3962E:198b-8": "gdul bya'i skye bo rjes gzung phyir //",
    "T04TD3962E:198b-9": "byams dpal lo rts'a sa [?] rab skul bas //",
    "T04TD3962E:198b-10": "rgyal sras lam rim 'dor bsdus ni //",
    "T04TD3962E:198b-11": "bdag gis ji ltar bzod ltar brjod //",
    "T04TD3962E:198b-12": "thog mar bshes gnyen bsten bya ste //",
    "T04TD3962E:198b-13": "de yi legs spyad yon tan blang //",
    "T04TD3962E:198b-14": "de yang sems can don brtson nus //",
    "T04TD3962E:198b-15": "shes sogs yon tan pha rol phyin //",
    "T04TD3962E:198b-16": "phun tshogs dal ba myur du 'jig / las dang de 'bras sdug bsngal yin //",
    "T04TD3962E:198b-17": "de spong shes rab snying brtse bsgom //",
    "T04TD3962E:198b-18": "kun mkhyen bstan pa'i snying po'o //",
    "T04TD3962E:198b-19": "mi khom brgyad spangs 'byor bcas pa'i ;",
    "T04TD3962E:198b-20": "/ dal ba phun tshogs rnyed dka' ste //",
    "T04TD3962E:198b-21": "rgya mtsho cher g-yengs shing bug tu //",
    "T04TD3962E:198b-22": "rus sbal mgrin chud rang mtshungs gsungs //",
    "T04TD3962E:198b-23": "de yang mi rtag mdun gnas te //",
    "T04TD3962E:198b-24": "skad cig mi sdong rnam par 'jig /'du byed sdug bsngal rang bzhin 'dir //",
    "T04TD3962E:198b-25": "chos dang gang zag bdag med nyid //",
    "T04TD3962E:198b-26": "de bzhin nyon mongs nye nyon mongs //",
    "T04TD3962E:198b-27": "lus ngag yid kyis bskyed pa yi //",
    "T04TD3962E:198b-28": "dge dang mi dge kun 'byung ba //",
    "T04TD3962E:198b-29": "las dang nyon mongs ming gis ga dgas //",
    "T04TD3962E:198b-30": "sdig pas ngan 'gror ltung 'gyur te //",
    "T04TD3962E:198b-31": "sdug bsngal sdug bsngal 'thob par 'gyur //",
    "T04TD3962E:198b-32": "dge bas lha dang mir 'phen mod //",
    "T04TD3962E:198b-33": "de yang yongs 'gyur sdug bsngal nyid //",
    "T04TD3962E:198b-34": "de bas sems can don sgrub phyir //",
    "T04TD3962E:198b-35": "byang chub sems bskyed de yi rgyun //",
    "T04TD3962E:198b-36": "stong nyid snying rje'i snying po can //",
    "T04TD3962E:198b-37": "bsgom bya lam gyi mchog yin no //",
    "T04TD3962E:198b-38": "lus dang tshor ba sems dang chos //",
    "T04TD3962E:198b-39": "phyi nang gnyis dag tshul lus kyi //",
    "T04TD3962E:198b-40": "mtshan nyid rjes brtags mnyam 'jog pa //",
    "T04TD3962E:198b-41": "dran pa nye bar gzhag bzhi bsgom //",
    "T04TD3962E:198b-42": "dge chos bskyed cing rnam 'phel dang //",
    "T04TD3962E:198b-43": "sdig sems mi bskyed nyer 'joms pa //",
    "T04TD3962E:198b-44": "bde gshegs kyis gsungs skyon sel phyir //",
    "T04TD3962E:198b-45": "yang dag spong ba bzhi rab bsgrags //",
    "T04TD3962E:198b-46": "'dun dang brtson 'grus sems dang ni //",
    "T04TD3962E:198b-47": "dpyod pa'i bya brag gis phye ba //",
    "T04TD3962E:199a-0": "mi @199a * //",
    "T04TD3962E:199a-1": "mthun gnyen po'i phyogs dbang gis //",
    "T04TD3962E:199a-2": "rdzu 'phrul rkang pa bzhir 'dod do //",
    "T04TD3962E:199a-3": "dad dang brtson 'grus dran pa dang //",
    "T04TD3962E:199a-4": "ting 'dzin shes rab ces grags pa //",
    "T04TD3962E:199a-5": "thar pa'i rgyu yi sbyor ba yis //",
    "T04TD3962E:199a-6": "rgyal sras dbang po lngar gsungs so //",
    "T04TD3962E:199a-7": "dad sogs rnam 'phel lnga thob pa //",
    "T04TD3962E:199a-8": "mi mthun phyogs 'joms zag bcas dang //",
    "T04TD3962E:199a-9": "zag pa med mtha' bcas 'di dag //",
    "T04TD3962E:199a-10": "sangs rgyas rnams kyi stobs zhes bstan //",
    "T04TD3962E:199a-11": "dran dang shes rab 'byed brtson 'grus //",
    "T04TD3962E:199a-12": "dga' dang shin tu sbyangs pa dang //",
    "T04TD3962E:199a-13": "ting nge 'dzin dang btang snyoms rnams //",
    "T04TD3962E:199a-14": "byang chub yan lag bdun du 'dod//",
    "T04TD3962E:199a-15": "yan lag lta dang rtog pa dang //",
    "T04TD3962E:199a-16": "ngag dang las mtha' 'tsho ba dang //",
    "T04TD3962E:199a-17": "brtson 'grus dran dang ting 'dzin ni //",
    "T04TD3962E:199a-18": "'phags lam yan lag brgyad du bzhed //",
    "T04TD3962E:199a-19": "sangs rgyas kun gyi bgrod pa'i lam //",
    "T04TD3962E:199a-20": "byang chub phyogs chos sum cu bdun //",
    "T04TD3962E:199a-21": "blo ldan rnams kyis mnyam rjes su //",
    "T04TD3962E:199a-22": "zab yangs rjes 'brel rtag tu bsgom //",
    "T04TD3962E:199a-23": "de la gsum ni tshogs kyi lam //",
    "T04TD3962E:199a-24": "gnyis rim nges 'byed yan lag dang //",
    "T04TD3962E:199a-25": "byang chub yan lag mthong lam ste //",
    "T04TD3962E:199a-26": "yan lag brgyad ni bsgom lam du'o //",
    "T04TD3962E:199a-27": "sdug bsngal me gsum gyis skrag pas //",
    "T04TD3962E:199a-28": "skye bo 'khor ba las dbyung phyir //",
    "T04TD3962E:199a-29": "snying brtse brtson 'grus dang ldan gyis //",
    "T04TD3962E:199a-30": "sangs rgyas nyid bsgrub blo gros bskyed //",
    "T04TD3962E:199a-31": "phung po bdag min de la bdag //",
    "T04TD3962E:199a-32": "ldan min bdag kyang de min te //",
    "T04TD3962E:199a-33": "de ldan ma yin bya byed kyi //",
    "T04TD3962E:199a-34": "mthun dngos min bdag stong pa nyid //",
    "T04TD3962E:199a-35": "khyab dang rtag dang byed po dang //",
    "T04TD3962E:199a-36": "rang dbang longs spyod chos nyid can //",
    "T04TD3962E:199a-37": "bdag ni phung po dang 'gal bas //",
    "T04TD3962E:199a-38": "de'i phyir de gcig ji ltar 'grub //",
    "T04TD3962E:199a-39": "bya dang byed pa'i dngos po ni //",
    "T04TD3962E:199a-40": "rtag tu lhan cig srid ma yin //",
    "T04TD3962E:199a-41": "de yang de ldan ma yin pas //",
    "T04TD3962E:199a-42": "de yi gzhan phyogs gsum yang ngo //",
    "T04TD3962E:199a-43": "phung po yang der rigs min te //",
    "T04TD3962E:199a-44": "de yis de ltar 'dod byas pas //",
    "T04TD3962E:199a-45": "rtag tu thar pa thob gyur te //",
    "T04TD3962E:199a-46": "gzugs sogs dngos bral mthar phyin to //",
    "T04TD3962E:199a-47": "sgyu 'dra'i phyi rol gzung don med //",
    "T04TD3962E:199a-48": "de med der 'dzin yod ma yin //",
    "T04TD3962E:199a-49": "rnam rig tsam de shes de yang //",
    "T04TD3962E:199a-50": "gdod nas ma skyes chos bdag med //",
    "T04TD3962E:199a-51": "brtse ba tsam gyis srid par 'phan //",
    "T04TD3962E:199a-52": "shes rab dman pas mya ngan 'da' //",
    "T04TD3962E:199a-53": "de'i phyir phan tshun mnyam ldan pa //",
    "T04TD3962E:199b-0": "rgyal bas bla @199b med lam du gsungs //",
    "T04TD3962E:199b-1": "thi gu las sbrul 'dir bsal med //",
    "T04TD3962E:199b-2": "thi gu'ang gsar gzhan cag yang med //",
    "T04TD3962E:199b-3": "mar mes thi gu yang dag mthong //",
    "T04TD3962E:199b-4": "de mthong 'jigs pa rnam par spangs //",
    "T04TD3962E:199b-5": "'di la bsal bya ci yang med //",
    "T04TD3962E:199b-6": "gzhag par bya ba'ang cung zad med //",
    "T04TD3962E:199b-7": "yang dag nyid la yang dag lta //",
    "T04TD3962E:199b-8": "yang dag mthong na rnam grol bshad //",
    "T04TD3962E:199b-9": "'di dag dman par bsgoms na ni //",
    "T04TD3962E:199b-10": "'phags lam byang chub dman nyid 'thob //",
    "T04TD3962E:199b-11": "bsam sor yang ni dman nyid kyis //",
    "T04TD3962E:199b-12": "bdag tu lta ba spong bar byed //",
    "T04TD3962E:199b-13": "rgya chen 'gro ba'i don bsgrubs pas //",
    "T04TD3962E:199b-14": "byang chub sems dpa' nyid kho nas //",
    "T04TD3962E:199b-15": "bsam pa la sogs khyad par gyis /",
    "T04TD3962E:199b-16": "sku gsum byang chub 'thob par 'gyur //",
    "T04TD3962E:199b-17": "bdag gis 'di bsdus bsod nams ni //",
    "T04TD3962E:199b-18": "bskrun gyur gang des skye bo kun //",
    "T04TD3962E:199b-19": "rdzogs pa'i byang chub mchog thob nas //",
    "T04TD3962E:199b-20": "'gro la phan bde sbyin par shog //",
    "T04TD3962E:199b-21": "dge slong sh'a kya'i dpal bzang min //",
    "T04TD3962E:199b-22": "bdag dang gdul bya lhan cig tu //",
    "T04TD3962E:199b-23": "byams mgon 'phags pa'i zhabs pad drung //",
    "T04TD3962E:199b-24": "skyes nas de dgongs gsal byed shog //",
    "T04TD3962E:199b-25": "byang chub dpa'i lam gyi rim pa de kho na nyid bsdus pa /",
    "T04TD3962E:199b-26": "dpal chos kyi rje sa'i steng na 'gran zla dang bral ba'i pandi ta chen po /",
    "T04TD3962E:199b-27": "ma byon pa'i sangs rgyas gsum par yongs su grags pa'i kha che sh'a kya shr'i bzang pos mdzad pa rdzogs so /",
    "T04TD3962E:199b-29": "// / pandi ta chen po de nyid dang lo ts'a ba byams pa'i dpal gyis rgyang ro sa lu'i gtsug lag khang du bsgyur ba lo//"
}