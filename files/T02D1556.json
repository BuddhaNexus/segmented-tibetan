{
    "T02D1556:208a-0": "@208a # // rgya gar skad du //",
    "T02D1556:208a-1": "sh'ri badzra yo gi n'i ho ma bi dhi /",
    "T02D1556:208a-2": "bod skad du /",
    "T02D1556:208a-3": "dpal rdo rje rnal 'byor ma'i sbyin sreg gi cho",
    "T02D1556:208a-4": "ga / dpal rdo rje phag mo la phyag 'tshal",
    "T02D1556:208a-5": "lo // dang por re zhig dpal rdo rje rnal 'byor ma'i bzhed pas 'jig rten dang //",
    "T02D1556:208a-6": "'jig rten las 'das pa'i las kyi tshogs dang /",
    "T02D1556:208a-7": "dngos grub bsgrub pa'i don du sbyin sreg gi bya ba byed par 'dod pa'i sngags pas /",
    "T02D1556:208a-8": "gru gsum pa'i rnam pa can gyi thab khung gi",
    "T02D1556:208a-9": "rgya khyon gyi phyed thur du brkos pa phyi skor",
    "T02D1556:208a-10": "dang bcas pa dmar ba la sogs pa'i mdog dang",
    "T02D1556:208a-11": "ldan pa legs par 'chos pa byas la //",
    "T02D1556:208a-12": "nub la sogs par bltas pa'i tshul gyis 'dug la /",
    "T02D1556:208a-13": "mchod pa'i yo byad ldas mchod de thab khung du",
    "T02D1556:208a-14": "bsreg cing bkod nas yi ge ram gyi sa bon",
    "T02D1556:208a-15": "las skyes pa'i mo lha mdog dmar po ril ba",
    "T02D1556:208a-16": "spyi blugs dang / mi 'jigs pa sbyin pa dang /",
    "T02D1556:208a-17": "dbyig pa dang /",
    "T02D1556:208a-18": "bgrang phreng lag na 'dzin pa rnam par bsgom par bya'o //",
    "T02D1556:208a-19": "de nas ye shes sems dpa' dgug pa la sogs pa byas nas ni //",
    "T02D1556:208a-20": "yang dag par mchod de /",
    "T02D1556:208b-0": "de'i lce'i rtse mor ram bkod nas @208b bdud rtsi lnga la sogs pa'i rdzas dang /",
    "T02D1556:208b-1": "'jig rten pa'i rdzas rnams aom aagne de ba t'a s'va h'a //",
    "T02D1556:208b-2": "zhes bya ba'i sngags 'dis sbyin sreg byas nas sngags de nyid kyis dgang blugs dbul bar bya'o //",
    "T02D1556:208b-3": "de nas de bzhin nyid kyi ye shes kyi bdag nyid kyi sngags kyis me lha'i dkyil 'khor du //",
    "T02D1556:208b-4": "dkyil 'khor gyi 'khor lo lhag par mos par byas nas mchod pa la sogs pa byas te //",
    "T02D1556:208b-5": "bdud rtsi lnga la sogs pa'i rdzas rnams kyis lha ma'am lha rnams la sngags kyis sbyin sreg bya'o //",
    "T02D1556:208b-6": "zhi la bsreg rdzas mar sogs te /",
    "T02D1556:208b-7": "rgyas pa la ni mngar nyid do //",
    "T02D1556:208b-8": "dbang la mar dang lan tshva nyid //",
    "T02D1556:208b-9": "drag po tsha dang kha sogs kyis //",
    "T02D1556:208b-10": "zhi la gzugs ni dkar po ste //",
    "T02D1556:208b-11": "rgyas pa la ni ser po bsgom //",
    "T02D1556:208b-12": "dbang la dmar po zhes byar brjod //",
    "T02D1556:208b-13": "drag po nag por rab tu grags //",
    "T02D1556:208b-14": "dngos grub sgrub pa'i dus su ni //",
    "T02D1556:208b-15": "kha dog dmar por rnam par bsgom //",
    "T02D1556:208b-16": "de ltar byas nas dkyil 'khor gyi 'khor lo rang gi lus la bcug nas //",
    "T02D1556:208b-17": "gtor ma btang ste tshogs kyi 'khor lo'i tshul du 'jig rten las 'das pa'i mchod pa byas nas /",
    "T02D1556:208b-18": "rang mngon par 'dod pa'i dngos grub zhu bar bya'o //",
    "T02D1556:208b-19": "bstan par bya min sbyin sreg 'di //",
    "T02D1556:208b-20": "rab tu 'bad pas sba bar bya //",
    "T02D1556:208b-21": "de nas dngos grub skye 'gyur gyi //",
    "T02D1556:208b-22": "gzhan du grub la brten mi 'gyur //",
    "T02D1556:208b-23": "yang dag dad pas rjes sbyar ba //",
    "T02D1556:208b-24": "yid bzhin nor bu lta bu'i sngags //",
    "T02D1556:208b-25": "phyag rgya chen po'i 'dod pa yi //",
    "T02D1556:208b-26": "dad ldan rnams la bstan par bya //",
    "T02D1556:208b-27": "dpal rdo rje rnal 'byor ma'i bzhed pa las /",
    "T02D1556:208b-28": "gsang ba'i sbyin sreg gi cho ga slob dpon chen",
    "T02D1556:208b-29": "po bsod snyoms pa'i slob ma rgyal bas byin gyi",
    "T02D1556:208b-30": "tsha bo sangs rgyas byin gyis mdzad pa rdzogs so",
    "T02D1556:208b-32": "/ // / bal po'i pandi ta bha rendra ru tsi dang //",
    "T02D1556:208b-33": "bod kyi lo ts'a ba blo ldan shes rab kyis bsgyur ba'o /"
}