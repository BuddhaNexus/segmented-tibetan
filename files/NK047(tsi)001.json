{
    "NK047(tsi)001:1": "// byang chub sems dpa'i spyod pa la 'jug pa'i sgom",
    "NK047(tsi)001:2": "rim rab gsal nyi ma zhes bya ba bzhugs so",
    "NK047(tsi)001:3": "// bder gshegs chos kyi sku mnga' sras bcas dang //",
    "NK047(tsi)001:4": "phyag 'os kun la'ang gus par phyag 'tshal te //",
    "NK047(tsi)001:5": "bde gshegs sras kyi sdom la 'jug pa ni //",
    "NK047(tsi)001:6": "lung bzhin mdor bsdus nas ni brjod par bya //",
    "NK047(tsi)001:7": "de la bzhi /",
    "NK047(tsi)001:8": "gang 'jug pa po rten gyi gang zag /",
    "NK047(tsi)001:9": "gang gis 'jug pa'i bsam pa /",
    "NK047(tsi)001:10": "tshul ji ltar 'jug pa'i sbyor ba /",
    "NK047(tsi)001:11": "de ltar zhugs pa'i 'bras bu'o //",
    "NK047(tsi)001:12": "dang po rten gyi gang zag ni dal 'byor thob cing dad dang snying rje ldan pa'o //",
    "NK047(tsi)001:13": "gnyis pa bsam pa sems bskyed pa 'di la smon 'jug gnyis /",
    "NK047(tsi)001:14": "dang po ni /",
    "NK047(tsi)001:15": "sems bskyed pa ni gzhan don phyir //",
    "NK047(tsi)001:16": "yang dag rdzogs pa'i byang chub 'dod //",
    "NK047(tsi)001:17": "ces gsungs pas gzhan don du sangs rgyas thob 'dod kyi bsam pa /",
    "NK047(tsi)001:18": "gnyis pa 'jug pa ni /",
    "NK047(tsi)001:19": "rgyal ba'i sras kyi bslab bya la slob par dam bca' pa /",
    "NK047(tsi)001:20": "de lta bu'i sems bskyed de rang rgyud la bzung",
    "NK047(tsi)001:21": "bar bya ba la bla ma las len na dbu",
    "NK047(tsi)001:22": "sems gang rung gi cho ga ltar bya /",
    "NK047(tsi)001:23": "'dir sdom pa rang nyid kyis blang ba'i tshul la sbyor dngos rjes gsum /",
    "NK047(tsi)001:24": "dang po sbyor ba la gsum /",
    "NK047(tsi)001:25": "phan yon gyi brod pa bskyed pa spyod 'jug le'u dang po ltar bya /",
    "NK047(tsi)001:26": "tshogs bsags pa yan lag bdun pa bya ba'i dang",
    "NK047(tsi)001:27": "po tshogs zhing rgyal ba sras bcas mngon sum du",
    "NK047(tsi)001:28": "bzhugs pa'i spyan sngar rang gzhan sems can thams cad",
    "NK047(tsi)001:29": "lhan gcig tu rgyal ba sras bcas kyi yon tan",
    "NK047(tsi)001:30": "rjes su dran pa dang bcas yan lag bdun pa",
    "NK047(tsi)001:31": "'bul bar bsam la /",
    "NK047(tsi)001:32": "dang po mchod pa'i yan lag /",
    "NK047(tsi)001:33": "me tog bdug spos mar me chu gtsang gi yon",
    "NK047(tsi)001:34": "chab bza' btung sna tshogs pa'i zhal zas la sogs",
    "NK047(tsi)001:35": "ci 'byor ba'i mchod pa dngos su bshams /",
    "NK047(tsi)001:36": "rin po che'i ri bo yid du 'ong ba'i nags tshal /",
    "NK047(tsi)001:37": "dben zhing nyams dga' ba'i sa phyogs sogs phyogs bcu'i",
    "NK047(tsi)001:38": "'jig rten na yod pa rnams blos blang nas 'bul",
    "NK047(tsi)001:39": "ba bdag pos yongs su ma bzung ba'i mchod pa",
    "NK047(tsi)001:40": "gnyis po rin chen sems de sogs kyis 'bul /",
    "NK047(tsi)001:41": "rgyal dang de sras sogs kyis rang gi sgo gsum bran du 'bul ba'i mchod pa /",
    "NK047(tsi)001:42": "khrus kyi khang pa sogs kyis yid kyi sprul pa'i mchod pa /",
    "NK047(tsi)001:43": "de las gzhan yang sogs kyis smon lam stobs kyi mchod pa /",
    "NK047(tsi)001:44": "ji ltar 'jam dbyangs sogs kyis bla na med pa'i mchod pa /",
    "NK047(tsi)001:45": "yon tan rgya mtsho sogs kyis bstod pa dbyangs kyi mchod pa /",
    "NK047(tsi)001:46": "dus gsum bzhugs sogs kyis gus pa phyag gi mchod",
    "NK047(tsi)001:47": "pa dang brgyad po tshig rjes don dran snying thag",
    "NK047(tsi)001:48": "pa nas bya / de dag kyang zhing dag pa dkon mchog gsum gyi spyan sngar /",
    "NK047(tsi)001:49": "dngos po dag pa sdig pa dang ma 'dres shing ser snas ma bcing pa /",
    "NK047(tsi)001:50": "bsam pa dag pa lan dang rnam smin la re ba med pa'i sems kyis 'bul ba'o //",
    "NK047(tsi)001:51": "gnyis pa skyabs su 'gro ba /",
    "NK047(tsi)001:52": "yul khyad par can theg chen thun mong ma yin pa'i dkon mchog gsum la /",
    "NK047(tsi)001:53": "bsam pa khyad par can sems can thams cad kyi don du /",
    "NK047(tsi)001:54": "dus rdzogs pa'i byang chub ma thob bar du skyabs",
    "NK047(tsi)001:55": "su 'gro snyams pas byang chub snying po sogs lan",
    "NK047(tsi)001:56": "gsum bya / gsum pa sdig pa bshags pa phyogs",
    "NK047(tsi)001:57": "rnams sogs kyis bshags yul la mkhyen par gsol te",
    "NK047(tsi)001:58": "sngar byas kyi sdig pa la khong du dug song",
    "NK047(tsi)001:59": "gsum bya / ba lta bu / rten dkon mchog",
    "NK047(tsi)001:60": "gsum la dug nad gso ba'i sman pa lta bu",
    "NK047(tsi)001:61": "gsum bya / ba lta bu / / gnyen po dam pa'i chos la sman lta bu /",
    "NK047(tsi)001:62": "phyin chad ni byed pa'i sdom sems la lus zung",
    "NK047(tsi)001:63": "gso ba'i bcud len bdud rtsi lta bu'i 'du shes",
    "NK047(tsi)001:64": "dang bzhi bskyed nas /",
    "NK047(tsi)001:65": "thog ma med ldan sogs kyis sun 'byin pa'i stobs /",
    "NK047(tsi)001:66": "de bas rgyal ba sogs rten gyi stobs /",
    "NK047(tsi)001:67": "tha mal nad kyis sogs kyis gnyen po kun spyod kyi stobs /",
    "NK047(tsi)001:68": "'di ni bzang po zhes rkang pa gnyis kyis sdom pa'i stobs rnams snying thag pa nas bya'o //",
    "NK047(tsi)001:69": "bzhi pa rjes su yi rang ba 'jig rten dang",
    "NK047(tsi)001:70": "'jig rten las 'das pa'i dge rtsa 'bras bu dang",
    "NK047(tsi)001:71": "bcas pa kun la snying thag pa nas dga' zhing",
    "NK047(tsi)001:72": "rjes su yi rang ba dang bcas /",
    "NK047(tsi)001:73": "sems can kun gyi sogs /",
    "NK047(tsi)001:74": "lnga pa chos kyi 'khor lo bskor bar bskul ba dang /",
    "NK047(tsi)001:75": "drug pa mya ngan las mi 'da' bar gsol ba 'debs pa /",
    "NK047(tsi)001:76": "bdun pa bsngo ba rnams phyogs rnams sogs kyi tshig don dran par bya /",
    "NK047(tsi)001:77": "de nas blo sbyangs ba lus dang de bzhin sogs",
    "NK047(tsi)001:78": "kyis rang gi lus longs spyod dus gsum bsags pa'i",
    "NK047(tsi)001:79": "dge ba dang bcas pa sems can gyi don bsgrub",
    "NK047(tsi)001:80": "pa'i phyir du phangs pa med par bsngosa te gnas",
    "NK047(tsi)001:81": "skabs dang mthar thug kun tu 'gro ba'i nyer 'tsho",
    "NK047(tsi)001:82": "bla na med pa'i rgyu snying thag pa nas smon",
    "NK047(tsi)001:83": "pa la blo sbyangs /",
    "NK047(tsi)001:84": "gnyis pa dngos gzhi dgongs gsol sngon du 'gro bas",
    "NK047(tsi)001:85": "ji ltar sngon gyi sogs lan gsum gyis smon 'jug",
    "NK047(tsi)001:86": "stabs gcig tu blang /",
    "NK047(tsi)001:87": "gsum pa mjug la /",
    "NK047(tsi)001:88": "deng du bdag sogs kyi rang dga' ba bsgom /",
    "NK047(tsi)001:89": "bdag gi de ring sogs kyis gzhan dga' ba sgom du gzhugs /",
    "NK047(tsi)001:90": "de dag gi rjes su byang chub sems mchog sogs kyis smon lam yang bya'o //",
    "NK047(tsi)001:91": "des bsam pa byang chub kyi sems rang rgyud la bzung ba de song /",
    "NK047(tsi)001:92": "gsum pa tshul ji ltar 'jug pa'i sbyor ba la",
    "NK047(tsi)001:93": "nyams len pha rol tu phyin pa drug tu 'du",
    "NK047(tsi)001:94": "bas de dag gi ngo bo rim pa bzhin /",
    "NK047(tsi)001:95": "khyad chos bzhi dang ldan pa'i gtong sems /",
    "NK047(tsi)001:96": "spongs sems /",
    "NK047(tsi)001:97": "mi 'khrug pa'i sems /",
    "NK047(tsi)001:98": "spro ba'i sems /",
    "NK047(tsi)001:99": "mi g.yeng ba'i sems /",
    "NK047(tsi)001:100": "chos rab tu rnam par 'byed pa rnams yin /",
    "NK047(tsi)001:101": "khyad chos bzhi ni /",
    "NK047(tsi)001:102": "sbyin pa mi mthun phyogs nyams dang /",
    "NK047(tsi)001:103": "rnam par mi rtog ye shes ldan /",
    "NK047(tsi)001:104": "'dod pa thams cad yongs rdzogs byed /",
    "NK047(tsi)001:105": "sems can yongs smin byed rnam gsum /",
    "NK047(tsi)001:106": "zhes gsungs /",
    "NK047(tsi)001:107": "mi mthun pa'i phyogs ni rim pa bzhin ser sna /",
    "NK047(tsi)001:108": "tshul 'chal /",
    "NK047(tsi)001:109": "khong khro /",
    "NK047(tsi)001:110": "le lo /",
    "NK047(tsi)001:111": "rnam g.yeng /",
    "NK047(tsi)001:112": "shes 'chal drug /",
    "NK047(tsi)001:113": "sems can gyi 'dod pa yongs su rdzogs tshul ni /",
    "NK047(tsi)001:114": "sbyin pas longs spyod sogs sbyin /",
    "NK047(tsi)001:115": "tshul khrims kyis yid dwangs bar byed /",
    "NK047(tsi)001:116": "bzod pas gnod pa dang du len /",
    "NK047(tsi)001:117": "brtson 'grus kyis dgos pa'i grogs byed /",
    "NK047(tsi)001:118": "bsam gtan gyis rdzu 'phrul dang mngon shes kyis 'dun par byed /",
    "NK047(tsi)001:119": "shes rab kyis blang dor gyi gnas ston par byed /",
    "NK047(tsi)001:120": "de dag gis 'dod pa yongs su rdzogs par byas",
    "NK047(tsi)001:121": "te dngos sam brgyud nas nyan thos rang rgyal rdzogs",
    "NK047(tsi)001:122": "pa'i byang chub gsum gang rung la 'god pa sems",
    "NK047(tsi)001:123": "can yongs smin byed pa yin /",
    "NK047(tsi)001:124": "de lta bu'i pha rol tu phyin pa de dag",
    "NK047(tsi)001:125": "kyang sems sbyong ba'i spyod pa la 'du ba'i tshul",
    "NK047(tsi)001:126": "/ dang po sbyin pa ni rang gi lus longs",
    "NK047(tsi)001:127": "spyod dus gsum gyi dge ba'i rtsa ba dang bcas",
    "NK047(tsi)001:128": "pa thams cad ma btang ba'i nyes dmigs /",
    "NK047(tsi)001:129": "btang ba'i phan yon /",
    "NK047(tsi)001:130": "gtong dgos pa'i rgyu mtshan sogs bsam nas snying thag pa nas gtong sems sbyong ba de yin /",
    "NK047(tsi)001:131": "gnyis pa tshul khrims la srung byed thabs dang /",
    "NK047(tsi)001:132": "des ji ltar bsrung tshul gnyis /",
    "NK047(tsi)001:133": "dang po srung byed kyi thabs la 'jug ldog gi gnas la gzob pa'i bag yod /",
    "NK047(tsi)001:134": "blang dor mi brjed pa'i dran pa /",
    "NK047(tsi)001:135": "sgo gsum gyi gnas skabs la brtags pa'i shes bzhin dang gsum /",
    "NK047(tsi)001:136": "gnyis pa des ji ltar srung tshul /",
    "NK047(tsi)001:137": "dang po dran pas blang dor mi brjed par byas",
    "NK047(tsi)001:138": "te shes bzhin gyis rang gi lus ngag yid gsum",
    "NK047(tsi)001:139": "gyi gnas skabs la brtag nas bsgrub bya dge ba'i",
    "NK047(tsi)001:140": "phyogs dang du mi len pa dang /",
    "NK047(tsi)001:141": "spang bya mi dge ba la 'jug 'dod kyi bsam pa nam skyes ngo shes par bya /",
    "NK047(tsi)001:142": "de'i tshe bag yod kyis dge ba'i phan yon dran nas dang du blang zhing /",
    "NK047(tsi)001:143": "nyes spyod mi dge ba'i phyogs kyi nyes dmigs dran nas spang bar bya ba la bslab /",
    "NK047(tsi)001:144": "de dag gi rgyu yang las 'bras la yid ches",
    "NK047(tsi)001:145": "pa yin pas rgyal ba'i bka' 'khrul ba med pa'i",
    "NK047(tsi)001:146": "rjes su 'brang ste yid ches bskyed /",
    "NK047(tsi)001:147": "de nas mi dge ba byas na ngan song du 'gro nges /",
    "NK047(tsi)001:148": "ngan song du skyes na sdug bsngal 'di lta bu yod pas /",
    "NK047(tsi)001:149": "gzhan don lta ci rang don yang mi 'grub snyams",
    "NK047(tsi)001:150": "du 'khor ba'i sdug bsngal dran pa 'di snying nas",
    "NK047(tsi)001:151": "rgyud la skye nges bya /",
    "NK047(tsi)001:152": "bsrung bya rnam grangs mang yang smon sems kyi mi mthun phyogs sems can blos btang ba /",
    "NK047(tsi)001:153": "nyan rang gi sar sems bskyed pa /",
    "NK047(tsi)001:154": "nag po'i chos bzhi spang pa gsum gtso bor srung /",
    "NK047(tsi)001:155": "nag po'i chos bzhi ni /",
    "NK047(tsi)001:156": "mchod 'os bslu dang 'gyod med 'gyod pa bskyed //",
    "NK047(tsi)001:157": "dam par skur 'debs 'gro la g.yo sgyus spyod //",
    "NK047(tsi)001:158": "nag po'i chos bzhi spangs shing ldog pa ni //",
    "NK047(tsi)001:159": "dkar po'i chos bzhi yin pas kun tu spyad //",
    "NK047(tsi)001:160": "ces gsungs /",
    "NK047(tsi)001:161": "mthun phyogs 'bras bu rdzogs pa'i byang chub dang de'i",
    "NK047(tsi)001:162": "rgyu byang chub kyi spyod pa la snying thag pa",
    "NK047(tsi)001:163": "nas mos pa / gzhan gyi dge ba gang byed kun la snying nas spro bas yi rang /",
    "NK047(tsi)001:164": "de dag gi dge rtsa gzhan don rdzogs byang du bsngo ba ste /",
    "NK047(tsi)001:165": "theg chen gyi bsgom lam gsum po 'di kho na nyams su blangs /",
    "NK047(tsi)001:166": "'jug sdom gyi mi mthun phyogs spyir gzhan gnod gzhir bcas spongs pa dang /",
    "NK047(tsi)001:167": "khyad par nyes dmigs che shos /",
    "NK047(tsi)001:168": "dkon mchog gi dkor phrog pa /",
    "NK047(tsi)001:169": "byang sems la skur ba 'debs pa /",
    "NK047(tsi)001:170": "chos spong gi las byed pa sogs srog dang bsdos te bsrung /",
    "NK047(tsi)001:171": "mthun phyogs dge rtsa phra mo tshun chad khyad du",
    "NK047(tsi)001:172": "mi gsod par dam pa gsum gyis zin par nyams",
    "NK047(tsi)001:173": "su blang bar bya'o //",
    "NK047(tsi)001:174": "gsum pa bzod pa'i pha rol phyin pa la /",
    "NK047(tsi)001:175": "bzod pa'i yul bdag la brnyas pa byed pa dang /",
    "NK047(tsi)001:176": "tshig rtsub smra ba /",
    "NK047(tsi)001:177": "lkog tu mi snyan smra ba /",
    "NK047(tsi)001:178": "sdug bsngal byed pa dang bzhi /",
    "NK047(tsi)001:179": "bdag gi bla ma dang mdza' bshes sogs la de ltar bzhi byed pa dang /",
    "NK047(tsi)001:180": "bdag gi dgra dang mi mthun pa'i phyogs la bde ba byed pa /",
    "NK047(tsi)001:181": "rnyed bkur byed pa /",
    "NK047(tsi)001:182": "bstod pa /",
    "NK047(tsi)001:183": "snyan par smra ba bzhi ste mi 'dod pa bcu gnyis /",
    "NK047(tsi)001:184": "de dag las ldog pa 'dod pa bcu gnyis kyi",
    "NK047(tsi)001:185": "gegs byed pa ste bzod pa'i yul nyi shu rtsa",
    "NK047(tsi)001:186": "bzhi'o // de dag re re bzhin yang rgyu mtshan",
    "NK047(tsi)001:187": "dang rgyu de dag las byung ba'i sdug bsngal gyis",
    "NK047(tsi)001:188": "mi skyo ba sdug bsngal dang len /",
    "NK047(tsi)001:189": "byed pa po gang zag la mi khro ba gnod",
    "NK047(tsi)001:190": "byed la ci mi snyam pa stong nyid zab mo'i",
    "NK047(tsi)001:191": "don la blo 'jog pa dang gsum gsum gyis bzod",
    "NK047(tsi)001:192": "par byed pa'i nang tshan bzod pa'i rnam grangs bdun",
    "NK047(tsi)001:193": "cu rtsa gnyis la gom par byed pa'o //",
    "NK047(tsi)001:194": "de yang rgyu mtshan gsum gyis sdug bsngal dang du len te /",
    "NK047(tsi)001:195": "sdug bsngal la brten nas bdag gi sdig pa 'dzad",
    "NK047(tsi)001:196": "pas sdug bsngal sdig pa'i phyag mar shes nas dang",
    "NK047(tsi)001:197": "du blang / sdug bsngal la brten nas 'khor ba la nges 'byung sems can la snying rje /",
    "NK047(tsi)001:198": "dge sdig la blang dor sogs skye bas sdug bsngal dge ba'i bskul mar shes nas dang du blang /",
    "NK047(tsi)001:199": "sdug bsngal gyis nga rgyal gyi mgo gnon /",
    "NK047(tsi)001:200": "phrag dog gi zur bcom 'dod chags kyi dbal 'joms /",
    "NK047(tsi)001:201": "dngos grub kyi sna 'dren pas sdug bsngal sems kyi rgyan du shes nas dang du blang /",
    "NK047(tsi)001:202": "rgyu mtshan gsum gyis gnod byed la ci mi snyam pa'i bzod pa sgom ste /",
    "NK047(tsi)001:203": "sems can rmong pa nyon mongs kyis dbang du gyur",
    "NK047(tsi)001:204": "nas rang la'ang gnod pa byed na gzhan la lta",
    "NK047(tsi)001:205": "ci smos snyam du gnod byed snying rje'i yul du",
    "NK047(tsi)001:206": "bltas nas bzod par bya /",
    "NK047(tsi)001:207": "de'ang rang gi sngon byas kyi las dang 'phral gyi",
    "NK047(tsi)001:208": "spyod lam mi bzob pas bdag la gnod byed rnams",
    "NK047(tsi)001:209": "byung ba yin snyam du le len thams cad rang",
    "NK047(tsi)001:210": "la bda' zhing bzod pa sgom /",
    "NK047(tsi)001:211": "dgra la brten nas bdag gi bzod pa'i tshogs rdzogs",
    "NK047(tsi)001:212": "shing byang chub spyod pa'i grogs su 'gyur bas phan",
    "NK047(tsi)001:213": "'dogs pa'i bshes su bsam nas bzod par bya'o //",
    "NK047(tsi)001:214": "rgyu mtshan gsum gyis chos zab mo la nges par bsam nas bzod pa sgom ste /",
    "NK047(tsi)001:215": "don dam stong nyid spros bral la bsam na gnod",
    "NK047(tsi)001:216": "bya gnod byed rang bzhin med pa la bsam nas",
    "NK047(tsi)001:217": "bzod pa sgom / kun rdzob rten 'brel sgyu ma",
    "NK047(tsi)001:218": "la bsam na thams cad rkyen gyis bskul bas gnod",
    "NK047(tsi)001:219": "byed dang sdug bsngal rang dbang med pa la bsam",
    "NK047(tsi)001:220": "nas bzod pa sgom /",
    "NK047(tsi)001:221": "zung 'jug rang gi sems nyid la bsam na khong",
    "NK047(tsi)001:222": "khro gzhi med rtsa bral du dag pa la bsam",
    "NK047(tsi)001:223": "nas bzod pa sgom par bya'o //",
    "NK047(tsi)001:224": "bzhi pa brtson 'grus kyi pha rol tu phyin pa la /",
    "NK047(tsi)001:225": "mi mthun phyogs le lo gsum spang ba /",
    "NK047(tsi)001:226": "mthun phyogs stobs drug bskyed pa gnyis las /",
    "NK047(tsi)001:227": "dang po mi rtag pa'i lcags kyis bskul te sbyor ba med pa'i le lo spang /",
    "NK047(tsi)001:228": "dam pa'i chos kyi dga' ba la bsam nas bya ba ngan zhen gyi le lo spang /",
    "NK047(tsi)001:229": "rang gi sems gzeng bstod de sgyid lug gi le lo spang ngo //",
    "NK047(tsi)001:230": "gnyis pa stobs drug ni /",
    "NK047(tsi)001:231": "dge ba'i phan yon dang sdig pa'i nyes dmigs la",
    "NK047(tsi)001:232": "bsam nas chos la mos pa bskyed pa sbyor ba",
    "NK047(tsi)001:233": "mos pa'i dpung / snying stobs kyi dam bca' brtan",
    "NK047(tsi)001:234": "pos brtsam pa'i dge rtsa mthar dbyung ba dngos gzhi",
    "NK047(tsi)001:235": "mos pa'i dpung / brtan pa'i dpung / 'di la gsum /",
    "NK047(tsi)001:236": "'jig rten na nyi ma shar ba la dpe byas te /",
    "NK047(tsi)001:237": "bar chad gzhan dbang du mi gtong bar rkyen gyis bardzi ba med pa dang /",
    "NK047(tsi)001:238": "nyi ma gcig pur rgyu ba la dper byas te",
    "NK047(tsi)001:239": "bdag nyid gcig pu gzhan la mi ltos par bdud",
    "NK047(tsi)001:240": "sde pham par byas nas rdzogs pa'i byang chub bsgrub",
    "NK047(tsi)001:241": "pa dang / nyi ma kun la snang ba ltar",
    "NK047(tsi)001:242": "byang chub sems dpa'i ye shes snying rje smon pa",
    "NK047(tsi)001:243": "gsum gyis rang nyid 'gro ba'i nyer 'tshor byin gyis",
    "NK047(tsi)001:244": "brlabs te mkha' mnyam gyi 'gro don dang du blang",
    "NK047(tsi)001:245": "ba dang gsum las kyi nga rgyal /",
    "NK047(tsi)001:246": "bdag nyid mchog tu bltas te ltung ba phra rag",
    "NK047(tsi)001:247": "gis ma gos par bya ba nus pa'i nga rgyal",
    "NK047(tsi)001:248": "/ nyon mongs rnams dman par bltas te mi mthun",
    "NK047(tsi)001:249": "phyogs khyad du gsod pa nyon mongs pa'i nga rgyal",
    "NK047(tsi)001:250": "/ dang gsum mo // rang gi legs byas dge",
    "NK047(tsi)001:251": "rtsa sgrub pa la mchog tu dga' bar bsam nas",
    "NK047(tsi)001:252": "rnam smin la re ba med par spro ba dang",
    "NK047(tsi)001:253": "du blang ba khyad par dga' ba'i dpung /",
    "NK047(tsi)001:254": "rang nyid stobs nyams pa dang ha cang skyo bar",
    "NK047(tsi)001:255": "gyur pa na slar bya'i don du re zhig dor",
    "NK047(tsi)001:256": "bgegs sel dor ba'i dpung /",
    "NK047(tsi)001:257": "dran pa dang shes bzhin gyi sgo nas nyon mongs",
    "NK047(tsi)001:258": "'joms pa'i bya ba lhur blang nas spang bya 'joms",
    "NK047(tsi)001:259": "pa lhur len gyi stobs /",
    "NK047(tsi)001:260": "rang gi sgo gsum la dbang bsgyur te bag yod",
    "NK047(tsi)001:261": "kyi gtam dran pas bslab bya kun la rang dbang",
    "NK047(tsi)001:262": "gis slob pa dbang bsgyur gyi stobs dang stobs drug",
    "NK047(tsi)001:263": "go // lnga pa bsam gtan gyi pha rol tu",
    "NK047(tsi)001:264": "phyin pa la bsam gtan gyi mi mthun phyogs spangs",
    "NK047(tsi)001:265": "go // pa dang / zhi gnas kyi dmigs pa yid la bya ba gnyis /",
    "NK047(tsi)001:266": "dang po mi mthun phyogs spang ba la gnyis /",
    "NK047(tsi)001:267": "'jig rten spang ba dang /",
    "NK047(tsi)001:268": "rnam rtog dor ba gnyis /",
    "NK047(tsi)001:269": "dang po 'jig rten spang ba ni /",
    "NK047(tsi)001:270": "rang gi pha ma /",
    "NK047(tsi)001:271": "gnyen bshes /",
    "NK047(tsi)001:272": "'khor g.yog la sogs nang sems can gyi tshogs la",
    "NK047(tsi)001:273": "chags nas de dag gi dbang du gyur na rang",
    "NK047(tsi)001:274": "gi sems rtse gcig tu mnyam par 'jog par mi",
    "NK047(tsi)001:275": "'gyur bas de dag dang 'brel 'dris 'du 'dzi thams",
    "NK047(tsi)001:276": "cad spangs te dgon pa dben pa la sogs par",
    "NK047(tsi)001:277": "rang nyid gcig pur gnas /",
    "NK047(tsi)001:278": "der yang rnyed pa dang bkur sti /",
    "NK047(tsi)001:279": "bstod pa dang snyan grags /",
    "NK047(tsi)001:280": "'phral dgos kyi yo byad sogs la chags nas de",
    "NK047(tsi)001:281": "dag don du gnyer na yang dag pa'i lam la",
    "NK047(tsi)001:282": "bar du gcod pas thams cad la re dogs bcad",
    "NK047(tsi)001:283": "de gang byung des chog la bslab /",
    "NK047(tsi)001:284": "gnyis pa rnam rtog dor ba ni /",
    "NK047(tsi)001:285": "lus dben par gnas shing ha cang yo byad sogs",
    "NK047(tsi)001:286": "don du mi gnyer yang sems 'dod pa'i dbang du",
    "NK047(tsi)001:287": "gyur na bsam gtan rnal ma rgyud la mi skye",
    "NK047(tsi)001:288": "zhing sems mnyam par 'jog mi nus pas de dag",
    "NK047(tsi)001:289": "spang dgos / khyad par gong ma'i ting nge 'dzin",
    "NK047(tsi)001:290": "khyad par can thob pa la 'dod pa'i 'dod chags",
    "NK047(tsi)001:291": "la blo log pa 'di gal che bas rgyu bsgrub",
    "NK047(tsi)001:292": "spang dgos / par dka' ba / ngo bo mi gtsang ba yin pa /",
    "NK047(tsi)001:293": "'bras bu gnod pa mang ba la sogs la bsam",
    "NK047(tsi)001:294": "nas yul bud med kyi sred pa las blo log",
    "NK047(tsi)001:295": "nges bya / gzhan yang chos brgyad tshe 'di sgrub",
    "NK047(tsi)001:296": "pa'i rnam rtog thams cad dgra ltar bltas te zhe",
    "NK047(tsi)001:297": "'dod ngan pa'i rtog ngan ji tsam skyes kyang de",
    "NK047(tsi)001:298": "dag gi nyes dmigs yun ring du bsam nas rang",
    "NK047(tsi)001:299": "la rang gi khrel btab ste snying thag pa nas",
    "NK047(tsi)001:300": "nges bya / spang bar bya'o // gnyis pa dngos gzhi bsam gtan bsgom pa la /",
    "NK047(tsi)001:301": "sgom tshul mang yang 'dir byang chub kyi sems bsgom pa la gnyis /",
    "NK047(tsi)001:302": "bdag gzhan mnyam pa bsgom pa dang /",
    "NK047(tsi)001:303": "bdag gzhan barje ba bsgom pa gnyis /",
    "NK047(tsi)001:304": "dang po ni /",
    "NK047(tsi)001:305": "bdag dang sems can thams cad bde ba 'dod mnyam",
    "NK047(tsi)001:306": "du gcig sdug bsngal mi 'dod mnyam pa la bdag",
    "NK047(tsi)001:307": "gcig pu bsrung zhing gzhan mi bsrung ba ni rigs",
    "NK047(tsi)001:308": "pa ma yin pas bdag gzhan mnyam par sgom dgos",
    "NK047(tsi)001:309": "te / bdag dang gzhan du mnyam pa ni /",
    "NK047(tsi)001:310": "dang po nyid du 'bad de bsgom /",
    "NK047(tsi)001:311": "bde dang sdug bsngal mnyam pas na /",
    "NK047(tsi)001:312": "thams cad bdag bzhin bsrung bar bya /",
    "NK047(tsi)001:313": "zhes gsungs pa ltar thog mar bdag gzhan mnyam pa'i byang chub sems bsgom mo //",
    "NK047(tsi)001:314": "de'i tshul 'di ltar dgos te /",
    "NK047(tsi)001:315": "nam mkha'i mtha' dang mnyam pa'i sems can thams cad",
    "NK047(tsi)001:316": "bdag gis pha ma gnyen tshor ma gyur pa gang",
    "NK047(tsi)001:317": "yang med de / slob dpon klu sgrub kyis /",
    "NK047(tsi)001:318": "ma yi grangs mtha' rgya shugs tshig gu tsam //",
    "NK047(tsi)001:319": "ril bur dril kyang sa yis la nga ma yin //",
    "NK047(tsi)001:320": "zhes gsungs pa la sogs pa'i lung dang rigs pas",
    "NK047(tsi)001:321": "sems can thams cad rang gi nye dur thag bcad",
    "NK047(tsi)001:322": "la / de nas bzung bdag la bde ba skyes",
    "NK047(tsi)001:323": "pa na sems can thams cad bdag gi bde ba",
    "NK047(tsi)001:324": "dang bde ba'i rgyu 'di lta bu dang ldan par",
    "NK047(tsi)001:325": "gyur cig ces zhe thag pa nas bsgom /",
    "NK047(tsi)001:326": "yang bdag la sdug bsngal zhig skyes pa na bdag",
    "NK047(tsi)001:327": "dang sems can thams cad sdug bsngal dang sdug bsngal",
    "NK047(tsi)001:328": "gyi rgyu 'di lta bu dang bral bar gyur cig",
    "NK047(tsi)001:329": "snyam du snying gi khong rus pa'i gting nas bsgom",
    "NK047(tsi)001:330": "/ de'i tshe bsam pa la gegs 'di lta bu skye srid de /",
    "NK047(tsi)001:331": "bdag gi sdug bsngal sel ba gzhan la mi re /",
    "NK047(tsi)001:332": "gzhan gyis sdug bsngal bsal ba bdag gis mi 'grub snyam pa nyan thos kyi blo skye na /",
    "NK047(tsi)001:333": "spyod 'jug las /",
    "NK047(tsi)001:334": "ma 'ongs pa yi sdug bsngal yang //",
    "NK047(tsi)001:335": "gnod mi byed na ji ltar bsrung //",
    "NK047(tsi)001:336": "zhes gsungs pa ltar rang nyid kyis nang par phan",
    "NK047(tsi)001:337": "chad kyi nad med pa dang zas gos la sogs",
    "NK047(tsi)001:338": "thob pa'i 'bad pa ji ste byed /",
    "NK047(tsi)001:339": "bdag skad cig gis 'gags nas de phan chad gzhan du 'gyur ba'i phyir ro //",
    "NK047(tsi)001:340": "de la 'di snyam du ma rig pa'i bag chags",
    "NK047(tsi)001:341": "kyis nang par phan chad kyang bdag yin no snyam",
    "NK047(tsi)001:342": "na 'khrul te / spyod 'jug las /",
    "NK047(tsi)001:343": "bdag gis de ni myong snyam pa'i //",
    "NK047(tsi)001:344": "rnam par rtog pa log pa ste //",
    "NK047(tsi)001:345": "'di ltar skye ba'ang gzhan nyid la //",
    "NK047(tsi)001:346": "'chi ba yang ni gzhan zhig yin //",
    "NK047(tsi)001:347": "zhes gsungs pa ltar ro //",
    "NK047(tsi)001:348": "dper na blun po dag 'bab chu 'dis na ning",
    "NK047(tsi)001:349": "nga'i gos khyer ro snyam pa dang nang par chu",
    "NK047(tsi)001:350": "'di brgal lo snyam du sems mod kyang /",
    "NK047(tsi)001:351": "na ning gos khyer ba'i chu de yang gzhan yin la /",
    "NK047(tsi)001:352": "nang par brgal ba'i chu de yang gzhan yin no //",
    "NK047(tsi)001:353": "de bzhin du 'das pa'i sems kyang bdag ma yin la /",
    "NK047(tsi)001:354": "ma 'ongs pa'i sems kyang bdag ma yin par gzhan yin no //",
    "NK047(tsi)001:355": "de la 'di snyam du ma 'ongs pa'i sems da",
    "NK047(tsi)001:356": "ltar gyi bdag ma yin yang bdag gi sems kyi",
    "NK047(tsi)001:357": "rgyun yin no snyam pa'i sems kyis rang don sgrub",
    "NK047(tsi)001:358": "po zhe na / sems can gzhan bdag ma yin",
    "NK047(tsi)001:359": "yang bdag gi sems can yin no snyam pa'i 'du",
    "NK047(tsi)001:360": "shes kyis gzhan gyi don la 'jug par bya'o //",
    "NK047(tsi)001:361": "gal te mgo gang gi kha ba sbug snyams pa'i tshul gyis rang rang gi don la 'bad kyis /",
    "NK047(tsi)001:362": "phan tshun gcig gi don gcig gis bsgrub mi nus so snyams na /",
    "NK047(tsi)001:363": "spyod 'jug las /",
    "NK047(tsi)001:364": "rkang pa'i sdug bsngal lag pas min //",
    "NK047(tsi)001:365": "zhes gsungs pa yang rkang pa la tsher ma zug pa yang lag pas ci ste 'don /",
    "NK047(tsi)001:366": "de bzhin du mig tu rdul song ba lag pas dang /",
    "NK047(tsi)001:367": "bu tsha'i don pha ma dang /",
    "NK047(tsi)001:368": "khar zas 'dzud pa lag pa la sogs pa yang",
    "NK047(tsi)001:369": "rang rang gi don byed dgos par 'gyur te ha",
    "NK047(tsi)001:370": "cang thal lo // mdor na phan tshun gcig gis",
    "NK047(tsi)001:371": "gcig gi don ma byas par rang rang gi don",
    "NK047(tsi)001:372": "bsgrub dgos na 'grub pa shin tu daka'o //",
    "NK047(tsi)001:373": "des na de ltar shes par byas la sems can gyi don la 'jug par bya'o //",
    "NK047(tsi)001:374": "gnyis pa bdag gzhan barje ba byang chub kyi sems bsgom pa yang /",
    "NK047(tsi)001:375": "spyod 'jug las /",
    "NK047(tsi)001:376": "bdag bde gzhan gyi sdug bsngal dag /",
    "NK047(tsi)001:377": "yang dag barje bar ma byas na //",
    "NK047(tsi)001:378": "sangs rgyas nyid du mi 'grub cing //",
    "NK047(tsi)001:379": "'khor ba na yang bde ba med //",
    "NK047(tsi)001:380": "ces gsungs pa ltar bdag gi bde ba sems can la sbyin /",
    "NK047(tsi)001:381": "sems can gyi sdug bsngal bdag gis blang ngo //",
    "NK047(tsi)001:382": "de'i dmigs pa yang /",
    "NK047(tsi)001:383": "dman sogs bdag tu byas pa dang //",
    "NK047(tsi)001:384": "gzhan nyid du ni bdag byas nas //",
    "NK047(tsi)001:385": "rnam rtog med pa'i sems kyis su //",
    "NK047(tsi)001:386": "phrag dog 'gran sems nga rgyal bsgom //",
    "NK047(tsi)001:387": "zhes gsungs pa'i don ni /",
    "NK047(tsi)001:388": "rang las dma' ba'i gnas su dgra bzhag /",
    "NK047(tsi)001:389": "dagra'am gzhan mthon po'i gnas su rang bzhag la rang",
    "NK047(tsi)001:390": "mtho ba de la dgra dma' ba des phrag dog",
    "NK047(tsi)001:391": "sgom du gzhug / bsgom de tshar ba na 'di lta bu'i bsgom pa'i bsam pa 'byung ste /",
    "NK047(tsi)001:392": "rang mthon por bsgom gzhan dma' bar bsgom par des",
    "NK047(tsi)001:393": "rang la phrag dog byas par bsgom pa la yang",
    "NK047(tsi)001:394": "'di lta bu'i sdug bsngal 'byung na gzhan la phrag",
    "NK047(tsi)001:395": "dog byed pa gal 'thad ces phrag dog rang zhi",
    "NK047(tsi)001:396": "bar 'gyur ro // de bzhin du bdag dang mnyam",
    "NK047(tsi)001:397": "pa la bltas nas 'gran sems sgom pa yang bdag",
    "NK047(tsi)001:398": "dang mnyam pa'i dgra'i gnas su rang nyid bzhag rang",
    "NK047(tsi)001:399": "gi gnas su dgra de bzhag la dgra des phyogs",
    "NK047(tsi)001:400": "mtha' dag gi sgo nas bdag la 'gran par bsgom",
    "NK047(tsi)001:401": "bar 'gyur ro // mo // bsgom de grol na 'di lta bu'i bsam pa 'byung ste /",
    "NK047(tsi)001:402": "rang dgrar bsgom nas gzhan gyis gnod pa dang 'gran",
    "NK047(tsi)001:403": "sems byas par bsgom pa la yang 'di lta bu'i",
    "NK047(tsi)001:404": "sdug bsngal 'byung na /",
    "NK047(tsi)001:405": "gzhan la gnod pa dang 'gran sems byar ga la rung snyam nas 'gran sems rang bzhir 'gyur ro //",
    "NK047(tsi)001:406": "yang de bzhin nga rgyal bsgom pa yang rang bas dma' ba'i gnas su bdag nyid bzhag /",
    "NK047(tsi)001:407": "rang gi gnas su rang bas dma' ba de bzhag",
    "NK047(tsi)001:408": "la gzhan mtho ba des rang dma' ba de la",
    "NK047(tsi)001:409": "rigs dang yon tan la sogs pa'i sgo nas nga",
    "NK047(tsi)001:410": "rgyal byed du gzhugs /",
    "NK047(tsi)001:411": "bsgom de tshar ba na bdag la gzhan gyis nga",
    "NK047(tsi)001:412": "rgyal bsgom pa na 'di lta bu'i sdug bsngal 'byung",
    "NK047(tsi)001:413": "na de'i phyir bdag gi gzhan la nga rgyal byar",
    "NK047(tsi)001:414": "ga la rung snyam du nga rgyal ngo bo nyid",
    "NK047(tsi)001:415": "kyis zhi bar 'gyur ro //",
    "NK047(tsi)001:416": "'di dag gi don zhib tu spyod 'jug nas ji ltar 'byung ba bzhin nyams su blang bar bya'o //",
    "NK047(tsi)001:417": "de tsam bsgom par mi nus pas bsdus te bsgom par 'dod na /",
    "NK047(tsi)001:418": "rin chen phreng ba las /",
    "NK047(tsi)001:419": "bdag la de dag sdig smin zhing //",
    "NK047(tsi)001:420": "bdag bde ma lus der smin shog /",
    "NK047(tsi)001:421": "ji srid sems can 'ga' zhig kyang //",
    "NK047(tsi)001:422": "gang du ma grol de srid du //",
    "NK047(tsi)001:423": "de phyir bla na med pa yi //",
    "NK047(tsi)001:424": "byang chub thob kyang gnas gyur cig /",
    "NK047(tsi)001:425": "de skad brjod pa'i bsod nams 'di //",
    "NK047(tsi)001:426": "gal te de ni gzugs can 'gyur //",
    "NK047(tsi)001:427": "gang+ga'i bye ma snyed kyis ni //",
    "NK047(tsi)001:428": "'jig rten khams su shong mi 'gyur //",
    "NK047(tsi)001:429": "'di ni bcom ldan 'das kyis gsungs //",
    "NK047(tsi)001:430": "gtan tshig kyang ni 'di la snang //",
    "NK047(tsi)001:431": "zhes bya ba dang /",
    "NK047(tsi)001:432": "spyod 'jug las /",
    "NK047(tsi)001:433": "'gro ba'i sdug bsngal gang ci'ang rung //",
    "NK047(tsi)001:434": "de kun bdag la smin gyur cig /",
    "NK047(tsi)001:435": "byang chub sems dpa'i dge ba yis //",
    "NK047(tsi)001:436": "'gro ba bde la spyod par shog /",
    "NK047(tsi)001:437": "ces bya ba'i don sgom zhing ngag tu'ang brjod par bya'o //",
    "NK047(tsi)001:438": "de ltar bdag gzhan mnyam pa rje sgom tshul ni /",
    "NK047(tsi)001:439": "'jam dbyangs sa pan gyi gsung las byung ba ltar bkod pa yin la /",
    "NK047(tsi)001:440": "'grel pa rnams las 'di dang sgom tshul cung mi",
    "NK047(tsi)001:441": "'dra tsam snang yang rang giblo la gang bde ltar",
    "NK047(tsi)001:442": "bsgoms par bya'o // drug pa shes rab kyi pha rol tu phyin pa la /",
    "NK047(tsi)001:443": "shes rab kyi ngo bo ngos bzung ba de yul bdag med la 'jug pa'o //",
    "NK047(tsi)001:444": "dang po shes rab kyi ngo bo ni /",
    "NK047(tsi)001:445": "mnyam bzhag gi dus su chos thams cad stong nyid du shes pa dang /",
    "NK047(tsi)001:446": "rjes thob tu sgyu ma dang rmi lam ltar bden",
    "NK047(tsi)001:447": "med du shes pa nyid shes rab kyi ngo bo",
    "NK047(tsi)001:448": "yin no // gnyis pa de yul bdag med la 'jug pa ni /",
    "NK047(tsi)001:449": "gang zag gi bdag med dang /",
    "NK047(tsi)001:450": "chos kyi bdag med bsgom pa'o //",
    "NK047(tsi)001:451": "dang po ni rmongs pa rnams las bsog pa po",
    "NK047(tsi)001:452": "dang 'bras bu myong ba po bdag gam gang zag",
    "NK047(tsi)001:453": "gam skyes bu'am sems can la sogs par gdags pa'i",
    "NK047(tsi)001:454": "gzhi de ka lus ngag yid gsum dang gcig pa",
    "NK047(tsi)001:455": "yin nam / tha dad pa zhig yin nam /",
    "NK047(tsi)001:456": "bem po zhig yin nam /",
    "NK047(tsi)001:457": "shes pa zhig yin nam /",
    "NK047(tsi)001:458": "rtag pa zhig yin nam /",
    "NK047(tsi)001:459": "mi rtag pa zhig yin nam snyam pa la sogs",
    "NK047(tsi)001:460": "rigs pa du mas brtags shing dpyad pa blo 'khrul",
    "NK047(tsi)001:461": "pa'i dbang gis bdag med la bdag dang /",
    "NK047(tsi)001:462": "gzhan med la gzhan du bzung ba ma gtogs don",
    "NK047(tsi)001:463": "rang ngos nas grub pa'i bdag gam sems can cung",
    "NK047(tsi)001:464": "zad kyang med par thag bcad do //",
    "NK047(tsi)001:465": "gnyis pa chos kyi bdag med sgom pa dran pa nye bar bzhag pa bzhi las /",
    "NK047(tsi)001:466": "dang po lus dran pa nye bar bzhag pa ni /",
    "NK047(tsi)001:467": "'di ltar snang srid 'khor 'das kyis bsdus pa'i chos",
    "NK047(tsi)001:468": "thams cad kyang rang gi sems la snang zhing sems",
    "NK047(tsi)001:469": "kyis btags pa ma gtogs cung zad kyang med la",
    "NK047(tsi)001:470": "/ sems de nyid kyang lus la brten /",
    "NK047(tsi)001:471": "lus kyi dbang du gyur pa yin pas na lus",
    "NK047(tsi)001:472": "la brtags par bya ste lus zhes bya ba de",
    "NK047(tsi)001:473": "yan lag tshogs pa 'di dag dang gcig gam tha",
    "NK047(tsi)001:474": "dad dam lus de dang po gang nas byung ba",
    "NK047(tsi)001:475": "yin / bar du da lta gar gnas /",
    "NK047(tsi)001:476": "mthar gar 'gro sogs brtags la lus rang bzhin med pa'i don la mnyam par bzhag /",
    "NK047(tsi)001:477": "yang lus la zhen pa skyes na rang gzhan gyi",
    "NK047(tsi)001:478": "lus mi gtsang ba sgyu ma lta bu sogs su",
    "NK047(tsi)001:479": "bsgom la lus kyi zhen pa spang ngo //",
    "NK047(tsi)001:480": "gnyis pa tshor ba dran pa nye bar bzhag pa ni /",
    "NK047(tsi)001:481": "tshor ba bde sdug 'di dag ni sred len sogs",
    "NK047(tsi)001:482": "nyon mongs pa thams cad kyi rtsa ba yin pas",
    "NK047(tsi)001:483": "sems dang gcig gam tha dad la sogs pa la",
    "NK047(tsi)001:484": "brtags la tshor ba rang bzhin med pa'i don sgom",
    "NK047(tsi)001:485": "zhing gzhan tshor ba thams cad sdug bsngal dang snying",
    "NK047(tsi)001:486": "po med pa la sogs par sgom par bya'o //",
    "NK047(tsi)001:487": "gsum pa sems dran pa nye bar bzhag pa ni /",
    "NK047(tsi)001:488": "tshogs drug gis bsdus pa'i sems rnam par shes pa'i",
    "NK047(tsi)001:489": "rigs rgyun 'di nyid snga phyi dang bzang ngan la",
    "NK047(tsi)001:490": "sogs pa du mar snang ba 'di rnams gcig pa",
    "NK047(tsi)001:491": "zhig yin nam / tha dad pa zhig yin nam /",
    "NK047(tsi)001:492": "dga' dang mi dga' /",
    "NK047(tsi)001:493": "dad dang ma dad /",
    "NK047(tsi)001:494": "chos dang chos min /",
    "NK047(tsi)001:495": "dga' sdug chags sdang la sogs par snang ba'i sems 'di dag gcig yin nam /",
    "NK047(tsi)001:496": "tha dad pa zhig yin la sogs par brtags /",
    "NK047(tsi)001:497": "gcig yin na sems gcig la dga' sdug dang chags",
    "NK047(tsi)001:498": "sdang la sogs du mar snang ba'i rgyu ci yin",
    "NK047(tsi)001:499": "brtags / de dag gnas skabs rkyen gyi dbang gis byung ba yin snyam na /",
    "NK047(tsi)001:500": "rkyen cung zad kyis kyang ma bsgyur zhing yul gang",
    "NK047(tsi)001:501": "dang ma 'phrad pa'i sems rang gi ngo bo ji",
    "NK047(tsi)001:502": "lta bu zhig / de yod pa zhig gam /",
    "NK047(tsi)001:503": "med pa zhig gam /",
    "NK047(tsi)001:504": "rtag pa zhig gam /",
    "NK047(tsi)001:505": "mi rtag pa zhig snyam pa la sogs pa du",
    "NK047(tsi)001:506": "mas yang dang yang du brtags la sems gzhi med",
    "NK047(tsi)001:507": "rtsa bral du gtan la phab bo //",
    "NK047(tsi)001:508": "bzhi pa chos dran pa nye bar bzhag pa ni /",
    "NK047(tsi)001:509": "de ltar lus tshor sems gsum las gzhan pa'i 'du",
    "NK047(tsi)001:510": "shes dang 'du byed 'dus ma byas gsum gyis bsdus",
    "NK047(tsi)001:511": "pa'i chos thams cad kyang rgyu rkyen rten 'brel las",
    "NK047(tsi)001:512": "skyes pa'i phyir na rang bzhin bden par ma grub",
    "NK047(tsi)001:513": "pa'i stong nyid spros pa'i mtha' thams cad dang bral",
    "NK047(tsi)001:514": "bar gtan la phab nas kun rdzob sgyu ma rmi",
    "NK047(tsi)001:515": "lam lta bu'i rol pas chags bdun spang ba'i spyod",
    "NK047(tsi)001:516": "pa rgya mtsho la bslab cing /",
    "NK047(tsi)001:517": "don dam par chos thams cad rang bzhin gyis grub",
    "NK047(tsi)001:518": "pa rdul tsam yang med par shes pas gang la",
    "NK047(tsi)001:519": "yang zhen pa med par nyams su blang ngo //",
    "NK047(tsi)001:520": "'gro ba'i sdug bsngal sman gcig bu /",
    "NK047(tsi)001:521": "bde ba thams cad 'byung ba'i gnas //",
    "NK047(tsi)001:522": "bstan pa rnyed dang bkur sti dang //",
    "NK047(tsi)001:523": "bcas te yun ring gnas gyur cig //",
    "NK047(tsi)001:524": "ces pa 'adi'ang a bu hral pos smras so //",
    "NK047(tsi)001:525": "dge'o //"
}