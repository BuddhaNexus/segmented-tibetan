{
    "T02D1217:325a-0": "@325a # // rgya gar skad du /",
    "T02D1217:325a-1": "shr'i ratna manydza r'in'a ma t'i ka /",
    "T02D1217:325a-2": "bod skad du /",
    "T02D1217:325a-3": "dpal rin po che snye ma zhes bya ba'i rgya cher 'grel pa /",
    "T02D1217:325a-4": "dpal chos kyi dbyings la phyag 'tshal lo //",
    "T02D1217:325a-5": "rnal 'byor rnal 'byor ma bye brag / gang zhig 'di skad bdag sogs don //",
    "T02D1217:325a-6": "dpal rin rdor zhabs la phyag 'tshal te //",
    "T02D1217:325a-7": "shes rab dpal bdag des gsal bshad ;",
    "T02D1217:325a-8": "/'di ltar gsang ba chen po ni //",
    "T02D1217:325a-9": "gsal bar byed pa lugs min yang //",
    "T02D1217:325a-10": "de lta mod kyi bod yul du //",
    "T02D1217:325a-11": "skyes pa rang gi slob ma mchog / gus pas zhus pa'i ngor byas so //",
    "T02D1217:325a-12": "'di skad bdag gis thos pa dus gcig na /",
    "T02D1217:325a-13": "bcom ldan 'das de bzhin gshegs pa thams cad kyi",
    "T02D1217:325a-14": "sku dang gsung dang thugs rdo rje dpa' bo chen",
    "T02D1217:325a-15": "po dang dpa' mo'i dbang phyug mas rnam par bskor",
    "T02D1217:325a-16": "nas shes rab kyi bha ga la bzhugs so zhes",
    "T02D1217:325a-17": "bya ba ni mdo'o //",
    "T02D1217:325a-18": "de las dang po brjod pa brjod par bya ba dang 'brel ba dang /",
    "T02D1217:325a-19": "dgos pa dang /",
    "T02D1217:325a-20": "dgos pa'i yang dgos pa'i don gyi yan lag 'jug pa'i phun sum tshogs pa nges par bshad pa'o //",
    "T02D1217:325a-21": "gang gi phyir zhe na 'dis rgyud kyi don gsal bar shes pa de'i phyir ro //",
    "T02D1217:325a-22": "dang po ni bdag po phun sum tshogs pa /",
    "T02D1217:325a-23": "bdag po ni thams cad skye ba'i rgyu'i rang bzhin gyi phyir ro //",
    "T02D1217:325a-24": "ji ltar sa bon no //",
    "T02D1217:325a-25": "gnyis pa gnas phun sum tshogs pa ni sa bon la yang bzhi dgos pa'i phyir ro //",
    "T02D1217:325a-26": "gsum pa 'khor phun sum tshogs pa ni bzhi la yang chu la sogs pa dgos pa'i phyir ro //",
    "T02D1217:325a-27": "bzhi pa dus phun sum tshogs pa ni chu la sogs pa la yang gnas dgos pa'i phyir ro //",
    "T02D1217:325a-28": "lnga pa sdud pa po phun sum tshogs pa gnas",
    "T02D1217:325a-29": "skabs la yang byed pa po dgos pa'i phyir ro",
    "T02D1217:325a-30": "// drug pa rgyud phun sum tshogs pa 'dir byed",
    "T02D1217:325a-31": "pa po yang thams cad rdzogs pa la 'dus pa",
    "T02D1217:325a-32": "phyed pa'i phyir ro //",
    "T02D1217:325a-33": "'di ltar rigs pas bskyed pa'i rim pa'o //",
    "T02D1217:325a-34": "de la brjod pa la sogs pa'i don gyi rim pas rdzogs pa'o //",
    "T02D1217:325b-0": "de'i phyir @325b bskyed pa dang rdzogs pa'i ngo bo",
    "T02D1217:325b-1": "nyid kyi rgyud dpal ye shes thig le rgyud kyi",
    "T02D1217:325b-2": "rgyal po las nyid mchog gi dbang phyug gis de",
    "T02D1217:325b-3": "skad gsungs so // da ni brjod pa la sogs",
    "T02D1217:325b-4": "pa'i don gyis phun sum tshogs pa drug bshad de",
    "T02D1217:325b-5": "skad gsungs so // / gang rgyud phun sum tshogs pa de ni brjod pa'o //",
    "T02D1217:325b-6": "gang sdud pa po dang dus phun sum tshogs pa gnyis ni brjod par bya'o //",
    "T02D1217:325b-7": "gang 'khor phun sum tshogs pa ni 'brel pa'o //",
    "T02D1217:325b-8": "gang gnas phun sum tshogs pa ni dgos pa'o //",
    "T02D1217:325b-9": "gang bdag po phun sum tshogs pa de ni dgos pa'i dgos pa'o //",
    "T02D1217:325b-10": "da ni 'di la ji lta bar sgra'i rim pa gsal bar bshad de /",
    "T02D1217:325b-11": "'di skad ces bya ba ni rgyud de /",
    "T02D1217:325b-12": "bdag gis thos pa zhes bya ba ni sdud pa po'o //",
    "T02D1217:325b-13": "dus gcig na zhes bya ba ni dus so //",
    "T02D1217:325b-14": "bcom ldan 'das de bzhin gshegs pa thams cad kyi",
    "T02D1217:325b-15": "sku dang gsung dang thugs rdo rje zhes bya ba",
    "T02D1217:325b-16": "ni bdag po rdo rje 'dzin pa chen po'o //",
    "T02D1217:325b-17": "dpa' bo chen po dang dpa' mo'i dbang phyug mas",
    "T02D1217:325b-18": "yongs su bskor ba zhes bya ba ni 'khor ro",
    "T02D1217:325b-19": "// shes rab kyi bha ga la bzhugs zhes bya ba ni gnas so //",
    "T02D1217:325b-20": "da ni ae wam ma y'a yi ge bzhi la",
    "T02D1217:325b-21": "dang po re zhig rnal 'byor rgyud kyi rim pas",
    "T02D1217:325b-22": "don bshad de / rnal 'byor ni bskyed pa'i rim pa'i mtshan nyid kyi phyir ro //",
    "T02D1217:325b-23": "rnal 'byor ma ni rdzogs pa'i rang bzhin no //",
    "T02D1217:325b-24": "de bas na rnal 'byor ni dang por bshad par rigs so //",
    "T02D1217:325b-25": "ae'i rnam pa zhes bya ba ni sa'o //",
    "T02D1217:325b-26": "sangs rgyas rin po che'i snod kyi rten gyi gzugs so //",
    "T02D1217:325b-27": "rtsub pa'i mtshan nyid kyi phyir sra ba'o //",
    "T02D1217:325b-28": "wam gyi rnam pa ni chu'o //",
    "T02D1217:325b-29": "gzhan min ni sangs rgyas rin po che'i snod do //",
    "T02D1217:325b-30": "gsher ba'i mtshan nyid kyi phyir 'jam pa'o //",
    "T02D1217:325b-31": "ma zhes bya ba ni me'o //",
    "T02D1217:325b-32": "nyid byang chub kyi sems rin po che'o //",
    "T02D1217:325b-33": "tsha ba'i mtshan nyid kyi phyir shin tu 'od gsal ba'o //",
    "T02D1217:325b-34": "ya'i rnam pa ni rlung ngo //",
    "T02D1217:325b-35": "yang dag pa byang chub kyi sems zla ba'i gzugs so //",
    "T02D1217:325b-36": "g-yo ba'i mtshan nyid kyi phyir sprin dang 'dra zhes bya ba'i don to //",
    "T02D1217:325b-37": "da ni 'byung ba chen po'i bdag nyid kyi yi",
    "T02D1217:325b-38": "ge bzhi la rnam pa dang bcas pa'i lha mo'i",
    "T02D1217:325b-39": "dbang bshad de / ae'i rnam pa ni las kyi phyag rgya'i rang bzhin sangs rgyas spyan no //",
    "T02D1217:325b-40": "thams cad bde ba 'byung ba'i rgyu sbyor thabs byed pa'o //",
    "T02D1217:326a-0": "wam gyi @326a * //",
    "T02D1217:326a-1": "rnam pa ni chos kyi phyag rgya'i rang bzhin m'a ma k'i'o //",
    "T02D1217:326a-2": "sbyor thabs las byung ba'i bde ba phyi'i 'dod chags kyi me'i tsha ba las bsil bar byed pa'o //",
    "T02D1217:326a-3": "yang na nye bar zhi bar byed pa'o //",
    "T02D1217:326a-4": "me'i rnam pa ni dam tshig gi phyag rgya'i rang bzhin gos dkar mo'o //",
    "T02D1217:326a-5": "dga' ba dang skad cig thams cad kun myong ba'i phyir ro //",
    "T02D1217:326a-6": "y'a'i rnam pa ni phyag rgya chen po'i rang bzhin sgrol ma'o //",
    "T02D1217:326a-7": "spros pa thams cad dang bral ba'i rmad du byung",
    "T02D1217:326a-8": "ba'i bde ba chen po gsal bar byed pa'i phyir",
    "T02D1217:326a-9": "ro // yang na khyab par byed pa'i phyir zhes dgongs pa'o //",
    "T02D1217:326a-10": "da ni de rnams la tshangs pa'i gnas dang bcas pa'i gnas kyi rim pa bshad de /",
    "T02D1217:326a-11": "byams pa dang snying rje dang dga' ba dang btang snyoms zhes bya ba ni tshangs pa'i gnas bzhi'o //",
    "T02D1217:326a-12": "yang na tshangs pa'i sgra ni byang chub kyi sems so //",
    "T02D1217:326a-13": "spyod pa'i phyir na gnas so //",
    "T02D1217:326a-14": "des na tshangs pa'i gnas so //",
    "T02D1217:326a-15": "de la gnas ni sprul pa dang chos dang longs spyod dang bde ba chen po'i 'khor lo bzhi'o //",
    "T02D1217:326a-16": "de la 'di ni dgongs pa'o //",
    "T02D1217:326a-17": "gang zhig ae wam ma y'a yi ge bzhi po",
    "T02D1217:326a-18": "de ni byang chub kyi sems kyi rang bzhin lha",
    "T02D1217:326a-19": "mo'i rnam pa'i gzugs kyis sprul pa la sogs pa'i",
    "T02D1217:326a-20": "gnas na bzhugs so //",
    "T02D1217:326a-21": "de yang lha'i rnam pa'i gzugs shes rab dang thabs gnyis su med pa'i rang bzhin te /",
    "T02D1217:326a-22": "steng 'og sbyor bas zhes dgongs pa'o //",
    "T02D1217:326a-23": "'og gi gnas na yod pa ae'i rnam pa'i gzugs shes rab bo /",
    "T02D1217:326a-24": "steng gi gnas na yod pa'i wam gyi rnam pa'i gzugs thabs so //",
    "T02D1217:326a-25": "dgongs pa gang gis steng dang 'og gi sbyor ba de bshad de /",
    "T02D1217:326a-26": "rten dang brten pa'i rang bzhin gyi phyir zhes dgos pa'o //",
    "T02D1217:326a-27": "gang gi tshe ae'i rnam pa'i gzugs shes rab rten",
    "T02D1217:326a-28": "yod pa de'i tshe thabs la ngal so'i gnas yod",
    "T02D1217:326a-29": "do // thabs ngal so bas thabs bskyed pa dang gnas par 'gyur ro //",
    "T02D1217:326a-30": "bskyed pa la ni rdzogs pa yang dag par shes so //",
    "T02D1217:326a-31": "de lta ma yin na gzhan gang nas 'ong /",
    "T02D1217:326a-32": "gang gi phyir zhe na /",
    "T02D1217:326a-33": "rdzogs pa'i rang bzhin nam mkha' bzhin du chos kyi sku'i rang gi ngo bo'o //",
    "T02D1217:326a-34": "de ni skyed pa'i rten med pas mi shes so //",
    "T02D1217:326a-35": "ji ltar mun nag nang du mar me med par",
    "T02D1217:326a-36": "mu tig la sogs pa mi rnyed ces 'brel pa'o",
    "T02D1217:326b-0": "// da ni @326b ma'i sgra'i don bshad de /",
    "T02D1217:326b-1": "ma y'a zhes bya ba ni longs spyod rdzogs pa'i sku'o //",
    "T02D1217:326b-2": "ma'i rnam pa'i bde ba chen po'i grub pa 'od kyi bdag nyid byang chub kyi sems so //",
    "T02D1217:326b-3": "y'a'i rnam pa ni rang bzhin gyi rlung gi mtshan",
    "T02D1217:326b-4": "nyid des mnan pa g-yo ba med par byas pa",
    "T02D1217:326b-5": "zhes bya ba'i don to //",
    "T02D1217:326b-6": "g-yo ba med pas thams cad dga' ba skad cig",
    "T02D1217:326b-7": "ros yongs su rgyas pa de'i phyir longs spyod rdzogs",
    "T02D1217:326b-8": "pa'i sku'o // yang na dngos po thams cad kyi",
    "T02D1217:326b-9": "ro gcig pa'i rang bzhin gyi phyir longs spyod rdzogs",
    "T02D1217:326b-10": "pa'i sku zhes bya ba'i don to //",
    "T02D1217:326b-11": "yang na ma'i rnam pa ni srog / y'a'i rnam",
    "T02D1217:326b-12": "pa ni nye ba'i srog / de dag sbyor bas",
    "T02D1217:326b-13": "mnyam pa'o // gang zhig mnyam pa de ni 'gro ba dang 'ong ba dang bral ba'o //",
    "T02D1217:326b-14": "gang zhig srog de ni sum cu rtsa gnyis phyi",
    "T02D1217:326b-15": "nang chu tshod sum cu rtsa gnyis dbyu gu drug",
    "T02D1217:326b-16": "cu rtsa bzhi thun tshod brgyad kyi phyed kyi bar",
    "T02D1217:326b-17": "du brgyad brgyas lhag pa'i stong phrag bcu snang ba",
    "T02D1217:326b-18": "mched pa'i gzugs kyis bde ba chen po'i longs spyod",
    "T02D1217:326b-19": "myong ba'i don du snying ga nas 'ongs nas khyad",
    "T02D1217:326b-20": "par 'byung ngo // phyed kyi snang ba thob pa'i",
    "T02D1217:326b-21": "gzugs kyis lte ba'i dbus nas 'ongs nas gyen du",
    "T02D1217:326b-22": "par 'byung ngo // 'byung ngo // de dag 'byung",
    "T02D1217:326b-23": "bas gang zhig skad cig gis bde ba chen po",
    "T02D1217:326b-24": "chu skyes kyi snying por 'od rab chen po'i snang",
    "T02D1217:326b-25": "ba de ni ma y'a zhes bya ba'i don to",
    "T02D1217:326b-26": "par 'byung ngo // 'byung ngo // // da ni thos pa'i sgra'i don bshad de /",
    "T02D1217:326b-27": "thos pa zhes bya ba ni rdzogs pa'o //",
    "T02D1217:326b-28": "ci zhig sprul pa'i sku'o //",
    "T02D1217:326b-29": "gang las rdzogs pa de nyid don bshad de /",
    "T02D1217:326b-30": "bde ba chen po grub pa'i 'od kyi bdag nyid",
    "T02D1217:326b-31": "gang gi tshe grub pa zla ba'i rnam pas yongs",
    "T02D1217:326b-32": "su smin pa de'i tshe yongs su smin pa'i dus",
    "T02D1217:326b-33": "su rlung dang me'i khong du chud pas mtshan dang",
    "T02D1217:326b-34": "dpe byad ldan pa'i sku chu las nya bzhin bzhengs",
    "T02D1217:326b-35": "par rdzogs pa zhes bya ba'i don to //",
    "T02D1217:326b-36": "yang na thos pa de ni gzhan min rdzogs pa'o //",
    "T02D1217:326b-37": "ci zhig de rang don bshad de /",
    "T02D1217:326b-38": "dngos po thams cad la snang ba thob pa'o //",
    "T02D1217:326b-39": "snang ba zhes bya ba ni tha mar grol ba'i lta ba'o //",
    "T02D1217:326b-40": "thob pa ni de rang len pa /",
    "T02D1217:326b-41": "yang na gzung ba zhes bya ba'i don to //",
    "T02D1217:326b-42": "da ni 'di skad bdag gis thos pa zhes bya",
    "T02D1217:326b-43": "ba'i tshigs bcad la sbyor ba drug gi don gyis",
    "T02D1217:326b-44": "ji ltar rang bzhin bshad de /",
    "T02D1217:326b-45": "ae'i rnam pa dngos po'i rnam par shes pa dngos po thams cad kyi rten gyi phyir ro //",
    "T02D1217:327a-0": "yang na @327a * //",
    "T02D1217:327a-1": "lam mo //",
    "T02D1217:327a-2": "wam gyi rnam pa rten gyi rnam par shes pa'o //",
    "T02D1217:327a-3": "thob pa dang ma thob pa rnams la ngal so ba'i sa'o //",
    "T02D1217:327a-4": "yang na rgyur gyur pa'o //",
    "T02D1217:327a-5": "rgyu 'dir rnyed pa la 'byung ba ma yin pa zhes bya ba'i don to //",
    "T02D1217:327a-6": "ma'i rnam pa ni ye shes kyi rnam par shes pa'o //",
    "T02D1217:327a-7": "thob pa'i bde ba la sogs pa skyabs sbyin no //",
    "T02D1217:327a-8": "yang na 'dus par byed do //",
    "T02D1217:327a-9": "ya'i rnam pa ni rnam par 'byed pa'i rnam par shes pa'o //",
    "T02D1217:327a-10": "sbas pa la bye brag byed do //",
    "T02D1217:327a-11": "yang na 'gro bar 'dod pa ni mi ster ba'o //",
    "T02D1217:327a-12": "shro'i rnam pa ni mtha'i rnam par shes pa'o //",
    "T02D1217:327a-13": "grangs med pa'i 'jig rten la yod pa'i srog gi grags pa'o //",
    "T02D1217:327a-14": "yang na khyab par byed pa'o //",
    "T02D1217:327a-15": "de'i rnam pa ni snang ba'i rnam par shes pa'o //",
    "T02D1217:327a-16": "mi gsal ba'i bde ba'i ye shes kun la gsal bar byed do //",
    "T02D1217:327a-17": "yang na spong bar byed pa zhes bya ba'i don to //",
    "T02D1217:327a-18": "da ni dus gcig na zhes pa'i don bshad de /",
    "T02D1217:327a-19": "dus kyi sgra ni gnas skabs so //",
    "T02D1217:327a-20": "yang na yongs su smin pa'i dus so //",
    "T02D1217:327a-21": "de yang 'dir gnyis su dbye na ni shin tu dus dang /",
    "T02D1217:327a-22": "ngan dus so //",
    "T02D1217:327a-23": "shin tu dus ni sna'i 'phar ba gnyis kyi 'ong ba /",
    "T02D1217:327a-24": "ngan dus ni de bzhin du 'gro ba shin tu",
    "T02D1217:327a-25": "dus kyis ji ltar 'dod pa'i 'bras bu rnyed do",
    "T02D1217:327a-26": "// ngan pa'i dus kyis mi rnyed do //",
    "T02D1217:327a-27": "yang na dus ni dga' ba gnyis mnyam par 'byung ngo //",
    "T02D1217:327a-28": "yang na gnyis kyi rin po che kha sprad pa'o //",
    "T02D1217:327a-29": "yang na bla ma'i man ngag gis rin po che'i ske'i nang gi lte ba'i rtsa bar bzung ba'o //",
    "T02D1217:327a-30": "de nyid gzung ba tsam gyis ni gang zhig zla",
    "T02D1217:327a-31": "ba nyi ma'i stan 'dzums pa de ni gcig ces",
    "T02D1217:327a-32": "bya ba'i don to //",
    "T02D1217:327a-33": "yang na gang zhig 'gro ba dang 'ong ba dang bral ba de ni gcig go //",
    "T02D1217:327a-34": "yang na gang zhig grags pa dang bral ba de ni gcig go //",
    "T02D1217:327a-35": "yang na gang zhig chags pa dang bral ba de",
    "T02D1217:327a-36": "dag gcig tu gyur pa mar gyi nang du mar",
    "T02D1217:327a-37": "bzhin du de ni dus gcig brjod ces bya ba'i",
    "T02D1217:327a-38": "don to // de'i skad cig la phyis bshad pa'i",
    "T02D1217:327a-39": "shes rab kyi bha ga la bcom ldan 'das de",
    "T02D1217:327a-40": "bzhin gshegs pa thams cad kyi sku dang gsung dang",
    "T02D1217:327a-41": "thugs rdo rjer bzhugs so //",
    "T02D1217:327a-42": "chags pa la sogs pa'i nyon mongs pa'i dra ba bcom pa'i phyir bcom ldan 'das /",
    "T02D1217:327a-43": "yang na dbang phyug la sogs pa'i yon tan dang ldan pa'i phyir bcom ldan 'das /",
    "T02D1217:327a-44": "yang na srid pa'i mun nag bcom pa'i phyir bcom ldan 'das /",
    "T02D1217:327b-0": "yang na srid pa'i rgya mtsho @327b gting ring ba'i",
    "T02D1217:327b-1": "zab pa chags pa la sogs pa'i nyon mongs pa'i",
    "T02D1217:327b-2": "chu srin gyis khyab pa sgrol bar byed pa'i phyir",
    "T02D1217:327b-3": "bcom ldan 'das / yang na stong pa nyid kyi",
    "T02D1217:327b-4": "bha ga la bzhugs pa'i phyir bcom ldan 'das so",
    "T02D1217:327b-5": "bcom ldan 'das / // bzhugs bzhin du gang gi",
    "T02D1217:327b-6": "phyir 'gro ba dang mi 'gro ba dbyer med pas",
    "T02D1217:327b-7": "gzigs pa de'i phyir thams cad do //",
    "T02D1217:327b-8": "ji ltar sus kyang ma gshegs pa de ltar gshegs pas de bzhin gshegs pa zhes bya ba'o //",
    "T02D1217:327b-9": "yang na de bzhin gshegs pa'i sgras rnam par snang",
    "T02D1217:327b-10": "mdzad la sogs pa de rnams kyi gang zhig sku",
    "T02D1217:327b-11": "gsung thugs de ni rdo rje'o //",
    "T02D1217:327b-12": "rdo rje ni rang bzhin bde ba'i mtshan nyid do //",
    "T02D1217:327b-13": "bde ba'i mtshan nyid kyi phyir mi shigs pa'o //",
    "T02D1217:327b-14": "yang na thams cad kyi sgras 'byung ba chen po",
    "T02D1217:327b-15": "las skyes pa phung po la sogs de ni ji",
    "T02D1217:327b-16": "ltar sngon 'ongs pa de bzhin du 'gro ba de",
    "T02D1217:327b-17": "ni de bzhin gshegs pa zhes bya ba'i don to",
    "T02D1217:327b-18": "// de rnams la gang zhig sku de ni sku'i mtshan nyid kyis 'das so //",
    "T02D1217:327b-19": "nyon mongs pa'i sgrib pas skyon mi bgyid pa'i phyir",
    "T02D1217:327b-20": "lus po la rgas pa la sogs pa yod pa'o",
    "T02D1217:327b-21": "// de med pas lus po yod pa ni yang med de /",
    "T02D1217:327b-22": "ji ltar chu'i zla ba bzhin du chu zla'i mtshan nyid kyi phyir de nyid rdo rje'o //",
    "T02D1217:327b-23": "de yang chos kyi dbyings kyi rang bzhin no //",
    "T02D1217:327b-24": "chos rnams kyi dbyings chos kyi dbyings bya ba chos kyi sgra ni sku gsung thugs /",
    "T02D1217:327b-25": "dbyings kyi sgra ni sa bon sems las byung ba /",
    "T02D1217:327b-26": "yang na nam mkha'/",
    "T02D1217:327b-27": "de nyid shes rab kyi pha rol phyin ma /",
    "T02D1217:327b-28": "de'i bha ga ni stong pa nyid do //",
    "T02D1217:327b-29": "de yang shin tu gting ring ba zab pa tshad med bsam du med do //",
    "T02D1217:327b-30": "yang na mya ngan las 'das pa'i 'dzin pa'i gzhi bcom pa'i phyir bha ga'o //",
    "T02D1217:327b-31": "de la bzhugs pa su zhig bcom ldan 'das de",
    "T02D1217:327b-32": "bzhin gshegs pa thams cad kyi sku dang gsung dang",
    "T02D1217:327b-33": "thugs rdo rje 'dzin pa chen po zhes bya'o //",
    "T02D1217:327b-34": "da ni 'di skad bdag gis thos pa la sogs",
    "T02D1217:327b-35": "pa nas bzhugs pa yan chad gnas dang nye ba'i",
    "T02D1217:327b-36": "gnas la sogs pa'i don gyis ji lta ba'i rang",
    "T02D1217:327b-37": "bzhin bshad de gang gi phyir zhe na /",
    "T02D1217:327b-38": "bcom ldan 'das rdo rje 'dzin pa chen po la",
    "T02D1217:327b-39": "ae wam gyi rnam pa gnas pa de'i phyir gnas",
    "T02D1217:327b-40": "dang nye ba'i gnas la sogs pa'i don gyis nges",
    "T02D1217:327b-41": "par smra bar bya'o //",
    "T02D1217:327b-42": "zla ba grags pa'i zhal snga la sogs pa nas sems can gyi phyogs la snying rje med /",
    "T02D1217:328a-0": "@328a * // yod na 'di skad bdag gis la sogs pa ci'i don gyi phyir yang dag par ma bshad /",
    "T02D1217:328a-1": "gang zhig bshad pa de ni rgyud rang gi rim",
    "T02D1217:328a-2": "pa bor nas gal te 'dus pa la gnas la",
    "T02D1217:328a-3": "sogs pa'i don ma bshad ces dgongs nas de la",
    "T02D1217:328a-4": "smra'o // gang 'dus pa ma bshad na de ni",
    "T02D1217:328a-5": "'dus pa chen po la bcom ldan 'das kyis ma",
    "T02D1217:328a-6": "smra'o // bshad dam ci / gal te rgyud mthong",
    "T02D1217:328a-7": "ba yin na de lta yin na thos pa che",
    "T02D1217:328a-8": "ba'i mtshan nyid gang /",
    "T02D1217:328a-9": "thos pa chung ba des 'grel pa la sogs pa mi bya /",
    "T02D1217:328a-10": "mang po smra bas ci bcom ldan 'das kyis bshad",
    "T02D1217:328a-11": "pa'i go rims kyis bdag gi der don bshad de",
    "T02D1217:328a-12": "/ 'di skad ces bya ba'i gnas dngos po thams cad kyi rten gyi phyir /",
    "T02D1217:328a-13": "yang na 'ongs pa rnams la gnas bgyid pa'i phyir ro //",
    "T02D1217:328a-14": "bdag gis zhes bya ba ni nye ba'i gnas /",
    "T02D1217:328a-15": "gnas pa la 'phel bar byed pa'i phyir yang na yongs su smin par byed pas so //",
    "T02D1217:328a-16": "thos zhes bya ba ni zhing thams cad skye ba'i rgyu'i phyir yang na rdzogs par byed pas so //",
    "T02D1217:328a-17": "dus gcig ces pa ni nye ba'i zhing thams cad",
    "T02D1217:328a-18": "la thams cad yan lag gis thams cad rgyas par",
    "T02D1217:328a-19": "byed pa'i phyir / yang na khyab pa'i phyir ro //",
    "T02D1217:328a-20": "de bzhin gshegs pa thams cad ces pa ni 'dun pa /",
    "T02D1217:328a-21": "rten dang 'phel ba dang 'byung ba dang yan lag rgyas pa la gzung ba'i phyir /",
    "T02D1217:328a-22": "yang na lta ba'i phyir ro //",
    "T02D1217:328a-23": "sku ni nye ba'i 'dun pa /",
    "T02D1217:328a-24": "bzung ba'i dngos po la 'du byed bgyid pa'i phyir yang na dag par byed pa'i phyir ro //",
    "T02D1217:328a-25": "gsung ni 'dus pa /",
    "T02D1217:328a-26": "chos thams cad la sbyor bar byed pa'i phyir yang na bye brag gsal bar byed pa'i phyir ro //",
    "T02D1217:328a-27": "sems ni nye ba'i 'dus pa /",
    "T02D1217:328a-28": "dngos po thams cad la nye ba ma yin pa'i phyir /",
    "T02D1217:328a-29": "ji ltar padma'i 'dab ma ni nang na chu /",
    "T02D1217:328a-30": "yang na thams cad kyi nang na yod pa'i phyir /",
    "T02D1217:328a-31": "ji ltar shing la sogs pa'i nang na me'o //",
    "T02D1217:328a-32": "rdo rje zhes bya ba ni dur khrod /",
    "T02D1217:328a-33": "dngos po thams cad la dngos po med par byed pa'i phyir /",
    "T02D1217:328a-34": "yang na rlag par byed pa'i phyir ro //",
    "T02D1217:328a-35": "dpa' bo chen po zhes pa ni nye ba'i dur khrod /",
    "T02D1217:328a-36": "brlag pa 'grub pa la sngon gyi bag chags kyi",
    "T02D1217:328a-37": "stobs kyis gzhan ma'i dngos pos myu gu 'byung bar",
    "T02D1217:328a-38": "byed pa'i phyir / yang na rang gi mtshan nyid gsal bar byed pa'i phyir ro //",
    "T02D1217:328a-39": "dpa' mo'i dbang phyug ma ni ring ba chos thams",
    "T02D1217:328a-40": "cad la ye shes kyi lta bas khyab par byed",
    "T02D1217:328a-41": "pa'i phyir / yang na khong du chud par byed pa'i phyir ro //",
    "T02D1217:328b-0": "@328b yongs su bskor ba zhes bya ba ni nye ba'i ring ba /",
    "T02D1217:328b-1": "ye shes kyi lta bas khyab pa'i dngos po la yang dag par dran par byed pa'i phyir ro //",
    "T02D1217:328b-2": "yang na nyams su myong ba'i phyir ro //",
    "T02D1217:328b-3": "shes rab ces bya ba ni sbyor ba /",
    "T02D1217:328b-4": "ye shes thams cad las gzhan ma yin pa spyod pa'i phyir /",
    "T02D1217:328b-5": "yang na rnam par dpyod pa'i phyir ro //",
    "T02D1217:328b-6": "bha ga zhes bya ba ni nye ba'i sbyor ba /",
    "T02D1217:328b-7": "rnam par dpyod pa'i ye shes la yang dag par mtshan nyid mi dmigs par byed pa'i phyir /",
    "T02D1217:328b-8": "yang na btang snyoms byed pa'i phyir ro //",
    "T02D1217:328b-9": "bzhugs so zhes bya ba ni lam /",
    "T02D1217:328b-10": "chos thams cad la 'gog pa grol ba'i phyir /",
    "T02D1217:328b-11": "yang na dag par byed pa'i phyir ro ;",
    "T02D1217:328b-12": "/ bcom ldan 'das zhes bya ba ni nye ba'i lam /",
    "T02D1217:328b-13": "skad cig gcig gis bcu bzhi dbang byed pa'i phyir /",
    "T02D1217:328b-14": "yang na rnyed pa'i phyir zhes pa'i don to //",
    "T02D1217:328b-15": "da ni rnal 'byor ma'i rgyud kyi go rims kyi don bshad de /",
    "T02D1217:328b-16": "rnal 'byor dang rnal 'byor ma gnyis su med pa'i phyir ro //",
    "T02D1217:328b-17": "rnal 'byor ni thabs /",
    "T02D1217:328b-18": "rnal 'byor ma ni shes rab /",
    "T02D1217:328b-19": "shes rab dang thabs gnyis su med pa'i sbyor bas ye shes chen po thob bo //",
    "T02D1217:328b-20": "ae'i rnam pa zhes bya ba ni char yang thams cad bde ba bskyed pa'i phyir /",
    "T02D1217:328b-21": "gleng gzhi'i rang bzhin ye shes kyi gzugs so //",
    "T02D1217:328b-22": "wam gyi rnam pa zhes bya ba ni thig le bde ba la tshim par byed pa'i phyir ;",
    "T02D1217:328b-23": "'byung ba'i rang bzhin ye shes kyi gzugs so //",
    "T02D1217:328b-24": "ma'i rnam pa zhes bya ba tshul /",
    "T02D1217:328b-25": "bde ba la yangs par byed pa'i phyir gnas kyi rang bzhin gyi ye shes kyi ngo bo'o //",
    "T02D1217:328b-26": "y'a'i rnam pa zhes bya ba ni tshul tsam bde",
    "T02D1217:328b-27": "ba la nang gi reg bya byed pa'i phyir stong",
    "T02D1217:328b-28": "pa nyid ye shes kyi mtshan nyid do //",
    "T02D1217:328b-29": "de ltar rang bzhin ye shes gzhi'i bye brag tu",
    "T02D1217:328b-30": "'di skad bdag gi don dpal de kho na nyid",
    "T02D1217:328b-31": "kyi sgron ma'i rgyud kyi 'di ru zhes bstan to",
    "T02D1217:328b-32": "// da ni ye shes bzhi la rtsa'i don gyis rang gi ngo bor bshad de /",
    "T02D1217:328b-33": "'das pa dang ma 'ongs pa dang /",
    "T02D1217:328b-34": "da ltar yod pa dga' ba rnams la gnas sbyin pa'i phyir /",
    "T02D1217:328b-35": "yang na rtsa ni thams cad la rtsa ba'i rten la gnas /",
    "T02D1217:328b-36": "rtsa ba'i rten gnas las bde ba thams cad la sogs pa rnyed do //",
    "T02D1217:328b-37": "ae'i rnam pa zhes bya ba ni lus kyi mtshan nyid srog ma /",
    "T02D1217:328b-38": "lus gsal ba'i gzugs kyi phyir ngag la sogs pa bzhi'o //",
    "T02D1217:328b-39": "wam gyi rnam pa zhes bya ba ni ngag gi mtshan nyid ro ma /",
    "T02D1217:329a-0": "ngag ni ro thams cad kyi dbang @329a * //",
    "T02D1217:329a-1": "byed pa mi gsal na yang gsal ba'i snang ba byed do //",
    "T02D1217:329a-2": "ma'i rnam pa zhes bya ba ni sems kyi rang bzhin 'dzin ma /",
    "T02D1217:329a-3": "bde ba thams cad dang ro las 'byung ba'i ngo bo 'dzin pa'i phyir /",
    "T02D1217:329a-4": "yang na tshor ba'i phyir ro //",
    "T02D1217:329a-5": "y'a'i rnam pa zhes bya ba ni sems las byung",
    "T02D1217:329a-6": "ba'i ngo bo nyid rtog med ma gsal ba rten",
    "T02D1217:329a-7": "la sogs pa ni khyad par bye brag ngo bo",
    "T02D1217:329a-8": "zhes pas / yang na spros pa dang bral bar byed pa'i phyir zhes pa'i don to //",
    "T02D1217:329a-9": "da ni rtsa'i mtshan nyid can yi ge bzhi la gnas bshad de /",
    "T02D1217:329a-10": "ae'i rnam pa zhes bya ba ni 'dab ma brgyad",
    "T02D1217:329a-11": "pa'i nang du rnam pa sna tshogs kyi mtshan nyid",
    "T02D1217:329a-12": "can 'dab ma gsum pa'i 'dab skyes so //",
    "T02D1217:329a-13": "wam gyi rnam pa zhes bya ba ni de'i nang",
    "T02D1217:329a-14": "na yod pa rnam par smin pa'i mtshan nyid can",
    "T02D1217:329a-15": "lte ba / ma'i rnam pa zhes bya ba ni",
    "T02D1217:329a-16": "lte ba'i nang na yod pa rnam par 'joms pa'i",
    "T02D1217:329a-17": "mtshan nyid can sgur mo'i rnam pa'i bya gdong ma",
    "T02D1217:329a-18": "lte ba / gtum mo'o // y'a'i rnam pa zhes",
    "T02D1217:329a-19": "bya ba ni rnam pa'i mtshan nyid can yon po'i",
    "T02D1217:329a-20": "gdub bu'i rnam pa aanydza ka'o //",
    "T02D1217:329a-21": "de la 'di ltar dgongs pa'o //",
    "T02D1217:329a-22": "gnas gsum gyi dbus su gang zhig yon po'i gdub",
    "T02D1217:329a-23": "bu'i rnam pa aanydza ka de ni kun rdzob dang",
    "T02D1217:329a-24": "/ don dam pa gnyis su med pa'i rang bzhin byang chub kyi sems zhes bya ba'i don to //",
    "T02D1217:329a-25": "da ni dga' ba bcu drug gi bye brag tu",
    "T02D1217:329a-26": "thos pa la sogs pa'i don gsal bar bshad de",
    "T02D1217:329a-27": "/ gang gi phyir ae wam zhes bya ba ni",
    "T02D1217:329a-28": "bde ba'i zhing de bdag gis thos zhes bya ba",
    "T02D1217:329a-29": "/ ni 'brel pa / de'i phyir ji ltar thos",
    "T02D1217:329a-30": "pa la sogs pa'i don dga' ba la sogs pa'i",
    "T02D1217:329a-31": "don gyis gsal bar byed pa de ni rgyu 'bras",
    "T02D1217:329a-32": "mthun par 'gyur ro //",
    "T02D1217:329a-33": "thos pa zhes bya ba ni 'dod pa'i mtshan nyid zla ba'i bde ba /",
    "T02D1217:329a-34": "bde ba la sbyor bar byed pa'i phyir ro //",
    "T02D1217:329a-35": "gcig ces bya ba ni 'dar ba'i grags pa mchog",
    "T02D1217:329a-36": "sbyor ba tsam gyis ni steng gnas na yod pa'i",
    "T02D1217:329a-37": "byang chub kyi sems 'og nas 'gro ba'i rab g-yo",
    "T02D1217:329a-38": "ba'i phyir ro // dus zhes bya ba ni 'gro",
    "T02D1217:329a-39": "ba'i rang gi ngo bo phyag rgya chen po rang",
    "T02D1217:329a-40": "gi gnas reg bya nyams su myong ba'i dus shes",
    "T02D1217:329a-41": "nas phyi nas gyen du 'gro ba'i phyir ro //",
    "T02D1217:329a-42": "phyag rgya chen po'i sgra ni rtog med ma bdag gis dgongs pa'o //",
    "T02D1217:329a-43": "thams cad ces bya ba ni dga' ba'i mtshan nyid",
    "T02D1217:329a-44": "ye shes gsum gcig pu yin na yang rlag pa",
    "T02D1217:329a-45": "longs spyod dbang byed pa'i phyir ro //",
    "T02D1217:329b-0": "de bzhin @329b gshegs pa zhes bya ba ni rgyas",
    "T02D1217:329b-1": "pa'i ngo bo nyid rnam par 'byed pa dbang la",
    "T02D1217:329b-2": "sogs pa byed pas skad cig dang /",
    "T02D1217:329b-3": "ro la sogs pa khengs pa las chad pa la rnam par 'byed pa byed pa'i phyir ro //",
    "T02D1217:329b-4": "sku zhes bya ba ni mdung gi ngo bo nyid dga' ba las kyi phyag rgya las 'byung /",
    "T02D1217:329b-5": "bde bar rang gis dpyod pa'i stobs kyis yongs su",
    "T02D1217:329b-6": "por bas mtshan nyid med par byed pa'i phyir zhes",
    "T02D1217:329b-7": "bya ba'i don to //",
    "T02D1217:329b-8": "gsung zhes bya ba ni 'byung ba'i grags pa mchog",
    "T02D1217:329b-9": "gi dga' ba dam tshig phyag rgya las 'byung ba'i",
    "T02D1217:329b-10": "bde ba myong nas bcos ma zhes yongs su bsgoms",
    "T02D1217:329b-11": "te / dpe med gsar du 'byung ba'i bde ba byed pas so //",
    "T02D1217:329b-12": "sems zhes bya ba ni mchog gi dga' ba'i ngo",
    "T02D1217:329b-13": "bo nyid chad pa'i ngo bo de ru smra ba",
    "T02D1217:329b-14": "mang po yod / man ngag gi phyir smra ba",
    "T02D1217:329b-15": "lugs ma yin na yang de lta mod kyi skal",
    "T02D1217:329b-16": "ldan sems can gyi ngor mdzad pas bstan bcos kyi",
    "T02D1217:329b-17": "gzhi la bdag gis bri zhes 'brel pa'o //",
    "T02D1217:329b-18": "mchog gi dga' ba 'di med na de la ji",
    "T02D1217:329b-19": "ltar chad pa'i dga' ba las rang bzhin dga' ba",
    "T02D1217:329b-20": "rnyed de / chad pa'i dga' ba zhes bya ba",
    "T02D1217:329b-21": "ni dga' ba'i dngos po las rlag pa srog dang",
    "T02D1217:329b-22": "bral ba'i dngos po 'thob bo //",
    "T02D1217:329b-23": "ji ltar snum zad pa'i mar me'i sdong bu de",
    "T02D1217:329b-24": "ni 'dod pa'i dngos po rnyed pa yun ring po",
    "T02D1217:329b-25": "yod dam ci / chad pa'i dga' ba yang de bzhin no //",
    "T02D1217:329b-26": "med pas na gcig pu chad pa'i mun nag go //",
    "T02D1217:329b-27": "mun nag la shin tu phra mo'i dngos po sus rnyed par nus /",
    "T02D1217:329b-28": "de bas na mchog gi dga' ba'i mar me dgos so //",
    "T02D1217:329b-29": "gang gi phra mo'i dngos po rang bzhin dga' ba rnyed pa zhes bdag gis dgos pa'o //",
    "T02D1217:329b-30": "ji ltar rnyed pa'i man ngag gi don bdag gis bshad de /",
    "T02D1217:329b-31": "dang po srub dang bsrub thabs kyi gtum mo'i sbyor",
    "T02D1217:329b-32": "ba las rdo rje rtsa bar dga' ba tshor bar",
    "T02D1217:329b-33": "bya'o // rtsa ba las rke ru mchog gi dga'",
    "T02D1217:329b-34": "ba rke las snying gar chad pa'i dga' ba de",
    "T02D1217:329b-35": "ni bskyed pa'i rim pa'i phyogs so //",
    "T02D1217:329b-36": "rdzogs pa'i phyogs su snying ga'i gnas su bde ba",
    "T02D1217:329b-37": "chen po sleb pa tsam gyis bla ma'i man ngag",
    "T02D1217:329b-38": "las de ru gang zhig gzung ba de ni mchog",
    "T02D1217:329b-39": "tu dga' ba'o // cung zad tsam gyen du 'gro bar byed pa rang bzhin dga' ba'o //",
    "T02D1217:329b-40": "de ltar min na rang bzhin dga' ba thob par mi 'gyur zhes bdag gis dgongs so //",
    "T02D1217:330a-0": "rdo rje zhes @330a * //",
    "T02D1217:330a-1": "bya ba rdo rje 'bar ba'i ngo bo nyid kyi",
    "T02D1217:330a-2": "rang bzhin spros pa thams cad lhan cig skyes pa'i",
    "T02D1217:330a-3": "phyag dang mdog la sogs pa bral ba'i 'od kyi",
    "T02D1217:330a-4": "ngo bo'i phyir ro //",
    "T02D1217:330a-5": "dpa' bo chen po zhes bya ba ni dpa' bo",
    "T02D1217:330a-6": "chen po byang chub kyi sems thig le'i ngo bo",
    "T02D1217:330a-7": "nyid du zhu ba dang chad pa dang bral ba'i",
    "T02D1217:330a-8": "phyir thig le'i sgras bshad pa'o //",
    "T02D1217:330a-9": "dpa' bo chen po'i dbang phyug ma ni myos pa'i rang bzhin gtso //",
    "T02D1217:330a-10": "bde ba thams cad la sogs pa khong du chud pa'i phyir ro //",
    "T02D1217:330a-11": "yongs su bskor ba zhes pa ni chad pa'i dga'",
    "T02D1217:330a-12": "ba'i mtshan nyid kyi yan lag thams cad chad pa",
    "T02D1217:330a-13": "dang bral ba'i phyir ro //",
    "T02D1217:330a-14": "de la 'di ni dgongs pa'o //",
    "T02D1217:330a-15": "chad pa'i mtshan ma'i mtshan nyid dga' ba ni nyin",
    "T02D1217:330a-16": "mo'i mtshan nyid mtshan mo 'das pas nyin mor 'gyur",
    "T02D1217:330a-17": "ro // nyin mo'i yan lag thams cad 'od dang",
    "T02D1217:330a-18": "ldan pa mchog gi dga' ba mthong ba mdzes pa",
    "T02D1217:330a-19": "zhes bya ba'i don to //",
    "T02D1217:330a-20": "sa zhes bya ba ni shes rab aom dha'i rang",
    "T02D1217:330a-21": "bzhin sangs rgyas rin po che'i snod ro thams cad",
    "T02D1217:330a-22": "dang / reg bya la sogs pa la gzhi'i phyir ro //",
    "T02D1217:330a-23": "yang na ngal so ba zhes bya bar dgongs pa'o //",
    "T02D1217:330a-24": "bha ga zhes bya ba ni tshul gyi ngo bo",
    "T02D1217:330a-25": "nyid longs spyod tha ma'i dngos po bcom pa'i phyir",
    "T02D1217:330a-26": "/ yang na 'jig rten las 'das pa'i ro myong ba'i phyir ro //",
    "T02D1217:330a-27": "bzhugs zhes bya ba ni nyid kyi mtshan nyid kyis bzhugs so //",
    "T02D1217:330a-28": "phyi'i chags pa la sogs pa ma tshor ba'i phyir ro //",
    "T02D1217:330a-29": "ji ltar skyes bu gnyid du 'gro ba ci yang mi tshor ro //",
    "T02D1217:330a-30": "bcom ldan 'das zhes bya ba ni rang bzhin dga' ba'o //",
    "T02D1217:330a-31": "nam mkha'i ngo bo nyid kyi phyir ro //",
    "T02D1217:330a-32": "yang na thams cad la khyab pa'i phyir zhes dgongs pa'o //",
    "T02D1217:330a-33": "de ni mchog gi gsang chen po //",
    "T02D1217:330a-34": "thams cad rgyud kyi don snying po //",
    "T02D1217:330a-35": "mchog gi bla ma mngon par gces //",
    "T02D1217:330a-36": "ye shes bdud rtsi rgya mtsho'o //",
    "T02D1217:330a-37": "dri med bdag gis bshad pa yis //",
    "T02D1217:330a-38": "gang zhig 'bras mchog dge ba rnyed //",
    "T02D1217:330a-39": "srid pa'i sgrog gis bcings pa la //",
    "T02D1217:330a-40": "de yis grol bar 'gro bar shog / bdag nyid dran pa'i don phyir dang //",
    "T02D1217:330a-41": "mkhas pa ya mtshan 'gyur ba dang //",
    "T02D1217:330a-42": "slob ma dga' ba'i don gyi phyir //",
    "T02D1217:330a-43": "bdag gis rin chen snye ma byas //",
    "T02D1217:330a-44": "rgya gar gyi slob dpon chen po shr'i gupta'i zhal snga nas mdzad pa /",
    "T02D1217:330a-45": "dpal rin po che'i snye ma zhes bya ba'i rgya cher 'grel pa zhes bya ba rdzogs so /"
}