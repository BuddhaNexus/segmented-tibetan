{
    "NG0492:1": "@#// rgya gar skad du //",
    "NG0492:2": "bod skad du //",
    "NG0492:3": "rin po che gzong chen 'bar bas chos sde'i spros pa gcod pa zhes bya ba //",
    "NG0492:4": "mtshon med brjod las 'das pa chos kyi sku la phyag 'tshal lo //",
    "NG0492:5": "rdo rje sems dpa' la sogs pa //",
    "NG0492:6": "rin chen gzong chen 'bar ba yi //",
    "NG0492:7": "chos sde spros gcod bstan par bya //",
    "NG0492:8": "snying po rang bzhin 'gyur med brjod med kyang *//",
    "NG0492:9": "snang tshil ma 'gags chos sde ji snyed byung *//",
    "NG0492:10": "byung yang gzhi las g.yos pa med //",
    "NG0492:11": "g.yos pa med pa'i rang bzhin la //",
    "NG0492:12": "rtsal snang 'gag pa med pa yis //",
    "NG0492:13": "chos sde rnam pa gnyis su snang *//",
    "NG0492:14": "mtshan nyid 'dzin pa'i chos sde dang *//",
    "NG0492:15": "rnam par dkar ba'i chos sde'o //",
    "NG0492:16": "mtshan nyid 'dzin pa'i chos sde ni //",
    "NG0492:17": "rlung gi mtshan nyid 'dzin pa'i chos sde dang *//",
    "NG0492:18": "sa yis mtshan nyid 'dzin pa'i chos sde dang *//",
    "NG0492:19": "chu yi mtshan nyid 'dzin pa'i chos sde dang *//",
    "NG0492:20": "me yi mtshan nyid 'dzin pa'i chos sde dang *//",
    "NG0492:21": "nam mkha'i nyid 'dzin pa'i chos sde dang *//",
    "NG0492:22": "ri rab gling bzhir 'dzin pa'i chos sde dang *//",
    "NG0492:23": "phyogs mtshams kha dog 'dzin pa'i chos sde dang *//",
    "NG0492:24": "rtsi shing nags tshal 'dzin pa'i chos sde dang *//",
    "NG0492:25": "mtshon pa'i mtshan nyid 'dzin pa'i chos sde dang *//",
    "NG0492:26": "yi ge'i mtshan nyid 'dzin pa'i chos sde dang *//",
    "NG0492:27": "ming gi mtshan nyid 'dzin pa'i chos sde dang *//",
    "NG0492:28": "brjod pa'i mtshan nyid 'dzin pa'i chos sde dang *//",
    "NG0492:29": "btags pa'i mtshan nyid 'dzin pa'i chos sde dang *//",
    "NG0492:30": "skye ba'i @#//",
    "NG0492:31": "mtshan nyid 'dzin pa'i chos sde dang *//",
    "NG0492:32": "lha ru skye ba'i mtshan nyid 'dzin pa'i chos sde dang *//",
    "NG0492:33": "lha ma yin du skye ba'i mtshan nyid 'dzin pa'i chos sde dang *//",
    "NG0492:34": "mi ru skye ba'i mtshan nyid 'dzin pa'i chos sde dang *//",
    "NG0492:35": "byol song du skye ba'i mtshan nyid 'dzin pa'i chos sde dang *//",
    "NG0492:36": "yi dwags su skye ba'i mtshan nyid 'dzin pa'i chos sde dang *//",
    "NG0492:37": "dmyal bar skye ba'i mtshan nyid 'dzin pa'i chos sde dang *//",
    "NG0492:38": "'gro ba rigs drug tu skye ba'i mtshan nyid 'dzin pa'i chod sde'o //",
    "NG0492:39": "rje rigs kyi mtshan nyid 'dzin pa'i chos sde dang *//",
    "NG0492:40": "rgyal rigs su 'dzin pa'i chos dang *//",
    "NG0492:41": "bram ze'i rigs 'dzin pa'i chos dang *//",
    "NG0492:42": "dmangs rigs su 'dzin pa'i chos dang *//",
    "NG0492:43": "de ltar mi rigs bzhi po las //",
    "NG0492:44": "sman gyi grub mtha' 'dzin pa'i chos dang *//",
    "NG0492:45": "lha bzo'i mtshan nyid 'dzin pa'i chos dang *//",
    "NG0492:46": "shing bzo'i mtshan nyid 'dzin pa'i chos dang *//",
    "NG0492:47": "lcags bzo'i mtshan nyid 'dzin pa'i chos dang *//",
    "NG0492:48": "rdo bzo'i mtshan nyid 'dzin pa'i chos dang *//",
    "NG0492:49": "lugs bzo'i mtshan nyid 'dzin pa'i chos dang *//",
    "NG0492:50": "rdza mkhan gyi mtshan nyid 'dzin pa'i chos dang *//",
    "NG0492:51": "srid pa lugs bzo'i mtshan nyid 'dzin pa'i chos dang *//",
    "NG0492:52": "gzhu mkhan gyi mtshan nyid 'dzin pa'i chos dang *//",
    "NG0492:53": "mda' mkhan gyi mtshan nyid 'dzin pa'i chos dang *//",
    "NG0492:54": "gos bzo'i mtshan nyid 'dzin pa'i chos dang *//",
    "NG0492:55": "'phrul bzo'i mtshan nyid 'dzin pa'i chos dang */ ma",
    "NG0492:56": "/ gdungs byed lag gi mtshan nyid 'dzin pa'i chos",
    "NG0492:57": "dang *// 'byung ba dus kyi bzo'i chos dang *//",
    "NG0492:58": "de sogs bzo'i chos sde'o //",
    "NG0492:59": "rtsal snang rig sems chos sde ni //",
    "NG0492:60": "'byed pa'i chos sde dang *//",
    "NG0492:61": "'du ba'i chos sde dang *//",
    "NG0492:62": "'khrul ba'i chos sde dang *//",
    "NG0492:63": "zhi ba'i chos sde dang */",
    "NG0492:64": "'thab pa'i chos sde dang *//",
    "NG0492:65": "mdza' ba'i chos sde dang *//",
    "NG0492:66": "rtsod pa'i chos sde dang *//",
    "NG0492:67": "mthun pa'i chos sde dang *//",
    "NG0492:68": "gnyis pa'i chos sde la sogs mtha' dag kun //",
    "NG0492:69": "thams cad gzung 'dzin mtshan nyid 'dzin pa'i chos //",
    "NG0492:70": "rin chen gzong chen 'bar ba yis //",
    "NG0492:71": "de dag thams cad rtsad nas gcod //",
    "NG0492:72": "btags pa yin gyis spros pa chod //",
    "NG0492:73": "bzung du med kyi spros pa chod //",
    "NG0492:74": "brjod pa med kyis spros pa chod //",
    "NG0492:75": "lha yi chos med spros pa chod //",
    "NG0492:76": "klu yi chos med spros pa chod //",
    "NG0492:77": "bdud kyi chos med spros pa chod //",
    "NG0492:78": "gnod sbyin chos med spros pa chod //",
    "NG0492:79": "mi yi chos med spros pa chod //",
    "NG0492:80": "lto 'phye'i chos med spros pa chod //",
    "NG0492:81": "'byung po'i chos med spros pa chod //",
    "NG0492:82": "nam mkha' lding gi chos med spros pa chod //",
    "NG0492:83": "dri za'i chos med spros pa chod //",
    "NG0492:84": "grul bum chos med spros pa chod //",
    "NG0492:85": "skyes pa'i chos med spros pa chod //",
    "NG0492:86": "bud med chos med spros pa chod /",
    "NG0492:87": "ma nang chos med spros pa chod //",
    "NG0492:88": "bdag gi chos med spros pa chod //",
    "NG0492:89": "gzhan gyi chos med spros pa chod //",
    "NG0492:90": "pha yi chos med spros pa chod //",
    "NG0492:91": "ma yi chos med spros pa chod //",
    "NG0492:92": "bu yi chos med spros pa chod //",
    "NG0492:93": "phu nu'i chos med @#//",
    "NG0492:94": "spros pa chod //",
    "NG0492:95": "yul gyi chos med spros pa chod //",
    "NG0492:96": "khyim gyi chos med spros pa chod //",
    "NG0492:97": "dgra yi chos med spros pa chod //",
    "NG0492:98": "dbang phyug chos med spros pa chod //",
    "NG0492:99": "tshangs pa'i chos med spros pa chod //",
    "NG0492:100": "rtogs 'dod chos med spros pa chod //",
    "NG0492:101": "rgyal rigs chos kyi spros pa chod //",
    "NG0492:102": "rje rigs chos kyi spros pa chod //",
    "NG0492:103": "bram ze'i rigs kyi chos kyi spros pa chod //",
    "NG0492:104": "dmang rigs chos sde'i spros pa chod //",
    "NG0492:105": "'byung lnga'i chos sde'i spros pa chod //",
    "NG0492:106": "gling bzhi ri rab spros pa chod //",
    "NG0492:107": "phyogs mtshams kha dog spros pa chod //",
    "NG0492:108": "srid pa lugs bzo'i spros pa chod //",
    "NG0492:109": "'byung ba dus bzo'i spros pa chod //",
    "NG0492:110": "rig pa 'phrul bzo'i spros pa chod //",
    "NG0492:111": "'du byed lag bzo'i spros pa chod //",
    "NG0492:112": "de sogs mtshan nyid 'dzin pa yi //",
    "NG0492:113": "chos dang spros chos bstan pa'o /  / ga rta tha wa r+g+ra ga //",
    "NG0492:114": "rnam par dkar ba'i chos sde ni //",
    "NG0492:115": "bsam yas brgyad khri bzhi stong ngo //",
    "NG0492:116": "de bsdus rim pa dgu yin no //",
    "NG0492:117": "de bsdus rnam pa gnyis su gsung *//",
    "NG0492:118": "'jig rten pa dang 'jig rten 'das //",
    "NG0492:119": "'jig rten pa yi theg pa ni //",
    "NG0492:120": "phyi pa mu stegs chos sde'o //",
    "NG0492:121": "'jig rten 'das pa'i chos sde yang *//",
    "NG0492:122": "rnam pa gnyis su shes par bya //",
    "NG0492:123": "gsang sngags pa dang mtshan nyid pa //",
    "NG0492:124": "mtshan nyid theg pa rnam gsum ste //",
    "NG0492:125": "'phags pa nyan thos chos sde dang *//",
    "NG0492:126": "rang sangs rgyas kyi chos sde dang *//",
    "NG0492:127": "byang chub sems dpa'i chos sde 'o //",
    "NG0492:128": "'bras bu gsang sngags chos sde yang *//",
    "NG0492:129": "rnam pa gnyis su shes par bya //",
    "NG0492:130": "phyi pa thub pa'i rgyud dang ni //",
    "NG0492:131": "nang pa thabs kyi rgyud yin no //",
    "NG0492:132": "phyi pa yang rnam gsum ste //",
    "NG0492:133": "bya ba'i rgyud dang spyod pa'i rgyud //",
    "NG0492:134": "rnal 'byor rgyud dang gsum yin no //",
    "NG0492:135": "nang pa la yang rnam gsum ste //",
    "NG0492:136": "bskyed pa'i tshul dang rdzogs pa'i tshul //",
    "NG0492:137": "rdzogs pa chen po gsum yin no //",
    "NG0492:138": "de la 'jig rten pa yi theg pa ni //",
    "NG0492:139": "sum brgya drug cu grangs med mod //",
    "NG0492:140": "de la lta ba bsdus pa ni //",
    "NG0492:141": "'jig tshogs drug cu rtsa gnyis yod //",
    "NG0492:142": "sngon gyi mtha' rtog bco brgyad dang *//",
    "NG0492:143": "phyi ma'i mtha' la rtog pa yi //",
    "NG0492:144": "bzhi bcu rtsa gnyis grangs su yod //",
    "NG0492:145": "sngon gyi mtha' rtog bco brgyad la //",
    "NG0492:146": "rtag par lta ba bzhi dang *//",
    "NG0492:147": "lha mi spong ba'i lta ba bzhi dang *//",
    "NG0492:148": "rgyu med par smra ba gnyis so //",
    "NG0492:149": "rtag par lta ba bzhi ni //",
    "NG0492:150": "bdag dang 'jig rten bar gyi bskal pa nyi shur rtag zer ba dang *//",
    "NG0492:151": "bzhi bcur rtag zer ba dang *//",
    "NG0492:152": "brgyad cur rtag zer ba dang *//",
    "NG0492:153": "lha'i mig gi rnam par shes pas sems can gyi kha dog dang *//",
    "NG0492:154": "dbyibs bar gyi bskal pa drug mthong nas rtag zer ba'o //",
    "NG0492:155": "kha cig rtag par lta ba bzhi ni //",
    "NG0492:156": "'byung ba mi rtag sems rtag zer ba dang *//",
    "NG0492:157": "lha mi rtag / 'khrug pa mi rtag / gzhan rtag zer ba dang *//",
    "NG0492:158": "lha rtsed mo 'grub mi rtag gzhan rtag zer ba dang *//",
    "NG0492:159": "tshangs chen mi rtag gzhan rtag zer ba'o //",
    "NG0492:160": "lha mi spong ba bzhi ni //",
    "NG0492:161": "shes pa gzhan zhing mi blun @#//",
    "NG0492:162": "pa ni //",
    "NG0492:163": "rdzun du smra bas 'jigs pas gtam rlung la bskur ba'o //",
    "NG0492:164": "blo rnam par ma sbyangs pa ni rdzun du smra",
    "NG0492:165": "ba las byung ba'i log par lta bas 'jigs nas",
    "NG0492:166": "gtam rlung la bskur ba'o //",
    "NG0492:167": "bya ba rnam par ma nges pa ni //",
    "NG0492:168": "rdzun du smra bas 'jigs nas gtam rlung la bskur ba'o //",
    "NG0492:169": "phyi ma'i mtha' la rtog pa drug cu rtsa bzhi ni //",
    "NG0492:170": "'du shes yod par smra ba drug / 'du shes med par smra ba brgyad //",
    "NG0492:171": "'du shes can yang ma yin //",
    "NG0492:172": "'du shes can ma yin par ma yin pa brgyad //",
    "NG0492:173": "chad par smra ba bdun //",
    "NG0492:174": "tshe 'di la mya ngan las 'da' bar smra ba dang brgyad do //",
    "NG0492:175": "de la 'du shes yod par smra ba drug ni //",
    "NG0492:176": "bdag gzugs can du 'du shes can dang *//",
    "NG0492:177": "bdag gzugs can med pa'i 'du shes can dang *//",
    "NG0492:178": "bdag gzugs can yang ma yin //",
    "NG0492:179": "gzugs can ma yin pa'i 'du shes can dang *//",
    "NG0492:180": "bdag mtha' dang ldan pa'i 'du shes can dang *//",
    "NG0492:181": "bdag med pa'i 'du shes can dang *//",
    "NG0492:182": "mtha' yod pa yod pa ma yin pa dang *//",
    "NG0492:183": "mtha' med pa yang ma yin pa'i 'du shes can dang *//",
    "NG0492:184": "bdag cig pa'i 'du shes can dang *//",
    "NG0492:185": "tha dad pa'i 'du shes can dang *//",
    "NG0492:186": "chung ngu'i 'du shes can dang *//",
    "NG0492:187": "chen po'i 'du shes can dang *//",
    "NG0492:188": "tshad med pa'i 'du shes can dang *//",
    "NG0492:189": "sdug bsngal ba'i 'du shes can dang *//",
    "NG0492:190": "bde ba'i du shes can dang *//",
    "NG0492:191": "sdug pa'i 'du shes can dang *//",
    "NG0492:192": "bde ba dang sdug bsngal ma yin pa'i 'du shes can no //",
    "NG0492:193": "'du shes med par smra ba brgyad ni //",
    "NG0492:194": "bdag gzugs can du 'du shes med pa dang *//",
    "NG0492:195": "bdag gzugs ma yin pa med pa'i 'du shes med pa dang *//",
    "NG0492:196": "bdag gzugs can ma yin //",
    "NG0492:197": "bdag gzugs can ma yin pa yang med pa'i 'du shes med pa dang *//",
    "NG0492:198": "bdag mtha' dang ldan pa'i 'du shes med pa dang *//",
    "NG0492:199": "bdag mtha' med pa'i 'du shes med pa dang *//",
    "NG0492:200": "bdag mtha' dang ldan pa yang ma yin //",
    "NG0492:201": "mtha' med pa yang ma yin pa'i 'du shes med pa dang *//",
    "NG0492:202": "bdag mtha' yod pa yang ma yin //",
    "NG0492:203": "mtha' med pa yang ma yin pa'i 'du shes med pa dang brgyad do //",
    "NG0492:204": "'du shes can yang ma yin //",
    "NG0492:205": "'du shes can ma yin pa yang ma yin pa lta ba brgyad ni //",
    "NG0492:206": "'du shes yod pa yang ma yin //",
    "NG0492:207": "'du shes ma yin pa'i yang ma yin pa dang *//",
    "NG0492:208": "bdag gzugs can du 'du shes par yang ma yin //",
    "NG0492:209": "'du shes ma yin pa'i yang ma yin pa dang *//",
    "NG0492:210": "bdag gzugs can yang ma yin //",
    "NG0492:211": "gzugs can ma yin pa'i yang ma yin pa dang *//",
    "NG0492:212": "'du shes can yang ma yin //",
    "NG0492:213": "'du shes can ma yin pa yang ma yin 'du shes can ma yin pa dang *//",
    "NG0492:214": "bdag mtha' dang ldan pa'i 'du shes can ma yin pa'i yin pa dang */",
    "NG0492:215": "rtag pa po dang *//",
    "NG0492:216": "gcig po dang *//",
    "NG0492:217": "rgyu med pa dang *//",
    "NG0492:218": "mtha' dang ldan pa dang *//",
    "NG0492:219": "lha mi spong ba dang *//",
    "NG0492:220": "'du shes med pa dang *//",
    "NG0492:221": "chad pa dang *//",
    "NG0492:222": "mya ngan las 'das pa",
    "NG0492:224": "[(]5[)]@#// dang *//",
    "NG0492:225": "rmugs pa dang *//",
    "NG0492:226": "rmongs pa dang *//",
    "NG0492:227": "rteg pa dang *//",
    "NG0492:228": "reg pa dang *//",
    "NG0492:229": "log lta dang *//",
    "NG0492:230": "mthar 'dzin pa dang *//",
    "NG0492:231": "khyab pa dang *//",
    "NG0492:232": "'dres pa dang *//",
    "NG0492:233": "sngon gyi mtha' rtog bco brgyad dang *//",
    "NG0492:234": "phyi ma'i mtha' la rtog pa'i rtsa ba bzhi dang *//",
    "NG0492:235": "sdoms pas drug cu rtsa bzhi'i grangs rnyed do /  / de las bsdus pa nyi shu ste //",
    "NG0492:236": "de las bsdus pa rnam bzhi ni //",
    "NG0492:237": "rtag chad thun mong rigs byed gtsang ma bzhi //",
    "NG0492:238": "rtag par blta ba'i lta lugs ni //",
    "NG0492:239": "snying po'i rang bzhin 'gyur ba med pa la //",
    "NG0492:240": "ma rtogs yan lag snang tshul rtag par 'dod //",
    "NG0492:241": "rgyu med rang rig phung po yod par 'dod //",
    "NG0492:242": "thams cad byed pa'i rtag pa chen por 'dod //",
    "NG0492:243": "rtag par 'dod pa'i kha dog dbyibs kyi tshad //",
    "NG0492:244": "kha dog tshad ni dgar 'tsher snum la 'dril //",
    "NG0492:245": "tshad ni mthe bong sran ma nyungs 'bru tsam //",
    "NG0492:246": "che chung dag mi lus dang sbyar nas yod //",
    "NG0492:247": "chad par lta ba'i lta lugs ni //",
    "NG0492:248": "snying po'i rang bzhin ma rtog chad lta ni //",
    "NG0492:249": "snang tshul ma 'gags rig par snang ba ste //",
    "NG0492:250": "rig pa blo bur snang ba yin par 'dod //",
    "NG0492:251": "phyi ma rig pa skye gzhi med par 'dod //",
    "NG0492:252": "dge sdig 'bras bu tshe 'di nyid la 'ong *//",
    "NG0492:253": "bde skyid nad med tshe ring 'bras bu'o //",
    "NG0492:254": "dge ba byas pa'i 'bras bus de yang yin //",
    "NG0492:255": "mi dge sdug bsngal tshe thung nad mang ni //",
    "NG0492:256": "sdig pa byas pa'i rnam smin 'bras bu yang *//",
    "NG0492:257": "lus ngag yid gsum sgo nas dge sdig spyod //",
    "NG0492:258": "tshe 'di nyid la smin nas 'ong pas na //",
    "NG0492:259": "mi dge spang zhing dge ba spyad par bya //",
    "NG0492:260": "dge sdig gnyis kyi 'bras bu so so yang *//",
    "NG0492:261": "phyi mar mi 'dod 'bras bu da lta 'ong *//",
    "NG0492:262": "thun mong mu stegs lta ba'i 'dod pa yang *//",
    "NG0492:263": "chos sku mnyam pa'i ngo bo ma shes pas //",
    "NG0492:264": "yan lag snang tshul rig pa'i bye brag las //",
    "NG0492:265": "rig pa g.yo ba rlung gis g.yos pa yin //",
    "NG0492:266": "rlung g.yos pa de chim mchar ma g.yos pa //",
    "NG0492:267": "rlung gis bcud byas rtsa ni snod du chags //",
    "NG0492:268": "rlung g.yos bde ba mi 'char ye bde dang *//",
    "NG0492:269": "bde ba 'dod pas rlung bkag bde ba bsgom //",
    "NG0492:270": "rigs byed gtsang ma'i mu stegs lta ba ni //",
    "NG0492:271": "snying po'i rang bzhin ma rtogs ma shes pas //",
    "NG0492:272": "snang tshul rtsal gyi rim pa gsal ba las //",
    "NG0492:273": "shes pa'i dngas ma'i dngas ma gcig ni yod par 'dod //",
    "NG0492:274": "don dam rang bzhin shes pa 'gyur ba med //",
    "NG0492:275": "rtag chad rang bzhin kha dog dbyibs las 'das //",
    "NG0492:276": "rkyen gyis mi shigs tshig gis shes par dka' //",
    "NG0492:277": "rig pas brtags na shes su shes par sla //",
    "NG0492:278": "rtag chad mtha' dang bral ba'i dngas ma gcig / de ni don dam rang bzhin lta ba yin //",
    "NG0492:279": "mu stegs lta ba'i chos sde bstan pa'o //",
    "NG0492:280": "'jig rten 'das pa'i theg dgu yi //",
    "NG0492:281": "nyan thos mdo sde bstan pa la //",
    "NG0492:282": "nyan thos la yang rnam gnyis so //",
    "NG0492:283": "bye brag smra dang mdo sde pa'o //",
    "NG0492:284": "bye brag smra ba kun rdzob ni //",
    "NG0492:285": "mu stegs kyi bdag la sogs pa dang 'dus par snang @#//",
    "NG0492:286": "ba'o //",
    "NG0492:287": "don dam pa'i 'byung ba dang *//",
    "NG0492:288": "'byung ba las gyur pa'i rdul phra rab cha shas med pa dang *//",
    "NG0492:289": "g.yag rnga dang ne'u sing gi tshul du gnas pa dang *//",
    "NG0492:290": "dbang po dang bas mthong ba la //",
    "NG0492:291": "shes pas rtogs so zer na /",
    "NG0492:292": "de la don ni zung pa //",
    "NG0492:293": "shes pa ni 'dzin pa ste //",
    "NG0492:294": "gzung 'dzin dngos su yod do zer te //",
    "NG0492:295": "de yang nyams su myong ba'i tshad ma dang 'gal ba dang *//",
    "NG0492:296": "gcig dang du mas 'gal ba'i rigs pas gnod do //",
    "NG0492:297": "nyan thos mdo sde pa yang don 'byung ba dang *//",
    "NG0492:298": "'byung bar gyur pa dang *//",
    "NG0492:299": "shes pa lkog gyur par yod zer //",
    "NG0492:300": "bye brag tu smra ba las //",
    "NG0492:301": "bye brag tu don ci 'dra ba'i rnam pa'i nang nas 'char bar myong 'dod do //",
    "NG0492:302": "de yang lkog tu gyur pas //",
    "NG0492:303": "gzung 'dzin khas len te //",
    "NG0492:304": "sprul pa'i nyan thos dang *//",
    "NG0492:305": "gyur pa'i nyan thos dang *//",
    "NG0492:306": "bgrod bzhi pa phyogs gcig pa'i nyan thos gsum mo //",
    "NG0492:307": "nyan thos la yang sde ba bzhi dang *//",
    "NG0492:308": "sde ba bco brgyad la sogs pa mang ngo *//",
    "NG0492:309": "bye brag pa la //",
    "NG0492:310": "mu stegs bye brag pa dang *//",
    "NG0492:311": "nyi 'og bye brag smra ba dang *//",
    "NG0492:312": "kha che bye brag smra ba dang *//",
    "NG0492:313": "nyan thos bye brag smra ba'o //",
    "NG0492:314": "rtogs pa'i lta ba ni //",
    "NG0492:315": "gang zag la bdag med par lta //",
    "NG0492:316": "de la mu+u stegs ni //",
    "NG0492:317": "thams cad kyi byed pa'o //",
    "NG0492:318": "bskyed pa po mthe bong tsam //",
    "NG0492:319": "nyungs 'bru tsam gsal la dag pa shel sgong phyis",
    "NG0492:320": "pa 'dra ba cig snying gi dkyil na yod ba",
    "NG0492:321": "des thams cad des byas so zhes zer ba de",
    "NG0492:322": "ni // las dang nyon mongs pas ni gang la //",
    "NG0492:323": "khams gsum 'khor bar 'dzag cing 'bo bas ni //",
    "NG0492:324": "gang zag de la mu stegs pa gcig pur lta la //",
    "NG0492:325": "nyan thos pa ni sel gol gtogs pa'i cha gcig la brgya nyi shu khog par rtogs so //",
    "NG0492:326": "yan lag rim pa phra ba'i shes pa la //",
    "NG0492:327": "phyi yi yul dang rang sems so sor mthong *//",
    "NG0492:328": "mthong ba'i dbang gis g.yag rnga ne singa'adod //",
    "NG0492:329": "ces gsungs so //",
    "NG0492:330": "de nas 'das pa'i rim dgu ni //",
    "NG0492:331": "bkol mdo rnam pa drug yod //",
    "NG0492:332": "de la nyan thos kyi 'jug pa'i sgo ni //",
    "NG0492:333": "bden pa bzhi'i sgo nas 'jug / bsrung ba'i tshul khrims ni nyis brgya lnga bcu bsrung *//",
    "NG0492:334": "dge slong ma sum brgya drug cu bsrung *//",
    "NG0492:335": "rtogs par byed pa'i lta ba ni mu stegs sum 'don phyir na gong du bshad zin to //",
    "NG0492:336": "spyod pa'i 'phrin las 'khor ba'i yo byad sbyangs pa'i yon tan bcu gsum spyod //",
    "NG0492:337": "bsgom par bya ba'i rim pa ni //",
    "NG0492:338": "spang bya sum cu rtsa gnyis dang *//",
    "NG0492:339": "thob bya brgya bcu tham pa bsgom //",
    "NG0492:340": "bsgrub tshad bskal pa bdun gyis 'grub //",
    "NG0492:341": "mtha' ru phyin pa'i 'bras bu ni //",
    "NG0492:342": "dgra bcom pa bzhi'i 'bras bu thob po //",
    "NG0492:343": "rang sangs rgyas kyi 'jug sgo ni //",
    "NG0492:344": "rten 'brel bcu gnyis kyi sgo nas 'jug / bsrung ba'i tshul khrims ni nyis brgya lnga bcu bsrung *//",
    "NG0492:345": "bsgom pa'i rim pa 'gog pa'i snyoms 'jug bsgom //",
    "NG0492:346": "lta ba phyogs gcig nyan thos dang mthun //",
    "NG0492:347": "de las khyad par 'phags pa @#//",
    "NG0492:348": "ni //",
    "NG0492:349": "rnam par rig byed ma yin pa'i gzugs las bdag med par dpags nas ni //",
    "NG0492:350": "nang gi shes pa skad cig ma //",
    "NG0492:351": "rgyu rkyen 'gag ste rgyu 'bras med //",
    "NG0492:352": "spyod pa rdzu 'phrul ya ma zung la spyod //",
    "NG0492:353": "grub tshad bskal pa bdun na grub //",
    "NG0492:354": "bya ba byas dang har har gyi 'bras bu 'thob bo //",
    "NG0492:355": "mdo sde byang chub sems dpa'i 'jug sgo ni //",
    "NG0492:356": "bden pa gnyis kyi sgo nas 'jug / 'dul khrims sdom pa nyi shu bsrung *//",
    "NG0492:357": "mdo sde byang chub sems dpa'i lta ba ni //",
    "NG0492:358": "mdo sde'i lta ba gsum yod de //",
    "NG0492:359": "sems tsam spyod pa'i dbu ma dang *//",
    "NG0492:360": "mdo sde spyod pa'i dbu ma dang *//",
    "NG0492:361": "rnal 'byor spyod pa'i dbu ma'o //",
    "NG0492:362": "sems tsam la yang gnyis yod de //",
    "NG0492:363": "rnam bcas dang ni rnam med do //",
    "NG0492:364": "rnam bcas la yang gnyis yod de //",
    "NG0492:365": "rnam pa bden rdzun gnyis yod de //",
    "NG0492:366": "rnam pa bden rnam rdzun gnyis su 'dod //",
    "NG0492:367": "rnam pa bedan pa'i lta ba ni //",
    "NG0492:368": "phyi yi yul dang nang gi sems //",
    "NG0492:369": "don dam du ni 'brel med kyang *//",
    "NG0492:370": "kun rdzob tsam du 'brel bar 'dod //",
    "NG0492:371": "nang gi shes pa skad cig ma //",
    "NG0492:372": "skad cig cha yis mi rtag ste //",
    "NG0492:373": "de nyid rgyun gyi rtag par 'dod //",
    "NG0492:374": "snga ma snga mas rgyu byas nas //",
    "NG0492:375": "phyi ma phyi ma 'bras bur 'dod //",
    "NG0492:376": "rnam pa rdzun pa'i lta ba ni //",
    "NG0492:377": "shes pa bden la rnam pa rdzun //",
    "NG0492:378": "rnam par shes dang go mnyam du //",
    "NG0492:379": "yang dag yod pa ma yin te //",
    "NG0492:380": "don dam du ni a cang ches //",
    "NG0492:381": "kun rdzob tsam du 'brel bar 'dod //",
    "NG0492:382": "shes pa rang rig gsal ba tsam //",
    "NG0492:383": "de las gzhan pa'i chos mi 'dod //",
    "NG0492:384": "rnam med dag gi lta ba ni //",
    "NG0492:385": "gnyis med ye shes shel lta bu //",
    "NG0492:386": "rang rig gsal ba'i ngo bor 'dod //",
    "NG0492:387": "mdo sde spyod pa'i dbu ma ni //",
    "NG0492:388": "chos can yul sems gnyis su 'dod //",
    "NG0492:389": "yul gyi rgyu ni phra rab rdul //",
    "NG0492:390": "phyogs chas bshig na gcig na grub //",
    "NG0492:391": "gcig ma grub pa'i gtan tshigs kyis //",
    "NG0492:392": "gcig gis dpags pa'i du ma yang *//",
    "NG0492:393": "yang dag nyid du mi 'dod de //",
    "NG0492:394": "rang gi rang bzhin stong par 'dod //",
    "NG0492:395": "da lta 'gag par 'gyur bas stong phyis na ma 'ongs mi gnas stong *//",
    "NG0492:396": "dus gsum ca yis stong par 'dod //",
    "NG0492:397": "rnal 'byor spyod pa'i lta ba ni //",
    "NG0492:398": "phyi yi yul ltar snang ba 'di //",
    "NG0492:399": "kun rdzob sgyu ma'i tshul du stong *//",
    "NG0492:400": "stong zhing snang la snang zhing stong *//",
    "NG0492:401": "snang stong dbye ba med par 'dod //",
    "NG0492:402": "byang chub sems dpa'i spyod pa ni //",
    "NG0492:403": "mi dge bcu spangs dge ba bcu //",
    "NG0492:404": "gzhan gyi don du spyod par byed //",
    "NG0492:405": "pha rol phyin pa bcu dag ni //",
    "NG0492:406": "bdag gzhan gnyis ka'i don du spyod //",
    "NG0492:407": "byang chub sems dpa'i bsgom pa ni //",
    "NG0492:408": "sgo lnga gsal ba'i shes pa la //",
    "NG0492:409": "yid ni rtog pa med par gnas //",
    "NG0492:410": "grub tshad bskal pa bdun na grub //",
    "NG0492:411": "mthar phyin 'bras bu bcu gcig po //",
    "NG0492:412": "kun tu 'od kyi sa yang thob //",
    "NG0492:413": "phyin rgyud kri ya'i 'jug sgo ni //",
    "NG0492:414": "gza' skar dus tshigs dag pa gsum nas 'jug /",
    "NG0492:415": "bsrung ba'i tshul khrims rtsa ba yan lag gi /",
    "NG0492:416": "mi nyams yan lag gsum @#//",
    "NG0492:417": "po bsrung *//",
    "NG0492:418": "kri ya rtogs pa'i lta ba ni //",
    "NG0492:419": "cho ga yan lag bcu gcig gis //",
    "NG0492:420": "byin gyis brlabs nas lha ru 'dod //",
    "NG0492:421": "de yang rje dang khol gyi tshul //",
    "NG0492:422": "zhi rgyas dbang dang mngon spyod bzhi //",
    "NG0492:423": "bdag gzhan gnyis ka'i don du spyod //",
    "NG0492:424": "bsgom pa'i rim pa yan lag bcu gcig gis //",
    "NG0492:425": "byin gyis brlabs nas lha ru bsgom //",
    "NG0492:426": "mi tshe bdun gyis grub par 'dod //",
    "NG0492:427": "mthar phyin rdo rje 'dzin pa'i sa yang thob //",
    "NG0492:428": "u pa ya ni khrus dang gtsang sbra'i sgo nas",
    "NG0492:429": "'jug / bsrung ba'i tshul khrims dkon mchog gsum po",
    "NG0492:430": "dang *// dpon slob mched lcam thams cad la ni gdung sems che //",
    "NG0492:431": "rtogs pa'i lta ba dpon g.yog tshul //",
    "NG0492:432": "spyod pa'i tshul ni khrus dang gtsang sbra spyod //",
    "NG0492:433": "bsgom pa'i rim pa sum cu rtsa bdun lta ru bsgom //",
    "NG0492:434": "grub pa'i tshad ni mi tshe lnga yis grub //",
    "NG0492:435": "'bras bu rigs gsum mgon pa'i go 'phang thob //",
    "NG0492:436": "yo ga theg pa'i 'jug sgo ni //",
    "NG0492:437": "rnal 'byor bzhi yi sgo nas 'jug / dam tshig gsum dang yan lag bdun //",
    "NG0492:438": "rtsa ba'i ltung ba bcu bzhi bsrung *//",
    "NG0492:439": "yo ga rtogs pa'i lta ba ni //",
    "NG0492:440": "byang chub lnga dang cho 'phrul bzhi //",
    "NG0492:441": "yongs su brtags nas lha ru lta //",
    "NG0492:442": "de yang spun dang grogs po'i tshul //",
    "NG0492:443": "snying rje la sogs tshad med bzhi //",
    "NG0492:444": "gzhan gyi don du spyod par byed //",
    "NG0492:445": "bsgom ba byang chub bzhi dang cho 'phrul bzhi //",
    "NG0492:446": "sum cu rtsa bdun lha ru bsgom //",
    "NG0492:447": "grub tshad mi tshe gsum gyis grub //",
    "NG0492:448": "mthar phyin 'bras bu stug po bkod pa'i sa yang thob //",
    "NG0492:449": "gsang sngags nang rgyud theg pa yi //",
    "NG0492:450": "ma ha yo ga'i 'jug sgo ni //",
    "NG0492:451": "thabs dang shes rab sgo nas 'jug / bsrung ba'i dam tshig nyi shu rtsa brgyad bsrung *//",
    "NG0492:452": "bsrung bar bya ba'i dam tshig gsum //",
    "NG0492:453": "spyad par bya ba'i dam tshig lnga //",
    "NG0492:454": "mi spang ba yi dam tshig lnga //",
    "NG0492:455": "dang du blang ba'i dam tshig lnga //",
    "NG0492:456": "shes par bya ba'i dam tshig lnga //",
    "NG0492:457": "bsgrub par bya ba'i dam tshig lnga //",
    "NG0492:458": "phye la nyi shu rtsa brgyad bsrung *//",
    "NG0492:459": "ma ha yo ga'i lta ba ni //",
    "NG0492:460": "ting 'dzin rnam gsum bsnyen bsgrub bzhi //",
    "NG0492:461": "yongs su brtags nas lha ru lta //",
    "NG0492:462": "ye shes dam tshig tshul mi 'dzin //",
    "NG0492:463": "snang grags chos rnams gdod ma nas //",
    "NG0492:464": "rang gi sems nyid yin pa las //",
    "NG0492:465": "sems de'i snang ba ming 'gog thabs //",
    "NG0492:466": "rang bzhin med pas shes rab yin //",
    "NG0492:467": "thabs kyi rang bzhin stong pa la //",
    "NG0492:468": "shes rab rang bzhin gnyis su med //",
    "NG0492:469": "snang stong gnyis med byang chub sems //",
    "NG0492:470": "don dam rang bzhin dbyer med kyang *//",
    "NG0492:471": "de nyid ye shes sgyu ma'i rtsal //",
    "NG0492:472": "phung po lnga dang rnam shes lnga //",
    "NG0492:473": "dbang po lnga dang rnam sems tshogs //",
    "NG0492:474": "snang zhing srid par bsdus pa rnams //",
    "NG0492:475": "kun rdzob lha dang lha mo'i dkyil 'khor lha //",
    "NG0492:476": "don dam rang bzhin skye med nga *//",
    "NG0492:477": "spyod yul kun dang bral ba la //",
    "NG0492:478": "thams cad gnyis su med par lta //",
    "NG0492:479": "bsgom pa ting 'dzin gsum dang bsnyen bsgrub bzhi //",
    "NG0492:480": "rang rgyud pa yi lha ru @#//",
    "NG0492:481": "bsgom //",
    "NG0492:482": "bsgrub pa'i thabs ni rtogs pa dang *//",
    "NG0492:483": "ting 'dzin rnam gsum sgo nas bsgom //",
    "NG0492:484": "sku gsungs thugs kyi don du bsgrub //",
    "NG0492:485": "spyod ba'i thabs ni ta na g+ha na dang *//",
    "NG0492:486": "dam rdzas bdud rtsi lnga po la //",
    "NG0492:487": "bdag gzhan gnyis ka'i don du spyod //",
    "NG0492:488": "grub tshad rigs pa 'dzin pa che /",
    "NG0492:489": "phyag rgya chen po'i rigs 'dzin thob //",
    "NG0492:490": "mtha' ru phyin ba'i 'bras bu ni //",
    "NG0492:491": "rdo rje 'chang gi sa yang thob /  / a nu yo ga'i 'jug sgo ni //",
    "NG0492:492": "dbyings dang ye shes sgo nas 'jug / bsrung bar bya ba'i dam tshig ni //",
    "NG0492:493": "sku gsung thugs kyi dam tshig dang *//",
    "NG0492:494": "snying rje chos nyid tha mi dad par bsrung *//",
    "NG0492:495": "rdzogs pa nu'i lta ba ni //",
    "NG0492:496": "snang thams cad dbyings yin te //",
    "NG0492:497": "shes pa ci skyes ye shes la //",
    "NG0492:498": "dbyings dang ye shes gnyis med lta bas lta ba yin //",
    "NG0492:499": "skye 'gag med pa'i thabs la spyod //",
    "NG0492:500": "bya byed gang yang m-i gnas so //",
    "NG0492:501": "bsgom pa'i rim pa lha yi sku ru bsgom //",
    "NG0492:502": "lus kyang rdo rje 'chang du bsgom //",
    "NG0492:503": "ngag ni ting 'dzin zhu ba ni //",
    "NG0492:504": "yid kyi ting 'dzin spro bsdus bsrung *//",
    "NG0492:505": "rtsa ba mi rtog ting 'dzin bde dang bral //",
    "NG0492:506": "yab yum thabs dang shes rab mi ltos par //",
    "NG0492:507": "snying po dran pa tsam gyis dkyil 'khor rdzogs bya'i phyir //",
    "NG0492:508": "a nu'i ting 'dzin chen por bshad //",
    "NG0492:509": "grub tshad lhag ma bcas pa'i lus nyid kyis //",
    "NG0492:510": "tshe la dbang ba'i rigs 'dzin thob //",
    "NG0492:511": "mtha' ru phyin pa'i 'bras bu ni //",
    "NG0492:512": "rdo rje sems dpa' mtshan nyid yongs su rdzogs pa'i sa //",
    "NG0492:513": "ye shes 'khor lo pad+ma can gyi sa yang thob //",
    "NG0492:514": "a nu man chod theg pa brgyad kyi bca' bzhi'o /  / a ti yo ga'i 'jug sgo ni //",
    "NG0492:515": "sems nyid sangs rgyas sgo nas 'jug / rtogs pa'i lta ba thams cad sangs rgyas yin par lta //",
    "NG0492:516": "bsrung ba'i dam tshig med par phyal ba dang *//",
    "NG0492:517": "gcig pu dang ni lhun gyis grub //",
    "NG0492:518": "bsrung ba'i don las mi 'da' bsrung *//",
    "NG0492:519": "bsgom pa dran pa dran rig shes pa 'di //",
    "NG0492:520": "rang byung ye shes yin par bsgom //",
    "NG0492:521": "sems dang chos ni ci yang ma yin pas //",
    "NG0492:522": "bsgom pa'i tshe na ci yang mi bsgom mo //",
    "NG0492:523": "bsgrub pa'i thabs ni rtsol bsgras med par bsgrub //",
    "NG0492:524": "spyod pa'i 'phrin las bya brtsal med par spyod //",
    "NG0492:525": "dus ni mi tshe gcig gis 'grub //",
    "NG0492:526": "mthar phyin 'bras bu thams cad mkhyen sangs rgyas thob //",
    "NG0492:527": "ces gsungs so //",
    "NG0492:528": "de yan chad kyis 'jig rten las 'das pa'o //",
    "NG0492:529": "theg pa rim pa dgu'i chos sde chen po'o //"
}