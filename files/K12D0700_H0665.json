{
    "K12D0700_H0665:15a-0": "@15a rgya gar skad du /",
    "K12D0700_H0665:15a-1": "lo ke shva ra kalpa /",
    "K12D0700_H0665:15a-2": "bod skad du /",
    "K12D0700_H0665:15a-3": "'jig rten dbang phyug gi rtog pa /",
    "K12D0700_H0665:15a-4": "bcom ldan 'das 'phags pa spyan ras gzigs dbang phyug la phyag 'tshal lo //",
    "K12D0700_H0665:15a-5": "sangs rgyas la phyag 'tshal lo //",
    "K12D0700_H0665:15a-6": "chos la phyag 'tshal lo //",
    "K12D0700_H0665:15a-7": "dge 'dun la phyag 'tshal lo //",
    "K12D0700_H0665:15a-8": "'jig rten mgon po'i rtog pa ni //",
    "K12D0700_H0665:15a-9": "mdor bsdus 'dir ni brjod bya ste //",
    "K12D0700_H0665:15a-10": "sangs rgyas thams cad rgyun chen po //",
    "K12D0700_H0665:15a-11": "'dod pa'i don kun rab ster ba //",
    "K12D0700_H0665:15a-12": "dang por re zhig rig pa 'dzin pas gtsang zhing",
    "K12D0700_H0665:15a-13": "dben pa'i sa phyogs su h'um gis dag par byas",
    "K12D0700_H0665:15a-14": "par nye bar 'dug cing padma'i phyag rgya bcings la",
    "K12D0700_H0665:15a-15": "/ aom sh'u n+ya t'a dzny'a na badzra sra bh'a",
    "K12D0700_H0665:15a-16": "ba a'atma konyaham zhes brjod la thams cad stong pa'i",
    "K12D0700_H0665:15b-0": "rnam @15b par bsam par bya'o //",
    "K12D0700_H0665:15b-1": "de'i rjes la aom tsitta pra ti bo dham ka ro mi /",
    "K12D0700_H0665:15b-2": "de ltar brjod la sna tshogs padma 'dab ma brgyad",
    "K12D0700_H0665:15b-3": "par bsgoms nas padma'i steng du zla ba'i dkyil 'khor",
    "K12D0700_H0665:15b-4": "bsam par bya'o // zla ba'i steng du hr'i:'i sngags",
    "K12D0700_H0665:15b-5": "gyur pa las bdag nyid 'jig rten dbang phyug bgom",
    "K12D0700_H0665:15b-6": "bsam par bya'o // par bya ste / sems dpa' skyil mo krung gis bzhugs pa /",
    "K12D0700_H0665:15b-7": "phyag gnyis pa /",
    "K12D0700_H0665:15b-8": "mdog dmar pa /",
    "K12D0700_H0665:15b-9": "mchan du ni gos dkar mo de la 'khyud pa /",
    "K12D0700_H0665:15b-10": "padma dmar po kha 'byed cing gar gyi tshul can /",
    "K12D0700_H0665:15b-11": "khab kyi phyag rgyas kha 'byed par bsgoms la 'di brjod par bya ste /",
    "K12D0700_H0665:15b-12": "ji ltar padma dmar po 'di //",
    "K12D0700_H0665:15b-13": "'dod chags skyon gyis ma gos shing //",
    "K12D0700_H0665:15b-14": "de bzhin sna tshogs bag chags skyon //",
    "K12D0700_H0665:15b-15": "khams gsum rnam par dag pa'o //",
    "K12D0700_H0665:15b-16": "dbu rgyan 'od dpag tu med par bsgom par bya'o //",
    "K12D0700_H0665:15b-17": "de nas 'di brjod par bya ste /",
    "K12D0700_H0665:15b-18": "aom sarba ta th'a ga ta k'a ya bkatsi ta bdzra sva bh'a ba a'atma konyaham/",
    "K12D0700_H0665:15b-19": "de ltar bsgoms nas phyogs brgyad du lha mo rnams bsam mo //",
    "K12D0700_H0665:15b-20": "aom bi lo ki ni /",
    "K12D0700_H0665:15b-21": "aa ba lo ki ni /",
    "K12D0700_H0665:15b-22": "aa ba lo ka ya sv'ah'a /",
    "K12D0700_H0665:15b-23": "shar gyi 'dab ma la rnam par gzigs ma zhes bya ba'i lha mo padma dmar po bsnams pa'o //",
    "K12D0700_H0665:15b-24": "aom t'a re tutt'a re tu re sv'ah'a /",
    "K12D0700_H0665:16a-0": "lho'i padma la bcom ldan 'das ma sgrol ma pa la sha'i 'dab ma lta bu'i padma @16a *//",
    "K12D0700_H0665:16a-1": "bsnams pa'o //",
    "K12D0700_H0665:16a-2": "aom bhu ri ni ma h'a tsakra brti ni h'um/",
    "K12D0700_H0665:16a-3": "nub kyi 'dab ma la bhu ri ni zhes bya",
    "K12D0700_H0665:16a-4": "ba'i lha mo autpa la sngon po lta bu'i padma",
    "K12D0700_H0665:16a-5": "bsnams pa'o // aom bhri ku t'i t'a re tu ta ma t'a h'um/",
    "K12D0700_H0665:16a-6": "byang gi 'dab ma la khro gnyer can zhes bya ba'i lha mo padma ser po bsnams pa'o //",
    "K12D0700_H0665:16a-7": "aom ma h'a shri ye ma ni padme h'um/",
    "K12D0700_H0665:16a-8": "'di ni; padma'i gos can shar phyogs kyi mtshams su btsod lta bu'i padma bsnams pa'o //",
    "K12D0700_H0665:16a-9": "aom badzra padme shva ra ma ra padme h'um/",
    "K12D0700_H0665:16a-10": "lho phyogs kyi mtshams su padma dkar po bsnams pa'o //",
    "K12D0700_H0665:16a-11": "aom bi shva padme h'um/",
    "K12D0700_H0665:16a-12": "'di ni /",
    "K12D0700_H0665:16a-13": "sna tshogs kyi padma ste /",
    "K12D0700_H0665:16a-14": "nub phyogs kyi mtshams su padma nag po bsnams pa'o //",
    "K12D0700_H0665:16a-15": "aom bi shva baktre h'um/",
    "K12D0700_H0665:16a-16": "'di ni /",
    "K12D0700_H0665:16a-17": "sna tshogs kyi zhal can te /",
    "K12D0700_H0665:16a-18": "byang phyogs kyi mtshams su sna tshogs padma bsnams pa'o //",
    "K12D0700_H0665:16a-19": "aom hr'i: padma na rte shva ra h'um/",
    "K12D0700_H0665:16a-20": "ze 'bru'i dbus su 'dod chags chen po'i bcom ldan 'das spyan ras gzigs dbang phyug go //",
    "K12D0700_H0665:16a-21": "de ltar gang sgom pa dang ldan zhing ting nge 'dzin la goms par byed na /",
    "K12D0700_H0665:16a-22": "dngos grub brtan por 'gyur ro //",
    "K12D0700_H0665:16a-23": "des sangs rgyas nyid dang /",
    "K12D0700_H0665:16a-24": "'dod pa'i longs spyod thams cad ster ro //",
    "K12D0700_H0665:16a-25": "sangs rgyas pha rol phyin grub cing //",
    "K12D0700_H0665:16b-0": "gzungs dang sa yang de @16b bzhin no //",
    "K12D0700_H0665:16b-1": "'jig rten kun gyi bde ston cing //",
    "K12D0700_H0665:16b-2": "so so rang nyid rjes su sgrub //",
    "K12D0700_H0665:16b-3": "sangs rgyas nyid ni byang sems nyid //",
    "K12D0700_H0665:16b-4": "rang rgyal nyid kyang de bzhin no //",
    "K12D0700_H0665:16b-5": "yid 'ong sangs rgyas go 'phang ni //",
    "K12D0700_H0665:16b-6": "spyad mi dgos par 'grub par 'gyur //",
    "K12D0700_H0665:16b-7": "byang chub sems dpa' ga pur bcas //",
    "K12D0700_H0665:16b-8": "tsandan dmar dang rab sbyar te //",
    "K12D0700_H0665:16b-9": "rdo rje chu dang yang dag ldan //",
    "K12D0700_H0665:16b-10": "sangs rgyas kun gyi bcud len yin //",
    "K12D0700_H0665:16b-11": "sbyor ba bzang po 'di yis ni //",
    "K12D0700_H0665:16b-12": "bcud kyis len ni bde ba yang //",
    "K12D0700_H0665:16b-13": "'grub 'gyur 'jig rten mgon po yis //",
    "K12D0700_H0665:16b-14": "gzhon zhing nad med dam bde zhing //",
    "K12D0700_H0665:16b-15": "tshe dang stobs dang brtson 'grus dang //",
    "K12D0700_H0665:16b-16": "skal bzang ye shes bla na med //",
    "K12D0700_H0665:16b-17": "skye ba 'di la 'grub pa'o //",
    "K12D0700_H0665:16b-18": "ma lus lus pa med pa 'grub //",
    "K12D0700_H0665:16b-19": "dbang dang dgug dang dbye ba dang //",
    "K12D0700_H0665:16b-20": "gsad dang bskrad pa la sogs pa //",
    "K12D0700_H0665:16b-21": "rengs dang phur bus gdab nyid dang //",
    "K12D0700_H0665:16b-22": "nam mkhar 'gro ba de bzhin no //",
    "K12D0700_H0665:16b-23": "sa bcu'i dbang phyug thob 'gyur zhing //",
    "K12D0700_H0665:16b-24": "ting nge 'dzin la gnas par 'gyur //",
    "K12D0700_H0665:16b-25": "de phyir ting 'dzin ldan pa yis //",
    "K12D0700_H0665:16b-26": "rdo rje dam tshig de yis ni //",
    "K12D0700_H0665:16b-27": "rig pa dang ni bcas pa'i mchog /",
    "K12D0700_H0665:16b-28": "'jig rten mgon por 'grub par 'gyur //",
    "K12D0700_H0665:16b-29": "aom hr'i: padma ni rte shva ra h'um/",
    "K12D0700_H0665:16b-30": "rtsa ba'i sngags 'di brgya rtsa brgyad bzlas na /",
    "K12D0700_H0665:17a-0": "nyin mo dang nub mo byas pa'i sdig pa nyams @17a *//",
    "K12D0700_H0665:17a-1": "par 'gyur ro //",
    "K12D0700_H0665:17a-2": "yang na lnga brgya bzlas brjod byas na /",
    "K12D0700_H0665:17a-3": "nad thams cad las grol bar 'gyur ro //",
    "K12D0700_H0665:17a-4": "yang na stong bzlas brjod byas na /",
    "K12D0700_H0665:17a-5": "dus ma yin par 'chi ba med par 'gyur ro //",
    "K12D0700_H0665:17a-6": "yang na stong phrag gnyis bzlas brjod byas na /",
    "K12D0700_H0665:17a-7": "thams cad kyi mchod pa'i 'os su 'gyur ro //",
    "K12D0700_H0665:17a-8": "gzhan yang stong phrag gsum bzlas brjod byas na /",
    "K12D0700_H0665:17a-9": "skal ba bzang ba dang /",
    "K12D0700_H0665:17a-10": "g-yang rab tu 'phel bar 'gyur ro //",
    "K12D0700_H0665:17a-11": "gzhan yang stong phrag bzhi bzlas brjod byas na /",
    "K12D0700_H0665:17a-12": "dbul ba med par 'gyur ro //",
    "K12D0700_H0665:17a-13": "yang na stong phrag lnga bzlas brjod byas na /",
    "K12D0700_H0665:17a-14": "dgra thams cad kyi snying 'khrug par byed do //",
    "K12D0700_H0665:17a-15": "stong phrag drug bzlas brjod byas na /",
    "K12D0700_H0665:17a-16": "dgra thams cad med par 'gyur ro //",
    "K12D0700_H0665:17a-17": "stong phrag bdun bzlas brjod byas na /",
    "K12D0700_H0665:17a-18": "bdud bzhi las mchog tu rgyal bar 'gyur ro //",
    "K12D0700_H0665:17a-19": "stong phrag brgyad bzlas brjod byas na /",
    "K12D0700_H0665:17a-20": "rig 'dzin ma grub par 'gyur ro //",
    "K12D0700_H0665:17a-21": "stong phrag dgu bzlas brjod byas na /",
    "K12D0700_H0665:17a-22": "gnod sbyin mo grub par 'gyur ro //",
    "K12D0700_H0665:17a-23": "khri tsho gcig bzlas brjod byas na /",
    "K12D0700_H0665:17a-24": "lha dang /",
    "K12D0700_H0665:17a-25": "klu dang /",
    "K12D0700_H0665:17a-26": "mi'i bu mo rnams 'grub par 'gyur ro //",
    "K12D0700_H0665:17a-27": "stong phrag nyi shu bzlas brjod byas na /",
    "K12D0700_H0665:17a-28": "bar snang la 'gro ba'i rnal 'byor ma rnams 'grub par 'gyur ro //",
    "K12D0700_H0665:17b-0": "@17b stong phrag sum cu bzlas brjod byas na /",
    "K12D0700_H0665:17b-1": "bsam pa thams cad rdzogs par 'gyur ro //",
    "K12D0700_H0665:17b-2": "stong phrag bzhi bcu bzlas brjod byas na /",
    "K12D0700_H0665:17b-3": "mkha' la spyod pa'i rig pa 'dzin par 'gyur ro //",
    "K12D0700_H0665:17b-4": "stong phrag lnga bcu bzlas brjod byas na /",
    "K12D0700_H0665:17b-5": "ral gri'i rig pa 'dzin par 'gyur ro //",
    "K12D0700_H0665:17b-6": "stong phrag drug cu bzlas brjod byas na /",
    "K12D0700_H0665:17b-7": "grub pa'i rig 'dzin du 'gyur ro //",
    "K12D0700_H0665:17b-8": "stong phrag bdun cu bzlas brjod byas na /",
    "K12D0700_H0665:17b-9": "sa gsum gyi bdag por 'gyur ro //",
    "K12D0700_H0665:17b-10": "stong phrag brgyad cu bzlas brjod byas na /",
    "K12D0700_H0665:17b-11": "'khor los bsgyur ba'i rgyal por 'gyur ro //",
    "K12D0700_H0665:17b-12": "'bum phrag gcig bzlas brjod byas na /",
    "K12D0700_H0665:17b-13": "byang chub sems dpa' nyid du 'gyur ro //",
    "K12D0700_H0665:17b-14": "'bum phrag bcu bzlas brjod byas na /",
    "K12D0700_H0665:17b-15": "rang dga'i gzugs su 'gyur ro //",
    "K12D0700_H0665:17b-16": "bzhi cha dang bcas pa'i 'bum phrag bzlas brjod byas na /",
    "K12D0700_H0665:17b-17": "sangs rgyas nyid du 'gyur ro //",
    "K12D0700_H0665:17b-18": "bye ba phrag gcig bzlas brjod byas na /",
    "K12D0700_H0665:17b-19": "thams cad du rjes su 'dzin par byed pa'i nus",
    "K12D0700_H0665:17b-20": "pa can spyan ras gzigs dbang phyug lta bu 'grub",
    "K12D0700_H0665:17b-21": "par 'gyur zhing lus dang ngag dang yid kyang byin",
    "K12D0700_H0665:17b-22": "gyis rlob bo // 'di ni /",
    "K12D0700_H0665:17b-23": "bcom ldan 'das gsung rdo rjes gsungs pa'o //",
    "K12D0700_H0665:17b-24": "aom panda ri ba si ni ba ri de h'um/",
    "K12D0700_H0665:17b-25": "'di ni /",
    "K12D0700_H0665:17b-26": "gos dkar mo'i sngags te /",
    "K12D0700_H0665:18a-0": "lan gcig brjod pas sdig pa'i @18a *//",
    "K12D0700_H0665:18a-1": "rigs kyi tshogs sreg par byed /",
    "K12D0700_H0665:18a-2": "nub bdun gyi nang rol tu rgyal po blon po dang bcas pa mdun na 'don dang /",
    "K12D0700_H0665:18a-3": "skye 'gro'i tshogs dang /",
    "K12D0700_H0665:18a-4": "btsun mo'i tshogs dang bcas pa dbang du 'gyur ro //",
    "K12D0700_H0665:18a-5": "bzlas pa tsam gyis phun sum tshogs pa thams cad kyi skal pa dang ldan par 'gyur ro //",
    "K12D0700_H0665:18a-6": "de lta bu'i rim pas 'bum phrag gcig bzlas na /",
    "K12D0700_H0665:18a-7": "gang yang sangs rgyas dang byang chub sems dpa' dang nus pa mnyam zhing //",
    "K12D0700_H0665:18a-8": "dngos su 'phags pa spyan ras gzigs dbang phyug 'grub par 'gyur ro //",
    "K12D0700_H0665:18a-9": "aom bi lo ki ni aa ba lo k'a ya sv'a h'a /",
    "K12D0700_H0665:18a-10": "'di'i sbyor ba ni /",
    "K12D0700_H0665:18a-11": "stong phrag bcu bzlas brjod byas na /",
    "K12D0700_H0665:18a-12": "me long dang /",
    "K12D0700_H0665:18a-13": "mtheb chen dang /",
    "K12D0700_H0665:18a-14": "nam mkha' la sogs pa la gsal po pra dbab pa 'grub par 'gyur ro //",
    "K12D0700_H0665:18a-15": "gang sngon byung ba dang /",
    "K12D0700_H0665:18a-16": "da ltar dang /",
    "K12D0700_H0665:18a-17": "phyis 'ong ba de ston par byed do //",
    "K12D0700_H0665:18a-18": "yang na so shing la lan nyi shu rtsa gcig mngon par bsngags par byas la /",
    "K12D0700_H0665:18a-19": "nub mo nyal ba'i dus su so shing 'chos nas mi smra bar nyal na /",
    "K12D0700_H0665:18a-20": "dgos pa gang yin pa rmi lam du ston par byed do //",
    "K12D0700_H0665:18a-21": "de yang 'khrul pa med par ston no //",
    "K12D0700_H0665:18a-22": "aom t'a re tutt'a re tu re sv'a h'a /",
    "K12D0700_H0665:18b-0": "bcom ldan 'das sgrol ma 'di 'bum phrag gcig bzlas @18b rna /",
    "K12D0700_H0665:18b-1": "'jig rten gsum grub par 'gyur ro //",
    "K12D0700_H0665:18b-2": "lha'i bu mo dang /",
    "K12D0700_H0665:18b-3": "klu'i bu mo dang /",
    "K12D0700_H0665:18b-4": "mi'am ci'i bu mo dang /",
    "K12D0700_H0665:18b-5": "gnod sbyin gyi bu mo dang /",
    "K12D0700_H0665:18b-6": "mi'i bu mo ste /",
    "K12D0700_H0665:18b-7": "'di rnams kyi nang nas gang 'dod pa de'i chos 'byung du gur gum dang /",
    "K12D0700_H0665:18b-8": "rgya skyegs dang /",
    "K12D0700_H0665:18b-9": "rang byung gi me tog dang /",
    "K12D0700_H0665:18b-10": "byang chub kyi sems dang yang dag par ldan pas",
    "K12D0700_H0665:18b-11": "rtsibs drug pa shin tu rno ba'i 'khor lo dmar",
    "K12D0700_H0665:18b-12": "po 'khor bzhin pa rnam par bris pa bsam la",
    "K12D0700_H0665:18b-13": "/ chos 'byung de sgrub pa pos ri sul chu ngogs gsang ba'i gnas su bsam par bya'o //",
    "K12D0700_H0665:18b-14": "de yang myos shing sgrub pa po'i steng du ltung ba'i rnam pa bsgom par bya'o //",
    "K12D0700_H0665:18b-15": "de bkug la rang la chu shing nor dang bcas pa dbang du 'gyur bar blta'o zhes bya'o //",
    "K12D0700_H0665:18b-16": "yang na lha dang /",
    "K12D0700_H0665:18b-17": "klu dang /",
    "K12D0700_H0665:18b-18": "lha ma yin dang /",
    "K12D0700_H0665:18b-19": "mi'am ci dang /",
    "K12D0700_H0665:18b-20": "rig pa 'dzin pa dang /",
    "K12D0700_H0665:18b-21": "gnod sbyin dang /",
    "K12D0700_H0665:18b-22": "'khor los bsgyur ba dang /",
    "K12D0700_H0665:18b-23": "blon po dang /",
    "K12D0700_H0665:18b-24": "skyes bu'am gang 'dod pa de dmar por rnam par bsams la /",
    "K12D0700_H0665:18b-25": "de'i snying gar rdo rje lcags kyu 'od 'bar ba'i",
    "K12D0700_H0665:18b-26": "phreng ba 'khrugs pa'i lcags kyus 'bigs bzhin pa dang",
    "K12D0700_H0665:18b-27": "/ zhags pas rked pa nas bcings la 'gugs bzhin",
    "K12D0700_H0665:18b-28": "pa 'dod pas myos par gyur par rab tu gsal",
    "K12D0700_H0665:18b-29": "por bsam par bya'o //",
    "K12D0700_H0665:19a-0": "bdag nyid nor dang bcas pa 'gugs shing dbang du @19a *//",
    "K12D0700_H0665:19a-1": "'gyur ro zhes bya'o //",
    "K12D0700_H0665:19a-2": "aom bhu ri ni ma h'a tsa kra bi rta ni h'um/",
    "K12D0700_H0665:19a-3": "'di'i sbyor ba ni /",
    "K12D0700_H0665:19a-4": "dri chen dang /",
    "K12D0700_H0665:19a-5": "rdo rje chu la sogs pas dkyil 'khor byas la",
    "K12D0700_H0665:19a-6": "ji ltar rnyed pa'i me tog gis mnyam par mchod",
    "K12D0700_H0665:19a-7": "la / de na gnas pa'i sgrub pa pos gling ngam gling gzhan dang /",
    "K12D0700_H0665:19a-8": "grong khyer dang /",
    "K12D0700_H0665:19a-9": "grong dang /",
    "K12D0700_H0665:19a-10": "yul 'khor gyi rgyal por bsam zhing bzlas pa bya'o //",
    "K12D0700_H0665:19a-11": "des bdag po nyid du 'gyur zhing longs spyod la",
    "K12D0700_H0665:19a-12": "longs spyad nas bde ba can gyi 'jig rten gyi",
    "K12D0700_H0665:19a-13": "khams su skye ba thob par 'gyur ro //",
    "K12D0700_H0665:19a-14": "aom bhri ku t'i t'a re tu ta ma ta h'um/",
    "K12D0700_H0665:19a-15": "lha mo khro gnyer can zhes bya ba 'di ni /",
    "K12D0700_H0665:19a-16": "dgra'i rkang rjes kyi rdul blangs la dug dang /",
    "K12D0700_H0665:19a-17": "tshva dang /",
    "K12D0700_H0665:19a-18": "ske tshe dang /",
    "K12D0700_H0665:19a-19": "khrag dang /",
    "K12D0700_H0665:19a-20": "chu bo'i 'gram gnyis kyi sa dang /",
    "K12D0700_H0665:19a-21": "dri chen rdo rje chus bsnos la gzugs brnyan byas",
    "K12D0700_H0665:19a-22": "la mi'i rus pa'i rang bzhin gyi phur bus tshigs",
    "K12D0700_H0665:19a-23": "dang gnad kun la btab la /",
    "K12D0700_H0665:19a-24": "thod pa kha sbyar gyi nang du bzhag ste dur khrod kyi me la gdung bar bya'o //",
    "K12D0700_H0665:19a-25": "zhag bdun du sbyor ba byas pas 'chi bar 'gyur ro //",
    "K12D0700_H0665:19a-26": "gal te sems la sdig pa med par gyur na zhag nyi shu rtsa gcig gis ni /",
    "K12D0700_H0665:19a-27": "sangs rgyas kyang 'chi bar 'gyur ro //",
    "K12D0700_H0665:19a-28": "aom ma h'a shri ye ma ni padme h'um/",
    "K12D0700_H0665:19a-29": "lha mo 'di la dri dang /",
    "K12D0700_H0665:19a-30": "me tog dang /",
    "K12D0700_H0665:19a-31": "mar me dang /",
    "K12D0700_H0665:19b-0": "bsod @19b snyoms kyi zas kyis so sor mchod la bzlas pa byas na /",
    "K12D0700_H0665:19b-1": "thams cad du srung bar 'gyur ro //",
    "K12D0700_H0665:19b-2": "yul chos kyi rtsod pa las rgyal bar 'gyur ro //",
    "K12D0700_H0665:19b-3": "spyan ras gzigs dbang phyug dang mnyam par 'gyur ro //",
    "K12D0700_H0665:19b-4": "nor chen po'i bdag por 'gyur ro //",
    "K12D0700_H0665:19b-5": "yang na padma stong phrag bcu sbyin sreg byas na rgyal por 'gyur ro //",
    "K12D0700_H0665:19b-6": "aom badzra padme shva ri ma ra padme h'um/",
    "K12D0700_H0665:19b-7": "rdo rje padma'i dbang phyug ma 'di yid kyis bzlas na /",
    "K12D0700_H0665:19b-8": "dbang dang dgug pa la sogs pa byed do //",
    "K12D0700_H0665:19b-9": "lan bdun mngon par bsngags te gtsugs phud mdud na /",
    "K12D0700_H0665:19b-10": "rang srung zhing rims dang /",
    "K12D0700_H0665:19b-11": "lkog nang dang /",
    "K12D0700_H0665:19b-12": "nad thams cad dang /",
    "K12D0700_H0665:19b-13": "mtshon dang /",
    "K12D0700_H0665:19b-14": "me dang /",
    "K12D0700_H0665:19b-15": "rkun po dang /",
    "K12D0700_H0665:19b-16": "seng ge dang /",
    "K12D0700_H0665:19b-17": "glang po che dang /",
    "K12D0700_H0665:19b-18": "sbrul dang /",
    "K12D0700_H0665:19b-19": "'ching ba dang /",
    "K12D0700_H0665:19b-20": "rgya mtsho dang /",
    "K12D0700_H0665:19b-21": "sha za'i nad stong phrag gcig bzlas pas zhi bar 'gyur ro //",
    "K12D0700_H0665:19b-22": "lan gcig gi las kyis rjed byed kyi gdon dang /",
    "K12D0700_H0665:19b-23": "zad byed dang /",
    "K12D0700_H0665:19b-24": "skyug pa dang /",
    "K12D0700_H0665:19b-25": "bri bar dka' ba dang /",
    "K12D0700_H0665:19b-26": "sgom par dka' ba'i gdug pa can gyi sems can thams cad nyams par byed do //",
    "K12D0700_H0665:19b-27": "'bum phrag gcig bzlas na /",
    "K12D0700_H0665:19b-28": "lus 'phel zhing skal ba bzang ba dang /",
    "K12D0700_H0665:19b-29": "lus gzhon zhing nad med par byed cing dus ma yin pa'i 'chi ba nyams par byed do //",
    "K12D0700_H0665:19b-30": "yang na klu thab khung du bris la der dug dang /",
    "K12D0700_H0665:20a-0": "@20a *// ske tshe dang /",
    "K12D0700_H0665:20a-1": "tsha ba'i sbyin sreg bya zhing /",
    "K12D0700_H0665:20a-2": "klu'i ming dang spel bas 'bum phrag gcig sbyin sreg byas na /",
    "K12D0700_H0665:20a-3": "char chen po phab nas mu ge med par 'gyur ro //",
    "K12D0700_H0665:20a-4": "aom bi shva padme hr'i:/",
    "K12D0700_H0665:20a-5": "sna tshogs padma 'di ni /",
    "K12D0700_H0665:20a-6": "rmongs pa dang /",
    "K12D0700_H0665:20a-7": "rengs pa dang /",
    "K12D0700_H0665:20a-8": "mnan pa dang /",
    "K12D0700_H0665:20a-9": "phur bus gdab pa dang /",
    "K12D0700_H0665:20a-10": "gzhan gyi nor 'phrog pa dang /",
    "K12D0700_H0665:20a-11": "phur bu dang /",
    "K12D0700_H0665:20a-12": "mig 'phrul dang /",
    "K12D0700_H0665:20a-13": "ngo mtshar dang /",
    "K12D0700_H0665:20a-14": "mi mthong bar byed pa dang /",
    "K12D0700_H0665:20a-15": "phug tu 'jug pa dang /",
    "K12D0700_H0665:20a-16": "nam mkha' la 'gro ba dang /",
    "K12D0700_H0665:20a-17": "lcags sgrog gcod pa dang /",
    "K12D0700_H0665:20a-18": "ril bor dgug pa gang dang gang yin pa rgyud las bstan pa dang /",
    "K12D0700_H0665:20a-19": "rgyud gzhan dang yang dag par ldan pa'i las thams cad byed do //",
    "K12D0700_H0665:20a-20": "lus dang ngag dang yid gsum gyi dngos grub ster ro //",
    "K12D0700_H0665:20a-21": "bcom ldan 'das 'phags pa spyan ras gzigs dbang phyug 'grub cing gang 'dod pa'i las thams cad ni /",
    "K12D0700_H0665:20a-22": "'grub par 'gyur ro zhes bya'o //",
    "K12D0700_H0665:20a-23": "aom bi shva padme h'um/",
    "K12D0700_H0665:20a-24": "sna tshogs rdo rje zhes brjod pa'i lha mo 'dis ni /",
    "K12D0700_H0665:20a-25": "ngag gi dngos grub ster ro //",
    "K12D0700_H0665:20a-26": "tshig bshad mkhan du byed cing gzhan gyi ngag rengs par byed do //",
    "K12D0700_H0665:20a-27": "rang nyid srung ba dang /",
    "K12D0700_H0665:20a-28": "gzhan yang srung bar 'gyur ro //",
    "K12D0700_H0665:20a-29": "rang skal ba bzang zhing gzhan pa yang skal ba",
    "K12D0700_H0665:20b-0": "bzang po'i rang don dang gzhan @20b don byed do",
    "K12D0700_H0665:20b-1": "// ji ltar 'di ni /",
    "K12D0700_H0665:20b-2": "'phags pa spyan ras gzigs dbang phyug sems can gyi don la spro zhing brtson pa de bzhin du /",
    "K12D0700_H0665:20b-3": "'dir bcom ldan 'das mas dmyal ba dang /",
    "K12D0700_H0665:20b-4": "yi dvags dang /",
    "K12D0700_H0665:20b-5": "byol song gi skye gnas su gtogs pa'i sems can rnams sgrol bar byed do //",
    "K12D0700_H0665:20b-6": "bde bar gshegs pa'i bstan pa la dad pa rnams",
    "K12D0700_H0665:20b-7": "la ma nyid kyis srung ngo zhes thugs kyi rdo",
    "K12D0700_H0665:20b-8": "rje de bzhin gshegs pas gsungs so //",
    "K12D0700_H0665:20b-9": "de ltar rtog pa'i rgyal po bsdus pa rab tu bstan to //",
    "K12D0700_H0665:20b-10": "sems brtan rtog pa med pa yi //",
    "K12D0700_H0665:20b-11": "blo dang ldan pas 'grub par 'gyur //",
    "K12D0700_H0665:20b-12": "gang zhig spyod lam bstan pa yi //",
    "K12D0700_H0665:20b-13": "sangs rgyas kun rgyu ji lta bar //",
    "K12D0700_H0665:20b-14": "de ltar 'dir ni rab sbyar nas //",
    "K12D0700_H0665:20b-15": "de nas rtag pa'i go 'phang 'grub //",
    "K12D0700_H0665:20b-16": "ji ltar 'dod par gnas byed cing //",
    "K12D0700_H0665:20b-17": "kun la longs spyod kun byed ltar //",
    "K12D0700_H0665:20b-18": "ji ltar 'dod pa'i snying rje spyod //",
    "K12D0700_H0665:20b-19": "ji ltar 'dod pa'i spyod pa yis //",
    "K12D0700_H0665:20b-20": "'dug pa 'am ni langs kyang rung //",
    "K12D0700_H0665:20b-21": "'chag pa 'am ni gang dang de //",
    "K12D0700_H0665:20b-22": "rgod pa 'am ni brjod pa 'am //",
    "K12D0700_H0665:20b-23": "gang de ji ltar don bzhin no //",
    "K12D0700_H0665:20b-24": "dkyil 'khor du ni ma zhugs pa'am //",
    "K12D0700_H0665:20b-25": "sgrib pa kun dang ldan pa yang //",
    "K12D0700_H0665:20b-26": "rang mos lha yi rnal 'byor bdag /",
    "K12D0700_H0665:20b-27": "bsod nams chung ba'ang 'grub par 'gyur //",
    "K12D0700_H0665:20b-28": "'di yis sangs rgyas thams cad nyid //",
    "K12D0700_H0665:21a-0": "thams cad mkhas @21a *//",
    "K12D0700_H0665:21a-1": "pa nyid dang ni //",
    "K12D0700_H0665:21a-2": "thams cad rdo rje 'chang nyid kyang //",
    "K12D0700_H0665:21a-3": "skye ba 'di la 'grub par 'gyur //",
    "K12D0700_H0665:21a-4": "yang gsungs pa /",
    "K12D0700_H0665:21a-5": "rnal 'byor dag ni gzugs brnyan gyi //",
    "K12D0700_H0665:21a-6": "bcos ma'i sku las 'gyur ba min //",
    "K12D0700_H0665:21a-7": "byang chub sems chen la brtson na //",
    "K12D0700_H0665:21a-8": "rnal 'byor dag ni de lta yin //",
    "K12D0700_H0665:21a-9": "khrag chen po dang ga pur bcas //",
    "K12D0700_H0665:21a-10": "tsandan dmar dang bsres pa ni /",
    "K12D0700_H0665:21a-11": "tshogs kyi nang du zhugs pa na //",
    "K12D0700_H0665:21a-12": "kun las mchog gyur bcud len no //",
    "K12D0700_H0665:21a-13": "sbyor ba bzang po 'di yis ni //",
    "K12D0700_H0665:21a-14": "bcud kyis len ni sla ba ru //",
    "K12D0700_H0665:21a-15": "rdo rje sems dpa'i tshe bzang dang /",
    "K12D0700_H0665:21a-16": "nad med bde ba bzang po 'thob //",
    "K12D0700_H0665:21a-17": "grub pa'i mtshan nyid ji ltar gsungs //",
    "K12D0700_H0665:21a-18": "sangs rgyas pha rol phyin pa dang /",
    "K12D0700_H0665:21a-19": "gzungs dang sa dang de bzhin 'grub //",
    "K12D0700_H0665:21a-20": "bde ston thams cad thob 'gyur zhing //",
    "K12D0700_H0665:21a-21": "rang nyid so so rjes su 'grub //",
    "K12D0700_H0665:21a-22": "sangs rgyas thams cad mnyam sbyor bas //",
    "K12D0700_H0665:21a-23": "sangs rgyas thams cad nyid du 'gyur //",
    "K12D0700_H0665:21a-24": "sangs rgyas kun gyi dngos nyid kyang //",
    "K12D0700_H0665:21a-25": "sangs rgyas kun ni rab grub 'gyur //",
    "K12D0700_H0665:21a-26": "gzhan yang rnal 'byor gyi spyod pa byed par 'dod cing sems yongs su dag pa med na /",
    "K12D0700_H0665:21a-27": "de'i tshe thang sku'i sgrub pa bshad de /",
    "K12D0700_H0665:21a-28": "bsnyen gnas dang ldan zhing smyung bar gnas pa'i lha",
    "K12D0700_H0665:21a-29": "bzos tshon sna ma 'dres par ras gsar ba de",
    "K12D0700_H0665:21b-0": "yang rang @21b rang gi kun tu khru re'i tshad",
    "K12D0700_H0665:21b-1": "kyis bcom ldan 'das 'phags pa spyan ras gzigs dbang",
    "K12D0700_H0665:21b-2": "phyug bri bar bya ste /",
    "K12D0700_H0665:21b-3": "sna tshogs kyi padma 'dab ma brgyad pa /",
    "K12D0700_H0665:21b-4": "ze 'bru'i dkyil du zla ba'i dkyil 'khor gyi dbus su bcom ldan 'das mdog dmar ba /",
    "K12D0700_H0665:21b-5": "mi bskyod pa'i dbu rgyan can /",
    "K12D0700_H0665:21b-6": "zhal gsum pa /",
    "K12D0700_H0665:21b-7": "zhal gyi gtso bo ni /",
    "K12D0700_H0665:21b-8": "dmar ba ste /",
    "K12D0700_H0665:21b-9": "'dod chags chen po nyid kyi phyir ro //",
    "K12D0700_H0665:21b-10": "g-yas pa nag pa ste /",
    "K12D0700_H0665:21b-11": "zhe sdang chen po nyid kyi phyir ro //",
    "K12D0700_H0665:21b-12": "g-yon pa dkar ba ste /",
    "K12D0700_H0665:21b-13": "gti mug nyid kyi phyir ro //",
    "K12D0700_H0665:21b-14": "phyag drug pa bya'o //",
    "K12D0700_H0665:21b-15": "g-yon pa'i phyag gcig gis gos dkar mo'i mgrin pa nas 'khyud pa dang /",
    "K12D0700_H0665:21b-16": "padma dmar po bsnams pa dang /",
    "K12D0700_H0665:21b-17": "g-yon pa gnyis kyis me tog gi gzhu bsnams pa'o //",
    "K12D0700_H0665:21b-18": "g-yas pa gsum du khab kyi phyag rgyas padma kha 'byed pa dang /",
    "K12D0700_H0665:21b-19": "me tog gi mda' dang /",
    "K12D0700_H0665:21b-20": "lcags kyu bsnams pa'o //",
    "K12D0700_H0665:21b-21": "sems dpa'i skyil mo krung gis gnas par bya'o //",
    "K12D0700_H0665:21b-22": "shar gyi 'dab ma la rnam par gzigs ma mdog dkar mo //",
    "K12D0700_H0665:21b-23": "padma dmar po dang /",
    "K12D0700_H0665:21b-24": "rdo rje phyag na bsnams pa'o //",
    "K12D0700_H0665:21b-25": "lho phyogs kyi 'dab ma la lha mo sgrol ma",
    "K12D0700_H0665:21b-26": "ljang gu rgya skegs kyi shing gi lo ma dang",
    "K12D0700_H0665:21b-27": "/ rin po che phyag na bsnams pa'o //",
    "K12D0700_H0665:21b-28": "nub phyogs kyi 'dab ma la bhu ri ni ser mo autpal sngon po dang /",
    "K12D0700_H0665:21b-29": "'khor lo bsnams pa'o //",
    "K12D0700_H0665:22a-0": "byang phyogs @22a *//",
    "K12D0700_H0665:22a-1": "kyi 'dab ma la khro gnyer can padma dkar ser lta bu padma ser po dang /",
    "K12D0700_H0665:22a-2": "ral gri phyag na bsnams pa'o //",
    "K12D0700_H0665:22a-3": "shar gyi mtshams su padma'i gos can ma gser lta bu'i mdog btsod lta bu'i padma bsnams pa'o //",
    "K12D0700_H0665:22a-4": "lho phyogs kyi mtshams su rdo rje padma'i dbang phyug",
    "K12D0700_H0665:22a-5": "ma nam mkha'i mdog can padma dkar po dang shal",
    "K12D0700_H0665:22a-6": "gyi phreng ba bsnams pa'o //",
    "K12D0700_H0665:22a-7": "nub phyogs kyi mtshams su sna tshogs kyi padma ston",
    "K12D0700_H0665:22a-8": "ka'i zla ba lta bu dkar ser gyi mdog padma",
    "K12D0700_H0665:22a-9": "nag po dang / po ti phyag na bsnams pa'o //",
    "K12D0700_H0665:22a-10": "byang phyogs kyi mtshams su sna tshogs rdo rje ma",
    "K12D0700_H0665:22a-11": "sna tshogs kyi mdog can du byas la sna tshogs",
    "K12D0700_H0665:22a-12": "kyi rdo rje dang /",
    "K12D0700_H0665:22a-13": "sna tshogs kyi padma bsnams pa'o //",
    "K12D0700_H0665:22a-14": "de ltar padma la bkod cing bris la sgeg mo la sogs pa rnams mtshams su'o //",
    "K12D0700_H0665:22a-15": "dza: h'um bam ho: 'i yi ge las yang dag par byung ba'i lcags kyu dang /",
    "K12D0700_H0665:22a-16": "zhags pa dang /",
    "K12D0700_H0665:22a-17": "lcags sgrog dang /",
    "K12D0700_H0665:22a-18": "dril bu rnams ni /",
    "K12D0700_H0665:22a-19": "shar la sogs pa'i phyogs rnams su'o //",
    "K12D0700_H0665:22a-20": "yang thang sku gzhan brjod par bya ste /",
    "K12D0700_H0665:22a-21": "ston ka'i zla ba lta bu'i dkar ser gyi bcom ldan 'das g-yas na skud pa dang /",
    "K12D0700_H0665:22a-22": "dbyug pa dang /",
    "K12D0700_H0665:22a-23": "rtse gsum dang /",
    "K12D0700_H0665:22a-24": "mchog spyin pa'i phyag rgya can /",
    "K12D0700_H0665:22a-25": "g-yon na padma dang /",
    "K12D0700_H0665:22a-26": "ril ba spyi blugs dang /",
    "K12D0700_H0665:22a-27": "zhags pa dang /",
    "K12D0700_H0665:22b-0": "thams @22b cad mkhyen pa'i dam tshig gi po ti bsnams pa'i phyag can /",
    "K12D0700_H0665:22b-1": "stag gi pags pa'i sham thabs 'chang ba /",
    "K12D0700_H0665:22b-2": "sbrul mchod phyir thogs pa /",
    "K12D0700_H0665:22b-3": "ral ba'i cod pan la 'od dpag med bzhengs pa'am //",
    "K12D0700_H0665:22b-4": "skyil krung phyed pas gnas pa dbu rgyan du byas pa'o //",
    "K12D0700_H0665:22b-5": "de'i g-yas phyogs kyi cha ru sgrub pa po mchod yon gyi snod dang /",
    "K12D0700_H0665:22b-6": "bdug spos kyi snod lag pas gzung bar bya'o //",
    "K12D0700_H0665:22b-7": "gzhan yang bcom ldan 'das phyag gnyis pa /",
    "K12D0700_H0665:22b-8": "ri gru 'dzin la gnas shing sengge'i khri la bzhugs pa /",
    "K12D0700_H0665:22b-9": "g-yon pa sa la gnas shing zhabs g-yas pa padma'i steng gi gdan steng du bzhugs pa'o //",
    "K12D0700_H0665:22b-10": "phyag re re na phreng ba bsnams par sems pa",
    "K12D0700_H0665:22b-11": "pos phreng ba'i 'og tu 'dren pa'i tshul 'dis bsam",
    "K12D0700_H0665:22b-12": "par bya ba ni /",
    "K12D0700_H0665:22b-13": "sems pa lta bur gnas pa zhes bya'o //",
    "K12D0700_H0665:22b-14": "cho ga gzhan yang bcom ldan 'das dkar zhing dmar ba phyag bcu pa /",
    "K12D0700_H0665:22b-15": "ri dvags sengge'i gdan la padma'i steng du skyil krung phyed pas bzhugs pa /",
    "K12D0700_H0665:22b-16": "g-yas na phreng ba bsnams pa'o //",
    "K12D0700_H0665:22b-17": "sengge dang /",
    "K12D0700_H0665:22b-18": "glang po che dang /",
    "K12D0700_H0665:22b-19": "me dang /",
    "K12D0700_H0665:22b-20": "sbrul gyi 'jigs pa rnams las grol ba'i cha byad can no //",
    "K12D0700_H0665:22b-21": "g-yon na padma dmar po sdong bu gnyis pa steng du po ti can te /",
    "K12D0700_H0665:22b-22": "rkun ma dang /",
    "K12D0700_H0665:22b-23": "lcags sgrog gis bcings pa dang /",
    "K12D0700_H0665:22b-24": "mtsho dang /",
    "K12D0700_H0665:22b-25": "thog chen po dang /",
    "K12D0700_H0665:23a-0": "sha zas za ba rnams sgrol ba'i cha byad @23a *//",
    "K12D0700_H0665:23a-1": "can no //",
    "K12D0700_H0665:23a-2": "gnas de brgyad du sgrub po rgyan thams cad kyis brgyan pa /",
    "K12D0700_H0665:23a-3": "yan lag thams cad yongs su rdzogs pa sngon bzhin du langs pa'am /",
    "K12D0700_H0665:23a-4": "'dug pa bsam par bya'o //",
    "K12D0700_H0665:23a-5": "gzhan yang cho ga ni /",
    "K12D0700_H0665:23a-6": "zla ba'i dkyil 'khor gyi dbus su bcom ldan 'das sna tshogs kyi gzugs 'chang ba /",
    "K12D0700_H0665:23a-7": "dbu bcu gsum pa /",
    "K12D0700_H0665:23a-8": "spyi bo'i mgo bo ni /",
    "K12D0700_H0665:23a-9": "ljang gu'i rta zhal lo //",
    "K12D0700_H0665:23a-10": "yang na zhi ba sangs rgyas sh'akya thub pa'i zhal lo //",
    "K12D0700_H0665:23a-11": "phyag brgya ba'i bcom ldan 'das 'di ni /",
    "K12D0700_H0665:23a-12": "sna tshogs kyi mtshon cha bsnams pa'o //",
    "K12D0700_H0665:23a-13": "yang na zhal brgya pa phyag stong pa yang bya'o //",
    "K12D0700_H0665:23a-14": "kha cig tu rdo rje skyil mo krung gis gnas pa'am bzhengs pa yang bya'o //",
    "K12D0700_H0665:23a-15": "tsam pa ka lta bu'i dkar ser gyi bcom ldan 'das so //",
    "K12D0700_H0665:23a-16": "thang sku de kun gyi g-yas phyogs kyi bar du sgrub pa po me tog dang /",
    "K12D0700_H0665:23a-17": "mchod yon gyi snod dang /",
    "K12D0700_H0665:23a-18": "bdug spos kyi snod lag pa na gzung bar bya'o //",
    "K12D0700_H0665:23a-19": "de rnams kyi dbu la dbu rgyan 'od dpag med pa'am /",
    "K12D0700_H0665:23a-20": "chos kyi rgyal po'i mchod rten bri bar bya'o //",
    "K12D0700_H0665:23a-21": "'di ni /",
    "K12D0700_H0665:23a-22": "thang sku'i cho ga'o //",
    "K12D0700_H0665:23a-23": "thang sku'i mdun du rtsa ba'i sngags ji lta ba",
    "K12D0700_H0665:23a-24": "'dod pa de bzla zhing bsam gtan yang byas nas",
    "K12D0700_H0665:23a-25": "mchod pa rnam pa lngas mchod la /",
    "K12D0700_H0665:23a-26": "mchod yon snod dang /",
    "K12D0700_H0665:23b-0": "yongs su gang ba'i bdud rtsi lta bu'i zas @23b dang /",
    "K12D0700_H0665:23b-1": "sgron ma'i zas la byas nas mchod yon byin te sngags gang 'dod pa de bzlas pa byas na /",
    "K12D0700_H0665:23b-2": "de la gsungs pa'i dngos grub tu 'gyur ro //",
    "K12D0700_H0665:23b-3": "gsang ba po ni sngags 'di nyid //",
    "K12D0700_H0665:23b-4": "kha cig la yang mi sbyin no //",
    "K12D0700_H0665:23b-5": "blo ldan sems can don brtson pa'i //",
    "K12D0700_H0665:23b-6": "sems brtan pa la sbyin par bya //",
    "K12D0700_H0665:23b-7": "mchod rten las byed nyid la ni //",
    "K12D0700_H0665:23b-8": "blo ldan 'bad pas sbyin par bya //",
    "K12D0700_H0665:23b-9": "rang nyid dang ni nor dag gis //",
    "K12D0700_H0665:23b-10": "bla ma la rtag gus par bya /",
    "K12D0700_H0665:23b-11": "rdo rje slob dpon rnal 'byor la //",
    "K12D0700_H0665:23b-12": "mchog tu gyur pa'i yon yang dbul //",
    "K12D0700_H0665:23b-13": "gang dang gang ni gtang dka' ba //",
    "K12D0700_H0665:23b-14": "mchog tu gyur pa 'dir ni bsngags //",
    "K12D0700_H0665:23b-15": "chung ma sring mo dang yang ni //",
    "K12D0700_H0665:23b-16": "bu mo dang ni tsha mo dag /",
    "K12D0700_H0665:23b-17": "bu mo rgyan kun brgyan par bya'o //",
    "K12D0700_H0665:23b-18": "glang chen rta dang shing rta dang //",
    "K12D0700_H0665:23b-19": "phyugs dang grong khyer rgyal srid dang //",
    "K12D0700_H0665:23b-20": "yul 'khor rgyal srid ldan pa dang //",
    "K12D0700_H0665:23b-21": "rin chen sna tshogs dag kyang ni //",
    "K12D0700_H0665:23b-22": "gzhan yang rdo rje slob dpon dbul //",
    "K12D0700_H0665:23b-23": "rdo rje slob dpon dgyes gyur pa //",
    "K12D0700_H0665:23b-24": "thams cad rab sbyin dbul bar bya //",
    "K12D0700_H0665:23b-25": "'jig rten dbang phyug gi rtog pa rdzogs so ////",
    "K12D0700_H0665:23b-26": "rgya gar gyi mkhan po dzambha la dang /"
}