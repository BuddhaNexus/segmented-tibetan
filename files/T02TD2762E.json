{
    "T02TD2762E:139b-0": "@139b * // 'phags pa thugs rje chen po dka' thub can la phyag 'tshal lo //",
    "T02TD2762E:139b-2": "dka' thub chen po dka' thub mnyes //",
    "T02TD2762E:139b-3": "zhes 'byung ba'i sgrub thabs bshad par bya'o //",
    "T02TD2762E:139b-4": "'dir 'phags pa spyan ras gzigs dbang phyug la dad pa thob pa'i skye bo sran thub par nams kyis /",
    "T02TD2762E:139b-5": "dus dang cho ga'i khyad par la ma ltos par shin tu myur du 'gro ba bskyab par 'dod pas /",
    "T02TD2762E:140a-0": "zhag gcig gam gnyis sam gsum mam bdun gyi bar du bcom ldan 'das drang @140a * //",
    "T02TD2762E:140a-1": "srong chen po dka' thub yid la byed pa dang mi 'bral bas bsgrub par bya'o //",
    "T02TD2762E:140a-2": "'jig rten dbang phyug drang srong che //",
    "T02TD2762E:140a-3": "mya ngan med pa'i sdong bu'i 'gram /",
    "T02TD2762E:140a-4": "ri dags stan can dka' thub tshal //",
    "T02TD2762E:140a-5": "rgyan spangs nying rjes gdungs pa bsgom //",
    "T02TD2762E:140a-6": "mgon po'i rten ni gang yang rung //",
    "T02TD2762E:140a-7": "ye shes ldan de der bcug mdun //",
    "T02TD2762E:140a-8": "phongs pa dag ni mya ngan gyi //",
    "T02TD2762E:140a-9": "cha byad kyis smad khas phub 'dug / lag pa gnyis ni 'gram brten cing /",
    "T02TD2762E:140a-10": "mi ro bzhin du rkang brkyang pa //",
    "T02TD2762E:140a-11": "bza' btung spangs dang gos bral dang //",
    "T02TD2762E:140a-12": "mchims gdong khe bas smre sngags brjod //",
    "T02TD2762E:140a-13": "spyod lam gnyis te 'gro ldog dang //",
    "T02TD2762E:140a-14": "ring du zag pa dor pa'o //",
    "T02TD2762E:140a-15": "de bzhin ngag gnyis smre sngags bsngags //",
    "T02TD2762E:140a-16": "sems pa yang ni gnyis nyid de //",
    "T02TD2762E:140a-17": "snying rjes skye bo bsgral ba dang //",
    "T02TD2762E:140a-18": "thabs su 'phags pa mthong 'dod pa'o //",
    "T02TD2762E:140a-19": "ji ste smra ba la mngon par dga' ba zhig na sngags kyi dam tshig kyang brjod par bya'o //",
    "T02TD2762E:140a-20": "na ma: shr'i lo kya n'a th'a ya /",
    "T02TD2762E:140a-21": "bo dhi satva ma h'a satva ma h'a k'a ru ni k'a ya /",
    "T02TD2762E:140a-22": "m'a ma ta mu ke ma h'a du:kha kle sha sarba a'a ba ra na kha se kha se me kha se me phat phat /",
    "T02TD2762E:140a-23": "ma ma sh'i ghram aa nu gra ha aa nu gra ha h'um h'um /",
    "T02TD2762E:140a-24": "yid la byed pa gzhan btang ste //",
    "T02TD2762E:140a-25": "lha mchog sems pa gcig pu yis //",
    "T02TD2762E:140a-26": "skye bo nyon mongs gzir 'di dag / zhi bar bya phyir smyung bar gnas //",
    "T02TD2762E:140a-27": "yun ring phan pa'i don mthong nas //",
    "T02TD2762E:140a-28": "cung zad bde ba ci dgar rung //",
    "T02TD2762E:140a-29": "sems can tshogs mang don du ni //",
    "T02TD2762E:140a-30": "bdag gis dka' thub bzod par byos //",
    "T02TD2762E:140a-31": "bag med lus dang sems 'di ni //",
    "T02TD2762E:140a-32": "gnod par byed kyis phan mi byed //",
    "T02TD2762E:140a-33": "de ring dka' thub spyad pa yis //",
    "T02TD2762E:140a-34": "lus can kun gyi don sgrub bo //",
    "T02TD2762E:140a-35": "ji ltar dgra bo khros pa la'ang //",
    "T02TD2762E:140a-36": "thal spyar snying rje skye 'gyur na //",
    "T02TD2762E:140a-37": "thugs rje che mnga' 'gro don sdod //",
    "T02TD2762E:140a-38": "bdag la ji ltar gzigs mi 'gyur //",
    "T02TD2762E:140a-39": "de ltar bstan pa bzod ldan pas //",
    "T02TD2762E:140a-40": "nyin 'ga' smyung bar spyod na de //",
    "T02TD2762E:140a-41": "dngos dang gzugs brnyan rmi lam du //",
    "T02TD2762E:140a-42": "'phags pas nges par rjes su 'dzin //",
    "T02TD2762E:140a-43": "thugs rje chen po dka' thub can gyi sgrub thams rdzogs so//"
}