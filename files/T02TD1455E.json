{
    "T02TD1455E:3b-0": "@3b ` // 'khor lo bde mchog gi rgyun bshags bzhugs /",
    "T02TD1455E:3b-2": "# // bcom ldan phyogs kyi zhal bzhi phyag bcu gnyis //",
    "T02TD1455E:3b-3": "bcu gnyis phyag gis glang chen pags sogs bsnams //",
    "T02TD1455E:3b-4": "bde gshegs drug 'gyur phyag rgya drug gis brgyan //",
    "T02TD1455E:3b-5": "rdo rje phag mo sku rgyan bde ba mchog la rol //",
    "T02TD1455E:3b-6": "mkha' 'grol sogs tshogs kyi 'khor lo bskor //",
    "T02TD1455E:3b-7": "mkha' sogs sa dang de bzhin sa 'og bcas //",
    "T02TD1455E:3b-8": "'jig rten gsum mchog 'khor bcas pa zhugs so 'tshal //",
    "T02TD1455E:3b-9": "ye shes rdo rje dam can dgongs su gsol //",
    "T02TD1455E:3b-10": "thog ma med nas skye ba 'di bar du /",
    "T02TD1455E:3b-11": "shin tu mi bzang 'khor bar bdag 'khyams pas //",
    "T02TD1455E:3b-12": "bskal ba'i dus mtha' bstan pa'i snyigs ma la //",
    "T02TD1455E:3b-13": "khyed kyi zhal gyi 'od zer glog tsam mthong //",
    "T02TD1455E:3b-14": "sngon gyi 'phro dang khyed kyi thugs rje yis sa /",
    "T02TD1455E:3b-15": "theg pa mchog gyur bla na med pa dang //",
    "T02TD1455E:3b-16": "gsang sngags rdo rje theg pa'i don chen 'di //",
    "T02TD1455E:4a-0": "blo @4a * //",
    "T02TD1455E:4a-1": "ngan bdag gis spyad cing bsgrub pa'i phyir //",
    "T02TD1455E:4a-2": "bdag gis khas blangs dam bcas tshun chad du //",
    "T02TD1455E:4a-3": "bsgrubs pa'i 'bras bu mngon du ma gyur kyang //",
    "T02TD1455E:4a-4": "dam tshig mi 'da' bde gshegs bka' mi slu //",
    "T02TD1455E:4a-5": "mngon sum zhal bzhin rtag tu khyed la dgongs //",
    "T02TD1455E:4a-6": "nyon mongs rang bzhin rnam shes ma sbyangs par //",
    "T02TD1455E:4a-7": "khyed kyi sku gsung thugs ni ma mthong yang //",
    "T02TD1455E:4a-8": "khyed kyi bka' las bdag ni mi 'da' na //",
    "T02TD1455E:4a-9": "bka' yi byin rlabs bdag la grub par mdzod //",
    "T02TD1455E:4a-10": "bdag gi rang bzhin khyed dang yongs su mnyam //",
    "T02TD1455E:4a-11": "ma lus 'gro tshogs rnams kyang de bzhin lags //",
    "T02TD1455E:4a-12": "bdag gis lus kyis nyes pa ci spyad pa //",
    "T02TD1455E:4a-13": "sku yi dkyil 'khor tshogs la bzod par gsol //",
    "T02TD1455E:4a-14": "bdag med tshul gyis ngag gis nyes smras pa //",
    "T02TD1455E:4a-15": "rig sngags lha yi snying po phyag rgya dag / rgyun mi 'chad par yongs su spyad pa las //",
    "T02TD1455E:4a-16": "nyams gyur gsung gi tshogs la bzod par gsol //",
    "T02TD1455E:4a-17": "bdag gi yid kyis gzhan gyi nyes bsams shing //",
    "T02TD1455E:4a-18": "ting 'dzin lta spyod lha dang slob dpon dang //",
    "T02TD1455E:4a-19": "rig sngags lha yi snying po'i phyag rgya dag / rgyun mi 'chang bar tshogs la bzod par gsol //",
    "T02TD1455E:4a-20": "slob dpon brnyas shing bka' las 'das pa dang //",
    "T02TD1455E:4a-21": "spun la nyes smras byams pa chen po spangs //",
    "T02TD1455E:4a-22": "byang chub sems spangs theg pa gsum spangs smod //",
    "T02TD1455E:4a-23": "skal min gsang bsgrags bdag nyid phud po smad //",
    "T02TD1455E:4a-24": "chos la yid gnyis sdug la chags bral byams //",
    "T02TD1455E:4a-25": "chos la gnyis 'byed dang pa'i sems la smod //",
    "T02TD1455E:4a-26": "dam tshig ji bzhin bsnyad pa mi bsten dang //",
    "T02TD1455E:4a-27": "brtags pa'i rig ma smad par byed pa dang //",
    "T02TD1455E:4a-28": "rtsa ba 'di nyams khyed la bzod par gsol //",
    "T02TD1455E:4a-29": "dam tshig mi ldan rig ma bsten bar dga' //",
    "T02TD1455E:4a-30": "dkyil 'khor tshogs rtsod gsang ba'i chos ston dang //",
    "T02TD1455E:4a-31": "sems can dang pa la dam tshig gzhan du ston //",
    "T02TD1455E:4a-32": "nyan thos dag dang lhan cig gnas byed cing //",
    "T02TD1455E:4a-33": "sbyor ba ma byas snod min gsang ba ston //",
    "T02TD1455E:4a-34": "phyag rgya mi shes phyag rgya bsten pa dang //",
    "T02TD1455E:4a-35": "bsnyen pa dag par ma byas dkyil 'khor zhugs //",
    "T02TD1455E:4a-36": "sngom pa gnyis kyi bcas pa dgos med pas //",
    "T02TD1455E:4a-37": "yan lag dam tshig 'di las 'gal bgyis pa'i //",
    "T02TD1455E:4a-38": "bka' chad gnas su gyur pa ci mchis pa //",
    "T02TD1455E:4b-0": "bzod par gsol lo @4b tshangs par stsal du gsol //",
    "T02TD1455E:4b-1": "da lta'i dus su bstan pa 'jig dus su //",
    "T02TD1455E:4b-2": "nyon mongs shas chan khyed kyis rab tu mkhyen //",
    "T02TD1455E:4b-3": "so sor thugs dam bzhin du nyer dgongs la //",
    "T02TD1455E:4b-4": "ji ltar 'tshal ba bzhin du phrin las mdzod //",
    "T02TD1455E:4b-5": "ji ltar bu yis rab tu mi shes kyang //",
    "T02TD1455E:4b-6": "pha yis brtse bas legs bar skyong ba ltar ;",
    "T02TD1455E:4b-7": "/ bdag gis gzhung 'di rab tu ma shes kyang //",
    "T02TD1455E:4b-8": "thugs rje chen pos yongs su gzung du gsol //",
    "T02TD1455E:4b-9": "dpal 'khor lo bde mchog gi rgyun bshags bsdus pa /",
    "T02TD1455E:4b-10": "dpal aoo dya na lha mo'i gnas pa rgyal po aindra bh'u tis mdzad pa rdzogs so//"
}