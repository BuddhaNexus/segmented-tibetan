{
    "T02TD3432E:90b-0": "@90b # // rgya gar skad du /",
    "T02TD3432E:90b-1": "m'a y'a dz'a la kra ma a'a rya aa ba lo ki te shva ra s'a dha nam /",
    "T02TD3432E:90b-2": "bod skad du /",
    "T02TD3432E:90b-3": "sgyu 'phrul dra ba'i rim pa'i 'phags pa spyan ras gzigs dbang phyug gi sgrub thabs /",
    "T02TD3432E:90b-4": "'phags pa spyan ras gzigs dbang phyug la phyag 'tshal lo //",
    "T02TD3432E:90b-5": "sngon du gsungs pa'i cho gas 'dir stong pa nyid du bsgoms nas nam mkhar ram yig las byung ba'i nyi ma /",
    "T02TD3432E:90b-6": "de'i steng du h'um yig las byung ba'i sna tshogs rdo rje /",
    "T02TD3432E:90b-7": "de yongs su gyur pa las rdo rje'i ra ba dang /",
    "T02TD3432E:90b-8": "rdo rje'i gur bsgom par bya'o //",
    "T02TD3432E:90b-9": "de'i dbus su mi bzad pa'i dur khrod do ;",
    "T02TD3432E:90b-10": "/ yang de'i dbus su padma dmar po 'dab ma brgyad pa'o //",
    "T02TD3432E:90b-11": "yang de'i dbus su h'um yig sngon po las byung ba'i bcom ldan 'das 'phags pa spyan ras gzigs dbang phyug sku mdog nag po nyi ma'i dkyil 'khor la g-yon brkyang gis bzhugs pa /",
    "T02TD3432E:90b-12": "zhal lnga pa /",
    "T02TD3432E:90b-13": "spyan gsum pa /",
    "T02TD3432E:91a-0": "@91a * // phyag bcu gnyis pa'o //",
    "T02TD3432E:91a-1": "dkar po dang dmar po ni g-yas kyi zhal gnyis so //",
    "T02TD3432E:91a-2": "de bzhin du ser po dang ljang gu dag ni g-yon gyi zhal gnyis so //",
    "T02TD3432E:91a-3": "g-yas kyi phyag rnams kyis da ma ru dang /",
    "T02TD3432E:91a-4": "kha tv'am ga dang /",
    "T02TD3432E:91a-5": "lcags kyu dang /",
    "T02TD3432E:91a-6": "zhags pa dang /",
    "T02TD3432E:91a-7": "rdo rje dang /",
    "T02TD3432E:91a-8": "mda' rnams bsnams pa ;",
    "T02TD3432E:91a-9": "g-yon gyi phyag rnams kyis sdigs mdzub dang /",
    "T02TD3432E:91a-10": "thod pa dang /",
    "T02TD3432E:91a-11": "padma dmar po dang /",
    "T02TD3432E:91a-12": "nor bu dang /",
    "T02TD3432E:91a-13": "'khor lo dang /",
    "T02TD3432E:91a-14": "gzhu rnams bsnams pa /",
    "T02TD3432E:91a-15": "zhal thams cad mche ba gtsigs pa /",
    "T02TD3432E:91a-16": "phyag rgya drug dang ldan pa //",
    "T02TD3432E:91a-17": "mgo bo rlon pa'i phreng bas sku la brgyan pa /",
    "T02TD3432E:91a-18": "gcer bu yan lag thams cad mdzes pa'i bdag nyid du skad cig gis brtags la /",
    "T02TD3432E:91a-19": "snying gar zla ba'i dbus su hr'i:yig la bskor ba'i aom a'a:h'um /",
    "T02TD3432E:91a-20": "ai ti mu ni ba ra badzra hr'i:h'um dza:zhes pa'i sngags kyis phreng ba'i rnam par bzlas par bya'o //",
    "T02TD3432E:91a-21": "'bum bzlas na mtshams med pa lnga byas pas kyang 'grub par 'gyur ro //",
    "T02TD3432E:91a-22": "sgyu 'phrul dra ba'i rim pa'i 'phags pa spyan ras gzigs dbang phyug gi sgrub thabs so//"
}