{
    "NG0774:1": "/@#// rgya gar skad du /",
    "NG0774:2": "pad+ma tsakra kri yi tan tra /",
    "NG0774:3": "bod skad du /",
    "NG0774:4": "pad+ma gtsug lag 'khor lo'i rgyud //",
    "NG0774:5": "bcom ldan 'das dbang gi rgyal po la phyag 'tshal lo //",
    "NG0774:6": "de nas gsang ba'i bdag po lag na rdo rjes /",
    "NG0774:7": "dpal kun tu bzang po la bstod pa /",
    "NG0774:8": "gsang ba'i bdag pos mchod pas mchod do //",
    "NG0774:9": "gsang ba'i gar brgya phrag du mas bya gsang ba'i brda bskul ba byas pas //",
    "NG0774:10": "bcom ldan 'das dbang gi rgyal po gsang ba'i mkha' las bzhengs nas /",
    "NG0774:11": "gsang ba'i rigs kyi 'khor rnams la ji ltar 'dul ba bzhin mkhyen nas /",
    "NG0774:12": "de rnams the tshom bka' stsal pa //",
    "NG0774:13": "bskal pa tha ma'i bstan pa la //",
    "NG0774:14": "las kyi 'khor lo bskor ba dang *//",
    "NG0774:15": "sngags kyi skyon mthong spangs pa'i phyir //",
    "NG0774:16": "pad+ma dbang gi 'khrul 'khor bshad //",
    "NG0774:17": "dbang gi rgyud don 'bum phrag rnams //",
    "NG0774:18": "lde mig rnam par gsum gyis dbye //",
    "NG0774:19": "thems ni 'khor lo lde mig yin //",
    "NG0774:20": "tshad ma sngags kyi lde mig yin //",
    "NG0774:21": "rtsis ni man ngag lde mig yin //",
    "NG0774:22": "dang po thems kyi man ngag bstan //",
    "NG0774:23": "rtsa ba'i 'khor lo bzhi ru bshad //",
    "NG0774:24": "sku las 'byung ba'i 'khor lo ste //",
    "NG0774:25": "rim pa gnyis dang ldan pa la //",
    "NG0774:26": "dbus su sku gsung mtshan ma ste //",
    "NG0774:27": "'dul byed 'khor lo pad+ma bcu //",
    "NG0774:28": "yang ni 'bring dang tha ma gsum //",
    "NG0774:29": "sna tshogs pad+ma 'bar ba la //",
    "NG0774:30": "'dul byed 'khrul 'khor bskor bar bya //",
    "NG0774:31": "de la skyon yon rnam bdun la sogs pa //",
    "NG0774:32": "ldog dang 'khyam dang lto bral dang *//",
    "NG0774:33": "rtag 'khor rtug dang po ba dang *//",
    "NG0774:34": "'khor lo 'chos pa bdun du bshad //",
    "NG0774:35": "yan lag gsum dang ldan pa'o //",
    "NG0774:36": "yan lag nyi shu rtsa brgyad kyis //",
    "NG0774:37": "pad+ma khros pa'i 'khor lo rdzogs //",
    "NG0774:38": "bsnyen pa'i sngags bdun bsgrub po bdun //",
    "NG0774:39": "las la bdun la sogs pa bdun //",
    "NG0774:40": "rtsa ba'i yi ge bcu bdun pa //",
    "NG0774:41": "pad+ma sku yi bsnyen par bshad //",
    "NG0774:42": "de las phye bas lnga ru gsungs //",
    "NG0774:43": "rtsa ba'i yi ge bcu drug pa //",
    "NG0774:44": "pad+ma gsung gi bsnyen par bshad //",
    "NG0774:45": "de las phye bas lnga ru gsungs //",
    "NG0774:46": "rtsa ba'i yi ge 'bru bco lnga pa //",
    "NG0774:47": "thugs kyi bsnyen par rgyal bas gsungs //",
    "NG0774:48": "de las phye bas lnga ru gsung *//",
    "NG0774:49": "rtsa ba'i yig 'bru bcu bzhi pa //",
    "NG0774:50": "pad+ma yon tan bsnyen par bshad //",
    "NG0774:51": "de las phye bas lnga ru gsungs //",
    "NG0774:52": "rtsa ba'i yig 'bru bcu gsum pa //",
    "NG0774:53": "pad+ma 'phrin las bsnyen par bshad //",
    "NG0774:54": "de las phye bas lnga ru gsungs //",
    "NG0774:55": "rtsa ba'i yig 'bru bcu gnyis pa //",
    "NG0774:56": "pad+ma spyi dril bsnyen par bshad //",
    "NG0774:57": "bsdus pa'i las dang bdun du bshad //",
    "NG0774:58": "bsgrub dang @#//",
    "NG0774:59": "la sogs de bzhin no //",
    "NG0774:60": "pad+ma gtsug lag 'khor lo'i rgyud phyi ma las /",
    "NG0774:61": "thems bstan pa'i le'u ste dang po'o //  // gnyis pa tshad ma'i las rnams ni //",
    "NG0774:62": "tshad ma nyi shu rtsa brgyad de //",
    "NG0774:63": "sku yi sngags lngas sku rnams brlag / gsung gi",
    "NG0774:64": "sngags lngas gsung rnams dkrug / thugs kyi sngags lngas",
    "NG0774:65": "thugs rnams 'ching *// yon tan sngags lngas sa rnams 'jig / 'phrin las sngags lngas las rnams 'grub //",
    "NG0774:66": "gcig tu dril bas yongs su rdzogs //",
    "NG0774:67": "bsdus pas chos kyi sku yang 'jig / bsgrub pa'i gsang sngags sde bdun la //",
    "NG0774:68": "gcig nas bzung nas lnga yi bar //",
    "NG0774:69": "yan lag lnga lngar shes par bya //",
    "NG0774:70": "gnyis ni yongs su rdzogs pa ste //",
    "NG0774:71": "rtsa bdun pa dang rtsa bzhi pa //",
    "NG0774:72": "rtsa gcig pa dang bcu bdun pa //",
    "NG0774:73": "bco lnga pa dang bcu gsum pa //",
    "NG0774:74": "bcu gcig pa zhes grags pa yin //",
    "NG0774:75": "las kyi gsang sngags sde bdun la //",
    "NG0774:76": "dang po nas bzung bcu par dang *//",
    "NG0774:77": "'bum du sbyar ba ngas lung bstan //",
    "NG0774:78": "spog pa'i las bdun de dang 'dra //",
    "NG0774:79": "sku yi dang po gsung gi gnyis //",
    "NG0774:80": "thugs kyi gsum pa yon tan bzhi //",
    "NG0774:81": "'phrin las lnga blang bdun par sbyar //",
    "NG0774:82": "gsang ba yum gyi bdun pa dang *//",
    "NG0774:83": "chag pa ma yi dang por sbyar //",
    "NG0774:84": "gsang ba dkrug pa'i bdun pa dang *//",
    "NG0774:85": "sbyor ba gzhig pa'i brgyad par sbyar //",
    "NG0774:86": "de yis thams cad gsal bar 'gyur //",
    "NG0774:87": "pad+ma gtsug lag 'khor lo'i rgyud phyi ma las /",
    "NG0774:88": "tshad ma bstan pa'i le'u ste gnyis pa'o //  // gsum pa rtsis kyi las rnams ni //",
    "NG0774:89": "rnal 'byor nang pa rtsod pa la //",
    "NG0774:90": "rig sngags nyi shu rtsa brgyad de //",
    "NG0774:91": "dang po nas bzung bdun par ni //",
    "NG0774:92": "rang gi sdeb pa bdun du bsgral //",
    "NG0774:93": "sngags sde bdun pa'i rim chags so //",
    "NG0774:94": "gnyis pa nas bzung bdun bar ni //",
    "NG0774:95": "gzhan sde nang pa bdun du bsgral //",
    "NG0774:96": "sngags sde bdun pa'i rim chags so //",
    "NG0774:97": "gsum pa nas bzung bdun pa gtug / nyan thos sde pa bsgral bar gsungs //",
    "NG0774:98": "bzhi pa nas bzung bdun la gtug / mu stegs sde la bsgral bar gsungs //",
    "NG0774:99": "sngags sde bdun pa rim chags so //",
    "NG0774:100": "'khor lo bzhi nas 'bum la gtug / sna tshogs las rnams rim chags so //",
    "NG0774:101": "brtul zhugs brgyad la 'khor lo brgyad //",
    "NG0774:102": "pho nya drug cu 'khor lo dang *//",
    "NG0774:103": "dmu long 'khor lo brgyad pa ste //",
    "NG0774:104": "klu dang ma mo bdun du 'gyur //",
    "NG0774:105": "gnod sbyin dregs ldan bco brgyad do //",
    "NG0774:106": "gsang sde las kyis bcu ru bshad //",
    "NG0774:107": "pad+ma gtsug lag 'khor lo'i rgyud phyi ma las //",
    "NG0774:108": "rtsis bstan pa'i le'u ste gsum pa'o //  // gsang chen pad+ma gsum 'khor lo //",
    "NG0774:109": "'dus pa'i rgyal po rab gsang la //",
    "NG0774:110": "mngon phyung gsang ba'i rgyud rgyal 'di //",
    "NG0774:111": "dus kyi snyings par gyur pa'i tshe //",
    "NG0774:112": "rang bzhin shugs kyis 'byung bar 'gyur //",
    "NG0774:113": "ut+pal 'dra 'am gsum po la //",
    "NG0774:114": "byin na rdo rje dmyal bar ltung *//",
    "NG0774:115": "rin chen lta bus gter ltar btsos //",
    "NG0774:116": "zhes bka' stsal pas / @#//",
    "NG0774:117": "drag po gsang ba'i bdag po la sogs pa 'khor rnams yi rang ste /",
    "NG0774:118": "bcom ldan 'das kyi gsungs pa la mngon par bstod do //",
    "NG0774:119": "pad+ma gtsug lag 'khor lo'i rgyud phyi ma las /",
    "NG0774:120": "rjes su yid rang ba'i le'u ste bzhi pa'o //"
}