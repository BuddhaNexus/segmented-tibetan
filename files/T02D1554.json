{
    "T02D1554:205a-0": "@205a # // rgya gar skad du /",
    "T02D1554:205a-1": "tshinda munda badzra b'a r'a h'i s'a dha nam /",
    "T02D1554:205a-2": "bod skad du /",
    "T02D1554:205a-3": "rdo rje phag mo dbu bcad ma'i sgrub thabs //",
    "T02D1554:205a-4": "dpal rdo rje phag mo la phyag 'tshal lo //",
    "T02D1554:205a-5": "rnal 'byor ma yi 'khor lo gtso //",
    "T02D1554:205a-6": "'jig rten gsum brgyan sems can rnams //",
    "T02D1554:205a-7": "kun gyis phan 'byung dpal rdo rje //",
    "T02D1554:205a-8": "rnal 'byor ma khyod la phyag 'tshal //",
    "T02D1554:205a-9": "sngags pas tho rangs langs te /",
    "T02D1554:205a-10": "rnal 'byor ma dang mthun pa'i sa'i char stan bde ba la 'dug ste //",
    "T02D1554:205a-11": "ji skad brjod pa'i phyogs su bltas nas /",
    "T02D1554:205a-12": "dang por re zhig sngags pas //",
    "T02D1554:205a-13": "gnas dang bdag dang rnal 'byor bsrung ba'i don du /",
    "T02D1554:205a-14": "aom a'a: h'um /",
    "T02D1554:205a-15": "zhes brjod do ;",
    "T02D1554:205a-16": "/ de nas dam tshig can rang gi ltar ba'i",
    "T02D1554:205a-17": "dbus su padma dkar po rnam par rgyas pa bsgoms",
    "T02D1554:205a-18": "te / de'i steng du 'od zer lhag pa dang bcas pa'i nyi ma'i dkyil 'khor blta'o //",
    "T02D1554:205a-19": "de'i steng du aa rka'i me tog 'dra ba'i yi",
    "T02D1554:205a-20": "ge hr'i las yang dag par byung ba'i sna tshogs",
    "T02D1554:205a-21": "padma dang nyi ma'i dkyil 'khor la gnas pa'i chos",
    "T02D1554:205a-22": "'byung rnam par bsgoms nas /",
    "T02D1554:205a-23": "der yi ge hr'i: yongs su gyur pa las bcom",
    "T02D1554:205a-24": "ldan 'das ma rdo rje phag mo sku mdog ser",
    "T02D1554:205a-25": "mo dpal dmar ba nyid kyis phyag gi gri gug",
    "T02D1554:205a-26": "gis nyid kyis dbu bcad nas phyag g-yon pas steng",
    "T02D1554:205a-27": "du 'dzin cing // gri gug dang bcas pa'i phyag 'og tu brkyang ba la /",
    "T02D1554:205a-28": "zhabs g-yas brkyang bas bzhugs pa /",
    "T02D1554:205a-29": "thod pas dbu brgyad pa //",
    "T02D1554:205a-30": "dbu skra dang na bza' grol ba /",
    "T02D1554:205a-31": "phyag rgya lngas btab pa'i sku can gyi sangs rgyas mkha' 'gro ma dbus su bsgom par bya'o //",
    "T02D1554:205a-32": "de nas dbu bcad pa'i mgrin pa'i sbubs nas gyen",
    "T02D1554:205a-33": "du 'bab pa'i khrag gi rgyun rang gi zhal du",
    "T02D1554:205a-34": "'jug cing // de bzhin du ngos gnyis na gnas",
    "T02D1554:205a-35": "pa'i rnal 'byor ma gnyis po'i zhal du yang 'jug",
    "T02D1554:205a-36": "par bsgom par bya'o //",
    "T02D1554:205a-37": "de nas g-yon ngos na bzhugs pa'i lha mo rdo rje rab bsngags ma mdog ljang gu dang /",
    "T02D1554:205a-38": "g-yas kyi char bzhugs pa'i ma lha mo rdo rje rnam par snang mdzad ma mdog ser mo ste /",
    "T02D1554:205a-39": "g-yon du ni g-yon dang g-yas pas gri gug dang thod pa //",
    "T02D1554:205a-40": "g-yas su ni g-yas dang g-yon pas gri gug dang thod pa 'dzin pa //",
    "T02D1554:205a-41": "g-yas su ni zhabs g-yas brkyang //",
    "T02D1554:205a-42": "g-yon du ni zhabs g-yon pa brkyang ba //",
    "T02D1554:205a-43": "dbu skra dang na bza' grol ba bsgom par bya'o //",
    "T02D1554:205a-44": "ngos gnyis na bzhugs pa dbus dang bcas pa'i rnal",
    "T02D1554:205b-0": "@205b 'byor ma rnams 'gying zhing 'jigs su rung ba",
    "T02D1554:205b-1": "bsgom par bya ste /",
    "T02D1554:205b-2": "'di ni bsgom par bya ba'i gnas yin no //",
    "T02D1554:205b-3": "de nas mchod pa brjod par bya ste //",
    "T02D1554:205b-4": "mdun du tsandan dmar po yi //",
    "T02D1554:205b-5": "chu yis mandala byas nas ni //",
    "T02D1554:205b-6": "der ni nyi ma'i dkyil 'khor la //",
    "T02D1554:205b-7": "gnas pa'i chos 'byung bri bar bya //",
    "T02D1554:205b-8": "de nas der ni hr'i: yig las //",
    "T02D1554:205b-9": "skyes gyur sngar bshad mtshan nyid can //",
    "T02D1554:205b-10": "rdo rje rje bcun lha mo ni /",
    "T02D1554:205b-11": "rim gyis cho ga bzhin du mchod //",
    "T02D1554:205b-12": "de la aom sarbba buddha d'a ki n'i ye h'um av'a h'a /",
    "T02D1554:205b-13": "zhes bya ba'i sngags kyis chos kyi 'byung gnas kyi dkyil du mar tog dbul bar bya'o //",
    "T02D1554:205b-14": "de nas der yon chab dang ma tog dang spos",
    "T02D1554:205b-15": "dang dri dang mar me dang kun du bzang pos",
    "T02D1554:205b-16": "mchod par bya'o // de nas de bzhin du g-yon",
    "T02D1554:205b-17": "ngos su aom badzra wa rnan n'i ye h'um sv'a",
    "T02D1554:205b-18": "mchod par bya'o // h'a / zhes pa'i sngags kyis so //",
    "T02D1554:205b-19": "de nas g-yas ngos su aom badzra bee ro tsa n'i ye h'um sv'a h'a /",
    "T02D1554:205b-20": "zhes pa'i sngags kyis so //",
    "T02D1554:205b-21": "de nas gzhan yang //",
    "T02D1554:205b-22": "audhi la pu lli ra ma la gi ri ka ma la khyam shr'i ha ha /",
    "T02D1554:205b-23": "zhes pa'i sngags kyi bstod pas mchod pa bya'o //",
    "T02D1554:205b-24": "gzhan yang dharmma sam bho ga ni ra ma na ma h'a su kha k'a ya /",
    "T02D1554:205b-25": "zhes pa'i sngags brjid par bya'o //",
    "T02D1554:205b-26": "de nas aom sarbba buddha d'a ki n'i ye //",
    "T02D1554:205b-27": "aom badzra wa rnan n'i ye /",
    "T02D1554:205b-28": "aom badzra bee ro tsa n'i ye h'um h'um h'um phat phat phat sv'a h'a /",
    "T02D1554:205b-29": "zhes pa'i sngags sngon du bsnyen pa 'bum phrag cig yongs su bzlas na /",
    "T02D1554:205b-30": "bgegs thams cad nye bar zhi bar byed do //",
    "T02D1554:205b-31": "'bum phrag gnyis bzlas pas bud med rnams g-yo bar byed do //",
    "T02D1554:205b-32": "'bum phrag gsum bzlas na grong khyer g-yo bar byed do //",
    "T02D1554:205b-33": "'bum phrag bzhi bzlas na rgyal po g-yo bar byed do //",
    "T02D1554:205b-34": "'bum phrag lnga bzlas na ji ltar 'dod pa'i don sgrub par byed do //",
    "T02D1554:205b-35": "chu 'gram mam //",
    "T02D1554:205b-36": "dur khrod dam /",
    "T02D1554:205b-37": "zhing gcig gi drung ngam //",
    "T02D1554:205b-38": "lha gnas sam /",
    "T02D1554:205b-39": "ma mo'i khyim mam /",
    "T02D1554:205b-40": "grong mtshams su de bzhin du bsgrub par bya'o //",
    "T02D1554:205b-41": "nam mkha'i gos ki rang bzhin can //",
    "T02D1554:205b-42": "skra bshig pa yi rnal 'byor pas //",
    "T02D1554:205b-43": "ji srid rnam rtog kun spangs kyi //",
    "T02D1554:205b-44": "rab tu thub pa gnas par bya //",
    "T02D1554:205b-45": "aom sarba buddha d'a ki n'i ye //",
    "T02D1554:205b-46": "aom badzra warna n'i ye /",
    "T02D1554:205b-47": "aom badzra bee ro tsa n'i ye /",
    "T02D1554:205b-48": "pushpam dh'u pam d'i pam gandham ba lim /",
    "T02D1554:205b-49": "grihna gri dna ma ma raksha h'um h'um h'um phat phat phat sv'a h'a /",
    "T02D1554:205b-50": "zhes pas gtor ma sbyin no //",
    "T02D1554:206a-0": "lha mo dpal gyi blo gros mas mdzad pa'i sgrub @206a * //",
    "T02D1554:206a-1": "thabs rdzogs so /",
    "T02D1554:206a-3": "// / bal po'i pandi ta a'a ts'a r+ya bha rendra ru tsi dang /"
}