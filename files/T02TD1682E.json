{
    "T02TD1682E:306a-0": "@306a * // rgya gar skad du /",
    "T02TD1682E:306a-1": "shr'i badzra satva aa nu smri tin'a ma bidhi /",
    "T02TD1682E:306a-2": "bod skad du /",
    "T02TD1682E:306a-3": "dpal rdo rje sems dpa' rjes su dran pa'i cho ga zhes bya ba /",
    "T02TD1682E:306a-4": "dpal rdo rje sems dpa' la phyag 'tshal lo //",
    "T02TD1682E:306a-5": "rab gnas yul tshogs nyams dga' bar //",
    "T02TD1682E:306a-6": "kun rdzob 'phrul pa'i dkyil 'khor la ;",
    "T02TD1682E:306a-7": "/ rnam dag gnyis med yul kun sbyor //",
    "T02TD1682E:306a-8": "byang chub sems byung rgyal ba'i mchog / de la de snang rol mo'i chos //",
    "T02TD1682E:306a-9": "srid mtha'i ma dmigs dus gsum 'gog / rnam dpyad bya ba'i rgyud ldan zhing //",
    "T02TD1682E:306a-10": "rigs bdag dkyil 'khor bstod pa'i gnas //",
    "T02TD1682E:306a-11": "nges pa'i gsang mchog rtsa ba'i rgyud //",
    "T02TD1682E:306a-12": "de nyid sgrub pa'i thabs chen po //",
    "T02TD1682E:306a-13": "gnyis dang gnyis med theg pa'i mchog / rjes su dran pa skyed byed pa'i //",
    "T02TD1682E:306a-14": "cho ga bzang po rmad du byung //",
    "T02TD1682E:306a-15": "gsang don brgyud pa'i rdo rje'i tshig / dus gsum rgyun gyi mtshan ldan bcing //",
    "T02TD1682E:306a-16": "rigs bdag dkyil 'khor bstod pa'i gnas //",
    "T02TD1682E:306a-17": "'khor ba'i bya ba kun gnas 'jug / dpa' bo gcig pa'i dkyil 'khor bzang //",
    "T02TD1682E:306a-18": "bsnyen sgrub yan lag dang bcas bshad //",
    "T02TD1682E:306a-19": "sangs rgyas kun gyi dgongs pa'i yul //",
    "T02TD1682E:306a-20": "bya ba'i yan lag kun rdzogs shing //",
    "T02TD1682E:306a-21": "nges pa'i gsang ba ston mdzad pa'i //",
    "T02TD1682E:306a-22": "'bras bu'i dkyil 'khor bla na med //",
    "T02TD1682E:306a-23": "thams cad du sa zhes bya ba yi //",
    "T02TD1682E:306a-24": "lta ba la sogs 'byung ba'i chos //",
    "T02TD1682E:306a-25": "nyon mongs gnas kun rnam dag cing //",
    "T02TD1682E:306a-26": "rang bzhin mnyam pas spros dang bral //",
    "T02TD1682E:306a-27": "yang dag sangs rgyas bde ba che //",
    "T02TD1682E:306a-28": "kun du goms pas gsal byed pa'i //",
    "T02TD1682E:306a-29": "yan lag lam gnyis rdzogs pa'i grogs //",
    "T02TD1682E:306a-30": "rab sbyangs bas ni 'jug 'gyur zhing //",
    "T02TD1682E:306a-31": "rig 'dzin gnas kun bgrod byed cing //",
    "T02TD1682E:306a-32": "rgyu rkyen cha shas kun rdzogs shing //",
    "T02TD1682E:306a-33": "thun mong bye brag rkyen gyi stobs //",
    "T02TD1682E:306a-34": "snga ma las byung phyi ma'i rgyun //",
    "T02TD1682E:306a-35": "'bras bu tshogs pa'i bdag nyid do //",
    "T02TD1682E:306a-36": "sa dang sar gnas rig 'dzin kun //",
    "T02TD1682E:306a-37": "rang rig sbyor ba'i tshul gyis ni //",
    "T02TD1682E:306a-38": "gsang sngags phyag rgya'i gnas kun dang //",
    "T02TD1682E:306a-39": "mi mthun gnyen po bye brag mthus //",
    "T02TD1682E:306a-40": "dngos grub mtha' yas rtag ldan zhing //",
    "T02TD1682E:306a-41": "ting 'dzin chos kun rdzogs pa'i mthar //",
    "T02TD1682E:306a-42": "sangs rgyas kun gyi gnas mthong zhing //",
    "T02TD1682E:306a-43": "nges pa'i sa mchog rdzogs par 'gyur //",
    "T02TD1682E:306a-44": "rigs kyi 'khor lo kun bskor zhang //",
    "T02TD1682E:306a-45": "rigs kyi gnas rnams rnam dag pas //",
    "T02TD1682E:306a-46": "rigs mchog yon tan bzang po'i tshogs //",
    "T02TD1682E:306b-0": "@306b rigs kun rgyal bas mnyam sbyor ba'o //",
    "T02TD1682E:306b-1": "yang dag nges pa'i theg pa'i mchog / dam ba las byung dam pa'i yul //",
    "T02TD1682E:306b-2": "de gnas tshul gyis phreng ba nyid //",
    "T02TD1682E:306b-3": "yang dag bde bas rgyan du byas //",
    "T02TD1682E:306b-4": "dkyil 'khor chen po dga' tshal dang //",
    "T02TD1682E:306b-5": "chos kyi rgyal po'i grong khyer mchog / chos kyi 'khor lo rim 'jug pas //",
    "T02TD1682E:306b-6": "chos kyi 'bras bu bzang po nyid //",
    "T02TD1682E:306b-7": "shin tu sbyor bas yang dag skyes //",
    "T02TD1682E:306b-8": "me tog tshal las kha dog dri //",
    "T02TD1682E:306b-9": "'dod pa'i tshogs rnams tshim gyur ltar //",
    "T02TD1682E:306b-10": "rang gnas byang chub yan lag phreng //",
    "T02TD1682E:306b-11": "bsnyen dang nye bar bsnyen pa dang //",
    "T02TD1682E:306b-12": "sgrub dang sgrub pa chen po yi //",
    "T02TD1682E:306b-13": "yan lag cha shas kun rdzogs pas //",
    "T02TD1682E:306b-14": "zhi sogs bye brag rnam par bkod //",
    "T02TD1682E:306b-15": "sangs rgyas theg pa'i yan lag gis //",
    "T02TD1682E:306b-16": "nye bar sbyar ba'i rnal 'byor 'grub //",
    "T02TD1682E:306b-17": "sa mtshams mkhas pa'i spyod yul nyid //",
    "T02TD1682E:306b-18": "rkyen bcas stobs kyis rab tu rdzogs //",
    "T02TD1682E:306b-19": "dkyil 'khor yan lag stobs ldan pa'i //",
    "T02TD1682E:306b-20": "bla ma lhag gnas brtul zhugs can //",
    "T02TD1682E:306b-21": "yon tan rin chen 'bras bu'i bdag / byang chub mchog sems rnam dag pa //",
    "T02TD1682E:306b-22": "yang dag mos pas bstod byas te //",
    "T02TD1682E:306b-23": "sgo gsum dang bas gsol ba gdab //",
    "T02TD1682E:306b-24": "gdams pa'i yan lag kun 'dzin cing //",
    "T02TD1682E:306b-25": "nye bar 'khor ba'i dga' ston mchog / dkyil 'khor chen por dgyes byas pas //",
    "T02TD1682E:306b-26": "rab tu rdzogs par 'khor lo dbang //",
    "T02TD1682E:306b-27": "de nyid yan lag dam tshig bcas //",
    "T02TD1682E:306b-28": "nges par 'jug pas bstan byas pa'o //",
    "T02TD1682E:306b-29": "gsang ba'i rgyud don sna tshogs dag /'dren pa'i yan lag bla na med //",
    "T02TD1682E:306b-30": "nges par bstan pa'i phyag rgya yi //",
    "T02TD1682E:306b-31": "yan lag rdzogs pas theg pa'i mchog / dben ba yi ni gnas dag gam //",
    "T02TD1682E:306b-32": "rang gi skyed mos tshal sogs par //",
    "T02TD1682E:306b-33": "kun du sna tshogs skal bzang po //",
    "T02TD1682E:306b-34": "kun du sna tshogs bde mchog gis //",
    "T02TD1682E:306b-35": "kun du sna tshogs dgongs pa rnams //",
    "T02TD1682E:306b-36": "ci bde bar ni bsgrub par bya //",
    "T02TD1682E:306b-37": "gnas kyi nye 'khor phyag dar dang //",
    "T02TD1682E:306b-38": "dri zhim tshur bcas dag byas te //",
    "T02TD1682E:306b-39": "dkyil 'khor sa gzhi bzang po'i mchog / bkra shis dag byed rdzas kyis byug / phyogs bcur bla re rgyal mtshan dang //",
    "T02TD1682E:306b-40": "'phan gdugs lha ba lhub rnga yab dang //",
    "T02TD1682E:306b-41": "rin chen me tog phreng ba'i tshogs //",
    "T02TD1682E:306b-42": "bza' btung 'dod yon rnam 'phrul pa'i //",
    "T02TD1682E:306b-43": "phyag rgya gos dang rgyan bcas pas //",
    "T02TD1682E:306b-44": "ma lus kun du nye bar mdzes //",
    "T02TD1682E:306b-45": "thabs dang shes rab brtul zhugs mchog / bde ba'i ye shes rol mo'i dbyings //",
    "T02TD1682E:306b-46": "rnam par 'phrul pas bsam byas pas //",
    "T02TD1682E:306b-47": "bya ba'i 'khor lo brtan par 'gyur //",
    "T02TD1682E:306b-48": "ji snyed mchod pa'i tshogs rnams dang //",
    "T02TD1682E:307a-0": "gtor mas gnas kun nyer @307a * //",
    "T02TD1682E:307a-1": "brgyan dag / bsang spyad bkra shis byin gyis brlab //",
    "T02TD1682E:307a-2": "rim bzhin sngags dang phyag rgya gnas //",
    "T02TD1682E:307a-3": "'gro gnas kun gyi nyon mongs tshogs //",
    "T02TD1682E:307a-4": "mi dge stobs sogs sdig pa'i mthus //",
    "T02TD1682E:307a-5": "gnas kun nyam thag gzir bas 'joms //",
    "T02TD1682E:307a-6": "bdag gzhan kun rgyud rlag par byed //",
    "T02TD1682E:307a-7": "de dag thugs rje chen po'i blos //",
    "T02TD1682E:307a-8": "ma lus yul bcas sgrol ba'i phyir //",
    "T02TD1682E:307a-9": "dran pa gcig pa'i ye shes sku //",
    "T02TD1682E:307a-10": "ting 'dzin dag pas rnam par grol //",
    "T02TD1682E:307a-11": "phyi nang chos rnams thams cad kyi //",
    "T02TD1682E:307a-12": "rang bzhin gnyis med byang chub sems //",
    "T02TD1682E:307a-13": "der snang yul las 'das pa nyid //",
    "T02TD1682E:307a-14": "lhun gyis grub pa'i chos nyid do //",
    "T02TD1682E:307a-15": "tshul 'di rnam par spangs pa yi //",
    "T02TD1682E:307a-16": "de nas de las de bzhin rgyud //",
    "T02TD1682E:307a-17": "kye ma thugs rje chen po'i yul //",
    "T02TD1682E:307a-18": "rigs kyi dkyil 'khor rdzogs pa nyid //",
    "T02TD1682E:307a-19": "rnam gsum lha yi ting 'dzin gyis //",
    "T02TD1682E:307a-20": "rnam gsum sngags dang phyag rgyar sbyor //",
    "T02TD1682E:307a-21": "byin rlabs nus mthu rdzogs byas nas //",
    "T02TD1682E:307a-22": "bdag gzhan sbyangs shing gsal byas te //",
    "T02TD1682E:307a-23": "rigs mchog sku gsung thugs kyi bdag / yang dag 'od zer rab sbyor bas //",
    "T02TD1682E:307a-24": "gsal ba'i dkyil 'khor rgyas pa nyid //",
    "T02TD1682E:307a-25": "tshul gsum phyag rgya'i cha lugs kyis //",
    "T02TD1682E:307a-26": "shin tu bkod pa legs 'byung ba'i //",
    "T02TD1682E:307a-27": "tshad med bzhi li gnas rdzogs 'gyur //",
    "T02TD1682E:307a-28": "kun nas spyan drangs brtan byas pa //",
    "T02TD1682E:307a-29": "nye bar sbyor ba'i phyag rgya nyid //",
    "T02TD1682E:307a-30": "aom yang dag brtan pas stobs rdzogs pa'i ;",
    "T02TD1682E:307a-31": "/ rang bzhin dkyil 'khor rdzogs pa'i tshogs //",
    "T02TD1682E:307a-32": "thugs rjes bdag nyid rnam grol ba //",
    "T02TD1682E:307a-33": "dkyil 'khor rdzogs pa'i las la dgyes //",
    "T02TD1682E:307a-34": "mi shes yul rnams bcom mdzad cing //",
    "T02TD1682E:307a-35": "rig pa'i gnas chen snyoms 'jug par //",
    "T02TD1682E:307a-36": "phyag rgya bde ba'i tshul sbyor bas //",
    "T02TD1682E:307a-37": "grong khyer brtan par mdzad du gsol //",
    "T02TD1682E:307a-38": "aom badzra sa tva h'um /",
    "T02TD1682E:307a-39": "dzny'a na sam ya stvam /",
    "T02TD1682E:307a-40": "dza:h'um bam ho:pra be sha ya phat /",
    "T02TD1682E:307a-41": "badzra a'a be sha ya aa a'a /",
    "T02TD1682E:307a-42": "ji srid brtan pa'i gnas bzhugs shing //",
    "T02TD1682E:307a-43": "byang chub sems mchog spel ba'i phyir //",
    "T02TD1682E:307a-44": "bkra shis lhag gnas brgyan pa yi //",
    "T02TD1682E:307a-45": "zhing khams pho brang dag par brjod /",
    "T02TD1682E:307a-46": "aom badzra tsakra mandala pa nas pa ri h'um /",
    "T02TD1682E:307a-47": "rab tu gus pa'i tshul gyis ni /",
    "T02TD1682E:307a-48": "mngon par dmigs byas dag pa'i mchog / thabs dang shes rab rdzogs byed pa'i //",
    "T02TD1682E:307a-49": "yul kun rang bzhin rnam par dag / gang 'dir yon tan bsngags pa'i gnas //",
    "T02TD1682E:307a-50": "rgyal ba bde gshegs 'dren pa'i gtso //",
    "T02TD1682E:307a-51": "rigs mchog rdo rje sems dpa'i gnas //",
    "T02TD1682E:307b-0": "ngo mtshar yul kun rnam @307b par dag / aom na mo stu sti bandha nam ka ro ya mi //",
    "T02TD1682E:307b-1": "me na r'a ga ho //",
    "T02TD1682E:307b-2": "kun 'byung yon tan rdzogs pa yi //",
    "T02TD1682E:307b-3": "me tog 'bras bu bzang ldan zhing //",
    "T02TD1682E:307b-4": "kun du bzang po'i rgyan rnams dang //",
    "T02TD1682E:307b-5": "'dod pa'i lha mo rkyen ldan zhing //",
    "T02TD1682E:307b-6": "yul kun chags pas rnam grol ba //",
    "T02TD1682E:307b-7": "phyag rgya'i dkyil 'khor bla med pa //",
    "T02TD1682E:307b-8": "lha dang lho mo bsam yas pas //",
    "T02TD1682E:307b-9": "phyogs bcu kun nas rnam par 'khrigs //",
    "T02TD1682E:307b-10": "bya ba'i yul kun ma lus dag / yang dag bsngo ba bla na med //",
    "T02TD1682E:307b-11": "gnyis med byang chub sems kyi dngos //",
    "T02TD1682E:307b-12": "gnyis su med pa'i rol pa dag / mnyam nyid rol mo'i dkyil 'khor nyid //",
    "T02TD1682E:307b-13": "mnyes pa chen po'i bdag nyid du //",
    "T02TD1682E:307b-14": "aom sarba p'u dza me gha pra ti tstsha ho //",
    "T02TD1682E:307b-15": "thog med yun rings 'khor ba'i gnas //",
    "T02TD1682E:307b-16": "ma lus nye bar bsags pa'i tshogs //",
    "T02TD1682E:307b-17": "kun spyod gnas gsum las skyes pa //",
    "T02TD1682E:307b-18": "thams cad yul la nye bar bshags //",
    "T02TD1682E:307b-19": "rab rtogs nye bar bsags pa'i chos //",
    "T02TD1682E:307b-20": "tshul khrims brtul zhugs sdom pa dang //",
    "T02TD1682E:307b-21": "nyer mdzes brgyan pa'i yan lag rnams //",
    "T02TD1682E:307b-22": "rab bsngags bstod pas yi rang mchog / sangs rgyas kun gyi lam ston cing //",
    "T02TD1682E:307b-23": "don bzhin bstan pas 'dul mdzad de //",
    "T02TD1682E:307b-24": "sbyor ba'i stobs bcas shes rab tshogs //",
    "T02TD1682E:307b-25": "thabs kyi theg chen bshad du gsol //",
    "T02TD1682E:307b-26": "phyogs bcu'i mgron gnas ji snyed mtha' //",
    "T02TD1682E:307b-27": "mya ngan kun sgrol mgon po rnams //",
    "T02TD1682E:307b-28": "sku gsum bstan pa'i tshul gyis ni //",
    "T02TD1682E:307b-29": "dus gsum 'gyur ba med pa'i dbyings //",
    "T02TD1682E:307b-30": "ma lus srid dngos 'gro ba'i tshogs 'don cing //",
    "T02TD1682E:307b-31": "yang dag gnyis med brtan par byed pa'i yid //",
    "T02TD1682E:307b-32": "byang chub sems mchog bla na med pa'i don //",
    "T02TD1682E:307b-33": "yang dag brtan gnas kun du rgyas par bya //",
    "T02TD1682E:307b-34": "smin cing grol bar byed pa'i tshogs rnams kyis //",
    "T02TD1682E:307b-35": "khyad par lam kun yang dag rdzogs par 'gyur //",
    "T02TD1682E:307b-36": "bsnyen sgrub phyag rgya'i yan lag sna tshogs pas //",
    "T02TD1682E:307b-37": "bdag gzhan bzung zhing yan lag rdzogs par spyad //",
    "T02TD1682E:307b-38": "thugs rje rnam dag dkyil 'khor rdzogs pa'i chogs //",
    "T02TD1682E:307b-39": "rab tu grol bas gnyis med mnyam ldan pa'i //",
    "T02TD1682E:307b-40": "thams cad mthun pa'i tshul rnams mdzad bcas pas //",
    "T02TD1682E:307b-41": "bdag gi cha shas rab tu dmigs pas dbul //",
    "T02TD1682E:307b-42": "thams cad mi gnyis ye shes chen po bdag / bya byed rtog pa'i tshogs rnams rnam dag cing //",
    "T02TD1682E:308a-0": "sgyu ma rnam dag bya rtsal bde ba'i mchog / mkha' 'gro @308a * //",
    "T02TD1682E:308a-1": "sgyu ma'i don rdzogs mnyam pa nyid //",
    "T02TD1682E:308a-2": "mgon po dus gsum sgrib bral sangs rgyas kun //",
    "T02TD1682E:308a-3": "dngos grub phrin las yul rnams nye bar ston //",
    "T02TD1682E:308a-4": "rang gnas nyams dga' mnyam nyid mchog gi bdag / rnam dag bya ba'i tshul gyi yul las 'das //",
    "T02TD1682E:308a-5": "aom badzra satva sa ma ya /",
    "T02TD1682E:308a-6": "ma nu p'a la ya /",
    "T02TD1682E:308a-7": "badzra satva tve no pa tishtha /",
    "T02TD1682E:308a-8": "dri dho me bha ba /",
    "T02TD1682E:308a-9": "su to shyo me bha ba /",
    "T02TD1682E:308a-10": "su po shyo me bha ba /",
    "T02TD1682E:308a-11": "aa nu rakto me bha ba /",
    "T02TD1682E:308a-12": "sarba siddhimme pra yatstsha /",
    "T02TD1682E:308a-13": "sarba karma su tsa me /",
    "T02TD1682E:308a-14": "tsittam shre ya:ku ru h'um /",
    "T02TD1682E:308a-15": "ha ha ha ha ho:bha ga w'a na sarba ta th'a ga ta badzra m'a me munytsa /",
    "T02TD1682E:308a-16": "badzr'i bha wa ma h'a sa ma ya satva a'a:/",
    "T02TD1682E:308a-17": "badzra gatstsha mu:/",
    "T02TD1682E:308a-18": "rtse gcig dran pa'i ting 'dzin gyis //",
    "T02TD1682E:308a-19": "ma lus yul bcas rnam par grol //",
    "T02TD1682E:308a-20": "phyag rgya gsang sngags sbyor ba'i mthus //",
    "T02TD1682E:308a-21": "lha mo'i dkyil 'khor sna tshogs nyid //",
    "T02TD1682E:308a-22": "'gro gnas sdug bsngal las grol zhing //",
    "T02TD1682E:308a-23": "bde ba'i mchog kun mthar phyin te /",
    "T02TD1682E:308a-24": "thar pa mya ngan las 'das par //",
    "T02TD1682E:308a-25": "btang snyoms kun du mi dmigs pa'i //",
    "T02TD1682E:308a-26": "drag po'i chogs bcas ma lus kun //",
    "T02TD1682E:308a-27": "rab tu zhen rtog stobs kyis 'jug / de dag thugs rje chen po yis //",
    "T02TD1682E:308a-28": "'dul byed stobs chen he ru ka //",
    "T02TD1682E:308a-29": "phyag rgya dbyings dang mnyam par sbyor //",
    "T02TD1682E:308a-30": "rnam par grol ba'i ting 'dzin gyis //",
    "T02TD1682E:308a-31": "phyogs bcu'i bgegs tshogs 'dul bar mdzad //",
    "T02TD1682E:308a-32": "yang dag dkyil 'khor brtan byas te //",
    "T02TD1682E:308a-33": "mtshon cha me 'od 'bar ba yis /",
    "T02TD1682E:308a-36": "// / dkyil 'khor kun nas brgyan pa la //",
    "T02TD1682E:308a-37": "bgegs kyi rgyal po kun bsdus te //",
    "T02TD1682E:308a-38": "phyag rgya bzhi yis dbang byas nas //",
    "T02TD1682E:308a-39": "myos shing gzir gnon rnam par dgod //",
    "T02TD1682E:308a-40": "thugs kyi ye shes rab 'bar ba //",
    "T02TD1682E:308a-41": "ye shes phyag rgya'i gnas kyis 'jug / kun nas 'phro zhing bsdu ba'i mthus //",
    "T02TD1682E:308a-42": "khro bo'i dkyil 'khor brten 'gyur ba'o //",
    "T02TD1682E:308a-43": "zhal gsum phyag drug 'jigs par byed //",
    "T02TD1682E:308a-44": "rgyan cha mtshon cha'i tshogs rnams dang //",
    "T02TD1682E:308a-45": "cha lugs rngam pa'i cha byad ldan //",
    "T02TD1682E:308a-46": "rigs kyi sprul pa'i bsam yas pa'o //",
    "T02TD1682E:308a-47": "gsang ba'i phyag rgya bzhi ston cing //",
    "T02TD1682E:308a-48": "nges par brjod pa'i sngags rnams kyis //",
    "T02TD1682E:308a-49": "kun nas brtan pa'i dkyil 'khor rnams //",
    "T02TD1682E:308a-50": "yang dag sbyor bcas rdzogs par 'gyur //",
    "T02TD1682E:308a-51": "aom badzra kro dha mus la tstshinda tsitshinda h'um /",
    "T02TD1682E:308a-52": "hu lu hu lu /",
    "T02TD1682E:308a-53": "tishtha tishtha /",
    "T02TD1682E:308a-54": "bandha bandha /",
    "T02TD1682E:308a-55": "ha na ha na //",
    "T02TD1682E:308a-56": "shr'i he ru ka kro dh'i shva rih'um phat /",
    "T02TD1682E:308a-57": "thams cad kun nas rdzogs pa'i chos //",
    "T02TD1682E:308a-58": "rnam gsum yul kun rnam dag pa'i //",
    "T02TD1682E:308b-0": "byang chub sems nyid rang byung @308b ba'i ;",
    "T02TD1682E:308b-1": "/ thams cad rdzogs pa'i gnas nyid do //",
    "T02TD1682E:308b-2": "aom ma h'a sh'u n+ya t'a dzny'a na badzra sva bh'a wa a'a tma konya ham //",
    "T02TD1682E:308b-3": "thugs rje chen po'i rgyun gyis ni //",
    "T02TD1682E:308b-4": "thams cad khyab mdzad rin chen tshogs //",
    "T02TD1682E:308b-5": "don kun snang ba'i gnas rdzogs te //",
    "T02TD1682E:308b-6": "sangs rgyas mdzad pa rnam par dag / aom dha rma dh'a tu badzra sva bh'a ba a'atma kony ham //",
    "T02TD1682E:308b-7": "rnam par 'phrul pa'i ting 'dzin mchog /'og min gnas mchog nyam dga' bar //",
    "T02TD1682E:308b-8": "phyag rgya rdzogs pa'i cha lugs kyis //",
    "T02TD1682E:308b-9": "padma'i dkyil 'khor la gnas pa'o //",
    "T02TD1682E:308b-10": "thugs rje chags pa'i ting 'dzin dang //",
    "T02TD1682E:308b-11": "gsang ba sngags kyi byin rlabs kyis //",
    "T02TD1682E:308b-12": "pho brang rnam par dag pa'i tshogs //",
    "T02TD1682E:308b-13": "rnam par 'phrul bas bskyed pa'i tshul //",
    "T02TD1682E:308b-14": "thugs kyi gsang sngags kun 'gyur gnas //",
    "T02TD1682E:308b-15": "rim bzhin sbyor ba'i byin rlabs kyis //",
    "T02TD1682E:308b-16": "sa bon gsang sngags spro bya ste //",
    "T02TD1682E:308b-17": "rten gyi dkyil 'khor rdzogs par mdzad //",
    "T02TD1682E:308b-18": "ae las nam mkha'i dkyil 'khor nyid //",
    "T02TD1682E:308b-19": "chos 'byung gru gsum gyen bsgreng dkar //",
    "T02TD1682E:308b-20": "yam las rlung dkyil gzhu yi dbyibs //",
    "T02TD1682E:308b-21": "dud kha sra mkhregs rgyal mtshan can //",
    "T02TD1682E:308b-22": "bam las chu'i dkyil 'khor sna tshogs 'byung //",
    "T02TD1682E:308b-23": "dkar zlum kun 'byung bum pas mtshan //",
    "T02TD1682E:308b-24": "lam las dbang chen sa gzhi dbyibs //",
    "T02TD1682E:308b-25": "gru bzhi gser mdog rdo rjes brgyan //",
    "T02TD1682E:308b-26": "kham las rim bzhin brtsegs pa'i mchog / kha dog dbyi bas rgyan kun rdzogs pa //",
    "T02TD1682E:308b-27": "sum las ri yi rgyal po ste //",
    "T02TD1682E:308b-28": "rin chen sna tshogs las grub pa'o //",
    "T02TD1682E:308b-29": "ram las me yi dkyil 'khor mchog / dmar ser gru gsum ram yig mtshan //",
    "T02TD1682E:308b-30": "de dbus bhr'um las gzhal yas khang //",
    "T02TD1682E:308b-31": "gru bzhi sgo bzhi sgro khyud bcas //",
    "T02TD1682E:308b-32": "ra pa rim gsum dur khrod dang /",
    "T02TD1682E:308b-33": "kun 'byung rin chen phreng bas mdzes //",
    "T02TD1682E:308b-34": "rigs kyi dkyil 'khor mtshan ldan pa'i //",
    "T02TD1682E:308b-35": "rgyan tshogs rnam par spras pa la //",
    "T02TD1682E:308b-36": "'od gsal thugs rje byang chub sems //",
    "T02TD1682E:308b-37": "rnam dag dkyil 'khor mdzes pa'i mchog / pho brang 'khor lo'i lte dbus su //",
    "T02TD1682E:308b-38": "re'u cha'i phreng ba rdo rjes mdzes /",
    "T02TD1682E:308b-39": "gdan gyi dkyil 'khor rnam bkod pa'i //",
    "T02TD1682E:308b-40": "ma 'dres par ni dag pa'i don //",
    "T02TD1682E:308b-41": "dbus kyi 'khor lo la gnas pa'i //",
    "T02TD1682E:308b-42": "sangs rgyas rdo rje 'dzin pa nyid //",
    "T02TD1682E:308b-43": "rab tu 'od 'bar phyag rgya'i tshogs //",
    "T02TD1682E:308b-44": "rigs dang rigs bcas mnyam par sbyor //",
    "T02TD1682E:309a-0": "phyogs bcu'i sangs rgyas thams cad @309a * //",
    "T02TD1682E:309a-1": "gyis ;",
    "T02TD1682E:309a-2": "/ klu dbyangs 'od bcas bskul bar mdzad //",
    "T02TD1682E:309a-3": "thams cad rdzogs pa'i dkyil 'khor gyi //",
    "T02TD1682E:309a-4": "de gnas mtha' rnams bsrung ba'i phyir //",
    "T02TD1682E:309a-5": "phyag rgya'i rol pas mnyes 'gyur zhing //",
    "T02TD1682E:309a-6": "rtog med byang chub sems kyi sku //",
    "T02TD1682E:309a-7": "shes rab 'od gsal bcu drug phreng ;",
    "T02TD1682E:309a-8": "/'od zer 'phro dang 'du ba'i mthus //",
    "T02TD1682E:309a-9": "'gro rnams bde gshegs yul sbyor te //",
    "T02TD1682E:309a-10": "rang gnas sum cu rtsa gnyis brgyan //",
    "T02TD1682E:309a-11": "thabs mchog thugs rje gsal byed phreng //",
    "T02TD1682E:309a-12": "sbyor ba rnams gnyis mdzad bcas rdzogs //",
    "T02TD1682E:309a-13": "sangs rgyas dpe byad bzang po nyid //",
    "T02TD1682E:309a-14": "g-yas g-yon phreng ba 'khor lo'i tshul //",
    "T02TD1682E:309a-15": "thams cad gcig tu sbyor ba'i mthus //",
    "T02TD1682E:309a-16": "rin chen kha dog sna lnga po //",
    "T02TD1682E:309a-17": "h'um mdzes byed rdo rje'i phyag rgya rdzogs //",
    "T02TD1682E:309a-18": "dkar gsal 'od mdangs lnga yis brgyan //",
    "T02TD1682E:309a-19": "rab tu sbyor ba'i ting 'dzin gyis //",
    "T02TD1682E:309a-20": "phyag rgya rdzogs pa'i nga rgyal nyid //",
    "T02TD1682E:309a-21": "'od zer rigs kyi dkyil 'khor tshogs //",
    "T02TD1682E:309a-22": "drug bcas bcu drug gnas rnams dag / ma 'dres theg pa bsam yas kyis //",
    "T02TD1682E:309a-23": "sku gsung thugs kyi dkyil 'khor bsdus //",
    "T02TD1682E:309a-24": "rab 'bar gsal bas brjid pa'i sku //",
    "T02TD1682E:309a-25": "gsang sngags yi ge'i phreng bas mdzes //",
    "T02TD1682E:309a-26": "aom ma h'a su kh'a badzra satva a'a:/",
    "T02TD1682E:309a-27": "dza:hum bam ho:/",
    "T02TD1682E:309a-28": "su ra ta stvam /",
    "T02TD1682E:309a-29": "phyag rgya chen po rdzogs pa yi //",
    "T02TD1682E:309a-30": "rdo rje sems gtso bde ba'i mchog / zhal bzhi phyag bzhi zhabs gnyis mdzes //",
    "T02TD1682E:309a-31": "dbus dkar zla ba'i dkyil 'khor bzhin //",
    "T02TD1682E:309a-32": "g-yas sngo g-yon dmar rgyab ser bo //",
    "T02TD1682E:309a-33": "rin chen rgyan gyis rnam par mdzes //",
    "T02TD1682E:309a-34": "thugs rje chags pa'i don mdangs ldan //",
    "T02TD1682E:309a-35": "phrin las rnam bzhi cha lugs bcas ;",
    "T02TD1682E:309a-36": "/ g-yas na rdo rje rtse lnga 'bar //",
    "T02TD1682E:309a-37": "g-yon na kha tv'am dril bu 'khor //",
    "T02TD1682E:309a-38": "'og gnyis zhi gnas lhag mthong rgya //",
    "T02TD1682E:309a-39": "'od mdangs lnga yi phreng bas mdzes //",
    "T02TD1682E:309a-40": "rin chen rgyan dang na bza' dang //",
    "T02TD1682E:309a-41": "phyag rgya rnam lnga mtshan dpe rdzogs //",
    "T02TD1682E:309a-42": "'od kyi rig ma dang sbyor cing //",
    "T02TD1682E:309a-43": "bde ba'i rol pas kun spyod mdzad //",
    "T02TD1682E:309a-44": "mkha' dbyings dbang phyug phyag rgya yis //",
    "T02TD1682E:309a-45": "gnas kun byin gyis brlab par bya //",
    "T02TD1682E:309a-46": "lus dang ngag sems rdo rje yi //",
    "T02TD1682E:309a-47": "mtshan ma'i phyag rgya ldan byas te //",
    "T02TD1682E:309a-48": "thams cad 'byung ba'i sbyor ba yis //",
    "T02TD1682E:309a-49": "bdag gi lhar ni bdag nyid bya //",
    "T02TD1682E:309a-50": "thugs gsal nyi ma la gnas pa'i //",
    "T02TD1682E:309a-51": "ye shes sems dpa' h'um dang bcas //",
    "T02TD1682E:309b-0": "'od zer 'phro @309b 'du sbyor ba yis //",
    "T02TD1682E:309b-1": "rang bzhin dkyil 'khor dgug byas te //",
    "T02TD1682E:309b-2": "gnyis med sbyor ba'i byang chub sems //",
    "T02TD1682E:309b-3": "bdud rtsi'i bum bcas lha mo'i tshogs //",
    "T02TD1682E:309b-4": "gnas rnams kun du khrus byas pas //",
    "T02TD1682E:309b-5": "rigs kyi bdag pos nye bar mdzes //",
    "T02TD1682E:309b-6": "mthe bong sems dpa'i skyil mo krung //",
    "T02TD1682E:309b-7": "mdzub mo gnyis kyi rtse mo dgug / gung mo gnyis ni mnyam par sbyor //",
    "T02TD1682E:309b-8": "lhag ma rdo rje thal mo nyid //",
    "T02TD1682E:309b-9": "spyi bo dang ni dpral ba dang //",
    "T02TD1682E:309b-10": "mgrin pa gnyis dang ltag par ro //",
    "T02TD1682E:309b-11": "aom aa bi shinytsa mam //",
    "T02TD1682E:309b-12": "thod skam phyag rgyas brtan byas pas //",
    "T02TD1682E:309b-13": "rim bzhin gnas kun brgyan par bya //",
    "T02TD1682E:309b-14": "h'um aa bishinytsa mam /",
    "T02TD1682E:309b-15": "rin chen myu gu'i phyag rgya yis //",
    "T02TD1682E:309b-16": "rgyan rnams nye bar gdags byas te //",
    "T02TD1682E:309b-17": "rin chen phreng ba dar dpyangs bcing //",
    "T02TD1682E:309b-18": "rdo rje rgya gram khro bor bcas //",
    "T02TD1682E:309b-19": "ska nan rgyan thag bgos pa dang //",
    "T02TD1682E:309b-20": "mnyes pa'i thal mos brtan par bya //",
    "T02TD1682E:309b-21": "aom ratna m'a la aa bi shinytsa tr'am /",
    "T02TD1682E:309b-22": "aom pa tra lam ba aa bhi shinytsa h'um /",
    "T02TD1682E:309b-23": "aom badzra tu shya ho //",
    "T02TD1682E:309b-24": "rjes su chags pa'i rnam mang dga' ba'i padma rnams //",
    "T02TD1682E:309b-25": "dag pa'i mchod pas gsal bar rjes su mchod byas ba ;",
    "T02TD1682E:309b-26": "/ mchog tu rtag pa'i rnal 'byor bde bas grub par mdzod //",
    "T02TD1682E:309b-27": "ae ma ho mchog tu bde ba'i dam tshig ngo bo nyid //",
    "T02TD1682E:309b-28": "mchog tu bde ba'i rnal 'byor skal bzang mchog / rang gi dam tshig rtag la rol cig rol cig ho //",
    "T02TD1682E:309b-29": "mkha' gsang dbyangs dang ye shes rgya //",
    "T02TD1682E:309b-30": "sa bon rdo rje padmar bcas //",
    "T02TD1682E:309b-31": "ling+ga 'greng ba rang 'byung ba //",
    "T02TD1682E:309b-32": "brla yi dbus su gzhug bya ste //",
    "T02TD1682E:309b-33": "ling+ga rdo rjer byin brla bas pas //",
    "T02TD1682E:309b-34": "rdo rje sems sogs skur bskyed do //",
    "T02TD1682E:309b-35": "'od 'phro kun du khyab pa yis //",
    "T02TD1682E:309b-36": "sangs rgyas thams cad mnyes mdzad cing //",
    "T02TD1682E:309b-37": "'gro ba'i gnas chen rnam dag par //",
    "T02TD1682E:309b-38": "mkha' gsang rdzogs pa'i dkyil 'khor nyid //",
    "T02TD1682E:309b-39": "h'um las bskyed pa'i rdor sems ni //",
    "T02TD1682E:309b-40": "gsang gnas dbus kyi gdan la gzhug / aom las gling bu tr'am pi wam //",
    "T02TD1682E:309b-41": "bam las rnga chen dzam rdza rnga //",
    "T02TD1682E:309b-42": "aa las me tog a'a spos me //",
    "T02TD1682E:309b-43": "aam las mar me ai dri chab //",
    "T02TD1682E:309b-44": "phyogs dang mtshams su rim pa bzhin //",
    "T02TD1682E:309b-45": "mchod pa'i lha mo brgyad rnams so //",
    "T02TD1682E:309b-46": "dza: h'um bam ho:sgo bzhi ru //",
    "T02TD1682E:309b-47": "rta mgrin 'phang mtho la sogs bskyed //",
    "T02TD1682E:309b-48": "bha gar ling+ga bcug byas nas //",
    "T02TD1682E:309b-49": "der ni mtshan ma bsgom par bya //",
    "T02TD1682E:309b-50": "rdor je sems dpa'i phyag rgya che //",
    "T02TD1682E:309b-51": "sku gnyis ldan par spro bya'o //",
    "T02TD1682E:309b-52": "kun du don mdzad 'dus pa dang //",
    "T02TD1682E:309b-53": "thabs dang shes rab rdzogs par sbyor //",
    "T02TD1682E:310a-0": "gling bu @310a * //",
    "T02TD1682E:310a-1": "sngon mo rdo rjes mtshan //",
    "T02TD1682E:310a-2": "rdo rje lcags sgrog shar gyi phyogs //",
    "T02TD1682E:310a-3": "pi wang ser mo rdo rjes mtshan //",
    "T02TD1682E:310a-4": "glu dbyangs drug ldan lho yi phyogs //",
    "T02TD1682E:310a-5": "rnga chen dmar mo rdo rje'i rnga //",
    "T02TD1682E:310a-6": "brdung mdzad nub kyi phyogs na gnas //",
    "T02TD1682E:310a-7": "rdza rnga ljang gu rdza rngal [*?] //",
    "T02TD1682E:310a-8": "rdo rjes mtshan brdung byang gi phyogs //",
    "T02TD1682E:310a-9": "me tog dmar ser rdo rjes mtshan //",
    "T02TD1682E:310a-10": "gzhong thogs me yi mtshams su gnas //",
    "T02TD1682E:310a-11": "spos me dkar sngon rdo rjes mtshan //",
    "T02TD1682E:310a-12": "pog thogs bden bral mtshams su gnas //",
    "T02TD1682E:310a-13": "mar me dmar mo rdo rjes mtshan //",
    "T02TD1682E:310a-14": "gsal 'dzin rlung gi phyogs su gnas //",
    "T02TD1682E:310a-15": "dri chab ljang khu rdo rjes mtshan //",
    "T02TD1682E:310a-16": "dag 'thor dbang ldan mtshams su gnas //",
    "T02TD1682E:310a-17": "rta mgrin 'phang mtho dkar mdangs can //",
    "T02TD1682E:310a-18": "lcags kyu rta mgo ljang gu shar //",
    "T02TD1682E:310a-19": "phag gdong nag mo zhags pa g-yon //",
    "T02TD1682E:310a-20": "g-yas pa mche ba lho yi sgor //",
    "T02TD1682E:310a-21": "snang ba dmar mo phyag gnyis kyis //",
    "T02TD1682E:310a-22": "nyi zla lcags sgrog nub kyi phyogs //",
    "T02TD1682E:310a-23": "thal byed ljang gu g-yas dril bu //",
    "T02TD1682E:310a-24": "g-yon pa bhandha dkur bcas byang //",
    "T02TD1682E:310a-25": "aom he ra ti badzra bi la /",
    "T02TD1682E:310a-26": "si na tra tha /",
    "T02TD1682E:310a-27": "he ra ti badzra g'i te te tam /",
    "T02TD1682E:310a-28": "he ra ti badzra h'a sya ha ta bam /",
    "T02TD1682E:310a-29": "he ra ti badzra nri te pe ba le ba dzam /",
    "T02TD1682E:310a-30": "aom badzrashpe /",
    "T02TD1682E:310a-31": "aom badzra dh'u pe /",
    "T02TD1682E:310a-32": "aom badzra a'a lo ke /",
    "T02TD1682E:310a-33": "aom badzra gandhe /",
    "T02TD1682E:310a-34": "aom badzra aam ku sha dza:/",
    "T02TD1682E:310a-35": "aom badzra p'a sha h'um /",
    "T02TD1682E:310a-36": "aom badzra shrim kha li bam /",
    "T02TD1682E:310a-37": "aom badzra gande ho: //",
    "T02TD1682E:310a-38": "'dod pa'i yon tan tshogs rnams kyis //",
    "T02TD1682E:310a-39": "rnam mdzes phreng ba'i rgyan thogs shing //",
    "T02TD1682E:310a-40": "glu dbyangs rol mo'i gar du bcas //",
    "T02TD1682E:310a-41": "lha mo bcu gnyis rang snang rdzogs //",
    "T02TD1682E:310a-42": "dbang po drug la sangs rgyas kyi //",
    "T02TD1682E:310a-43": "gsang sngags phyag rgya sbyor ba'i mthus //",
    "T02TD1682E:310a-44": "rigs kyi bdag po yum dang bcas //",
    "T02TD1682E:310a-45": "rnam dag mngon shes ye shes rdzogs //",
    "T02TD1682E:310a-46": "lag gnyis rol pa'i brtul zhugs kyis //",
    "T02TD1682E:310a-47": "gnas gsum rdo rje 'ching sbyor cing //",
    "T02TD1682E:310a-48": "rdo rje se gol brdab bya ste //",
    "T02TD1682E:310a-49": "sangs rgyas thams cad bsdu bar bya //",
    "T02TD1682E:310a-50": "aom stong pa shin tu yod med rnal 'byor mthus //",
    "T02TD1682E:310a-51": "nam mkha' nyid du dam tshig nye bar gnas //",
    "T02TD1682E:310a-52": "bde gshegs bde bar gshegs pa bzhengs su gsol //",
    "T02TD1682E:310a-53": "rdo rje sems dpa' skal bzang dpal khyod bdag / dza:h'um bam ho:/",
    "T02TD1682E:310a-54": "ae a'a ralli bha ga w'an /",
    "T02TD1682E:310a-55": "ma h'a ka ru ni ka dri shya ho: //",
    "T02TD1682E:310a-56": "sa ma ya ho: //",
    "T02TD1682E:310a-57": "sa ma ya stvam /",
    "T02TD1682E:310a-58": "dza:h'um bam ho:/",
    "T02TD1682E:310a-59": "tishtha badzra ho: //",
    "T02TD1682E:310a-60": "sgyu 'phrul dga' ba'i rdo rje rol pa'i tshogs //",
    "T02TD1682E:310b-0": "gzhan la snang ba'i @310b dkyil 'khor rnam par mdzes //",
    "T02TD1682E:310b-1": "tshangs pa'i tshogs rnams zil gyis gnon mdzad pa'i //",
    "T02TD1682E:310b-2": "rtog pa du ma'i sgro 'dogs gcod par mdzad //",
    "T02TD1682E:310b-3": "gnyis med ye shes gnyis can rnam mtha' yas //",
    "T02TD1682E:310b-4": "snang stong bde chen mnyam nyid dbyings la rol //",
    "T02TD1682E:310b-5": "kun 'byung yon tan rtsol med lhun grub snang //",
    "T02TD1682E:310b-6": "rgyan gyi dkyil 'khor rnam bkod rang las byung //",
    "T02TD1682E:310b-7": "mdzad pa rgya chen 'gog med lhun grub pas //",
    "T02TD1682E:310b-8": "tshogs bcas rol pas bya ba kun rdzogs gnas //",
    "T02TD1682E:310b-9": "sku gsung thugs mchog yon tan phrin las rgyan //",
    "T02TD1682E:310b-10": "dkyil 'khor mdzes pa'i lha la phyag 'tshal lo //",
    "T02TD1682E:310b-11": "aom a'a:h'um /",
    "T02TD1682E:310b-12": "aa ti pu ho //",
    "T02TD1682E:310b-13": "sarba ta th'a ga ta bandha nam ka ro mi /",
    "T02TD1682E:310b-14": "aa la la ho //",
    "T02TD1682E:310b-15": "dpal ldan g-yon pa 'gying ba'i thabs //",
    "T02TD1682E:310b-16": "g-yas pa ba dan gsum par bya //",
    "T02TD1682E:310b-17": "sri zhu byas shing bteg pa'i mchog / bdag nyid rdo rje sems dpa' dpal //",
    "T02TD1682E:310b-18": "'dzum dang bcas pa'i mig gis blta //",
    "T02TD1682E:310b-19": "bsam pa g-yos pas phyag 'tshal lo //",
    "T02TD1682E:310b-20": "aom bde bar gshegs so bcom ldan 'das //",
    "T02TD1682E:310b-21": "rgyal ba rgya mtsho ye shes kyis //",
    "T02TD1682E:310b-22": "srid pa'i rgya mtsho mtha' yas kun //",
    "T02TD1682E:310b-23": "kun bzang mchod sprin mchog tu rol //",
    "T02TD1682E:310b-24": "aom na ma:sarba ta th'a ga te bhyo //",
    "T02TD1682E:310b-25": "bi shva mu khe bhya /",
    "T02TD1682E:310b-26": "sarba tadkham aung+ga te spa ra na hi mam gag na kham sv'a h'a /",
    "T02TD1682E:310b-27": "tshad med bzhi yi phyag rgya yis //",
    "T02TD1682E:310b-28": "mdun gyi dkyil 'khor mnyes pa dag / dam tshig dkyil 'khor la gzhug cing //",
    "T02TD1682E:310b-29": "mnyes nas dges shing brtan par mdzod //",
    "T02TD1682E:310b-30": "rdo rje sems dpa'i ting 'dzin mchog / phyag rgya chen po'i cha lugs ldan //",
    "T02TD1682E:310b-31": "khams gsum kun du rgyas btab cing //",
    "T02TD1682E:310b-32": "rigs kyi dkyil 'khor gsang ba'i bdag / aom badzra satva h'um /",
    "T02TD1682E:310b-33": "ma h'a mu dra stvam /",
    "T02TD1682E:310b-34": "rdo rje sems dpa' skal bzang dpal khyod bdag / bdag cag sgrub la rtogs par mdzad du gsol //",
    "T02TD1682E:310b-35": "rigs mchog sangs rgyas thams cad 'dus pa yi //",
    "T02TD1682E:310b-36": "byin rlabs dbang bskur cho 'phrul bla na med //",
    "T02TD1682E:310b-37": "aa la la la ho //",
    "T02TD1682E:310b-38": "ljags kyi padmo mtshan bcas dkyil //",
    "T02TD1682E:310b-39": "'od zer sbyor ba'i sngags dang bcas //",
    "T02TD1682E:310b-40": "aom na ma:sarbba stu ta sarbba buddhe bhya:h'um phat /",
    "T02TD1682E:310b-41": "dpal grub spyan gyi phyag rgya nyid //",
    "T02TD1682E:310b-42": "dam tshig gnas su gzhag par bya //",
    "T02TD1682E:310b-43": "aom badzra satva sa ma ya h'um /",
    "T02TD1682E:311a-0": "srin lag mthe'u chung yan lag @311a * //",
    "T02TD1682E:311a-1": "dbus //",
    "T02TD1682E:311a-2": "mthe bong legs gzhug dam par bcings //",
    "T02TD1682E:311a-3": "rdo rje khu tshur so so yi //",
    "T02TD1682E:311a-4": "mdzub mo lcags kyu lta bur bya //",
    "T02TD1682E:311a-5": "aom badzra sa tva karma mu dra h'um /",
    "T02TD1682E:311a-6": "aom pa na pe na pe nu su ra ta ti pu pa ra mu sa ma yo ga si ta a'a:h'um /",
    "T02TD1682E:311a-7": "aom a'a:h'um /",
    "T02TD1682E:311a-8": "rab tu dga' ba'i bdag la phyag 'tshal lo //",
    "T02TD1682E:311a-9": "de bzhin gshegs pa'i dam tshig dam pa grub par mdzod //",
    "T02TD1682E:311a-10": "dam tshig dam pa grub par mdzad du gsol //",
    "T02TD1682E:311a-11": "mchod pa chen po thams cad grub par mdzod //",
    "T02TD1682E:311a-12": "mnyam pa chen po'i gnas la rol du gsol //",
    "T02TD1682E:311a-13": "gyen du 'thor dang thur du 'bebs //",
    "T02TD1682E:311a-14": "mar me 'degs sogs so so'i rgya //",
    "T02TD1682E:311a-15": "gling bu dang ni pi wang dang //",
    "T02TD1682E:311a-16": "rgyud mangs rgyud drug sil snyan dag / dngos 'byor sprul pa gang yang rung //",
    "T02TD1682E:311a-17": "rim bzhin sngags dang sbyar te dbul //",
    "T02TD1682E:311a-18": "aom 'byung ba lnga las thams cad 'byung //",
    "T02TD1682E:311a-19": "rang las ma byung gang yang med //",
    "T02TD1682E:311a-20": "gtsang sme'i dri rtog kun bral ba'i //",
    "T02TD1682E:311a-21": "bdud rtsi byang chub sems chen pos //",
    "T02TD1682E:311a-22": "bdag sogs gnyis su med pa'i phyir //",
    "T02TD1682E:311a-23": "mnyam pa chen po'i gnas la rol //",
    "T02TD1682E:311a-24": "aom na ma sarba panytsa aa mri ta a'a:h'um sv'a h'a //",
    "T02TD1682E:311a-25": "aom shin tu brgyan pa'i rigs dang mtshan ldan mchog / bkra shis glu dbyangs gar gyis bskyod byas pa'i //",
    "T02TD1682E:311a-26": "lha mo rdul snyed phyogs bcur spro byas nas //",
    "T02TD1682E:311a-27": "byang sems bde ba'i mchod pas rnam par rol //",
    "T02TD1682E:311a-28": "aom ma h'a su kha bo dhi tsitta aa la la ho //",
    "T02TD1682E:311a-29": "aom mnyam nyid mi g-yo mnyam nyid mchog gi chos nyid can //",
    "T02TD1682E:311a-30": "thugs rje'i bdag nyid 'gro ba'i sdug bsngal sel bar mdzad //",
    "T02TD1682E:311a-31": "yon tan mtha' yas dngos grub thams cad sbyin mdzad pa //",
    "T02TD1682E:311a-32": "dri med mi g-yo mnyam med pa yi chos mchog can //",
    "T02TD1682E:311a-33": "aom yon tan shin tu phra ba'i cha la'ang tshad med de /",
    "T02TD1682E:311a-34": "dpe ni nam mkha' dang yang bskrun du yod ma yin //",
    "T02TD1682E:311a-35": "dngos grub mtha' yas mnyam med dpe dang bral ba rnams //",
    "T02TD1682E:311a-36": "sems can khams la dngos grub mchog rnams nges par stsol ;",
    "T02TD1682E:311a-37": "/ aom rtag tu dri ma med pa'i thugs rje shugs las byung //",
    "T02TD1682E:311a-38": "smon lam grub pa 'gag pa med pa'i chos nyid can //",
    "T02TD1682E:311a-39": "'gro ba'i don bsgrub ral tu brtson pa mtha' yas lhur mdzad pa //",
    "T02TD1682E:311a-40": "thugs rje chen po'i bdag nyid rtag tu rnam par gnas //",
    "T02TD1682E:311a-41": "aom tshad med tshad dang bral ba shin tu rdzogs pa yi //",
    "T02TD1682E:311b-0": "bde bar @311b gshegs pa'i go 'phang dam pa brnyes gyur kyang //",
    "T02TD1682E:311b-1": "khams gsum rnams la dngos grub mchog stsol mdzad pa yi //",
    "T02TD1682E:311b-2": "thugs rje'i spyod pa mi g-yo 'gag par yod mi 'gyur //",
    "T02TD1682E:311b-3": "aom shin tu bzang po'i chos nyid mchog dang ldan //",
    "T02TD1682E:311b-4": "mchog sbyin rnams kyi nang na go 'phang mchog brnyes pa //",
    "T02TD1682E:311b-5": "mgon po dus gsum sgrib pa med par rab mkhyen cing //",
    "T02TD1682E:311b-6": "dam tshig mchog gsum dngos grub dam pa bdag la stsol //",
    "T02TD1682E:311b-7": "dam tshig la gnas brtul zhugs mchog / gsang sngags thegs pa'i spyod pa nyid //",
    "T02TD1682E:311b-8": "rab rdzogs byang chub kun don bzhin //",
    "T02TD1682E:311b-9": "'khor lo bla med rdzogs gyur cig / thugs rje che mnga' thabs ldan pes //",
    "T02TD1682E:311b-10": "rigs kyi dngos po brtan par mdzod //",
    "T02TD1682E:311b-11": "bya ba'i ye shes mtha' yas mchog / phrin las gnas chen rdzogs gyur cig / rigs kyi sems dpa' gsum ldan pa //",
    "T02TD1682E:311b-12": "phyag rgya'i mtshan ma yi ger bcas //",
    "T02TD1682E:311b-13": "'od 'phro gsal ba rnam gnyis kyis //",
    "T02TD1682E:311b-14": "thabs dang shes rab rnam gnyis rgyun //",
    "T02TD1682E:311b-15": "rin chen thig le sna tshogs 'od //",
    "T02TD1682E:311b-16": "rigs kyi 'khor lo rdzogs byed pa'o //",
    "T02TD1682E:311b-17": "aom ma h'a su kha badzra satva a'a:dza:h'um bam ho:su ra ta stvam /",
    "T02TD1682E:311b-18": "ye shes dkyil 'khor brtan byed pa'i //",
    "T02TD1682E:311b-19": "yan lag cho gas kun bsdus te //",
    "T02TD1682E:311b-20": "rin chen 'bar ba'i gong bu la //",
    "T02TD1682E:311b-21": "mtshan ma rnam gsum rim bzhin rdzogs //",
    "T02TD1682E:311b-22": "phyag rgya'i dkyil 'khor spro bsdu kun //",
    "T02TD1682E:311b-23": "mtshan ma rnam pa lnga yi mthar //",
    "T02TD1682E:311b-24": "ji srid yul kun brtan gnas pa //",
    "T02TD1682E:311b-25": "de nas dmigs pa med pa'i mchog / phyag rgya'i gsang gnas dkyil 'khor du //",
    "T02TD1682E:311b-26": "yi ge mtshan ma phra mo sku //",
    "T02TD1682E:311b-27": "rim bzhin rdzogs par las mdzad cing //",
    "T02TD1682E:311b-28": "phyag rgya brtan pa'i ting nge 'dzin //",
    "T02TD1682E:311b-29": "khams gsum yul bcas rnam dag pa'i //",
    "T02TD1682E:311b-30": "byang chub sems mchog bde ba'i rgyun //",
    "T02TD1682E:311b-31": "'khor lo bzhi gnas rim pa bzhin //",
    "T02TD1682E:311b-32": "dga' ba bzhis bskyod nyi zla'i rgya //",
    "T02TD1682E:311b-33": "gong gi phyag rgya'i tshogs dang bcas //",
    "T02TD1682E:311b-34": "rab tu chags pa rnam grol sems //",
    "T02TD1682E:311b-35": "sku gsung thugs kyi sbyor ba yis //",
    "T02TD1682E:311b-36": "gnas gsum bde ba me mar bzhin //",
    "T02TD1682E:311b-37": "rnam par spro zhing bsdu bya ste //",
    "T02TD1682E:311b-38": "'dod pa'i yan lag rdzogs pa yi //",
    "T02TD1682E:311b-39": "thig le mnyam dang mnyam sbyor bas //",
    "T02TD1682E:311b-40": "dga' bcas byang chub sems gzhi bdag /'byor tshogs yang dag sbyor ba'i mthus //",
    "T02TD1682E:311b-41": "skye 'gag chos kun rnam par spangs //",
    "T02TD1682E:312a-0": "rdo rje sems dpa' @312a * //",
    "T02TD1682E:312a-1": "dpal sbyor ba //",
    "T02TD1682E:312a-2": "ji lta'i gzugs dang dbyibs su ldan //",
    "T02TD1682E:312a-3": "bde ba nyid kyi kun gyi bdag / kun gyi bdag la gzhug par bya //",
    "T02TD1682E:312a-4": "chags pa med cing ma chags med //",
    "T02TD1682E:312a-5": "dbu mar yang ni dmigs su med //",
    "T02TD1682E:312a-6": "bud med kun gyi sgyu sbyor 'di //",
    "T02TD1682E:312a-7": "gnyis su med pa'i theg pa mchog / thun mtshams sbyor ba'i phyag rgya yis //",
    "T02TD1682E:312a-8": "rigs kyi dam tshig sngags gsal zhing //",
    "T02TD1682E:312a-9": "bzlas brjod la sogs grangs kyis 'jug / ye shes rdzogs pa'i 'khor lo nyid //",
    "T02TD1682E:312a-10": "dam tshig yul kun mnyam sbyor zhing //",
    "T02TD1682E:312a-11": "rim dang cig car yan lag gis //",
    "T02TD1682E:312a-12": "mtshan bcas mtshan ma med gnas dag / rab tu brtan pas gnyis med rdzogs //",
    "T02TD1682E:312a-13": "mang du bsags pa'i rdzas rnams kun //",
    "T02TD1682E:312a-14": "dag pa'i snod rnams bkang byas te //",
    "T02TD1682E:312a-15": "nye bar bsgyur ba'i byin rlabs kyis //",
    "T02TD1682E:312a-16": "gnyis med bdud rtsi chen por bsgrub //",
    "T02TD1682E:312a-17": "bsnyen pa rab gsal rdzogs pa las //",
    "T02TD1682E:312a-18": "nye bar bsnyen pa'i byin rlabs rgyas //",
    "T02TD1682E:312a-19": "bsgrub pa bdag gzhan 'bras bu nyid /",
    "T02TD1682E:312a-20": "yang dag brtan 'gyur dga' chen po //",
    "T02TD1682E:312a-21": "'jig rten mgron tshogs ma lus pa //",
    "T02TD1682E:312a-22": "rang gi sngags dang phyag rgyas dgug / gtor ma'i rdzas rnams bsags pa dang //",
    "T02TD1682E:312a-23": "dus gcig thugs kyi mes bsregs shing //",
    "T02TD1682E:312a-24": "gsung gi bdud rtsi dag par mdzad //",
    "T02TD1682E:312a-25": "sku yi byin rlabs ye shes lnga //",
    "T02TD1682E:312a-26": "nye bar bkod pa'i sbyin rnams kyis //",
    "T02TD1682E:312a-27": "thams cad dkyil 'khor brtan pa'i tshogs //",
    "T02TD1682E:312a-28": "thabs kyi dkyil 'khor mnyam sbyor zhing //",
    "T02TD1682E:312a-29": "shes rab yum bcas rol pa nyid //",
    "T02TD1682E:312a-30": "de dag sngags dang phyag rgya yis //",
    "T02TD1682E:312a-31": "dbang bskur byin rlabs rdzogs par mchod //",
    "T02TD1682E:312a-32": "spyod lam kun du ma nyams blos //",
    "T02TD1682E:312a-33": "phyag rgya'i dkyil 'khor brtan byas te //",
    "T02TD1682E:312a-34": "thabs dang shes rab gar sogs kyis //",
    "T02TD1682E:312a-35": "rol pa'i 'phro 'du rgyun bzhin gnas //",
    "T02TD1682E:312a-36": "nges pa'i gsang mchog phyag rgya'i tshogs //",
    "T02TD1682E:312a-37": "nyer gsal bshad pa'i tshul dag gis //",
    "T02TD1682E:312a-38": "don kun sku gsung thugs kyi tshul //",
    "T02TD1682E:312a-39": "rab sbyangs brtan pas rdzogs pa nyid //",
    "T02TD1682E:312a-40": "mi shes dri ma kun sel cing //",
    "T02TD1682E:312a-41": "yang dag ye shes gnas gsal byed //",
    "T02TD1682E:312a-42": "rigs mchog 'khor lo rdzogs pa yi //",
    "T02TD1682E:312a-43": "sgrub pa'i thabs 'di rgyas par shog //",
    "T02TD1682E:312a-44": "dpal rdo rje sems dpa' rjes su dran pa'i cho ga zhes bya ba //",
    "T02TD1682E:312a-45": "slob dpon chen po thu po r'a dza ha ti sa mdzad pa rdzogs so /"
}