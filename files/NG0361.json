{
    "NG0361:1": "@#// rgya gar skad du /",
    "NG0361:2": "rat+no pa de sha a g+ha tra tsakra tan+t+ra na ma /",
    "NG0361:3": "bod skad du /",
    "NG0361:4": "rin po che gdams ngag sna tshogs 'khor lo'i rgyud ces bya ba /",
    "NG0361:5": "dpal rdo rje sems dpa' la phyag 'tshal lo //",
    "NG0361:6": "'di skad bdag nyid kyis sems dpa' rdo rje'i don yongs su go ba'i dus nyid na /",
    "NG0361:7": "sprul pa'i skyes bu ston pa dga' rab rdo rje zhes bya ba de yis /",
    "NG0361:8": "d+ha he na'i 'du khang chen po ru /",
    "NG0361:9": "rigs khyad par can gdug pa can gyi tshogs dang",
    "NG0361:10": "mkhas pa nyi shu rtsa gcig la sogs pa'i 'khor",
    "NG0361:11": "dpag tu med pa rnams bsdus nas /",
    "NG0361:12": "lhun grub shes pa rang gsal zhes bya ba'i ting nge 'dzin la snyoms par zhugs so //",
    "NG0361:13": "zhugs ma thag tu 'khor thams cad kyi rgyud la",
    "NG0361:14": "rnam par mi rtog pa'i ye shes las zag pa",
    "NG0361:15": "med pa'i chos nyid dus gcig tu shar bar gyur",
    "NG0361:16": "to // de nas 'khor rnams kyi nang nas nyid",
    "NG0361:17": "dang 'dra ba'i sprul pa 'jam dpal bshes gnyen zhes",
    "NG0361:18": "bya ba bzhengs nas /",
    "NG0361:19": "'jam dpal bshes gnyen gyis sprul pa'i skyes bu dga' rab rdo rje la 'di skad ces gsol to //",
    "NG0361:20": "e ma ho sprul pa'i skyes bu lags //",
    "NG0361:21": "'khrul pa 'khor ba'i sems can rnams //",
    "NG0361:22": "rgyu rkyen dngos po ci las 'khrul //",
    "NG0361:23": "sprul pa snang ba'i skye mched kyis //",
    "NG0361:24": "cho 'phrul bstan pa ji ltar lags //",
    "NG0361:25": "'di 'dra'i rdzu 'phrul ngo mtshar che //",
    "NG0361:26": "dpyang thag chad pa'i 'gro ba la //",
    "NG0361:27": "zab mo'i don tshan bshad du gsol //",
    "NG0361:28": "zhes zhus pas /",
    "NG0361:29": "dga' rab rdo rjes 'jam dpal bshes gnyen gyi tshig gsan par gyur nas /",
    "NG0361:30": "'jam dpal bshes gnyen la 'di skad ces bka' g+nal to //",
    "NG0361:31": "e ma rgyu rkyen las las ma byung ba'i //",
    "NG0361:32": "shes pa chos skur gsal ba la //",
    "NG0361:33": "yongs pa'i tshul gyis 'khor bar 'khyams //",
    "NG0361:34": "de la ston pa rnam gsum gyis //",
    "NG0361:35": "lam la so sor bgrod pa yis //",
    "NG0361:36": "bsti gnas btags pa'i sangs rgyas thob //",
    "NG0361:37": "zhen pa gnyis por rang grol phyir //",
    "NG0361:38": "man ngag 'dus pa'i 'khor lo bshad //",
    "NG0361:39": "ces gsungs pas /",
    "NG0361:40": "'khor thams cad rtog pa'i bsam pa dang 'dun pa bzang po dus gcig tu skyes par gyur nas /",
    "NG0361:41": "skyes bu chen pos bshad du gsol //",
    "NG0361:42": "zhes zhus so //",
    "NG0361:43": "gdams ngag sna tshogs 'khor lo'i rgyud las /",
    "NG0361:44": "gleng gzhi zhus pa dang bcas pa'i le'u ste dang",
    "NG0361:45": "po'o // // de nas ston pa dga' rab rdo",
    "NG0361:46": "rje bya ba de yis //",
    "NG0361:47": "'jam dpal bshes gnyen la sogs pa'i mkhas pa nyi shu rtsa gcig la /",
    "NG0361:48": "u rgyan gyi skad dam brda yis brgyud de /",
    "NG0361:49": "'di skad ces bka' g+nal to //",
    "NG0361:50": "kye ma ma nor ma bcos don chen la //",
    "NG0361:51": "rang byung ye shes rig par shar //",
    "NG0361:52": "rnam par mi rtog rtog las 'das //",
    "NG0361:53": "de bzhin nyid la bcos su med //",
    "NG0361:54": "'on @#//",
    "NG0361:55": "kyang rgyal ba'i dgongs pa'i don //",
    "NG0361:56": "kun bzang dbyings kyi don chen nas //",
    "NG0361:57": "rang byung rig pa'i rtsal shar bas //",
    "NG0361:58": "'di don rtsa ba dag gis gzung *//",
    "NG0361:59": "rtogs dka' rdo rje'i rtsa ba la //",
    "NG0361:60": "rig pa rtsal dang gab mngon phyung *//",
    "NG0361:61": "thal byung cog bzhag thug phrad dang *//",
    "NG0361:62": "tshol ba rjes med dmigs rjes med /",
    "NG0361:63": "gtod phur dag gi man ngag gis //",
    "NG0361:64": "gcod byed don gyi 'khor lo bskor //",
    "NG0361:65": "gdams ngag sdong chen brgyad po la //",
    "NG0361:66": "yal ga lo 'dab du mar smin //",
    "NG0361:67": "dper na 'dzam bu prik+sha bzhin //",
    "NG0361:68": "'bras bu dgos pa du ma 'byung *//",
    "NG0361:69": "de bzhin man ngag re re yis //",
    "NG0361:70": "'gro ba'i rang rgyud grol ba'i lam //",
    "NG0361:71": "dper na gser 'gyur rtsi bzhin du //",
    "NG0361:72": "dug lnga ye shes chen por 'gyur //",
    "NG0361:73": "sdug bsngal bde ba'i klong du 'gyur //",
    "NG0361:74": "de 'gyur de gsal bdag gis ni //",
    "NG0361:75": "man ngag skad kyis bshad pa'i don //",
    "NG0361:76": "klog dgu bam po nyi khri nas //",
    "NG0361:77": "gdams ngag brgya dang brgyad cu gnyis //",
    "NG0361:78": "mi nub rgyal mtshan don bkrol nas //",
    "NG0361:79": "gsang ba'i don gcod 'khor lo bskor //",
    "NG0361:80": "re res 'gro ba'i rang rgyud 'grol //",
    "NG0361:81": "rig pa'i mdzod 'dzin khu byug la //",
    "NG0361:82": "klong dgu bam po nyi khri nas //",
    "NG0361:83": "zab mo'i gdams ngag bcu gnyis ston //",
    "NG0361:84": "rig pa rtsad gcod 'khor lo bskor //",
    "NG0361:85": "re res 'gro ba'i rang rgyud 'grol //",
    "NG0361:86": "rtsal chen don gyi gzhi ma la //",
    "NG0361:87": "klong dgu bam po nyi khri nas //",
    "NG0361:88": "zab mo'i gdams ngag bco lnga yis //",
    "NG0361:89": "pad+ma rtsad gcod 'khor lo bskor //",
    "NG0361:90": "re res 'gro ba'i rang rgyud 'grol /",
    "NG0361:91": "khyung chen spros bsdu'i rtsol med la //",
    "NG0361:92": "klong dgu bam po nyi khri nas //",
    "NG0361:93": "gdams ngag bdun cu rtsa brgyad kyis //",
    "NG0361:94": "bsam gtan rtsad gcod 'khor lor skor //",
    "NG0361:95": "re res 'gro ba'i rang rgyud 'grol //",
    "NG0361:96": "sems bsgom theg pa'i dmig sel la //",
    "NG0361:97": "klong dgu bam po nyi khri nas //",
    "NG0361:98": "gdams ngag dgu bcu rtsa brgyad kyis //",
    "NG0361:99": "tshad ma rtsad gcod 'khor lo bskor //",
    "NG0361:100": "re res 'gro ba'i rang rgyud 'grol //",
    "NG0361:101": "byang sems klong gi rtsa ba la //",
    "NG0361:102": "klong dgu bam po nyi khri nas //",
    "NG0361:103": "zab mo'i gdams ngag bco brgyad kyis //",
    "NG0361:104": "rtog pa rtsad gcod 'khor lo bskor //",
    "NG0361:105": "mthar thug thig le drug pa la //",
    "NG0361:106": "klong dgu bam po nyi khri nas //",
    "NG0361:107": "gdams ngag nyi shu rtsa brgyad kyis //",
    "NG0361:108": "yang dag rtsad gcod 'khor lo bskor //",
    "NG0361:109": "spyi gcod theg pa'i yang rtse la //",
    "NG0361:110": "klong dgu bam po nyi khri nas //",
    "NG0361:111": "zab mo'i gdams ngag bco lnga yis //",
    "NG0361:112": "dge sdig rtsad gcod 'khor lo bskor //",
    "NG0361:113": "rje btsan theg pa'i rgyal po la //",
    "NG0361:114": "klong dgu bam po nyi khri nas //",
    "NG0361:115": "gnas lugs don gyi man ngag bcus //",
    "NG0361:116": "rdo rje rtsad gcod 'khor lo bskor //",
    "NG0361:117": "'dod 'byung yid bzhin nor bu la /",
    "NG0361:118": "klong dgu bam po nyi khri nas //",
    "NG0361:119": "zabamo'i gdams ngag bcu drug gis //",
    "NG0361:120": "bsti gnas zhen gcod 'khor lo bskor //",
    "NG0361:121": "'phang mtho nam mkha' rgyal po la //",
    "NG0361:122": "klong dgu bam po khri nas //",
    "NG0361:123": "gdams ngag @#//",
    "NG0361:124": "bdun cu rtsa gnyis kyis //",
    "NG0361:125": "gzung 'dzin rtsad gcod 'khor lo bskor //",
    "NG0361:126": "thog tu 'bebs pa'i tig chen la //",
    "NG0361:127": "klong dgu bam po nyi khri nas //",
    "NG0361:128": "zab mo'i gdams ngag tshig gsum gyis //",
    "NG0361:129": "rtsol sgrub rtsad gcod 'khor lo bskor //",
    "NG0361:130": "phra bkod gser mig g.yus spras la //",
    "NG0361:131": "klong dgu bam po nyi khri nas //",
    "NG0361:132": "gdams ngag bzhi bcu rtsa lnga yis //",
    "NG0361:133": "yi ge rtsad gcod 'khor lo bskor //",
    "NG0361:134": "yongs 'dus srog gi 'khor lo la //",
    "NG0361:135": "klong dgu bam po nyi khri nas //",
    "NG0361:136": "zab mo'i gdams ngag bcu drug gis //",
    "NG0361:137": "gsang chen rtsad gcod 'khor lo bskor //",
    "NG0361:138": "bde 'jam yangs dog med pa la //",
    "NG0361:139": "klong dgu bam po nyi khri nas //",
    "NG0361:140": "zab mo'i gdams ngag rtsa bdun gyis //",
    "NG0361:141": "sdug bsngal rtsad gcod 'khor lo bskor //",
    "NG0361:142": "thob med rtse mo rgyung rgyal la //",
    "NG0361:143": "klong dgu bam po nyi khri nas //",
    "NG0361:144": "gdams ngag dgu bcu rtsa drug gis //",
    "NG0361:145": "bdud rtsi rtsad gcod 'khor lo bskor //",
    "NG0361:146": "kun 'dus kun gy-i rtsa ba la //",
    "NG0361:147": "klong dgu bam po nyi khri nas //",
    "NG0361:148": "zab mo'i gdams ngag nyi shu yis //",
    "NG0361:149": "bdag 'dzin rtsad gcod 'khor lo bskor //",
    "NG0361:150": "spyi bcings don gyi che ba la //",
    "NG0361:151": "klong dgu bam po nyi khri nas //",
    "NG0361:152": "gdams ngag nyi shu rtsa gnyis kyis /",
    "NG0361:153": "rtag chad rtsad gcod 'khor lo bskor //",
    "NG0361:154": "ma rig 'khrul pa tshar gcod cing *//",
    "NG0361:155": "yang dag don la dgod pa'i phyir //",
    "NG0361:156": "rdo rje lta bu'i rtsa ba la //",
    "NG0361:157": "sdong chen brgyad kyi 'khor lo bskor //",
    "NG0361:158": "bdun brgyad rtsa bdun sprul pa 'gyed //",
    "NG0361:159": "bdag gzhan zhen pa rang sar grol //",
    "NG0361:160": "rig pa rtsal gyi sdong po la //",
    "NG0361:161": "cir snang rig pa'i go ba skye //",
    "NG0361:162": "gab pa mngon 'byung sdong po la //",
    "NG0361:163": "chos sku rang gsal rtogs pa 'char //",
    "NG0361:164": "ye shes zang thal sdong po la //",
    "NG0361:165": "rang byung min pa ka nas med //",
    "NG0361:166": "chos sku thug phrad sdong po la //",
    "NG0361:167": "cir snang chos skur ye shes skye //",
    "NG0361:168": "chos nyid cog bzhag sdong po la //",
    "NG0361:169": "cir snang chos nyid byas zin 'grub //",
    "NG0361:170": "tshor ba rjes med sdong po la //",
    "NG0361:171": "brtags snang mi bden yid ches skye //",
    "NG0361:172": "dmigs pa brjed med sdong po la //",
    "NG0361:173": "dran med nyams snang shugs las 'byung *//",
    "NG0361:174": "'dzin med rtod phur sdong po la //",
    "NG0361:175": "'dzin med ye shes shugs la 'char //",
    "NG0361:176": "ces pa bco brgyad kyi don nan tan dang bcas pa gsungs so //",
    "NG0361:177": "gdams ngag sna tshogs 'khor lo'i rgyud nas /",
    "NG0361:178": "'khor lo bco brgyad kyi gdams ngag gnang ba'i le'u",
    "NG0361:179": "ste gnyis pa'o // // de nas yang sprul pa'i",
    "NG0361:180": "skyes bu chen po des /",
    "NG0361:181": "'jam dpal bshes gnyen la sogs pa'i 'khor rnams la 'di skad ces bka' g+nal to //",
    "NG0361:182": "sems nyid ye nas sangs rgyas pas //",
    "NG0361:183": "bya btsal med par lhun gyis grub //",
    "NG0361:184": "'di ltar snang bas sangs rgyas nyid //",
    "NG0361:185": "rang byung ye shes 'phel 'grib med //",
    "NG0361:186": "'khor 'das lam pa'i chos rnams kun //",
    "NG0361:187": "gang yang blang dor mi bya zhing *//",
    "NG0361:188": "zag pa med pa'i ngang la bstim //",
    "NG0361:189": "ma bstims bzung yang 'gal rgyu med //",
    "NG0361:190": "kun dngos @#//",
    "NG0361:191": "lhun grub rang shar la //",
    "NG0361:192": "'gal dang mi 'gal ga la yod /",
    "NG0361:193": "chos sku mnyam nyid chen po ltar //",
    "NG0361:194": "mnyam par lta yang gnas rgyu med //",
    "NG0361:195": "rang byung ye shes 'gag med la //",
    "NG0361:196": "mnyam dang mi mnyam ga la yod //",
    "NG0361:197": "'byung 'jug 'dzin med stong par blta //",
    "NG0361:198": "stong nyid yul la gnas pa med //",
    "NG0361:199": "rig pa rang byung ye shes la //",
    "NG0361:200": "stong dang rig pa dbyer med phye //",
    "NG0361:201": "spros med rang byung bde chen la //",
    "NG0361:202": "bgrod med rtsol bral rlung lam shar //",
    "NG0361:203": "'di la bsgom rgyu ci yang med //",
    "NG0361:204": "'bad pa rtsol ba'i nad yin te //",
    "NG0361:205": "rnam rtog rkun por ldang ba la //",
    "NG0361:206": "sdong chen brgyad pos zil gyis gnon //",
    "NG0361:207": "zil gnon rtogs pa rang sar grol //",
    "NG0361:208": "mkha' la nyi ma shar ba bzhin //",
    "NG0361:209": "snang srid 'khor 'das rig par shar //",
    "NG0361:210": "de la spang rgyu gang yang med //",
    "NG0361:211": "dmus long chu bur mig phyed bzhin //",
    "NG0361:212": "bla ma dang ldan man ngag grub //",
    "NG0361:213": "rig pa chos skur gsal ba la //",
    "NG0361:214": "'di la grub pa gang yang med //",
    "NG0361:215": "glang chen smyon pa ji bzhin du //",
    "NG0361:216": "sems kyi 'du 'phro nges med la /",
    "NG0361:217": "'di rtag bstan cing spyad du med //",
    "NG0361:218": "ngo shes mi dang phrad pa bzhin //",
    "NG0361:219": "cir rgyud ye shes thug phrad la //",
    "NG0361:220": "'di la zhen cing blang du med //",
    "NG0361:221": "rgya mtshor snang srid gsal ba bzhin //",
    "NG0361:222": "lhun 'grub dbyings su kun gsal ba //",
    "NG0361:223": "'di la bdag gzhan tha dad bral /",
    "NG0361:224": "khyi rkun khang stong tshol bzhin du //",
    "NG0361:225": "chos nyid cir yang ma rnyed pas //",
    "NG0361:226": "gzhan nas btsal du ci yang med //",
    "NG0361:227": "mig nad can gyi rgyang mig ltar //",
    "NG0361:228": "sems la snang rgyu ma rnyed pas //",
    "NG0361:229": "'di la dmigs gtad bca' ru med /",
    "NG0361:230": "khyi gsar stong las bkrol ba bzhin //",
    "NG0361:231": "gang yang gzung du ma rnyed pas //",
    "NG0361:232": "dran pa'i thag pas gdags su med //",
    "NG0361:233": "ces gsungs so //",
    "NG0361:234": "gdams ngag sna tshogs 'khor lo'i rgyud las /",
    "NG0361:235": "mthar thug don gyi le'u ste gsum pa'o // //",
    "NG0361:236": "de nas sprul pa'i skyes bu dga' rab rdo rjes",
    "NG0361:237": "'jam dpal bshes gnyen la rgyud gtad pa 'di gsungs",
    "NG0361:238": "so // kye kye 'jam dpal bshes gnyen rgyud 'di zung */",
    "NG0361:239": "khyod nyid 'phags pa'i sprul pa stai /",
    "NG0361:240": "khyod nyid nga yi rang bzhin yin //",
    "NG0361:241": "gsang ba'i gdams ngag rgyud chen 'di //",
    "NG0361:242": "mi nub yongs kyi btsas su zhog / rin chen gter bzhin dgos pa 'grub //",
    "NG0361:243": "bya btsal med pa'i rgyud chen 'di //",
    "NG0361:244": "kun gyi thun mong ma yin te //",
    "NG0361:245": "snod ldan bskal par sbyangs sbyangs pa //",
    "NG0361:246": "las 'phro can la myur du byin //",
    "NG0361:247": "ces gsungs so //",
    "NG0361:248": "'jam dpal bshes gnyen la sogs pa'i 'khor thams cad dga' mgu yi rangs te /",
    "NG0361:249": "dga' rab rdo rje la mngon par bstod do //",
    "NG0361:250": "rin po che gdams ngag sna tshogs 'khor lo'i rgyud las /",
    "NG0361:251": "gtad gnyer gyi le'u ste bzhi pa'o // // rin"
}