{
    "T02TD3097E:190a-0": "@190a * // lha mo gdugs dkar mo can la phyag 'tshal lo //",
    "T02TD3097E:190a-1": "rnal 'byor bas rims bsrung par 'dod na /",
    "T02TD3097E:190a-2": "dang po mchod pa dang gtor mas rims kyi 'byung po tshim par byas te /",
    "T02TD3097E:190a-3": "bden pa'i stobs kyis brjod ba dang gsol ba gdab par bya'o //",
    "T02TD3097E:190a-4": "de nas gdugs dkar mo'i gzungs bris te /",
    "T02TD3097E:190a-5": "bsgrub par bya ba'i dkyil 'khor gyi dbus su de gdugs sam rgyal mtshan gyi rtse mor btags te /",
    "T02TD3097E:190a-6": "mchod pa dang gtor ma bshams te /",
    "T02TD3097E:190a-7": "rang nyid lha'i rnal 'byor du byas te /",
    "T02TD3097E:190a-8": "thun bzhir bsgom bzlas bya'o //",
    "T02TD3097E:190a-9": "de yang nyin mtshan dus drug tu gdugs dkar mo 'khor dang bcas pa la gsol ba gdab pa dang /",
    "T02TD3097E:190a-10": "mchod bstod dang bskor ba byas te /",
    "T02TD3097E:190a-11": "bum pa'i chus bkru zhing /",
    "T02TD3097E:190a-12": "bsrung ba yang gdags par bya'o //",
    "T02TD3097E:190a-13": "dpal tshangs pa dang brgya byin dang rgyal po chen po bzhi dang /",
    "T02TD3097E:190a-14": "mgon po la yang gtor ma byin te gsol ba gdab bo //",
    "T02TD3097E:190a-15": "de nas bsgrub bya gdugs dkar mo'i spyan sngar phyag 'tshal ba dang /",
    "T02TD3097E:190a-16": "mchod pa dang /",
    "T02TD3097E:190a-17": "bstod pa dang /",
    "T02TD3097E:190a-18": "bskor ba thun bzhir bya zhing gdon gyi tshogs rnams la gtor ma byin te gsol ba gdab bo //",
    "T02TD3097E:190a-19": "khyad par du rims kyi 'byung po la yang gtor ma byin te gsol ba gdab par bya'o //",
    "T02TD3097E:190a-20": "cho ga de lta bu dang ldan pas thun bzhir gzungs 'don par bya'o //",
    "T02TD3097E:190a-21": "tha mar yang 'phags pa la mchod pa dang /",
    "T02TD3097E:190a-22": "srung ma'i tshogs la gtor ma rgya chen po sbyin no //",
    "T02TD3097E:190a-23": "rims bsrung ba'i cho ga rdzogs so//"
}