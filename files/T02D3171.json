{
    "T02D3171:188b-0": "@188b # // rgya gar skad du /",
    "T02D3171:188b-1": "w'a g'i r'a ta s'a dha nam /",
    "T02D3171:188b-2": "bod skad du /",
    "T02D3171:188b-3": "gsung gi mnga' bdag gi sgrub thabs /",
    "T02D3171:188b-4": "sngags pas re zhig thog ma nyid du sa gzhi'i cha dri zhim pos nye bar byugs pa dang /",
    "T02D3171:188b-5": "me tog sna tshogs kyis kyang legs par bkang la /",
    "T02D3171:188b-6": "de'i dbus su stan bde ba la legs par gnas te /",
    "T02D3171:188b-7": "gsum la skyabs su 'gro ba'i tshigs su bcad pa brjod par bya'o //",
    "T02D3171:188b-8": "de'i phyi nas ni rang gi snying gar yi ge aa blta bar bya'o //",
    "T02D3171:188b-9": "de yongs su gyur pa las zla ba'i dkyil 'khor ro //",
    "T02D3171:188b-10": "de'i dbus su yi ge mu: rnam par bsam par bya'o //",
    "T02D3171:188b-11": "yi ge mu: de las byung ba'i kha dog lnga",
    "T02D3171:188b-12": "dang ldan pa'i 'od zer gyi tshogs rnams rang gi",
    "T02D3171:188b-13": "ba spu'i bug rnams nas spro bar bya ste /",
    "T02D3171:188b-14": "'od zer de dag rnams kyis kyang 'jam pa'i dbyangs kyi skus nam mkha' gang par blta bar bya'o //",
    "T02D3171:188b-15": "de nas de dag rnams me tog la sogs pas mchod par bya ba'o //",
    "T02D3171:188b-16": "de nas de'i rjes la sdig pa bshags pa dang bsod nams la rjes su yi rang ba dang /",
    "T02D3171:188b-17": "smon lam la sogs pa rnams bya ba'o //",
    "T02D3171:188b-18": "de nas tshangs pa'i gnas bzhi bsgom par bya ba'o //",
    "T02D3171:188b-19": "phyis de dag rnams thams cad kyang stong pa nyid du bsgoms te /",
    "T02D3171:188b-20": "aom stong pa nyid kyi ye shes kyi rdo rje'i",
    "T02D3171:188b-21": "rang bzhin gyi bdag nyid ni nga yin no zhes",
    "T02D3171:188b-22": "sngags brjod par bya'o //",
    "T02D3171:188b-23": "de nas yang rang gi snying gar yi ge aa blta bar bya'o //",
    "T02D3171:188b-24": "de yongs su smin pas zla ba'i dkyil 'khor ro //",
    "T02D3171:188b-25": "de'i dbus na yi ge mu:'o //",
    "T02D3171:188b-26": "de dag yongs su gyur pa las 'jam pa'i dbyangs kyi skur bdag nyid blta bar bya ste /",
    "T02D3171:189a-0": "@189a * // seng ge la bzhugs pa //",
    "T02D3171:189a-1": "gser gyi mdog tu ser ba'i sku rgyan thams cad",
    "T02D3171:189a-2": "kyis brgyan pa phyag chos bshad pa'i phyag rgyas brel",
    "T02D3171:189a-3": "cing g-yon ngos na autpala 'dzin pa mi bskyod pas",
    "T02D3171:189a-4": "dbu brgyan cing / g-yas phyogs na gzhon nu nor bzangs /",
    "T02D3171:189a-5": "g-yon du ni gshin rje'i gshed blta bar bya ba yin no //",
    "T02D3171:189a-6": "bsgoms pas dub na sngag [*sngags?] bzlas par bya ba ni /",
    "T02D3171:189a-7": "aom w'a g'i shva ri mu: gsung gi mnga' bdag gi sgrub thabs rdzogs so /"
}