{
    "T02TD2485E:181a-0": "@181a # // rgya gar skad du /",
    "T02TD2485E:181a-1": "badzra y'a na m'u la patti pritti /",
    "T02TD2485E:181a-2": "bod skad du /",
    "T02TD2485E:181a-3": "rdo rje theg pa'i rtsa ba'i ltung ba bcu bzhi pa'i 'grel pa /",
    "T02TD2485E:181a-4": "'phags pa 'jam dpal gzhon nur gyur pa la phyag 'tshal lo //",
    "T02TD2485E:181a-5": "nyan thos kyi lus ngag gtso bor gyur pa'i spang bya bdun gyi mtshan nyid dang /",
    "T02TD2485E:181a-6": "byang chub sems dpa'i snying rje gtso bor gyur pa'i spang bya bcu'i mtshan nyid dang /",
    "T02TD2485E:181a-7": "gsang sngags rnal 'byor chen po'i thabs dang shes rab zung du 'jug pa gtso bor gyur pa'i spang bya bcu bzhi'i mtshan nyid de /",
    "T02TD2485E:181a-8": "de la gnyis ni gzhung gzhan rnams las gsal bas 'dir ma bshad do //",
    "T02TD2485E:181b-0": "gsang sngags rnal 'byor chen po'i rnam par thar pa la ltos te bstan @181b pa la /",
    "T02TD2485E:181b-1": "spyir thob par bya ba dang /",
    "T02TD2485E:181b-2": "mngon par rtogs pa'i bye brag dang /",
    "T02TD2485E:181b-3": "bsrung ba'i tshul lo //",
    "T02TD2485E:181b-4": "de la gnyis ni rtsa ba'i rgyud dang /",
    "T02TD2485E:181b-5": "bshad pa'i rgyud dag las gsal bas 'dir logs shig tu ma brjod do //",
    "T02TD2485E:181b-6": "bsrung ba'i tshul la gnyis te /",
    "T02TD2485E:181b-7": "dam tshig dang /",
    "T02TD2485E:181b-8": "sngom pa'o //",
    "T02TD2485E:181b-9": "de nyid ni dam bca' ba'i yul dang /",
    "T02TD2485E:181b-10": "spong ba'i bye brag gis te /",
    "T02TD2485E:181b-11": "'di skad du /",
    "T02TD2485E:181b-12": "sngom pa sangs rgyas thams cad de //",
    "T02TD2485E:181b-13": "ae wam la ni rab tu bzhugs //",
    "T02TD2485E:181b-14": "rgyu yis yul las mi 'da' bas //",
    "T02TD2485E:181b-15": "dam tshig zhes ni bshad pa yin //",
    "T02TD2485E:181b-16": "zhes gsungs so //",
    "T02TD2485E:181b-17": "de bas na dbang bzhi'i bye brag gis dam tshig kyang bzhi ste /",
    "T02TD2485E:181b-18": "sgra ji bzhin pa dang /",
    "T02TD2485E:181b-19": "sgra ji bzhin pa ma yin pa dang /",
    "T02TD2485E:181b-20": "dgongs pa can dang /",
    "T02TD2485E:181b-21": "mthar thug pa'i bye brag gis so //",
    "T02TD2485E:181b-22": "de dag kyang mdor bsdu na /",
    "T02TD2485E:181b-23": "rigs kyi dam tshig dang /",
    "T02TD2485E:181b-24": "rtsa ba dang /",
    "T02TD2485E:181b-25": "nyes pa sbom po'o //",
    "T02TD2485E:181b-26": "rigs kyi la gnyis te /",
    "T02TD2485E:181b-27": "spyi dang ;",
    "T02TD2485E:181b-28": "khyad par ro //",
    "T02TD2485E:181b-29": "rtsa ba la gsum ste /",
    "T02TD2485E:181b-30": "dbang gsum gyi dbye bas so //",
    "T02TD2485E:181b-31": "sbom po la gsum ste /",
    "T02TD2485E:181b-32": "lus la sogs pa'i bye brag gis so //",
    "T02TD2485E:181b-33": "de la sngom pa'i tshul khrims la sogs pa'i sngom pa gsum la gnas na sangs rgyas nyid dam rdo rje 'chang chen po 'thob po zhes 'byung la /",
    "T02TD2485E:181b-34": "de yang rdo rje rtse mo'i mngon par rtogs pa'i skabs nas ji skad du /",
    "T02TD2485E:181b-35": "byang chub sems 'dzin gyur nas ni //",
    "T02TD2485E:181b-36": "lha gzhan la ni mi mos pas //",
    "T02TD2485E:181b-37": "dkon mchog gsum la dad pa dang //",
    "T02TD2485E:181b-38": "de la gzhol zhing 'bab pa yis //",
    "T02TD2485E:181b-39": "gsod dang rku dang 'khrig pa dang //",
    "T02TD2485E:181b-40": "brdzun dang chang ni rnam par spang //",
    "T02TD2485E:181b-41": "khyim pa'i tshul du gnas pas kyang //",
    "T02TD2485E:181b-42": "rig sngags rgyal po rtag tu bsgrub //",
    "T02TD2485E:181b-43": "gal te der ni rab byung na //",
    "T02TD2485E:181b-44": "sdom pa gsum la gnas par 'gyur //",
    "T02TD2485E:181b-45": "so sor thar dang byang chub sems //",
    "T02TD2485E:181b-46": "rig 'dzin rang gi sdom pa'o //",
    "T02TD2485E:181b-47": "zhes gsungs pas de'i don la 'jug par bya ste /",
    "T02TD2485E:181b-48": "'dir de dag dang mi 'gal ba ni ye shes kyi bye brag gis te /",
    "T02TD2485E:181b-49": "rang bzhin pa'i chos bzhi mi spyad cing bcas pa la de bzhin nyid kyi bdag nyid can gyis shes pas spyod cing don chen po yod pa'i phyir dang /",
    "T02TD2485E:182a-0": "shin tu spros pa med pa'i spyod pa la ni dngos po la @182a * //",
    "T02TD2485E:182a-1": "'gal ba med pas nyes byas la sogs par mi gzhag go //",
    "T02TD2485E:182a-2": "de ltar rtsa ba'i dam tshig bstan pa la spyir btang ba ni gang la gnod pa dang /",
    "T02TD2485E:182a-3": "gang gis bar du gcod pa dang /",
    "T02TD2485E:182a-4": "gang dri ma can du byas pa ste dge ba'i rtsa ba gsum dang /",
    "T02TD2485E:182a-5": "dngos grub gnyis dang /",
    "T02TD2485E:182a-6": "rang gi rgyud dang go rims bzhin no //",
    "T02TD2485E:182a-7": "de la dngos gzhi ni /",
    "T02TD2485E:182a-8": "gnyi ga'i bar du gcod cing ngan song gsum du ltung bar byed do //",
    "T02TD2485E:182a-9": "'dra bas ni gnyi ga'i bar du gcod cing ngan song gsum du ltung yang sdug bsngal drag po la sogs pa ma yin pa dang /",
    "T02TD2485E:182a-10": "'bring gis ni gnyis ka'i bar du gcod kyang ngan song du ltung ba'i rgyu ste khyad par du mi byed pa dang /",
    "T02TD2485E:182a-11": "chung dus ni 'jig rten pa'i dngos grub kyi bar du gcod do //",
    "T02TD2485E:182a-12": "yang spyir 'gro ba ni nyon mongs pa drug dang /",
    "T02TD2485E:182a-13": "nye ba'i nyon mongs pa dang 'brel pa'o //",
    "T02TD2485E:182a-14": "yang gnyis te /",
    "T02TD2485E:182a-15": "lhan cig skyes pa dang /",
    "T02TD2485E:182a-16": "kun du brtags pa'o ;",
    "T02TD2485E:182a-17": "/ yang bdun te /",
    "T02TD2485E:182a-18": "sbyor ba dang /",
    "T02TD2485E:182a-19": "dngos gzhi dang /",
    "T02TD2485E:182a-20": "nyes byas dang /",
    "T02TD2485E:182a-21": "nyes pa med pa dang /",
    "T02TD2485E:182a-22": "phyogs dang mthun pa dang /",
    "T02TD2485E:182a-23": "bslab par bya ba dang /",
    "T02TD2485E:182a-24": "dri ma las ldang ba'o //",
    "T02TD2485E:182a-25": "ldang ba la bdun te /",
    "T02TD2485E:182a-26": "dbang dang /",
    "T02TD2485E:182a-27": "tshogs dang /",
    "T02TD2485E:182a-28": "bsnyen sgrub dang /",
    "T02TD2485E:182a-29": "tshogs pa'i mthu dang /",
    "T02TD2485E:182a-30": "bzlas pa dang /",
    "T02TD2485E:182a-31": "sems sun 'byin pa dang /",
    "T02TD2485E:182a-32": "tha mal pa la bshags pa'o //",
    "T02TD2485E:182a-33": "da ni gzhung la 'jug par bya ste /",
    "T02TD2485E:182a-34": "slob dpon la ni brnyas pa dang //",
    "T02TD2485E:182a-35": "zhes smos pa la gang las dbang bskur mchog thob pa med pa dang /",
    "T02TD2485E:182a-36": "slob dpon gyis de nyid bstan pa dang /",
    "T02TD2485E:182a-37": "der 'du shes pa dang /",
    "T02TD2485E:182a-38": "nyon mongs pa dang 'brel pa'i sems dang /",
    "T02TD2485E:182a-39": "lus ngag yid kyis sbyor ba byas pa dang /",
    "T02TD2485E:182a-40": "go ba'am khyad par can gyis nyon mongs ba bskyed pa dang /",
    "T02TD2485E:182a-41": "rang bzhin du gnas pa dang /",
    "T02TD2485E:182a-42": "dbang dang ldan pa dang /",
    "T02TD2485E:182a-43": "rmi lam yin pa dang /",
    "T02TD2485E:182a-44": "yan lag brgyad kyi ni dngos gzhi yin la /",
    "T02TD2485E:182a-45": "sbyor ba ni ji srid ma rdzogs pa de srid do //",
    "T02TD2485E:182a-46": "gzhan ma tshang ba la yan lag gtso bo yod pa ni nyes pa chen po'o //",
    "T02TD2485E:182a-47": "'bring dang chung du yod pa la ni nyes pa 'bring dang chung du'o //",
    "T02TD2485E:182a-48": "gsum po lta bu'i gnas skabs su ni nyes pa med do //",
    "T02TD2485E:182a-49": "gnyis dang shan 'dra ba ni phyogs dang mthun pa'o //",
    "T02TD2485E:182b-0": "slob dpon thams @182b cad la rdo rje sems dpar blta'o zhes pa ni bslab par bya'o //",
    "T02TD2485E:182b-1": "rtsa ba ni dbang gis ldang ngo //",
    "T02TD2485E:182b-2": "tshogs dang bsnyen sgrub ma gtogs pa bzhis ni 'dra ba las ldang ngo //",
    "T02TD2485E:182b-3": "gong ma gnyis kyis ni 'bring las ldang ngo //",
    "T02TD2485E:182b-4": "tha ma gnyis kyis ni chung du las ldang ngo //",
    "T02TD2485E:182b-5": "de bzhin du gzhan rnams la yang ci rigs par shes par bya'o //",
    "T02TD2485E:182b-6": "bde gshegs bka' las 'das pa dang //",
    "T02TD2485E:182b-7": "zhes smos pa las /",
    "T02TD2485E:182b-8": "'dir ni bde bar gshegs pa'i bka' dang rdo rje 'chang gi bka' thams cad kyang gdul bya'i ched du yin la /",
    "T02TD2485E:182b-9": "de yang 'gro ba'i don du ste /",
    "T02TD2485E:182b-10": "de bas na gang zag bdag grol ba'i dbang du byas pas thams cad kyang der 'dus so //",
    "T02TD2485E:182b-11": "rdo rje 'chang gi bka' yang bzhi ste /",
    "T02TD2485E:182b-12": "las kyi bye brag thams cad bde bar gshegs pa'i bka' dang /",
    "T02TD2485E:182b-13": "bsrung bar bya ba dang /",
    "T02TD2485E:182b-14": "sgrub pa'i thabs dang /",
    "T02TD2485E:182b-15": "'bras bu'o //",
    "T02TD2485E:182b-16": "de las 'das pa ni gnyis te /",
    "T02TD2485E:182b-17": "log par spyod pa dang /",
    "T02TD2485E:182b-18": "log par ston pa'o //",
    "T02TD2485E:182b-19": "de dag kyang dgag sgrub kyi bye brag gis rnam pa bzhi'o //",
    "T02TD2485E:182b-20": "de la yan lag ni thun mong ba gsum dang /",
    "T02TD2485E:182b-21": "nyon mongs pa'i sems dang ldan pa dang /",
    "T02TD2485E:182b-22": "yul khyad par can dang /",
    "T02TD2485E:182b-23": "der 'du shes pa dang /",
    "T02TD2485E:182b-24": "log par spyod pa'i sbyor ba byas pa dang /",
    "T02TD2485E:182b-25": "nges pa bskyed pa ste brgyad kyis dngos gzhi'o //",
    "T02TD2485E:182b-26": "ston pa'i phyogs la tha ma'i don go bar gyur pa gzhug go //",
    "T02TD2485E:182b-27": "ldang ba ni tshogs pa'i mthu man chad bzhis dngos gzhi las ldang ngo //",
    "T02TD2485E:182b-28": "shes rab gsum dang /",
    "T02TD2485E:182b-29": "nyon mongs pa'i sems dang /",
    "T02TD2485E:182b-30": "yul de gong ma lta bu yin pa dang /",
    "T02TD2485E:182b-31": "der 'du shes pa dang /",
    "T02TD2485E:182b-32": "sbyor ba byas pa dang /",
    "T02TD2485E:182b-33": "go ba'am nyon mongs pa khyad par can bskyed pa dang /",
    "T02TD2485E:182b-34": "dgongs pa ma yin pa ste dgus dngos gzhir 'gyur ro //",
    "T02TD2485E:182b-35": "de ni tshogs kyi 'khor los ldang ngo //",
    "T02TD2485E:182b-36": "gzhan ni snga ma bzhin no //",
    "T02TD2485E:182b-37": "chom rkun gyi gnas kyi grogs stobs can lta bur rdo rje spun kun la blta'o zhes pa ni bslab par bya ba'o //",
    "T02TD2485E:182b-38": "byams pa chen po spong ba dang //",
    "T02TD2485E:182b-39": "zhes pa la sems can shin tu sdug bsngal dang ldan pa la btang snyoms dang ldan pa dang der 'du shes pa dang /",
    "T02TD2485E:183a-0": "bgrod du rung ba na yod @183a * //",
    "T02TD2485E:183a-1": "par mthong ba'am thos pa dang /",
    "T02TD2485E:183a-2": "nyon mongs pa'i sems dang /",
    "T02TD2485E:183a-3": "thun mong ba gsum dang /",
    "T02TD2485E:183a-4": "bdag la mthu yod pa dang /",
    "T02TD2485E:183a-5": "dgongs pa ma yin pa dang /",
    "T02TD2485E:183a-6": "bde ba'i sbyor ba 'dor ba ste bcus dngos gzhir 'gyur ro //",
    "T02TD2485E:183a-7": "tshogs pa'i mthu man chad bzhis de las ldang ngo //",
    "T02TD2485E:183a-8": "sems can thams cad la pham la sogs pa dang /",
    "T02TD2485E:183a-9": "bdag nyid kyi bar du 'du shes bskyed par bya'o zhes pa ni bslab par bya ba'o //",
    "T02TD2485E:183a-10": "byang chub sems ni 'dor ba dang //",
    "T02TD2485E:183a-11": "zhes pa ni dngos por 'dzin pa dang zhen pa ste /",
    "T02TD2485E:183a-12": "spong ba'i gdams ngag mi tshol ba dang /",
    "T02TD2485E:183a-13": "gnyen po mi bsten pa dang /",
    "T02TD2485E:183a-14": "yang dang yang du 'dor ba dang /",
    "T02TD2485E:183a-15": "de'i dbang gis nyes pa la sbyor ba'o //",
    "T02TD2485E:183a-16": "yan lag gi grangs ni snga ma bzhin no //",
    "T02TD2485E:183a-17": "bde ba'i sbyor ba 'dor ba zhes pa ni sdug bsngal dang bral ba'i sbyor ba 'dor ba zhes gzhag go //",
    "T02TD2485E:183a-18": "ldang ba ni snga ma bzhin no //",
    "T02TD2485E:183a-19": "ma rgal ba bsgral bar bya'o zhes bya ba la sogs pa ni bslab par bya ba'o //",
    "T02TD2485E:183a-20": "lha yi bdag nyid phung po smod //",
    "T02TD2485E:183a-21": "ces pa ni /",
    "T02TD2485E:183a-22": "lhar mi sgom pa dang /",
    "T02TD2485E:183a-23": "'bral bar 'dod pa dang /",
    "T02TD2485E:183a-24": "de las gzhan du bsgom pa'o //",
    "T02TD2485E:183a-25": "yan lag ni thun mong ba bzhi dang /",
    "T02TD2485E:183a-26": "yul de dang de lta bu yin pa dang /",
    "T02TD2485E:183a-27": "der 'du shes pa dang /",
    "T02TD2485E:183a-28": "gong ma gsum gang yang rung ba ste bdun gyi dngos gzhi'o //",
    "T02TD2485E:183a-29": "ldang ba ni bsnyen sgrub kyis so //",
    "T02TD2485E:183a-30": "lus la mtshan dang dpe byad la sogs pa bsam par bya'o zhes bya ba ni bslab par bya bya'o //",
    "T02TD2485E:183a-31": "theg pa gsum la smod pa dang //",
    "T02TD2485E:183a-32": "zhes bya ba ni bya ba dang gnyi ga dang /",
    "T02TD2485E:183a-33": "rnal 'byor gyi rgyud dang /",
    "T02TD2485E:183a-34": "gsang ba'i theg pa gsum po rnal 'byor ma dang thabs dang zung du 'jug pa'o //",
    "T02TD2485E:183a-35": "smod pa ni gzhung bzhin ma smos pa'o //",
    "T02TD2485E:183a-36": "thun mong ba bzhi dang /",
    "T02TD2485E:183a-37": "yul khyad par can dang /",
    "T02TD2485E:183a-38": "der 'du shes pa dang /",
    "T02TD2485E:183a-39": "mi mthun pa'i sbyor ba byas pa dang /",
    "T02TD2485E:183a-40": "yang dag pa'i sbyor ba log pa ste brgyad kyis dngos gzhi'o //",
    "T02TD2485E:183a-41": "tshogs pa'i mthu man chad bzhis ldang ngo //",
    "T02TD2485E:183a-42": "med na mi 'byung ba'i lam gsum du shes par bya'o zhes pa ni bslab par bya ba'o //",
    "T02TD2485E:183a-43": "yang dag chos la yid gnyis za //",
    "T02TD2485E:183a-44": "zhes pa la srung ba dang /",
    "T02TD2485E:183a-45": "sgrub pa dang /",
    "T02TD2485E:183b-0": "thob pa don dam pa'i rang bzhin @183b la yid gnyis za ba ste thun mong ba bzhi dang /",
    "T02TD2485E:183b-1": "don dam pa dag pa dang 'brel pa dang /",
    "T02TD2485E:183b-2": "der 'du shes pa dang /",
    "T02TD2485E:183b-3": "med dam snyam pa'i blo gnyis dang /",
    "T02TD2485E:183b-4": "'di la ma dad pa rang btang snyoms su dor ba ste dgus dngos gzhi'o //",
    "T02TD2485E:183b-5": "ldang ba ni snga ma bzhin no //",
    "T02TD2485E:183b-6": "chos thams cad la tshul gcig kho nas shes par bya'o zhes bya ba ni bslab par bya ba'o //",
    "T02TD2485E:183b-7": "chos la gnyis su 'byed pa zhes bya ba ni chos rnal 'byor chen po la sogs pa'i grub pa'i mtha' las grags pa'i bskyed pa dang rdzogs pa'i cha shin tu phra ba phyi rol pa'i grub pa'i mthar 'chad cing 'dzin pa'am /",
    "T02TD2485E:183b-8": "sangs rgyas pa'i grub pa'i mtha' la bzang ngan 'byed pa'am ston pa ste thun mong ba bzhi dang /",
    "T02TD2485E:183b-9": "yul khyad par can dang /",
    "T02TD2485E:183b-10": "der 'du shes pa dang /",
    "T02TD2485E:183b-11": "mi mthun pa'i sbyor ba byas pa dang /",
    "T02TD2485E:183b-12": "gzhan gyis go ba dang /",
    "T02TD2485E:183b-13": "dgongs pa ma yin pa ste dgus dngos gzhir 'gyur ro //",
    "T02TD2485E:183b-14": "tshogs pa'i mthu man chad bzhis ldang ngo //",
    "T02TD2485E:183b-15": "lam la bye brag med par bslab par bya zhing bden par smra bar bya'o zhes bya ba ni bslab par bya ba'o //",
    "T02TD2485E:183b-16": "gdug la byams dang chags bral dang //",
    "T02TD2485E:183b-17": "zhes pa la /",
    "T02TD2485E:183b-18": "'dir sangs rgyas kyi bstan pa 'jig par byed pa dang /",
    "T02TD2485E:183b-19": "sun 'byin pa ste /",
    "T02TD2485E:183b-20": "stobs dang ldan pas bcom pa'o //",
    "T02TD2485E:183b-21": "de dag chos dang zang zing gi 'brel ba dang bral bar bya ba ste /",
    "T02TD2485E:183b-22": "de las gzhan du byed pa ni nyes pa'o //",
    "T02TD2485E:183b-23": "thun mong ba bzhi dang /",
    "T02TD2485E:183b-24": "yul khyad par can dang de ltar 'du shes pa dang /",
    "T02TD2485E:183b-25": "sbyor ba byas pa dang /",
    "T02TD2485E:183b-26": "dgongs pa ma yin pa dang //",
    "T02TD2485E:183b-27": "gzhan gyis go ba ste dgus dngos gzhi'o //",
    "T02TD2485E:183b-28": "ldang ba ni snga ma bzhin no //",
    "T02TD2485E:183b-29": "rdo rje slob dpon smod pa dang //",
    "T02TD2485E:183b-30": "dkon mchog gsum la gnod byed pa //",
    "T02TD2485E:183b-31": "'bad pas gsad par bya ba yin no zhes bslab par bya ba'o //",
    "T02TD2485E:183b-32": "chags bral ba ni snying rje dang bral ba'o /",
    "T02TD2485E:183b-33": "skal min gsang ba ston pa dang //",
    "T02TD2485E:183b-34": "zhes 'byung ba la thun mong ba bzhi dang /",
    "T02TD2485E:183b-35": "rung bar ma byas pa'i yul dang /",
    "T02TD2485E:183b-36": "der 'du shes pa dang /",
    "T02TD2485E:183b-37": "ngag gi sbyor ba byas pa dang /",
    "T02TD2485E:183b-38": "dbang dang 'brel zhing zab pa dang /",
    "T02TD2485E:183b-39": "rgya che ba brjod pa dang /",
    "T02TD2485E:183b-40": "dgongs pa ma yin pa dang /",
    "T02TD2485E:183b-41": "go ba ste bcus dngos gzhi'o //",
    "T02TD2485E:183b-42": "ldang ba ni snga ma bzhin no //",
    "T02TD2485E:184a-0": "'di na @184a * //",
    "T02TD2485E:184a-1": "gsang ba'i snod dkon par blta'o zhes pa ni bslab par bya ba'o //",
    "T02TD2485E:184a-2": "dad ldan sems ni sun 'byin dang //",
    "T02TD2485E:184a-3": "zhes 'byung ba la thun mong ba bzhi dang /",
    "T02TD2485E:184a-4": "yul rung bar gyur pa dang /",
    "T02TD2485E:184a-5": "der 'du shes pa dang /",
    "T02TD2485E:184a-6": "dgongs pa ma yin pa dang /",
    "T02TD2485E:184a-7": "ngag gi sbyor ba byas pa dang /",
    "T02TD2485E:184a-8": "go ba ste dgus dngos gzhi'o //",
    "T02TD2485E:184a-9": "ldang ba ni snga ma bzhin no //",
    "T02TD2485E:184a-10": "chos kyi sbyin pas sems can thams cad tshim par bya'o zhes bya ba ni bslab par bya ba'o //",
    "T02TD2485E:184a-11": "dam tshig las ni ji bzhin rnyed mi bsten //",
    "T02TD2485E:184a-12": "zhes bya ba ni thun mong ba bzhi dang /",
    "T02TD2485E:184a-13": "rdzas khyad par can dang /",
    "T02TD2485E:184a-14": "der 'du shes pa dang /",
    "T02TD2485E:184a-15": "tshogs kyi 'khor lo'i dus dang /",
    "T02TD2485E:184a-16": "dgongs pa ma yin pa dang /",
    "T02TD2485E:184a-17": "gzhan gyis go ba ste dgus dngos gzhi'o //",
    "T02TD2485E:184a-18": "ldang ba ni tshogs kyi 'khor los so //",
    "T02TD2485E:184a-19": "spyod pa thams cad dang mthun par bya'o zhes pa ni bslab par bya ba'o //",
    "T02TD2485E:184a-20": "shes rab rang bzhin can smod pa //",
    "T02TD2485E:184a-21": "zhes bya ba ni dam tshig dus su rung ba gzungs su byas pa'i ma yon tan dang ldan pa'o //",
    "T02TD2485E:184a-22": "smod pa ni skyon brjod pa'o //",
    "T02TD2485E:184a-23": "thun mong ba bzhi dang /",
    "T02TD2485E:184a-24": "yul khyad par can dang /",
    "T02TD2485E:184a-25": "der 'du shes pa dang /",
    "T02TD2485E:184a-26": "sbyor ba byas pa dang /",
    "T02TD2485E:184a-27": "gang yang rung bas go bar byas pa dang /",
    "T02TD2485E:184a-28": "dgongs pa ma yin pa ste dgus dngos gzhi'o //",
    "T02TD2485E:184a-29": "ldang ba ni bsnyen sgrub la sogs pas so //",
    "T02TD2485E:184a-30": "shes rab kyi pha rol tu phyin par dmigs par bya'o zhes pa ni bslab par bya ba'o //",
    "T02TD2485E:184a-31": "de dag kyang bsdu na gsum du 'du ste /",
    "T02TD2485E:184a-32": "byang chub sems 'dor ba de gshegs bka' 'das dang //",
    "T02TD2485E:184a-33": "byams spong theg gsum smod dang chos yid gnyis //",
    "T02TD2485E:184a-34": "thugs kyi'o //",
    "T02TD2485E:184a-35": "slob dpon brnyas dang lha nyid phung po smod //",
    "T02TD2485E:184a-36": "dam tshig mi bsten shes rab smod pa rnams //",
    "T02TD2485E:184a-37": "sku'i'o //",
    "T02TD2485E:184a-38": "mi bsngags brjod dang dang ldan sems sun 'byin //",
    "T02TD2485E:184a-39": "gdug la chags bral chos gnyis gsang ba ston //",
    "T02TD2485E:184a-40": "gsung gi'o //",
    "T02TD2485E:184a-41": "gzhan yang rtsa ba'i dngos gzhi'i yan lag ma tshang ba las sbom po la sogs pa gsum gyi bye brag gis rnam pa du mar 'gyur ba bstan pa las /",
    "T02TD2485E:184a-42": "'dir de dang mi 'dra ba'i nyes pa sbom por bstan par bya ste /",
    "T02TD2485E:184a-43": "dam tshig dang ni mi ldan pa'i //",
    "T02TD2485E:184a-44": "rig ma bsten par dga' ba dang//",
    "T02TD2485E:184b-0": "@184b zhes 'byung ba la thun mong ba bzhi dang /",
    "T02TD2485E:184b-1": "yul dam tshig med pa dang /",
    "T02TD2485E:184b-2": "der 'du shes pa dang /",
    "T02TD2485E:184b-3": "sbyor ba byas pa dang /",
    "T02TD2485E:184b-4": "nyams su myong ba ste brgyad kyis dngos gzhir 'gyur ro //",
    "T02TD2485E:184b-5": "ldang ba ni bsnyen sgrub man chad kyis so //",
    "T02TD2485E:184b-6": "ma'i 'du shes bskyed par bya'o zhes pa ni bslab par bya ba'o //",
    "T02TD2485E:184b-7": "tshogs kyi 'khor lor rtsod pa dang //",
    "T02TD2485E:184b-8": "zhes pa ni thun mong ba bzhi dang /",
    "T02TD2485E:184b-9": "bla ma'am rdo rje spun gyi tshogs pa dang /",
    "T02TD2485E:184b-10": "bsgrub pa'am /",
    "T02TD2485E:184b-11": "dam tshig gi dkyil 'khor gyi nang du zhugs pa'i dus dang /",
    "T02TD2485E:184b-12": "der 'du shes pa dang /",
    "T02TD2485E:184b-13": "ngag gi sbyor ba byas pa dang /",
    "T02TD2485E:184b-14": "dgongs pa ma yin pa ste bcus dngos gzhir 'gyur ro //",
    "T02TD2485E:184b-15": "ldang ba ni tshogs kyis so //",
    "T02TD2485E:184b-16": "bag yod par bya zhes pa ni bslab par bya ba'o //",
    "T02TD2485E:184b-17": "sems can dad dang ldan pa la //",
    "T02TD2485E:184b-18": "dam chos gzhan du ston pa dang //",
    "T02TD2485E:184b-19": "zhes bya ba la thun mong ba bzhi dang /",
    "T02TD2485E:184b-20": "sems can snod du gyur pa dang /",
    "T02TD2485E:184b-21": "der 'du shes pa dang gzhan ston pa'i ngag gis sbyor ba byas pa dang /",
    "T02TD2485E:184b-22": "go ba dang /",
    "T02TD2485E:184b-23": "dgongs pa ma yin pa ste dgus dngos gzhir 'gyur ro //",
    "T02TD2485E:184b-24": "ldang ba ni bzlas pa la sogs pas so /",
    "T02TD2485E:184b-25": "bden par smra bar bya'o zhes pa ni bslab par bya ba'o //",
    "T02TD2485E:184b-26": "nyan thos dag tu rlom byed pa'i //",
    "T02TD2485E:184b-27": "nang du zhag bdun gnas pa dang //",
    "T02TD2485E:184b-28": "zhes pa la 'dir skur pa 'debs pa dang /",
    "T02TD2485E:184b-29": "mi mos pa yin par gzung ngo //",
    "T02TD2485E:184b-30": "zhag bdun nam drug tu 'gro na bar du gnas shing rang gi spyad pa mi byed pa na lung dang yul chos nyid yin pa'i phyir ro //",
    "T02TD2485E:184b-31": "de las 'das pa ni dus kyi sgrub par tshang ba'i phyir ro //",
    "T02TD2485E:184b-32": "kha cig ni yon tan bdun dang ldan pa'i lha'i rnal 'byor can zhag gcig kyang gnas par mi bya'o zhes 'chad do //",
    "T02TD2485E:184b-33": "de yang 'di lta ste /",
    "T02TD2485E:184b-34": "dkyil 'khor tshogs dang sbyin sreg dang //",
    "T02TD2485E:184b-35": "mchod dang gtor ma gi rims dang //",
    "T02TD2485E:184b-36": "de nyid dang ni bdun du bstan //",
    "T02TD2485E:184b-37": "zhes 'byung ba'i rnal 'byor pa'o //",
    "T02TD2485E:184b-38": "'dir yang thun mong ba bzhi dang /",
    "T02TD2485E:184b-39": "yul khyad par can dang /",
    "T02TD2485E:184b-40": "der 'du shes pa dang /",
    "T02TD2485E:184b-41": "zhag bdun 'das pa dang /",
    "T02TD2485E:184b-42": "dgongs pa ma yin pa ste /",
    "T02TD2485E:184b-43": "brgyad kyis dngos gzhir 'gyur ro //",
    "T02TD2485E:184b-44": "ldang ba ni tshogs kyi 'khor los so //",
    "T02TD2485E:184b-45": "gcig pur gnas par bya'o zhes pa ni bslab par bya ba'o//",
    "T02TD2485E:185a-0": "@185a * // spyor pa nges par ma byas pa'i //",
    "T02TD2485E:185a-1": "skal min gsang ba sgrogs pa dang //",
    "T02TD2485E:185a-2": "zhes pa ni dam tshig thob kyang phun sum tshogs pa ma yin pa dang /",
    "T02TD2485E:185a-3": "de dang mi ldan pa la bya'o //",
    "T02TD2485E:185a-4": "thun mong ba bzhi dang /",
    "T02TD2485E:185a-5": "yul khyad par can dang /",
    "T02TD2485E:185a-6": "der 'du shes pa dang /",
    "T02TD2485E:185a-7": "dbang dang 'brel ba'i gsang ba dang /",
    "T02TD2485E:185a-8": "ngag gi sbyor ba byas pa dang /",
    "T02TD2485E:185a-9": "go ba dang /",
    "T02TD2485E:185a-10": "dgongs pa ma yin pa ste bcus 'gyur ro //",
    "T02TD2485E:185a-11": "ldang ba ni bzlas pa la sogs pas so //",
    "T02TD2485E:185a-12": "brgyad brtag par bya'o zhes pa ni bslab par bya ba'o //",
    "T02TD2485E:185a-13": "gang zhig phyag rgya mi mkhas pas //",
    "T02TD2485E:185a-14": "lus kyi phyag rgya ston pa dang //",
    "T02TD2485E:185a-15": "zhes pa la thun mong ba bzhi dang /",
    "T02TD2485E:185a-16": "yul khyad par can dang /",
    "T02TD2485E:185a-17": "der 'du shes pa dang /",
    "T02TD2485E:185a-18": "dgongs pa ma yin pa dang mthong ba ste brgyad kyis dngos gzhir 'gyur ro //",
    "T02TD2485E:185a-19": "ldang ba ni bsnyen sgrub kyis so //",
    "T02TD2485E:185a-20": "shin tu sba bar bya'o zhes pa ni bslab par bya ba'o //",
    "T02TD2485E:185a-21": "bsnyen sogs dag par ma byas par //",
    "T02TD2485E:185a-22": "dkyil 'khor las la 'jug pa dang //",
    "T02TD2485E:185a-23": "zhes pa la thun mong ba bzhi dang /",
    "T02TD2485E:185a-24": "dag par ma byas pa dang /",
    "T02TD2485E:185a-25": "der 'du shes pa dang /",
    "T02TD2485E:185a-26": "dgongs pa ma yin pa dang /",
    "T02TD2485E:185a-27": "sbyor ba dang zhugs pa ste dgus dngos gzhir 'gyur ro //",
    "T02TD2485E:185a-28": "ldang ba ni bsnyen sgrub kyis so ;",
    "T02TD2485E:185a-29": "/ mtshan ma thob nas 'jug par bya'o zhes pa ni bslab par bya ba'o //",
    "T02TD2485E:185a-30": "sdom pa gnyis kyi bcas pa las //",
    "T02TD2485E:185a-31": "dgos pa med par 'da' ba dang //",
    "T02TD2485E:185a-32": "zhes pa la thun mong ba bzhi dang /",
    "T02TD2485E:185a-33": "ltung ba'i yul yin pa dang /",
    "T02TD2485E:185a-34": "der 'du shes pa dang /",
    "T02TD2485E:185a-35": "dgongs pa ma yin pa dang /",
    "T02TD2485E:185a-36": "sbyor ba dang ;",
    "T02TD2485E:185a-37": "de dag las 'das pa ste dgus dngos gzhir 'gyur ro //",
    "T02TD2485E:185a-38": "ldang ba ni bzlas pa la sogs pas so //",
    "T02TD2485E:185a-39": "sdom pa gsum la gnas par bya'o //",
    "T02TD2485E:185a-40": "bla ma lnga bcu pa'i nyes pa ni ci rigs par bcu bzhi pa'i nang du 'dus par rig par bya'o //",
    "T02TD2485E:185a-41": "slob dpon chen po dpal la ksha m'i ka ra'i zhal snga nas mdzad pa rtsa ba'i ltung ba bcu bzhi pa'i 'grel pa rdzogs so//"
}