{
    "K10D0300_H0303:564a-0": "@564a rgya gar skad du /",
    "K10D0300_H0303:564a-1": "a'arya ka lya ca mi tra se ba ni s'u tra /",
    "K10D0300_H0303:564a-2": "bod skad du /",
    "K10D0300_H0303:564a-3": "'phags pa dge ba'i bshes gnyen bsten pa'i mdo /",
    "K10D0300_H0303:564a-4": "sangs rgyas dang /",
    "K10D0300_H0303:564a-5": "byang chub sems dpa' thams cad la phyag 'tshal lo //",
    "K10D0300_H0303:564a-6": "'di skad bdag gis thos pa dus gcig na /",
    "K10D0300_H0303:564a-7": "bcom ldan 'das grong khyer ku sha na gyad kyi",
    "K10D0300_H0303:564a-8": "nye 'khor shing s'a la zung gi tshal na nyan",
    "K10D0300_H0303:564a-9": "thos kyi dge 'dun dang bcas par bzhugs te /",
    "K10D0300_H0303:564a-10": "de nas bcom ldan 'das yongs su mya ngan las",
    "K10D0300_H0303:564a-11": "'da' pa kho na'i dus kyi tshe dge slong rnams",
    "K10D0300_H0303:564a-12": "la bka' stsal pa /",
    "K10D0300_H0303:564a-13": "dge slong dag /",
    "K10D0300_H0303:564a-14": "khyed kyis 'di ltar bslab par bya ste /",
    "K10D0300_H0303:564a-15": "dge ba'i bshes gnyen dang /",
    "K10D0300_H0303:564a-16": "dge ba'i grogs po dang /",
    "K10D0300_H0303:564a-17": "dge ba'i rten dang gnas par bya'i /",
    "K10D0300_H0303:564a-18": "sdig pa'i bshes gnyen dang /",
    "K10D0300_H0303:564a-19": "sdig pa'i grogs po dang /",
    "K10D0300_H0303:564a-20": "sdig pa'i rten dang gnas par mi bya'o //",
    "K10D0300_H0303:564a-21": "zhes dge slong dag /",
    "K10D0300_H0303:564a-22": "khyed kyis de ltar bslab par bya'o //",
    "K10D0300_H0303:564a-23": "de nas bcom ldan 'das la tshe dang ldan pa kun dga' bos 'di skad ces gsol to //",
    "K10D0300_H0303:564b-0": "btsun pa; 'dir bdag gcig @564b pu dben par mchis",
    "K10D0300_H0303:564b-1": "nas nang du yang dag 'jog la zhugs pa na",
    "K10D0300_H0303:564b-2": "sems la 'di lta bu'i sems kyi yongs su rtog",
    "K10D0300_H0303:564b-3": "pa byung ste / 'di lta ste /",
    "K10D0300_H0303:564b-4": "dge ba'i bshes gnyen dang /",
    "K10D0300_H0303:564b-5": "dge ba'i grogs po dang /",
    "K10D0300_H0303:564b-6": "dge ba'i rten 'di ni /",
    "K10D0300_H0303:564b-7": "tshangs par spyod pa'i phyed lags kyi /",
    "K10D0300_H0303:564b-8": "sdig pa'i bshes gnyen dang /",
    "K10D0300_H0303:564b-9": "sdig pa'i grogs po dang /",
    "K10D0300_H0303:564b-10": "sdig pa'i rten ni /",
    "K10D0300_H0303:564b-11": "de lta ma lags so //",
    "K10D0300_H0303:564b-12": "snyam bgyid do //",
    "K10D0300_H0303:564b-13": "bcom ldan 'das kyis bka' stsal pa /",
    "K10D0300_H0303:564b-14": "kun dga' bo /",
    "K10D0300_H0303:564b-15": "khyod 'di lta ste /",
    "K10D0300_H0303:564b-16": "dge ba'i bshes gnyen dang /",
    "K10D0300_H0303:564b-17": "dge ba'i grogs po dang /",
    "K10D0300_H0303:564b-18": "dge ba'i rten 'di ni /",
    "K10D0300_H0303:564b-19": "tshangs par spyod pa'i phyed yin gyi /",
    "K10D0300_H0303:564b-20": "sdig pa'i bshes gnyen dang /",
    "K10D0300_H0303:564b-21": "sdig pa'i grogs po dang /",
    "K10D0300_H0303:564b-22": "sdig pa'i rten ni /",
    "K10D0300_H0303:564b-23": "de lta ma yin no //",
    "K10D0300_H0303:564b-24": "zhes ma zer cig /",
    "K10D0300_H0303:564b-25": "de ci'i phyir zhe na /",
    "K10D0300_H0303:564b-26": "kun dga' bo /",
    "K10D0300_H0303:564b-27": "'di lta ste /",
    "K10D0300_H0303:564b-28": "dge ba'i bshes gnyen dang /",
    "K10D0300_H0303:564b-29": "dge ba'i grogs po dang /",
    "K10D0300_H0303:564b-30": "dge ba'i rten 'di ni /",
    "K10D0300_H0303:564b-31": "tshangs par spyod pa'i ril po dang /",
    "K10D0300_H0303:564b-32": "ma 'dres pa dang /",
    "K10D0300_H0303:564b-33": "yongs su rdzogs pa dang /",
    "K10D0300_H0303:564b-34": "yongs su dag pa dang /",
    "K10D0300_H0303:564b-35": "yongs su byang ba yin gyi /",
    "K10D0300_H0303:564b-36": "sdig pa'i bshes gnyen dang /",
    "K10D0300_H0303:564b-37": "sdig pa'i grogs po dang /",
    "K10D0300_H0303:564b-38": "sdig pa'i rten 'di ni /",
    "K10D0300_H0303:564b-39": "de lta ma yin no //",
    "K10D0300_H0303:564b-40": "de ci'i phyir zhe na /",
    "K10D0300_H0303:564b-41": "kun dga' bo /",
    "K10D0300_H0303:564b-42": "bshes gnyen dang /",
    "K10D0300_H0303:564b-43": "nga la brten nas sems can skye ba'i chos can",
    "K10D0300_H0303:564b-44": "rnams skye ba'i chos can las yongs su grol bar",
    "K10D0300_H0303:564b-45": "'gyur ba dang / sems can rga ba dang /",
    "K10D0300_H0303:564b-46": "na ba dang /",
    "K10D0300_H0303:564b-47": "'chi ba dang /",
    "K10D0300_H0303:565a-0": "@565a *// mya ngan dang /",
    "K10D0300_H0303:565a-1": "smre sngags 'don pa dang /",
    "K10D0300_H0303:565a-2": "sdug bsngal ba dang /",
    "K10D0300_H0303:565a-3": "yid mi bde ba dang /",
    "K10D0300_H0303:565a-4": "'khrug pa'i chos can rnams rga ba dang /",
    "K10D0300_H0303:565a-5": "na ba dang /",
    "K10D0300_H0303:565a-6": "'chi ba dang /",
    "K10D0300_H0303:565a-7": "mya ngan dang; smre sngags 'don pa dang /",
    "K10D0300_H0303:565a-8": "sdug bsngal ba dang /",
    "K10D0300_H0303:565a-9": "yid mi bde ba dang /",
    "K10D0300_H0303:565a-10": "'khrug pa'i chos can las yongs su grol bar 'gyur ba'i phyir ro //",
    "K10D0300_H0303:565a-11": "kun dga' bo /",
    "K10D0300_H0303:565a-12": "de bas na /",
    "K10D0300_H0303:565a-13": "rnam grangs kho nas khyod kyis 'di ltar rig par bya st /e 'di lta ste /",
    "K10D0300_H0303:565a-14": "dge ba'i bshes gnyen dang /",
    "K10D0300_H0303:565a-15": "dge ba'i grogs po dang /",
    "K10D0300_H0303:565a-16": "dge ba'i rten 'di ni /",
    "K10D0300_H0303:565a-17": "tshangs par spyod pa'i ril po dang /",
    "K10D0300_H0303:565a-18": "ma 'dres pa dang /",
    "K10D0300_H0303:565a-19": "yongs su rdzogs pa dang /",
    "K10D0300_H0303:565a-20": "yongs su dag pa dang /",
    "K10D0300_H0303:565a-21": "yongs su byang ba yin gyi /",
    "K10D0300_H0303:565a-22": "sdig pa'i bshes gnyen dang /",
    "K10D0300_H0303:565a-23": "sdig pa'i grogs po dang /",
    "K10D0300_H0303:565a-24": "sdig pa'i rten 'di ni de lta ma yin no //",
    "K10D0300_H0303:565a-25": "zhes kun dga' bo /",
    "K10D0300_H0303:565a-26": "khyod kyis de ltar bslab par bya'o //",
    "K10D0300_H0303:565a-27": "bcom ldan 'das kyis de skad ces bka' stsal nas",
    "K10D0300_H0303:565a-28": "dge slong de dag yi rang ste bcom ldan 'das",
    "K10D0300_H0303:565a-29": "kyis gsungs pa la mngon par bstod do //"
}