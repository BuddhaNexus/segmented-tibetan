{
    "T02D1728:94a-0": "@94a # // rgya gar skad du /",
    "T02D1728:94a-1": "a'aryo gra t'a ra s'a dh'a nam n'a ma /",
    "T02D1728:94a-2": "bod skad du /",
    "T02D1728:94a-3": "'phags ma sgrol ma drag mo'i sgrub thabs zhes bya ba /",
    "T02D1728:94a-4": "bcom ldan 'das ma ral gcig ma la phyag 'tshal lo //",
    "T02D1728:94a-5": "h'um yig las byung g-yon ba rkyang zhabs ni ro yi snying ga la gtad cing /",
    "T02D1728:94a-6": "mchog tu drag tu bzhad pa'i phyag gis ral gri autpala gri gug bsnams //",
    "T02D1728:94a-7": "nag mo sbom thung cher yangs dmar ser ral ba'i lan tshar drag po yi //",
    "T02D1728:94a-8": "klus rgyan ka p'a lar bkod 'jig rten gsum rmongs bdag la bzhon par mdzod //",
    "T02D1728:94a-9": "srid gsum sgrol mdzad rgya nag rim pa'i sgrol ma la btud de //",
    "T02D1728:94a-10": "bla ma'i man ngag ji bzhin de yi sgrub thabs cho ga brjod //",
    "T02D1728:94a-11": "ling ga gcig pa'am dur khrod rtag tu stong ba'i khang ba yi //",
    "T02D1728:94a-12": "gnas dir srid gsum las grol rig ma rnal 'byor ba yis sgrub //",
    "T02D1728:94a-13": "byis pa'i ro ni 'jam po'i stan nam gzhan yang 'jam ba yis //",
    "T02D1728:94a-14": "stan la yang dag 'dug ste dngos grub mchog ni bsgrub par bya //",
    "T02D1728:94a-15": "skad cig rnam pa'i sbyor bas rdo rje gsum po gnas gsum du //",
    "T02D1728:94a-16": "mnyam par gzhag pas bsam byas de las 'od zer rab 'phros pas //",
    "T02D1728:94b-0": "srid gsum spyod pa'i sems can rnams ni yang @94b yang gsal byas nas //",
    "T02D1728:94b-1": "sna tshogs slar yang bsdus te kun nas stong pa nyid du bsam //",
    "T02D1728:94b-2": "de nas sh'un+ya t'a sogs rang bzhin rgyal ba'i gsang sngags brjod //",
    "T02D1728:94b-3": "de nas nam mkha' a'a:yig las byung chu skyes dmar po bsam //",
    "T02D1728:94b-4": "slar yang de steng t'am yig las ni padma'i snod bsam bya //",
    "T02D1728:94b-5": "de yi dbus su h'um yig mthon mthing dang mtshungs bsam byas nas //",
    "T02D1728:94b-6": "h'um yig de las byung ba'i gri gug sa bon gyis brgyan blta //",
    "T02D1728:94b-7": "gri gug yongs gyur bdag nyid sgrol ma dang mtshungs bsam bya ste //",
    "T02D1728:94b-8": "g-yon brkyang zhabs can mi bzad mgo bo'i phreng bas rab tu brgyan //",
    "T02D1728:94b-9": "sbom thung 'jigs ma gsus pa 'phyang zhing chu skyes sngon pos mdzes //",
    "T02D1728:94b-10": "zhal gcig spyan gsum drag tu bzhad pa'i bzang mo 'od bzang can //",
    "T02D1728:94b-11": "rab tu dgyes pas ro mnan klu brgyad kyis ni rnam brgyan ma //",
    "T02D1728:94b-12": "dmar zhing zlum pa'i spyan can stag gi pags pas smad dkris la //",
    "T02D1728:94b-13": "phyag rgya lnga yis rab brgyan lang tsho gsar ba phun tshogs ldan //",
    "T02D1728:94b-14": "bskyod pa'i ljags dang mche ba gtsigs pas 'jigs byed phyag bzhi yi //",
    "T02D1728:94b-15": "g-yas pas ral gri gri gug g-yon na autpala thod pa bsnams //",
    "T02D1728:94b-16": "dmar ser gyen brdzes ral gcig cod pan mi bskyod brgyan //",
    "T02D1728:94b-17": "bsgom pa'i stobs ni rdzogs las rnal 'byor snyan dngags chen por 'gyur //",
    "T02D1728:94b-18": "gal te rmongs shing blun pa'ang bsgom pa'i ro la 'bad byed na //",
    "T02D1728:94b-19": "sngags bzlas 'bum phrag gcig gis 'jam pa'i tshig nyid thob par 'gyur //",
    "T02D1728:94b-20": "snying gar yig gsum sngags chen 'di bkod phad yig mtha' ru'o //",
    "T02D1728:94b-21": "'od zer lnga dang ldan pas mi shes bud shing bsreg byed pa //",
    "T02D1728:94b-22": "rnal 'byor spyod pa'i rjes 'brang de nyid btu ba'i cho ga brjod //",
    "T02D1728:94b-23": "dang por sa yi pha rol bzhi pa'i dbyangs nyid byin pas brgyan //",
    "T02D1728:94b-24": "ra yig la zhon 'od 'phro zla ba thig ler yang dag ldan //",
    "T02D1728:94b-25": "de nas bzhi pa steng du byin pas brgyan pa'i t'am yig dang //",
    "T02D1728:94b-26": "ring po'i au dang sbyor ba'i slar yang ham yig dang ldan pa //",
    "T02D1728:94b-27": "de nas phad yig byin pas yongs su rdzogs pa'i sngags grub bo //",
    "T02D1728:95a-0": "ral gri mi rus phreng ba'i gnas @95a * //",
    "T02D1728:95a-1": "su mkhas pas bsam bya ste //",
    "T02D1728:95a-2": "spro dang bsdu ba'i sbyor ba yis ni yang dag bsngags mchog bzlas //",
    "T02D1728:95a-3": "brtan pa'i sems kyis rang nyid mkhas dang snyan dngags",
    "T02D1728:95a-4": "chen por brtag / rtag tu bsgom pa goms las",
    "T02D1728:95a-5": "the tshom med par 'gyur ba nyid //",
    "T02D1728:95a-6": "sgrol ma'i sgrub thabs bdag gis byas las dge ba gang bsags pa //",
    "T02D1728:95a-7": "de yis srog chags rnams ni rgyal ba'i bstan la",
    "T02D1728:95a-8": "mkhas gyur cig /'di ni rtag pa'i rdo rje'i zhabs",
    "T02D1728:95a-9": "kis mdzad pa dag ste 'dir //",
    "T02D1728:95a-10": "nags gang mchog gi skye bo rnams kyis bzod par",
    "T02D1728:95a-11": "mdzad pa'i rigs ral pa gcig ma'i sgrub thabs rdzogs",
    "T02D1728:95a-12": "so / //",
    "T02D1728:95a-13": "/ rgya gar shar phyogs kyi panti ta chen po nags kyi rin chen gyi zhal snga nas /",
    "T02D1728:95a-14": "dge slong chos smra ba bsod nams rgya mtsho'i sdes bsgyur ba'o /",
    "T02D1728:95a-16": "// / aom hr'i: ae ka dz'a t'im mo sa n'i",
    "T02D1728:95a-17": "t'a ya sarba satv'a n'am sh'antam ku ru pushtim ku",
    "T02D1728:95a-18": "ru raksham ku ru ma h'a taksha ka n'a g'a",
    "T02D1728:95a-19": "dhi pa ti ye ai mam ba lim grihna grihna",
    "T02D1728:95a-20": "grihn'a pa ya grihn'a pa ya pa ra bi dy'a",
    "T02D1728:95a-21": "karsha y'a karsha ta ta tra ta tstshe da tstshe",
    "T02D1728:95a-22": "da / tstshe da ya tstshe da ya aom a'a:h'um phad sv'ah'a /"
}