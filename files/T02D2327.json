{
    "T02D2327:268a-0": "@268a # // rgya gar skad du /",
    "T02D2327:268a-1": "bhatt'a ra k'ar+ya t'a r'a s'a dh'a nam /",
    "T02D2327:268a-2": "bod skad du /",
    "T02D2327:268a-3": "rje btsun ma 'phags ma sgrol ma'i sgrub thabs //",
    "T02D2327:268a-4": "smra ba'i seng ge la phyag 'tshal lo //",
    "T02D2327:268a-5": "ye shes dri med sgrol ma gsal ba'i thugs //",
    "T02D2327:268a-6": "smra bsam brjod med shes rab phar phyin gsungs //",
    "T02D2327:268a-7": "stong nyid snying rje'i rdo rje phag mo'i sku //",
    "T02D2327:268a-8": "rje btsun sgrol ma'i sku gsung thugs la 'dud //",
    "T02D2327:268a-9": "sgrol ma gsum dang tshul mthun rnal 'byor pas //",
    "T02D2327:268a-10": "rtag tu lha mo 'di bsgom bya phyir bshad //",
    "T02D2327:268a-11": "dang po rten gyi gang zag gis //",
    "T02D2327:268a-12": "gdong la sogs pa khrus byas nas //",
    "T02D2327:268a-13": "yid du 'ong ba'i gnas de ru //",
    "T02D2327:268a-14": "mandala byi dor legs byas la //",
    "T02D2327:268a-15": "bde ba'i stan la 'dug nas ni //",
    "T02D2327:268a-16": "snying gar zla dkyil yi ge t'am //",
    "T02D2327:268a-17": "lcags kyu 'dra ba'i 'od 'phros pas //",
    "T02D2327:268a-18": "bla ma lha mo spyan drangs la //",
    "T02D2327:268a-19": "phyag 'tshal ba dang mchod cing bshags //",
    "T02D2327:268a-20": "rjes su yi rang bskul zhing gsol //",
    "T02D2327:268a-21": "dge ba cung zad ci bsags pa //",
    "T02D2327:268a-22": "byang chub thob phyir bdag gis bsngo //",
    "T02D2327:268a-23": "de nas tshangs pa'i gnas bzhi bsgom //",
    "T02D2327:268a-24": "sngags 'di bzlas pas stong par bsgom //",
    "T02D2327:268a-25": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D2327:268a-26": "pam las padma 'dab brgyad steng //",
    "T02D2327:268a-27": "t'am las rje btsun sgrol ma ni //",
    "T02D2327:268a-28": "zhal gcig phyag gnyis sku mdog ljang //",
    "T02D2327:268a-29": "g-yas na mchog sbyin phyag rgya can //",
    "T02D2327:268a-30": "g-yon na autpala sngon po 'dzin //",
    "T02D2327:268a-31": "rin chen rgyan rnams mdzes pa'i tshul //",
    "T02D2327:268a-32": "smra ba'i seng ges dbu brgyan pa //",
    "T02D2327:268a-33": "zhabs gnyis skyil krung phyed par bzhugs //",
    "T02D2327:268a-34": "dar gyi stod g-yogs smad g-yogs byas //",
    "T02D2327:268a-35": "de ltar dam tshig bskyed byas la //",
    "T02D2327:268a-36": "thugs ka'i t'am las 'od 'phros pas //",
    "T02D2327:268a-37": "ye shes sems dpa' spyan drangs la //",
    "T02D2327:268a-38": "dad pa'i stobs kyis phyag byas te //",
    "T02D2327:268a-39": "de nas mchod pa sngags 'dis dbul //",
    "T02D2327:268a-40": "aom badzra pushpe p'u dza h'um /",
    "T02D2327:268a-41": "aom badzra dh'u pe p'u dza h'um /",
    "T02D2327:268a-42": "aom badzra d'i pe p'u dza h'um /",
    "T02D2327:268a-43": "aom badzra gandhe p'u dza h'um /",
    "T02D2327:268a-44": "aom bardza nee bi dhye p'u dza h'um /",
    "T02D2327:268a-45": "aom g'i ti p'u dza h'um /",
    "T02D2327:268a-46": "ji srid mi skyo'i bar du bsgom //",
    "T02D2327:268a-47": "skyo na bzlas pa 'di ltar bya //",
    "T02D2327:268b-0": "@268b aom t'a re tutt'a re tu re sv'a h'a /",
    "T02D2327:268b-1": "sngags phreng snying ga nas phyung ste //",
    "T02D2327:268b-2": "ye shes thugs la mnyes pas mchod //",
    "T02D2327:268b-3": "byin rlabs tshur 'dus zhal nas 'thon //",
    "T02D2327:268b-4": "bdag la thim zhing 'od 'phros pas //",
    "T02D2327:268b-5": "bar chad sel dang sgrib sbyangs bsam //",
    "T02D2327:268b-6": "des skyo gtor ma gtang bya ste //",
    "T02D2327:268b-7": "mi rtog aom las rin chen snod //",
    "T02D2327:268b-8": "a'a:las bdud rtsi sna tshogs bsam //",
    "T02D2327:268b-9": "h'um las thim zhing sna tshogs gsol //",
    "T02D2327:268b-10": "sngags 'dir snying po btags te dbul //",
    "T02D2327:268b-11": "ba lim ta p'u dza aargham p'u dza ba lim",
    "T02D2327:268b-12": "ai dam grihna kha kha kh'a hi kh'a hi aargham",
    "T02D2327:268b-13": "pra t'i tstsha p'u dza kh'a hi sv'a h'a /",
    "T02D2327:268b-14": "dad pa'i stobs kyis bstod par bya //",
    "T02D2327:268b-15": "aom stong nyid snying rje phag mo che //",
    "T02D2327:268b-16": "sgrol ma'i sku la phyag 'tshal bstod //",
    "T02D2327:268b-17": "smra bsam brjod med pha rol phyin //",
    "T02D2327:268b-18": "sgrol ma'i gsung la phyag 'tshal bstod //",
    "T02D2327:268b-19": "dri med ye shes gsal ba'i thugs //",
    "T02D2327:268b-20": "sgrol ma'i thugs la phyag 'tshal bstod //",
    "T02D2327:268b-21": "zla 'od srid pa'i mun sel ba //",
    "T02D2327:268b-22": "'joms byed nyi ma'i dkyil dang mtshungs //",
    "T02D2327:268b-23": "thabs dang shes rab yon tan ldan //",
    "T02D2327:268b-24": "sgrol ma la ni rtag tu 'dud //",
    "T02D2327:268b-25": "'gro la bu bzhin rtag tu 'dun //",
    "T02D2327:268b-26": "srid gsum rnam thar gsum la 'god //",
    "T02D2327:268b-27": "seng ldeng nags la rab gnas shing //",
    "T02D2327:268b-28": "'jigs pa brgyad las shin tu skyob //",
    "T02D2327:268b-29": "sgro lams la ni phyag 'tshal bstod //",
    "T02D2327:268b-30": "mngon par dga' ba'i zhing khams su //",
    "T02D2327:268b-31": "rdo rje mkha' 'gro'i skur ston cing //",
    "T02D2327:268b-32": "skye shi med pa'i chos kyang ston //",
    "T02D2327:268b-33": "sgrol ma la ni phyag 'tshal bstod //",
    "T02D2327:268b-34": "dpal dang ldan pa'i zhing khams su //",
    "T02D2327:268b-35": "rin chen mkha' 'gro'i skur ston cing //",
    "T02D2327:268b-36": "'gro ba'i sdug bsngal nad rnams sel //",
    "T02D2327:268b-37": "sgrol ma la ni phyag 'tshal bstod //",
    "T02D2327:268b-38": "bde ba can gyi zhing khams na //",
    "T02D2327:268b-39": "padma mkha' 'gro'i skur ston cing //",
    "T02D2327:268b-40": "bde ba chen po'i ngang la gnas //",
    "T02D2327:268b-41": "sgrol ma la ni phyag 'tshal bstod //",
    "T02D2327:268b-42": "rnam par dag pa'i zhing khams na //",
    "T02D2327:268b-43": "las kyi mkha' 'gro'i skur ston cing //",
    "T02D2327:268b-44": "phrin las bzhi yi don yang sgrub //",
    "T02D2327:268b-45": "sgrol ma la ni phyag 'tshal bstod //",
    "T02D2327:268b-46": "mtha' dbus med pa'i zhing khams na //",
    "T02D2327:268b-47": "pha rol phyin ma'i skur ston cing //",
    "T02D2327:268b-48": "phyogs bcu'i sangs rgyas tshogs dang bcas //",
    "T02D2327:268b-49": "sgrol ma la ni phyag 'tshal bstod //",
    "T02D2327:269a-0": "de nas nyal ba'i dus @269a * //",
    "T02D2327:269a-1": "na ni //",
    "T02D2327:269a-2": "stong pa nyid kyi ngang la nyal //",
    "T02D2327:269a-3": "las dang spyod lam ci spyod pa //",
    "T02D2327:269a-4": "lha mo'i nga rgyal du ni bsgom //",
    "T02D2327:269a-5": "'di brtsams pa yi dge ba gang //",
    "T02D2327:269a-6": "rje btsun sgrol ma'i thugs rje dang //",
    "T02D2327:269a-7": "dam pa rnams kyi byin rlabs kyis //",
    "T02D2327:269a-8": "rje btsun sgrol ma 'grub par shog btsun ka ma"
}