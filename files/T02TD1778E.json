{
    "T02TD1778E:272a-0": "@272a # // rgya gar skad du /",
    "T02TD1778E:272a-1": "shr'i ma h'a k'a l'ashta mantra sto tra n'a ma /",
    "T02TD1778E:272a-2": "bod skad du /",
    "T02TD1778E:272a-3": "dpal nag po chen po'i bstong pa rkang pa brgyad pa zhes bya ba /",
    "T02TD1778E:272b-0": "@272b dpal nag po chen po la phyag 'tshal lo //",
    "T02TD1778E:272b-1": "aom grub par gyur cig /'byung po ro langs tshogs rnams ha ha h'um dang ki li ki li zhes sgrogs myur bar ni //",
    "T02TD1778E:272b-2": "sku la rgyu ma'i phreng bas kun nas bklubs shing zhal du mi yi sha ni gsol mdzad cing //",
    "T02TD1778E:272b-3": "'dod pa'i gzugs dang mi sdug gzugs can kha tv'am gar bcas phyag g-yon mi yi thod pa bsnams //",
    "T02TD1778E:272b-4": "spyan dmar smin ma ser zhing mche gtsigs ro yi gnas la dgyes pa'i zhing skyong khyod kyis srungs //",
    "T02TD1778E:272b-5": "phem phem phem zhes sgrogs par byed cing so sor bskyod pa'i me dpung chen po'i dbus na ni //",
    "T02TD1778E:272b-6": "mgo bo rnams kyis mgo yi phreng byas rab gsal 'jigs pa'i skur brgyan gshin rje dang mtshungs shing //",
    "T02TD1778E:272b-7": "drag shul phyag gi dang po rnams kyis mi mgo ma lus 'dzin cing khrag skyugs bab pa gsol //",
    "T02TD1778E:272b-8": "rol pas rol pa sel zhing me yis gang ba'i gnas la zhing skyong khyod kyis srung bar mdzod //",
    "T02TD1778E:272b-9": "ksham ksham ksham zhes bzong [*bzod?] pa'i sku can ca co sgrogs par byed pa'i gdug pa rnams bzung ste //",
    "T02TD1778E:272b-10": "gcig bu gnon cing mnan nas ka ha ka ha brjod cing char sprin sngon po yi ni mdog / trim ksh'im shr'i yi sngags kyis gdug can pa tsa pa tsa'i rigs kyi sngags kyis kun nas sreg / bgegs rnams rab tu bskrad par mdzod cig sgrub po rnams kyi zhing gnas nges par zhing skyong mdzod //",
    "T02TD1778E:272b-11": "gang zhig dus rnams kun du hi ta ta zhes bzhad pa'i sgra yis shin tu 'jigs mdzad cing //",
    "T02TD1778E:272b-12": "phyugs rnams kyi ni sngags dang bgegs 'jig nyi ma re re dri med brnyes pa chu 'dzin mdog / h'um h'um phat ces drag po'i sgra yis srid pa gnyis po'i khong ni ma lus 'gengs nus shing //",
    "T02TD1778E:272b-13": "dbu skra dang ni sma ra ser zhing nye bar spyod pa'i zhing skyong khyod kyis srung bar mdzod //",
    "T02TD1778E:272b-14": "kham kham kham zhes phyag g-yas gri gug ral gris bgegs rnams la rol khrag 'thung ba la dges //",
    "T02TD1778E:272b-15": "ram ram ram zhes spyan dmar du ru ru zhas phyag ni khrag gis brgyan cing gtum pa'i shugs //",
    "T02TD1778E:272b-16": "krum krum krum zhes khros pa'i spyan gyis gzigs par mdzad cing bgegs rnams khyod kyis sgyur bar mdzad //",
    "T02TD1778E:272b-17": "dam dam dam zhes 'di yis 'dul mdzad rngam dang gtum dang bcas pa'i zhing skyong khyod kyis srungs //",
    "T02TD1778E:273a-0": "krim krim krum zhes mnan @273a * //",
    "T02TD1778E:273a-1": "bas dgra bo nyon mongs pa rnams nges par nyon mongs par mdzod cig / kam kam kam zhes thod pa'i phreng bas sku la spras shing nag po'i mthu dang 'dra ba'i sku //",
    "T02TD1778E:273a-2": "tsam tsam tsam zhes gtum pa'i shugs kyis rab g-yo rmad du byung bas 'jig rten snang mdzad cing //",
    "T02TD1778E:273a-3": "sam sam sam zhes tshogs pa'i bdag nyid dam tshig thos 'dzin zhing skyong gang yin khyod kyis skyongs //",
    "T02TD1778E:273a-4": "yam yam yam zhes sna tshogs gshin rje ltar 'gro dri ma med pa'i chu bzhin gzigs mdzad cing //",
    "T02TD1778E:273a-5": "bam bam bam zhes rlung gi shugs kyis myur du rgyu zhing nyon mongs 'jig rten skyong ba mnyes //",
    "T02TD1778E:273a-6": "bam bam bam zhes 'jigs pa'i khro gnyer mchog gi 'jigs mdzad nus pa'i kha gdangs sha za zhing //",
    "T02TD1778E:273a-7": "ksham ksham ksham zhes phan par mdzad cing gnod pa skad cig gis sel zhing skyod khyod kyis skyongs //",
    "T02TD1778E:273a-8": "klam klim klum zhes gdug pa'i gzugs kyis srid gsum nyin mtshan dus kun nyon mongs gyur pa gang //",
    "T02TD1778E:273a-9": "pam pam pam zhes thugs rje'i zhags pas byol song rnams 'dzin phyag gis gdul bya rnams skyong ba //",
    "T02TD1778E:273a-10": "sngags bdag sngags kyi sku can blo yi sngags pa rnams la blo gros 'bras bu mtshungs med ster //",
    "T02TD1778E:273a-11": "zhing rnams srung bar mdzad pa khyod kyis 'gro ba'i lus rnams ma lus yun ring bskyad du gsol //",
    "T02TD1778E:273a-12": "sgrub pa po yi slob dpon blo ldan dam tshig thos 'dzin gang zhig gus pa dang ldan pas //",
    "T02TD1778E:273a-13": "thun gnyis su ni sngags rnams brgyad po klog byed de ni bsod nams ldan par 'gyur ba dang //",
    "T02TD1778E:273a-14": "sa stengs dang ni mtho ris su ni de yi rtag tu bgegs rnams rtag tu nyams 'gyur zhing //",
    "T02TD1778E:273a-15": "tshe dang dpal dang grags dang 'byor 'dzin stengs dang mthu dang gzi brjid rgyas par mtshungs med 'gyur //",
    "T02TD1778E:273a-16": "dpal nag po chen po la bstod pa rkang pa brgyad pa zhes bya ba /",
    "T02TD1778E:273a-17": "slob dpon 'phags pa klu sgrub kyis mdzad pa'o//"
}