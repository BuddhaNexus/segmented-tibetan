{
    "T02TD1207E:301b-0": "@301b # // rgya gar skad du /",
    "T02TD1207E:301b-1": "g'i ti tattva n'a ma /",
    "T02TD1207E:301b-2": "bod skad du /",
    "T02TD1207E:301b-3": "glu'i de kho na nyid ces bya ba /",
    "T02TD1207E:301b-4": "dpal kye'i rdo rje la phyag 'tshal lo //",
    "T02TD1207E:301b-5": "kolla ai re zhes bya ba ni mgo bo'o //",
    "T02TD1207E:301b-6": "thi aa zhes bya ba ni byang chub kyi sems ma bcos pa'o //",
    "T02TD1207E:301b-7": "bo la mumnu ni zhes bya ba ni lte bar gnas pa thig le'i rang bzhin can gtum mo spro ba dang /",
    "T02TD1207E:301b-8": "bsdu ba kakko l'a'o //",
    "T02TD1207E:301b-9": "re ni bod pa'o //",
    "T02TD1207E:301b-10": "de dag 'dus pas gha ni ni rgyun du'o //",
    "T02TD1207E:301b-11": "brdungs pas kri pi ta cang te'u dang /",
    "T02TD1207E:301b-12": "rnga ni b'adzdza ai'o //",
    "T02TD1207E:301b-13": "ho ni yang bod pa'o //",
    "T02TD1207E:301b-14": "k'a ru ne sa tshangs pa'i gnas bzhi'o //",
    "T02TD1207E:301b-15": "gzugs lha mo'i tshogs la ki aa ain ro l'a ni g-yul te na ro l'a /",
    "T02TD1207E:301b-16": "ba la ni dga' ba ste /",
    "T02TD1207E:301b-17": "ta him kh'adzdza ai'o //",
    "T02TD1207E:301b-18": "g'a dhem ni khong du chud pa'o //",
    "T02TD1207E:301b-19": "ma a'a n'a ni mchog tu dga' ba'i rang bzhin can snying rje b'adzdzi ai aa ai /",
    "T02TD1207E:301b-20": "ha le ni yang bod pa'o //",
    "T02TD1207E:301b-21": "k'a linydza ra ni chu yang dang yang du p'a ni ai ai'o //",
    "T02TD1207E:302a-0": "du ndu ra ni skad cig @302a * //",
    "T02TD1207E:302a-1": "med pa'i skad cig b'adzdzi aa ai'o //",
    "T02TD1207E:302a-2": "tsa au sa ma katstshu r'i //",
    "T02TD1207E:302a-3": "sihla kapp'u ra ni phung po'i rang bzhin de bzhin gshegs pa l'a ai aa ai'o //",
    "T02TD1207E:302a-4": "m'a la ai ni byin zla'o //",
    "T02TD1207E:302a-5": "aindha na ni phung po'o //",
    "T02TD1207E:302a-6": "s'a linydza ni mchog go //",
    "T02TD1207E:302a-7": "ta him bha ru ni mang po'o //",
    "T02TD1207E:302a-8": "kh'a ai aa ai'o //",
    "T02TD1207E:302a-9": "phrem kha na ni sdug pa'o //",
    "T02TD1207E:302a-10": "khe ta ni rtse ba /",
    "T02TD1207E:302a-11": "ka rante snying rjes /",
    "T02TD1207E:302a-12": "shuddh'a shuddha na mu ni aa ai'o //",
    "T02TD1207E:302a-13": "ni ram shu aam ge ni zla ba'i 'od zer tsa d'a wi'o //",
    "T02TD1207E:302a-14": "ta him dza sa r'a bi pa ni aa a'i /",
    "T02TD1207E:302a-15": "ma la aa dza ni yang gcig tu 'gyur ro //",
    "T02TD1207E:302a-16": "kundu ru ni rgyun mi 'chad par p'a ta ai'o //",
    "T02TD1207E:302a-17": "dinda ma ta hinna ni kye kun dhar ma'i rnga brdung ba b'adzdzi aa a'i'o //",
    "T02TD1207E:302a-18": "gzhan yang kolla ai ri ni spyi bor rang gi g-yas pa'i g-yas pa dang /",
    "T02TD1207E:302a-19": "k'a li dang /",
    "T02TD1207E:302a-20": "nyi ma dang /",
    "T02TD1207E:302a-21": "ma bcom pa dang /",
    "T02TD1207E:302a-22": "'og tu kha dang /",
    "T02TD1207E:302a-23": "ngag gi rdo rje'i rgyun dang /",
    "T02TD1207E:302a-24": "thabs dang padma 'bar ba'i gzugs kyis ro ma gnas pa ni bo la zhes zer ro //",
    "T02TD1207E:302a-25": "mummu ni lte ba ste de las gzhan pa g-yon pa dang /",
    "T02TD1207E:302a-26": "a'a li dang zla ba dang /",
    "T02TD1207E:302a-27": "spro ba dang sdud pa byed pa can dang /",
    "T02TD1207E:302a-28": "thig le dang /",
    "T02TD1207E:302a-29": "sku'i rdo rje ma dang /",
    "T02TD1207E:302a-30": "steng gi kha dang rdo rje khu bar byed pa po'i rang bzhin gyis brkyang ma gnas pa ni kakko la zhes brjod do //",
    "T02TD1207E:302a-31": "de dag gi tha snyad gcig tu 'gyur bar byed pa sems kyi rdo rje'i tshul gyis kun 'dar ma ni lag pa'o //",
    "T02TD1207E:302a-32": "de'i yang gang zhig mthe bo dang gang zhig srin lag de dag dang /",
    "T02TD1207E:302a-33": "ro ma brkyang ma dag dang /",
    "T02TD1207E:302a-34": "'phel ba dang 'grib pa dang /",
    "T02TD1207E:302a-35": "thabs dang bdag med ma'i rnal 'byor ma dag dang /",
    "T02TD1207E:302a-36": "kun rdzob dang don dam pa'i rlabs dag gis btsir ba zhes bya ba ni btsir ba dang 'o dang 'khyud pa la sogs pa rnal 'byor pa sbyor ba ro mnyam par byed pa longs spyod pa la rlabs gnyis ni bza' ba'o //",
    "T02TD1207E:302a-37": "'di longs spyod rdzogs par bshad do //",
    "T02TD1207E:302a-38": "de nas ye shes skye bar 'gyur //",
    "T02TD1207E:302a-39": "zhes bya ba ni mchog gi gnas so //",
    "T02TD1207E:302a-40": "gzhon nu'i dga' ba ji lta ba'am //",
    "T02TD1207E:302a-41": "dus gnyis spangs pa zhes bya ba'i don to //",
    "T02TD1207E:302a-42": "yang na bo la'i kolla ai re nor bur gnas pa ni bo la ste ro ma dang gsang ba'i rdo rje'o //",
    "T02TD1207E:302b-0": "kakko l'a'i mummu ni lte bar gnas pa @302b kakko l'a dang brkyang ma gsang ba'i padma'o //",
    "T02TD1207E:302b-1": "de dag nyid bo la ko l'a ai re /",
    "T02TD1207E:302b-2": "kakko l'a mummu ni zhes bya ba yang de dag nyid ro mnyam par 'gyur ba yang kun 'dar mar 'gyur ba ste /",
    "T02TD1207E:302b-3": "bo l'a ko l'a ai rem kakko la mummu ni mar la mar ji lta ba'o //",
    "T02TD1207E:302b-4": "gang yang kun 'dar mar longs spyod rdzogs pa dang /",
    "T02TD1207E:302b-5": "sprul pa'i sku can ma de yang bcom pa dang /",
    "T02TD1207E:302b-6": "phyin pa gang gis dga' bral gyi mtha' des dga' bral gyi dang po des bdag med pa de yang phyag rgya chen por nges te /",
    "T02TD1207E:302b-7": "phyag rgya chen po'i bo l'a ko ai re kakko l'a mummu ni zhes zer ro //",
    "T02TD1207E:302b-8": "rang bzhin gyi thabs dang shes rab kyi bdag nyid can zhes bya ba'i don to //",
    "T02TD1207E:302b-9": "de dang lhan cig rtag tu kun du de'i rang bzhin yang dang yang du bsams nas /",
    "T02TD1207E:302b-10": "gang gis 'di myur du nges par 'gyur ba dang /",
    "T02TD1207E:302b-11": "rgyal ba'i tshogs kyi gtso bor 'gyur ba dang /",
    "T02TD1207E:302b-12": "rang rig par bya ba dang /",
    "T02TD1207E:302b-13": "rang rig pa po dang /",
    "T02TD1207E:302b-14": "rang rig pa ngag gi lam gyi spyod yul las 'das pa de'i rang bzhin gyis ye shes kyi kun gyi de kho na shes par 'gyur ro //",
    "T02TD1207E:302b-15": "yang na kakko l'a mummu ni lte bar gnas pa dang /",
    "T02TD1207E:302b-16": "bo l'a ko l'a ai re nor bu'i rtse mor 'dod chags dang /",
    "T02TD1207E:302b-17": "'dod chags med pa rnam par spangs pa byang chub kyi sems bde ba chen po zla ba dang nyi ma dang bral ba bdag med pa rdo rje'i gnas mchog mtshungs pa med pa bde ba'i dga' ba med pa ni kakko la mummu ni bo l'a ai rem /",
    "T02TD1207E:302b-18": "'dod chags dang 'dod chags dang bral bar ro mnyam par 'gyur ba'o //",
    "T02TD1207E:302b-19": "de bzhin du yang gsungs pa /",
    "T02TD1207E:302b-20": "gang phyir thabs ni 'gyur ba nyid //",
    "T02TD1207E:302b-21": "'jigs pa shes rab srid mthar byed //",
    "T02TD1207E:302b-22": "des na rab 'jigs yod ma yin //",
    "T02TD1207E:302b-23": "de nyid la ni chags pa med //",
    "T02TD1207E:302b-24": "la la 'jig pas 'jig par 'gyur //",
    "T02TD1207E:302b-25": "'jig pa'i dngos med zad med ce'o //",
    "T02TD1207E:302b-26": "'di dag thams cad med pas de med par 'gyur ba dang /",
    "T02TD1207E:302b-27": "de med pas thams cad med par 'gyur ro //",
    "T02TD1207E:303a-0": "de bzhin du yang ji ltar gtso bo de ni ji ltar sems kyi rdo rje phyi rol du gyur pa dbang po'i don gyi rang bzhin gzugs la sogs pa so sor snang bas sems nyid kyi phyi rol du snang @303a * //",
    "T02TD1207E:303a-1": "ba'o ;",
    "T02TD1207E:303a-2": "/ ji ltar /",
    "T02TD1207E:303a-3": "lus la ye shes chen po gnas //",
    "T02TD1207E:303a-4": "rtog pa thams cad yang dag spangs //",
    "T02TD1207E:303a-5": "dngos po kun la khyab pa po //",
    "T02TD1207E:303a-6": "lus gnas lus las ma skyes pa'o //",
    "T02TD1207E:303a-7": "ji ltar /",
    "T02TD1207E:303a-8": "sems spangs nas ni lus kyis ni //",
    "T02TD1207E:303a-9": "gnas pa gzhan du mthong mi 'gyur //",
    "T02TD1207E:303a-10": "lus spangs nas ni sems kyis ni //",
    "T02TD1207E:303a-11": "sgeg pa tsam du mi 'gyur te //",
    "T02TD1207E:303a-12": "mchog tu gnas pa de nyid do //",
    "T02TD1207E:303a-13": "ji ltar /",
    "T02TD1207E:303a-14": "'jig rten khams ni gang du yang //",
    "T02TD1207E:303a-15": "sangs rgyas gzhan du rnyed mi 'gyur //",
    "T02TD1207E:303a-16": "sems ni rdzogs pa'i sangs rgyas nyid //",
    "T02TD1207E:303a-17": "sangs rgyas gzhan du bstan du med //",
    "T02TD1207E:303a-18": "ces bya ba la sogs pas 'di re zhig nges so //",
    "T02TD1207E:303a-19": "de yang dbye ba tsam ste /",
    "T02TD1207E:303a-20": "'di ltar sangs rgyas kyi sras po rnams 'jug pa'i phyir thams cad phye ba ste /",
    "T02TD1207E:303a-21": "don dam pa la 'byed pa po dang /",
    "T02TD1207E:303a-22": "dbye ba dang /",
    "T02TD1207E:303a-23": "dbye bar bya ba nyid yod pa ma yin no //",
    "T02TD1207E:303a-24": "ji ltar na sgom pa po dang ;",
    "T02TD1207E:303a-25": "bsgom pa dang /",
    "T02TD1207E:303a-26": "bsgom par bya ba de nyid du yang bstan to //",
    "T02TD1207E:303a-27": "gang byang chub kyi sems chen po de nyid la grol ba rnams dang /",
    "T02TD1207E:303a-28": "gnas rnams 'byung ba dang /",
    "T02TD1207E:303a-29": "de nyid yongs su mya ngan las 'das pa rnams so //",
    "T02TD1207E:303a-30": "de'i phyir dang po'i sangs rgyas mchog tu bde ba nges pa kho na dang /",
    "T02TD1207E:303a-31": "rang rang rig pas rang rig pa dang /",
    "T02TD1207E:303a-32": "rang rig par bya bas /",
    "T02TD1207E:303a-33": "rang rig par bya ba dang /",
    "T02TD1207E:303a-34": "de'i rang bzhin gyis de'i rang bzhin dang /",
    "T02TD1207E:303a-35": "de nyid kyi gnas kyi sa de'i gnas phyag rgya chen po dang bdag nyid can bdag gis thogs pa med pa'i rdo rje'i rnam par shes te /",
    "T02TD1207E:303a-36": "bdag dang gzhan dang /",
    "T02TD1207E:303a-37": "gang zag dang /",
    "T02TD1207E:303a-38": "bum pa dang /",
    "T02TD1207E:303a-39": "gos dang bza' ba dang /",
    "T02TD1207E:303a-40": "btung ba dang /",
    "T02TD1207E:303a-41": "khrus la sogs pa srid pa'i gzugs kun de dang mnyam par byas pa ji lta ba de ltar 'gro ba dang 'ong ba la sogs pa'i bya ba byed pa yang dang yang du rnam par shes pa can bskul ba dang /",
    "T02TD1207E:303a-42": "bsgom pa zhes bya ba'i don to //",
    "T02TD1207E:303a-43": "gang la de la zhes bya ba ni gnas nges pa'am /",
    "T02TD1207E:303a-44": "gnas ma nges pa'o //",
    "T02TD1207E:303a-45": "ji ltar de ltar zhes bya ba ni las kyi phyag rgyas sam //",
    "T02TD1207E:303a-46": "gcig pus sam //",
    "T02TD1207E:303a-47": "de ltar slong mo ma yin pas so //",
    "T02TD1207E:303b-0": "'dis @303b ci bstan ce na /",
    "T02TD1207E:303b-1": "gcer bu'am /",
    "T02TD1207E:303b-2": "gal te gcer bu ma yin par ji ltar 'dod par bya ba zhes bya ba'i don to //",
    "T02TD1207E:303b-3": "'di ltar de ltar de kho na nyid pa'i rnal 'byor pa ni /",
    "T02TD1207E:303b-4": "bskal ba bye ba phrag brgyas kyang 'grub par mi 'gyur ro //",
    "T02TD1207E:303b-5": "'di ltar /",
    "T02TD1207E:303b-6": "gang phyir yid kyis mi bsgom par //",
    "T02TD1207E:303b-7": "'gro ba thams cad bsgom par bya //",
    "T02TD1207E:303b-8": "thams cad chos ni yongs shes na //",
    "T02TD1207E:303b-9": "bsgom pa nyid ni bsgom pa min //",
    "T02TD1207E:303b-10": "zhe'o //",
    "T02TD1207E:303b-11": "de'i phyir /",
    "T02TD1207E:303b-12": "dman pa 'bring dang mchog rnams dang //",
    "T02TD1207E:303b-13": "gzhan dang gang rnams der rnams kyang //",
    "T02TD1207E:303b-14": "ro mnyam de nyid bsgoms pa yis //",
    "T02TD1207E:303b-15": "'di kun mnyam pa nyid du blta //",
    "T02TD1207E:303b-16": "zhe'o //",
    "T02TD1207E:303b-17": "'dis ni /",
    "T02TD1207E:303b-18": "nga las 'gro ba thams cad 'byung //",
    "T02TD1207E:303b-19": "nga las gnas gsum po yang 'byung //",
    "T02TD1207E:303b-20": "nga yis 'di kun khyab pa ste //",
    "T02TD1207E:303b-21": "'gro ba'i rang bzhin gzhan ma mthong //",
    "T02TD1207E:303b-22": "de ltar rnal 'byor pas shes nas //",
    "T02TD1207E:303b-23": "shin tu mnyam gzhag gang goms pa ;",
    "T02TD1207E:303b-24": "/ bsod nams chung ba'i mi yis kyang //",
    "T02TD1207E:303b-25": "de ni 'grub par the tshom med //",
    "T02TD1207E:303b-26": "ce'o //",
    "T02TD1207E:303b-27": "de'i phyir 'bad pas de kho na nyid shes nas kakko l'a mummu ni lte bar gnas pa dang /",
    "T02TD1207E:303b-28": "bo l'a kolla ae ram ni /",
    "T02TD1207E:303b-29": "nor bu ji ltar nus pa mchog tu dga' ba'i tshul gyis bde ba rnam par bzung ste /",
    "T02TD1207E:303b-30": "glu'i de kho na nyid bsgom zhing gnas te 'gyur bar mi bya'o //",
    "T02TD1207E:303b-31": "byang chub kyi sems lhung bar gyur nas gang las grub pa dang /",
    "T02TD1207E:303b-32": "gang las rdzu 'phrul dang /",
    "T02TD1207E:303b-33": "gang las bsgom par 'gyur zhe'o //",
    "T02TD1207E:303b-34": "glu'i de kho na nyid ces bya ba slob dpon mkhas pa dpal mtsho skyes kyi zhal snga nas mdzad pa rdzogs so /",
    "T02TD1207E:303b-36": "// / rgya gar gyi mkhan po ratna badzra dang /",
    "T02TD1207E:303b-37": "dge slong sh'akya ye shes kyis bsgyur ba'o//"
}