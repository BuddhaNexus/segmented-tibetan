{
    "T02D1364:183b-0": "@183b # // rgya gar skad du //",
    "T02D1364:183b-1": "sha dam g-yo ga n'a ma /",
    "T02D1364:183b-2": "bod skad du /",
    "T02D1364:183b-3": "sbyor ba yan lag drug pa zhes bya ba /",
    "T02D1364:183b-4": "gsang ba pa'i bdag po phyag na rdo rje la phyag 'tshal lo //",
    "T02D1364:183b-5": "de la 'dir thabs ni yan lag drug gi rnal 'byor te /",
    "T02D1364:183b-6": "'dir bar ma rim pa las bzlog bas bstan cing",
    "T02D1364:183b-7": "nang gi yan lag re re dor ba snga ma",
    "T02D1364:183b-8": "ma bstan pa'i yan lag phyi ma bstan pa'i shugs",
    "T02D1364:183b-9": "nyid kyis rtogs par bya ste /",
    "T02D1364:183b-10": "dper na 'di ni nyin spyod ces brjod pas gzhan",
    "T02D1364:183b-11": "mtshan spyod ces bya ba ma brjod kyang shugs nyid",
    "T02D1364:183b-12": "kyis nye bar dmigs par 'gyur ro //",
    "T02D1364:183b-13": "de bzhin du yang gang zhig phan tshun ltos pa'i",
    "T02D1364:183b-14": "chos ni ma bstan pa yang bstan pa'i chos kyis",
    "T02D1364:183b-15": "nye bar rtogs so //",
    "T02D1364:183b-16": "de'i phyir rgyud 'dir yan lag re re'i khongs su gtogs pa'i yan lag gsum bstan to //",
    "T02D1364:183b-17": "bar du bshad pa'i yan lag dang por bya ba ni 'dir bla ma'i man ngag ste /",
    "T02D1364:183b-18": "gzhan du na gang gi tshe rgyud las gsungs pa'i",
    "T02D1364:183b-19": "rim pas gzung na ni de'i tshe bla ma'i man",
    "T02D1364:183b-20": "ngag ci zhig dgos //",
    "T02D1364:183b-21": "de'i phyir dgongs pas bshad pa la sogs pa thams",
    "T02D1364:183b-22": "cad bla ma'i man ngag las rtogs par bya ba",
    "T02D1364:183b-23": "'am / yang na byang chub sems dpa' rnams kyis",
    "T02D1364:183b-24": "mdzad pa'i 'grel pa las shes par bya ba yin",
    "T02D1364:183b-25": "gyi mkhas pa'i nga rgyal dang ldan pa rnams kyis",
    "T02D1364:183b-26": "byas pa de las ni ma yin no ;",
    "T02D1364:183b-27": "/ des na bsam gtan zhes bya ba la sogs pas yan lag gzhan gsum shes par bya'o //",
    "T02D1364:183b-28": "rgyud gzhan du yan lag drug gsungs pa 'dir mdor",
    "T02D1364:183b-29": "byas pa'i don gyis yan lag gsum du rtogs par",
    "T02D1364:183b-30": "bya ba ste / 'dir gsang ba 'dus pa'i rgyud phyi ma las /",
    "T02D1364:183b-31": "so sor sdud dang bsam gtan dang //",
    "T02D1364:184a-0": "@184a * // srog dang rtsol dang 'dzin pa dang /",
    "T02D1364:184a-1": "rjes su dran dang ting 'dzin te //",
    "T02D1364:184a-2": "rnal 'byor yan lag drug tu 'dod //",
    "T02D1364:184a-3": "ces gsungs te /",
    "T02D1364:184a-4": "des na bsam gtan gyi sngon du 'gro ba ni so sor sdud pa'o //",
    "T02D1364:184a-5": "sngags bzlas pa'i sngon du 'gro ba ni srog dang rtsol ba ste /",
    "T02D1364:184a-6": "'dir sngags bzlas pa'i sgras ni ma ning gi bzlas pa'am /",
    "T02D1364:184a-7": "rdo rje'i bzlas pa ste /",
    "T02D1364:184a-8": "srog gi rlung 'dzin par brjod do //",
    "T02D1364:184a-9": "bde ba'i sngon du 'gro ba ni rjes su dran pa ste /",
    "T02D1364:184a-10": "de la bde ba'i sgras ting nge 'dzin bstan to //",
    "T02D1364:184a-11": "de ltar na yan lag drug gi rnal 'byor ba",
    "T02D1364:184a-12": "nyid ni sangs rgyas nyid du drug 'grub par 'gyur",
    "T02D1364:184a-13": "ro // tha mal pa'i phyi'i 'jig rten pa'i rnal",
    "T02D1364:184a-14": "'byor grub pa ni las dang po pa'i byis pa'i",
    "T02D1364:184a-15": "rnal 'byor pa rnams kyis sngags bzlas pa dang bsam",
    "T02D1364:184a-16": "ro // gtan gyis te / dkyil 'khor gyi 'khor",
    "T02D1364:184a-17": "lo brtags pa'i bsgom pa'i sems dang bde ba ni",
    "T02D1364:184a-18": "las kyi phyag rgya dang ye shes kyi phyag rgya",
    "T02D1364:184a-19": "las byung ba'i 'jig rten pa'i bde ba dang /",
    "T02D1364:184a-20": "'bab pa'i rang bzhin gyi bde ba 'jig rten pa'i",
    "T02D1364:184a-21": "bde bas ni 'og min gyi gnas kyi bar gyi",
    "T02D1364:184a-22": "'jig rten pa'i 'bras bu'o //",
    "T02D1364:184a-23": "de ltar rim pa gnyis kyis 'jig rten pa dang",
    "T02D1364:184a-24": "'jig rten las 'das pa'i rnal 'byor ba nyid 'grub",
    "T02D1364:184a-25": "par 'gyur ro // 'dir 'jig rten las 'das pa'i",
    "T02D1364:184a-26": "rnal 'byor ba nyid mchog gi yan lag drug gi",
    "T02D1364:184a-27": "sbyor bas 'grub pa ji lta ba de bzhin du",
    "T02D1364:184a-28": "bstan par bya ste //",
    "T02D1364:184a-29": "'di so sor sdud pa ni phyi'i gzugs la sogs",
    "T02D1364:184a-30": "pa'i yul rnams la mig la sogs pa'i rnam par",
    "T02D1364:184a-31": "shes pa mi 'jug cing /",
    "T02D1364:184a-32": "nang ki yul rnams la lha'i mig la sogs pa'i",
    "T02D1364:184a-33": "dbang po rnams kyi rnam par shes pa 'jug pa",
    "T02D1364:184a-34": "ste // nang gi ni chos thams cad stong pa",
    "T02D1364:184a-35": "nyid kyi dmigs pa rnam par ma brtags par mthong",
    "T02D1364:184a-36": "ba ni dngos po thams cad mthong ba stong pa",
    "T02D1364:184a-37": "ste // nyid kyis te / ji ltar bu mos",
    "T02D1364:184a-38": "gzugs brnyan mthong ba ltar khams gsum pa'i sangs rgyas",
    "T02D1364:184a-39": "kyi gzugs brnyan mthong ba ni so sor sdud pa",
    "T02D1364:184a-40": "zhes bya ba yan lag dang po'o //",
    "T02D1364:184a-41": "de nas bsam gtan ni dngos po yod pa thams",
    "T02D1364:184a-42": "cad kyi stong pa shes rab tu 'dus pa la",
    "T02D1364:184a-43": "sems kyi 'jug pa'o //",
    "T02D1364:184a-44": "rtog pa zhes bya ba ni sems kyi dngos po'i don 'dzin pa'o //",
    "T02D1364:184a-45": "dpyod pa zhes bya ba ni dngos po'i khyad par 'dzin pa'o //",
    "T02D1364:184a-46": "dga' ba zhes bya ba ni dngos po thams cad la sems gnas pa'o //",
    "T02D1364:184b-0": "bde ba ni dngos po thams cad kyi mi g-yo ba'i phung @184b sum tshogs pa'o //",
    "T02D1364:184b-1": "de ltar bsam gtan gyi yan lag lnga bstan to //",
    "T02D1364:184b-2": "de nas srog dang rtsol ba zhes bya ba ni la la n'a dang /",
    "T02D1364:184b-3": "ra sa n'a ste g-yas pa dang g-yon pa 'gags",
    "T02D1364:184b-4": "shing aa ba dh'u t'i ra thim ste dbus kyi",
    "T02D1364:184b-5": "lam du srog gi rlung rtag tu 'jug pa'o //",
    "T02D1364:184b-6": "rngub pa dang /",
    "T02D1364:184b-7": "gnas pa dang /",
    "T02D1364:184b-8": "'byung ba'i sbyor bas aa ba dh'u t'ir aom gyis 'jug pa dang /",
    "T02D1364:184b-9": "h'um gis 'gog pa dang /",
    "T02D1364:184b-10": "aa: sa 'byung ba dang /",
    "T02D1364:184b-11": "zla ba dang /",
    "T02D1364:184b-12": "sgra gcan dang /",
    "T02D1364:184b-13": "nyi ma'i rang bzhin gyis gams [*'gams?] par byed pa",
    "T02D1364:184b-14": "ni srog dang rtsol ba'i rang bzhin du bstan to",
    "T02D1364:184b-15": "// de nas 'dzin pa zhes bya ba ni srog gi rlung lte ba dang /",
    "T02D1364:184b-16": "snying ga dang /",
    "T02D1364:184b-17": "klog ma dang /",
    "T02D1364:184b-18": "dpral ba'i dbang chen dang ;",
    "T02D1364:184b-19": "chu dang /",
    "T02D1364:184b-20": "me dang /",
    "T02D1364:184b-21": "rlung gi dkyil 'khor rnams su 'jug pas thig le",
    "T02D1364:184b-22": "la srog gnas shing phyir mi 'byung ba ni 'dzin",
    "T02D1364:184b-23": "pa'i yan lag tu bstan to //",
    "T02D1364:184b-24": "de nas rjes su dran pa zhes bya ba ni",
    "T02D1364:184b-25": "rang dad pa'i lha'i gzugs brnyan mthong bas rnam par",
    "T02D1364:184b-26": "rtog pa spang ba'o //",
    "T02D1364:184b-27": "de las 'od zer du ma 'phro ba'i gzugs can",
    "T02D1364:184b-28": "rab tu snang ba'i dkyil 'khor sna tshogs kyi tshul",
    "T02D1364:184b-29": "can khams gsum du spro ba de rjes su dran",
    "T02D1364:184b-30": "pa'i yan lag go //",
    "T02D1364:184b-31": "ting nge 'dzin zhes bya ba ni rang dad pa'i",
    "T02D1364:184b-32": "lha la rjes su chags shing mi 'jigs pa'i bde",
    "T02D1364:184b-33": "ba / gzung ba dang 'dzin pa med par sems",
    "T02D1364:184b-34": "rtse gcig pa yin no zhes ting nge 'dzin gyi",
    "T02D1364:184b-35": "yan lag de bzhin gshegs pas gsungs so //",
    "T02D1364:184b-36": "'dir yan lag drug ni rnal 'byor mdor gsungs pa ste rgyas par ni 'bum sde'am /",
    "T02D1364:184b-37": "dpal mchog dang po'am /",
    "T02D1364:184b-38": "bla ma'i man ngag las phyag rgya chen po'i dngos",
    "T02D1364:184b-39": "grub 'dod pa'i rnal 'byor pas khong du chud par",
    "T02D1364:184b-40": "bya'o // 'dir yan lag drug gi rnal 'byor dang",
    "T02D1364:184b-41": "po'i lam du bsgom pa'i man ngag bstan pa rgyud",
    "T02D1364:184b-42": "gzhan rnams su gsungs pa ni gsang ba 'dus pa'i",
    "T02D1364:184b-43": "rgyud phyi ma las bsnyen pa dang /",
    "T02D1364:184b-44": "nye bar sgrub pa dang /",
    "T02D1364:184b-45": "sgrub pa dang /",
    "T02D1364:184b-46": "sgrub pa chen po rnams te /",
    "T02D1364:184b-47": "ji skad du /",
    "T02D1364:184b-48": "bsnyen dus gtsug tor chen po yi //",
    "T02D1364:184b-49": "gzugs su 'bad pas bsgom par bya //",
    "T02D1364:184b-50": "nye sgrub dus su de bzhin du //",
    "T02D1364:184b-51": "bdud rtsi 'khyil pa'i gzugs bsgom bya //",
    "T02D1364:184b-52": "sgrub pa la ni lha yi gzugs //",
    "T02D1364:184b-53": "rnal 'byor brtson pas bsgom par bya //",
    "T02D1364:184b-54": "sangs rgyas mnga' bdag gzugs nyid ni //",
    "T02D1364:184b-55": "sgrub pa che la rnam par brtag / ces gsungs te /",
    "T02D1364:185a-0": "'dir dgongs pa'i tshig gzhan gyis gtsug tor chen po'i gzugs ni khams gsum @185a * //",
    "T02D1364:185a-1": "ma lus pa'i sangs rgyas kyi sku nam mkha' chos",
    "T02D1364:185a-2": "'byung bar thugs rje rab tu gzhag cing bsnyen pa'i",
    "T02D1364:185a-3": "dus dang por so sor sdud pas sgom zhing bsam",
    "T02D1364:185a-4": "gtan gyi yan lag gis kyang brtan par bya'o //",
    "T02D1364:185a-5": "de la bcom ldan 'das kyis dam bca' ba ni /",
    "T02D1364:185a-6": "rtog pa thams cad rnam spangs te //",
    "T02D1364:185a-7": "nyin zhag gcig la rnam par brtag / gal te rtags ni ma byung na //",
    "T02D1364:185a-8": "de tshe nga yi tshig brdzun yin //",
    "T02D1364:185a-9": "de la rtags ni du ba la sogs pa'i mtshan ma'o //",
    "T02D1364:185a-10": "gzhan du sngags la sogs pas ma yin no //",
    "T02D1364:185a-11": "zhan gcig la sgrub pa gang gis sngags pa la rtags 'byung ste /",
    "T02D1364:185a-12": "de'i phyir sngags pas yod pa dang med pa'i blo",
    "T02D1364:185a-13": "spangs nas ltos pa med par byas la zab cing",
    "T02D1364:185a-14": "mi dmigs pa'i stong pa nyid las du ba la",
    "T02D1364:185a-15": "sogs pa'i rtags rnams 'byung ba de dag bsgom zhes",
    "T02D1364:185a-16": "bya ba ni de bzhin gshegs pa'i nges pa'o //",
    "T02D1364:185a-17": "byed dang bcings pa'i sbyor ba yis //",
    "T02D1364:185a-18": "sa gsum po ni bsgrub par bya //",
    "T02D1364:185a-19": "zhes bya ba las gsum pa'i sangs rgyas kyi sku",
    "T02D1364:185a-20": "mig la sogs pa'i byed pa rnams kyis bsgrub par",
    "T02D1364:185a-21": "bya'o // de nyid kyi man ngag ni /",
    "T02D1364:185a-22": "zhal las khong du chud par bya'o //",
    "T02D1364:185a-23": "de la bla ma'i man ngag gis rnal 'byor bas",
    "T02D1364:185a-24": "dang por nam mkha' la du ba lta bu mthong",
    "T02D1364:185a-25": "ste smig rgyu ni ma yin zhes rang gis nyams",
    "T02D1364:185a-26": "su myong bar shes par bya'o //",
    "T02D1364:185a-27": "de nas smig rgyu lta bu ste ;",
    "T02D1364:185a-28": "du ba la sogs pa de nyid rtog pa med par gzugs brnyan bzhin du'o //",
    "T02D1364:185a-29": "dang po du ba lta bu dang /",
    "T02D1364:185a-30": "gnyis pa smig rgyu lta bu dang /",
    "T02D1364:185a-31": "gsum pa nam mkha' lta bu dang /",
    "T02D1364:185a-32": "bzhi pa mar me lta bu dang /",
    "T02D1364:185a-33": "lnga pa sprin med pa'i nam mkha' lta bu'i rtags gsang ba 'dus pa dang /",
    "T02D1364:185a-34": "mkha' 'gro ma'i dra ba las gsungs so //",
    "T02D1364:185a-35": "gzhan yang mkha' 'gro ma rdo rje dra ba las /",
    "T02D1364:185a-36": "bcom ldan 'das kyis /",
    "T02D1364:185a-37": "sgyu ma lta bu'i rnam pa dang //",
    "T02D1364:185a-38": "skad cig rmi lam lta bu'i rjes //",
    "T02D1364:185a-39": "de ni kun mkhyen rgyu yin te //",
    "T02D1364:185a-40": "dngos grub nye bar ster byed pa'o //",
    "T02D1364:185a-41": "zhes gsungs te /",
    "T02D1364:185a-42": "des na bcom ldan 'das kyi bka' las dang po",
    "T02D1364:185a-43": "du ba lta bu la sogs pa'i mtshan ma ni",
    "T02D1364:185a-44": "bsgom pa'i rtags su 'gyur ro //",
    "T02D1364:185a-45": "kha cig ni grub pa'i dus su zhes smra ste /",
    "T02D1364:185a-46": "de rnams ni de bzhin gshegs pa'i dam bca' ma nyams par byed pa ste /",
    "T02D1364:185a-47": "rtog pa thams cad yongs spang ste //",
    "T02D1364:185a-48": "nyin zhag gcig la brtag par bya //",
    "T02D1364:185b-0": "zhes bya ba'i bcom ldan @185b 'das kyi bka' sun 'byin par 'gyur ro //",
    "T02D1364:185b-1": "grub pa'i dus su 'jig rten pa'i du ba la sogs pa dang /",
    "T02D1364:185b-2": "sgyu ma la sogs pa gang yin pa de rtags su mi 'gyur te /",
    "T02D1364:185b-3": "dngos su du ba dang /",
    "T02D1364:185b-4": "'bar ba dang /",
    "T02D1364:185b-5": "sreg pa'i bya ba nus pa'i phyir ro //",
    "T02D1364:185b-6": "dper na gur gum dang /",
    "T02D1364:185b-7": "me tog dang /",
    "T02D1364:185b-8": "rin po che dang /",
    "T02D1364:185b-9": "gser la sogs pa'i char gyis kyang ngo //",
    "T02D1364:185b-10": "de'i phyir yan lag drug gi rnal 'byor gyi rtags",
    "T02D1364:185b-11": "su du ba la sogs par 'gyur ba ni bcom",
    "T02D1364:185b-12": "ldan 'das kyis nges pa'o //",
    "T02D1364:185b-13": "de ltar mkha' 'gro ma'i rdo rje dra ba'i rgyud las kyang /",
    "T02D1364:185b-14": "yan lag drug bsgoms de nas ni //",
    "T02D1364:185b-15": "slar yang bdag byin brlab par bya //",
    "T02D1364:185b-16": "de nas go rims ji lta ba'i //",
    "T02D1364:185b-17": "chogs mtshan ma rtogs par bya //",
    "T02D1364:185b-18": "zhes gsungs te /",
    "T02D1364:185b-19": "de la bdag byin gyis brlab pa ni kun rdzob kyi stong pa nyid mthong ba'o //",
    "T02D1364:185b-20": "so sor sdud pa'i mtshan ma ni sprin dang du ba la sogs pa lta bur snang ba ste /",
    "T02D1364:185b-21": "de yang mar me'i mtha'/",
    "T02D1364:185b-22": "de nas sprin med pa'i nam mkha' dri ma med pa'i par du'o //",
    "T02D1364:185b-23": "rgyud gzhan rnams su dang po 'bar ba nas thig le mtha'i bar du ste /",
    "T02D1364:185b-24": "sgyu 'phrul dra ba'i ting nge 'dzin gyi le'u las kyang /",
    "T02D1364:185b-25": "bcom ldan 'das kyis gsungs pa 'di lta ste /",
    "T02D1364:185b-26": "nam mkha' las byung rang byung ba //",
    "T02D1364:185b-27": "shes rab ye shes me bo che //",
    "T02D1364:185b-28": "'od chen rnam par snang bar mdzad //",
    "T02D1364:185b-29": "ye shes snang ba lam me ba //",
    "T02D1364:185b-30": "'gro ba'i mar me ye shes sgron //",
    "T02D1364:185b-31": "gzi brjid chen po 'od gsal ba //",
    "T02D1364:185b-32": "sngags drag mnga' bdag rig sngags rgyal //",
    "T02D1364:185b-33": "gsang sngags rgyal po don chen byed //",
    "T02D1364:185b-34": "ces bya ba'i tshigs su bcas pa gnyis kyis sgyu",
    "T02D1364:185b-35": "'phrul dra par rtags gzhan yang bcom ldan 'das kyis",
    "T02D1364:185b-36": "dgongs pa'i tshig gis gsungs so //",
    "T02D1364:185b-37": "sprin med pa'i nam mkha' las byung ba gang yin",
    "T02D1364:185b-38": "pa de ni nam mkha' las byung rang byung ba",
    "T02D1364:185b-39": "ste // rnam par rtog pa thams cad spangs pa'i phyir ro //",
    "T02D1364:185b-40": "shes rab ye shes me bo che //",
    "T02D1364:185b-41": "zhes bya ba ni 'bar ba ltar snang ba'o //",
    "T02D1364:185b-42": "'od chen rnam par snang bar mdzad //",
    "T02D1364:185b-43": "ces bya ba ni zla ba ltar snang ba ste /",
    "T02D1364:185b-44": "de nyid kho nar ye shes snang ba lam me ba'o //",
    "T02D1364:185b-45": "'gro ba'i mar me zhes bya ba ni nyi ma'i snang ba'o //",
    "T02D1364:185b-46": "ye shes sgron zhes bya ba ni sga gcan ltar snang ba'o //",
    "T02D1364:185b-47": "gzi brjid chen po 'od gsal ba ni glog ltar snang ba'o //",
    "T02D1364:185b-48": "sngags drag mnga' bdag rig sngags rgyal //",
    "T02D1364:186a-0": "@186a * // zhes bya ba ni thig le ltar snang ba ste",
    "T02D1364:186a-1": "zla ba'i dkyil 'khor kha dog sngon po'i rnam pa'o",
    "T02D1364:186a-2": "// gsang sngags rgyal po don chen mdzad //",
    "T02D1364:186a-3": "ces bya ba ni rnam pa thams cad kyi khams",
    "T02D1364:186a-4": "gsum gyi dngos po'i snang ba sgyu ma dang rmi",
    "T02D1364:186a-5": "lam dang mtshungs pa so sor sdud pa'i sbyor bas",
    "T02D1364:186a-6": "mthong ba'o // mig gi dbang po'i byed pa dang /",
    "T02D1364:186a-7": "de nas srog dang rtsol ba'i bcing ba ste /",
    "T02D1364:186a-8": "byed pa 'di rnams dang bcings pa'i sbyor bas sa gsum po ni bsgrub par bya ste /",
    "T02D1364:186a-9": "'dod pa dang /",
    "T02D1364:186a-10": "gzugs dang /",
    "T02D1364:186a-11": "gzugs med pa'i mtshan nyid brtan pa dang g-yo ba'i bdag nyid can no zhes bya ba'i don to //",
    "T02D1364:186a-12": "de bzhin du rdo rje mkha' 'gro ma'i dra ba las kyang /",
    "T02D1364:186a-13": "'gro dang mi 'gro khams gsum ni //",
    "T02D1364:186a-14": "ji srid 'jig rten khams rnams dang //",
    "T02D1364:186a-15": "rdo rje'i lus ldan ji srid par //",
    "T02D1364:186a-16": "ma lus lus pa med pa 'grub //",
    "T02D1364:186a-17": "ces yan lag drug gis so zhes bya ba bcom ldan 'das kyis nges pa'o //",
    "T02D1364:186a-18": "de bzhin du gsang ba 'dus pa las kyang /",
    "T02D1364:186a-19": "dngos po med cing sgom pa med //",
    "T02D1364:186a-20": "bsgom par bya ba bsgom pa min //",
    "T02D1364:186a-21": "de ltar dngos po dngos med pas //",
    "T02D1364:186a-22": "bsgom pa dmigs su med pa'o //",
    "T02D1364:186a-23": "zhes gsungs te /",
    "T02D1364:186a-24": "'dir dngos po med pa ni sprin med pa'i nam mkha'o //",
    "T02D1364:186a-25": "sgom pa ni so sor sdud pa'o //",
    "T02D1364:186a-26": "de nyid ni /",
    "T02D1364:186a-27": "dngos po med pa bsgom pa min //",
    "T02D1364:186a-28": "zhes bya ba'o //",
    "T02D1364:186a-29": "'dir so sor sdud pa'i bsgom pa'i yul ni sprin",
    "T02D1364:186a-30": "med pa'i nam mkha' yin pas bsgom pa yang yod",
    "T02D1364:186a-31": "pa ma yin te /",
    "T02D1364:186a-32": "rnam par rtog pa'i sgom pa dang bral ba'i phyir ro //",
    "T02D1364:186a-33": "de ltar dngos po ni so sor sdud pas mthong",
    "T02D1364:186a-34": "ba de yang dngos po ma yin te ma brtags",
    "T02D1364:186a-35": "par 'das pa dang /",
    "T02D1364:186a-36": "ma 'ongs pa dang da ltar byung ba'i dngos po rnams dngos po med par mthong ba'o //",
    "T02D1364:186a-37": "de nas so sor sdud pa bsgom pa'i phyir rnam",
    "T02D1364:186a-38": "par rtog pa bsgom pa mi dmigs so zhes bcom",
    "T02D1364:186a-39": "ldan 'das kyis gsungs so //",
    "T02D1364:186a-40": "bsgom pa 'di ni bcom ldan 'das kyis shes rab",
    "T02D1364:186a-41": "kyi pha rol tu phyin pa las kyang 'di lta",
    "T02D1364:186a-42": "ste / de nas lha'i dbang po brgya byin gyis",
    "T02D1364:186a-43": "tshe dang ldan pa rab 'byor la 'di skad ces",
    "T02D1364:186a-44": "ste / smras so // 'phags pa rab 'byor shes",
    "T02D1364:186a-45": "rab kyi pha rol tu phyin pa la sbyor ba",
    "T02D1364:186a-46": "ji ltar rnyed par 'gyur /",
    "T02D1364:186a-47": "rab 'byor gyis smras pa /",
    "T02D1364:186a-48": "koo shi ka nam mkha' la sbyor bar 'dod pas",
    "T02D1364:186a-49": "shes rab kyi pha rol tu phyin pa la bslab",
    "T02D1364:186a-50": "par bya'o zhes gsungs so //",
    "T02D1364:186b-0": "de bzhin du @186b phyag rgya chen po bsgom pa",
    "T02D1364:186b-1": "ni gzugs brnyan dang sgyu ma dang mtshungs pa dang",
    "T02D1364:186b-2": "/ sprin med pa'i nam mkha' ltar bcom ldan 'das kyis bstan to //",
    "T02D1364:186b-3": "de ltar so sor sdud pa dang /",
    "T02D1364:186b-4": "bsam gtan gyis bsnyen pa'i yan lag bstan to //",
    "T02D1364:186b-5": "de nas bdud rtsi 'khyil pa'i gzugs dgongs pas rlung du bshad do //",
    "T02D1364:186b-6": "de'ang rnam pa gnyis te /",
    "T02D1364:186b-7": "gsang ba 'dus pa'i rgyud phyi ma las bcom ldan 'das kyis /",
    "T02D1364:186b-8": "rin chen lnga yi rang bzhin dbugs //",
    "T02D1364:186b-9": "sangs rgyas lnga yi byin gyis brlabs //",
    "T02D1364:186b-10": "gong bu'i gzugs kyis phyung nas ni //",
    "T02D1364:186b-11": "sna yi rtse mor rnam par bsgom //",
    "T02D1364:186b-12": "zhes gsungs pa la /",
    "T02D1364:186b-13": "'dir rin chen lnga'i sgras ni ra sa n'a la",
    "T02D1364:186b-14": "dkyil 'khor lnga'i chos can sa la sogs pa'i khams",
    "T02D1364:186b-15": "lnga'o // de'i bdag nyid kyi dbugs ni rin po che lnga'i rang bzhin sna bug g-yas pa la'o //",
    "T02D1364:186b-16": "de bzhin du sangs rgyas lnga ni la n'a la",
    "T02D1364:186b-17": "dkyil 'khor lnga'i chos can rnam par shes pa la",
    "T02D1364:186b-18": "sogs pa'i phung po lnga ste /",
    "T02D1364:186b-19": "de rnams kyis byin gyis brlabs pa sna khung g-yon pa la'o //",
    "T02D1364:186b-20": "gong bu'i gzugs kyis phyung ba ni 'dir gong bu'i",
    "T02D1364:186b-21": "g-yas pa dang g-yon pa'i dkyil 'khor rnams kyi srog",
    "T02D1364:186b-22": "gi rlung dbus ma aa ba dh'u t'ir gcig tu",
    "T02D1364:186b-23": "gyur pa'i // srog gi rlung de yang gong bu'i",
    "T02D1364:186b-24": "gzugs kyis phyung nas sna'i rtse mor sgom pa ste",
    "T02D1364:186b-25": "gyur pa'i // / de la sna'i rtso [*rtse?] mo'i sgras lte ba dang /",
    "T02D1364:186b-26": "snying ga dang /",
    "T02D1364:186b-27": "lkog ma dang /",
    "T02D1364:186b-28": "dpral ba dang /",
    "T02D1364:186b-29": "gtsug tor gyi padma'i lte ba bstan te de'i rtse mor bsgom par bya'o //",
    "T02D1364:186b-30": "sna'i rtse mor bsgom pa ni g-yas pa dang g-yon pa'i dbus kyi padma'i lte bar ro //",
    "T02D1364:186b-31": "de ltar thig le'i gnas su gong bu'i tshul can",
    "T02D1364:186b-32": "srog 'dzin pas na de nyid 'dzin par bstan to",
    "T02D1364:186b-33": "// de bzhin du yan lag gnyis nye bar bsgrub pa ni bdud rtsi'i khyil pa'i gzugs te /",
    "T02D1364:186b-34": "nye bar bsgrub pa de nyid rdo rje bzlas par",
    "T02D1364:186b-35": "yang bstan te yan lag ma nyams pa'i bzlas pa",
    "T02D1364:186b-36": "ni g-yas pa dang g-yon pa'i rtsa la mi rgyu",
    "T02D1364:186b-37": "ba'o // gtsug tor gyi gzugs mthong nas /",
    "T02D1364:186b-38": "phyi nas sngags bas srog dang rtsol bal bya ba ste /",
    "T02D1364:186b-39": "bla ma'i man ngag dang dgongs pa'i tshig las rtogs",
    "T02D1364:186b-40": "par bya'o zhes bya ba ni srog dang rtsol ba",
    "T02D1364:186b-41": "dang 'dzin pa de'ang nye bar bsgrub pa'o //",
    "T02D1364:186b-42": "de nas /",
    "T02D1364:186b-43": "bsgrub pa la ni lha yi gzugs //",
    "T02D1364:186b-44": "zhes gsungs pa la /",
    "T02D1364:187a-0": "'dir 'dzin pa'i stobs kyis lte bar gnas pa'i tsanda @187a * //",
    "T02D1364:187a-1": "l'i 'bar bar rnal 'byor pas mthong ba ste /",
    "T02D1364:187a-2": "sgrib pa thams cad dang bral bas gzugs brnyan lta",
    "T02D1364:187a-3": "bu'i phyag rgya chen po 'bar zhing sangs rgyas kyi",
    "T02D1364:187a-4": "sprin mtha' yas pa'i 'od zer gyi sprin 'phro ba'i",
    "T02D1364:187a-5": "'od kyi dkyil 'khor gyis rnam par mdzes pa can",
    "T02D1364:187a-6": "te rjes su dran pas ni sgrub pa bstan to",
    "T02D1364:187a-7": "// 'dzin pa'i mthar tsanda l'i'i sbyor bsgom pa 'di ni nges pa'o //",
    "T02D1364:187a-8": "de nas de'i ye shes kyi 'od kyis phung po dang /",
    "T02D1364:187a-9": "khams dang skye mched rnams bsregs nas ro gcig par",
    "T02D1364:187a-10": "bya zhing g-yas pa dang g-yon pa'i rtsa la gnas",
    "T02D1364:187a-11": "pa'i rnam par shes pa la sogs pa dang /",
    "T02D1364:187a-12": "sa la sogs pa'i dkyil 'khor rnams kyi rang bzhin",
    "T02D1364:187a-13": "dpral bar zla ba'i dkyil 'khor du zhugs pa dang",
    "T02D1364:187a-14": "/ de nas tsanda l'i'i ye shes kyi me'i 'od",
    "T02D1364:187a-15": "kyis zla ba zhu ba'i byang chub kyi sems thig",
    "T02D1364:187a-16": "le'i rnam pas 'og tu bab ste /",
    "T02D1364:187a-17": "lkog ma dang /",
    "T02D1364:187a-18": "snying ga dang /",
    "T02D1364:187a-19": "lte ba dang /",
    "T02D1364:187a-20": "gsang ba'i padmar dga' ba dang /",
    "T02D1364:187a-21": "mchog tu dga' ba dang /",
    "T02D1364:187a-22": "sna tshogs pa'i dga' ba'i dang bzhin gyis /",
    "T02D1364:187a-23": "de nas rdo rje nor bu'i mthar lhan cig skyes pa'i dga' ba'i ngo bo nyid dam /",
    "T02D1364:187a-24": "yang na rnam pa sna tshogs pa dang /",
    "T02D1364:187a-25": "rnam par smin pa dang /",
    "T02D1364:187a-26": "rnam par 'joms pa dang /",
    "T02D1364:187a-27": "mtshan nyid bral ba'i rang bzhin gyis te /",
    "T02D1364:187a-28": "de ltar bcu drug gi cha yongs su rdzogs shing",
    "T02D1364:187a-29": "bsgoms pa'i stobs kyis nor bu'i nang du chud pa'i",
    "T02D1364:187a-30": "bde ba gang gi tshe 'byung ba de'i tshe tshig",
    "T02D1364:187a-31": "gi bde ba lta bu dpe tsam te /",
    "T02D1364:187a-32": "ngo bo nyid ni dbang po gnyis las byung ba'i",
    "T02D1364:187a-33": "'jig rten pa'i bde ba des ni mchog tu mi",
    "T02D1364:187a-34": "'jig pa'i bde ba'i bye ba phrag stong gi char",
    "T02D1364:187a-35": "yang mi phod do //",
    "T02D1364:187a-36": "'dir mi 'jig pa'i bde ba lhan cig skyes pa'i",
    "T02D1364:187a-37": "dga' ba'i rang bzhin gyi gnas skabs ni tshig gi",
    "T02D1364:187a-38": "yul ma yin pa byis pa'i rnal 'byor pa rnams",
    "T02D1364:187a-39": "kyis rnam par mi shes pa byang chub sems dpa'",
    "T02D1364:187a-40": "rnams kyi stong pa nyid kyi ting nge 'dzin zhes",
    "T02D1364:187a-41": "bstan te / 'jig rten la grags pa'i med pa",
    "T02D1364:187a-42": "nyid kyi don du lhung bar byed pa ni ma",
    "T02D1364:187a-43": "yin no zhes dgongs pa'o //",
    "T02D1364:187a-44": "de lta na yan lag drug gi rnal 'byor /",
    "T02D1364:187a-45": "sngags bzlas pa dang /",
    "T02D1364:187a-46": "bsam gtan dang /",
    "T02D1364:187a-47": "bde bas rnal 'byor pa nyid sangs rgyas nyid de /",
    "T02D1364:187a-48": "dag byed sdig pa 'jig par byed pa'i mchog rnal",
    "T02D1364:187a-49": "'byor pas tshe 'di la bsgrub ces bsgrub par bya",
    "T02D1364:187a-50": "ba dang / sgrub pa'i nges pa bcom ldan 'das kyis bstan to //",
    "T02D1364:187b-0": "sbyor ba yan lag drug ces bya @187b ba gsang",
    "T02D1364:187b-1": "ba pa'i bdag po sa bcu'i dbang phyug byang chub",
    "T02D1364:187b-2": "sems dpa' phyag na rdo rjes mdzad pa rdzogs so",
    "T02D1364:187b-4": "/ // / rgya gar gyi mkhan po chen po dpal rab",
    "T02D1364:187b-5": "'byor zhi ba'i zhal snga nas lo ts'a ba cog",
    "T02D1364:187b-6": "ro dge slong ting 'dzin bzang pos bsgyur cing zhus"
}