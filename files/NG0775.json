{
    "NG0775:1": "@#// rgya gar skad du /",
    "NG0775:2": "badzra ki la ya tsakra kri yi tan tra /",
    "NG0775:3": "bod skad du /",
    "NG0775:4": "rdo rje phur pa gtsug lag 'khor lo'i rgyud /",
    "NG0775:5": "rdo rje gzhon nu la phyag 'tshal lo //",
    "NG0775:6": "de nas gsang ba'i bdag po dpal phyag na rdo rjes /",
    "NG0775:7": "dpal kun tu bzang po la mchod pa dang bstod pa sna tshogs pas mnyes par byas nas /",
    "NG0775:8": "gsang ba'i bdag po lag na rdo rje gos sngon po can gyis gsol pa /",
    "NG0775:9": "e ma kye kye bcom ldan 'das //",
    "NG0775:10": "ma 'ongs lnga brgya tha ma'i tshe //",
    "NG0775:11": "mtshams med lnga po dar ba'i tshe //",
    "NG0775:12": "mu stegs log pa'i chos dar tshe //",
    "NG0775:13": "rnal 'byor rme 'khrug byed pa'i tshe //",
    "NG0775:14": "nyan thos tshul chos srung ba'i tshe //",
    "NG0775:15": "bka' yi bstan pa 'jig pa la //",
    "NG0775:16": "las kyi 'khor lo mtha' 'byung zhing *//",
    "NG0775:17": "gsang sngags skyon yon ji ltar yang *//",
    "NG0775:18": "rgyud rnams kun tu gab byas pa'i //",
    "NG0775:19": "phur pa'i rgyud sde 'bum sde rnams //",
    "NG0775:20": "bshad pa'i lde mig du yis 'grol //",
    "NG0775:21": "thugs rje can gyi bka' stsal gsungs //",
    "NG0775:22": "yang 'jig rten gyi khams 'di grangs med pa cher g.yos te /",
    "NG0775:23": "shin tu 'jigs pa'i sgra dang *//",
    "NG0775:24": "dri dang */",
    "NG0775:25": "ro dang */",
    "NG0775:26": "reg bya byung ste /",
    "NG0775:27": "thams cad 'jigs shing skrag par 'gyur to //",
    "NG0775:28": "de nas yang dpal kun du bzang pos /",
    "NG0775:29": "dngos grub yongs su bsdu ba'i ting nge 'dzin la zhugs nas /",
    "NG0775:30": "de'i the tshom bka' stsal pa /",
    "NG0775:31": "nyon cig gsang sngags bdag po nyon //",
    "NG0775:32": "ma 'ongs lnga brgya tha ma'i tshe //",
    "NG0775:33": "mtshams med la sogs dar ba'i tshe //",
    "NG0775:34": "'khrul 'khor sngags kyi skyon spangs pa //",
    "NG0775:35": "rgyud rnams kun tu gab byas pa //",
    "NG0775:36": "phur pa'i rgyud don 'bum phrag rnams //",
    "NG0775:37": "bshad pa'i lde mig gsum gyis 'grol //",
    "NG0775:38": "thems ni 'khor lo lde mig yin //",
    "NG0775:39": "tshad ma sngags kyi lde mig yin //",
    "NG0775:40": "rtsis ni man ngag lde mig yin //",
    "NG0775:41": "las kyi 'khor lo bskor ba dang *//",
    "NG0775:42": "sngags kyi skyon mthong spangs ba'i phyir //",
    "NG0775:43": "dang por thems kyi man ngag bshad //",
    "NG0775:44": "rtsa ba'i 'khor lo bzhi ru bshad //",
    "NG0775:45": "de las 'khor lo rnam gsum ste /",
    "NG0775:46": "chos sku longs sku sprul sku gsum //",
    "NG0775:47": "mi 'gyur chos sku'i 'khor lo yin //",
    "NG0775:48": "mi nyams longs sku'i 'khor lo yin //",
    "NG0775:49": "sprul pa rgyan gyi 'khor lor gsungs //",
    "NG0775:50": "de las phye bas gsum du gsungs //",
    "NG0775:51": "brtag pa shes rab 'khor lo dang */",
    "NG0775:52": "pho brang lha'i 'khrul 'khor las kyi 'khor lo yi //",
    "NG0775:53": "las kyi 'khrul 'khor rgyas 'bring tha //",
    "NG0775:54": "rgyas pa'i 'khor lo bzhi rim ldan /",
    "NG0775:55": "brgya bcu bcu gnyis bcu bzhir 'gyur //",
    "NG0775:56": "dang po sgrub byed 'khor lo ste //",
    "NG0775:57": "gnyis pa sgyur byed 'khor lo'o //",
    "NG0775:58": "gsum pa gcod byed 'khor lo yin //",
    "NG0775:59": "bzhi @#//",
    "NG0775:60": "pa bsdus byed kyi 'khor lo yin //",
    "NG0775:61": "bzhi ldan sngags rnams khor snyoms dgod //",
    "NG0775:62": "'khor lo sdog dang 'khyams pa dag *//",
    "NG0775:63": "lto bral rtag tu 'khor ba bzhi //",
    "NG0775:64": "man ngag can gyis shes par bya //",
    "NG0775:65": "'gyur med thems kyi man ngag las //",
    "NG0775:66": "rgyas pa'i 'khrul 'khor bshad pa yin //",
    "NG0775:67": "'bring gi 'khrul 'khor bcu yin te //",
    "NG0775:68": "rin chen 'bar ba'i 'khor lo yin //",
    "NG0775:69": "las kyi dbye bas 'khor lor 'gyur //",
    "NG0775:70": "sa yang bsdu na bzhi ru 'gyur //",
    "NG0775:71": "sa bzhi las kyi man ngag las //",
    "NG0775:72": "'bring gi 'khrul 'khor bshad pa yin //",
    "NG0775:73": "tha ma'i 'khor lo brgyad yin te //",
    "NG0775:74": "dang ma'i 'khrul 'khor gcig las bcu //",
    "NG0775:75": "sa yi rim pa de bzhin sbyar //",
    "NG0775:76": "bsdus pa'i 'khrul 'khor bshad pa'o //",
    "NG0775:77": "de las bskor thabs gsum du 'dod //",
    "NG0775:78": "dgra la 'khrul 'khor bskor ba dang *//",
    "NG0775:79": "bgegs la 'khrul 'khor bskor ba dang *//",
    "NG0775:80": "rnal 'byor rtsod pa'i 'khrul 'khor ro //",
    "NG0775:81": "de las dbye ba gsum bcur 'gyur //",
    "NG0775:82": "rtsod pa'i 'khor lo gsum du 'gyur //",
    "NG0775:83": "de las dbye na gsum bcu yin //",
    "NG0775:84": "phur pa gtsug lag gi 'khor lo'i rgyud phyi ma las /",
    "NG0775:85": "thems bstan pa'i le'u ste dang pa'o //  // 'khor lo sngags kyi skyon spangs phyir //",
    "NG0775:86": "gnyis pa tshad ma'i man ngag bshad //",
    "NG0775:87": "tshad ma nyi shu rtsa bzhi ste //",
    "NG0775:88": "bsnyen bsgrub rnam pa bzhi dag gis //",
    "NG0775:89": "gtso 'khor bcas pa bsnyen cing bsgrub //",
    "NG0775:90": "des bsdus pa yi 'dus pa bzhi //",
    "NG0775:91": "bsgrub bya'i phung po dbyings su sdud //",
    "NG0775:92": "rnam shes srog 'phrog 'khor lo bzhi //",
    "NG0775:93": "log lha rnam shes 'phrog par byed //",
    "NG0775:94": "dam can snying 'khrug 'da' ti bzhis //",
    "NG0775:95": "nyams pa'i snying khrag mngon du bkug / ngan sngags 'dus pa'i 'phreng ba bzhis //",
    "NG0775:96": "sa rnams thob dang sgrol bar bde //",
    "NG0775:97": "bcu drug sde tshan bcu pa dang *//",
    "NG0775:98": "sde tshan bcu gnyis sde tshan drug / dang po'i las su bshad pa yin //",
    "NG0775:99": "dang po bdun dang steng gi sngags //",
    "NG0775:100": "de gong bsgrub bya'i bzhi pa ste //",
    "NG0775:101": "de 'og las sngags lnga pa yin //",
    "NG0775:102": "de las khro bo mda' lnga gdags //",
    "NG0775:103": "de 'og mtshon cha dgu pa yin //",
    "NG0775:104": "thams cad las sngags dbang po'i sgra //",
    "NG0775:105": "gnyis pa'i las su bshad pa yin //",
    "NG0775:106": "mgo mtha' gong dang 'dra ba las //",
    "NG0775:107": "rang sngags sde tshan nyi shu gdags //",
    "NG0775:108": "de la ma mo'i mda' lnga gdags //",
    "NG0775:109": "mgo mtha' de dang 'dra ba las //",
    "NG0775:110": "rang dang spyi sngags bcu dgu gdags //",
    "NG0775:111": "gzhan ni gong dang 'dra bar bshad //",
    "NG0775:112": "mgo mtha' de dang 'dra ba las //",
    "NG0775:113": "rang sngags rnam pa nyi shu ste //",
    "NG0775:114": "gzhan ni gong dang 'dra bar bshad //",
    "NG0775:115": "gsum pa'i las su bshad pa yin //",
    "NG0775:116": "mgo mtha' gong dang 'dra ba las //",
    "NG0775:117": "rang sngags mngag pa bzhi dang ldan //",
    "NG0775:118": "rdo rjes dgra bla'i sngags brgyad ldan //",
    "NG0775:119": "mgo mtha' khyad par 'dra ba las //",
    "NG0775:120": "rdo rjes srog bdag sngags lnga ldan //",
    "NG0775:121": "mgo mtha' khyad par 'dra ba las //",
    "NG0775:122": "rdo rjes klu bdud sngags drug ldan //",
    "NG0775:123": "mgo mtha' khyad par 'dra ba las //",
    "NG0775:124": "rdo rjes @#//",
    "NG0775:125": "dkar po'i sngags drug ldan //",
    "NG0775:126": "mgo mtha' khyad par 'dra ba las //",
    "NG0775:127": "de rjes bdun nag sngags drug ldan //",
    "NG0775:128": "mgo mtha' khyad par 'dra ba las //",
    "NG0775:129": "de rjes gnod sbyin sngags drug ldan //",
    "NG0775:130": "gnyis pa'i las su bshad pa yin //",
    "NG0775:131": "bdud tshan lo grangs rtsis btus pa'i //",
    "NG0775:132": "sngags sde nyi shu rtsa brgyad ni //",
    "NG0775:133": "yig 'khor srog dang srog chan pa //",
    "NG0775:134": "yang thig bzhi ni gsum pa yin //",
    "NG0775:135": "mda' ti spyi sngags bzhi nyid la //",
    "NG0775:136": "sdebs kyi stobs kyis rab 'bring tha //",
    "NG0775:137": "sil bu dang ni bzhi ru bshad //",
    "NG0775:138": "rab la sngags te bdun du 'gyur //",
    "NG0775:139": "'bring la sngags te lnga yin te //",
    "NG0775:140": "tha ma la ni gsum yin no //",
    "NG0775:141": "grangs ni gong bshad nyid las bsdu //",
    "NG0775:142": "sil bu phur sngags bcu gcig yin //",
    "NG0775:143": "bzhi pa'i las su bshad pa yin //",
    "NG0775:144": "ngan sngags 'dus pa'i 'phreng ba ni //",
    "NG0775:145": "drag sngags bdun pa'i 'phrin las bzhi //",
    "NG0775:146": "gong 'og 'brel ba'i stobs las byung *//",
    "NG0775:147": "sde tshan bdun ni bzhir 'gyur te //",
    "NG0775:148": "'phrin las bzhi zhes bshad pa yin //",
    "NG0775:149": "mtha' yi las dang bcas pa bzhi //",
    "NG0775:150": "lnga pa'i las su bshad pa yin //",
    "NG0775:151": "ting 'dzin bcu gcig dbang thob nas //",
    "NG0775:152": "byin rlabs gsang sngags bcu gcig ste //",
    "NG0775:153": "sde sngags bcu gcig ces su bshad //",
    "NG0775:154": "bzlas sngags bcu gcig rtags gsum 'byin //",
    "NG0775:155": "rtag rab tu ni bshad pa yin //",
    "NG0775:156": "gdab sngags pha rol mtshan ma 'byin //",
    "NG0775:157": "mtshan ma zhes ni bshad pa yin //",
    "NG0775:158": "sum cu rtsa gsum gsang sngags ni //",
    "NG0775:159": "bdag gzhan gnyis kas mtshan ma thob //",
    "NG0775:160": "drug pa'i las su bshad pa yin //",
    "NG0775:161": "spyir na gsang sngags 'di dag dang *//",
    "NG0775:162": "bsnyen bsgrub gzhung du bya ba dang *//",
    "NG0775:163": "gsang ba'i 'khrul 'khor gnyis su bshad //",
    "NG0775:164": "bdag gzhan rigs ni lnga dag la //",
    "NG0775:165": "tshad ma lnga ru sbyar ba ste //",
    "NG0775:166": "spyir na rgyud gsum dag tu bshad //",
    "NG0775:167": "gang la sbyar na kun 'grub ste /",
    "NG0775:168": "khyad par man ngag lung la brten //",
    "NG0775:169": "rgyud kyi rgyal po 'bum sde'i don //",
    "NG0775:170": "'di ru 'dus kyis gzhan du min //",
    "NG0775:171": "spyir ni thun mong theg pa dang *//",
    "NG0775:172": "yang dag don la khyad med kyang *//",
    "NG0775:173": "thabs kyi rim pas khyad par 'phags //",
    "NG0775:174": "rang nyid rtags dang mi ldan pa //",
    "NG0775:175": "gzhan lta grol bag ga la nus //",
    "NG0775:176": "phur pa gtsug lag gi rgyu phyi ma las /",
    "NG0775:177": "tshad ma bstan pa'i le'u ste gnyis pa'o //  // 'khor lo'i sngags skyon spangs pa'i phyir //",
    "NG0775:178": "gsum pa'i rtsis na man ngag bshad //",
    "NG0775:179": "lha dkyil rtsa dang de nyid dang *//",
    "NG0775:180": "'phrin las ngan sngags lnga ru bshad //",
    "NG0775:181": "las kyi dbye ba gang bsgrub kyi //",
    "NG0775:182": "gsang sngags sbyor ba 'di shes bya //",
    "NG0775:183": "rtsa ba'i bsnyen pa gsum du bya //",
    "NG0775:184": "'khor gyi bsnyen pa bzhi ru bya //",
    "NG0775:185": "bsnyen pa nye bsnyen gnas pa la //",
    "NG0775:186": "bsgrub pa bsgrub chen gnas pa yi //",
    "NG0775:187": "phan bya gnod par btang ba dang *//",
    "NG0775:188": "gnod bya phan par gtang ba dang *//",
    "NG0775:189": "kun yang sbyor bar sdeb pa dang *//",
    "NG0775:190": "rnal 'byor nang rme 'thab byed tshe //",
    "NG0775:191": "gshe zhing bzlog phur shes @#//",
    "NG0775:192": "par bya //",
    "NG0775:193": "'khor lo bcu dang dug mda' dang *//",
    "NG0775:194": "drag po thun du sdeb pa dang *//",
    "NG0775:195": "mchod dang gang du las rnams bsgom //",
    "NG0775:196": "bsgrub bya ging du gtang ba dang *//",
    "NG0775:197": "gnon dang gsad dang bsgrub pa'o //",
    "NG0775:198": "rdzas dang yod byad 'tshogs par bya //",
    "NG0775:199": "snad bzlog lnga yi las ka bsdu //",
    "NG0775:200": "de las so thems rtsis kyis dbye //",
    "NG0775:201": "drag sngags rtsis kyang grangs la thug / so thems grangs ni bdun du 'gyur //",
    "NG0775:202": "de yis thams cad gsal bar 'gyur //",
    "NG0775:203": "bka' rgyud spyi dang mthun par bya //",
    "NG0775:204": "'di ni gsang chen rang gi rgyud //",
    "NG0775:205": "phur pa gtsug lag gi rgyud phyi ma las //",
    "NG0775:206": "rtsis bstan pa'i le'u ste gsum pa'o //  // gsang sngags mthar thug rgyud chen 'di //",
    "NG0775:207": "kun gyi spyod yul ma yin te //",
    "NG0775:208": "she rab stobs dang ldan pa dang *//",
    "NG0775:209": "gsang thub bla ma mnyes pa dang *//",
    "NG0775:210": "byang chub don du gnyer la gtad //",
    "NG0775:211": "de ltar bral ba'i gang zag gis //",
    "NG0775:212": "nam yang rnyed par mi 'gyur ro //",
    "NG0775:213": "rgyud 'di bral ba'i gsang sngags ni //",
    "NG0775:214": "bsgrub dang mi bsgrub thang sha chad //",
    "NG0775:215": "yi chad chos la dang mi skye //",
    "NG0775:216": "de phyir gtsug lag rab tu gces /",
    "NG0775:217": "kha nas me 'bar khong nas sbrul 'khyug pa //",
    "NG0775:218": "skad cig tsam yang kha ru 'byung ba min //",
    "NG0775:219": "su la mi bstan rang gi nyams su bzhag / ces bka' stsal pas //",
    "NG0775:220": "gsang ba'i bdag po dang drag po chen po'i 'khor yi rang ste //",
    "NG0775:221": "bcom ldan 'das kyis gsungs pa la mngon par bstod do //",
    "NG0775:222": "gsang sngags rdo rje phur pa gtsug lag gi rgyud phyi ma las /"
}