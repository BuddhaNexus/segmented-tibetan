{
    "T01TD1167E:239a-0": "@239a # // rgya gar skad du /",
    "T01TD1167E:239a-1": "su pra bha ta pra bha ta sto tram /",
    "T01TD1167E:239a-2": "bod skad du /",
    "T01TD1167E:239a-3": "rab tu snga bar nam langs pa'i bstod pa /",
    "T01TD1167E:239a-4": "'jig rten gsum gyi mnga' bdag la phyag 'tshal lo //",
    "T01TD1167E:239a-5": "lha yi tshogs dang grub pa dri za'i gtso dang sdom brtson dbang rnams kyis //",
    "T01TD1167E:239a-6": "bstod tshig sna tshogs dag gis lha yul sa stengs rnams su bstod mod kyi //",
    "T01TD1167E:239a-7": "bdag kyang ji ltar nus pas 'phags pa rdzogs pa'i sangs rgyas bstod bgyi ste //",
    "T01TD1167E:239a-8": "nam mkha' la ni mkha' lding 'phur zhes bung ba rnams ni cis mi 'phur //",
    "T01TD1167E:239a-9": "mi mthun phyogs spangs gyur pa lus pa med pa'i skyon ni zad gyur la //",
    "T01TD1167E:239a-10": "btso ma gser gyi mdog can pad+ma rgyas pa lta bur yangs pa'i spyan //",
    "T01TD1167E:239a-11": "dpal ldan mdzes pa'i 'od kyi dkyil 'khor lha yi tshogs kyis yongs bskor ba'i //",
    "T01TD1167E:239a-12": "stobs bcu mnga' ba khyod ni rtag tu rab tu snga bar nam langs pa'o //",
    "T01TD1167E:239a-13": "bdud kyi dpung las rnam par rgyal ba nyam nga'i lam ni gcod mdzad pa //",
    "T01TD1167E:239a-14": "sa gsum phan par mdzad pa 'khri shing dra ba gsum po dral mdzad pa //",
    "T01TD1167E:239b-0": "zhi ba'i bde ba rtsol bar mdzad pa mi shes ri bo 'jig @239b mdzad pa //",
    "T01TD1167E:239b-1": "stobs bcu mnga' ba khyod ni rtag tu rab tu snga bar nam langs pa'o //",
    "T01TD1167E:239b-2": "gang zhig lha min mi dang lha rnams kyi yang sngon du bde ba'i gnas thob pa //",
    "T01TD1167E:239b-3": "ma lus pa yis yi khams su 'jig rten bdun bsdus dbyangs gsangs mthon po sgrogs //",
    "T01TD1167E:239b-4": "shed las skyes pa bsgo byed rang byung pad+ma'i skye gnas can ni gnyid log gyur //",
    "T01TD1167E:239b-5": "stobs bcu mnga' ba khyod ni rtag tu rab tu snga bar nam langs pa'o //",
    "T01TD1167E:239b-6": "shar gyi ri bo'i rtse yi ngos la gnas shing dmar ba'i 'od kyis rnam gnon pa //",
    "T01TD1167E:239b-7": "mun pa'i tshogs rnams 'joms par byed pa skye dgu rnams kyi mig gcig pu //",
    "T01TD1167E:239b-8": "nyi ma de yang myos pas 'phyan zhing rnam pa kun du gnyid log gyur //",
    "T01TD1167E:239b-9": "stobs bcu mnga' ba khyod ni rtag tu rab tu snga bar sad pa'o //",
    "T01TD1167E:239b-10": "glang po'i mche ltar dkar bsil gsal ba'i zer can ri bong mtshan //",
    "T01TD1167E:239b-11": "mtshan mo thig le lta bur mdzes pa kun gyi gtsug gi nor bu gang //",
    "T01TD1167E:239b-12": "dman pa'i mdangs dang bral ba de yang rnam pa kun du gnyid log gyur //",
    "T01TD1167E:239b-13": "stobs bcu mnga' ba khyod ni rtag tu rab tu snga bar sad pa'o //",
    "T01TD1167E:239b-14": "rab mchog lag pa bzhi pa bcu drug phyed phyed phyogs kyi gdong pa can //",
    "T01TD1167E:239b-15": "bzlas dang nyes pa'i chog shes shing nges brjod rig byed 'don pa po //",
    "T01TD1167E:239b-16": "dri med pad+ma'i skye gnas tshangs pa de yang rab tu gnyid log 'gyur //",
    "T01TD1167E:239b-17": "stobs bcu mnga' ba khyod ni rtag tu rab tu snga bar sad pa'o //",
    "T01TD1167E:239b-18": "gangs kyi ri bo'i rtse la gnas shing sbrul gyi mchod phyir thogs pa 'chang //",
    "T01TD1167E:239b-19": "grong khyer sum brtsegs bsregs par nus gang stag gi pags pa'i gos gyon pa //",
    "T01TD1167E:239b-20": "rtse gsum can rtags ri mchog bu mo dang ni lhan cig gnyid log gyur //",
    "T01TD1167E:239b-21": "stobs bcu mnga' ba khyod ni rtag tu rab tu snga bar sad pa'o //",
    "T01TD1167E:239b-22": "'bar ba'i rdo rje lag na thogs shing lha min rnams kyis thub dka' ba //",
    "T01TD1167E:239b-23": "lha yi gtso bo bde sogs bdag po rmongs pa'i bsam pas rnam par 'khor //",
    "T01TD1167E:239b-24": "mtshan mo min dang mtshan mo gnyid log 'dod pa'i 'dam du nges par bying //",
    "T01TD1167E:239b-25": "stobs bcu mnga' ba khyod ni rtag tu rab tu snga bar sad pa'o //",
    "T01TD1167E:239b-26": "autpala sngon po'i 'dab ma ltar sngo pad+mo ltar dkar yangs pa'i mig / lha min gtso bo thams cad bcom gyur thams cad byed po sna tshogs gzugs //",
    "T01TD1167E:239b-27": "khyab 'jug kyang ni yun ring gnyid log mngal gyi gnas las thar ma gyur //",
    "T01TD1167E:240a-0": "stobs @240a * //",
    "T01TD1167E:240a-1": "bcu mnga' ba khyod ni rtag tu rab tu snga bar nam langs pa'o //",
    "T01TD1167E:240a-2": "gang zhig ral pa ser skya'i tshogs ldan dmar po zangs mdog khrag gi mig / phyugs bdag dga' ba'i dus su gcig tu chags pa 'joms par nus pa po //",
    "T01TD1167E:240a-3": "'dod pa'i lha yi mnga' sreg lus can ma lha de yang gnyid log gyur //",
    "T01TD1167E:240a-4": "stobs bcu mnga' ba khyod ni rtag tu rab tu snga bar sad pa'o //",
    "T01TD1167E:240a-5": "zla ba kha ba ku mu ta mtshungs chang 'thungs mig ni dmar gyur la //",
    "T01TD1167E:240a-6": "'dod pa brtan sra sgeg po thong gshol lag na 'dzin par brtson //",
    "T01TD1167E:240a-7": "stobs can de ni nam gru'i mgul nas 'khyud cing 'di na nyal ba gyur //",
    "T01TD1167E:240a-8": "stobs bcu mnga' ba khyod ni rtag tu rab tu snga bar sad pa'o //",
    "T01TD1167E:240a-9": "glang chen gdong can mche ba gtsigs pa rnam pa kun du bgegs byed pa //",
    "T01TD1167E:240a-10": "'gram pa'i ngos gnyis myos chu rab 'bab bung bsgrags sangs mthon po sgrogs pa yi //",
    "T01TD1167E:240a-11": "tshogs kyi bdag po yang ni chang gi btung bas rab tu myos par gyur ;",
    "T01TD1167E:240a-12": "/ stobs bcu mnga' ba khyod ni rtag tu rab tu snga bar sad pa'o //",
    "T01TD1167E:240a-13": "zar ma'i me tog ltar sngo gang gi lag pa mchog na mdung thung thogs //",
    "T01TD1167E:240a-14": "pad+mo gsar pa lta bu'i lus can gdong drug lha min khrung khrung gsod //",
    "T01TD1167E:240a-15": "mig gsum ldan pa gzhon nu'i tshul can de yang gnyid mthug log par gyur ;",
    "T01TD1167E:240a-16": "/ stobs bcu mnga' ba khyod ni rtag tu rab tu snga bar sad pa'o //",
    "T01TD1167E:240a-17": "zas la rab chags dman lus rtag par rnal 'byor rjes su dga' gyur pa //",
    "T01TD1167E:240a-18": "gnod pa sna tshogs rnam mang dang ldan yi dags lta bur tshig pa'i lus //",
    "T01TD1167E:240a-19": "zla dpung 'gro ba rnam bral ba gang yin gcer bu de rnams kyang gnyid log / stobs bcu mnga' ba khyod ni rtag tu rab tu snga bar sad pa'o //",
    "T01TD1167E:240a-20": "bas mtha'i gnas chen 'di na drang srong ngan spong aam gi ra sa dang //",
    "T01TD1167E:240a-21": "kun du rgyu sogs gnas 'jog rgyas pa grog mkhar ba dang dga' byed rnams //",
    "T01TD1167E:240a-22": "gzhon nu ma yi skye gnas chags shing rmongs pa rnams kyang gnyid log gyur ;",
    "T01TD1167E:240a-23": "/ stobs bcu mnga' ba khyod ni rtag tu rab tu snga bar sad pa'o //",
    "T01TD1167E:240a-24": "gshin rje chu lha lus ngan gnod sbyin 'dre dang lto 'phye'i dbang po dang //",
    "T01TD1167E:240a-25": "de bzhin 'jig rten skyong gzhan lha yul sa stengs nam mkha' la gnas pa //",
    "T01TD1167E:240b-0": "gzhon nu ma la rab chags zur gyis lta de rnams kyang gnyid log @240b gyur ;",
    "T01TD1167E:240b-1": "/ stobs bcu mnga' ba khyod ni rtag tu rab tu snga bar sad pa'o //",
    "T01TD1167E:240b-2": "srid pa'i rgya mtshor bying gyur gti mug dra bas khebs pa'i lus //",
    "T01TD1167E:240b-3": "thub pa ser skya gzeg zan kun du 'khor zhing blun po'i bsam pa can //",
    "T01TD1167E:240b-4": "zhi ba'i bde ba yongs su nyams de rnams kyang gnyid log gyur //",
    "T01TD1167E:240b-5": "stobs bcu mnga' ba khyod ni rtag tu rab tu snga bar sad pa'o //",
    "T01TD1167E:240b-6": "mi shes mtshan mo mun par sred pa'i mal cha mthug gyon cing //",
    "T01TD1167E:240b-7": "yul gyi sngas rten la ni rab mthug gnyid log gyur pa'i tshe //",
    "T01TD1167E:240b-8": "dge dang mi dge'i 'bras bu yongs su 'gre ldog byed pa na //",
    "T01TD1167E:240b-9": "rtag pa gnyid du gnyid sad gang yin de la phyag 'tshal lo ;",
    "T01TD1167E:240b-10": "/ chu 'gram dag tu ba lang rigs brgya rnams kyis chu 'thungs te //",
    "T01TD1167E:240b-11": "ngoms nas 'gro bar gyur na'ang chu la bri bar mngon pa med //",
    "T01TD1167E:240b-12": "de bzhin thub pa snyan ngag mkhan brgyas yang dag bstod gyur kyang //",
    "T01TD1167E:240b-13": "yon tan rgya mtsho legs pa'i gter chen zad par 'gyur ma yin //",
    "T01TD1167E:240b-14": "rab tu nam langs khyod gcig pu yi ye shes spyan phye bstod gyur pas //",
    "T01TD1167E:240b-15": "'jig rten gsum mgon rta bdun 'od kyis 'gro 'di rtag tu snang byas te //",
    "T01TD1167E:240b-16": "sna tshogs lam thob lam ngan las bzlog 'byor ldan dpal gyi bya ba dag / dogs med rang dgar bde blag dngos grub rnam pa kun du spyod gyur cig / rab tu snga bas nam langs pa'i yang dag par rdzogs pa'i sangs rgyas la kha che'i rgyal po shr'i ha ri sha de bas brjod pa rdzogs so /",
    "T01TD1167E:240b-18": "// / rgya gar gyi mkhan po panti ta r'a dza shr'i dzny'a na mi tra dang /",
    "T01TD1167E:240b-19": "lo ts'a ba khe'u brgad yon tan dpal gyis bsgyur ba'o//"
}