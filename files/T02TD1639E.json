{
    "T02TD1639E:267a-0": "@267a * // dpal he ru ka 'khor dang bcas pa la bstod ba bzhugs /",
    "T02TD1639E:267a-2": "* // rgyal ba'i sku la phyag 'tshal lo //",
    "T02TD1639E:267a-3": "sku mdog sngon po cher 'bar ba'i //",
    "T02TD1639E:267a-4": "'jigs byed mche ba gtsigs pa po //",
    "T02TD1639E:267a-5": "g-yas ser g-yon ljang rgyab zhal dkar //",
    "T02TD1639E:267a-6": "mnyam med sku la phyag 'tshal lo //",
    "T02TD1639E:267b-0": "de bzhin gshegs pa'i rigs kyi bdag / rigs btsun @267b rig ma mgul nas 'khyud //",
    "T02TD1639E:267b-1": "dbu la rigs kyi bdag po bzhugs //",
    "T02TD1639E:267b-2": "bde chen sku la phyag 'tshal lo //",
    "T02TD1639E:267b-3": "sgeg dang dpa' byad 'jigs su rung //",
    "T02TD1639E:267b-4": "drag dang dgod dang 'jigs par byed //",
    "T02TD1639E:267b-5": "snying rje rngam dang zhi ba la //",
    "T02TD1639E:267b-6": "nyams dgu yon tan khyod la 'dud //",
    "T02TD1639E:267b-7": "nam mkha'i 'od kyis khebs mdzad cing //",
    "T02TD1639E:267b-8": "'jigs pa po yang 'jigs par mdzad //",
    "T02TD1639E:267b-9": "phyag rgya lnga yis rnam par brgyan //",
    "T02TD1639E:267b-10": "bde gshegs sku la phyag 'tshal lo //",
    "T02TD1639E:267b-11": "g-yas g-yon dang po mda' dang gzhu //",
    "T02TD1639E:267b-12": "lhag mthong pa kha tv'am 'dzin //",
    "T02TD1639E:267b-13": "mgo phreng brgya phyed do shal byas //",
    "T02TD1639E:267b-14": "mgon po khyod la phyag 'tshal lo //",
    "T02TD1639E:267b-15": "dbu skra kham pa gyen du bsgreng //",
    "T02TD1639E:267b-16": "ka p'a la lngas dbu la brgyan //",
    "T02TD1639E:267b-17": "na ra stong g-yogs stag lpags bsnams //",
    "T02TD1639E:267b-18": "'jigs rung khyod la phyag 'tshal 'dud //",
    "T02TD1639E:267b-19": "dngos po'i rang bzhin kun gyi mchog / sku la mtshan dang dpe byad rdzogs //",
    "T02TD1639E:267b-20": "'gro ba'i don ni mdzad pa po //",
    "T02TD1639E:267b-21": "sku gsum bdag nyid khyod la 'dud //",
    "T02TD1639E:267b-22": "khyod kyi ye shes spyan zur gyis //",
    "T02TD1639E:267b-23": "mi mthun phyogs rnams skrag mdzad cing //",
    "T02TD1639E:267b-24": "rgyal mtshan dril bus slar gso mdzad //",
    "T02TD1639E:267b-25": "thugs rje can la phyag 'tshal 'dud //",
    "T02TD1639E:267b-26": "sku gsum ye shes lnga bdag nyid //",
    "T02TD1639E:267b-27": "bde bar gshegs pa kun gyi gtso //",
    "T02TD1639E:267b-28": "'gro ba'i mi shes gcod pa po //",
    "T02TD1639E:267b-29": "stong nyid snying po khyod la 'dud //",
    "T02TD1639E:267b-30": "sangs rgyas byang chub sems rnams dang //",
    "T02TD1639E:267b-31": "de nyid brtan par g-yo bcas pa //",
    "T02TD1639E:267b-32": "khams gsum 'di dag thams cad kyi //",
    "T02TD1639E:267b-33": "bdag nyid chen po khyod la 'dud //",
    "T02TD1639E:267b-34": "'gro ba'i sdug bsngal sel byed cing //",
    "T02TD1639E:267b-35": "phun sum tshogs pa kun ster pa //",
    "T02TD1639E:267b-36": "byang chub lam ni ston pa po //",
    "T02TD1639E:267b-37": "ye shes sku khyod phyag 'tshal bstod //",
    "T02TD1639E:267b-38": "bsam med dpe dang bral bas brjod du med //",
    "T02TD1639E:267b-39": "bde chen sku ste mi 'gyur 'dus ma byas //",
    "T02TD1639E:267b-40": "dngos dang dngos med rnam spangs dmigs pa med //",
    "T02TD1639E:267b-41": "bde chen rdo rje mkha' 'gro phyag 'tshal bstod //",
    "T02TD1639E:267b-42": "shar phyogs lha mo rdo rje'i rigs //",
    "T02TD1639E:267b-43": "byams pa'i bdag nyid sku mdog sngo //",
    "T02TD1639E:267b-44": "sa khams me long ye shes bdag / rdo rje mkha' 'gro phyag 'tshal bstod //",
    "T02TD1639E:267b-45": "lho phyogs lha mo rin chen rigs //",
    "T02TD1639E:267b-46": "snying rje'i bdag nyid sku mdog ser //",
    "T02TD1639E:268a-0": "chu khams mnyam @268a * //",
    "T02TD1639E:268a-1": "nyid ye shes bdag / rin chen mkha' 'gro phyag 'tshal bstod //",
    "T02TD1639E:268a-2": "nub phyogs lha mo padma'i rigs //",
    "T02TD1639E:268a-3": "dga' ba'i bdag nyid sku mdog dkar //",
    "T02TD1639E:268a-4": "me khams so sor rtog rang bzhin //",
    "T02TD1639E:268a-5": "padma mkha' 'gro phyag 'tshal bstod //",
    "T02TD1639E:268a-6": "byang phyogs lha mo las kyi rigs//",
    "T02TD1639E:268a-7": "btang snyoms rang bzhin sku mdog ljang //",
    "T02TD1639E:268a-8": "rlung khams bya ba grub rang bzhin //",
    "T02TD1639E:268a-9": "sna tshogs mkha' 'gro phyag 'tshal bstod //",
    "T02TD1639E:268a-10": "thams cad zhal bzhi phyag bzhi ma //",
    "T02TD1639E:268a-11": "phyag na rang rang mtshan ma 'dzin //",
    "T02TD1639E:268a-12": "mtshan dang dpe byad sku la rdzogs //",
    "T02TD1639E:268a-13": "rigs lnga'i sangs rgyas phyag 'tshal bstod //",
    "T02TD1639E:268a-14": "sku la 'od kyi phreng ba 'phro //",
    "T02TD1639E:268a-15": "mi mgo khrag 'dzag do shal byas //",
    "T02TD1639E:268a-16": "zhabs gnyis nyi mar phyed krung bzhugs //",
    "T02TD1639E:268a-17": "'khor gyi lha mo phyag 'tshal bstod //",
    "T02TD1639E:268a-18": "phyag rgya rnam pa lnga dang ldan //",
    "T02TD1639E:268a-19": "ka p'a la lngas dbu la brgyan //",
    "T02TD1639E:268a-20": "sgeg pa la sogs nyams dang ldan //",
    "T02TD1639E:268a-21": "lha mo'i 'khor la phyag 'tshal bstod //",
    "T02TD1639E:268a-22": "rje btsun 'khor dang bcas pa la //",
    "T02TD1639E:268a-23": "bdag gis bstod pa'i bsod nams kyis //",
    "T02TD1639E:268a-24": "sems can kun gyis rje btsun gyi //",
    "T02TD1639E:268a-25": "go 'phang bla med thob par shog / rje btsun dpal he ru ka 'khor dang bcas pa'i bstod pa rdzogs so//"
}