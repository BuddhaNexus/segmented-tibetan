{
    "T02TD1216E:323b-0": "@323b # // rgya gar skad du /",
    "T02TD1216E:323b-1": "aashta shma sha n'a khya ta n'a ma /",
    "T02TD1216E:323b-2": "bod skad du /",
    "T02TD1216E:323b-3": "dur khrod brgyad kyi bshad pa zhes bya ba /",
    "T02TD1216E:323b-4": "bcom ldan 'das 'jig rten dbang phyug la phyag 'tshal lo //",
    "T02TD1216E:323b-5": "de la dur khrod brgyad bshad par bya ste /",
    "T02TD1216E:323b-6": "shar phyogs kyi dur khrod ni gtum drag ces bya ste /",
    "T02TD1216E:324a-0": "der aa ru ra'i shing la bdag nyid chen po gtum drag @324a * //",
    "T02TD1216E:324a-1": "ces bya ba mdog dkar po glang po che'i mdog can no //",
    "T02TD1216E:324a-2": "shing gi drung du ni phyogs kyi bdag po dbang po mdog ser po lag pa g-yas g-yon na rdo rje dang sdigs mdzub thogs pa glang po che sa srung dkar po la zhon pa ste /",
    "T02TD1216E:324a-3": "der klu ba su ki mdog ser po dang /",
    "T02TD1216E:324a-4": "sprin sgra sgrogs zhes bya ba mdog sngon po'o //",
    "T02TD1216E:324a-5": "byang phyogs kyi dur khrod ni /",
    "T02TD1216E:324a-6": "tshang tshing can zhes bya ba ste /",
    "T02TD1216E:324a-7": "der ni byang chub kyi shing la /",
    "T02TD1216E:324a-8": "bdag nyid chen po ba ga ra zhes bya ba /",
    "T02TD1216E:324a-9": "mi mgo'i gdong can /",
    "T02TD1216E:324a-10": "mdog ser po'o //",
    "T02TD1216E:324a-11": "shing gi drung du ni phyogs kyi bdag po lus ngan mdog ser po /",
    "T02TD1216E:324a-12": "lag pa g-yas g-yon gyis mi 'jigs pa dang /",
    "T02TD1216E:324a-13": "gha ha thogs pa thung zhing gter la bzhon pa ste /",
    "T02TD1216E:324a-14": "der klu 'jog po /",
    "T02TD1216E:324a-15": "mdog dmar po dang /",
    "T02TD1216E:324a-16": "sprin rmugs pa zhes bya ba mdog dkar po'o //",
    "T02TD1216E:324a-17": "nub phyogs kyi dur khrod ni 'bar bas 'khrigs pa'i keng rus zhes bya ste /",
    "T02TD1216E:324a-18": "der shing mya ngan med la bdag nyid chen po 'bar bas 'khrigs pa'i keng rus zhes bya ba /",
    "T02TD1216E:324a-19": "chu srin gyi mgo can /",
    "T02TD1216E:324a-20": "mdog ser po'o //",
    "T02TD1216E:324a-21": "shing gi drung du ni phyogs kyi bdag po ba ru na mdog dkar po chu srin la zhon pa /",
    "T02TD1216E:324a-22": "lag pa g-yas g-yon gyis sdigs mdzub dang zhags pa thogs pa ste /",
    "T02TD1216E:324a-23": "der klu stobs kyi rgyu mdog ljang gu dang /",
    "T02TD1216E:324a-24": "sprin drag po zhes bya ba mdog dkar po'o //",
    "T02TD1216E:324a-25": "lho phyogs kyi dur khrod na 'jigs sde zhes bya ste /",
    "T02TD1216E:324a-26": "der ba ru ra'i shing la bdag nyid chen po 'jigs sde zhes bya ba'i mi'i gdong can mdog nag po'o //",
    "T02TD1216E:324a-27": "shing gi drung du ni phyogs kyi bdag po gshin rje mdog nag po lag pa g-yas g-yon gyis dbyig pa dang zhags pa thogs pa ma he la zhon pa ste /",
    "T02TD1216E:324a-28": "der klu pad mdog dkar po dang /",
    "T02TD1216E:324a-29": "sprin 'khrigs pa zhes bya ba mdog ser po'o //",
    "T02TD1216E:324a-30": "me lha'i mtshams kyi dur khrod ni dpal gyi nags zhes bya ste /",
    "T02TD1216E:324a-31": "der shing ka ranydza zhes bya ba la bdag nyid chen po dpal gyi nags zhes bya ba ra'i gdong can mdog dkar po'o //",
    "T02TD1216E:324a-32": "shing gi drung du ni phyogs kyi bdag po byin za mdog dmar po lag pa g-yas g-yon na bgrang phreng dang ril ba spyi blugs thogs pa ra'i steng la zhon pa ste /",
    "T02TD1216E:324a-33": "der klu padma chen po mdor dkar po dang /",
    "T02TD1216E:324b-0": "sprin 'khyil pa zhes bya ba @324b mdog dmar po'o //",
    "T02TD1216E:324b-1": "bden bral gyi dur khrod ni 'jigs pa'i mun pa zhes bya ba ste /",
    "T02TD1216E:324b-2": "der au dumw'a ra'i shing la bdag nyid chen po 'jigs pa zhes bya ba ma he'i gdong can mdog nag po'o //",
    "T02TD1216E:324b-3": "shing gi drung du ni phyogs kyi bdag po srin po bden bral mdog nag po lag pa g-yas g-yon gyis sdigs mdzub dang mi mgo thogs pa mi ro la zhon pa ste /",
    "T02TD1216E:324b-4": "der klu mtha' yas mdog sngon po dang /",
    "T02TD1216E:324b-5": "sprin sgra sgrogs zhes bya ba mdog ser po'o //",
    "T02TD1216E:324b-6": "rlung gi mtshams kyi dur khrod ni k'i li k'i lar sgrogs pa zhes bya ste /",
    "T02TD1216E:324b-7": "der ni shing srid sgrub ces bya ba la bdag nyid chen po k'i li k'i lar sgrogs pa zhes bya ba ma he'i gdong can du ba'i mdog can no //",
    "T02TD1216E:324b-8": "shing gi drung du ni phyogs kyi bdag po rlung lha mdog dkar po lag pa g-yas g-yon gyis rlung gi snam bu 'dzin pa ri dags sha ba la zhon pa ste /",
    "T02TD1216E:324b-9": "der klu rigs ldan khra bo dang sprin 'bebs pa zhes bya ba mdog ljang gu'o //",
    "T02TD1216E:324b-10": "byang shar gyi dur khrod ni ha har dgod pa zhes bya ba ste /",
    "T02TD1216E:324b-11": "der shing n+ya gro dha la bdag nyid chen po ha har dgod pa zhes bya ste khyu mchog gi gdong can mdog dkar po'o //",
    "T02TD1216E:324b-12": "shing gi drung du ni phyogs kyi bdag po dbang ldan mdog sngo skya lag pa g-yas g-yon gyis mdung rtse gsum pa dang thod pa thogs pa khyu mchog la zhon pa ste /",
    "T02TD1216E:324b-13": "der klu dung skyong ser po dang /",
    "T02TD1216E:324b-14": "sprin gtum mo zhes bya ba mdog sna tshogs pa'o //",
    "T02TD1216E:324b-15": "phyogs kyi bdag po thams cad ni mi'i gdong can lag pa gnyis pa'o //",
    "T02TD1216E:324b-16": "phyogs kyi klu rnams ni gdengs ka bdun pa mche ba yid tsam gtsigs shing 'dod pa'i gzugs can no //",
    "T02TD1216E:324b-17": "sprin rnams kyang kha dog sna tshogs pa'i mdog can no //",
    "T02TD1216E:324b-18": "gtum drag dang ni tshang tshing dang //",
    "T02TD1216E:324b-19": "'bar bas 'khrigs pa'i keng rus te //",
    "T02TD1216E:324b-20": "'jigs sde rnams ni shar la sogs //",
    "T02TD1216E:324b-21": "phyogs su yongs su bskor te gnas //",
    "T02TD1216E:324b-22": "ha har dgod pa dang ldan te //",
    "T02TD1216E:324b-23": "dpal gyi nags na byin za'o //",
    "T02TD1216E:324b-24": "'jigs pa'i mun pa bden bral te //",
    "T02TD1216E:324b-25": "rlung mtshams k'i li k'i lar sgrogs //",
    "T02TD1216E:324b-26": "'di ni dur khrod brgyad po ste //",
    "T02TD1216E:324b-27": "dpal ldan rdo rje rnal 'byor pas //",
    "T02TD1216E:324b-28": "rdo rje ra ba'i nang logs su //",
    "T02TD1216E:324b-29": "rab tu 'bad de bsam par bya //",
    "T02TD1216E:325a-0": "slob @325a * //",
    "T02TD1216E:325a-1": "dpon rnal 'byor pas mdzad pa'i dur khrod brgyad kyi bshad pa rdzogs so /",
    "T02TD1216E:325a-3": "// / rgya gar gyi mkhan po buddha ka ra badzra dang /",
    "T02TD1216E:325a-4": "bod kyi lo ts'a ba 'gos kyis bsgyur ba'o//"
}