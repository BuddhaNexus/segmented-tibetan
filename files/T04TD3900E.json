{
    "T04TD3900E:8a-0": "@8a # // rgya gar skad du /",
    "T04TD3900E:8a-1": "su ga ta ma to bi bhi ga bh'a shryam /",
    "T04TD3900E:8a-2": "bod skad du /",
    "T04TD3900E:8a-3": "bde bar gshegs pa'i gzhung rnam par 'byed pa'i bshad pa /",
    "T04TD3900E:8a-4": "'phags pa 'jam dpal gzhon nur gyur pa la phyag 'tshal lo //",
    "T04TD3900E:8a-5": "rtag tu shar zhing rgyun 'phel ba yi yon tan mnga' //",
    "T04TD3900E:8a-6": "nyes pa rjes 'brel spangs shing dri med mdzes pa'i sku //",
    "T04TD3900E:8a-7": "rmongs sel gsung gi 'od mnga' sngon med zla ba ste //",
    "T04TD3900E:8a-8": "gsung gi dbang phyug la ni rtag par mgos phyag 'tshal //",
    "T04TD3900E:8a-9": "thub dbang zhabs kyi padma la //",
    "T04TD3900E:8a-10": "brten pa rnams kyi rnam dbye ni //",
    "T04TD3900E:8a-11": "blo dman rnams kyis rab rtogs par //",
    "T04TD3900E:8a-12": "bsgrub par 'dod pas bshad par bya //",
    "T04TD3900E:8a-13": "'dir chos mngon pa nyi 'og gi yul pa la sogs pa'i bye brag sangs rgyas pa'i dbye ba shin tu mang mod kyi /",
    "T04TD3900E:8a-14": "gtso bo ji lta bur kha che bye brag tu smra ba dang /",
    "T04TD3900E:8a-15": "mdo sde pa dang /",
    "T04TD3900E:8a-16": "rnal 'byor spyod pa dang /",
    "T04TD3900E:8a-17": "dbu ma pa'i dbye bas sangs rgyas pa bzhi po tsam bla chos su rtogs par 'dod pa'i skye bo rjes su gzung bar bzhed pa'i gzhung rtsom pa pos /",
    "T04TD3900E:8b-0": "de kho na bzhin du rnam par 'jog pa @8b gsungs pa /",
    "T04TD3900E:8b-1": "nam mkha' dang ni 'gog pa gnyis //",
    "T04TD3900E:8b-2": "'dus ma byas gsum rtag pa ste //",
    "T04TD3900E:8b-3": "kha che ba de dag ni 'dus byas dang 'dus ma byas kyi dbye bas dngos po rnams tshogs gnyis su smra bar grag go //",
    "T04TD3900E:8b-4": "de la 'dus ma byas ni rnam pa gsum ste /",
    "T04TD3900E:8b-5": "nam mkha' dang 'gog pa gnyis so //",
    "T04TD3900E:8b-6": "nam mkha' zhes bya ba 'di ci zhe na /",
    "T04TD3900E:8b-7": "gang 'ga' la yang sgrib par mi byed cing gang gis kyang bsgrib par bya ba ma yin pa de ni go 'byed pas na nam mkha' zhes bya ste /",
    "T04TD3900E:8b-8": "de la nam mkha' mi sgrib pa zhes gang gsungs pa yin no //",
    "T04TD3900E:8b-9": "'gog pa gnyis ni so sor brtags pas 'gog pa dang /",
    "T04TD3900E:8b-10": "so sor brtags pa ma yin pa'i 'gog pa'o //",
    "T04TD3900E:8b-11": "de la so sor rtog pa ni so sor brtags pa shes rab yin la /",
    "T04TD3900E:8b-12": "des thob par bya ba'i 'gog pa ni nyon mongs pa dang bral ba'o //",
    "T04TD3900E:8b-13": "de yang spang bar bya ba so sor tha dad pa yin te /",
    "T04TD3900E:8b-14": "ldan pa'i rdzas rnams ji snyed pa //",
    "T04TD3900E:8b-15": "bral ba'i rdzas kyang de snyed do //",
    "T04TD3900E:8b-16": "rgyu'i tshogs pas stong pa'i dngos po skye ba la gtan du gegs byed pa'i chos gang yin pa de ni so sor brtags pas thob par bya ba ma yin pas na /",
    "T04TD3900E:8b-17": "so sor brtags pa ma yin pa'i 'gog pa zhes brjod de /",
    "T04TD3900E:8b-18": "so sor brtags pas 'gog pa gang //",
    "T04TD3900E:8b-19": "bral ba'o so so so so yin ;",
    "T04TD3900E:8b-20": "/ skye la gtan du gegs byed pa //",
    "T04TD3900E:8b-21": "'gog gzhan so sor brtags min pas //",
    "T04TD3900E:8b-22": "zhes gang gsungs pa yin no //",
    "T04TD3900E:8b-23": "'dus ma byas gsum po 'di ni 'dus byas las bzlog pa skye ba dang 'jig pa dang bral bas na rtag pa yin gyi /",
    "T04TD3900E:8b-24": "gzhan dag gi spyi la sogs pa lta bu ni ma yin no ;",
    "T04TD3900E:8b-25": "/ gsum po 'di las gzhan pa phung po lnga'i bdag nyid kyi /",
    "T04TD3900E:8b-26": "'dus byas thams cad skad cig ma /",
    "T04TD3900E:8b-27": "rgyu dang rkyen tshogs shing 'dus nas byas pa'i dngos po'i rnam pa mtha' dag ni skad cig ma yin te /",
    "T04TD3900E:8b-28": "skyes pa'i skad cig ma tsam kho na yod pa'i phyir ro //",
    "T04TD3900E:8b-29": "gzugs la sogs pa'i 'dus byas ni 'jig pa'i khongs su 'jug par mthong la /",
    "T04TD3900E:8b-30": "de ngo bo gang gi sgo nas mthar 'jig par 'gyur ba de ni de skyes pa tsam kha na yod pas na /",
    "T04TD3900E:8b-31": "skye ba'i de ma thag kho nar 'dir 'jig par 'gyur ba'i phyir /",
    "T04TD3900E:8b-32": "'di skad cig ma yin par gsal lo //",
    "T04TD3900E:9a-0": "skye ba'i ngo bo gzhan yin la mtha' yang gzhan @9a * //",
    "T04TD3900E:9a-1": "yin no zhes kyang brjod par nus pa ma yin te /",
    "T04TD3900E:9a-2": "ngo bo de las tha mi dad pa na de dag 'dra bar tha mi dad par thal ba'i phyir dang /",
    "T04TD3900E:9a-3": "de ngo bo las tha dad pa na de dang 'dra bar tha dad par thal ba'i phyir ro //",
    "T04TD3900E:9a-4": "ji ste dus re zhig gnas nas ldog pa gang yin pa 'di nyid de dag gi rang gi rgyus bskyed pa'i rang bzhin yin no zhe na /",
    "T04TD3900E:9a-5": "de ltar de skyes pa tsam gyi rang bzhin ji lta bu yin pa de kho na lta bu mthar yang yin pas na /",
    "T04TD3900E:9a-6": "yang dus de srid kho nar gnas par 'gyur zhing /",
    "T04TD3900E:9a-7": "slar yang de lta bu yin pas na nam yang ni gnas par mi 'gyur ro //",
    "T04TD3900E:9a-8": "de'i phyir skad cig gnyis su gnas skyes pa yin na skad cig dang po bzhin du skad cig gnyis pa la yang skad cig gnyis su gnas pa yin pas na /",
    "T04TD3900E:9a-9": "skad cig gzhan du gnas par 'gyur zhing /",
    "T04TD3900E:9a-10": "der yang de lta bu yin pas na nam yang 'jig par mi 'gyur ro //",
    "T04TD3900E:9a-11": "'di snyam du dngos po de ni brtan pa kho nar rang gi rgyu las skyes pa yin te ;",
    "T04TD3900E:9a-12": "de ni mthar yang ngo bo gzhan du 'gyur ba ma yin la /",
    "T04TD3900E:9a-13": "'on kyang 'gog byed kyi nan gyis 'jig par byed pa yin no snyam na de ni yang dag pa ma yin te /",
    "T04TD3900E:9a-14": "'di ltar gal te de 'gog byed nye yang snga ma kho na bzhin du 'jig pa'i ngang can ma yin pa'i ngo bo nyid yin na ni /",
    "T04TD3900E:9a-15": "'o na de'i tshe yang 'jig par mi 'gyur ro //",
    "T04TD3900E:9a-16": "de 'jig pa'i ngang can ma yin yang des 'jig par byed do zhe na /",
    "T04TD3900E:9a-17": "de ni mi 'jig go //",
    "T04TD3900E:9a-18": "de la 'jig pa ni yod do zhes bya ba 'di ltar rigs par 'gyur te /",
    "T04TD3900E:9a-19": "lhas byin ni gson no //",
    "T04TD3900E:9a-20": "'di 'chi bar 'gyur ro zhes bya ba 'di ni srid pa ma yin no //",
    "T04TD3900E:9a-21": "ji ste 'jig par 'gyur na mi 'jig pa'i ngang can ji ltar yin te /",
    "T04TD3900E:9a-22": "'chi bar ni 'gyur la mi 'chi ba'i chos can yin pa ni ma yin no //",
    "T04TD3900E:9a-23": "'gog byed nye ba na 'jig pa'i ngang can gyi ngo bo nyid du skyed do zhe na /",
    "T04TD3900E:9a-24": "ci sngar gyi 'jig pa'i ngang can ma yin pa'i ngo bo rjes su 'jug pa yod dam /",
    "T04TD3900E:9a-25": "'on te med /",
    "T04TD3900E:9a-26": "gal te yod na 'o na de 'jig pa yang ma yin mi 'jig pa yang ma yin pas na /",
    "T04TD3900E:9a-27": "rgal bar dka' ba'i sdug bsngal nyam nga bar chud pa yin no //",
    "T04TD3900E:9a-28": "gal te med na ni de dang tha mi dad pas na sngar gyi dngos po de yang med pa'i phyir gang la 'jig pa'i ngang can skyed par byed /",
    "T04TD3900E:9b-0": "de nas 'jig pa'i ngang can ma yin na @9b 'ga' yang 'jig par mi 'thad pa'i phyir dang /",
    "T04TD3900E:9b-1": "'jig pa yang mthong bas na /",
    "T04TD3900E:9b-2": "gzugs la sogs pa rang gi rgyu las 'jig pa'i ngang can kho nar skye bas na /",
    "T04TD3900E:9b-3": "skyes pa tsam kho na 'jig pa yin zhing /",
    "T04TD3900E:9b-4": "de lta na yang skad cig ma 'jig pa 'grub pa yin no //",
    "T04TD3900E:9b-5": "sbyor ba ni gang zhig gang gi tshe 'jig pa'i ngang can yin pa de ni de'i tshe de ma thag tu mi gnas pa yin te /",
    "T04TD3900E:9b-6": "dper na mtha'i skad cig la gnas pa'i ngo bo bzhin no //",
    "T04TD3900E:9b-7": "gzugs la sogs pa yang skye ba'i dus na 'jig pa'i ngang can yin no zhes bya ba ni rang bzhin gyi gtan tshigs so //",
    "T04TD3900E:9b-8": "gal te dngos po rnams skad cig mas 'jig pa yin na /",
    "T04TD3900E:9b-9": "'o na de nyid 'di yin no snyam pa'i ngo shes pa ji ltar yin zhe na /",
    "T04TD3900E:9b-10": "rgyun mi 'chad par 'dra bas gzhan dang gzhan 'byung ba dang /",
    "T04TD3900E:9b-11": "ma rig pa dang rjes su 'brel ba'i phyir ro //",
    "T04TD3900E:9b-12": "skad cig ma 'jig pa'i dus kho na de dang 'dra ba'i skad cig ma gzhan 'byung bar 'gyur te /",
    "T04TD3900E:9b-13": "des ni rnam pa mi 'dra ba med pa'i phyir dang dngos po med pas bar du ma chod pa'i phyir dang /",
    "T04TD3900E:9b-14": "ma rig pas g-yer bag bcos pa rnams la tha dad pa yin yang de nyid 'di yin no snyam du tha dad pa med par zhen pa'i rtog pa 'byung ste /",
    "T04TD3900E:9b-15": "dregs nas slar skyes pa'i skra dang sen mo la sogs pa shin tu tha dad pa la yang de nyid 'di yin no snyam pa'i shes pa mthong ba de bzhin du 'dir yang ji ste mi srid /",
    "T04TD3900E:9b-16": "ci 'o na 'dus byas 'di ji ltar gzhan dag 'dod pa bzhin du bdag gis byin gyis brlabs pa yin nam /",
    "T04TD3900E:9b-17": "de dag ni 'di skad du lus la sogs pa las tha dad pa dge ba dang mi dge ba'i las kyis byed pa de'i 'bras bu'i myong ba po rtog pa dang khyab pa'i ngo bo bdag ces bya ba rdzas gzhan yod pa yin la /",
    "T04TD3900E:9b-18": "des sna tshogs la khyab pa yin mod kyi /",
    "T04TD3900E:9b-19": "'on kyang nye bar longs spyod pa'i gnas nyid du yongs su bzung ba'i gson po'i lus gang yin pa de kho na bdag dang bcas pa zhes brjod do zhes smra'o zhe na /",
    "T04TD3900E:9b-20": "ma yin te /",
    "T04TD3900E:9b-21": "bdag gis stong zhing zhes smos te /",
    "T04TD3900E:9b-22": "bdag gis stong zhing bral te byin gyis ma brlabs pa'o //",
    "T04TD3900E:9b-23": "'di ltar re zhig bdag sgrub par byed pa'i tshad ma ni yod pa ma yin no //",
    "T04TD3900E:9b-24": "mngon sum gyis bdag rtog pa ma yin te /",
    "T04TD3900E:10a-0": "mig la sogs pa'i shes pa ni gzugs la @10a * //",
    "T04TD3900E:10a-1": "sogs pa'i yul lngar nges pa'i phyir dang /",
    "T04TD3900E:10a-2": "bdag tu rtog pa'i yid kyi shes pa'i yul yang lus la sogs pa yin pa'i phyir ro //",
    "T04TD3900E:10a-3": "bdag dkar sham mo bdag sbom mo bdag 'gro'o snyam pa la sogs pa'i rnam pas bdag tu shes pa 'byung la /",
    "T04TD3900E:10a-4": "lus las tha dad pa 'di la ni lus de'i chos dkar sham nyid dang sbom pa nyid yod pa ma yin zhing /",
    "T04TD3900E:10a-5": "khyab byed lus can ma yin pa la lus can gyi rdzas kyi rjes su 'brang ba'i 'gro ba'i bya ba 'thad pa dang ldan pa yang ma yin no //",
    "T04TD3900E:10a-6": "'di bram ze'i khye'u la seng ge zhes pa bzhin du brtags par rtog pa yang mi rigs te /",
    "T04TD3900E:10a-7": "g-yo ba med pa'i phyir ro //",
    "T04TD3900E:10a-8": "g-yo ba med pa la btags pa bar rtog pa yang mi rigs te /",
    "T04TD3900E:10a-9": "dngos kyi tha snyad rgyun chad par thal ba'i phyir ro //",
    "T04TD3900E:10a-10": "rjes su dpag pas rtogs pa yang yin te /",
    "T04TD3900E:10a-11": "rang bzhin dang 'bras bu'i rtags med pa'i phyir ro //",
    "T04TD3900E:10a-12": "rtag tu lkog tu gyur cing yul dang dus su ldog pa med pa'i bdag dang 'ga' yang rjes su 'gro ba dag ldog pa'i bdag nyid can gyi rgyu dang 'bras bu'i ngo bo ma grub pas na 'bras bu'i rtags mi 'thad pa'i phyir dang /",
    "T04TD3900E:10a-13": "chos can yod pa nyid ma grub pas na rang bzhin gyi rtags mi 'thad pa'i phyir ro //",
    "T04TD3900E:10a-14": "gang gis rjes su dpog par 'gyur ba yod par sgrub par dbang ba'i rtags gzhan yang yod pa ma yin la /",
    "T04TD3900E:10a-15": "rtags gzhan yod na yang bsgrub byas khyab par 'gyur dgos la /",
    "T04TD3900E:10a-16": "de ni 'gar yang ma grub pas na khyab par byed pa nyid du ma nges pa'i phyir /",
    "T04TD3900E:10a-17": "gang du yang gang gis kyang gang yang des khyab par nges par mi 'gyur bas na 'di la rtags 'ga' yang med do //",
    "T04TD3900E:10a-18": "'di snyam du gal te gson pa'i lus ni bdag dang bcas pa yin te /",
    "T04TD3900E:10a-19": "rtags 'di'i phyir ro zhes sgrub na skyon 'dir 'gyur ba zhig na /",
    "T04TD3900E:10a-20": "'on kyang 'dod pa la sogs pa ni rten dang bcas pa yin te /",
    "T04TD3900E:10a-21": "dngos po yin no zhe na /",
    "T04TD3900E:10a-22": "'bras bu yin pa'i phyir na gzugs la sogs pa bzhin no zhes sgrub pa yin la /",
    "T04TD3900E:10a-23": "'dod pa la sogs pa'i rten gang yin pa 'di ni kho bo cag gi bdag yin no snyam du sems na /",
    "T04TD3900E:10a-24": "'di la yang gal te rgyu la brten du 'dod na /",
    "T04TD3900E:10b-0": "de'i tshe kho bo cag kyang 'dod pa la sogs pa rgyu med par mi 'dod pas na @10b kho bo cag la grub pa yin pas na gtan tshigs don med pa yin no //",
    "T04TD3900E:10b-1": "'on te rten gzhi yin na de'i 'bras bu yang yin la /",
    "T04TD3900E:10b-2": "gzhi dang mi ldan pa yang yin pa zhes bya ba'i bzlog pa la gnod par byed pa'i tshad ma med pas na /",
    "T04TD3900E:10b-3": "ldog pa la the tshom za ba nyid kyis ma nges pa yin no //",
    "T04TD3900E:10b-4": "'bras bu 'ga' yang gzhi dang mi ldan par mthong ba yin pas na thams cad de lta bur 'gyur te /",
    "T04TD3900E:10b-5": "nges pa'i rgyu med pa'i phyir ro //",
    "T04TD3900E:10b-6": "gang yang gson pa'i lus ni bdag med pa ma yin te /",
    "T04TD3900E:10b-7": "srog la sogs pa dang mi ldan par thal ba'i phyir ro zhes brjod pa de yang bdag sgrub par nus pa ma yin te ;",
    "T04TD3900E:10b-8": "bdag med pa'i bum pa la sogs pas stong par mthong zhes te /",
    "T04TD3900E:10b-9": "gson pa'i lus kyang da lta bur 'gyur dgos so zhes bya ba 'di la nges pa'i rgyu ni yod pa yin no //",
    "T04TD3900E:10b-10": "'di ltar gang zhig gang dang bdag nyid 'ga' zhig gis mtshungs pa yang de dang de bdag nyid thams cad kyis mtshungs par mthong ba'am mi 'dod pa ni ma yin te /",
    "T04TD3900E:10b-11": "bum pa dang snam bu byas pa nyid dang bdag med pa nyid du mtshungs kyang bum pa dang bum pa ma yin pa nyid du mtshungs pa'i phyir ro //",
    "T04TD3900E:10b-12": "bdag ni srog la sogs pa'i rgyu yang ma yin la khyab par byed pa'i rang bzhin yang ma yin pa'i ngo bo zhig yin grang /",
    "T04TD3900E:10b-13": "de la phyogs dang po la ni mig la sogs pa 'bras bu med par thal ba bzlog par dka' ste /",
    "T04TD3900E:10b-14": "'di ltar gzugs la sogs pa dmigs pa'i bdag nyid can gyi bdag rtag pa yod na /",
    "T04TD3900E:10b-15": "mig la sogs pa la nye bar mkho ba ci yang med la /",
    "T04TD3900E:10b-16": "gang 'di dag nye bar mkho bar 'gyur ba ;",
    "T04TD3900E:10b-17": "bdag shes pa'i ngo bor smra ba rnams la dmigs pa mi brtag pa ni srid pa ma yin no //",
    "T04TD3900E:10b-18": "de dmigs pa mi rtag pa 'ga' zhig srid kyang dmigs pa'i bdag nyid kyi bdag rtag pa rtag tu yod pas de srid du chug kyang dmigs pa'i bdag nyid kyi bdag rtag pa yod pa na dbang po rnams nye bar mkho ba dang bral ba'i gnas skabs de nyid yin te /",
    "T04TD3900E:10b-19": "de'i tshe dmigs pa mi rtag par khas blangs pas ci zhig bya /",
    "T04TD3900E:10b-20": "mi rtag pa med na ma bcos pa'i rtag pa de dngos por 'dzin pa ma yin pa na de lta ma yin no zhe na /",
    "T04TD3900E:10b-21": "ma yin te /",
    "T04TD3900E:11a-0": "mi rtag pa'i sems pa dang bral yang sems pa can @11a * //",
    "T04TD3900E:11a-1": "gyi bdag de la sdod par ma 'thad pa'i phyir dang /",
    "T04TD3900E:11a-2": "sdod na yang thug pa med par thal ba'i phyir ro //",
    "T04TD3900E:11a-3": "gzhan gyi tshe yang dngos po mi 'dzin pa na bdag rang nyid ni sems pa med pa kho na yin la /",
    "T04TD3900E:11a-4": "sems pa dang ldan pas na sems par byed do zhes bya bar 'gyur la /",
    "T04TD3900E:11a-5": "mo gsham la ma nyid bzhin du rang nyid sems pa med pa ni sems pa'i bdag nyid du mi 'thad pa'i phyir ro //",
    "T04TD3900E:11a-6": "'di rtag pa sems can du yang 'dod pa yin te /",
    "T04TD3900E:11a-7": "de'i phyir nam yang mi sems par mi 'gyur la /",
    "T04TD3900E:11a-8": "de lta na yang mig la sogs pa don med pa nyid du 'gyur zhing /",
    "T04TD3900E:11a-9": "'di dag don med par ni mthong ba'am 'dod pa yang ma yin no //",
    "T04TD3900E:11a-10": "'di dag don dang ldan pa nyid 'di ni gzugs la sogs pa dmigs pa rtag pa yin pa sel bar byed do //",
    "T04TD3900E:11a-11": "sbyor ba ni gang zhig gang med par gang dmigs pa dang ldan /",
    "T04TD3900E:11a-12": "de ni dmigs pa na de la ltos pa ma yin te /",
    "T04TD3900E:11a-13": "dper na byi la byi ba dmigs pa na snang ba bzhin no //",
    "T04TD3900E:11a-14": "gzhan gyi lugs ltar na rtog pa po mig la sogs pa med par gzugs la sogs pa dmigs pa dang ldan pa yin no zhes bya ba ni /",
    "T04TD3900E:11a-15": "khyab byed 'gal ba dmigs pa'i thal ba yin la /",
    "T04TD3900E:11a-16": "de lta na yang ma yin te /",
    "T04TD3900E:11a-17": "de na bzlog pa ni /",
    "T04TD3900E:11a-18": "gang zhig gang dmigs pa na gang la ltos pa de ni de med par de dmigs pa dang ldan pa ma yin te /",
    "T04TD3900E:11a-19": "dper na mig nang na gnas pa'i dngos po dmigs pa na sgron ma la ltos pa dang bcas pa bzhin no //",
    "T04TD3900E:11a-20": "rtog pa po yang gzugs la sogs pa dmigs pa na mig la sogs pa la ltos pa yin no zhes bya ba ni /",
    "T04TD3900E:11a-21": "'gal bas khyab pa dmigs pa'o //",
    "T04TD3900E:11a-22": "'di snyam du dbang po nye bar mi sbyor na gzugs la sogs pa dmigs pa mi 'dod pa nyid de /",
    "T04TD3900E:11a-23": "dmigs pa tsam ni gnas skabs thams cad du rjes su 'gro ba nyid 'dod pa'i phyir te /",
    "T04TD3900E:11a-24": "kho bo'i skyes bus bde ba dang //",
    "T04TD3900E:11a-25": "bde sogs gnas skabs 'gro na yang //",
    "T04TD3900E:11a-26": "sems pa rdzas dang sems can sogs //",
    "T04TD3900E:11a-27": "ngo bo 'dod par byed pa min //",
    "T04TD3900E:11a-28": "zhes gang smras pa yin no //",
    "T04TD3900E:11a-29": "des na thal ba sgrub pa la gtan tshigs ma grub cing /",
    "T04TD3900E:11a-30": "bzlog pa ni grub pa sgrub pa yin no snyam du sems na /",
    "T04TD3900E:11a-31": "'di la brjod par bya ste /",
    "T04TD3900E:11b-0": "gal te dbang po nye bar mi sbyor ba na gzugs la @11b sogs pa dmigs par mi 'dod na /",
    "T04TD3900E:11b-1": "'o na de nye bar sbyor ba na 'dod par 'gyur la /",
    "T04TD3900E:11b-2": "de lta na yang de'i rjes su 'gro ba dang ldog pa'i rjes su byed pa rnams de'i 'bras bu nyid las mi mnga' zhing /",
    "T04TD3900E:11b-3": "de dag de'i 'bras bu yin na yang /",
    "T04TD3900E:11b-4": "gang zhig gnas skabs ma lus par rjes su 'gro bar 'gyur ba gzhan dmigs pa tsam lhag lus pa ci yod /",
    "T04TD3900E:11b-5": "dmigs pa tsam des gal te ci yang mi dmigs na de ji ltar dmigs pa'i ngo bo yin /",
    "T04TD3900E:11b-6": "gal te dmigs na 'o na de ni gzugs la sogs pa dmigs pa nyid yin te /",
    "T04TD3900E:11b-7": "de bas na dbang po nye bar mi sbyor ba ni gzugs la sogs pa dmigs par mi 'dod do zhes ci'i phyir brjod /",
    "T04TD3900E:11b-8": "khas len na thal ba'i gtan tshigs ma grub na bzlog pa la 'dod pa'i skabs ci yod /",
    "T04TD3900E:11b-9": "de ltar rjes su dpag pas dmigs pa rtag pa bkag pa'i phyir /",
    "T04TD3900E:11b-10": "de'i rang bzhin can gyi bdag dgag pa byas par 'gyur te /",
    "T04TD3900E:11b-11": "dgos pa mi rtag pa la bdag tu 'dogs na rtsod pa med pa'i phyir ro //",
    "T04TD3900E:11b-12": "gzugs la sogs pa'i dmigs pa rtag pa nyams su myong ba'i phyir /",
    "T04TD3900E:11b-13": "sems can gyi bdag nyid kyi bdag rtag pa ni mngon sum gyis kyang bzod pa ma yin zhing /",
    "T04TD3900E:11b-14": "rtogs pa'i ngo bo ma yin pa'i bdag yod par mi dmigs pas mi bzod de /",
    "T04TD3900E:11b-15": "gang zhig gang du dmigs pa'i mtshan nyid du gyur pa ma dmigs pa de ni der med pa'i tha snyad du bya ba yin te /",
    "T04TD3900E:11b-16": "dper na rta'i mgo la rva bzhin no //",
    "T04TD3900E:11b-17": "lus la sogs pa la yang dmigs pa'i mtshan nyid du gyur pa'i bdag ma dmigs pa yin no //",
    "T04TD3900E:11b-18": "'o na lus la sogs pa bdag gi rten du smra ba rnams mi 'dod pa ma yin nam /",
    "T04TD3900E:11b-19": "gang gi lus la bdag yod min //",
    "T04TD3900E:11b-20": "zhes gang smras pa yin te /",
    "T04TD3900E:11b-21": "de lta bur gyur pa de bkag pa na mi 'dod pa ci yang med do zhe na /",
    "T04TD3900E:11b-22": "bden te /",
    "T04TD3900E:11b-23": "kho bo cag gis kyang 'dir brten pa yin pa dgag par bya ba ni ma yin gyi /",
    "T04TD3900E:11b-24": "'on kyang bstan pa yin no //",
    "T04TD3900E:11b-25": "thams cad du yang mi dmigs pas ldan pa kho na dgag par bya ba kho na yin te /",
    "T04TD3900E:11b-26": "dgag par bya ba bum pa la sogs pa yang ldan pa'i phyir ro //",
    "T04TD3900E:11b-27": "brten pa kho na ni ldan pa ma yin te /",
    "T04TD3900E:11b-28": "brten pa ma yin pa dang de lta bu yod pa'i phyir ro //",
    "T04TD3900E:12a-0": "de lta ma yin na brten pa ma yin pa'i @12a * //",
    "T04TD3900E:12a-1": "bdag dang ldan pa'i phyir lus la sogs pa bdag dang bcas par yang mi 'gyur ro //",
    "T04TD3900E:12a-2": "'dir lus la sogs pa dgag bya'i rten du gzung ba ni ma yin gyi /",
    "T04TD3900E:12a-3": "'on kyang mi dmigs pa dang med pa'i tha snyad dag gi rten yin pas na skyon med do //",
    "T04TD3900E:12a-4": "'o na mi dmigs pa 'di re zhig dmigs pa med pa ma yin te /",
    "T04TD3900E:12a-5": "de sgrub par byed pa nyid du mi 'thad pa'i phyir ro //",
    "T04TD3900E:12a-6": "shes pa gcig la 'dre ba'i dngos po gzhan dmigs pa'i rang bzhin yang ma yin te /",
    "T04TD3900E:12a-7": "bdag dang shes pa gcig la 'dre ba gang yang med pa'i phyir ro //",
    "T04TD3900E:12a-8": "shes pa tha dad pa dmigs pa'i dngos po dmigs pa'i rang bzhin yang ma yin te /",
    "T04TD3900E:12a-9": "de med par sgrub pa la mi mkho ba'i phyir ro //",
    "T04TD3900E:12a-10": "nye bar mkho na ni sgra dmigs pas kyang gzugs med pa sgrub par thal ba'i phyir ro //",
    "T04TD3900E:12a-11": "rnam pa gzhan yang yod pa ma yin te /",
    "T04TD3900E:12a-12": "de bas mi dmigs pa 'di ci'i bdag nyid yin pa mi shes so zhe na /",
    "T04TD3900E:12a-13": "brjod pa /",
    "T04TD3900E:12a-14": "phyogs bar ma nyid kho bo cag gi 'dod pa yin te /",
    "T04TD3900E:12a-15": "bdag tu shes pa ni bdag gi yul can du pha rol gyis btags pa yin la /",
    "T04TD3900E:12a-16": "de yang lus su gtogs pa yin la dmigs bzhin par shin tu gsal bar myong ste /",
    "T04TD3900E:12a-17": "de'i phyir lus la sogs pa nyid bdag dang shes pa gcig la 'dre ba yin zhing /",
    "T04TD3900E:12a-18": "bdag gi shes pa'i yul du gyur pa de las tha dad pa ni nyams su myong ba med pas na lus de dmigs pa kho na de mi dmigs pa yin no //",
    "T04TD3900E:12a-19": "gal te lus la sogs pa tha dad pa'i bdag gi don can gyi shes pa'i yul med pa na /",
    "T04TD3900E:12a-20": "bdag gi lus la sogs pa zhes bya bar mi 'gyur la /",
    "T04TD3900E:12a-21": "shes pa 'di ni yod pa yin te /",
    "T04TD3900E:12a-22": "de bas bdag gi don can ni lus la sogs pa las tha dad par rtogs par blta bar bya'o //",
    "T04TD3900E:12a-23": "des na ma dmigs so zhes ci'i phyir brjod ce na /",
    "T04TD3900E:12a-24": "de ni mi bden te /",
    "T04TD3900E:12a-25": "tha dad pa med kyang mngon par zhen pa'i shes pa skye ba'i phyir te /",
    "T04TD3900E:12a-26": "dper na mchi gu'i lus zhes bya ba bzhin no//",
    "T04TD3900E:12a-27": "'dir dmigs pa shes pa tsam yang ma yin gyi /",
    "T04TD3900E:12a-28": "'on kyang mngon sum du 'dod pa'i shes pa yin la /",
    "T04TD3900E:12a-29": "'di nyid kyang mngon sum gyi shes pa ma yin te /",
    "T04TD3900E:12a-30": "mchi gu'i lus las gzhan pa'i shes pa mngon sum ma yin pa dang khyad par med pa'i phyir dang /",
    "T04TD3900E:12b-0": "de dang khyad par med pa'i mngon sum yin na @12b de yang mngon sum du thal ba'i phyir ro //",
    "T04TD3900E:12b-1": "mngon sum yin yang dngos po tha dad par rnam par 'jog pa'i yan lag tu thal ba'i phyir ro //",
    "T04TD3900E:12b-2": "ji ltar bdag gi lus la sogs pa'o snyam du shes pa de bzhin du nga'i bdag go snyam du yang 'gyur ba kho na ste /",
    "T04TD3900E:12b-3": "des na 'dis ni lha rnams dga' ba yin no //",
    "T04TD3900E:12b-4": "bdag don can las tha dad pa'i shes pa gzhan tshad mar byed na khyad par med pa'i phyir 'di yang tshad mar bya bar 'os la /",
    "T04TD3900E:12b-5": "tshad mar byed na yang dag gzhan yang rnam par gzhag par 'gyur ro //",
    "T04TD3900E:12b-6": "ji ste nga'i lus la sogs pa'o snyam pa'i shes pa 'di mchi gu'i lus las tha dad pa'i rtogs pa'i phyogs su 'jog na ni /",
    "T04TD3900E:12b-7": "de lta na bdag kyang 'jog par 'gyur te /",
    "T04TD3900E:12b-8": "mangs pas bzhag go //",
    "T04TD3900E:12b-9": "nges rtogs pa'i bdag nyid ma yin pa'i bdag mi dmigs pas bzod do zhes bya ba ni gnas pa yin no //",
    "T04TD3900E:12b-10": "gzhan yang bdag de ni shes pa por 'dod pa yin na /",
    "T04TD3900E:12b-11": "rtogs pa'i ngo bo ma yin pa ni ci ltar yang shes pa po nyid du rigs par ma mthong ngo //",
    "T04TD3900E:12b-12": "shes pa'i bdag nyid ma yin pa yang shes pa dang 'brel pas shes pa nyid du mi 'gal lo zhe na /",
    "T04TD3900E:12b-13": "'o na mig la sogs pa yang shes pa po nyid du mi 'gal ba nyid do //",
    "T04TD3900E:12b-14": "shes pa dang 'du shes pa po nyid yin te /",
    "T04TD3900E:12b-15": "des na thal ba 'di med do zhe na /",
    "T04TD3900E:12b-16": "de lta na yang thal ba ji ltar med /",
    "T04TD3900E:12b-17": "mig la sogs pa la shes pa dang 'du ba med pa'i phyir ro //",
    "T04TD3900E:12b-18": "'o na bdag kyang shes pa po nyid du mi 'gyur te /",
    "T04TD3900E:12b-19": "de la yang de mi 'thad pa'i phyir ro //",
    "T04TD3900E:12b-20": "de ni brten pa'i mtshan nyid can yin pa'i phyir dang /",
    "T04TD3900E:12b-21": "lus can ma yin pa ni brten pa ma yin pa'i phyir ro //",
    "T04TD3900E:12b-22": "'du ba gcig yin pa na 'ga' las shes pa dang 'du ba med pa ma yin pa'i phyir dang /",
    "T04TD3900E:12b-23": "'du ba gcig yin pa nyid kyis 'gar yang shes pa dang 'du ba mi 'thad pa'i phyir dang /",
    "T04TD3900E:12b-24": "gnyis pa khas len na thug pa med par thal ba'i phyir ro //",
    "T04TD3900E:12b-25": "de med na yang 'di na'o zhes bya ba'i 'du ba'i don med pa'i phyir dang /",
    "T04TD3900E:12b-26": "shes pa bdag la 'dus pa yin la /",
    "T04TD3900E:12b-27": "de la shes pa dad 'du ba ni med do zhes bya ba'i rtogs pa 'di yang 'gal ba'i phyir ro //",
    "T04TD3900E:12b-28": "shes pa'i byed pa po yin pas na bdag kho na shes pa po yin gyi gzhan ni ma yin no zhe na /",
    "T04TD3900E:13a-0": "'bras bu tshogs pa las skye ba ni 'di'i byed pa po yin @13a * //",
    "T04TD3900E:13a-1": "no zhes bya ba 'di ci yin ma rig go //",
    "T04TD3900E:13a-2": "rgyu yin pa tsam gyis ni byed pa po ma yin pas ba lang log pa na rta la sogs pa bzhin du /",
    "T04TD3900E:13a-3": "de log pa na srog la sogs pa ji ltar ldog par 'gyur /",
    "T04TD3900E:13a-4": "des na /",
    "T04TD3900E:13a-5": "de lta min na gcig log pas //",
    "T04TD3900E:13a-6": "ji ltar gzhan ni ldog par 'gyur //",
    "T04TD3900E:13a-7": "mi la rta mi ldan zhes te //",
    "T04TD3900E:13a-8": "phyugs kyang ldan pa min nam ci //",
    "T04TD3900E:13a-9": "zhes gsungs so //",
    "T04TD3900E:13a-10": "'di ni gdon mi za bar khas blang bar bya ste /",
    "T04TD3900E:13a-11": "de lta ma yin na gson po'i lus 'di ni nam mkha'i padma dang mi ldan pa ma yin te /",
    "T04TD3900E:13a-12": "srog la sogs pa dang mi ldan par thal ba'i phyir na bum pa bzhin no zhes nam mkha'i padma yang rjes su dpog par 'gyur ro //",
    "T04TD3900E:13a-13": "nam mkha' padma dang srog la sogs pa la 'brel pa med pa'i phyir ma yin no zhe na /",
    "T04TD3900E:13a-14": "bdag dang yang 'brel ba ci yod /",
    "T04TD3900E:13a-15": "bdag ldog pa la srog la sogs pa ldog par mthong ba'i phyir 'brel ba med kyang skyon med do zhe na /",
    "T04TD3900E:13a-16": "nam mkha'i padma ldog pa la yang de mthong bas na der yang 'brel pa med par ci'i phyir brjod /",
    "T04TD3900E:13a-17": "gzhan yang bdag ldog pa na srog la sogs pa ldog par mthong ba 'di gang du yin /",
    "T04TD3900E:13a-18": "bum pa la sogs pa la'o zhe na /",
    "T04TD3900E:13a-19": "de la yang bdag ldog par tshad ma gang las rtogs /",
    "T04TD3900E:13a-20": "mi dmigs pa las so zhe na /",
    "T04TD3900E:13a-21": "'di ni tshig gcig tsam yin te /",
    "T04TD3900E:13a-22": "gal te mi dmigs pa las bdag ldog pa grub par 'dod na /",
    "T04TD3900E:13a-23": "gson po'i lus la yang ci ste mi 'dod /",
    "T04TD3900E:13a-24": "gzhan gyi lus dang 'brel pa'i bdag ni dmigs pa ma yin no zhes bya ba 'di la rtsod pa med pa kho na'o //",
    "T04TD3900E:13a-25": "gal te bdag gi lus dang 'brel pa yang dmigs pa yin no //",
    "T04TD3900E:13a-26": "ldog pa can gyi gtan tshigs bkod pas ci zhig bya /",
    "T04TD3900E:13a-27": "des na gal te mi dmigs pa 'di 'ga' zhig tu bdag dang 'brel ba med pa sgrub par byed pa yin na gson po'i lus la yang sgrub par 'gyur la /",
    "T04TD3900E:13a-28": "yang na 'gar yang ma yin no zhes nges pa yin no //",
    "T04TD3900E:13a-29": "mi dmigs pa tsam gyis don med par 'grub pa yang ma yin te /",
    "T04TD3900E:13a-30": "yod pa 'ga' zhig kyang ci zhig ltar mi dmigs pa srid pa'i phyir ro //",
    "T04TD3900E:13a-31": "de'i phyir 'gar yang bdag ldog par mthong ba med pas na /",
    "T04TD3900E:13b-0": "de ldog pa na srog la sogs pa ldog pa yang 'gar yang ma mthong bas ldog pa'i sgo nas kyang srog @13b la sogs pa bdag rjes su dpog par byed pa ma yin no //",
    "T04TD3900E:13b-1": "gal te bdag med par gzhan la srog la sogs pa dang ldan par ma mthong ba'i phyir na /",
    "T04TD3900E:13b-2": "gson pa'i lus la yang bdag med na de med par thal bar 'gyur te /",
    "T04TD3900E:13b-3": "de'i phyir de la bdag dang bcas pa nyid rjes su dpog na /",
    "T04TD3900E:13b-4": "bum pa la bum pa yin pa nyid kyi rjes su dpog par 'gyur te /",
    "T04TD3900E:13b-5": "bdag med par gzhan la bum pa nyid ma mthong ba'i phyir ro //",
    "T04TD3900E:13b-6": "de la yang bdag med na de med par thal ba'i phyir ro //",
    "T04TD3900E:13b-7": "ji ltar srog la sogs pa dang ldan pa'i phyir gson po'i lus la bdag dang bcas pa rjes su dpog pa de bzhin du lag pa la sogs pa dang ldan pa'i phyir shi ba'i lus la yang de rjes su dpog par 'gyur te /",
    "T04TD3900E:13b-8": "de la yang bdag med na bum pa bzhin du lag pa la sogs pa dang mi ldan par thal ba'i phyir ro //",
    "T04TD3900E:13b-9": "'on te bdag med par khyad par med kyang chos can 'ga' zhig kho na la bum pa nyid dang lag pa la sogs pa dang ldan pa nyid yod pa la 'gal ba med do zhes brjod na /",
    "T04TD3900E:13b-10": "srog la sogs pa dang ldan pa la yang de skad du smra ba'i kha yon por mi 'gyur ro //",
    "T04TD3900E:13b-11": "gang yang kha cig gis mig la sogs pa ni gzhan gyi don yin te /",
    "T04TD3900E:13b-12": "'dus pa yin pa'i phyir mal cha dang stan la sogs pa'i yan lag bzhin no //",
    "T04TD3900E:13b-13": "zhes bdag gis sgrub byed brjod pa de yang snying po med pa yin te /",
    "T04TD3900E:13b-14": "gzhan gyi don tsam sgrub na grub pa sgrub pa'i phyir dang /",
    "T04TD3900E:13b-15": "'dus pa rnams gzhan gyi don nyid yin pa'i nges pa med pas na mi mthun phyogs la ldog pa la the tshom za ba'i yang phyir ro //",
    "T04TD3900E:13b-16": "gzhan gyi don nyid kyi khyad par sgrub na gtan tshigs la rjes su 'gro ba med pa'i phyir dang /",
    "T04TD3900E:13b-17": "dpe'i yang bsgrub par bya ba'i chos ma grub pa yin pa'i phyir ro //",
    "T04TD3900E:13b-18": "rjes su 'gro ba'i sgo'am /",
    "T04TD3900E:13b-19": "log pa'i sgo nas bdag gis sgrub byed rab tu sbyar ba gzhan yang brjod zin pa'i sun 'byin pa thun mong yin pas na /",
    "T04TD3900E:13b-20": "gud du sun dbyung bas brtags zin pa brtag par mi bya'o //",
    "T04TD3900E:13b-21": "des na de ltar sgrub par byed pa'i tshad ma med pas na bdag 'di yod pa'i tha snyad bya bar 'os pa ma yin no //",
    "T04TD3900E:13b-22": "gnod par byed pa'i tshad mas lam du byas pa na 'di med pa'i tha snyad kho nar bya ba'i dus la bab par mthong ste /",
    "T04TD3900E:14a-0": "bdag yod na rtogs pa'i ngo bo @14a * //",
    "T04TD3900E:14a-1": "'am ;",
    "T04TD3900E:14a-2": "rtogs pa ma yin te /",
    "T04TD3900E:14a-3": "gzhan yang der thal ba'i phyir ro //",
    "T04TD3900E:14a-4": "rgyu'i tshogs pa'i rab sbyor ba po nyid kyis rang dbang can gyi sgo nas kyang ma yin te /",
    "T04TD3900E:14a-5": "bems po la de mi 'thad pa'i phyir ro //",
    "T04TD3900E:14a-6": "mngon par rlom pa tsam gyis ni lus la sogs pa nyid byed pa por rigs te /",
    "T04TD3900E:14a-7": "ngas shes so snyam du shes pa de nyid snang ba'i phyir ro //",
    "T04TD3900E:14a-8": "rtag pa dang khyab pa la ni ldog pa zhes bya ba yod pa ma yin la /",
    "T04TD3900E:14a-9": "ldog pa med pa yang rgyu zhes bya ba ma yin zhing /",
    "T04TD3900E:14a-10": "rgyu ma yin pa yang byed pa po zhes bya ba ma yin te /",
    "T04TD3900E:14a-11": "de'i phyir bdag ni bems po yin la shes pa dang ldan pas na shes pa po yin no zhes bya ba 'di ni g-yar po'i rgyan yin no //",
    "T04TD3900E:14a-12": "'di ni 'di'i dge ba dang mi dge ba'i las kyis byed pa po nyid dang de'i 'bras bu longs spyod pa po nyid kyang bsal ba yin te /",
    "T04TD3900E:14a-13": "shes pa med pa 'ong ba la sogs pa dang khyad par med pa la de mi 'thad pa'i phyir ro //",
    "T04TD3900E:14a-14": "shes pa dang 'brel pa yang 'brel pa gzhan med par med pa'i phyir ro //",
    "T04TD3900E:14a-15": "rtogs pa'i bdag nyid can gyi bdag la yang de gnyi ga mi srid de /",
    "T04TD3900E:14a-16": "gcig po de dang tha dad pa med pas na bya ba dang /",
    "T04TD3900E:14a-17": "longs spyod pa dag gcig tu thal ba'i phyir la /",
    "T04TD3900E:14a-18": "rgyu dang 'bras bu ni de dang 'gal ba'i phyir ro //",
    "T04TD3900E:14a-19": "tha dad na yang longs spyod pa po dang byed pa po nyid nyams par thal ba'i phyir te /",
    "T04TD3900E:14a-20": "dmigs pa'i ngo bo bya ba dang longs spyod pa dag las ni tha dad pa dag ni med pa'i phyir dang /",
    "T04TD3900E:14a-21": "tha dad pa med pa dag yin na yang bems po'i ngo bo bzhin du bdag la bya ba dang longs spyod pa med pa'i phyir ro //",
    "T04TD3900E:14a-22": "gzhan yang bdag ni rtag pa dang khyab par de smra ba rnams 'dod la /",
    "T04TD3900E:14a-23": "de snang rung yin na rtag pa dang khyab pa nyid du mi srid de /",
    "T04TD3900E:14a-24": "de'i ngo bo yin na kho na bzhin du mngon sum yin pa na sngon dang phyi ma'i 'jig rten gzhan dang gzhan 'brel pa nyid dang yul thams cad na gnas pa'i lus dang ldan pas rdzas ma lus pa dang 'brel pa'i rang bzhin du 'dzin par thal ba'i phyir la /",
    "T04TD3900E:14a-25": "de ltar 'dzin na 'jig rten pha rol la sogs pa yang 'dzin par 'gyur ro //",
    "T04TD3900E:14a-26": "bdag rang gi ngo bo tsam gyi sgo nas mngon sum yin gyi /",
    "T04TD3900E:14a-27": "rtag pa dang khyab pa'i sgo nas ma yin te /",
    "T04TD3900E:14a-28": "des na thal ba 'di med do zhe na /",
    "T04TD3900E:14a-29": "de'i rtag pa dang khyab pa yang 'di'i ngo bo ma yin nam /",
    "T04TD3900E:14b-0": "@14b de dag chos gzhan yin pas na de lta bu yin no zhe na /",
    "T04TD3900E:14b-1": "de lta na 'di rtag pa dang khyab pa yin no //",
    "T04TD3900E:14b-2": "de dag dang 'brel pas de lta bu yin no zhe na /",
    "T04TD3900E:14b-3": "'o na rang gi ngo bo rtag pa dang khyab pa ma yin pa bum pa la sogs pa dang mtshungs pa de dag dang ji ltar 'brel /",
    "T04TD3900E:14b-4": "ci ste 'brel pa nyid kyis na bdag rtag pa yang ma yin mi rtag pa yang ma yin /",
    "T04TD3900E:14b-5": "khyab pa yang ma yin ma khyab pa yang ma yin par 'dod na /",
    "T04TD3900E:14b-6": "de'i tshe de la ngo bo ci yang med pas rang bzhin med par 'gyur te /",
    "T04TD3900E:14b-7": "ngo bo dang ldan pa la phan tshun spangs par gnas pa'i rnam pa gnyis las phyi rol du gyur ba med pa'i phyir ro //",
    "T04TD3900E:14b-8": "nam mkha'i padma dang mtshungs pa'i ngo bo med pa la ni rtag pa nyid la sogs pa dang 'brel pa yang mi 'thad do //",
    "T04TD3900E:14b-9": "de'i ngo bo dang ldan pa kho na yin la rang gi bdag nyid kyis ni rtag pa la sogs pa'i tha snyad kyi yul ma yin te /",
    "T04TD3900E:14b-10": "tha snyad rnams ni don gzhan du gyur pa'i chos dang 'brel pa'i rgyu mtshan can yin pa'i phyir ro zhe na ;",
    "T04TD3900E:14b-11": "rtag pa la sogs pa'i tha snyad med mod /",
    "T04TD3900E:14b-12": "de'i rang gi ngo bo yul dus thams cad du khyab pa yin nam 'on te ma yin /",
    "T04TD3900E:14b-13": "phyogs dang po la ni tha dad pa'i chos mi 'dzin kyang gzung bzhin pa'i ngo bo nyid du 'dzin dgos pas thal ba mi ldog go //",
    "T04TD3900E:14b-14": "phyi ma la ni bum pa la sogs pa bzhin du de'i chos can du mi 'thad pa de nyid yin no //",
    "T04TD3900E:14b-15": "des na snang rung gi bdag la ni rtag pa dang khyab pa nyid mi srid pa kho na'o //",
    "T04TD3900E:14b-16": "snang du mi rung ba nyid yin na yang de la de gnyis mi srid de /",
    "T04TD3900E:14b-17": "rtag pa yin na 'di'i bde ba dang 'brel pa'i rang bzhin gang yin pa de nyid sdug bsngal dang 'brel pa yin pa na /",
    "T04TD3900E:14b-18": "cig car du bde ba dang sdug bsngal du 'brel par 'gyur ro //",
    "T04TD3900E:14b-19": "de'i 'jig rten pha rol gyi lus dang ldan pa'i ngo bo gang yin pa de nyid 'jig rten 'di'i lus dang ldan pa'i ngo bo yang yin pas na dus gcig tu 'jig rten gnyis la yod pa'i lus dang 'brel par thal te ;",
    "T04TD3900E:14b-20": "de dang 'brel pa can gyi ngo bo rjes su 'jug pa na nges par de yang rjes su 'jug pa'i phyir te /",
    "T04TD3900E:14b-21": "lcags su bcug pa'i skyes bu drangs pas lcags kyang 'dren pa bzhin no //",
    "T04TD3900E:14b-22": "de ngo bo gcig pa yin pa'i phyir /",
    "T04TD3900E:15a-0": "ngo bo tha dad pa la brten pa'i nyams su myong ba dran pa dang ngo shes pa dang mthong ba'i don la ngo bo mtshan dang bral ba dang rang gis gtams pa @15a * //",
    "T04TD3900E:15a-1": "slar len pa dang /",
    "T04TD3900E:15a-2": "rgyu dang 'bras bu'i ngo bor 'dzin pa dang bcings pa dang grol ba la sogs pa'i rnam par gzhag pa r 'gyur byur ro //",
    "T04TD3900E:15a-3": "khyab pa yin na yang de'i lho phyogs na yod pa'i dngos po la khyab par byed pa'i ngo bo gang yin pa de nyid byang phyogs na yod pa'i dngos po la khyab par byed pa yin pas na /",
    "T04TD3900E:15a-4": "de dag yul gcig pa nyid du 'gyur ro //",
    "T04TD3900E:15a-5": "gal te byang phyogs dang lho phyogs na gnas pa'i dngos po med na de'i khyab par byed pa nyid du mi 'gyur te /",
    "T04TD3900E:15a-6": "khyab par bya ba med na khyab par byed pa yod par mi 'thad pa'i phyir ro //",
    "T04TD3900E:15a-7": "khyab par byed pa med na khyab par bya ba yod par mi dbang ba ma yin nam /",
    "T04TD3900E:15a-8": "khyab par bya ba de med par khyab par byed pa yod pa la 'gal ba ci yod ce na 'o na khyab par bya ba med na des gang la khyab par byed de /",
    "T04TD3900E:15a-9": "khyab par mi byed pa ni khyab par byed pa zhes bya ba ma yin no //",
    "T04TD3900E:15a-10": "des na khyab par byed pa la ltos la'i khyab par bya ba de med par med pa de bzhin du khyab par bya ba la ltos pa'i khyab par byed pa yang yin no zhes bya ba ni nges pa yin no //",
    "T04TD3900E:15a-11": "rtsol ba las byung ba med pa'i yod pa'i mi rtag pa de'i khyab byed yin pa kho na ma yin nam zhe na /",
    "T04TD3900E:15a-12": "kva'i rtag pa zhes bya ba rtsol ba las byung ba dang /",
    "T04TD3900E:15a-13": "cig shos thun mong ba spyi gcig ni yod pa ma yin gyi /",
    "T04TD3900E:15a-14": "'on kyang dngos po mi rtag pa rnams kyi mi gnas pa'i rang bzhin kho na la khyad par gzhan spangs nas de skad du brjod pa yin no //",
    "T04TD3900E:15a-15": "de lta yin pa na don dam par na rtsol ba las byung ba nyid kyis khyab par byed pa mi rtag pa ni rtsol ba'i de ma thag tu skye ba'i skye ba can rnams kyi bdag nyid du gyur pa kho na yin gyi /",
    "T04TD3900E:15a-16": "gzhan na ma yin no //",
    "T04TD3900E:15a-17": "nges pas ni rtag pa las ldog pa tsam nye bar bzung nas dngos po mi rtag pa thams cad kyi thun mong ba mi rtag pa gcig tu ston par byed la /",
    "T04TD3900E:15a-18": "de'i ngor khyab par bya ba med kyang de yod par brjod pa yin no //",
    "T04TD3900E:15a-19": "de'i phyir yul gzhan na yod pa'i dngos po la khyab par byed pa'i ngo bo de las gzhan pa'i yul na yod pa'i dngos po la khyab par byed pa yin na /",
    "T04TD3900E:15a-20": "de dag yul gcig par thal ba bzlog par mi nus pa kho na'o //",
    "T04TD3900E:15a-21": "ji ltar 'bras bu gcig yul du ma na gnas pa'i rgyu dang 'brel pa yin la /",
    "T04TD3900E:15a-22": "de dag yul gcig pa nyid du yang mi 'gyur ba de bzhin du /",
    "T04TD3900E:15b-0": "@15b 'dir yang yin no zhe na /",
    "T04TD3900E:15b-1": "de ni ma yin te /",
    "T04TD3900E:15b-2": "mi mtshungs pa'i phyir ro //",
    "T04TD3900E:15b-3": "gang gi yul tha dad pa nyid yin na 'bras bu dang 'brel pa las 'gal bas na yul gcig pa nyid du 'gyur ba 'bras bu ni de'i yul na nye ba'i rang bzhin nyid kyi rgyu dang 'brel ba ma yin gyi /",
    "T04TD3900E:15b-4": "'on kyang de yod pa dang med pa'i rjes su byed pa nyid kyi yin la /",
    "T04TD3900E:15b-5": "de ni rgyu rnams yul tha dad pa yin yang mi 'gal ba nyid do //",
    "T04TD3900E:15b-6": "sbyor ba'i 'brel pas sbyor ba can rnams dang 'brel pa yin pas de kho na la thal ba 'dir 'gyur ba yin no //",
    "T04TD3900E:15b-7": "rtag pa dang khyab pa med pas kyang bdag med par grub pa yin no //",
    "T04TD3900E:15b-8": "bdag med na gzhan gyi myong ba gzhan gyi dran pa zhes bya bar 'gyur ro zhe na /",
    "T04TD3900E:15b-9": "mi 'gyur te /",
    "T04TD3900E:15b-10": "myong ba dang dran pa 'di dag ni 'ga' zhig dang 'brel pa can du sgrub pa ma yin te /",
    "T04TD3900E:15b-11": "byed pa po ma grub pa'i phyir ro //",
    "T04TD3900E:15b-12": "'on kyang gsal bar myong ba la dran pa'i sa bon gzhag pa sad pa'i rim pas dran pa skye ba yin no //",
    "T04TD3900E:15b-13": "'on te byed pa po brtags nas 'di dag gis byed pa po tha dad par brjod na 'gal ba ci yod de /",
    "T04TD3900E:15b-14": "gzhan gyi dran dang sbyong sogs pa'i //",
    "T04TD3900E:15b-15": "thal ba gnod byed ma yin te //",
    "T04TD3900E:15b-16": "des ni 'ga' zhig mi dran phyir //",
    "T04TD3900E:15b-17": "myong las dran par 'byung ba yin //",
    "T04TD3900E:15b-18": "zhes gang gsungs pa yin te /",
    "T04TD3900E:15b-19": "rgyu dang 'bras bu'i dngos po nges pa'i phyir rgyud gzhan gyi myong ba la sogs pa las rgyu gzhan gyi dran pa la sogs pa ma yin te /",
    "T04TD3900E:15b-20": "mang du smras pas chog go //",
    "T04TD3900E:15b-21": "'dus byas kyi grangs nges pas bdag bkag pa'i phyir 'dus byas bdag med pa grub kyi dngos su khyad par du byas pa ni /",
    "T04TD3900E:15b-22": "skyes bu'i don gyi mchog la nye bar mkho bas gtso bo yin pa'i phyir ro //",
    "T04TD3900E:15b-23": "ji ste 'dus byas 'di kha cig smra ba bzhin du 'ga' zhig blo sngon du btang nas bkod pa yin nam /",
    "T04TD3900E:15b-24": "'on te ma yin zhe na /",
    "T04TD3900E:15b-25": "ma yin te /",
    "T04TD3900E:15b-26": "byed po med ces smos so //",
    "T04TD3900E:15b-27": "'di la byed pa po med pas na byed pa po yod pa ma yin pa'o //",
    "T04TD3900E:15b-28": "'di ltar 'gro ba 'di la byed pa po yod na rtag pa yin nam mi rtag pa yin grang de la re zhig rtag pa ni ma yin te /",
    "T04TD3900E:15b-29": "de yin na 'byung ba dang gnas pa dang 'jig pa rnams nges par cig car bar 'gyur ba'i phyir te /",
    "T04TD3900E:15b-30": "byed pa po de'i ngo bo gang gnas pa dang /",
    "T04TD3900E:15b-31": "'jig pa'i rkyen nyid du 'gyur ba /",
    "T04TD3900E:15b-32": "de ni 'byung ba'i dus su yang nye ba yin pas na /",
    "T04TD3900E:15b-33": "de nyid kyi tshe de dag kyang byed par 'gyur ro //",
    "T04TD3900E:16a-0": "@16a * // lhan cig byed pa mtshang ba'i phyir mi byed do zhe na /",
    "T04TD3900E:16a-1": "'di ni gtam rgyud yin te /",
    "T04TD3900E:16a-2": "re zhig lhan cig byed pa rtag pa rnams la ni rang gi ngo bo ma tshang ba mi srid cing /",
    "T04TD3900E:16a-3": "de la ltos nas nye ba rnams kyi nye ba dang bral ba yang ma yin no //",
    "T04TD3900E:16a-4": "mi rtag pa rnams yin na yang skye ba la sogs pa de la ltos pa rnams la ma tshang ba zhes bya ba ga la yod /",
    "T04TD3900E:16a-5": "ci ste yang gal te 'di rkyen gzhan yod pa dang med pa gang la bdag gi de kho na tha dad par ma gyur byed pa po yin na /",
    "T04TD3900E:16a-6": "de dang bral ba na yang ci ste mi byed /",
    "T04TD3900E:16a-7": "de ni tshogs pa na yang gzhan gyi ngo bos ni byed pa po ma yin la /",
    "T04TD3900E:16a-8": "'di'i rang gi ngo bo yang gzhan gyi tshe yang de nyid yin pas na ji ltar 'ga' zhig gi tshe bya ba rgyun chad pa yin /",
    "T04TD3900E:16a-9": "'o na dbang phyug blo dang ldan pa'i phyir skyon 'di med pa ma yin nam blos stong pa ni rang yod pa tsam gyis bskyed par bya ba'i 'bras bu rim pa med pa nyid du byed par 'gyur ba zhig na /",
    "T04TD3900E:16a-10": "blo dang ldan pa ni bya bar nus kyang mi 'dod na mi byed pa'i phyir de la skyon ci yod ce na /",
    "T04TD3900E:16a-11": "rang yod pa tsam gyis rgyu can gyi 'dod pa de dag kyang ci'i phyir mi byed ces bya ba de nyid de'i rkyen yin no //",
    "T04TD3900E:16a-12": "gzhan yang de dag lhan cig byed pa ma yin na de dag dang bral ba na yang ci'i phyir mi byed de /",
    "T04TD3900E:16a-13": "lhan cig byed pa ma yin pa ma tshang bas kyang 'bras bu mi byed na thams cad kyi tshe der 'gyur ba'i phyir ro //",
    "T04TD3900E:16a-14": "lhan cig byed pa yin no zhe na /",
    "T04TD3900E:16a-15": "de lta na yang de dag med kyang nus pa ci'i phyir mi byed /",
    "T04TD3900E:16a-16": "lhan cig byed pa tshang ba nus pa yin pa'i phyir 'ga' zhig nus pa med pa byed pa po ma yin no zhe na /",
    "T04TD3900E:16a-17": "de ci 'di gzhan ngo bos byed pa po yin nam /",
    "T04TD3900E:16a-18": "de lta ma yin na ni byed pa po ma yin pa kho na ste /",
    "T04TD3900E:16a-19": "rang gi ngo bos byed pa po ma yin pa ni byed pa po zhes bya ba ma yin no //",
    "T04TD3900E:16a-20": "'di'i rang gi ngo bo yang rang gi nus pa'i sgras brjod par bya ba 'bras bu la nye bar sbyor ba yin no zhe na /",
    "T04TD3900E:16a-21": "nga ni glo bur ba'i nus pa la ltos la zhog shig /'di nus pa yin yang rang bzhin gyis lhan cig byed pa mi byed pa mi nye ba na byed pa po ma yin pa nyid do zhe na /",
    "T04TD3900E:16a-22": "'o na ni ma yin yang rang bzhin gyis mo gsham yin no zhes bya ba 'di yang lha rnams dga' bas brjod par bya ba 'am /",
    "T04TD3900E:16a-23": "yang na ni khyad par brjod dgos so //",
    "T04TD3900E:16b-0": "'on te ji ltar khyed kyi ltar na rgyu gcig la yang @16b dus gcig tu ngo bo tha dad pa'i 'bras bu byed pa mi 'gal ba de bzhin du kho bo cag gis yang dus tha dad pa'i bskyed par bya ba du ma skyed pa po nyid yin no snyam du sems na /",
    "T04TD3900E:16b-1": "legs par sems pa ma yin te /",
    "T04TD3900E:16b-2": "gang gi phyir dus tha dad pa du ma gcig gis skyed par byed do zhes smra ba la ci /",
    "T04TD3900E:16b-3": "ci lan cig gi tshe byed pa'i nus pa yod kyang dus tha dad pa'i 'bras bu rnams skyed pa yin nam /",
    "T04TD3900E:16b-4": "'on te rim gyis nus pa thob pa yin zhe na /",
    "T04TD3900E:16b-5": "brgal zhing brtag par 'os pa yin no //",
    "T04TD3900E:16b-6": "phyogs dang po la ni de nyid kyi tshe 'bras bu gzhan byed par thal ba bzlog par dka'o //",
    "T04TD3900E:16b-7": "dus tha dad pa'i 'bras bu byed pa'i rang bzhin yin pas na ma yin no zhe na /",
    "T04TD3900E:16b-8": "kye ma dngos po nyon mongs 'di don ma yin pa'i nyams pa chen por ltung ste /",
    "T04TD3900E:16b-9": "gang zhig nus pas ni 'bras bu la bya ba byed la /",
    "T04TD3900E:16b-10": "rim gyis byed pa ma yin pas na zlog par yang byed pa ste /",
    "T04TD3900E:16b-11": "'di gnyis ka phan tshun 'gal ba yang bsgrub par mi nus la ;",
    "T04TD3900E:16b-12": "gnyis la rag lus pa na gcig gi yang ma yin zhing /",
    "T04TD3900E:16b-13": "'gal ba rnams gzhan med na gzung bar yang ma yin te /",
    "T04TD3900E:16b-14": "de bas na 'di ci zhig sgrub par byed ces bya bar mi shes so //",
    "T04TD3900E:16b-15": "phyogs gnyis pa la yang nus pa dang ldan pa dag tha dad pa med pa'i phyir dang /",
    "T04TD3900E:16b-16": "de yang thams cad kyi tshe rang bzhin gcig yin pa'i phyir /",
    "T04TD3900E:16b-17": "ji ltar rim gyis des de thob pa yin zhes brjod dgos so //",
    "T04TD3900E:16b-18": "tha dad na yang 'gal ba'i chos dang ldan pas na ji ltar gcig nyid yin /",
    "T04TD3900E:16b-19": "gzhan yang dus tha dad pa'i 'bras bu med pa ni gang gi tshe 'bras bu gcig skyed par byed pa de'i tshe de skyed bar byed pa'i rang bzhin yin zhing gzhan skyed par byed pa ma yin la /",
    "T04TD3900E:16b-20": "gnyi ga skyed par byed pa yang yin no zhes bya ba 'di gdon mi za bar 'dod par bya dgos so //",
    "T04TD3900E:16b-21": "gzhan bskyed pa yin na de ma skyes par thal ba'i phyir ro //",
    "T04TD3900E:16b-22": "gnyi ga skye na dus gcig tu du ma bskyed pa ni dus gzhan du yang rang bzhin de nyid kyis bya ba byed pa ni /",
    "T04TD3900E:16b-23": "de nyid kyi tshe skyed par 'gyur ro //",
    "T04TD3900E:16b-24": "rang bzhin gzhan gyi bya ba byed na ji ltar gcig du ma la dus tha dad pa bya ba byas par 'gyur /",
    "T04TD3900E:16b-25": "dus mtshungs pa du ma skyed par byed pa la ni 'gal ba ci yang med pas na /",
    "T04TD3900E:16b-26": "de 'di nyid du 'gyur bar rigs so //",
    "T04TD3900E:17a-0": "gang gis de gcig la du ma @17a * //",
    "T04TD3900E:17a-1": "'gal bar 'gyur ro //",
    "T04TD3900E:17a-2": "kho bo cag gi ltar na 'bras bur 'gyur ba rgyu'i rgyu nyid ma yin gyi /",
    "T04TD3900E:17a-3": "'on kyang 'bras bu bas sngar yod pa yin la /",
    "T04TD3900E:17a-4": "de ni ji ltar gcig cig las yin pa de bzhin du du ma las kyang yin pa rigs pa nyid do //",
    "T04TD3900E:17a-5": "'di snyam du gang zhig du ma bskyed pa de ni nges pa de'i khongs su gtogs pa gcig skyed par byed de /",
    "T04TD3900E:17a-6": "du ma ni gcig bsags pa'i ngo bo yin pa'i phyir ro //",
    "T04TD3900E:17a-7": "de lta na yang de skyed par byed pa de las gzhan pa skyed par byed par mi rigs te /",
    "T04TD3900E:17a-8": "gang gis 'bras bu gzhan byed pa /",
    "T04TD3900E:17a-9": "de la ngo bo gnyis yod pa ni ma yin no //",
    "T04TD3900E:17a-10": "ngo bo gcig pa 'bras bu gcig pa nye bar sbyor ba na de nyid gzhan la ji ltar nye bar sbyor snyam na /",
    "T04TD3900E:17a-11": "'di khyed kyi nye bar sbyor ba ci yin par mthong /",
    "T04TD3900E:17a-12": "ci bya ba yin nam /",
    "T04TD3900E:17a-13": "'on te yod pa'i khyad par yin /",
    "T04TD3900E:17a-14": "de la phyogs dang po ni legs pa ma yin te /",
    "T04TD3900E:17a-15": "skyes ma thag tu 'gag pa'i dngos po rnams la byed pa med pa'i phyir dang /",
    "T04TD3900E:17a-16": "skad cig ma ma yin pa rnams la yang thug pa med pa dang don med pa'i phyir ro //",
    "T04TD3900E:17a-17": "ji ltar byed pa med na 'bras bu mi skyed pa de bzhin du 'di yang 'bras bu yin pa'i phyir byed pa med par mi skye la /",
    "T04TD3900E:17a-18": "de la yang tshul de nyid yin pas na thug pa med pa na ji ltar med par 'grub par 'gyur /",
    "T04TD3900E:17a-19": "rgyu ni 'bras bu la bya ba byed pa yin la /",
    "T04TD3900E:17a-20": "de yang yod pa'i dus so sor nges pa yin pas na bya ba rnams thog ma med par rtogs pa yang legs pa ma yin te /",
    "T04TD3900E:17a-21": "ji ltar rgyu 'bras bu la bya ba byed pa na rgyu nyid yin pa de bzhin du byed pa yang yin pas na /",
    "T04TD3900E:17a-22": "bya ba gzhan dang gzhan yod pa na yang thug pa med pa yin no //",
    "T04TD3900E:17a-23": "de lta na yang 'bras bu skye ba'i gtam yang med par 'gyur ro //",
    "T04TD3900E:17a-24": "ji ste byed pa med par byed par skye zhing /",
    "T04TD3900E:17a-25": "'bras bu gzhan gyi rgyur yang 'gyur na /",
    "T04TD3900E:17a-26": "'o na brjod par 'dod pa'i rgyu dang 'bras bu dag gi yang gnas skabs de nyid yin pas byed pa don med do //",
    "T04TD3900E:17a-27": "ji ste phyogs phyi ma la brten na /",
    "T04TD3900E:17a-28": "de'i tshe du ma la sbyor ba zhes bya ba gcig du ma la ltos nas nges pa dang ldan pa'i yod pa nyid brjod par 'gyur la /",
    "T04TD3900E:17a-29": "'di la ni gnod pa byed pa ci yang med do //",
    "T04TD3900E:17a-30": "'di snyam du gal te ngo bo gzugs bskyed pa de nyid kyis ro la sogs pa yang yin na /",
    "T04TD3900E:17b-0": "de las skye na de yang @17b gzugs kyi ngo bo nyid du 'gyur te /",
    "T04TD3900E:17b-1": "sbyor ba ni gang zhig gzugs kyi rgyu las skyes pa de ni gzugs yin te /",
    "T04TD3900E:17b-2": "dper na kha dog sngon po bzhin no //",
    "T04TD3900E:17b-3": "ro la sogs pa yang gzugs med par byed pa'i rgyu las skyes pa yin no zhes bya ba ni rang bzhin gyi gtan tshigs kyis thal ba'o //",
    "T04TD3900E:17b-4": "de lta yang ma yin pa de'i phyir na bzlog pa gang zhig gzugs ma yin pa de ni gzugs skyed par byed pa'i rgyu las skyes pa yin te /",
    "T04TD3900E:17b-5": "dper na rlung gis reg pa bzhin no //",
    "T04TD3900E:17b-6": "ro la sogs pa 'di yang gzugs ma yin no zhes bya ba ni khyab par byed pa mi dmigs pa yin no snyam na /",
    "T04TD3900E:17b-7": "'di ni ma bslabs pa'i brjod pa yin te /",
    "T04TD3900E:17b-8": "'di ltar gzugs tsam skyed pa'i rgyu las skye ba thal ba'i gtan tshigs nyid du 'dod dam /",
    "T04TD3900E:17b-9": "de skyed par byed pa ma yin pa las log pa'i rgyu las skyes pa yin grang /",
    "T04TD3900E:17b-10": "phyogs dang po la ni /",
    "T04TD3900E:17b-11": "sgrub byed ma grub pa yin te /",
    "T04TD3900E:17b-12": "kho bo cag ni gzugs tsam skyed par byed pa'i rgyu las ro la sogs pa skyes par mi 'dod kyi /",
    "T04TD3900E:17b-13": "'on kyang de dang de ma yin pa skyed par byed pa'i rang bzhin las yin te /",
    "T04TD3900E:17b-14": "de ni rnam pa du mas bskyed par bya ba sgrub pa la bzo ba'i khyad par dang ldan pa'i rang gi rgyu las skyes pa'i phyir ro //",
    "T04TD3900E:17b-15": "gnyis pa la ni ldog pa la the tshom za ba nyid kyis gtan tshigs ma nges pa yin te /",
    "T04TD3900E:17b-16": "bzlog pa la gnod pa byed pa'i tshad ma med pa'i phyir ro //",
    "T04TD3900E:17b-17": "bzlog pa la snga ma bzhin du dgag par bya ba brtags pa na phyogs dang po yongs su 'dzin na grub pa yin la /",
    "T04TD3900E:17b-18": "phyogs gnyis pa la brten na snga ma brten du ma nges pa yin no //",
    "T04TD3900E:17b-19": "gzhan yang ngo bo tha dad pa'i 'bras bu byed pa nyid ni tshad mas grub par skad cig mar smra ba dang /",
    "T04TD3900E:17b-20": "skad cig ma yin par smra ba yang 'dod pa yin te /",
    "T04TD3900E:17b-21": "rtsod pa'i gzhi mi rigs so //",
    "T04TD3900E:17b-22": "dus tha dad pa'i 'bras bu byed pa nyid ni nus pa yod pa dang med pa'i mtshan nyid kyi 'gal ba'i chos kyis khyab pa yin pas na /",
    "T04TD3900E:17b-23": "bdag cag gi blos mi mthun pa'i gzhi yin pa na de dag gis de nyid sgrub par 'os pa yin na /",
    "T04TD3900E:17b-24": "de ma khyab pas rang gi 'dod pa yang 'gog par byed pa 'di ni de dag gi rang gi phyogs bsrung ba'i rnam pa sngon ma byung ba yin no //",
    "T04TD3900E:17b-25": "ngo bo tha dad pa'i 'bras bu byed pa bzhin du /",
    "T04TD3900E:18a-0": "@18a * // dus tha dad pa'i 'bras bu byed pa yang mthong bas na 'gal ba med do zhes bya ba 'di tsam yin pas na 'dod pa'i don dang 'gal ba med do zhe na /",
    "T04TD3900E:18a-1": "'o na gal te khyad par med par dus tha dad pa'i 'bras bu byed pa 'gal bar byed na /",
    "T04TD3900E:18a-2": "de'i tshe 'di yang brjod pa zhig na gcig la de brjod pa na brjod pa des ci zhig bya ste /",
    "T04TD3900E:18a-3": "gang gi phyir dus tha dad pa'i 'bras bu rnams dus gcig po dang 'brel par mthong ba ma yin te /",
    "T04TD3900E:18a-4": "mthong ba ni rgyu tha dad pa dang tha dad pa med pa dag la rtag tu gzu bo yin pa'i phyir te /",
    "T04TD3900E:18a-5": "gnas ma yin pa la brnag pas chog go //",
    "T04TD3900E:18a-6": "de'i phyir byed pa po rtag pa yin na 'bras bu rnams cig car ba yin pa bzlog tu med do zhes bya ba 'di gnas pa yin no //",
    "T04TD3900E:18a-7": "sbyor ba ni gang dag lan cig gi tshe rgyu ma tshad ba med par nye bar de dag gi lan cig gi tshe kho na 'byung ste /",
    "T04TD3900E:18a-8": "dper na sgron ma yod pa snang ba dang sdong bu'i rnam 'gyur dang 'bru mar zad pa dang rang gi yul can gyi rtog pa rnams bzhin no //",
    "T04TD3900E:18a-9": "byed pa po rtag pa can du 'dod pa'i 'byung ba dang gnas pa dang 'jig pa yang lan cig gi tshe rgyu ma tshang ba med par nye ba yin no zhes bya ba ni rang bzhin gyi thal ba'i gtan tshigs so //",
    "T04TD3900E:18a-10": "de lta yang ma yin te /",
    "T04TD3900E:18a-11": "de'i phyir bzlog pa na /",
    "T04TD3900E:18a-12": "gang dag rim gyis 'byung ba de dag ni cig car rgyu ma tshang ba med par nye ba ma yin te /",
    "T04TD3900E:18a-13": "dper na myu gu dang sdong bu dang /",
    "T04TD3900E:18a-14": "yal ga la sogs pa bzhin no //",
    "T04TD3900E:18a-15": "'byung ba dang gnas pa dang 'jig pa yang rim gyis 'byung ba yin no zhes bya ba ni khyab byed 'gal ba dmigs pa'o //",
    "T04TD3900E:18a-16": "lhan cig byed pa ma tshang ba la bsams nas sgrub byed ma grub par yang brjod par mi bya ste /",
    "T04TD3900E:18a-17": "mtha' dag byed pa yin pa na ma tshang ba mi 'thad pa'i phyir dang /",
    "T04TD3900E:18a-18": "rtag pa ni lhan cig byed pa la ltos pa med pa'i phyir ro //",
    "T04TD3900E:18a-19": "de skad du rig pa'i dbang phyug mchog gis /",
    "T04TD3900E:18a-20": "byed pa dang ni mi byed pa'i //",
    "T04TD3900E:18a-21": "dus su 'dra ba'i bdag nyid can //",
    "T04TD3900E:18a-22": "rtag la ltos pa med pa'i phyir //",
    "T04TD3900E:18a-23": "rim gyis skye ba 'gal ba yin //",
    "T04TD3900E:18a-24": "zhes gsungs so //",
    "T04TD3900E:18a-25": "'di ni bdag la sogs pa rtag pa rnams dang skad cig ma yin pa bum pa la sogs pa rim gyis 'bras bu skyed pa la bsal ba yin no //",
    "T04TD3900E:18b-0": "'di la mngon sum dang @18b 'gal ba yang med de /",
    "T04TD3900E:18b-1": "mngon sum gyi skad cig ma ma yin pa 'dzin pa mi 'thad pa'i phyir ro //",
    "T04TD3900E:18b-2": "mngon sum skad cig mas skad cig ma ma yin pa 'dzin par nus pa ma yin te /",
    "T04TD3900E:18b-3": "skad cig ma ma yin pa ni skad cig ma du ma la khyab par byed pa yin na /",
    "T04TD3900E:18b-4": "skad cig gcig yin pa'i mngon sum gyis de de'i ngo bor ji ltar gzung bar nus /",
    "T04TD3900E:18b-5": "sngar dang phyi gnas pa ni da lta bsal ba ma yin te /",
    "T04TD3900E:18b-6": "de yang da lta yod par thal ba'i phyir dang /",
    "T04TD3900E:18b-7": "skye ba dang 'jig pa'i bar du snang bar thal ba'i phyir ro //",
    "T04TD3900E:18b-8": "gzhan na yod pa'i mngon sum gzhan la yang tshul 'di nyid yin pas na /",
    "T04TD3900E:18b-9": "mngon sum gyis ni sngon dang phyi ma'i dus la khyab pa'i don 'ga' yang bzung bar nus pa ma yin no //",
    "T04TD3900E:18b-10": "'dis ni ngo shes pa mngon sum ma yin par bshad pa yin te /",
    "T04TD3900E:18b-11": "mngon du byed pa'i shes pa ni mngon sum yin na /",
    "T04TD3900E:18b-12": "sngar gyi gnas skabs ni da lta mngon sum du bya ba ma yin gyi /",
    "T04TD3900E:18b-13": "'on kyang dran par bya ba yin na ;",
    "T04TD3900E:18b-14": "mngon sum ni dran pa'i ngo bo ma yin no //",
    "T04TD3900E:18b-15": "'on te gal te da lta yod pa'i gnas skabs mngon sum du mi byed na 'di dran pa yin du chug mod /",
    "T04TD3900E:18b-16": "de mngon sum du byed pa la gzhol ba 'di ji ltar dran pa zhes bya ste /",
    "T04TD3900E:18b-17": "gzhon nu ma len gyis /",
    "T04TD3900E:18b-18": "sngon du gzhal ba tsam la ni //",
    "T04TD3900E:18b-19": "de'o snyam pa'i dran pa 'byung //",
    "T04TD3900E:18b-20": "de nyid 'di zhes bya ba 'di //",
    "T04TD3900E:18b-21": "ngo shes yin te lhag pa can //",
    "T04TD3900E:18b-22": "zhes gang smras pa'o snyam na /",
    "T04TD3900E:18b-23": "'o na ngo shes pa dran pa dang 'dzin pa'i ngo bo can du 'gyur gyi 'dzin pa nyid ni ma yin te /",
    "T04TD3900E:18b-24": "dran bzhin pa la 'dzin pa dang /",
    "T04TD3900E:18b-25": "'dzin bzhin pa la dran pa mi 'thad pa'i phyir ro //",
    "T04TD3900E:18b-26": "gcig pa ni dran pa 'dzin pa mi srid de /",
    "T04TD3900E:18b-27": "phan tshun 'gal ba'i phyir ro //",
    "T04TD3900E:18b-28": "ngo bo gang gis dran pa yin pa de'i sgo nas 'dzin pa yin par smyon pa ma yin pas brjod par mi nus pa la /",
    "T04TD3900E:18b-29": "ngo bo gzhan gyi sgo nas 'dzin na ni gcig la dran pa dang 'dzin par mi 'gyur ro //",
    "T04TD3900E:18b-30": "'gyur na yang mngon sum dang mngon sum ma yin par 'gyur gyi /",
    "T04TD3900E:18b-31": "mngon sum nyid ni ma yin te /",
    "T04TD3900E:18b-32": "dran bzhin pa la mngon sum nyid du mi rigs pa'i phyir ro //",
    "T04TD3900E:18b-33": "'di snyam du mngon sum ni dran pa las phyis kyi dus na yod pa yin gyi dran pa'i bdag nyid la ma yin la /",
    "T04TD3900E:18b-34": "'di tsam gyis mngon sum ma yin par mi 'gyur te /",
    "T04TD3900E:19a-0": "'gal ba med @19a * //",
    "T04TD3900E:19a-1": "pa'i phyir ro //",
    "T04TD3900E:19a-2": "de skad du /",
    "T04TD3900E:19a-3": "dran las sngar yod gang yin pa //",
    "T04TD3900E:19a-4": "de ni mngon sum zhes bya ba //",
    "T04TD3900E:19a-5": "'di 'dra'i tshig ni rgyal po'am //",
    "T04TD3900E:19a-6": "rig byed la yang yod ma yin //",
    "T04TD3900E:19a-7": "zhes gang smras pa'o snyam na /",
    "T04TD3900E:19a-8": "'di nyid do snyam pa kho nar rtogs mod /",
    "T04TD3900E:19a-9": "de nyid 'di yin no zhes bya bar ga las /",
    "T04TD3900E:19a-10": "de dang tha dad pa med par rtogs pa'i phyir skyon med do zhe na /",
    "T04TD3900E:19a-11": "de ni mi rtogs so //",
    "T04TD3900E:19a-12": "'di de dang tha dad pa med par rtogs so zhes bya ba 'di yang ji ltar rigs par 'gyur /",
    "T04TD3900E:19a-13": "de yang rtogs pa nyid do zhe na /",
    "T04TD3900E:19a-14": "ci rtogs pa de nyid kyis sam /",
    "T04TD3900E:19a-15": "'on te rtogs pa gzhan gyis yin ;",
    "T04TD3900E:19a-16": "de nyid kyis so zhe na /",
    "T04TD3900E:19a-17": "lha rnams dga' ba brjed ngas can gyi skabs ma rtogs te /",
    "T04TD3900E:19a-18": "rtogs pa de dran pa dang 'dzin pa'i ngo bo yin pa nyid kyis mngon sum dang der snang ba ma gyur cig snyam ste /",
    "T04TD3900E:19a-19": "khyed kyis 'dzin pa tsam gyi ngo bo nyid du brjod pa yin la /",
    "T04TD3900E:19a-20": "de la kho bo cag ni rtogs pa ma rtogs pa dang /",
    "T04TD3900E:19a-21": "tha dad med par ji ltar rtogs zhes smra ba yin na /",
    "T04TD3900E:19a-22": "de ci gzhan zos pa skyug gam /",
    "T04TD3900E:19a-23": "rtogs pa gzhan gyis so zhe na /",
    "T04TD3900E:19a-24": "rtogs pa gzhan gyis rtogs su chug mod /",
    "T04TD3900E:19a-25": "rtogs pa ma yin pa 'dis rtogs pa gzhan gyi yul la de dang tha dad pa med par rang gis ji ltar rtogs /",
    "T04TD3900E:19a-26": "don dam par gcig yin pas na 'gal ba mi byed do zhe na /",
    "T04TD3900E:19a-27": "ma yin te /",
    "T04TD3900E:19a-28": "gcig nyid la rtogs pa dang ma rtogs pa mi 'thad pa'i phyir dang /",
    "T04TD3900E:19a-29": "sngar ma mthong ba la yang de ltar rtogs pa yod par thal ba'i phyir ro //",
    "T04TD3900E:19a-30": "ma yin te /",
    "T04TD3900E:19a-31": "sngar ma mthong ba la dran pa'i 'du byed med pa'i phyir ro zhe na /",
    "T04TD3900E:19a-32": "'o na dran nas rtogs pa yin pas na gcig don dam pa ma yin la /",
    "T04TD3900E:19a-33": "brtags pa 'di'i rgyu brjod dgos na /",
    "T04TD3900E:19a-34": "brjod zin pa'i rigs pas de yang 'thad pa ma yin pas na /",
    "T04TD3900E:19a-35": "ci spangs shing spangs shing khas len pas byis pa'i g-yo bag la brten nam /",
    "T04TD3900E:19a-36": "de skad du /",
    "T04TD3900E:19a-37": "rtog ge ba'i tshogs kyi gtsug gi nor bus /",
    "T04TD3900E:19a-38": "sngon myong ba ni dran pa las //",
    "T04TD3900E:19a-39": "de chos sgro 'dogs med par ni //",
    "T04TD3900E:19a-40": "de ltar 'di snyam shes pa med //",
    "T04TD3900E:19a-41": "dbang skyes la ni de ga las //",
    "T04TD3900E:19a-42": "zhes gsungs pa yin no //",
    "T04TD3900E:19b-0": "des na ngo shes pa mngon sum nyid du mi 'thad pas na de sgrub pa'i skad @19b cig ma ma yin pa na /",
    "T04TD3900E:19b-1": "mngon sum gyis grub pa ma yin pa'i phyir /",
    "T04TD3900E:19b-2": "skad cig ma ma yin pa rim gyis bya ba mi byed pa na mngon sum dang 'gal ba ma yin te /",
    "T04TD3900E:19b-3": "zhar la byung ba'i don la brnag pas chog ste /",
    "T04TD3900E:19b-4": "byed pa po rtag pa med do zhes bya ba 'di gnas pa yin no //",
    "T04TD3900E:19b-5": "mi rtag pa ni de smra ba rnams mi 'dod pa kho na ste /",
    "T04TD3900E:19b-6": "rtag pa blo rtag pa'i byed pa po nyid du khas blangs pa'i phyir ro //",
    "T04TD3900E:19b-7": "ji ste 'ga' zhig 'di skad du /",
    "T04TD3900E:19b-8": "de'i 'di yang mi rtag pa nyid kyi 'bras bu yin pa'i phyir /",
    "T04TD3900E:19b-9": "'bras bu gzhan bzhin du byed pa po gzhan sngon du song ba yin no zhes smra na /",
    "T04TD3900E:19b-10": "de lta na yang byed pa po'i gzhan dbang can 'di la de las gzhan pa'i skye bo bzhin du byed pa po nyid dang dbang phyug nyid ga la yod /",
    "T04TD3900E:19b-11": "gnyis pa la sogs pa yang mi rtag pa yin pa na tshul 'di nyid yin pas na /",
    "T04TD3900E:19b-12": "'ga' la yang dbang phyug nyid dang byed pa po nyid med do //",
    "T04TD3900E:19b-13": "de'i phyir 'di 'bras bu yin yang byed pa po med pa nyid du brtag dgos la /",
    "T04TD3900E:19b-14": "de lta yin na yang de bzhin du gzhan yang de lta bu'i ngo bor khas len pa legs so //",
    "T04TD3900E:19b-15": "sbyor ba ni /",
    "T04TD3900E:19b-16": "gang 'bras bu yin pa de byed pa po bcas pa yin te /",
    "T04TD3900E:19b-17": "dper na nam mkha' bzhin no //",
    "T04TD3900E:19b-18": "dbang phyug kyang gzhan gyi lugs kyi 'bras bu yin no zhes bya ba ni rang bzhin gyi thal ba'i gtan tshigs so //",
    "T04TD3900E:19b-19": "gang zhig byed pa po dang bcas pa ma yin pa de ni 'bras bu ma yin te /",
    "T04TD3900E:19b-20": "dper na nam mkha' bzhin no //",
    "T04TD3900E:19b-21": "dbang phyug kyang byed pa po dang bcas pa ma yin no zhes bya ba ni bzlog pa ste /",
    "T04TD3900E:19b-22": "khyab par byed pa mi dmigs pa'o //",
    "T04TD3900E:19b-23": "sbyor ba gnyis po 'di ni gzhan la grub pa'i khyab pa khas blangs pa'i sgo nas yin pas na 'di la nges par dogs par mi bya'o //",
    "T04TD3900E:19b-24": "de ltar na byed pa po mi rtag pa yang med pas na sna tshogs byed pa po med par grub pa yin no //",
    "T04TD3900E:19b-25": "'di las kyang thams cad byed pa po med yin te /",
    "T04TD3900E:19b-26": "gang zhig nad la sogs pa rnam pa du mas sdug bsngal bar 'gyur ba'i dud 'gro la sogs pa'i bye brag gis 'di tha dad par dmigs pa gang yin na 'di byed pa po yod na ni ji ltar yang ma 'thad de /",
    "T04TD3900E:19b-27": "'di ltar gal te 'di snying rjes snying brlan pa zhig yin na /",
    "T04TD3900E:20a-0": "ci'i phyir ci ltar 'jig rten ngal @20a * //",
    "T04TD3900E:20a-1": "bar byed ;",
    "T04TD3900E:20a-2": "snying rje ni sdug bsngal sel bar byed 'dod pa nyid yin na /",
    "T04TD3900E:20a-3": "de dang ldan pa sdug bsngal bar byed do zhes bya ba 'di la su zhig yid ches par 'gyur /",
    "T04TD3900E:20a-4": "'di snyam du gang gis sdug bsngal myong ba gang yin pa ni 'jig rten nyid kyis de lta bur gyur pa'i mi dge ba'i las byas pa yin na /",
    "T04TD3900E:20a-5": "che ba'i bdag nyid can de dag la nyes pa cung zad kyang ga la yod snyam na /",
    "T04TD3900E:20a-6": "nyes pa ji ltar med de /",
    "T04TD3900E:20a-7": "gang gi phyir de nyid sdug bsngal skyed par byed pa'i phyir ro //",
    "T04TD3900E:20a-8": "gzhan du na de bzhin du gzhan yang de'i bskyed par bya ba ma yin pa nyid du thal ba'i phyir ro //",
    "T04TD3900E:20a-9": "ji ste 'jig rten nyid kyis rang gi las kyi 'bras bu nges par myong dgos te /",
    "T04TD3900E:20a-10": "byas pa chud zos pa mi 'thad pa'i phyir ro //",
    "T04TD3900E:20a-11": "des na 'di brtse ba can yin yang de grogs su 'gyur ba na nyes pa med do //",
    "T04TD3900E:20a-12": "de ci nga [?] ni de bya ba mi byed pa na yang 'jig rten la sdug bsngal 'byung ngam /",
    "T04TD3900E:20a-13": "de lta ni ma yin te /",
    "T04TD3900E:20a-14": "byed pa pos bya ba ma byas na 'bras bu mi 'byung ba'i phyir ro zhe na /",
    "T04TD3900E:20a-15": "'o na de lta na brtse ba can 'di de la btang snyoms su bya ba nyid rigs pa dang ldan pa ma yin no //",
    "T04TD3900E:20a-16": "sems can rnams kyi mi dge ba'i mthus btang snyoms su bya ba yang mi 'thob po zhe na /",
    "T04TD3900E:20a-17": "'dir rang gi bdag nyid la yang dbang med pas na gsal bar dbang phyug yin no //",
    "T04TD3900E:20a-18": "rang gi las rigs par spyod pa can gyi 'jig rten ci ste dbang phyug ma yin /",
    "T04TD3900E:20a-19": "gang gi tshe 'di 'jig rten gyi chos ma yin pas de tshar bcad pa'i phyir bya ba byed pa de nyid kyi tshe snying rjes ldog par yang byed pas na /",
    "T04TD3900E:20a-20": "'jug par yang mi bya ldog par yang mi bya bas nyam nga ba chen por chud do //",
    "T04TD3900E:20a-21": "'di'i snying rjes ni shin tu gces pa yin zhing de yang nang gi yan lag yin pas na 'di de dang mthun par 'jug pa kho na legs so //",
    "T04TD3900E:20a-22": "gzhan yang skye ba dang ldan pa thams cad kyi rgyu mtshan nyid kyi rgyu yin pa'i phyir 'di nyid chos ma yin pa yang sprul pa yin no ;",
    "T04TD3900E:20a-23": "/ des na gal te 'di brtse ba can yin na de'i tshe re zhig 'jig rten la gnod par byed pa'i las ci'i phyir byed ces bya ba'i brgal zhing brtag pa 'di las ma thar ro //",
    "T04TD3900E:20a-24": "ci ste 'di la snying rje med pa de lta na yang 'di 'dod chags la sogs pa dang bral ba yin nam ma yin /",
    "T04TD3900E:20b-0": "gal te 'dod @20b chags la sogs pa dang bral ba shin tu yin na /",
    "T04TD3900E:20b-1": "brtse ba dang bral bas na phan mi 'dogs su chug / ci'i phyir tshar gcod par byed /",
    "T04TD3900E:20b-2": "'dod chags la sogs pa'i dbang gis 'ga' zhig tshar gcod pa yin na /",
    "T04TD3900E:20b-3": "de dag kyang 'di la med pas na ji ltar tshar gcod par byed /",
    "T04TD3900E:20b-4": "rtsed mo'i ched du ji ltar byed do zhe na /",
    "T04TD3900E:20b-5": "'dod chags dang bral ba rtsed mo la sogs pa'i ched du 'jug go zhes bya ba 'di la 'chal ba las gzhan su zhig yid ches par 'gyur /",
    "T04TD3900E:20b-6": "re zhig 'dod chags la sogs pa dang ldan yang tshul dang ldan pa rnams la rtsed mo'i don du 'jug pa 'di 'dra ba mi snang na /",
    "T04TD3900E:20b-7": "de'i 'dod chags dang bral ba la 'di yod dam /",
    "T04TD3900E:20b-8": "ji ste 'di 'dod chags la sogs pa dang ldan pa kho na yin te /",
    "T04TD3900E:20b-9": "de'i phyir 'jig rten gyi dbang phyug bzhin du 'ga' zhig tshar gcod pa la 'ga' zhig phan 'dogs so zhe na /",
    "T04TD3900E:20b-10": "don gnyer nyes pa mthong ma yin //",
    "T04TD3900E:20b-11": "zhes bya ba 'di legs par brjod pa yin te /",
    "T04TD3900E:20b-12": "'di ltar nyon mongs pa 'di dbang phyug byed pa po nyid du gzhung gzugs pa'i 'dod chags la sogs pa dang ldan par smra ba yin na /",
    "T04TD3900E:20b-13": "'dod chags la sogs pa'i nyon mongs pa'i bran po 'khor ba'i btson rar bcings pa la ni da las gzhan pa'i skye bo bzhin du dbang phyug nyid med cing /",
    "T04TD3900E:20b-14": "'gro ba mtha' dag 'god pa la bzo ba'i mtshan nyid can gyi byed pa po nyid mi srid do //",
    "T04TD3900E:20b-15": "dbang phyug 'dod chags la sogs pa dang ldan pa yin bzhin du dbang phyug dang byed pa po nyid yin du chug mod /",
    "T04TD3900E:20b-16": "ci rnal 'byor du gnas pa yin nam /",
    "T04TD3900E:20b-17": "rnal 'byor du mi gnas pa yin /",
    "T04TD3900E:20b-18": "gal te rnal 'byor du gnas pa yin na ci'i phyir glo bur du nyes pa med pa'i skye bo la gnod pa byed /",
    "T04TD3900E:20b-19": "lam log par 'gro ba'i nyes pa can la gnod pa byed do zhe na /",
    "T04TD3900E:20b-20": "'di lam gol bar 'gro ba yang rang nyid byed pa ni ma yin gyi /",
    "T04TD3900E:20b-21": "de nyid byed du 'jug pa yin no //",
    "T04TD3900E:20b-22": "'jig pa'i phyug po ni rang gi 'dod pas nyes pa byas pa la nyes pa dang mthun par tshar gcod pa yin na /",
    "T04TD3900E:20b-23": "rang nyid kyi skye bo nyes pa byed du bcug nas tshar gcod pa na /",
    "T04TD3900E:21a-0": "kye ma dbang phyug dam pa'i tshar gcod pa'i tshul 'di ni @21a * //",
    "T04TD3900E:21a-1": "sngar ma byung ba yin no //",
    "T04TD3900E:21a-2": "che ba'i bdag nyid can gyi spyod pa 'di 'jig rten las 'das pa yang yin te /",
    "T04TD3900E:21a-3": "gti mug gi dbang gi shes pas stong pa'i phyir stong pa bzhin du rtogs so //",
    "T04TD3900E:21a-4": "gang gi phyir rnal 'byor du gnas pa'i bdag nyid can 'jig rten lam log par 'jug par byed de zhes bya ba 'di la kho bo cag mthong rgya chung bas rgyu cung zad kyang ma mthong ngo //",
    "T04TD3900E:21a-5": "ji ste phyogs gnyis pa yin na de'i tshe mngon par mtho ba dang nges par legs pa don du gnyer ba rnams kyis de mgu bar bya ba la sogs pa'i cho ga don med pa yin te /",
    "T04TD3900E:21a-6": "gang gi phyir de las 'dod pa'i 'bras bu mi srid pa'i phyir te /",
    "T04TD3900E:21a-7": "rnam pa gzhan du yang srid pa'i phyir ro //",
    "T04TD3900E:21a-8": "mngon par 'byung ba la brten pa slar ltung ba bzhin du grol ba yang slar srid par 'ching ba srid pa'i phyir ro //",
    "T04TD3900E:21a-9": "rnam pa thams cad du de la rag las pa 'di dag de mi byed par yang mi dbang bas na nyon mongs pa rnams kyis bcom pa ma yin nam /",
    "T04TD3900E:21a-10": "thal ba'i sbyor pa rnams ni /",
    "T04TD3900E:21a-11": "gang zhig gang rjes su gzung bar 'dod pa de ni de la phan gang zhig gang rjes su gzung bar 'dod pa de ni de la pan 'dogs bzhin no //",
    "T04TD3900E:21a-12": "dbang phyug kyang 'jig rten rjes su gzung bar 'dod pa yin no //",
    "T04TD3900E:21a-13": "gang zhig gang la yid du 'ong ba dang phan pa 'dod pa de ni shes pa de yod na de yang dag pa'i lam kho nar 'jug par byed de /",
    "T04TD3900E:21a-14": "dper na bu la byams pa'i pha bu la yin pa bzhin no //",
    "T04TD3900E:21a-15": "dbang phyug kyang 'jig rten la yid du 'ong ba dang phan pa 'dod pa yin no //",
    "T04TD3900E:21a-16": "gang zhig gang la sdang ba ma yin pa de ni de la gnod pa byed pa la rgyab kyis phyogs pa yin te /",
    "T04TD3900E:21a-17": "dper na 'dod pa can gyis shin tu sdug pa la bzhin no //",
    "T04TD3900E:21a-18": "dbang phyug kyang srog chags rnams la sdang ba ma yin no //",
    "T04TD3900E:21a-19": "gang zhig rnal du gnas pa de ni nyes pa tshar gcod pa'am gnod pa las log pa yin te /",
    "T04TD3900E:21a-20": "dper na smyon pa ma yin pa 'ga' zhig bzhin no ;",
    "T04TD3900E:21a-21": "/ dbang phyug kyang rnal du gnas pa yin no zhes bya ba ni rang bzhin gyi gtan tshigs rnams yin no //",
    "T04TD3900E:21a-22": "bzlog pa rnams ni khyab byed mi dmigs par go bar bya'o //",
    "T04TD3900E:21a-23": "thal ba'i gtan tshigs rnams gzhi ma grub par ni brjod par mi bya ste /",
    "T04TD3900E:21b-0": "rtsa ba'i gtan tshigs kyi khyab par bya ba dang @21b khyab par byed pa'i dngos po sgrub par byed pa'i rnam pa yin pa'i phyir ro //",
    "T04TD3900E:21b-1": "rtsa ba'i gtan tshigs kyi khyab par byed pa med pa'i yang ma yin te /",
    "T04TD3900E:21b-2": "med kyang 'gal ba med pa'i phyir te /",
    "T04TD3900E:21b-3": "dper na mo gsham gyi bu ni smra ba po ma yin te /",
    "T04TD3900E:21b-4": "sems pa med pa'i phyir ro zhes bya ba 'di la yin pa bzhin no //",
    "T04TD3900E:21b-5": "de'i phyir de ltar snying rje can dang de las bzlog pa'am 'dod chags dang bral ba dang chags can nam rnal du gnas pa'am rtag pa dang rtag pa'i sa gzhan pa'i byed pa po med do zhes bya ba grub pa ma yin no //",
    "T04TD3900E:21b-6": "smyon pa lhag lus pa yin na 'di ni bye brag tu dgag par mi nus so ;",
    "T04TD3900E:21b-7": "/ de la brten pa ltar byed pa rnams de smyo ba yin par smra na bdag nyid kho na smyon par smra ba yin no //",
    "T04TD3900E:21b-8": "gang gi phyir smyon pa ma yin pa rnams kyi ni smyon pa mgu bar bya ba mi 'thad la /",
    "T04TD3900E:21b-9": "smyon pa mgu bar byed na yang gang gis de mgu bar mi byed pa tha mal pa'i smyon pas nyes pa ci byas ;",
    "T04TD3900E:21b-10": "de dag la mthu phul du byung ba med pas mgu bar mi byed do zhe na /",
    "T04TD3900E:21b-11": "'di mthu dang ldan pa yin no zhes te /",
    "T04TD3900E:21b-12": "'ga' yang mgu bar bya ba ma yin gyis /",
    "T04TD3900E:21b-13": "'on kyang mgu bar byas na 'bras bu ster bar byed do snyam pas yin na /",
    "T04TD3900E:21b-14": "de yang yod pa ma yin no zhes brjod zin to //",
    "T04TD3900E:21b-15": "smyon pa yin yang 'gro ba mtha' dag las phul du byung ba'i nus pa yod do zhes bya ba 'di smyon pa ma yin pa su zhig smra bar spro /",
    "T04TD3900E:21b-16": "'di snyam du tshad mas grub pa'i dbang phyug la nye bar 'tshe ba phra mo 'di dag gis zil gyis mi gnon te /",
    "T04TD3900E:21b-17": "'di ltar 'bras bu yin pa'i phyir dang sems pa med pa'i nye bar len pa can yin pa'i phyir dang skye ba dang ldan pa yin pa'i phyir na /",
    "T04TD3900E:21b-18": "bum pa la sogs pa bzhin du lus dang sa dang byed pa la sogs pa blo dang ldan pa'i rgyu can du grub pa na byed pa po dbang phyug gi ming gzhan can nye bar 'jog go snyam na /",
    "T04TD3900E:21b-19": "nye bar mi 'jog ste /",
    "T04TD3900E:21b-20": "rtag pa la sogs pa'i ngo bo'i dbang phyug gnod par byed pas bkag pa'i phyir dang /",
    "T04TD3900E:21b-21": "de lta bur gyur pa la yang sgrub par byed pa'i tshad ma mi 'thad pa'i phyir te /",
    "T04TD3900E:21b-22": "gtan tshigs the tshom la brjod phyir //",
    "T04TD3900E:21b-23": "bsal ba gtan tshigs rten ma yin //",
    "T04TD3900E:21b-24": "zhes gang gsungs pa yin no //",
    "T04TD3900E:22a-0": "'o na med par smra bar yang mi rigs @22a * //",
    "T04TD3900E:22a-1": "te ;",
    "T04TD3900E:22a-2": "'di sgrub byed kyis grub pa'i phyir dang /",
    "T04TD3900E:22a-3": "grub pa yang gnod byed kyis tshad ma mi 'thad pa'i phyir ro zhes na /",
    "T04TD3900E:22a-4": "byed kyi nus pas yod pa nyid yin no zhe na /",
    "T04TD3900E:22a-5": "gnod byed kyi nus nus pas yod pa nyid yin no zhe na /",
    "T04TD3900E:22a-6": "gnong byed kyi nus pa med pa nyid ci'i phyir ma yin /",
    "T04TD3900E:22a-7": "de ltar ni ma yin te /",
    "T04TD3900E:22a-8": "gnod byed tshad ma ma yin pa'i phyir zhe na /",
    "T04TD3900E:22a-9": "'di tshad ma ma yin pa ji ltar yin /",
    "T04TD3900E:22a-10": "sgrub byed kyis gnod pa'i phyir ro zhe na /",
    "T04TD3900E:22a-11": "'o na sgrub byed kyang tshad ma ma yin te /",
    "T04TD3900E:22a-12": "gnod byed kyis gnod pa'i phyir ro //",
    "T04TD3900E:22a-13": "sngar bsgrubs pa'i gnod byed kyis gnod pa'i yul can gyi sgrub byed 'jug par yang mi rigs na /",
    "T04TD3900E:22a-14": "gnod byed sel ba lta ci smos so //",
    "T04TD3900E:22a-15": "mtshan nyid dang ldan pa la gnod pa srid na de'i mtshan nyid sun phyung ba kho nar 'gyur bas na thams cad la yid brtag tu med do //",
    "T04TD3900E:22a-16": "'o na gang gi tshe dang por dbang phyug smra bas sgrub byed brjod pa de'i sun 'byin pas kyang gnong byed kyis tshad ma brjod par mi bya bar 'gyur ro zhe na bden te /",
    "T04TD3900E:22a-17": "de'i tshe des gnong byed brjod par bya ba ma yin gyi /",
    "T04TD3900E:22a-18": "'on kyang sgrub byed sun 'byin pa nyid yin no //",
    "T04TD3900E:22a-19": "sgrub byed 'di dag ni sgrub byed kyi mtshan nyid rgyas par byed pa ma yin te /",
    "T04TD3900E:22a-20": "khyab pa dang bral ba'i phyir ro //",
    "T04TD3900E:22a-21": "'di ltar re zhig sgrub byed dang po la 'bras bu tsam la rgyu tsam gyis khyab pa grub pa ni 'dod de /",
    "T04TD3900E:22a-22": "'di sgrub byed blo dang ldan pas ni khyab pa ma grub pas ji ltar de sgrub par nus /",
    "T04TD3900E:22a-23": "khyab par bya ba ni mi 'khrul pa'i yul yin no //",
    "T04TD3900E:22a-24": "khyab par byed pa ni spyi la mi 'khrul pa yin la /",
    "T04TD3900E:22a-25": "khyab par la khyab par mi 'khrul pa yin gyi spyi ni ma yin te /",
    "T04TD3900E:22a-26": "de med pas kyang mi 'gal ba'i phyir ro //",
    "T04TD3900E:22a-27": "'di ltar du ba tsam dang du ba'i khyad par las me tsam rtogs la /",
    "T04TD3900E:22a-28": "khyad par las khyad par yin no //",
    "T04TD3900E:22a-29": "de'i phyir 'bras bu tsam blo dang ldan pa'i mtshan nyid can gyi rgyu'i khyad par la mi 'khrul par sems pa dang ldan pas ji ltar smra bar byed /",
    "T04TD3900E:22a-30": "gal te 'bras bu tsam blo dang ldan pa'i rgyu la 'khrul pa ma mthong mod /",
    "T04TD3900E:22a-31": "'on kyang khyad par gzhan la 'khrul pa dmigs pa de kho na 'di la 'khrul pa dogs par byed pa yin no //",
    "T04TD3900E:22b-0": "ma mthong ba tsam gyis ni 'khrul pa dang bral bar rtogs par nus pa ma @22b yin te ;",
    "T04TD3900E:22b-1": "de kho na bzhin du bsgrub bya med pa yang rtogs par thal ba'i phyir dang /",
    "T04TD3900E:22b-2": "tshad ma log kyang don med par mi 'grub pa'i phyir dang /",
    "T04TD3900E:22b-3": "'khrul pa dang bcas pa'i gtan tshigs kyang 'khrul pa ma mthong ba'i skyes bu la ltos nas 'khrul pa med par thal ba'i phyir dang /",
    "T04TD3900E:22b-4": "skyes bu la ltos nas gtan tshigs dang gtan tshigs ltar snang ba yin na /",
    "T04TD3900E:22b-5": "de'i dngos po'i rnam par gzhag pa 'jig par thal ba'i phyir ro //",
    "T04TD3900E:22b-6": "'o na du ba la sogs pa yang me la sogs pa la yang 'khrul 'khrul pa ma mthong yang de la mi 'khrul ba mi 'grub pa kho na'o zhe na /",
    "T04TD3900E:22b-7": "mi 'grub pa ma yin te /",
    "T04TD3900E:22b-8": "gang gi phyir 'di dag mi mthun phyogs la 'jug la ma mthong ba tsam gyis mi 'khrul ba ma yin gyi /",
    "T04TD3900E:22b-9": "'on kyang rang gi bsgrub par bya ba dang 'brel pa'i phyir yin la /",
    "T04TD3900E:22b-10": "de yang bsgrub par bya ba'i don las skyes pa'i rgyu mtshan can gyi /",
    "T04TD3900E:22b-11": "ma mthong ba'i rgyu mtshan can ni ma yin no //",
    "T04TD3900E:22b-12": "'o na ma mthong ba tshad mar mi byed na de las byung ba yang mi 'grub ste /",
    "T04TD3900E:22b-13": "rgyu dang 'bras bu'i ngo bo ni mthong ba dang ma mthong ba'i sgrub byed can yin pa'i phyir ro zhe na /",
    "T04TD3900E:22b-14": "ma yin te /",
    "T04TD3900E:22b-15": "de dang ma 'brel pa ni de la mi 'khrul pa'i nges pa med pa'i phyir dang /",
    "T04TD3900E:22b-16": "de las byung ba ma yin na yang don dngos po gzhan la 'brel pa mi 'thad pa'i phyir ro //",
    "T04TD3900E:22b-17": "gal te de dang 'brel par 'dod pa gzhan gyi rgyu can yin nam rgyu med pa yin na ni de'i tshe de med kyang rgyu gzhan las sam glo bur du byung ba na /",
    "T04TD3900E:22b-18": "'dod pa'i 'brel pa'i yul la 'brel pa zhes bya bar ji ltar 'gyur /",
    "T04TD3900E:22b-19": "ci ste de med par mi 'byung ba de yod na ;",
    "T04TD3900E:22b-20": "'byung na ni de las byung ngo zhes bya bar nan gyis sgrub pa yin na /",
    "T04TD3900E:22b-21": "de ji ltar gzhan gyi rgyu can nam rgyu med pa yin zhing de las byung ba med par 'brel pa yang ji ltar yin /",
    "T04TD3900E:22b-22": "gzhan yang re zhig yul gcig tu bsgrub bya med pa la gtan tshigs ma mthong zhes te /",
    "T04TD3900E:22b-23": "de tsam gyis de la mi 'khrul ba ma yin te /",
    "T04TD3900E:22b-24": "mi mthun phyogs kyi phyogs gcig la 'jug pa'i thun mong yang rang gi bsgrub par bya ba la mi 'khrul par thal ba'i phyir ro //",
    "T04TD3900E:22b-25": "de'i phyir bsgrub par bya ba med pa thams cad du ma dmigs pa de la 'khrul pa'i rgyu brjod par bya ba ma yin la /",
    "T04TD3900E:23a-0": "de yang mi @23a * //",
    "T04TD3900E:23a-1": "dmigs pa tsam yin pas na /",
    "T04TD3900E:23a-2": "de las byung ba la sdang srid pa ma yin no //",
    "T04TD3900E:23a-3": "gzhan yang ci mthong ba dag gis mi 'khrul ma yin no //",
    "T04TD3900E:23a-4": "gzhan yang ci mthong ba dag gis mi 'khrul pa byed pa yin nam /",
    "T04TD3900E:23a-5": "'on te shes par byed pa yin /",
    "T04TD3900E:23a-6": "byed pa yin no zhe na /",
    "T04TD3900E:23a-7": "ci rang gi ngo bos mi 'khrul pa zhig gi 'am 'on te 'khrul pa zhig gis yin grang /",
    "T04TD3900E:23a-8": "de las gal te de rang gi ngo bo mi 'khrul pa yin na de la bya ba gzhan ci zhig yod /",
    "T04TD3900E:23a-9": "'khrul pa zhig ma 'khrul par byed pa yin na ni ma nges pa rgyun chad par 'gyur ro //",
    "T04TD3900E:23a-10": "'on te shes par byed pa yin na ji ltar 'di mi 'khrul pa yin zhes brjod dgos so //",
    "T04TD3900E:23a-11": "'di rgyu mtshan med pa nyid du yin par ni rigs pa ma yin te /",
    "T04TD3900E:23a-12": "thams cad du yin par thal ba'i phyir ro //",
    "T04TD3900E:23a-13": "de las byung ba las gzhan pa'i rgyu mtshan ni btsal yang ma mthong ngo //",
    "T04TD3900E:23a-14": "rgyu mtshan nges pa yin zhe na /",
    "T04TD3900E:23a-15": "'di ni gtam rgyud yin te /",
    "T04TD3900E:23a-16": "mi 'khrul ba'i ming gzhan can med na mi 'byung ba de nyid kyi rgyu mtshan 'dir spyod pa yin na /",
    "T04TD3900E:23a-17": "de nyid ni de nyid kyi rgyu mtshan du rigs pa ma yin no //",
    "T04TD3900E:23a-18": "de'i phyir de las byung ba'i rgyu mtshan gyi mi 'khrul ba dang ldan pa'i du ba la sogs pa smad par 'os pa ma yin no //",
    "T04TD3900E:23a-19": "'bras bu de nyid ni mthong ba tsam gyis mi 'khrul bar ci ltar brjod par nus /",
    "T04TD3900E:23a-20": "'o na 'bras bu nyid kyang de las byung ba'i 'brel pa nyid kyis go bar byed pa yin mod ce na /",
    "T04TD3900E:23a-21": "ma yin te /",
    "T04TD3900E:23a-22": "'bras bu tsam skyes bu dang rgyu dang 'bras bu'i ngo bor ma grub pa'i phyir ro //",
    "T04TD3900E:23a-23": "bum pa la sogs pa 'bras bu'i khyad par rnams kho na skyes bu'i rjes su 'gro ba dang ldog pa'i rjes su byed par mthong gi 'bras bu tsam ni ma yin la /",
    "T04TD3900E:23a-24": "bum pa la sogs pa la 'bras bu nyid kyang mthong zhes te /",
    "T04TD3900E:23a-25": "de yang skyes bu sngon du 'gro bar ni ma grub pa ste /",
    "T04TD3900E:23a-26": "de lta yin na ni de la dngos po tsam yang mthong bas na /",
    "T04TD3900E:23a-27": "dngos po tsam yang de lta bu nyid du 'gyur ro //",
    "T04TD3900E:23a-28": "de ltar ni ma yin te /",
    "T04TD3900E:23a-29": "dngos po nyid ni nam mkha' la sogs pa rtag pa la yang yod pa'i phyir ro zhe na /",
    "T04TD3900E:23a-30": "skyes bus khyab pa'i dngos po nyid kyi gzhi ni nges par skyes bus byas pa nyid myong ba na /",
    "T04TD3900E:23b-0": "de la rtag pa zhes bya @23b ba ci ltar yod /",
    "T04TD3900E:23b-1": "gal te dngos po nyid rtag pa la yang mthong bas na dngos po tsam skyes bu sngon du 'gro bar mi 'dod na /",
    "T04TD3900E:23b-2": "'o na 'bras bu nyid kyang sa gzhi la sogs pa skyes bus ma byas pa la yang yod pas na 'bras bu tsam yang ma yin no //",
    "T04TD3900E:23b-3": "sa gzhi la sogs pa phyogs su byas pas na des ma nges pa ma yin no zhe na /",
    "T04TD3900E:23b-4": "nam mkha' la sogs pa yang phyogs su byed pa la 'gog par byed pa su yod /",
    "T04TD3900E:23b-5": "dngos po'i stobs kyis zhugs pa'i rjes su dpag pa ni lung dang 'gal ba la mi 'jigs so //",
    "T04TD3900E:23b-6": "lung dang 'gal ba bsal bar bya ba yin na sa la sogs pa phyogs su byed pa yang lung gzhan dang 'gal bas na spang bar bya bar 'gyur ro //",
    "T04TD3900E:23b-7": "rang gi lung dang 'gal ba kho na spang bar bya ba kho na yin no zhe na /",
    "T04TD3900E:23b-8": "rang gi lung gang yin /",
    "T04TD3900E:23b-9": "'di ltar /",
    "T04TD3900E:23b-10": "skye bo ring bur skyes gyur cing //",
    "T04TD3900E:23b-11": "yon tan nyes pa ma mthong la //",
    "T04TD3900E:23b-12": "kye ma grub mtha' mi bzad pa'i //",
    "T04TD3900E:23b-13": "gdon 'di su yis bsgos pa yin //",
    "T04TD3900E:23b-14": "'o na 'bras bu nyid ni ma byung ba las byung ba'i mtshan nyid can ma yin nam /",
    "T04TD3900E:23b-15": "de ni bum pa la sogs pa dang sa gzhi la sogs pa la yang khyad par cung zad med do //",
    "T04TD3900E:23b-16": "des na gal te 'bras bu 'ga' zhig skyes bus byas pa yin na thams cad de lta bu kho nar 'gyur la yang 'ga' yang ma yin no zhe na /",
    "T04TD3900E:23b-17": "de ni mi bden te /",
    "T04TD3900E:23b-18": "'di dngos po nyid la yang mtshungs pa'i phyir te /",
    "T04TD3900E:23b-19": "'di ltar 'di skad du /",
    "T04TD3900E:23b-20": "gal te dngos po 'ga' zhig skyes bus byas pa yin na thams cad kyang de lta bu kho nar 'gyur la yang na 'ga' yang ma yin no zhes brjod par nus so ;",
    "T04TD3900E:23b-21": "/ bum pa la sogs pa la dngos po nyid gzhan yin la /",
    "T04TD3900E:23b-22": "nam mkha' la sogs pa la gzhan yin pa ni ma yin no //",
    "T04TD3900E:23b-23": "'dis ni mkhas par rlom pa 'ga' zhig gis /",
    "T04TD3900E:23b-24": "gang las 'bras bu'i khyad par la khyab cing 'bras bu tsam la ma khyab po zhes brjod pa 'dir bu gnyis yod dam zhes gang brjod pa de yang bsal ba yin te /",
    "T04TD3900E:23b-25": "de la kho bo cag kyang smra ste /",
    "T04TD3900E:23b-26": "gang gis dngos po'i khyad par la khyab po //",
    "T04TD3900E:23b-27": "dngos po tsam la ma khyab po zhes brjod pa 'dir dngos po gnyis yod dam /",
    "T04TD3900E:24a-0": "kho bo cag ni 'bras bu gnyis la khyab pa yod par mi @24a * //",
    "T04TD3900E:24a-1": "smra'i ;",
    "T04TD3900E:24a-2": "'on kyang 'bras bu rnams la yin no //",
    "T04TD3900E:24a-3": "ma ba las byung ba tsam gyis ni 'bras bu'i bdag nyid thams cad chos mtshungs par ma grub ste /",
    "T04TD3900E:24a-4": "de lta bu nyid du yang gzugs la sogs pa tha dad dang rgyu tha dad pa yang mngon sum du grub pa'i phyir ro //",
    "T04TD3900E:24a-5": "'dis ni 'bras bu 'ga' zhig skyes bu sngon du 'gro bar mthong nas de dag dang rigs mi mthun pa rnams kyang 'bras bu tsam du mtshungs pas de ltar rnam par 'jog pa na /",
    "T04TD3900E:24a-6": "rig pa ngal ba'i 'bras bu shin tu thob pa yin te /",
    "T04TD3900E:24a-7": "gang gi bud med dang dmangs rigs dang thun mong ba'i khyad par yang mi rtogs pa'o //",
    "T04TD3900E:24a-8": "'o na skyes bus byas pa nyid du rtsod pa'i gzhi ma yin pa'i bum pa la sogs pa phan tshun du rigs mi mthun pa kho na ma yin nam /",
    "T04TD3900E:24a-9": "des na gal te lus la sogs pa bum pa la sogs pa dang rigs mi mthun pa nyid kyis skyes bu sngon du 'gro bar rnam par mi 'jog na /",
    "T04TD3900E:24a-10": "re de dag la yang phan tshun ltos nas de yod pas na de dag kyang de ltar rnam par mi 'jog par 'jug go //",
    "T04TD3900E:24a-11": "gang gis de dag sde tshan gcig tu byed pa bum pa la sogs pa rtsod pa med pa rnams la ni lus la sogs pa dang thun mong ma yin pa thun mong gi chos 'ga' yang yod pa ma yin la /",
    "T04TD3900E:24a-12": "de dag sde tshan gcig tu byas pa med par lus la sogs pa shin tu rigs mi mthun par rnam par gzhag par mi 'os so //",
    "T04TD3900E:24a-13": "'di snyam du gang zhig mthong bas byed pa ma mthong yang byas pa'i blor 'gyur pa'i 'bras bu de de ni blo dang ldan pa'i rgyu can yin gyi gzhan ni ma yin no //",
    "T04TD3900E:24a-14": "lus la sogs pa 'di dag ni 'jig rten la byas pa'i blo mi skyed de /",
    "T04TD3900E:24a-15": "des na blo dang ldan pa'i rgyu can nyid du rnam par mi 'jog go snyam na /",
    "T04TD3900E:24a-16": "de ni bden te /",
    "T04TD3900E:24a-17": "byas pa'i blo ni rjes su dpag pa'i bdag nyid can yin la /",
    "T04TD3900E:24a-18": "rjes su dpag pa yang khyab pa grub pa la ltos shing /",
    "T04TD3900E:24a-19": "de yang rjes su dpag pa la ltos pa na shin tu gsal bar phan tshun brten pa nyid do //",
    "T04TD3900E:24a-20": "des na khyad par dang 'brel pa gzung bar mi nus pa'i phyir 'bras bu tsam kho na skyes bu sngon du 'gro bar rtogs par bya'o zhe na /",
    "T04TD3900E:24a-21": "'o na gal te 'bras bu 'ga' zhig skyes bu sngon du 'gro bar mthong bas thams cad de ltar rtogs na /",
    "T04TD3900E:24b-0": "'ga' @24b zhig me'i rgyu can du mthong bas na /",
    "T04TD3900E:24b-1": "de lta bu nyid du rtogs par 'gyur ro //",
    "T04TD3900E:24b-2": "de ni de lta ma yin te /",
    "T04TD3900E:24b-3": "me'i 'bras bu ni rigs gcig pa yin te /",
    "T04TD3900E:24b-4": "des na der rigs gzhan spangs nas rgyu dang 'bras bu'i ngo bor rtogs par nus so //",
    "T04TD3900E:24b-5": "skyes bu'i 'bras bu rnams ni rigs sna tshogs pa yin te /",
    "T04TD3900E:24b-6": "de dag la khyad par du de las byung ba'i 'brel pa rtogs par nus so //",
    "T04TD3900E:24b-7": "'di ltar bum pa dang snam bu la sogs pa'i skyes bu'i 'bras bu rnams ni nus pa sna tshogs pa dang gzugs sna tshogs pas na phan tshun rigs mi mthun pa yin la /",
    "T04TD3900E:24b-8": "'bras bu tsam du chos mthun par dmigs pa yin no zhe na /",
    "T04TD3900E:24b-9": "thal ba dang sol ba dang du ba dang tshos pa la sogs pa me'i 'bras bu rnams kyang phan tshun rigs mi mthun pa kho na ma yin nam /",
    "T04TD3900E:24b-10": "des na der yang 'bras bu tsam yang med pa dang rgyu dang 'bras bu'i 'brel par rtogs par bya'o //",
    "T04TD3900E:24b-11": "brjod pa /",
    "T04TD3900E:24b-12": "me'i 'bras bu rnams ni thal ba la sogs pa'i rang bzhin tha dad kyang bud shing gi rnam par 'gyur ba'i bdag nyid du rigs gcig pa kho na yin te /",
    "T04TD3900E:24b-13": "des na de'i sgo nas der 'brel pa'i blo 'byung bas na ha cang thal ba yang med la /",
    "T04TD3900E:24b-14": "tshun chad du ldog pa yang ma yin no //",
    "T04TD3900E:24b-15": "yang de dag la ni tshad yod pas na sde tshan gcig tu byas pa med kyang de las gzhan spangs na me dang 'brel pa rtogs pa mi 'gal ba kho na'o //",
    "T04TD3900E:24b-16": "yang na me dang 'bras bu cem la ni 'khrul 'gyur la /",
    "T04TD3900E:24b-17": "skyes bu dang lhan cig de ma dmigs pas na 'gyur te /",
    "T04TD3900E:24b-18": "'gyur la /",
    "T04TD3900E:24b-19": "skyes bu dang ltan cig de ma dmigs pas na 'gyur te /",
    "T04TD3900E:24b-20": "rgyu dang 'bras bu'i tha snyad ni rjes su 'gro ba dang ldog pa'i rgyu mtshan can yin pa'i phyir ro //",
    "T04TD3900E:24b-21": "'bras bu tsam la ni me'i rjes su 'gro ba dang ldog pa'i rjes su byed pa yod pa ma yin te /",
    "T04TD3900E:24b-22": "de med kyang bum pa la sogs pa la skye ba mthong ba'i phyir ro //",
    "T04TD3900E:24b-23": "'o na skyes bu'i rjes su 'gro ba dang ldog pa'i rjes su byed pa la yang med de ;",
    "T04TD3900E:24b-24": "de med kyang rtsva la sogs pa la skye ba dmigs pa'i phyir ro zhe na /",
    "T04TD3900E:24b-25": "ma yin te /",
    "T04TD3900E:24b-26": "de med par mi 'grub pa'i phyir ro //",
    "T04TD3900E:24b-27": "'o na na bum pa la sogs pa la yang me med pa mi 'grub po zhe na /",
    "T04TD3900E:24b-28": "mi 'grub pa ma yin te /",
    "T04TD3900E:24b-29": "snang rung gi bdag nyid de der mi dmigs pa'i phyir ro //",
    "T04TD3900E:25a-0": "de nyid kyi @25a * //",
    "T04TD3900E:25a-1": "phyir rtsva la sogs pa yang skyes bu med pa de ci'i ci'i phyir mi 'grub /",
    "T04TD3900E:25a-2": "de ni dbang po las 'das pa yin pa'i phyir la /",
    "T04TD3900E:25a-3": "dbang po las 'das pa don rnams ni ma mthong ba tsam gyis med par mi 'grub po //",
    "T04TD3900E:25a-4": "dbang po las 'das pa ma yin pa'i me ni mthong ba med pa'i phyir me nyid do //",
    "T04TD3900E:25a-5": "'o na bum pa la sogs pa la yang skyes bu dbang po las 'das pa ma yin pa kho na bya ba byed par mthong ba ma yin nam /",
    "T04TD3900E:25a-6": "gal te de lta bur gyur pa kho na rtsva la sogs pa la sgrub na /",
    "T04TD3900E:25a-7": "de ma dmigs pas na med pa ji ltar ma yin snang du rung ba dang snang du mi rung bar rnam par rtog pa bsal te skyes bu tsam rgyu nyid kyi khyab byed du rtogs te /",
    "T04TD3900E:25a-8": "des na de ma mthong ba las med par grub pa ma yin no zhe na /",
    "T04TD3900E:25a-9": "me la yang tshul 'di nyid du ji ltar mi 'gyur /",
    "T04TD3900E:25a-10": "ma yin te /",
    "T04TD3900E:25a-11": "btso ba dang /",
    "T04TD3900E:25a-12": "sreg pa la sogs pa byed pa'i snang rung gi khyad par khon me yin pa'i phyir ro//",
    "T04TD3900E:25a-13": "skyes bu ni snang rung nyid du nges pa ma yin pas na /",
    "T04TD3900E:25a-14": "snga ma dang mtshungs pa ma yin no //",
    "T04TD3900E:25a-15": "de'i phyir gang 'bras bu yin pa de thams cad ni skyes bu sngon du 'gro ba yin pas na /",
    "T04TD3900E:25a-16": "lus la sogs pa yang 'bras bu yin pa nyid kyis de lta bur gyur par 'grub po //",
    "T04TD3900E:25a-17": "'di ni dam pa ma yin pa'i lta ba'i chang gis myos pas rmongs pa'i nyes par bslabs pa rnams kyi bla col yin te /",
    "T04TD3900E:25a-18": "de ltar re zhig skyes bu'i 'bras bu rab tu grub pa rnams rigs du ma yin pa'i phyir sde tshan gcig tu bya bar mi nus pas na /",
    "T04TD3900E:25a-19": "khyad par du 'brel pa 'dzin pa mi 'thad pa'i phyir /",
    "T04TD3900E:25a-20": "'bras bu tsam la skyes bu khyad par rtogs pa yin no zhes gang brjod pa de ni yang dag pa ma yin te /",
    "T04TD3900E:25a-21": "de lta yin na lus can skyes bus kyang 'bras bu tsam la khyab par rtogs par 'gyur ro //",
    "T04TD3900E:25a-22": "de ltar ni ma yin te /",
    "T04TD3900E:25a-23": "lus nye bar mi sbyor ba de 'bras bu skye ba mthong ba'i phyir ro zhe na /",
    "T04TD3900E:25a-24": "de ci da ni 'bras bu la lus kyis ma khyab pa kho na yin nam /",
    "T04TD3900E:25a-25": "de lta'o zhe na /",
    "T04TD3900E:25a-26": "kha cig la lus kyi byed pa rjes su dpog pa gang yin pa der mi 'gyur ro //",
    "T04TD3900E:25a-27": "'bras bu tsam la ma khyab pa yin gyi 'bras bu'i khyad par la khyab pa kho na'o zhe na /",
    "T04TD3900E:25b-0": "gang gis sde tshan gcig tu byas nas lus kyis khyab par 'gyur ba lus @25b gyis nye bar sbyor ba med pas bskyed par bya ba'i 'bras bu'i tshogs dang thun mong ma yin pa de dag la /",
    "T04TD3900E:25b-1": "thun mong gi chos ci zhig yod de /",
    "T04TD3900E:25b-2": "sde tshan gcig tu byas pa med pa yang khyad par du khyab pa mi 'thad pa'i phyir khyad par med pa kho nar 'gyur la /",
    "T04TD3900E:25b-3": "'khrul pa yin na yang mi 'gyur ba kho na'o ;",
    "T04TD3900E:25b-4": "/ ji ste lus kyi 'bras bu nyid du grub pa 'ga' kho na la /",
    "T04TD3900E:25b-5": "gcig tu lus kyis nye bar sbyor ba mthong bas na de thams cad du rnam par 'jog pa ni ma yin gyi /",
    "T04TD3900E:25b-6": "'on kyang gang gi rigs can la lus kyis byed pa mthong ba de'i rigs kho na la yin la /",
    "T04TD3900E:25b-7": "des na ha cang khyab pa ma yin no snyam na ;",
    "T04TD3900E:25b-8": "'o na de lta na gang gi rigs can la blo dang ldan pa'i byed pa mthong ba de'i rigs kho na la de rnam par gzhag par bya'i /",
    "T04TD3900E:25b-9": "khyad par med par ni ma yin no //",
    "T04TD3900E:25b-10": "'khrul pa yod pas na lus kyis khyab pa ni khyad par med par ma yin gyi /",
    "T04TD3900E:25b-11": "'dir ni de lta ma yin te /",
    "T04TD3900E:25b-12": "'khrul pa ma mthong ba'i phyir ro zhe na /",
    "T04TD3900E:25b-13": "'khrul pa mthong ngo zhes bya ba 'di tsam gyis ni khyab pa ma yin gyi /",
    "T04TD3900E:25b-14": "'on kyang 'brel pa sgrub par byed pa'i tshad ma'i dbang gis yin la /",
    "T04TD3900E:25b-15": "'ga' zhig tu skyes bu ni gcig la 'brel pa grub pas thams cad du de grub pa ni ma yin te /",
    "T04TD3900E:25b-16": "'ji ba'i rnam 'gyur gyi khyad par tsam la blo dang ldan pa'i nye bar sbyor ba mthong ba'i mkhas pa su yang snam bu la sogs pa la de'i tha snyad byed pa ma yin te /",
    "T04TD3900E:25b-17": "gzhan du na rdza mkhan gyi nye bar sbyor ba kho na rnam par gzhag par 'gyur ro //",
    "T04TD3900E:25b-18": "'khrul pa mthong ba'i phyir ma yin no zhe na /",
    "T04TD3900E:25b-19": "'o na 'ji ba'i rnam 'gyur gyi khyad par gcig la rdza mkhan gyi nye bar sbyor ba mthong bas kyang /",
    "T04TD3900E:25b-20": "'ji ba'i rnam 'gyur gyi khyad par gzhan la yang rnam par mi 'jog par 'gyur ro //",
    "T04TD3900E:25b-21": "'khrul pa mthong ba'i phyir ro zhe na /",
    "T04TD3900E:25b-22": "'khrul par mthong ba dang rigs mthun pa la 'khrul ba ma dmigs kyang dogs pa mi ldog pa kho na'o ;",
    "T04TD3900E:25b-23": "/ bum pa la sogs pa la phan tshun du mi mthun pas na de lta ma yin no zhe na /",
    "T04TD3900E:25b-24": "'o na blo dang ldan pa tsam gyi nye bar sbyor ba yang khyad par med par mi 'grub po //",
    "T04TD3900E:25b-25": "'bras bu nyid du rigs gcig pas na 'grub po zhe na /",
    "T04TD3900E:26a-0": "de kho na bzhin du rdza mkhan gyi nye bar sbyor ba yang grub par @26a * //",
    "T04TD3900E:26a-1": "'gyur ro //",
    "T04TD3900E:26a-2": "de'i phyir gang dang gang rigs mthun pa la skyes bu'i byed pa snang ba de dang de la skyes bus byas pa nyid du rnam par gzhag par bya'o zhes rigs pa yin no //",
    "T04TD3900E:26a-3": "gang zhig mthong bas byed pa ma mthong ba la yang byas pa'i blor 'gyur ba de skyes bus byas zhes bya ba yang rigs mthun pa la 'brel pa 'dzin pa'i tshad ma'i 'jug pa ston pa yin pas na phan tshun brten pa'i skyon ga la yod /",
    "T04TD3900E:26a-4": "'di ltar 'dir don ni gang zhig mthong bas byed pa la ma mthong ba'i rtogs pa po la yang dus gzhan na rjes su dpag pa'i bdag nyid kyis byas pa'i blo 'byung ba de ni khyab pa'i dus su de lta bus byas pa yin no zhes rtogs pa yin no zhes bya ba 'di yin no //",
    "T04TD3900E:26a-5": "gang mthong bas byas pa'i blor 'gyur zhe na /",
    "T04TD3900E:26a-6": "gang gi rigs can la skyes bu dang lhan cig 'brel pa grub par byed pa'i tshad ma byung bar gyur pa'o //",
    "T04TD3900E:26a-7": "lus la sogs pa ni de lta ma yin pas na khyab pa las phyi rol kho nar gnas so //",
    "T04TD3900E:26a-8": "'dis ni kha cig gis lus la sogs pa la byas pa'i blor mi 'gyur ro zhes smra ba la /",
    "T04TD3900E:26a-9": "ci khyab pa gzung ba la'am /",
    "T04TD3900E:26a-10": "'on te khyab pa ma gzung ba la yin zhes rgal zhing brtag par bya ste /",
    "T04TD3900E:26a-11": "gal te phyogs dang po yin na /",
    "T04TD3900E:26a-12": "de ni mi rigs te /",
    "T04TD3900E:26a-13": "khyab par rtogs pa can gyis khyab bya mthong bas na khyab byed mi rtogs pa ni ma yin te /",
    "T04TD3900E:26a-14": "thams cad du mi rtogs par thal ba'i phyir ro //",
    "T04TD3900E:26a-15": "gal te phyi ma ltar yin na lus la sogs pa la zhes bya ba 'di shin tu nyung ba smras pa yin te /",
    "T04TD3900E:26a-16": "bum pa la sogs pa la yang khyab pa ma gtogs pa la byas pa'i blor mi 'gyur ba kho na'o zhes gang smras pa de yang bsal ba yin te /",
    "T04TD3900E:26a-17": "rigs mthun pa la tshad ma ma zhugs par khyab pa 'dzin pa mi 'thad pa'i phyir ro //",
    "T04TD3900E:26a-18": "'o na 'dir yang rigs mthun pa la tshad ma 'jug pa yod pa kho na ma yin nam /",
    "T04TD3900E:26a-19": "rtsed mo'i ri ni ri rnams kyi rigs mthun pa yin la /",
    "T04TD3900E:26a-20": "'dra gzugs kyi lus ni lus kyi yin zhing /",
    "T04TD3900E:26a-21": "brus pa'i chu klung ni chu klung gi /",
    "T04TD3900E:26a-22": "'dir so ngal ba sogs pa'i rang bzhin gyi shing ni shing rnams kyi yin zhing /",
    "T04TD3900E:26b-0": "de dag kyang skyes bu'i byed pa rjes su 'gro ba dang ldog pa'i rjes su byed par tshad mas rtogs pa @26b kho na'o ;",
    "T04TD3900E:26b-1": "/'dir de dag de lta bu yin yang khyab pa mi rtogs na /",
    "T04TD3900E:26b-2": "'o na 'gar yang mi rtogs par 'gyur ro zhe na /",
    "T04TD3900E:26b-3": "'di ni ma bslabs pa'i brjod pa yin te /",
    "T04TD3900E:26b-4": "'di ltar gal te skyes bu dang bral ba'i ri la sogs pa de las gzhan pa'i rigs mthun pa yin na /",
    "T04TD3900E:26b-5": "de dag kho na bzhin du de dag kyang bdag cag la sogs pa dang khyad par med pa'i blo dang ldan pa'i skyes bu sngon du 'gro bar 'gyur ro //",
    "T04TD3900E:26b-6": "de lta ni ma yin te /",
    "T04TD3900E:26b-7": "de dag ni bdag cag la sogs pas byas par mi nus pa yin pa'i phyir ro zhe na /",
    "T04TD3900E:26b-8": "'o na rigs mthun pa yin na de nyid ga las te /",
    "T04TD3900E:26b-9": "gzhan du yang thal ba'i phyir ro //",
    "T04TD3900E:26b-10": "bya bar mi nus pa yin na rigs pa gcig pa nyid du mi grub bo //",
    "T04TD3900E:26b-11": "rnam pa mtshungs pa nyid ni dngos po rnams kyi de nyid yin pa'i rgyu mtshan ma yin gyi /",
    "T04TD3900E:26b-12": "'on kyang rang bzhin gzhan yang yin te /",
    "T04TD3900E:26b-13": "kha cig rnam pa khyad par med kyang khyad par gzhan las rigs tha dad par mthong ba'i phyir ro //",
    "T04TD3900E:26b-14": "'di ltar autpala'i rtsa ba las dang lci ba las kyang autpala'i rtsa ba dang /",
    "T04TD3900E:26b-15": "'jam [?] bu dang ra las kyang 'dam bu dang rtsa ba dang sa bon las kyang chu shing 'byung na /",
    "T04TD3900E:26b-16": "lci ba dang gzhan pa la sogs pa las skyes pa'i autpala'i rtsa ba la sogs pa rnams mtshungs pa tsam gyi rigs mthun pa ma yin te /",
    "T04TD3900E:26b-17": "rang bzhin tha dad par nyams su myong bas grub pa'i phyir dang /",
    "T04TD3900E:26b-18": "rgyu dang 'bras bu'i ngo bor rnam par gzhag pa 'jig par thal ba'i phyir ro //",
    "T04TD3900E:26b-19": "de'i phyir gal te byas pa'i ri la sogs pa rnam pa mtshungs pa nyid kyi rgyu mtshungs pa yin na autpala'i rtsa ba la sogs pa yang 'gyur ro //",
    "T04TD3900E:26b-20": "srog chags kyi lus la sogs pa dang 'dra gzugs kyi lus la sogs pa rnam pa mtshungs kyang de lta bu yin pa nyid kyi rgyu mtshan ni yod pa ma yin te /",
    "T04TD3900E:26b-21": "shin tu gsal bar tha dad par nyams su myong ba'i phyir ro //",
    "T04TD3900E:26b-22": "'di ltar byis pa'i bar gyi 'jig rten 'dis rtags med cing nye bar bstan pa med par de dag tha dad par rtogs pa yin no //",
    "T04TD3900E:26b-23": "brus pa'i chu klung la dus kyi dbang gis brus pa'i mtshan ma yal ba na /",
    "T04TD3900E:26b-24": "chu klung gzhan las tha dad par mi rtogs pa kho na ma yin nam zhe na /",
    "T04TD3900E:26b-25": "de las cir 'gyur /",
    "T04TD3900E:27a-0": "de dag rgyu mtshungs @27a * //",
    "T04TD3900E:27a-1": "par rtogs pa yin no zhe na /",
    "T04TD3900E:27a-2": "brus pa yang rtogs par 'gyur ro //",
    "T04TD3900E:27a-3": "brus pa kha cig tu mngon sum dang 'gal ba yin no zhe na /",
    "T04TD3900E:27a-4": "de ci da ni 'bras bu rgyu la 'khrul pa mngon sum gyis sgrub bam /",
    "T04TD3900E:27a-5": "de lta yin na ni 'bras bu'i rtags las byas pa'i rjes dpag ma lus pa rgyun chad par thal lo //",
    "T04TD3900E:27a-6": "yun ring po nas yod pa'i chu klung dang mtsho rnams la yang rjes su dpag pa bzlog tu med par 'gyur ro //",
    "T04TD3900E:27a-7": "khyab par ma gtogs pa na brus pa la yang 'bru ba rjes su dpag pa mi 'thad pa yin no zhe na /",
    "T04TD3900E:27a-8": "de lta na sa bon las byung ba'i chu shing sdong bu las byung ba tha dad kyang /",
    "T04TD3900E:27a-9": "de nye bar ma mtshon pas na sa bon rjes su mi dpag pa kho na ste /",
    "T04TD3900E:27a-10": "rigs pa'i de kho na gzigs pas /",
    "T04TD3900E:27a-11": "rgyu brgyud pa ring ba rnams ni rjes su mi dpog pa nyid yin pas na 'khrul pa med do zhes gang gsungs pa yin no //",
    "T04TD3900E:27a-12": "'bras bu'i gtan tshigs la ni rtogs pa po bya bar 'gyur dgos te /",
    "T04TD3900E:27a-13": "de skad du shin tu rnam par phye ba'i 'bras bu ni rgyu la 'khrul pa med do zhes bshad do //",
    "T04TD3900E:27a-14": "'di snyam du khyim gyi ldum ra'i shing de las gzhan pa'i shing dang rigs mtshungs pa rnams byed pa po can du nges pa yin la /",
    "T04TD3900E:27a-15": "de'i rjes su 'brangs nas de dag kyang skyes bu sngon du 'gro bar grub pa yin no snyam na /",
    "T04TD3900E:27a-16": "de yang legs pa ma yin te /",
    "T04TD3900E:27a-17": "de dag kyang sngon mthong ba dang khyad par med pa'i byed pa po sngon du 'gro bar thal ba'i phyir ro //",
    "T04TD3900E:27a-18": "gang gis de bzhin du gzhan yang 'gyur ba ldum ra'i shing yang byed pa po can ni ma yin te /",
    "T04TD3900E:27a-19": "rlung la sogs pa mtshungs pa'i skyes bu der nye bar 'tshog byed kyi rkyen tsam yin pa'i phyir ro //",
    "T04TD3900E:27a-20": "des bskyed par bya ba yin na de'i 'dod pa'i rjes su byed pas na 'jim pa la sogs pa'i dbyibs bzhin du nges pa mi 'thad pa'i phyir ro //",
    "T04TD3900E:27a-21": "gal te rigs mthun pa las 'brel ba sgrub pa'i tshad ma 'jug pa rgyu dang 'bras bu'i dngos po'i 'brel pa grub pa'i thabs yin na /",
    "T04TD3900E:27a-22": "'o na sngon du lus can gyi 'bras bur ma mthong ba las rjes su dpag par mi 'gyur te /",
    "T04TD3900E:27a-23": "'brel pa ma bzung ba'i phyir ro //",
    "T04TD3900E:27a-24": "'dod pa yin pa'i phyir skyon med do //",
    "T04TD3900E:27b-0": "@27b 'brel pa rtogs pa'i du ba las kyang me'i rtogs pa skye ba ma yin no //",
    "T04TD3900E:27b-1": "de'i phyir lus la sogs pa dang rigs mi mthun pa las 'brel pa grub par byed pa'i tshad ma 'jug pa yod pa ma yin no //",
    "T04TD3900E:27b-2": "de'i phyir de dag la skyes bu dang 'brel pa sgrub par dka' ba yin la gzhan la ni phan tshun rigs mi mthun pas sde tshan gcig tu bya ba med par yang 'brel pa'i blo mi 'gal te /",
    "T04TD3900E:27b-3": "so sor de sgrub par byed pa'i tshad ma 'jug pa'i phyir ro //",
    "T04TD3900E:27b-4": "des ni gang gis lus la sogs pa yang de ltar rtogs par 'gyur ba /",
    "T04TD3900E:27b-5": "kho bo cag gis ni 'bras bu tsam skyes bu sngon du 'gro ba can du ma rtogs so //",
    "T04TD3900E:27b-6": "rigs gzhan la sgrub par byed pa'i tshad ma zhugs pa na gzhan la 'brel pa mi rtogs pa yin du chug mod /",
    "T04TD3900E:27b-7": "lus la sogs pa bum pa la sogs pa las rigs gzhan yin pa nyid ga las spyod pa'i shes pa mi 'dra ba'i yul yin pa'i phyir te /",
    "T04TD3900E:27b-8": "bum pa la sogs pa rnam pa gzhan kho nar rtogs la /",
    "T04TD3900E:27b-9": "lus la sogs pa yang rnam pa gzhan kho nar ro //",
    "T04TD3900E:27b-10": "pha rol pos kyang 'di dag tha dad par gdon mi za bar khas blangs dgos te /",
    "T04TD3900E:27b-11": "gang gi phyir 'di byed pa po med pa dang /",
    "T04TD3900E:27b-12": "byed pa po can du nges pa dang byed pa po can du the tshom za ba'i bye brag gi dngos po rnams phung po gsum du smra ba'i phyir ro //",
    "T04TD3900E:27b-13": "byed pa can du nges pa'i mtshan nyid ma tshang ba med pa ni byed pa can du the tshom za bar 'gyur ba mi 'os te /",
    "T04TD3900E:27b-14": "byed pa can du nges pa rnams kyang de lta bu'i ngo bor thal ba'i phyir ro //",
    "T04TD3900E:27b-15": "byed pa po mthong bas na lus la sogs pa byed pa po can du the tshom za ba yin no zhe na /",
    "T04TD3900E:27b-16": "bum pa la sogs pa grub zin pa mthong ba rnams la yang 'gyur ro //",
    "T04TD3900E:27b-17": "ma yin te /",
    "T04TD3900E:27b-18": "byed pa po can du mthong ba dang rigs mthun pa'i phyir ro zhe na /",
    "T04TD3900E:27b-19": "de nyid kyi phyir lus la sogs pa la yang mi 'gyur ro //",
    "T04TD3900E:27b-20": "de dag de'i rigs can ma yin no zhe na /",
    "T04TD3900E:27b-21": "kho bo cag kyang de nyid smra ste /",
    "T04TD3900E:27b-22": "de nyid kyi phyir lus la sogs pa shin tu rigs mi mthun par grub pa'o //",
    "T04TD3900E:27b-23": "gal te bum pa la sogs pa phan tshun rigs mi mthun mod kyi /",
    "T04TD3900E:27b-24": "'on kyang byed pa po can du nges pa nyid kyis sde tshan gcig tu byas pa rnams rigs mthun pa kho na yin no //",
    "T04TD3900E:28a-0": "@28a * // lus la sogs pa ni byed pa po can du nges pa'i 'bras bu'i tshogs thams cad las phyi rol du 'gyur ba shin tu rigs mi mthun pa grub pa yin no //",
    "T04TD3900E:28a-1": "'di las kyang shin tu rigs mi mthun pa yin te /",
    "T04TD3900E:28a-2": "gang mi 'dra ba'i rgyun du 'dod pa'o //",
    "T04TD3900E:28a-3": "'di ltar bum pa la sogs pa phan tshun tha dad pa lus kyi byed pa'i stobs kyis skye ba yin la /",
    "T04TD3900E:28a-4": "lus la sogs pa ni lus can ma yin pa dang ldan pa'i byin gyis brlabs pa tsam gyis yin no //",
    "T04TD3900E:28a-5": "de'i phyir de dag las shin tu tha dad pa ci ste ma yin /",
    "T04TD3900E:28a-6": "gal te bum pa la sogs pa'i gzugs lus kyis byed pas bsgrub par bya ba ci 'dra ba de 'dra ba kho na lus la sogs pa'i yang 'gyur na /",
    "T04TD3900E:28a-7": "de lta bu ma yin pa na gzugs de lus kyis bsgrub par bya ba ma yin pas na gzhan gyis yang ma yin te /",
    "T04TD3900E:28a-8": "rgyu tha dad kyang ngo bo tha dad pas na mtha' dag gi ngo bo sna tshogs nyid rgyu med par 'gyur ro ;",
    "T04TD3900E:28a-9": "/ de'i phyir lus kyi byed pas bskyed par bya ba'i bum pa la sogs pa las lus la sogs pa des bskyed par bya ba ma yin pa nyid kyis na shin tu rigs mi mthun pa yin no //",
    "T04TD3900E:28a-10": "gtan tshigs 'di dag ni bcos ma dang bcos ma yin pa'i ri la sogs pa phan tshun rigs mi mthun pa nyid kyi sgrub byed la yang sbyar bar bya'o //",
    "T04TD3900E:28a-11": "bcos pa rnams las lus la sogs pa tha dad pa sgrub par byed pa ni bum pa la sogs pa shin tu rigs mi mthun pa nyid kyi sgrub byed du blta bar bya'o //",
    "T04TD3900E:28a-12": "gang dag ci zhig ltar rtogs pa gcig gi yul las kyang tha dad pa de dag de lta bur gyur pa ma yin pa dag las shin tu tha dad pa ma yin par ji ltar 'gyur /",
    "T04TD3900E:28a-13": "'di snyam du re zhig bum pa dang shing rta la sogs pa skyes bus byas pa'i 'bras bu rnams kyang phan tshun rigs mi mthun par mthong ste /",
    "T04TD3900E:28a-14": "de'i phyir lus la sogs pa yang de lta bu yin pa la 'gal ba ci yod snyam na /",
    "T04TD3900E:28a-15": "de ci 'di srid pa yin nam /",
    "T04TD3900E:28a-16": "'on te nges pa yin /",
    "T04TD3900E:28a-17": "de la gal te srid pa yin na /",
    "T04TD3900E:28a-18": "de'i tshe nges pa med pa'i phyir khyab pa med pa yin te /",
    "T04TD3900E:28a-19": "khyab pa ni de'i rgyu mtshan can yin pa'i phyir ro //",
    "T04TD3900E:28a-20": "ji ste nges pa yin na de mi 'thad de /",
    "T04TD3900E:28b-0": "rigs gzhan la mthong ba'i chos @28b ni gzhan la nges pa yan lag ma yin te /",
    "T04TD3900E:28b-1": "rigs gzhan la ni rab grub pa //",
    "T04TD3900E:28b-2": "sgra yi ci ni mthong ba las //",
    "T04TD3900E:28b-3": "sgrub byed mi rigs ngag la sogs //",
    "T04TD3900E:28b-4": "go nyid phyir na rva can bzhin //",
    "T04TD3900E:28b-5": "zhes gang gsungs pa yin no //",
    "T04TD3900E:28b-6": "re zhig 'di yod pa srid pa'i rgyu mtshan nyid bsgrub par dka' na /",
    "T04TD3900E:28b-7": "de nges pa lta ci smos /",
    "T04TD3900E:28b-8": "'di snyam du bum pa la sogs pa la skyes bu dang 'brel pa khong du chud pa yin la /",
    "T04TD3900E:28b-9": "de dang rigs mi mthun pa'i phyir lus la sogs pa la mi rtogs na /",
    "T04TD3900E:28b-10": "'o na rtsva'i du ba la me dang 'brel pa rtogs pas /",
    "T04TD3900E:28b-11": "de dang rigs mi mthun pa'i phyir /",
    "T04TD3900E:28b-12": "lo ma las byung ba la mi rtogs par 'gyur ro //",
    "T04TD3900E:28b-13": "so sor rtogs par byed do zhe na /",
    "T04TD3900E:28b-14": "bud shing mtha' yas pa'i phyir de'i bye brag gis du ba'i rigs kyang mtha' yas pas na /",
    "T04TD3900E:28b-15": "mi tshe ring pos kyang me dang du ba'i 'brel pa rtogs par mi 'gyur ro //",
    "T04TD3900E:28b-16": "ji ste du ba la yin pa las log pa'i bdag nyid du du ba thams cad rigs gcig pa yin na /",
    "T04TD3900E:28b-17": "'bras bu thams cad kyang 'bras bu ma yin pa la log par ci ste mi 'dod /",
    "T04TD3900E:28b-18": "de'i phyir du ba tsam la mes khyab pa yin bzhin du 'bras bu tsam la skyes bus khyab pa grub po snyam na /",
    "T04TD3900E:28b-19": "'di ltar ji lta bur bud shing gi bye brag gi rjes su byed pa'i du ba'i bye brag rnams mes khyab pa rtogs pa na 'dod pa de bzhin du 'dzi ba'i bye brag gi rjes su byed pa'i bum pa yang skyes bus khyab pa rtogs pa na spang bar bya ba kho na yin la /",
    "T04TD3900E:28b-20": "bum pa nyid ni du ba bzhin du dor bar mi rigs so //",
    "T04TD3900E:28b-21": "de la gal te kho bo cag du ba nyid kyang spangs nas de dang lhan cig rgyu ba'i 'bras bu nyid mes khyab par rtogs par byed na /",
    "T04TD3900E:28b-22": "bum pa nyid kyang spangs nas skyes bus khyab par rtogs pa zhig na /",
    "T04TD3900E:28b-23": "de lta ma yin pas mi mtshungs so //",
    "T04TD3900E:28b-24": "gal te 'bras bu tsam la me la sogs pas khyab par mi rtogs su chug mod /",
    "T04TD3900E:28b-25": "skyes bus khyab par ci'i phyir mi rtogs pa yin nam zhe na /",
    "T04TD3900E:28b-26": "'brel pa 'dzin par byed pa'i tshad ma med pa'i phyir te /",
    "T04TD3900E:28b-27": "tha dad pa la ni de las byung ba'i rgyu can gyi 'brel pa yod pa yin la /",
    "T04TD3900E:28b-28": "de yang tshad ma 'ga' zhig gis rtogs par bya ba yin zhing de yang gzhi med par mi 'jug pa na /",
    "T04TD3900E:29a-0": "'bras bu tsam dang skyes bu rgyu dang 'bras @29a * //",
    "T04TD3900E:29a-1": "bu'i ngo bor sgrub par byed pa'i tshad ma ni 'gar yang yod pa ma yin no //",
    "T04TD3900E:29a-2": "bum pa la sogs pa la 'jug pa'i tshad ma ni 'bras bu tsam skyes bu'i rgyu can yin no zhes zhen par mi byed kyi /",
    "T04TD3900E:29a-3": "'on kyang 'di 'dra ba'i 'bras bu gang yin pa de'i skyes bu'i rgyu can yin no zhes bya bar yin la /",
    "T04TD3900E:29a-4": "thams cad rigs gcig pa yang yin pas na 'ga' zhig la skyes bu sngon du 'gro ba nyid la sgrub par byed pas ni thams cad du grub pa ma yin no //",
    "T04TD3900E:29a-5": "'bras bu tsam nyid du rigs gcig pa ni rgyu'i khyad par gyi khyab par rtogs par dbang ba ma yin te /",
    "T04TD3900E:29a-6": "rgyu tsam gyis khyab pa kho na la de nye bar mkho ba'i phyir ro //",
    "T04TD3900E:29a-7": "gal te 'bras bu skyes bu med par yang 'byung na /",
    "T04TD3900E:29a-8": "de'i rgyu skyes bu ma yin pas na lan cig kyang de las mi 'byung bar 'gyur na /",
    "T04TD3900E:29a-9": "'byung ba yang yin te /",
    "T04TD3900E:29a-10": "des na de bskyed par bya ba yin no zhes rtogs pa ma yin nam zhe na /",
    "T04TD3900E:29a-11": "'o na de la so sor nges pa de de med par ci ltar 'byung /",
    "T04TD3900E:29a-12": "'byung na yang rgyu med par 'gyur te /",
    "T04TD3900E:29a-13": "de med par ni de yod na //",
    "T04TD3900E:29a-14": "rgyu dang ldan pa las 'das 'gyur //",
    "T04TD3900E:29a-15": "zhes bya ba dang /",
    "T04TD3900E:29a-16": "de bzhin du /",
    "T04TD3900E:29a-17": "rgyu med gzhan la mi ltos phyir //",
    "T04TD3900E:29a-18": "rtag tu yod pa'ang med par 'gyur //",
    "T04TD3900E:29a-19": "dngos po rnams ni res 'ga' zhig /'byang ba ltos pa las yin no //",
    "T04TD3900E:29a-20": "zhes gang gsungs pa yin no //",
    "T04TD3900E:29a-21": "de'i phyir 'bras bu dang skyes bu dag rgyu dang 'bras bu'i ngo bor grub na /",
    "T04TD3900E:29a-22": "'bras bu skyes bu la mi 'khrul ba na du ba dang me bzhin du des khyab pa grub par 'gyur na /",
    "T04TD3900E:29a-23": "tshul 'dis de mi rigs pa yin te /",
    "T04TD3900E:29a-24": "thams cad la rgyu'i khyad par gyis khyab pa grub par thal ba'i phyir ro //",
    "T04TD3900E:29a-25": "'di ltar 'di skad du /",
    "T04TD3900E:29a-26": "me med par 'byung ba'i 'bras bu rgyu ma yin pa'i me las me mi 'byung la /",
    "T04TD3900E:29a-27": "de la 'byung bas na des bskyed par bya ba'i rang bzhin nyid kyis de la nges pa'i phyir de med par mi 'byung /",
    "T04TD3900E:29a-28": "'byung na yang rgyu med pa'i phyir rtag tu yod pa la sogs par thal lo zhes brjod par nus so //",
    "T04TD3900E:29a-29": "'bras bu dang me 'brel pa grub na 'bras bu me la mi 'khrul 'khrul ba na des khyab par grub pa yin no //",
    "T04TD3900E:29a-30": "'khrul pa mthong bas na de lta ma yin no zhe na /",
    "T04TD3900E:29b-0": "'brel pa grub kyang 'khrul na @29b thams cad la yid brtan du med do //",
    "T04TD3900E:29b-1": "ldog pa med pas na 'brel pa yang grub pa ma yin no zhe na /",
    "T04TD3900E:29b-2": "'o na me las du ba zhes bya ba'i 'bras bur yang 'gyur ro //",
    "T04TD3900E:29b-3": "ji ste du ba'i 'bras bu la ni me'i ldog pa'i rjes su byed pa kho na'o zhe na /",
    "T04TD3900E:29b-4": "de'i tshe de nyid du ba gzhan bzhin du 'bras bu gzhan gyis yang ldog pa ji ltar ma yin /",
    "T04TD3900E:29b-5": "'bras bu gzhan la ldog pa ma grub po zhe na /",
    "T04TD3900E:29b-6": "de ci da ni 'brel pa rtogs par 'dod pas gsal ba so so la ldog pa bzung dgos sam /",
    "T04TD3900E:29b-7": "de ltar yin na du ba'i gsal ba mtha' yas pas na gsal ba so so la ldog pa rtogs par mi nus pa'i phyir /",
    "T04TD3900E:29b-8": "du ba tsam yang me dang 'brel pa mi 'grub par 'gyur la /",
    "T04TD3900E:29b-9": "'bras bu tsam yang skyes bu dang 'brel pa sgrub par dka' bar 'gyur te /",
    "T04TD3900E:29b-10": "'bras bu'i khyad par thams cad skyes bu log par ldog pas rtogs par mi nus te /",
    "T04TD3900E:29b-11": "rtsva la sogs pa la mi 'thad pa'i phyir ro ;",
    "T04TD3900E:29b-12": "/ snang du mi rung ba'i skyes bu med pa na de dag med par ni mi rtogs te /",
    "T04TD3900E:29b-13": "dmigs pa'i mtshan nyid du mi 'gyur ba de 'gar yang med par mi grub pa'i phyir ro //",
    "T04TD3900E:29b-14": "snang du rung ba'i skyes bu med na yang med pa yin te /",
    "T04TD3900E:29b-15": "yod pa kho na dmigs pa'i phyir ro //",
    "T04TD3900E:29b-16": "de'i phyir du ba'i 'bras bu gcig la mi ldog pa'i rjes su byed par grub pa'i rjes su byed par grub pa gang yin pa de nyid 'bras bu thams cad la ma yin pas na ldog pa med pas 'bras bu tsam me dang 'brel pa grub pa ji ltar dgag / mngon sum dang 'gal ba'i phyir ro zhe na /",
    "T04TD3900E:29b-17": "'brel pa 'dzin pa'i mngon sum tshad ma yin na mngon sum gzhan dang ji ltar 'gal te /",
    "T04TD3900E:29b-18": "de skad du /",
    "T04TD3900E:29b-19": "tshad ma yis ni tshad ma la //",
    "T04TD3900E:29b-20": "gnod pa ma yin phan 'dogs min //",
    "T04TD3900E:29b-21": "gnod na tshad ma ma yin zhing //",
    "T04TD3900E:29b-22": "phan 'dogs pa ni don med nyid //",
    "T04TD3900E:29b-23": "ces so //",
    "T04TD3900E:29b-24": "tshad ma ma yin na yang de las du ba zhes bya ba'i 'bras bu yang me dang 'brel pa mi 'grub bo //",
    "T04TD3900E:29b-25": "'bras bu tsam me dang 'brel pa grub pa ni ma yin gyi 'bras bu'i khyad par yin no zhe na /",
    "T04TD3900E:29b-26": "'dod pa sgrub ste /",
    "T04TD3900E:29b-27": "gal te 'di nyid dang por brjod na /",
    "T04TD3900E:29b-28": "lha rnams dga' ba nyon mongs par mi 'gyur ba yin na /",
    "T04TD3900E:30a-0": "de lta na yang gang du yang khyad par med par skyes bu dang 'brel pa @30a * //",
    "T04TD3900E:30a-1": "shes par byed pa dpyod pa dang ldan pa khyod kyis gnas ma yin pa shin tu 'khrul pa 'di ci yin /",
    "T04TD3900E:30a-2": "ji ltar 'bras bu tsam me sngon du 'gro ba ma yin pa de kho na bzhin du skyes bu sngon du 'gro ba la yang yin no //",
    "T04TD3900E:30a-3": "'bras bu khyad par can kho na skyes bu 'gro ba can du rjes su 'gro ba dang ldog pa las nges par bzung ba yin te /",
    "T04TD3900E:30a-4": "de lta ma yin na grub zin pa'i khang pa la sogs pa mthong ba las yin pa bzhin du /",
    "T04TD3900E:30a-5": "mthong bas 'du byed bzhag pa'i 'jig rten la /",
    "T04TD3900E:30a-6": "lus dang shing dang ri dang rgya mtsho la sogs pa mthong ba las skyes bus byas pa'i blo skye bar thal ba bzlog par dka'o //",
    "T04TD3900E:30a-7": "rmongs pas na de lta ma yin no zhe na /",
    "T04TD3900E:30a-8": "rmongs pa cis byas yin /",
    "T04TD3900E:30a-9": "byed pa ma dmigs pa'i rgyu mtshan can yin no zhe na /",
    "T04TD3900E:30a-10": "byed pa mthong ba thams cad la 'gyur bas na /",
    "T04TD3900E:30a-11": "'di ni gyi na'o //",
    "T04TD3900E:30a-12": "gang yang gal te 'bras bu skyes bu med par 'byung na rgyu ma yin pa'i skyes bu las lan cig kyang mi 'byung bar 'gyur ro zhes brjod pa de yang snying po med pa yin te /",
    "T04TD3900E:30a-13": "gal te 'bras bu ji 'dra ba zhig skyes bu las skyes pa mthong ba de kho na lta bu zhig de med par 'byung na /",
    "T04TD3900E:30a-14": "'dir 'gyur ba zhig na /",
    "T04TD3900E:30a-15": "de ni yod pa ma yin te /",
    "T04TD3900E:30a-16": "de lta ma yin na de las gzhan las 'bras bu 'byung bar mthong ba na me la sogs pa las kyang 'di mi 'gyur ro //",
    "T04TD3900E:30a-17": "skyes bu'i 'ga' zhig ji lta bur mthong ba 'bras bu thams cad 'bras bu nyid kyis de lta bu yin pas /",
    "T04TD3900E:30a-18": "skyes bus byas pa nyid khyad par du rnam par gzhag par mi 'os so zhe na /",
    "T04TD3900E:30a-19": "'o na mi la sogs pas byas pa yang khyad par du rnam par gzhag par mi bya'o //",
    "T04TD3900E:30a-20": "'khrul pas rnam par mi 'jog na gzhan la yang 'khrul pa med do zhes bya ba gang las /",
    "T04TD3900E:30a-21": "rgyu dang 'bras bu'i ngo bo yin pa'i phyir ro zhe na /",
    "T04TD3900E:30a-22": "de ni rgyu mtshan ma yin pa nyid ma yin nam ste /",
    "T04TD3900E:30a-23": "de yod kyang me la sogs pa la 'khrul pa mthong ba'i phyir ro //",
    "T04TD3900E:30a-24": "ldog pa med pas na de dag rgyu dang 'bras bu'i ngo bo ma yin no zhe na /",
    "T04TD3900E:30a-25": "'di la brjod zin to //",
    "T04TD3900E:30a-26": "gzhan yang gal te me la sogs pa med par yang 'bras bu mthong bas na 'bras bu tsam mes byas par mi 'dod na /",
    "T04TD3900E:30b-0": "'ga' zhig skyes bu med par yang 'byung ba mthong @30b bas na ;",
    "T04TD3900E:30b-1": "des byas par yang ci phyir 'dod /",
    "T04TD3900E:30b-2": "'ga' yang skyes bu med par mi 'grub po zhe na /",
    "T04TD3900E:30b-3": "ma mthong ba yin bzhin du ji ltar mi 'grub /",
    "T04TD3900E:30b-4": "ma mthong ba tsam tshad ma ma yin no zhe na /",
    "T04TD3900E:30b-5": "'o na de las bsgrub par bya ba med la thams cad du ldog pa yang mi 'grub po //",
    "T04TD3900E:30b-6": "de las me la sogs pa med pa yang ji ltar yin zhes brjod dgos so //",
    "T04TD3900E:30b-7": "snang rung ma mthong ba de la tshad ma kho na'o zhe na /",
    "T04TD3900E:30b-8": "skyes bu yang snang rung yin pa'i phyir de med pa na ci'i phyir mi 'dod /",
    "T04TD3900E:30b-9": "snang rung gi skyes bu med pa la 'gyur gyi /",
    "T04TD3900E:30b-10": "skyes bu tsam med pa la ni ma yin no zhes bya bar yang 'gyur ro //",
    "T04TD3900E:30b-11": "me ni snang rung kho na yin no zhe na /",
    "T04TD3900E:30b-12": "skyes bu snang du rung ba ci'i phyir ma yin /",
    "T04TD3900E:30b-13": "'di snang du mi rung ba yod do zhe na /",
    "T04TD3900E:30b-14": "re zhig 'bras bu dang 'brel par rtogs pa gang yin pa de ni snang du rung ba yin no //",
    "T04TD3900E:30b-15": "de las gzhan pa 'bras bu la nye bar sbyor ba ma gtogs pa gang yin pa de ni yod dam med kyang rung ste /",
    "T04TD3900E:30b-16": "de ci bya /",
    "T04TD3900E:30b-17": "snang du rung ba dang snang du mi rung ba'i rnam par rtog pa la mi ltos par skyes bu tsam kho na rgyu nyid kyis khyab byed du rtogs so zhe na /",
    "T04TD3900E:30b-18": "me tsam yang rtogs par 'gyur ro //",
    "T04TD3900E:30b-19": "me snang du mi rung ba med do zhe na /",
    "T04TD3900E:30b-20": "skyes bu yang snang du mi rung ba med do zhes smra ba gang gi yang kha yon por mi 'gyur ro //",
    "T04TD3900E:30b-21": "dpyod par byed pa la grub mtha' dang 'gal ba skyon ma yin te /",
    "T04TD3900E:30b-22": "thog tu phebs pa ni rigs las 'ong ba nyid kyis dor bar mi rigs pa'i phyir /",
    "T04TD3900E:30b-23": "me snang du mi rung ba yod du chug mod /",
    "T04TD3900E:30b-24": "'bras bu dang 'brel pa grub pa de ni snang rung kho na yin pas 'ga' zhig tu mthong ba las de med par rtogs so zhe na /",
    "T04TD3900E:30b-25": "skyes bu la yang tshur de kho na'o //",
    "T04TD3900E:30b-26": "'bras bu rgyu las mi 'khrul pas na rjes su dpag pas grub pa'i skyes bu ma mthong bas med par mi 'grub po zhe na /",
    "T04TD3900E:30b-27": "me la yang tshul 'di kho na'o //",
    "T04TD3900E:30b-28": "ji ste me snang du mi rung ba med cing skyes bu kho na de lta bur 'gyur ba yin du chug mod /",
    "T04TD3900E:30b-29": "'on kyang skyes bu tsam gyis khyab pa sgrub par mi nus te /",
    "T04TD3900E:30b-30": "gang gi phyir yod pa yin zhes pa tsam gyis ni khyab par byed pa ma yin gyi /",
    "T04TD3900E:30b-31": "'on kyang 'bras bu dang 'brel pa grub pa kho na yin na /",
    "T04TD3900E:30b-32": "skyes bu tsam ni 'bras bu dang 'brel par mi rtogs te /",
    "T04TD3900E:30b-33": "de ni snang rung kho na la rtogs pa'i phyir ro //",
    "T04TD3900E:31a-0": "snang rung @31a * //",
    "T04TD3900E:31a-1": "gi khyad par ma lus pa spangs nas /",
    "T04TD3900E:31a-2": "spyi dang 'brel pa rtogs par 'gyur ba yang rigs pa ma yin te /",
    "T04TD3900E:31a-3": "snang rung nyid las ma 'das pa'i khyad par gyi tshogs kyi spyod yul nyid de'i 'brel pa can nyid du rtogs pa'i phyir ro //",
    "T04TD3900E:31a-4": "du ba las me khyad par med pas khyad par rtogs pa ni ma yin te /",
    "T04TD3900E:31a-5": "thog dang glog las byung ba me yin yang khyab pa las phyi rol du gyur pa'i phyir ro //",
    "T04TD3900E:31a-6": "gal te snang du rung ba spangs nas skyes bu tsam khyab byed du rtogs na /",
    "T04TD3900E:31a-7": "skyes bu spangs nas rgyu tsam ci'i phyir mi rtogs /",
    "T04TD3900E:31a-8": "'on te de ltar mi byed na de'i tshe 'bras bu dang 'brel pa grub pa blo dang ldan pa de lta bu kho na khyab byed du rtogs dgos la /",
    "T04TD3900E:31a-9": "de la yang 'khrul pa bzlog par dka' ste /",
    "T04TD3900E:31a-10": "de med kyang rtsva la sogs pa skye ba mthong ba'i phyir ro //",
    "T04TD3900E:31a-11": "'khrul pa dmigs pa med kyang mi 'khrul par mi 'grub ste /",
    "T04TD3900E:31a-12": "'bras bu'i spyi rgyu'i khyad par la nges pa med pa'i phyir ro ;",
    "T04TD3900E:31a-13": "/ gang gi phyir gal te 'bras bu tsam rgyu'i khyad par la nges pa yin na me la sogs pa med par mi 'byung bar 'gyur la /",
    "T04TD3900E:31a-14": "'gyur bas na bdag nyid rgyu'i khyad par la ma nges par gsal bar byed la /",
    "T04TD3900E:31a-15": "de lta na yang 'khrul pa ma mthong na yang skyes bu zhes bya ba rgyu'i khyad par la ma nges par grub po //",
    "T04TD3900E:31a-16": "rgyu'i khyad par mtha' dag la 'khrul pa'i 'bras bu rgyu med par 'gyur ro zhe na /",
    "T04TD3900E:31a-17": "ma yin te /",
    "T04TD3900E:31a-18": "rgyu tsam la mi 'khrul pa'i phyir ro //",
    "T04TD3900E:31a-19": "rgyu tsam kho na 'bras bu tsam po'i skyed byed du rtogs kyi khyad par ni ma yin no //",
    "T04TD3900E:31a-20": "'bras bu rnam par gzhag pa ni rgyu tsam po la ltos pa'i phyir ro ;",
    "T04TD3900E:31a-21": "/ gang gi tshe rtogs pa po khyad par dang yang 'brel pa rtogs par 'dod pa de'i tshe 'bras bu'i yang khyad par gyi rjes su 'brang ba kho na ste /",
    "T04TD3900E:31a-22": "du ba me dang 'brel pa grub pa na me'i khyad par dang 'brel pa rtogs par 'dod pa bzhin te /",
    "T04TD3900E:31a-23": "gtan tshigs kyi khyad par ma bzung na /",
    "T04TD3900E:31a-24": "bsgrub pa'i khyad par dang 'brel pa 'dzin pa mi 'thad pa'i phyir ro //",
    "T04TD3900E:31a-25": "'bras bu tsam na sems pa dang bcas pa dang sems pa med pa'i tshogs pa thun mong pa yin pas na sems pa dang bcas pa zhes bya ba'i khyad par la shin tu gsal bar 'khrul pa srid pa'i phyir te /",
    "T04TD3900E:31a-26": "de skad du /",
    "T04TD3900E:31b-0": "de la @31b khyad par ma bstan par //",
    "T04TD3900E:31b-1": "'bras bu'i spyi ni mthong ba las //",
    "T04TD3900E:31b-2": "gtan tshigs gang dag spros byed pa //",
    "T04TD3900E:31b-3": "de dag thams cad 'khrul pa yin //",
    "T04TD3900E:31b-4": "zhes so //",
    "T04TD3900E:31b-5": "de nyid kyi phyir thams cad 'bras bu nyid du mtshungs kyang 'bras bu 'ga' zhig mthong ba las lus kyi byed pa rjes su dpag pa yin te /",
    "T04TD3900E:31b-6": "'bras bu tsam skyes bu tsam dang 'brel pa rtogs pa na byed pa ma mthong ba'i lha khang la sogs pa mthong ba las lag pa la sogs pa'i byed pa bzhin du skyes bu rjes su dpog pa gang yin pa der mi 'gyur ro //",
    "T04TD3900E:31b-7": "de'i phyir ji ltar 'bras bu rnams 'bras bu nyid kyi de dang 'dra ba yin yang lus kyi byed pas khyab pa rnam par phye ba can yin pa de bzhin du skyes bu tsam dang yin pa la 'gal ba med do //",
    "T04TD3900E:31b-8": "'jig rten yang rnam par phye nas khyab pa rtogs par byed de /",
    "T04TD3900E:31b-9": "rnam par ma phye bar rtogs na lus la sogs pa la yang lus kyi byed pa rjes su dpog par thal ba'i phyir ro //",
    "T04TD3900E:31b-10": "de'i phyir dngos po nyid tsam bzhin du 'bras bu tsam du rigs gcig pa nyid ni 'dir khyab pa rtogs pa la nye bar mkho ba ma yin no //",
    "T04TD3900E:31b-11": "'o na de las mi rtag pa nyid rjes su dpag par yang mi 'gyur ba zhig na /",
    "T04TD3900E:31b-12": "'dod pa yin te /",
    "T04TD3900E:31b-13": "'jig la 'bras dang yod nyid bzhin //",
    "T04TD3900E:31b-14": "zhes bshad pa'i phyir ro //",
    "T04TD3900E:31b-15": "'di ltar bum pa la sogs pa la 'bras bu nyid la mi rtag pas khyab par mthong bas na sa la sogs pa la yang de rjes su dpog par byed pa yin no //",
    "T04TD3900E:31b-16": "gal te de ltar rigs gcig pa nyid skyes bu rtogs pa la nye bar mi mkho na nges par 'di mi rtag pa nyid shes pa la nye bar mi mkho ste /",
    "T04TD3900E:31b-17": "'gar ni nye bar ni nye bar mkho'o //",
    "T04TD3900E:31b-18": "'gar ni ma yin no zhes bya ba'i rnam par dbye ba 'di cis byas pa yin /",
    "T04TD3900E:31b-19": "'dir brjod pa mi rtag pa nyid bsgrub par bya ba la 'bras bu nyid ni rang bzhin gyi gtan tshigs yin la /",
    "T04TD3900E:31b-20": "de la des khyab pa yang 'gar yang lhan cig mthong ba tsam la rag las pa ma yin no ;",
    "T04TD3900E:31b-21": "/ gsal ba mtha' dag la khyab pa ma yin pa sa las byung ba dang lcags kyis gzhog par bya ba la sogs pa'i chos rnams de'i rigs can las 'jug pa mthong ba'i phyir ro //",
    "T04TD3900E:32a-0": "'on kyang bzlog pa la gnod par byed pa'i tshad ma'i rgyu can gyi de'i bdag nyid du grub pa'i gzhan dbang can yin @32a * //",
    "T04TD3900E:32a-1": "la ;",
    "T04TD3900E:32a-2": "de yang nang gi khyad par la ltos pa med pa thams cad bsdus pa'i che ba ma tshang ba med par bum pa la sogs pa la 'jug pas na 'gal ba med do //",
    "T04TD3900E:32a-3": "skyes bu bsgrub par bya ba la ni 'gal ba'i gtan tshigs yin zhing rgyu dang 'bras bu'i ngo bo yang mi dmigs pa'i sgrub byed can yin la /",
    "T04TD3900E:32a-4": "de dag kyang khyad par med par mi 'jug pas na mi mtshungs so //",
    "T04TD3900E:32a-5": "de'i phyir 'bras bu zhes bya ba 'di ni khyab pa med pas na ma nges pa'i gtan tshigs ltar snang ba kho na'o //",
    "T04TD3900E:32a-6": "'o na 'khrul pa dang ldan na ma nges pa zhes bya ba ma yin nam /",
    "T04TD3900E:32a-7": "'di ni de lta bu ma yin pas na ji ltar ma nges par 'gyur zhe na /",
    "T04TD3900E:32a-8": "'di ci la 'khrul pa med par nges pa yin nam /",
    "T04TD3900E:32a-9": "'on te srid pa yin /",
    "T04TD3900E:32a-10": "phyogs dang po la gal te nges pa med mod /",
    "T04TD3900E:32a-11": "re zhig dogs pa bzlog pa med na /",
    "T04TD3900E:32a-12": "de ji ltar 'khrul pa med pa yin /",
    "T04TD3900E:32a-13": "gal te 'khrul pa mi dmigs pa tsam gyis gtan tshigs go bar byed pa yin na /",
    "T04TD3900E:32a-14": "gang gi 'khrul pa khyad du bsad nas de mi dmigs pa go bar byed par 'dod pa /",
    "T04TD3900E:32a-15": "de ci 'khrul pa dmigs pa la /",
    "T04TD3900E:32a-16": "'jigs pa'i 'khrul pa la ma yin nam /",
    "T04TD3900E:32a-17": "de'i tshe de don dam par 'khrul pa yod pa dang med pa la ltos pa med par bsgrub bya'i go bar byed pa yin no //",
    "T04TD3900E:32a-18": "gang gis 'khrul par the tshom za bar go bar byed par 'dod na /",
    "T04TD3900E:32a-19": "ci de 'ga' zhig tu 'khrul pa yod kyang go bar byed pa yin nam /",
    "T04TD3900E:32a-20": "de lta na 'khrul pa med pa gtan tshigs kyi mtshan nyid ma yin te /",
    "T04TD3900E:32a-21": "'khrul pa yod kyang nus pa'i phyir ro //",
    "T04TD3900E:32a-22": "de lta na yang ji ltar 'khrul pa yod par dogs kyang the tshom za ba khas blangs nas go bar byed par 'dod de /",
    "T04TD3900E:32a-23": "the tshom za ba khas blangs pa na 'jug pa mi rigs pa'i phyir ro //",
    "T04TD3900E:32a-24": "de bzhin du 'khrul pa dmigs pa na go bar byed pa ma yin par 'dod par gyis shig /'khrul na nus pa med pa nyid yin no zhe na /",
    "T04TD3900E:32a-25": "gal te de lta na 'khrul pa dang bral bar gtan lam phab na bsgrub par bya ba go bar byed par mi 'os so //",
    "T04TD3900E:32a-26": "gzhan yang gal te gtan tshigs ldog pa la the tshom za yang go bar byed pa yin na /",
    "T04TD3900E:32a-27": "phyogs kyi chos la the tshom za ba yang ci'i phyir ma yin /",
    "T04TD3900E:32b-0": "de lta na yang ldog pa la the tshom za ba bzhin du chos can dang 'brel bar the @32b tshom za ba yang go bar byed pa la kho nar 'gyur ro //",
    "T04TD3900E:32b-1": "ji ste chos can dang 'brel par nges pa rtags kyi shes byed kyi yan lag tu 'dod na /",
    "T04TD3900E:32b-2": "ldog pa yang ci'i phyir mi 'dod /",
    "T04TD3900E:32b-3": "phyogs kyi chos la the tshom za ba ni skyon yin la ldog pa la the tshom za ba skyon ma yin no zhes bya ba 'di ni gsal bar rgyal po'i bka' yin no //",
    "T04TD3900E:32b-4": "gal te phyogs gnyis pa la brten na /",
    "T04TD3900E:32b-5": "de yang mi rigs te /",
    "T04TD3900E:32b-6": "ji srid du bsgrub bya la 'brel pa ma grub pa de srid du ldog pa la gtan tshigs 'jug par dogs pa kho nar 'gyur la /",
    "T04TD3900E:32b-7": "'di la 'brel pa sgrub par byed pa'i tshad ma yang med pas na mi mthun phyogs la 'jug pa'i dogs pa bzlog pa'i rgyu med do //",
    "T04TD3900E:32b-8": "ma mthong ba kho nar de bzlog par lhur byed do zhe na /",
    "T04TD3900E:32b-9": "ma yin te /",
    "T04TD3900E:32b-10": "rang gi ma mthong ba na 'khrul pa'i phyir dang /",
    "T04TD3900E:32b-11": "thams cad kyi ma mthong ba ni the tshom za ba'i phyir /",
    "T04TD3900E:32b-12": "gzhan yang de skad du smra ba'i lha rnams dga' ba la rjes su dpag pa thams cad rgyun chad par thal te /",
    "T04TD3900E:32b-13": "ji ltar ma mthong ba 'khrul pa med par sgrub pa de bzhin du bsgrub par bya ba yang sgrub par 'gyur ro //",
    "T04TD3900E:32b-14": "de la de tshad ma ma yin no zhe na /",
    "T04TD3900E:32b-15": "gzhan du tshad ma ma yin pa der tshad ma yin pa ga las /",
    "T04TD3900E:32b-16": "mngon sum gyis gnod pa'i phyir ro zhe na /",
    "T04TD3900E:32b-17": "ma yin te /",
    "T04TD3900E:32b-18": "'jug pa'i sngon du med pa'i phyir dang /",
    "T04TD3900E:32b-19": "phyis 'byung bar dogs pa yang sa bon med par mi 'thad pa'i phyir ro //",
    "T04TD3900E:32b-20": "zhugs pa la res 'ga' dmigs pa sa bon yin no zhe na /",
    "T04TD3900E:32b-21": "'o na de la ji ltar de la sngar ma zhugs kyang mngon sum gyis gnod pa 'byung bar mthong ba de bzhin du gzhan du yang da ltam zhugs pa'i phyir ci'i phyir mi dogs /",
    "T04TD3900E:32b-22": "de lta na yang mngon sum gyis gnod par dogs pa'i ma mthong bas gtan tshigs kyi ldog pa ji ltar nges par byed /",
    "T04TD3900E:32b-23": "des na yang bsgrub bya ldog pa yang nges par 'gyur ro zhes bya ba nges pa yin no //",
    "T04TD3900E:32b-24": "gzhan yang me la sogs pa'i rjes su dpag par bya ba'i yul can gyi ma mthong ba mngon sum gyis gnod pas na tshad ma la yin du chug mod /",
    "T04TD3900E:32b-25": "mig la sogs pa rtag tu lkog tu gyur pa'i yul can la ni mngon sum gyis gnod pa mi srid pas na tshad ma kho na yin pas na de med par thal ba bzlog par dka' bar 'gyur ro //",
    "T04TD3900E:33a-0": "de @33a * //",
    "T04TD3900E:33a-1": "yang rjes su dpag pas gnod pas na tshad ma ma yin no zhe na /",
    "T04TD3900E:33a-2": "'o na ma mthong ba ldog pa grub pa'i rtags la rag las nas skyes pa'i rjes su dpag pas 'di tshad ma ma yin par ston na bdag nyid kyang ston pa yin te /",
    "T04TD3900E:33a-3": "de tshad ma ma yin na de'i rgyun can gyi rtags kyi ldog pa ma grub par thal ba'i phyir dang /",
    "T04TD3900E:33a-4": "ldog pa ma grub pa yang yang dag pa'i shes pa bskyed par mi 'thad pa'i phyir ro //",
    "T04TD3900E:33a-5": "ldog pa sgrub pa la mthong ba tshad ma kho na yin la /",
    "T04TD3900E:33a-6": "bsgrub par bya ba med pa la ni ma yin no zhe na /",
    "T04TD3900E:33a-7": "mtshan nyid mtshungs pa la 'dod dgur spyod pa 'di ga las thob /",
    "T04TD3900E:33a-8": "mtshan nyid kyi mtshungs pa la yang de nyid brjod par bya'i /",
    "T04TD3900E:33a-9": "gnod pa dper brjod pas ci bya /",
    "T04TD3900E:33a-10": "tshad ma'i mtshan nyid dang ldan pa'i ma mthong ba las su dpag pas gnod par mi nus te /",
    "T04TD3900E:33a-11": "tshad ma la ched mas gnod pa mi 'thad pa'i phyir ro //",
    "T04TD3900E:33a-12": "srid pa yin na ni rjes su dpag pa yang de'i gnod bya nyid du thal ba'i phyir ro //",
    "T04TD3900E:33a-13": "de'i phyir ma mthong ba gtan tshigs mi mthun phyogs la 'jug par dogs pa sel bar nus pa ma yin no //",
    "T04TD3900E:33a-14": "'di snyam du 'dir dogs pa 'di drungs na 'byin pa'i bzlog pa la gnod par byed pa'i tshad ma yod pa yin te /",
    "T04TD3900E:33a-15": "'di ltar 'bras bu nyid la ni bum pa la sogs pa la res 'ga'i rgyu nye bas khyab pa grub la /",
    "T04TD3900E:33a-16": "des na lus la sogs pa la yang de dmigs pa na rang gi khyab byed 'dren par byed do //",
    "T04TD3900E:33a-17": "res 'ga' ba'i rgyu ni nye ba 'di byed pa med par ni mi 'thad de /",
    "T04TD3900E:33a-18": "rjes su 'gro ba dang ldog pa dag las de byed pa po'i bya ba rag lus par nges pa'i phyir ro //",
    "T04TD3900E:33a-19": "byed pa po yod kyang de rtag pa yin pa'i phyir res 'ga' ba'i rgyu nye bar ci ltar zhen /",
    "T04TD3900E:33a-20": "ma yin te /",
    "T04TD3900E:33a-21": "de ni ma mthong ba yongs su smin pa la ltos pa'i phyir ro //",
    "T04TD3900E:33a-22": "'o na de nyid nye ba'i rgyu yin mod ce na ma yin te /",
    "T04TD3900E:33a-23": "de ni sems pa med pa'i phyir la /",
    "T04TD3900E:33a-24": "sems pa med pas kyang rgyu nye bar bya ba mi nus te /",
    "T04TD3900E:33a-25": "nus na yang bum pa la sogs pa la yang byed pa po ldog par thal ba'i phyir ro //",
    "T04TD3900E:33a-26": "des na 'bras bu 'di khyab byed mi dmigs pas bsgrub bya las zlog par byed pas na /",
    "T04TD3900E:33a-27": "de la ji ltar dogs par 'gyur snyam na /",
    "T04TD3900E:33a-28": "'di yang ma brtags pa'i smra ba yin te /",
    "T04TD3900E:33b-0": "@33b gal te rgyu nye ba thams cad byed pa po'i bya ba sngon du 'gro ba nyid du grub na /",
    "T04TD3900E:33b-1": "'dir 'gyur ba zhig na /",
    "T04TD3900E:33b-2": "'on kyang rgyu nye ba ci 'dra ba zhig byed pa po'i bya ba yod pa dang /",
    "T04TD3900E:33b-3": "med pa'i rjes su byed par mthong ba de 'dra ba kho na de ltar 'gyur ba 'grub pa zhig na /",
    "T04TD3900E:33b-4": "rgyu nye ba thams cad rigs gcig pa nyid du ni mthong ba'am 'dod pa yang ma yin te /",
    "T04TD3900E:33b-5": "rigs gcig pa yin na lag pa la sogs pa'i bya ba yang nges par 'dren par thal ba'i phyir te /",
    "T04TD3900E:33b-6": "rjes su 'gro ba dang ldog pa dag las de rgyu nye ba la nye bar sbyor bar mthong ba'i phyir ro //",
    "T04TD3900E:33b-7": "rigs sna tshogs pa yin pa na yang 'ga' zhig tu sems pa can nye ba'i rgyu yin la gzhan du sems pa med par yin no zhes bya ba la mi 'thad pa ci yang med do //",
    "T04TD3900E:33b-8": "rlung yang sa bon la sogs pa nye ba'i rgyu dmigs pa kho na yin te /",
    "T04TD3900E:33b-9": "de'i phyir sems pa med pa de lta bu yin pa ji ltar dgag par nus /",
    "T04TD3900E:33b-10": "de yang rlung nye ba'i rgyu ma yin gyi /",
    "T04TD3900E:33b-11": "'on kyang skyes bu yin no zhe na /",
    "T04TD3900E:33b-12": "'di ni aa ru ra la brten nas lhas 'khru bar byed do zhes bya ba'i tshul yin no //",
    "T04TD3900E:33b-13": "gal te de ltar rtog na /",
    "T04TD3900E:33b-14": "mtshon dang sman gyi 'brel pa las //",
    "T04TD3900E:33b-15": "nag pa'i rma dang 'drubs yin na //",
    "T04TD3900E:33b-16": "'brel med sdong dum ci'i phyir //",
    "T04TD3900E:33b-17": "rgyu nyid du ni rtogs mi byed //",
    "T04TD3900E:33b-18": "des na mi mthun phyogs la ma grub pa'i khyab byed mi dmigs pa 'di /",
    "T04TD3900E:33b-19": "de la gtan tshigs yod par dogs pa ji ltar sel /",
    "T04TD3900E:33b-20": "khyab byed mi dmigs pa 'dis ni byed pa po'i rtag pa'i byed pa'i rjes su byed pa kho na dgag par rigs te byed pa po rtag pa la rag lus pa ni res 'ga' bar mi 'thad pa'i phyir ro //",
    "T04TD3900E:33b-21": "de 'grub pa ma mthong ba yongs su smin pa la rag lus par smra ba ni /",
    "T04TD3900E:33b-22": "bsngags par 'os pa'i shes rab can lha rnams dga' ba yin te /",
    "T04TD3900E:33b-23": "de la rag lus pa de yang res 'ga' med pa mi srid pa'i phyir ro //",
    "T04TD3900E:33b-24": "kho bo cag la dogs pa ldog pa'i rgyu med du chug mod /",
    "T04TD3900E:33b-25": "khyod la yang 'jug pa'i rgyu ci yod ce na /",
    "T04TD3900E:33b-26": "'brel pa ma grub pa dang 'gal ba ma mthong ba dang /",
    "T04TD3900E:33b-27": "ma nges pa'i rgyu can du rigs pa'o //",
    "T04TD3900E:33b-28": "'bras bu tsam ni rgyu'i khyad par skyes bu la 'brel pa ma grub po //",
    "T04TD3900E:34a-0": "gal te 'bras bu 'ga' zhig skyes bu'i rgyu can du mthong ba de lta na yang de las @34a * //",
    "T04TD3900E:34a-1": "gzhan pa 'bras bu yang yin la /",
    "T04TD3900E:34a-2": "skyes bus byas pa ma yin no zhes bya ba la 'gal ba mi snang ngo //",
    "T04TD3900E:34a-3": "'bras bu rnams ni ma nges pa'i rgyu can du snang ste /",
    "T04TD3900E:34a-4": "'di ltar kha cig ni me'i rgyu can yin la /",
    "T04TD3900E:34a-5": "kha cig chu'i rgyu can yin zhing /",
    "T04TD3900E:34a-6": "kha cig rlung gi rgyu can yin te /",
    "T04TD3900E:34a-7": "des na kha cig skyes bus byas pa la de bzhin du thams cad yin no zhes sa ltar rtogs par mi nus so //",
    "T04TD3900E:34a-8": "des mi mthun phyogs la 'jug par dogs pa'i 'bras bu nyid 'di ldog pa la the tshom za ba zhes bya ba'i ma nges pa yin no //",
    "T04TD3900E:34a-9": "ma nges pa las ni 'dod pa grub par mi rigs te /",
    "T04TD3900E:34a-10": "'jim pa'i rnam 'gyur las kyang rdza mkhan grub par thal ba'i phyir te /",
    "T04TD3900E:34a-11": "de skad du /",
    "T04TD3900E:34a-12": "dbyibs sogs ci 'dra byin rlob po //",
    "T04TD3900E:34a-13": "yod med rjes 'jug can grub pa //",
    "T04TD3900E:34a-14": "de la rjes su dpog gang yin //",
    "T04TD3900E:34a-15": "de ni rigs pa nyid yin no //",
    "T04TD3900E:34a-16": "tha dad dngos la rab grub pa //",
    "T04TD3900E:34a-17": "sgra mtshungs pas tha dad med pas //",
    "T04TD3900E:34a-18": "rjes dpog rigs pa ma yin te //",
    "T04TD3900E:34a-19": "skye bo'i rdzas la me bzhin no //",
    "T04TD3900E:34a-20": "de lta min na rdza mkhan gyi //",
    "T04TD3900E:34a-21": "bum pa la sogs 'jim pa yi //",
    "T04TD3900E:34a-22": "rnam 'gyur 'ga' zhig byed pa'i phyir //",
    "T04TD3900E:34a-23": "grog mkhar yang des byas grub 'gyur //",
    "T04TD3900E:34a-24": "zhes gsungs so //",
    "T04TD3900E:34a-25": "rdza mkhan gyi 'bras bu ma yin pa'i so phag la sogs pa la yang 'ji ba'i rnam 'gyur mthong ba'i phyir /",
    "T04TD3900E:34a-26": "'khrul pa can gyi 'ji ba'i rnam 'gyur las /",
    "T04TD3900E:34a-27": "grog mkhar la rdza mkhan rjes su dpog pa ma yin no zhes kyang bsam par mi bya ste /",
    "T04TD3900E:34a-28": "rdza mkhan dang grog mkhar la mi dang mi ma yin pas byas pa'i 'ji ba'i rnam 'gyur mtshon pa lhur byed pa yin pa'i phyir ro ;",
    "T04TD3900E:34a-29": "/ gang yang kha cig gis mngon sum dang 'gal ba'i phyir /",
    "T04TD3900E:34a-30": "grog mkhar la 'ji ba'i rnam 'gyur rjes su dpog pa ma yin no zhes smras pa de yang /",
    "T04TD3900E:34a-31": "chu klung 'bru ba rjes su dpog pa mngon sum dang 'gal ba'i sgo nas bshad zin pa yin no //",
    "T04TD3900E:34a-32": "gzhan yang ci khyab pa grub pa la gnod pa yin nam /",
    "T04TD3900E:34a-33": "'on te ma grub pa la yin no //",
    "T04TD3900E:34a-34": "de la phyogs dang po ni ma yin te /",
    "T04TD3900E:34a-35": "gnod pa med na mi 'byung ba 'gal ba'i phyir ro //",
    "T04TD3900E:34a-36": "med na mi 'byung ba ni bsgrub par bya ba yod pa kho na na yod pa yin na /",
    "T04TD3900E:34a-37": "de'i mtshan nyid can de chos can la gtan tshigs yod cing /",
    "T04TD3900E:34b-0": "de @34b la bsgrub par bya ba'i chos med par ji ltar 'gyur /",
    "T04TD3900E:34b-1": "bsgrub par bya ba'i chos la gnod par zhugs pa'i mngon sum ni chos can de las ldog par byed la /",
    "T04TD3900E:34b-2": "de yod pa kho na yod pa'i gtan tshigs de chos can de la 'jug pa na /",
    "T04TD3900E:34b-3": "kye ma dngos po shin tu mi bde bar gnas par gyur to //",
    "T04TD3900E:34b-4": "gzhan du bsgrub par bya ba'i chos med na gtan tshigs mi 'byung ba yin gyi /",
    "T04TD3900E:34b-5": "chos can la ni ma yin no zhe na /",
    "T04TD3900E:34b-6": "de ci nyon mongs 'di ma ning la spyad pas bu tshol lam zhes bya ba la sogs pa gtan tshigs thigs pa ji lta ba bzhin du brjod par bya'o //",
    "T04TD3900E:34b-7": "gnyis pa la yang khyab pa ma grub pa nyid brjod par bya'i /",
    "T04TD3900E:34b-8": "gnod par bsgrags pas ci zhig bya /",
    "T04TD3900E:34b-9": "khyab pa yang mngon sum gyis grub pa na /",
    "T04TD3900E:34b-10": "de ma grub par su zhig brjod par spro /",
    "T04TD3900E:34b-11": "khyab par sgrub par byed pa'i mngon sum de nyid la gnod do zhe na /",
    "T04TD3900E:34b-12": "de lta na bum pa la sogs pa la yang rdza mkhan rjes su mi dpog par 'gyur te ;",
    "T04TD3900E:34b-13": "sgrub par byed pa tshad ma ma yin na bsgrub par bya ba ma grub pa'i phyir ro //",
    "T04TD3900E:34b-14": "tshad ma la ni gzhan gyis gnon pa ma yin te /",
    "T04TD3900E:34b-15": "thams cad du yid brtan du med pa'i phyir ro //",
    "T04TD3900E:34b-16": "'jim pa'i rnam par 'gyur ba ci 'dra ba zhig rdza mkhan gyi 'bras bur mthong ba de 'dra ba kho na gal te med par 'byung na /",
    "T04TD3900E:34b-17": "de rgyu rdza mkhan ma yin pas na de de las lan cig kyang mi 'byung bar 'gyur ro //",
    "T04TD3900E:34b-18": "'on te gzhan 'dra ba yin na de'i tshe 'ji ba'i rnam 'gyur tsam la ma khyab pa'i khyad par ni grog mkhar la ma grub po zhes bya ba 'di nyid brjod par mi rigs kyi /",
    "T04TD3900E:34b-19": "rigs pa can rnams kyi don med par 'brel pa med pa brjod pas ci zhig bya /",
    "T04TD3900E:34b-20": "sgrub par byed pa lhag ma gnyis ma nges pa la yang tshul 'di nyid ji ltar 'byor pa sbyor bar bya'o //",
    "T04TD3900E:34b-21": "ji ste skye ba dang ldan pa la sogs pa la ni yul dang dus dang /",
    "T04TD3900E:34b-22": "rang bzhin nges pas khyab pa yin la /",
    "T04TD3900E:34b-23": "gal te blo dang ldan pa med par yang yod na yul la sogs pa so sor nges par mi 'gyur ro //",
    "T04TD3900E:34b-24": "des na khyab byed mi dmigs pas mi mthun phyogs las ldog pa na 'di blo dang ldan pa'i rgyu can nyid la gnas pa na des khyab pa grub pas na ma nges pa ma yin no zhes bya bar 'dod /",
    "T04TD3900E:34b-25": "de yang mi bden te /",
    "T04TD3900E:35a-0": "blo dang ldan pa'i byed pa med kyang yul la sogs @35a * //",
    "T04TD3900E:35a-1": "pa nges pa 'thad pa'i phyir te /",
    "T04TD3900E:35a-2": "yul la sogs pa so sor nges pa ni rgyu tsam la rag las pa yin gyi /",
    "T04TD3900E:35a-3": "rgyu'i khyad par la rag las pa ni ma yin no //",
    "T04TD3900E:35a-4": "de'i phyir blo dang ldan pa med kyang yul la sogs pa gang du rgyu yod pa dang med pa yin pa de kho nar 'bras bu yang yin la /",
    "T04TD3900E:35a-5": "rgyus ngo bo gang bskyed par nus pa 'bras bu yang de'i ngo bo kho na yin pas ma nges pa zhes bya ba ji ltar yin rgyu med pa yin na 'dir 'gyur te /",
    "T04TD3900E:35a-6": "de skad du /",
    "T04TD3900E:35a-7": "rgyu med pa nyid yin na ni yul dang dus dang rang bzhin so sor nges pa mi 'thad pa'i phyir ro zhes gsungs so //",
    "T04TD3900E:35a-8": "blo dang ldan pa'i byin gyis rlob pa po med na rgyu'i yul la sogs pa so sor nges pa ci ltar yin zhe na /",
    "T04TD3900E:35a-9": "yul la sogs pa khyad par can kho nar rang bzhin khyad par can nyid du de'i rang gi rgyu las skyes pa'i phyir la /",
    "T04TD3900E:35a-10": "de'i so sor nges pa de yang rang gi rgyu las yin pas na /",
    "T04TD3900E:35a-11": "rgyu brgyud pa la thog ma med pa'i phyir gzhan gyis sun 'byin pa'i skabs med do //",
    "T04TD3900E:35a-12": "'o na yul gzhan du skyes pa'i rgyu las yul gzhan du 'bras bur mi 'gyur ro //",
    "T04TD3900E:35a-13": "'gyur te rgyu nye ba'i phyir ro //",
    "T04TD3900E:35a-14": "blo dang ldan pa ma rtogs pa 'ga' yang sems pa med pa rnams kyi nye ba'i rgyur mi 'thad pa ma yin nam /",
    "T04TD3900E:35a-15": "gang gi phyir 'di dag skyes pa'i yul las gzhan du 'gro ba ni blo dang ldan pa'i byed pa med par mi srid do zhe na /",
    "T04TD3900E:35a-16": "mi srid pa ma yin te /",
    "T04TD3900E:35a-17": "rlung gis khyer ba rnams dang /",
    "T04TD3900E:35a-18": "smin nas yu ba lhod pa'i 'bras bu ltung ba dang /",
    "T04TD3900E:35a-19": "chu klung dang nye ba na gnas pa rnams chu rgyun gyis khyer ba rnams yul gzhan du phyin pa mthong ba'i phyir ro //",
    "T04TD3900E:35a-20": "blo sngon du gtang ba ma yin yang rgyu nye bar byed pa blo dang ldan pa rnams la snang ste /",
    "T04TD3900E:35a-21": "ji ltar bya rnams kyis zos pa'i 'bras bu'i sa bon skyur ba bzhin no //",
    "T04TD3900E:35a-22": "des na de lta bu'i nye bar byed pa yang sems pa med pa'i nye bar byed pa las khyad par med do //",
    "T04TD3900E:35a-23": "kho bo cag gis yul gzhan du 'gro ba'i rgyu ji tsam zhig 'gro bar nus te /",
    "T04TD3900E:35a-24": "re zhig skyes bu'i byed pa med kyang sems pa med kyang sems pa med pa rnams yul gzhan du phyin pa dmigs la /",
    "T04TD3900E:35a-25": "des na 'dis rjes su dpog pa mi 'thad pa kho na'o //",
    "T04TD3900E:35a-26": "gzhan yang yul dang dus so sor nges pa skyes bu la rag las pa yin du chug mod /",
    "T04TD3900E:35b-0": "rgyu rnams @35b 'ga' zhig kho nar res 'ga'i tshe kho na nye bas na skyes bu la brten nas yod pa'i phyir ro //",
    "T04TD3900E:35b-1": "rang bzhin so sor nges pa de la rag lus pa ji ltar yin te /",
    "T04TD3900E:35b-2": "'bras bu ngo bo khyad par can du byed pa'i nus pas stong pa na /",
    "T04TD3900E:35b-3": "skyes bu'i byin gyi rlabs yod kyang sems pa med pa rnams 'bras bu khyad par byed pa ma yin te /",
    "T04TD3900E:35b-4": "de med kyang de dang ldan pa na de dag de'i rang bzhin sgrub par byed pa mi 'gal ba kho na'o //",
    "T04TD3900E:35b-5": "ri la sogs pa'i yul dang dus dang rang bzhin nges pa 'di yang gzhan gyis 'dod pa'i skyes bu'i gzhan dbang du mi 'thad de /",
    "T04TD3900E:35b-6": "'di ltar skyes bu ni lus med pa dang rtag par gzhan 'dod la /",
    "T04TD3900E:35b-7": "lus med pas ni yul gzhan na gnas pa'i rgyu rnams bsog par mi nus te /",
    "T04TD3900E:35b-8": "skyes bu'i 'dod pa na yang lag pa la sogs pa'i byed pa med par de dag nye ba nyid mi 'thad pa'i phyir ro //",
    "T04TD3900E:35b-9": "rdza mkhan la sogs pa'i 'dod pa tsam gyis ni 'jim gong dang dbyu gu dang chu dang skud pa la sogs par mi snang la /",
    "T04TD3900E:35b-10": "sogs par mi byed na yang yul gyi khyad par du 'bras bu skyed par mi nus so //",
    "T04TD3900E:35b-11": "rtag pas dus kyi khyad par du 'bras bu skyed par mi 'thad de /",
    "T04TD3900E:35b-12": "de las snga ba dang phyi nas kyang byed pa po'i rang bzhin du gcig pa'i phyir ro //",
    "T04TD3900E:35b-13": "'di lhan cig byed pa ma tshang bas res 'ga' mi byed pa yang ma yin te /",
    "T04TD3900E:35b-14": "de la rag lus nas skye ba de dag yul dang dus su yang ma tshang ba mi 'thad pa'i phyir ro //",
    "T04TD3900E:35b-15": "gnas pa ma yin pa la zhen pas chog go //",
    "T04TD3900E:35b-16": "de'i phyir de ltar 'brel pa ma grub pas na bzlog pa la gnod par byed pa'i tshad ma med pa'i phyir /",
    "T04TD3900E:35b-17": "'bras bu nyid la sogs pa ni khyab pa med pa kho na'o //",
    "T04TD3900E:35b-18": "'di kho nas rang rtsom par byed pa'i yan lag bkod pa'i khyad par la sogs pa yang bshad pa yin no //",
    "T04TD3900E:35b-19": "de ste 'di dag la khyab pa med pas ma nges pa yin du chug / khyad par dang 'gal ba ni bzlog par nus te /",
    "T04TD3900E:35b-20": "'di ltar 'bras bu nyid la sogs pa 'di dag ni res 'ga' ba nyid kyis khyab par bya ba yin la /",
    "T04TD3900E:35b-21": "byed pa po rtag pa mi srid pa res 'ga' ba de ni de las ldog pa na rang gi khyab bya rnams kyang ldog par byed do //",
    "T04TD3900E:35b-22": "des na rtag pa'i mtshan nyid kyi byed pa pa'o khyad par med par byed pa 'di dag khyad par dang mi 'gal bar ji ltar 'gyur /",
    "T04TD3900E:36a-0": "'di @36a * //",
    "T04TD3900E:36a-1": "las kyang khyad par dang 'gal ba yin te /",
    "T04TD3900E:36a-2": "byed pa po'i khyad par lus can ma yin ba'i ngo bo yang 'gog par byed pa gang yin pa'o //",
    "T04TD3900E:36a-3": "gal te de dag la lus kyis ma khyab pa de lta na yang ri la sogs pa la de sprul par nus pa'i byed pa po nye bar 'jog pa rnams kyis lus dang 'brel pa rjes su sgrub par byed de /",
    "T04TD3900E:36a-4": "lus dang bral ba la de sprul pa'i nus pa mi 'thad pa'i phyir ro //",
    "T04TD3900E:36a-5": "'o na rtsol ba dang lus la 'du ba'i bya ba rnams su mi 'gyur ro //",
    "T04TD3900E:36a-6": "'gyur ba kho na ste /",
    "T04TD3900E:36a-7": "de la 'dod pa tsam gyis nus pa mthong ba'i phyir ro //",
    "T04TD3900E:36a-8": "'o na ri la sogs pa la yang de kho na bzhin du lus kyi byed pa med kyang yod par ci'i phyir mi 'gyur /",
    "T04TD3900E:36a-9": "de'i 'bras bu skyed pa la lus phan mi 'dogs pa kho na yin nam /",
    "T04TD3900E:36a-10": "de lta yin na bum pa la sogs pa yang de la mi ltos par mi 'gyur ro //",
    "T04TD3900E:36a-11": "rgyu rnams kyis nye ba dang tshogs pa rnams 'bras bu skyed pa de yang skyes bu'i kun du rtog pa tsam gyis 'byung ba ni ma yin no //",
    "T04TD3900E:36a-12": "des na phyi rol gyi 'bras bu'i bdag nyid ri la sogs pa 'di dag kyang bum pa la sogs pa bzhin du lus kyi byed pa med par skye ba mi thob pas na lus la de sprul pa'i nus pa sgrub pa yin no //",
    "T04TD3900E:36a-13": "de lta na yang khyab byed ma yin pa'i khyad par ji ltar 'grub par 'gyur /",
    "T04TD3900E:36a-14": "'di khyab byed yin pas grub pa ni ma yin gyi /",
    "T04TD3900E:36a-15": "'on kyang gzhi grub mtha'i tshul gyis yin na /",
    "T04TD3900E:36a-16": "des na brgal zhing brtag pa ci yod ce na /",
    "T04TD3900E:36a-17": "'di snyam du lus kyi byed pa med par yang rtsva la sogs pa skye bar snang la /",
    "T04TD3900E:36a-18": "de la lus rjes su dpog pa mngon sum gyis gnod pas na /",
    "T04TD3900E:36a-19": "dus las thal ba brjod pa yin la /",
    "T04TD3900E:36a-20": "gzhan du ni de nyid kyis 'khrul pa dang bcas pa yin no snyam na /",
    "T04TD3900E:36a-21": "de ni mi bden te /",
    "T04TD3900E:36a-22": "gang gi ma mthong bas med par 'gyur ba lus gdon mi za bar snang du rung ba ni ma yin no //",
    "T04TD3900E:36a-23": "lus yin pa nyid kyis snang du rung ba yin no zhe na /",
    "T04TD3900E:36a-24": "ma yin te /",
    "T04TD3900E:36a-25": "sha za la sogs pa'i lus kyis ma nges pa'i phyir ro //",
    "T04TD3900E:36a-26": "de ni 'dod kyang ldog pa la the tshom za ba'i phyir ro //",
    "T04TD3900E:36a-27": "snang du mi rung ba la ni mngon sum gyi gnod pa mi srid de /",
    "T04TD3900E:36a-28": "de ni de ltar spyi'i sgo nas ni khyab pa med la /",
    "T04TD3900E:36b-0": "khyab na yang 'gal ba @36b yin no zhes gnas so //",
    "T04TD3900E:36b-1": "ji ste 'bras bu la sogs pa'i ngo bo ji 'dra ba zhig la skyes bus khyab pa de 'dra ba gtan tshigs nyid du 'god do zhe na /",
    "T04TD3900E:36b-2": "de'i tshe shin tu gsal bar ma grub pa yin te /",
    "T04TD3900E:36b-3": "phyogs su byas pa rnams la de mi dmigs pa'i phyir dang /",
    "T04TD3900E:36b-4": "dmigs pa'i khyad par la 'gal ba spang bar mi nus pa'i phyir dang /",
    "T04TD3900E:36b-5": "byed pa po can du nges pa dang rigs mi mthun par sngar nyid du bsgrubs zin pa'i phyir ro //",
    "T04TD3900E:36b-6": "gzhan yang 'bras bu nyid la sogs pa 'di dag gis blo dang ldan pa tsam sgrub bam /",
    "T04TD3900E:36b-7": "rtag pa la sogs pa yon tan gyi rten blo dang ldan pa'i khyad par sgrub grang de la phyogs dang po la ni grub pa bsgrub pa yin te /",
    "T04TD3900E:36b-8": "sems pa'i mtshan nyid dge ba dang mi dge ba zhes bya ba thun mong dang thun mong ma yin pa'i las blo dang ldan pas lus la sogs pa sprul pa'i phyir te /",
    "T04TD3900E:36b-9": "las las 'jig rten sna tshogs skyes //",
    "T04TD3900E:36b-10": "de ni sems pa dang nges byas //",
    "T04TD3900E:36b-11": "sems pa yid kyi las yin no //",
    "T04TD3900E:36b-12": "des skyed lus dang ngag gi las //",
    "T04TD3900E:36b-13": "zhes gang gsungs pa yin no //",
    "T04TD3900E:36b-14": "gnyis pa la ni de lta bu dang rjes su 'gro ba ma grub pas na de la bsgrub bya ma tshang zhing gtan tshigs kyi khyab pa ma grub pas ma nges pa nyid do //",
    "T04TD3900E:36b-15": "'o na byed pa po can du nges pa rnams la blo dang ldan pa nye bar len pa la sogs pa spyod par byed pa'i byed pa bo ji lta bur gyur pa zhig grub pa de lta bur gyur pa kho na lus la sogs pa la sgrub pa yin la /",
    "T04TD3900E:36b-16": "des na grub pa sgrub pa ma yin zhing rjes su 'gro ba med pa yang ma yin no zhe na /",
    "T04TD3900E:36b-17": "'o na nye bar len pa la sogs pa rtogs par byed pa dpe la mthong ba na /",
    "T04TD3900E:36b-18": "phyogs la yang de lta bur gyur pa kho na sgrub na /",
    "T04TD3900E:36b-19": "des lus dang ldan pa yang yin pas na de lta bur gyur pa yang 'grub par 'gyur ro //",
    "T04TD3900E:36b-20": "de la 'dod rgyal la rag las pa'i lus ni ma yin te /",
    "T04TD3900E:36b-21": "'bras bu de'i rjes su 'gro ba dang /",
    "T04TD3900E:36b-22": "ldog pa'i rjes su 'jug par mthong ba'i phyir dang /",
    "T04TD3900E:36b-23": "lus kyi nye bar sbyor ba med par yang 'ga' zhig mthong bas na de bsgrub par mi bya'o zhe na /",
    "T04TD3900E:36b-24": "gnyid log pa bla ba la sogs pa dpyod par byed pa yang mthong bas na /",
    "T04TD3900E:36b-25": "dpyod par byed pa yang sgrub byed du mi 'gyur ro //",
    "T04TD3900E:36b-26": "de ni rigs mi mthun pa kho na yin no zhe na /",
    "T04TD3900E:37a-0": "lus @37a * //",
    "T04TD3900E:37a-1": "kyi byed pa med par yang 'byung ba na ci'i phyir rigs mi mthun pa yin /",
    "T04TD3900E:37a-2": "rigs gcig pa yin na lus kyis nye bar sbyor ba rnam par phye nas rnam par gzhag par mi 'thad pa'i phyir ro //",
    "T04TD3900E:37a-3": "ji ste gal te lus nye bar sbyor ba dang ldan par snang ba de lta na yang de khyad par byed pa nyid du mi 'grub ste /",
    "T04TD3900E:37a-4": "mthu phul du byung ba dang ldan pa lus med pa yang kun tu rtogs pa tsam gyis bya ba byed pa srid pa'i phyir ro //",
    "T04TD3900E:37a-5": "'o na de'i tshe gal te dpyod pa nye bar sbyor ba snang ba de lta na yang de khyab par byed pa nyid du mi 'grub ste /",
    "T04TD3900E:37a-6": "mthu phul du byung ba dang ldan pa spyod par mi byed pa yang yod pa tsam gyis bya ba byed par srid pa'i phyir ro //",
    "T04TD3900E:37a-7": "mang po ni dus gcig gi tshe dpyad par nus pa ma yin te /",
    "T04TD3900E:37a-8": "dpyod pa ni rnam par rtog pa'i rang bzhin yin pa'i phyir dang /",
    "T04TD3900E:37a-9": "de yang rnam par brtag par bya ba gcig la nges pa'i phyir ro //",
    "T04TD3900E:37a-10": "de skad du /",
    "T04TD3900E:37a-11": "rnam rtog gnyis ni cig car du ;",
    "T04TD3900E:37a-12": "/ mthong min zhes gsungs so //",
    "T04TD3900E:37a-13": "de'i phyir na 'bras bu gcig gis yang nye bar len pa la sogs pa lan cig gi tshe dpyad par mi nus na /",
    "T04TD3900E:37a-14": "de ci 'di du ma la yin nam /",
    "T04TD3900E:37a-15": "de lta na yang cig car du 'bras bu rigs du mar mi 'gyur la /",
    "T04TD3900E:37a-16": "'gyur na yang byed pa po du ma can kho nar 'gyur ro //",
    "T04TD3900E:37a-17": "de'i lhag ma ni blo dang ldan pa tsam bsgrub par bya ba yin la /",
    "T04TD3900E:37a-18": "de la yang grub pa sgrub pa la lan gdab tu med pa yin no //",
    "T04TD3900E:37a-19": "'on te gal te de las gzhan la don du ma'i yul can gyi rnam par rtog pa med pa de lta na yang 'jig rten thams cad la phul du byung ba'i nus pa can gyi dbang phyug la de mi srid pa ma yin no zhe na /",
    "T04TD3900E:37a-20": "re zhig de ltar dmigs pa ni med do //",
    "T04TD3900E:37a-21": "de lta na yang de la rtog par byed na /",
    "T04TD3900E:37a-22": "dpyod pa med par yang ci'i phyir mi rtog / de lta na yang de kho na bzhin du dpyod par mi byed pa'i las kyi sems pas 'bras bu rnams bskyed do zhes bya ba la mi 'thad pa ma mthong ngo //",
    "T04TD3900E:37a-23": "gzhan yang byed pa po blo dang ldan pa grub tu chug mod /",
    "T04TD3900E:37a-24": "de thams cad du gcig yin no zhes bya ba 'di la tshad ma ci yang med do //",
    "T04TD3900E:37a-25": "'di ltar 'bras bu rigs gcig pa thams cad kyang byed pa po gcig pa can du mi snang ste /",
    "T04TD3900E:37b-0": "bum pa la sogs par rigs gcig @37b pa rnams kyang rdza mkhan du mngon du 'gro bar mthong ba'i phyir dang /",
    "T04TD3900E:37b-1": "khang bzangs la sogs pa 'bras bu gcig kyang byed pa po du ma can du dmigs te /",
    "T04TD3900E:37b-2": "de la skyes bu du ma'i nye bar sbyor ba mngon sum du grub pa'i phyir ro //",
    "T04TD3900E:37b-3": "des na lus dang shing dang ri dang rgya mtsho la sogs pa rigs kyi bye brag dang bsal ba'i bye brag gis tha dad pa 'di dag blo dang ldan pa'i rgyu can du sems pa dang bcas pa su brjod par spro /",
    "T04TD3900E:37b-4": "de'i phyir byed pa po gcig tu sgrub pa na gtan tshigs 'khrul pa dang bcas pa yin te /",
    "T04TD3900E:37b-5": "ji skad bshad pa'i nyes pa yis //",
    "T04TD3900E:37b-6": "sgrub byed skyon can ma yin mod //",
    "T04TD3900E:37b-7": "'on kyang 'khrul pa dmigs pa'i phyir //",
    "T04TD3900E:37b-8": "byed pa po ni gcig nyid min //",
    "T04TD3900E:37b-9": "zhes gang bshad pa yin no //",
    "T04TD3900E:37b-10": "byed pa po sgrub pa ni 'dod pa'i bsgrub bya la ltos nas ldog pa la the tshom za ba yin te /",
    "T04TD3900E:37b-11": "byed pa po ni thams cad shes par 'dod pa grub par 'dod pa yin la /",
    "T04TD3900E:37b-12": "'di'i thams cad shes pa nyid ni tshad ma gzhan gyis bsgrub par bya ba ma yin gyi /",
    "T04TD3900E:37b-13": "'on kyang gang kho na las byed pa po nyid du grub pa kho na las de yang yin la /",
    "T04TD3900E:37b-14": "de lta na yang byed pa po thams cad shes pa nyid grub pa gcig la ma yin no //",
    "T04TD3900E:37b-15": "gal te de 'bras bu ma lus pa'i yul can yin zhing /",
    "T04TD3900E:37b-16": "'bras bu ma lus pa'i byed pa po yin na /",
    "T04TD3900E:37b-17": "de'i nye bar len pa la sogs pa rtogs pa'i thams cad shes pa gcig nges par grub pa ma yin te /",
    "T04TD3900E:37b-18": "byed pa po du ma yin yang gang zhig ji snyed la byed pa po yin pa de de snyed la thams cad shes pa yin pa na /",
    "T04TD3900E:37b-19": "byed pa po'i sgrub par byed pa las thams cad shes pa nyid du mi 'grub bo //",
    "T04TD3900E:37b-20": "rang gi 'bras bu tsam gyi nye bar len pa la sogs pa shes pa ni thams cad shes pa zhes bya ba ma yin te /",
    "T04TD3900E:37b-21": "rdza mkhan la sogs pa yang de yin par thal ba'i phyir ro //",
    "T04TD3900E:37b-22": "rdul gnyis la sogs pa dbang po las 'das pa byed pas na thams cad byed pa ma yin yang gzugs la sogs pa rigs pa thams cad shes pa ma yin te /",
    "T04TD3900E:37b-23": "kho bo cag la ltos nas ma grub pa'i phyir ro //",
    "T04TD3900E:37b-24": "rdul phra rab phyogs su byed na grub mtha' dang 'gal bar 'gyur ba'i phyir ro //",
    "T04TD3900E:38a-0": "dbang po las 'das @38a * //",
    "T04TD3900E:38a-1": "pa cung zad cig mthong bas des thams cad mthong ba ni ma yin te /",
    "T04TD3900E:38a-2": "rnal 'byor pa rnams la yang phan tshun ltos pas khyad par du 'phags pa dang dman pa dang ldan pa srid pa na ma nges pa bzlog tu med pa'i phyir ro //",
    "T04TD3900E:38a-3": "gal te byed pa po mang po yod na rang dbang yod pa nyid kyis phan tshun 'gal bar 'jug par gyur pa ma yin nam /",
    "T04TD3900E:38a-4": "de lta na yang gcig gis bya ba gzhan gyis 'joms par 'gyur na de yang yod pa ma yin pas na byed pa po gcig yin zhing de dang mnyam du grub pa thams cad shes pa yin no zhes bya bar nges she na /",
    "T04TD3900E:38a-5": "de ni mi rigs te ;",
    "T04TD3900E:38a-6": "gal te 'dod chags dang bral ba de dag mang po yod kyang phan tshun 'gal bar ji ltar 'gyur /",
    "T04TD3900E:38a-7": "'dod chags dang bral ba tsam gyis thams cad shes par yang mi 'gyur te /",
    "T04TD3900E:38a-8": "de der 'brel pa med pa'i phyir ro //",
    "T04TD3900E:38a-9": "de las gzhan pa'i skye bo dam pa 'dod chags la sogs pa dang ldan pa yang rnam par dpyod pa yul du byung ba dang ldan pa rang bzhin gyi snying rje la sogs pa'i yon tan dang rjes su mthun pa'i sems can rnams bzhin du phan tshun 'gal bar ji ltar 'gyur /",
    "T04TD3900E:38a-10": "'dod chags la sogs pa dang ldan pa'i rgyal po rnams skye dgu skyong ba bzhin te /",
    "T04TD3900E:38a-11": "rang gi bgo skal dang mthun par gnas shing phan tshun 'joms par mi byed do //",
    "T04TD3900E:38a-12": "de la gnod pa byed pa yang dmigs so zhe na /",
    "T04TD3900E:38a-13": "'dir yang ci'i phyir mi dmigs te /",
    "T04TD3900E:38a-14": "de ltar mngon par mtho ba la brten pa yang slar ngan song dang mngon par mtho ba dang mi ldan pa yang slar mngon par mtho ba dang ldan par snang ngo //",
    "T04TD3900E:38a-15": "de la 'di skad du gcig gis de dag la phun sum tshogs pa dang rgud par skyed pa yin la /",
    "T04TD3900E:38a-16": "gzhan gyi rgud pa dang phun sum tshogs par drangs pa yin no zhes brtag par nus so //",
    "T04TD3900E:38a-17": "rtog pa 'di ni rigs pa dang ldan pa yang yin te /",
    "T04TD3900E:38a-18": "phan btags pa la glo bur du tshar gcod pa dang tshar gcod pa la phan 'dogs pa la ni sems rnal du gnas pas byed par mi 'thad do //",
    "T04TD3900E:38a-19": "phan gdags par bya ba dang tshar gcad par bya ba dag chos dang chos ma yin pa byed du bcug pa yang slar chos ma yin pa dang chos gzhan la 'jug pa yang ma yin no //",
    "T04TD3900E:38b-0": "gal te byed pa po gcig tu @38b rtogs na rtogs par sla ba'i phyir dang /",
    "T04TD3900E:38b-1": "du ma ma bzlog pa yin pa'i phyir byed pa po gcig tu rtogs pa kho nar rigs pa ma yin nam zhe na /",
    "T04TD3900E:38b-2": "'di la tshad ma'i byed pa ni med do //",
    "T04TD3900E:38b-3": "sla'o zhes bya ba kho nas ni rtogs pa tshad ma dang ldan pa ma yin zhing dka'o zhes bya bas kyang bral ba ma yin te /",
    "T04TD3900E:38b-4": "byed pa ma mthong ba'i bum pa la sogs pa la gzhan du mthong bas na /",
    "T04TD3900E:38b-5": "rtogs par sla ba la chags pa khyod kyis byed pa po gcig tu brtag par bya bar 'gyur ro //",
    "T04TD3900E:38b-6": "brda sprod pa'i mdor byas pa kho na dka' ba dang /",
    "T04TD3900E:38b-7": "zor yang pa'i bsam pa 'thad pa yin na khyed ni sngar ma byung ba'i tshad ma ba yin no //",
    "T04TD3900E:38b-8": "'dir yang de la gces su byed pas na ci zhig smrar yod /",
    "T04TD3900E:38b-9": "tha dad pa sgrub par byed pa'i tshad ma med pa yang brtag par sla bas bshad zin to //",
    "T04TD3900E:38b-10": "de'i phyir byed pa po gcig tu nges pa la thabs ci yang med cing /",
    "T04TD3900E:38b-11": "de ma nges par yang 'dod pas yul du byas pa'i thams cad shes pa nyid mi nges pas na /",
    "T04TD3900E:38b-12": "byed pa po'i sgrub byed thams cad ni 'dod pa'i bsgrub bya la ltos nas ldog pa la the tshom za ba yin no //",
    "T04TD3900E:38b-13": "de'i phyir de ltar gzhan gyis rab tu sbyar ba'i dbang phyug gi sgrub byed rnams la kho bo cag 'gal ba mi 'khrul ba 'god pa ma yin gyi /",
    "T04TD3900E:38b-14": "'on kyang sgrub byed sun 'byin pa kho na ste /",
    "T04TD3900E:38b-15": "mang du smra bas chog go //",
    "T04TD3900E:38b-16": "de'i phyir 'di sgrub par byed pa'i tshad ma med cing gnod par byed pa ni kha na ma tho ba med par yod pas na 'dus byas byed pa po med par grub pa yin te /",
    "T04TD3900E:38b-17": "de skad du yang /",
    "T04TD3900E:38b-18": "dbang phyug stsogs min rim stsogs phyir //",
    "T04TD3900E:38b-19": "zhes gsungs so //",
    "T04TD3900E:38b-20": "'on te ji ltar mdo sde pa rnams kyi rnam pa dang bcas pa'i rnam par shes pa don yul can yin pa de bzhin du 'di dag gi ltar na yang yin nam /",
    "T04TD3900E:38b-21": "de lta ni ma yin gyi 'on kyang /",
    "T04TD3900E:38b-22": "rnam pa med pa'i dbang sku blos //",
    "T04TD3900E:38b-23": "rdul phran bsags pa dngos su rig / dbang po ste dbang byed pa rnams las skyes pa'i blo mngon sum zhes bya ba'i blo gros yul gyi rnam pa med pas /",
    "T04TD3900E:38b-24": "de dag gi bzhin rnam pas bar du tshod pa btags pa ltar ma yin par dngos su rdul phran te rdul phra rab bsags pa phung po'i rig ste shes pa yin gyi /",
    "T04TD3900E:39a-0": "gzhan gyi bzhin @39a * //",
    "T04TD3900E:39a-1": "du yan lag can ni ma yin te /",
    "T04TD3900E:39a-2": "rdul phra rab rnams ni dbang po las 'das pa yin na ji ltar de dag snang du rung zhe na /",
    "T04TD3900E:39a-3": "de dag re re ba ni dbang po las 'das pa yin la rigs mthun pa gzhan dang lhan cig pa ni dbang po'i spyod yul du gyur pa kho na'o //",
    "T04TD3900E:39a-4": "so sor snang du mi rung ba gang yin pa de dag 'dus kyang snang du mi rung ba'i nges pa ni med de /",
    "T04TD3900E:39a-5": "skra la sogs pa gram pa rnams thag ring po nas mi mthong ba yang /",
    "T04TD3900E:39a-6": "sbam pa dmigs pa'i phyir ro //",
    "T04TD3900E:39a-7": "kha che bye brag smra ba'i gzhung //",
    "T04TD3900E:39a-8": "de ltar blo dang ldan rnams bzhed //",
    "T04TD3900E:39a-9": "kha che ba rnams kyi gzhung ste //",
    "T04TD3900E:39a-10": "mngon pa de lta de lta bu'i ngo bor blo dang ldan pa mkhas pa rnams bzhed de /",
    "T04TD3900E:39a-11": "'dod pa yin no //",
    "T04TD3900E:39a-12": "'o na mdo sde pa rnams kyi grub mtha' gang yin zhe na /",
    "T04TD3900E:39a-13": "rang gi rnam can shes skyes pa'i //",
    "T04TD3900E:39a-14": "dbang po spyod yul snang rung min //",
    "T04TD3900E:39a-15": "mig la sogs pa dbang po rnams kyi spyod yul te gzugs la sogs pa'i yul rnams snang rung ste /",
    "T04TD3900E:39a-16": "rang bzhin ngo bos mthong du rung ba ma yin no //",
    "T04TD3900E:39a-17": "gang gi phyir de dag ni rang dang 'dra ba'i rnam pa gang la yod pa shes pa de'i phyir ro //",
    "T04TD3900E:39a-18": "de dag dbang po'i spyod yul ji ltar yin zhe na /",
    "T04TD3900E:39a-19": "de lta bur gyur pa yin pa na dbang po'i spyod yul nyid du tha snyad 'dogs so ;",
    "T04TD3900E:39a-20": "/ mdo sde pa ltar bye brag tu smra ba'i rang bzhin du shes pa rnam pa med pa la gzugs la sogs pa gsal ba yin te /",
    "T04TD3900E:39a-21": "de dag rang nyid gsal ba'i ngo bo ma yin pa'i phyir ro //",
    "T04TD3900E:39a-22": "de'i ngo bo yin na ni sngon po nyid la sogs pa bzhin du shes pa la mi ltos par thal ba'i phyir ro //",
    "T04TD3900E:39a-23": "skad cig ma nyid ma yin na de'i bdag nyid ni de dag nyid bzhin du shes pas byed pa mi 'thad pa'i phyir dang /",
    "T04TD3900E:39a-24": "don gzhan byed na yang de dag gi gnas skabs de yin pas snga mkho bzhin du gsal ba mi 'thad pa'i phyir ro //",
    "T04TD3900E:39a-25": "skad cig ma yin na yang rtogs pa po thams cad thun mong bar 'gyur ba'i phyir ro //",
    "T04TD3900E:39a-26": "de'i phyir mi gsal ba kho na'o //",
    "T04TD3900E:39a-27": "phyi rol gyi sngon po la sogs pa ni shes pa 'di nyid sngon po la sogs pa'i rnam par gsal ba yin no //",
    "T04TD3900E:39a-28": "gal te gsal ba shes pa kho na yin na de'i tshe phyi rol gyi don yod do zhes bya ba ga las she na /",
    "T04TD3900E:39b-0": "phyi rol ldog @39b pa las grub 'gyur //",
    "T04TD3900E:39b-1": "gang gi phyir sngon po la sogs pa'i rnam pa ni thams cad du thams cad kyi tshe snang ba ma yin la /",
    "T04TD3900E:39b-2": "rang gi nye bar len pa tsam gyi stobs kyis 'byung ba yin pa 'di mi 'thad do //",
    "T04TD3900E:39b-3": "de'i phyir gang gi stobs kyis 'ga' zhig tu 'ga' zhig gi tshe 'gyur ba 'di dag la mtshungs pa de ma thag pa'i rkyen las tha dad pa cung zad cig yod pa yin no zhes nges par nus pa yin no //",
    "T04TD3900E:39b-4": "ci ste ci 'di dag gi ltar na snga ma rnams kyi bzhin du 'dus ma byas yod pa yin nam /",
    "T04TD3900E:39b-5": "med de /",
    "T04TD3900E:39b-6": "'di ltar 'di dag gi ltar na //",
    "T04TD3900E:39b-7": "nam mkha' mo gsham bu bzhin te //",
    "T04TD3900E:39b-8": "'gog pa gnyis ni nam mkha' 'dra //",
    "T04TD3900E:39b-9": "nam mkha' ni yod pa ma yin pa nyid kyis mo gsham gyi bu dang mtshungs shing /",
    "T04TD3900E:39b-10": "'gog pa gnyis kyang de lta bu'i nam mkha' dang 'dra zhing bsgres pa yin te /",
    "T04TD3900E:39b-11": "de dag kyang med pa yin no zhes bya ba'i don to //",
    "T04TD3900E:39b-12": "thogs pa dang bcas pa'i rdzas med pa tsam nam mkha' yin gyi nam mkha' zhes bya ba ci yang med do //",
    "T04TD3900E:39b-13": "gang na thogs pa dang bcas pa'i rdzas yod pa der ni nam mkha' go mi 'byed la /",
    "T04TD3900E:39b-14": "gang na med par ni de med pa nyid kyis 'byed ba grub pas na /",
    "T04TD3900E:39b-15": "nam mkha' gang du go 'byed par byed /",
    "T04TD3900E:39b-16": "des na de yod pa thams cad la thams cad du go skabs yod par 'gyur la /",
    "T04TD3900E:39b-17": "de yang yod pa ma yin te /",
    "T04TD3900E:39b-18": "de bas na nam mkha' med pa nyid do zhes bya bar khong du chud do //",
    "T04TD3900E:39b-19": "so sor brtags pa'i 'gog pa yang dpyad na mi 'thad do //",
    "T04TD3900E:39b-20": "de ni nyon mongs pa 'gog par 'dod la /",
    "T04TD3900E:39b-21": "skyes pa rnams kyi gzhan gyis 'jig pa ma yin te /",
    "T04TD3900E:39b-22": "de'i rgyu med pa yin pa'i phyir ro //",
    "T04TD3900E:39b-23": "rgyu dang ldan pa yin yang lam kho na rgyu yin la /",
    "T04TD3900E:39b-24": "de kho na nyon mongs pa 'gog pa yin pas na de zhog cig / ma skyes pa rnams kyi yang rgyu tshang ba yin na skyes pa'i gegs ga la yod /",
    "T04TD3900E:39b-25": "de lta yin yang gegs byed pa na so sor brtags pa'i 'gog pa thams cad kyi tshe yod pa'i phyir /",
    "T04TD3900E:39b-26": "nam yang nyon mongs pa mi skyes pa'i phyir 'khor ba med par 'gyur ro //",
    "T04TD3900E:39b-27": "rgyu ma tshang na yang nyes pa rnams rang nyid mi 'byung bas na de la 'gog pas ci byed /",
    "T04TD3900E:39b-28": "de nyid kyi rgyu ma tshang ba yin na 'das ma thag pa'i thal ba yin no //",
    "T04TD3900E:40a-0": "@40a * // 'di ni so sor brtags pa ma yin pa'i 'gog pa bshad pa yin no //",
    "T04TD3900E:40a-1": "ci 'di dag gi ltar na snga ma rnams kyis bzhin du mtshungs par mi ldan pa'i 'du byed yod dam /",
    "T04TD3900E:40a-2": "rigs min 'du byed yod ma yin //",
    "T04TD3900E:40a-3": "rigs min te rtogs pa'i ngo bo ma yin /",
    "T04TD3900E:40a-4": "sems dang sems las byung ba las ma gtogs pa /",
    "T04TD3900E:40a-5": "thob pa dang ma thob pa dang skal ba dang mnyam pa nyid dang ming gi tshogs la sogs pa yod pa ma yin no //",
    "T04TD3900E:40a-6": "rigs min zhes bshad pas na tshor ba la sogs par mtshungs par ldan pa rnams mi dgag ste /",
    "T04TD3900E:40a-7": "tshor dang sems pa 'du shes dang ;",
    "T04TD3900E:40a-8": "/'dun dang reg dang blo gros dran //",
    "T04TD3900E:40a-9": "yid la byed mo mos pa dang //",
    "T04TD3900E:40a-10": "ting 'dzin sems can thams cad la //",
    "T04TD3900E:40a-11": "zhes pa la sogs pa gsungs pa yin no //",
    "T04TD3900E:40a-12": "thob pa la sogs pa'i sun 'byin pa ni bstan bcos gzhan las khong du chud par bya ste /",
    "T04TD3900E:40a-13": "gzhung mangs pas 'jigs pas 'dir ni mi bri'o //",
    "T04TD3900E:40a-14": "ci 'di dag gi ltar na thams cad yod par smra ba rnams kyi chos ma 'ongs pa'i dus nas 'phos nas da ltar gyi dus su 'ong la da ltar nas 'das par ro zhes rnam par 'jog pa na bu yin nam /",
    "T04TD3900E:40a-15": "ma yin te /",
    "T04TD3900E:40a-16": "dus rjes su ma rjes su 'jug pa med //",
    "T04TD3900E:40a-17": "ma 'ongs pa la sogs pa ni dus gsum yin la /",
    "T04TD3900E:40a-18": "de'i rjes su 'jug pa ste /",
    "T04TD3900E:40a-19": "dngos po rnams rjes su 'gro ba de dag gi ltar na yod pa ma yin te /",
    "T04TD3900E:40a-20": "skad cig mar 'jig pas dngos po thams cad la khyab pa'i phyir dang /",
    "T04TD3900E:40a-21": "dus su 'pho ba med pa'i phyir ro //",
    "T04TD3900E:40a-22": "gang yang bye brag tu smra ba rnams kyis rnam par rig byed ma yin pa zhes bya ba'i gzugs bcu gcig pa 'dod de /",
    "T04TD3900E:40a-23": "g-yengs dang sems med pa la yang //",
    "T04TD3900E:40a-24": "dge dang mi dge rjes 'brel gang //",
    "T04TD3900E:40a-25": "'byung ba che rnams rgyur byas pa //",
    "T04TD3900E:40a-26": "de ni rnam rig byed min brjod //",
    "T04TD3900E:40a-27": "ces bya ba de yang 'di dag gi ltar na yod pa ma yin te /",
    "T04TD3900E:40a-28": "thogs pa med pa'i gzugs yod min //",
    "T04TD3900E:40a-29": "zhes gsungs so //",
    "T04TD3900E:40a-30": "thogs pa ste rang gi yul du gzhan 'byung ba'i gegs byed pa rnam par rig byed ma yin pa zhes bya ba'i gzugs gang la med pa de yang yod pa ma yin te /",
    "T04TD3900E:40a-31": "med pa yin la /",
    "T04TD3900E:40b-0": "'di'i yang sun 'byin pa gzhan du @40b btsal bar bya'o //",
    "T04TD3900E:40b-1": "skad cig ma nyid dang bdag nyid med pa nyid dang byed pa po med par rdul phran bsags pa'i gzugs te /",
    "T04TD3900E:40b-2": "ma bkag pa gang yin pa de ni 'di dag kyang 'dod pa kho na yin te /",
    "T04TD3900E:40b-3": "gzhan gyi tshig ma bkag pa ni /",
    "T04TD3900E:40b-4": "'dod pa yin no zhes bya ba ni rigs pa yin no /",
    "T04TD3900E:40b-5": "de ltar mdo sde'i sgo nas spyod pa'i mdo sde rnams kyis rtogs te shes pa yin no //",
    "T04TD3900E:40b-6": "ji ste rnal 'byor spyod pa rnams ci ltar brjod ce na /",
    "T04TD3900E:40b-7": "brjod pa yan lag can zhes bya ba ni /",
    "T04TD3900E:40b-8": "yod min rdul phran rnams kyang med //",
    "T04TD3900E:40b-9": "rnal 'byor spyod pa rnams ni khams gsum pa 'di rnam par rig pa tsam yin la phyi rol gyi don ni nam mkha'i padma'i rang bzhin can yin no zhes smra'o //",
    "T04TD3900E:40b-10": "phyi rol gyi don yang gzhan gyi yon tan dang rdzas la sogs pa'i bye brag gis rnam pa mang por brtags pa yin la /",
    "T04TD3900E:40b-11": "de la yon tan la sogs pa chos rnams kyi rten rdzas yin te /",
    "T04TD3900E:40b-12": "de bkag pa nyid kyis de dag drungs phyung bar 'gyur bas na gud du sun dbyung bas brtag par mi bya'o //",
    "T04TD3900E:40b-13": "du ba can med na 'du ba yod pa ma yin pas na de'i sun 'byung ba yang rjes su mi bya'o //",
    "T04TD3900E:40b-14": "rdzas kyang sa dang chu dang me dang rlung dang nam mkha' dang dus dang phyogs dang bdag dang yid ces bya ba rnam pa dgu yin no //",
    "T04TD3900E:40b-15": "de la bdag ni sngar nyid du bkag zin to //",
    "T04TD3900E:40b-16": "nam mkha' ni sgra'i yon tan can du 'dod la /",
    "T04TD3900E:40b-17": "de yang gcig yin pas na yul mtshungs pa'i phyir sgra thams cad bye brag tu thos par mi 'gyur ro //",
    "T04TD3900E:40b-18": "de'i phyir yul thag nye ba bzhin du yul thag ring bar 'dod pas kyang thos pa'am /",
    "T04TD3900E:40b-19": "yang na gzhan nas kyang ma yin no //",
    "T04TD3900E:40b-20": "phyogs dang dus kyang gcig yin pa'i phyir snga ma dang phyi ma la sogs pa'i rtogs pa mi 'thad do //",
    "T04TD3900E:40b-21": "khyad par du byed pa'i bye brag gis rtogs pa'i dbye ba 'di yin no zhe na /",
    "T04TD3900E:40b-22": "ci khyad par du byed pa rnams kyi snga ma dang phyi ma rang las yin nam /",
    "T04TD3900E:40b-23": "'on te gzhan las yin phyogs dang po la de nyid las rtogs pa de grub pa'i phyir de dag don med do //",
    "T04TD3900E:40b-24": "gnyis pa la ni gal te de de dag nyid las yin na /",
    "T04TD3900E:40b-25": "de gcig yin pa'i phyir de dag mi srid do //",
    "T04TD3900E:40b-26": "gzhan las yin no zhe na /",
    "T04TD3900E:40b-27": "de dag don med pa gnas skabs de nyid yin no //",
    "T04TD3900E:41a-0": "bdag @41a * //",
    "T04TD3900E:41a-1": "khyab pa bzhin du 'di dag khyab pa nyid dgag par bya'o //",
    "T04TD3900E:41a-2": "nam mkha' dang phyogs 'di dag gcig yin zhing /",
    "T04TD3900E:41a-3": "lhan cig byed pa tshang ba dang ma tshang ba dag gi tshe yang rang bzhin khyad par med pa yin na /",
    "T04TD3900E:41a-4": "'ga' zhig kho na'i tshe 'bras bu skyed par ci ltar 'gyur /",
    "T04TD3900E:41a-5": "de ltar yang /",
    "T04TD3900E:41a-6": "de dag nus dang nus med pa //",
    "T04TD3900E:41a-7": "ngo bo nyid kyi gnas pa gang //",
    "T04TD3900E:41a-8": "rtag phyir bsgyur du med pa la //",
    "T04TD3900E:41a-9": "gang gis de ni dgag par nus //",
    "T04TD3900E:41a-10": "zhe'o //",
    "T04TD3900E:41a-11": "yid smra ba rnams kyi yid ni gcig shes pa mi skye bas rjes su dpag par bya ba yin na /",
    "T04TD3900E:41a-12": "gar mkhan la lta ba la sogs pa'i cig car ba'i shes pa ni nyams su myong ba kho na yin la /",
    "T04TD3900E:41a-13": "de yod na ni 'di nam yang mi 'thad do //",
    "T04TD3900E:41a-14": "des na nam mkha' la sogs pa ni med pa kho na'o //",
    "T04TD3900E:41a-15": "sa la sogs pa lhag lus pa yin la /",
    "T04TD3900E:41a-16": "de dag kyang yan lag can dang rdul phra rab kyi bye brag rnam pa gnyis su 'dod do //",
    "T04TD3900E:41a-17": "de la rdul gnyis pa la sogs pa'i rim gyis rdul phra rab rnams kyis brtsams pa'i bum pa la sogs pa'i yan lag can gang yin pa de ni yod min te /",
    "T04TD3900E:41a-18": "med pa nyid de /",
    "T04TD3900E:41a-19": "de dmigs pa'i mtshan nyid du gyur pa ma dmigs pa'i phyir ro //",
    "T04TD3900E:41a-20": "de lta de ltar bkod pa yis //",
    "T04TD3900E:41a-21": "cha rnams nyid ni snang ba yin //",
    "T04TD3900E:41a-22": "de dang ldan pa cha med pa //",
    "T04TD3900E:41a-23": "gzhan ni snang ba ma yin nyid //",
    "T04TD3900E:41a-24": "yan lag gcig kha bsgyur ba'am g-yo ba na /",
    "T04TD3900E:41a-25": "de la 'dus pa de la de dag med pas na de la yang kham bsgyur ba dang g-yo ba med par dmigs par 'gyur zhing yod na gzhan la yang kha bsgyur ba dang g-yo ba dang bcas par dmigs par thal ba'i phyir ro //",
    "T04TD3900E:41a-26": "yan lag gcig bsgribs pa na de la yang ma bsgribs par dmigs par thal zhing /",
    "T04TD3900E:41a-27": "bsgribs na gzhan la yang mi dmigs par thal ba'i phyir ro //",
    "T04TD3900E:41a-28": "bye brag pa rnams kyi ltar na de dag rtsom par byed pa dang /",
    "T04TD3900E:41a-29": "bye brag tu smra ba rnams kyi lta ba ltar na dngos su dbang po'i spyod yul yin pa dang /",
    "T04TD3900E:41a-30": "mdo sde pa rnams kyi ltar na rang gi rnam pa 'jog par byed pa'i rdul phran gang yin pa de dag kyang med do //",
    "T04TD3900E:41a-31": "rdul phra rab ni gcig tu grub pa yod pa ma yin te /",
    "T04TD3900E:41b-0": "steng 'og dang phyogs bzhi dbus na gnas pa'i rdul phran de nges par @41b cha drug tu 'gyur ba'i phyir ro //",
    "T04TD3900E:41b-1": "'di'i shar gyi rdul phran la nye ba'i rang bzhin gang yin pa de nyid rdul phran gzhan la nye ba mi 'thad de /",
    "T04TD3900E:41b-2": "de dag yul gcig tu 'gyur ba'i phyir ro //",
    "T04TD3900E:41b-3": "de ltar na shar gyi rdul phran la nye ba'i rang bzhin gyis gal te rdul phran gzhan la nye na de yang de na yod par 'gyur ro //",
    "T04TD3900E:41b-4": "'byar ba med kyang mngon du phyogs pa tsam la yang tshul 'di nyid yin no //",
    "T04TD3900E:41b-5": "des na gong bu rdul phra rab tsam du 'gyur ba yin te /",
    "T04TD3900E:41b-6": "'byar yang yul gzhan gnas pa dang //",
    "T04TD3900E:41b-7": "bar med rnam par gnas kyang rung //",
    "T04TD3900E:41b-8": "dbus gnas rdul phran rdul gcig la //",
    "T04TD3900E:41b-9": "lta ba'i rang bzhin gang yin pa //",
    "T04TD3900E:41b-10": "rang bzhin gzhan la lta ba yang //",
    "T04TD3900E:41b-11": "gal te de nyid yin rtogs na //",
    "T04TD3900E:41b-12": "de lta yin na ri la sogs //",
    "T04TD3900E:41b-13": "bsags pa rigs pa ma yin no //",
    "T04TD3900E:41b-14": "zhes gang bshad pa yin no //",
    "T04TD3900E:41b-15": "de'i phyir gdon mi za bar de dag rang bzhin tha dad par khas blangs dgos so //",
    "T04TD3900E:41b-16": "de dag ji lta ba de kho na bzhin du byang dang /",
    "T04TD3900E:41b-17": "lho dang /",
    "T04TD3900E:41b-18": "steng dang /",
    "T04TD3900E:41b-19": "'og gi rdul phra rab nye ba'i rang bzhin rnams tha dad pas na /",
    "T04TD3900E:41b-20": "rdul phra rab cha drug nyid nan gyis thob po //",
    "T04TD3900E:41b-21": "de skad du /",
    "T04TD3900E:41b-22": "drug gis cig car sbyar ba na //",
    "T04TD3900E:41b-23": "phra rab rdul cha drug tu 'gyur //",
    "T04TD3900E:41b-24": "drug po go gcig yin pa'i phyir //",
    "T04TD3900E:41b-25": "gong bu rdul phran tsam du 'gyur //",
    "T04TD3900E:41b-26": "zhes gsungs so //",
    "T04TD3900E:41b-27": "gcig ma grub pa na du ma 'grub pa ma yin pas na /",
    "T04TD3900E:41b-28": "rdul phra rab rnams med pa yin no //",
    "T04TD3900E:41b-29": "spyod pa pa rnams rdul phra rab nges par 'dod pa ma yin pas na /",
    "T04TD3900E:41b-30": "rdul phra rab sun phyung pa tsam gyis yan lag can bkag pa yin pas na gud du de sun 'byin pa med pa yin no //",
    "T04TD3900E:41b-31": "gal te phyi rol gyi don med na /",
    "T04TD3900E:41b-32": "'o na snang ba 'di ci'i yul can yin zhe na /",
    "T04TD3900E:41b-33": "snang ba dmigs pa med pa yin /",
    "T04TD3900E:41b-34": "snang ba 'di ni yul dang bral ba yin te /",
    "T04TD3900E:41b-35": "'di'i yul la brgal zhing brtag pa ci yod /",
    "T04TD3900E:41b-36": "yul med na blo skye bar mi 'dod pa ma yin nam /",
    "T04TD3900E:41b-37": "de na snang ba 'di dmigs pa med par mi rigs so zhe na /",
    "T04TD3900E:41b-38": "mi rigs pa ma yin te /",
    "T04TD3900E:41b-39": "yul yod pa na dmigs pa dang bcas par 'gyur zhing /",
    "T04TD3900E:41b-40": "de yang yan lag can nam rdul phran bsags pa yin dgos na /",
    "T04TD3900E:42a-0": "de gnyi ga yang bshad ma thag pa'i gnod @42a * //",
    "T04TD3900E:42a-1": "byed kyi tshad mas gzung ba'i lus can yin pas nam mkha'i padma dang khyad par med do //",
    "T04TD3900E:42a-2": "des na rnam par shes pa yul med pa nyid 'di nan gyis 'ongs pas na mi 'dod pas bzlog par mi nus so //",
    "T04TD3900E:42a-3": "'di yi phyir yang snang ba 'di //",
    "T04TD3900E:42a-4": "dmigs pa med pa yin te /",
    "T04TD3900E:42a-5": "rmi lam nyams su myong dang mtshungs //",
    "T04TD3900E:42a-6": "zhes gsungs so //",
    "T04TD3900E:42a-7": "rmi lam ni gnyid yin la /",
    "T04TD3900E:42a-8": "der sngon po la sogs pa'i rtog pa nyams su myong ba gang yin pa de dang snang ba 'di mtshungs shing 'dra ba yin na /",
    "T04TD3900E:42a-9": "don med pa ci ltar ma yin /",
    "T04TD3900E:42a-10": "rnam par shes pa bye brag med par dmigs pa la nges pa ni ma yin te /",
    "T04TD3900E:42a-11": "rmi lam gyi shes pas 'khrul pa'i phyir ro //",
    "T04TD3900E:42a-12": "rmi lam gyi shes pa dmigs pa med par rigs pa kho na yin la /",
    "T04TD3900E:42a-13": "rmi lam dang /",
    "T04TD3900E:42a-14": "sad pa'i myong ba la khyad par 'ga' yang med de /",
    "T04TD3900E:42a-15": "rnam pa thams cad du chos mthun par mthong ba'i phyir ro //",
    "T04TD3900E:42a-16": "dmigs pa med pa las khyad par mthong ba'i rnam par shes pa ni dmigs pa dang 'brel par mi rigs so //",
    "T04TD3900E:42a-17": "sbyor ba ni gang zhig dmigs pa med pa'i rnam par shes pa las khyad par med pa de ni dmigs pa med pa yin te /",
    "T04TD3900E:42a-18": "dper na nam mkha'i skra shad mthong ba gcig las gnyis pa bzhin no //",
    "T04TD3900E:42a-19": "rtsod pa'i gzhi sad pa'i rnam par shes pa yang dmigs pa med pa'i rmi lam gyi shes pa dang khyad par med pa yin no zhes bya ba ni rang bzhin gyi gtan tshigs so //",
    "T04TD3900E:42a-20": "ji ste rmi lam la sogs pa'i shes pa'i yang dmigs pa dang bcas pa kho na ste /",
    "T04TD3900E:42a-21": "yul gzhan la sogs par mthong ba des shes pa'i phyir ro //",
    "T04TD3900E:42a-22": "de skad du /",
    "T04TD3900E:42a-23": "rmi lam la sogs shes pa la //",
    "T04TD3900E:42a-24": "phyi rol med par yod mi 'dod //",
    "T04TD3900E:42a-25": "kun tu dmigs pa phyi rol te //",
    "T04TD3900E:42a-26": "yul dus gzhan gyis bdag nyid can //",
    "T04TD3900E:42a-27": "zhes gang smras pa yin no //",
    "T04TD3900E:42a-28": "des na khyad par ma grub pa'i phyir 'di ma grub pa'i gtan tshigs yin zhing /",
    "T04TD3900E:42a-29": "dpe yang bsgrub bya sgrub byed kyi chos ma tshang ba yin no snyam na /",
    "T04TD3900E:42a-30": "de ni mi bden te /",
    "T04TD3900E:42a-31": "rmi lam la sogs pa shes pa'i dmigs pa mi 'thad pa'i phyir ro //",
    "T04TD3900E:42a-32": "'di ltar 'dzin pa'i ngo bo 'am /",
    "T04TD3900E:42a-33": "dran pa'i ngo bo yin grang na /",
    "T04TD3900E:42a-34": "de la re zhig 'dzin pa ni ma yin te /",
    "T04TD3900E:42b-0": "'dzin pa ni sngon gzung ba la mi @42b ltos pa'i phyir /",
    "T04TD3900E:42b-1": "sngon mthong ba'i yul 'dzin pa'i nges pa med par 'gyur te /",
    "T04TD3900E:42b-2": "mthong ba gzhan bzhin no //",
    "T04TD3900E:42b-3": "rnam par rtog pa med pa'i phyir dang /",
    "T04TD3900E:42b-4": "da ltar byung ba'i yul can yin pa'i phyir dang /",
    "T04TD3900E:42b-5": "gsal bar snang ba'i phyir /",
    "T04TD3900E:42b-6": "'di dran pa'i ngo bor yang brtag pa rigs pa ma yin no //",
    "T04TD3900E:42b-7": "de'i phyir 'di ji ltar yul gzhan la sogs par mthong ba'i dngos po'i yul can yin zhes bya ba mi shes so //",
    "T04TD3900E:42b-8": "gzhan yang rnam par shes pa thams cad dmigs pa dang bcas pa yin na 'ga' yang tshad ma yin par mi 'gyur ro //",
    "T04TD3900E:42b-9": "rnam pa gzhan du 'dzin pas na tshad ma ma yin pa yin no zhe na ;",
    "T04TD3900E:42b-10": "gal te rang gi ngo bor gzung na ji ltar rnam pa gzhan du yin /",
    "T04TD3900E:42b-11": "'on te gzhan gyi ngo bor 'dzin na gzhan gyi ngo bo snang bas ni gzhan kho na 'dzin pa yin gyis /",
    "T04TD3900E:42b-12": "de ni ma yin no //",
    "T04TD3900E:42b-13": "gzhan gyi ngo bo 'dzin pa ni ma yin gyi /",
    "T04TD3900E:42b-14": "gzhan gyi tshul du'o zhe na /",
    "T04TD3900E:42b-15": "gal te de rang gi ngo bo snang ba yin na /",
    "T04TD3900E:42b-16": "de 'o na gzhan gyi tshul du ci ltar yin /",
    "T04TD3900E:42b-17": "ci ste ma yin na 'di de'i yin par ji ltar 'gyur /",
    "T04TD3900E:42b-18": "yul dang dus gzhan du rang gi ngo bo 'dzin pa nyid rnam pa gzhan 'dzin pa yin gyi /",
    "T04TD3900E:42b-19": "gzhan gyi ngo bo ni ma yin no zhe na /",
    "T04TD3900E:42b-20": "de mi rigs te /",
    "T04TD3900E:42b-21": "dngos po 'di yul dang dus gang dang 'brel pa'i ngo bo yin pa yul dang dus de dang 'brel pa kho nar gzung bar bya bar 'gyur la de lta na yang de yul dang dus gzhan du yongs su gcod par ga la 'gyur /",
    "T04TD3900E:42b-22": "de med na yang rnam par shes pa thams cad ji ltar gnas pa'i dngos po'i 'dzin pa yin pas na tshad ma dang tshad ma ma yin pa'i rnam par dbye ba zhig par 'gyur ro//",
    "T04TD3900E:42b-23": "gzhan yang yul dang dus gang du rmi lam la sogs pa'i shes pas don rtogs pa'i yul dang dus de na ni med la gang na yod pa der ni ma rtogs pas na 'di dmigs pa dang 'brel par ji ltar 'gyur /",
    "T04TD3900E:42b-24": "snang ba kho na yul yin par rigs na mi snang ba ni ma yin te /",
    "T04TD3900E:42b-25": "de yang dmigs pa yin na dmigs pa nges pa mi 'thad pa'i phyir ro //",
    "T04TD3900E:42b-26": "snang ba kho na yul yin mod kyi gzhan du ni yin no zhe na /",
    "T04TD3900E:42b-27": "ci gang du snang ba de gzhan du yin nam /",
    "T04TD3900E:42b-28": "'on te mi snang ba zhig yin /",
    "T04TD3900E:42b-29": "de la re zhig de na gzhan yod pa ma yin la /",
    "T04TD3900E:42b-30": "de ltar yin na rnam pa gzhan du snang ba mi 'thad pa'i phyir ro //",
    "T04TD3900E:43a-0": "@43a * // snang ba lus med pa ni gang la yang brten pa ma yin te /",
    "T04TD3900E:43a-1": "lus can 'gro ba'i gegs ni rten yin pa'i phyir /",
    "T04TD3900E:43a-2": "nam yang rten gzhan dang 'brel pa ma yin te /",
    "T04TD3900E:43a-3": "thams cad du bdag nyid rten yin pa'i phyir ro //",
    "T04TD3900E:43a-4": "yul dang dus gzhan rten yin yang yul de'i cir yang ma yin pas na /",
    "T04TD3900E:43a-5": "rang gi yul dang dus na gnas pa kho na snang bar 'gyur la /",
    "T04TD3900E:43a-6": "de lta na yang rnam pa gzhan du snang ba ci ltar yin /",
    "T04TD3900E:43a-7": "de ltar ma yin na med pa snang ba kho na yin gyi /",
    "T04TD3900E:43a-8": "rnam pa gzhan du snang ba ma yin no //",
    "T04TD3900E:43a-9": "rnam pa gzhan du snang ba 'dod pas kyang nges par med pa snang ba khas blang bar bya ste /",
    "T04TD3900E:43a-10": "rnam pa thams cad du yod pa snang na rnam pa gzhan du snang ba mi 'thad pa'i phyir ro //",
    "T04TD3900E:43a-11": "yul dang dus gzhan dang 'brel pa med kyang snang ngo zhe na /",
    "T04TD3900E:43a-12": "gal te 'di srid pa yin na /",
    "T04TD3900E:43a-13": "'brel pa can yang med pa snang ba yin mod /",
    "T04TD3900E:43a-14": "de lta na 'jig rten gyi rtogs pa dang yang mthun pa yin te /",
    "T04TD3900E:43a-15": "'jig rten ni 'brel pa can med pa kho na rtogs pa yin te /",
    "T04TD3900E:43a-16": "dper na smig rgyu la med pa'i chu bzhin no //",
    "T04TD3900E:43a-17": "med pa ni gsal ba ma yin te /",
    "T04TD3900E:43a-18": "gang gi phyir nam mkha'i me tog mi mthong ba'i phyir ro zhe na /",
    "T04TD3900E:43a-19": "'brel pa yang med pa snang bar mi 'gyur la /",
    "T04TD3900E:43a-20": "de lta na rnam pa gzhan du snang bar yang mi 'gyur la /",
    "T04TD3900E:43a-21": "de la yang nam mkha' me tog snang bar thal ba bzlog par dka' ba'i phyir te /",
    "T04TD3900E:43a-22": "rnam pa gzhan du snang ba ma yin te /",
    "T04TD3900E:43a-23": "gang gi phyir nam mkha'i me tog mi snang ba'i phyir ro zhes de skad du brjod par nus pa yin no //",
    "T04TD3900E:43a-24": "gzhan yang de nyid med par snang bar 'gyur ba 'brel pa na bzlog pa dang ldan par snang ba ma yin gyi /",
    "T04TD3900E:43a-25": "'brel pa can de nyid yul dang dus gzhan la brten par snang ba yin la /",
    "T04TD3900E:43a-26": "de yang de lta bur med pas na de med pa kho na snang bar rigs pa yin na /",
    "T04TD3900E:43a-27": "su zhig gis de bzlog par nus /",
    "T04TD3900E:43a-28": "'di las kyang med par snang ba bzlog par bya ba ma yin te /",
    "T04TD3900E:43a-29": "gang smig rgyu la sogs pa la chu la sogs pa'i shes pa zhugs pa na chu la sogs pa mi thob pa'i phyir ro //",
    "T04TD3900E:43a-30": "yod pa snang ba yin na 'di chu'i shes pa kho na yin pa na de la zhugs pa slu bar mi 'gyur ro //",
    "T04TD3900E:43b-0": "yul dang dus der nye ba mi 'thob pa yin no @43b zhe na ;",
    "T04TD3900E:43b-1": "'o na mthong bar mi 'gyur ro //",
    "T04TD3900E:43b-2": "de yul dang dus gzhan na yod pa'i phyir ro zhe na /",
    "T04TD3900E:43b-3": "thob par yang ci'i phyir mi 'gyur /",
    "T04TD3900E:43b-4": "yul dang dus gzhan du thob par mi nus pa'i phyir ro zhe na /",
    "T04TD3900E:43b-5": "mthong ba yang ji ltar nus /",
    "T04TD3900E:43b-6": "'on te mthong bar nus na thob par ji ltar mi nus /",
    "T04TD3900E:43b-7": "ji ltar thob pa dngos po yod pa'i rgyu mtshan can yin pa de bzhin du mthong ba yang yin no //",
    "T04TD3900E:43b-8": "de'i phyir mthong ba la ltos nas yod na thob pa la ltos nas ci'i phyir med /",
    "T04TD3900E:43b-9": "ji ste yod na ci'i phyir ma thob /",
    "T04TD3900E:43b-10": "'on te med na ci'i phyir snang /",
    "T04TD3900E:43b-11": "gzhan du yod pa thob pa ma mthong ngo zhe na /",
    "T04TD3900E:43b-12": "mthong ba yang ma mthong ngo //",
    "T04TD3900E:43b-13": "da lta kho na snang ngo zhe na /",
    "T04TD3900E:43b-14": "thob pa yang ci'i phyir mi snang /",
    "T04TD3900E:43b-15": "thob bya med pa'i phyir ro zhe na /",
    "T04TD3900E:43b-16": "blta bya yang mthong bya'i don las gzhan ma yin pas na de yod pa na de med pa mi 'thad pa'i phyir /",
    "T04TD3900E:43b-17": "'o na mthong ba yang mi snang ste /",
    "T04TD3900E:43b-18": "gang gzu lums kyi 'dod pa la zhen pas chog go //",
    "T04TD3900E:43b-19": "de'i phyir 'di na med pa snang ba kho na yin la /",
    "T04TD3900E:43b-20": "med pa snang ba ni dmigs pa dang bcas par mi 'thad la /",
    "T04TD3900E:43b-21": "de lta na yang gtan tshigs la sogs pa ma grub pa la sogs pa'i skyon ga la yod /",
    "T04TD3900E:43b-22": "'on te gal te snang ba dmigs pa med pa yin na de yul la sogs pa nges par mi 'gyur la /",
    "T04TD3900E:43b-23": "rgyu du ma thun mong bar mi 'gyur zhing /",
    "T04TD3900E:43b-24": "bya ba byed pa yang ma yin te /",
    "T04TD3900E:43b-25": "de skad du /",
    "T04TD3900E:43b-26": "gal te rnam rig don min na //",
    "T04TD3900E:43b-27": "yul dang dus la nges med cing //",
    "T04TD3900E:43b-28": "sems kyang nges med ma yin la //",
    "T04TD3900E:43b-29": "bya ba byed pa 'ang mi rigs 'gyur //",
    "T04TD3900E:43b-30": "zhes gang bshad pa yin no zhe na /",
    "T04TD3900E:43b-31": "de ni mi bden te /",
    "T04TD3900E:43b-32": "gang gi phyir /",
    "T04TD3900E:43b-33": "rmi lam nyams su myong dang mtshungs //",
    "T04TD3900E:43b-34": "snang ba zhes bya bar snyegs so //",
    "T04TD3900E:43b-35": "don ni 'di yin te /",
    "T04TD3900E:43b-36": "snang ba 'di ni rmi lam gyi nyams su myong ba dang mtshungs par don med pa yin la /",
    "T04TD3900E:43b-37": "des na de dang mtshungs par yul dang dus nges pa la sogs pa mi 'thad pa med pa kho na'o //",
    "T04TD3900E:43b-38": "'di ltar yul la sogs pa nges pa'i phyi'i dngos po med kyang rmi lam gyi nyams su myong bas yul la sogs pa nges par myong ba yin no //",
    "T04TD3900E:43b-39": "de yang brgyud nas phyi rol kho na rgyu mtshan yin no zhe na /",
    "T04TD3900E:43b-40": "de rgyu mtshan yin du chug mod /",
    "T04TD3900E:44a-0": "yul la sogs pa nges pa ni de'i @44a * //",
    "T04TD3900E:44a-1": "rgyu mtshan can du bsgrub par nus pa ma yin te /",
    "T04TD3900E:44a-2": "gal te phyi rol yul la sogs pa gang du nye ba de nyid du rmi lam na de snang ba 'di nges pa'i rgyu mtshan yin pa zhig na /",
    "T04TD3900E:44a-3": "de lta ni ma yin te /",
    "T04TD3900E:44a-4": "ma 'khrul ba nyid du thal ba'i phyir ro //",
    "T04TD3900E:44a-5": "de stong yang 'ga' zhig kho nar de snang ba na des nges pa'i rgyu mtshan can du rigs pa dang ldan pa ma yin no //",
    "T04TD3900E:44a-6": "gal te de bdag nyid kyis stong par snang ba bskyed na khyad par med pa'i phyir gar rung rung du bskyed par 'gyur ro //",
    "T04TD3900E:44a-7": "dngos po thun mong ba med kyang sems thun mong dmigs te /",
    "T04TD3900E:44a-8": "gang gi tshe gnyis mtshungs par rmi lam rmi ba na'o //",
    "T04TD3900E:44a-9": "rmi lam smos pa ni shes pa 'khrul pa mtshon pa yin te /",
    "T04TD3900E:44a-10": "zla ba gnyis su snang ba la sogs pa 'khrul pa'i shes pa gzhan la /",
    "T04TD3900E:44a-11": "sems nges pa med par mthong ba nyid do //",
    "T04TD3900E:44a-12": "der zla ba gcig la sogs pa'i ngo bo'i don kho na thun mong ba yod pa yin no zhe na /",
    "T04TD3900E:44a-13": "zla ba la sogs pa yod mod /",
    "T04TD3900E:44a-14": "re zhig gnyis la sogs pa'i ngo bo ni med la /",
    "T04TD3900E:44a-15": "de yang 'dir dbang po'i nyes pa mtshungs pa'i rgyud can gyi nges pa med par myong na /",
    "T04TD3900E:44a-16": "zla ba gcig la sogs pa yod par brjod pa des ci zhig bya /",
    "T04TD3900E:44a-17": "gang la don dang 'brel pa'i dri yang med par skra shad la sogs pa snang ba der thabs ci zhig yod /",
    "T04TD3900E:44a-18": "de bzhin du phyi rol med kyang rmi lam na bya ba byed pa snang ba nyid de /",
    "T04TD3900E:44a-19": "ji ltar sad pa'i gnas skabs na chu'i rgyu mtshan can gyi btung ba dang /",
    "T04TD3900E:44a-20": "rkyal pa la sogs pa dang de dang 'brel pa'i skom pa zhi ba la sogs pa'i don bya ba dngos su byed pa de kho na bzhin du rmi lam gyi gnas skabs na yang yin no //",
    "T04TD3900E:44a-21": "des na ji ltar na rmi lam na phyi rol med par yul nges pa la sogs par 'gyur ba de bzhin du sad pa'i gnas skabs na yang yin pa la 'gal ba med do //",
    "T04TD3900E:44a-22": "rmi lam gyi gnas skabs na chu'i 'byung ba de dag med pa yin no zhe na /",
    "T04TD3900E:44a-23": "de las cir 'gyur /",
    "T04TD3900E:44a-24": "bden pa rnams de dang chos mthun par mi 'grub po zhe na /",
    "T04TD3900E:44a-25": "mi bden pa dang /",
    "T04TD3900E:44a-26": "khyad par med pa ji ltar bden pa yin /",
    "T04TD3900E:44a-27": "rmi lam na snang ba rnams mi bden pa nyid kyang ga las sad pa'i shes pas gnod pa'i phyir ro zhe na /",
    "T04TD3900E:44a-28": "gnod pa zhes bya ba 'di ci yin /",
    "T04TD3900E:44a-29": "mi bden par shes par byed pa yin no zhe na /",
    "T04TD3900E:44b-0": "rang @44b gi yul bsgrub pa ni shes pa chos yin la /",
    "T04TD3900E:44b-1": "gzhan gyi yul 'phrog pa ni mi'i bdag po rnams kyi chos yin no //",
    "T04TD3900E:44b-2": "des na sad pa'i shes pa 'dis rmi lam gyi gnas skabs kyi yul med pa ji ltar sgrub par byed /",
    "T04TD3900E:44b-3": "de skad du /",
    "T04TD3900E:44b-4": "gal te gzhan gyi yul med par //",
    "T04TD3900E:44b-5": "shes par byed pa yin 'dod na //",
    "T04TD3900E:44b-6": "rang don 'jug ldan shes pa yis //",
    "T04TD3900E:44b-7": "med par ji ltar shes par byed //",
    "T04TD3900E:44b-8": "ces bshad do //",
    "T04TD3900E:44b-9": "des mi dmigs pa'i ngo bo yin pa'i phyir ro zhe na /",
    "T04TD3900E:44b-10": "'o na rmi lam gyi shes pas kyang sad pa'i mthong ba la snang ba rnams med par sgrub par 'gyur te /",
    "T04TD3900E:44b-11": "de dag kyang des mi dmigs pa'i ngo bo yin pa'i phyir ro //",
    "T04TD3900E:44b-12": "ji ltar sad pa'i shes pa rang gi yul la dmigs pa 'ba' zhig tu zad pa de kho na bzhin du rmi lam gyis shes pa rnams kyang yin no //",
    "T04TD3900E:44b-13": "ji ste rmi lam du rmis pa rnams sad na dmigs pa rnams la med pas mi shes pa yin no zhe na /",
    "T04TD3900E:44b-14": "'di ni blun pa nyid yin no //",
    "T04TD3900E:44b-15": "'gro ba la sogs pa la gegs mi byed pa yin pas na /",
    "T04TD3900E:44b-16": "bya ba nyid kyis med par bsgrubs pa gtso bo yin na /",
    "T04TD3900E:44b-17": "rnam par rtog pas bsgrub par bya ba gzhan gyis ci bya ste /",
    "T04TD3900E:44b-18": "bshad pa mdzad pas /",
    "T04TD3900E:44b-19": "des na 'di dag med nyid du //",
    "T04TD3900E:44b-20": "bya ba nyid kyis bstan pa yin //",
    "T04TD3900E:44b-21": "de dag 'gro sogs gegs med pa //",
    "T04TD3900E:44b-22": "de dag la ni yod pa yin //",
    "T04TD3900E:44b-23": "zhes gang gsungs pa yin no //",
    "T04TD3900E:44b-24": "sad pa na snang ba dang rung ba nyid du mtshungs pa ma yin pa'i gnyid log pa na snang ba'i dmigs pas de dag med par sgrub par mi nus so zhe na /",
    "T04TD3900E:44b-25": "sad pa la snang du rang ba'i mthong bas kyang rmi lam na snang ba rnams med par mi sgrub bo //",
    "T04TD3900E:44b-26": "'khrul pa'i shes pas ma gzung yang sad pa la snang ba rnams med pa yin no zhe na /",
    "T04TD3900E:44b-27": "gnyid log pa rnams kyang de ltar mi 'gyur ro //",
    "T04TD3900E:44b-28": "sad pa'i shes pa ma 'khrul ba yin no zhe na /",
    "T04TD3900E:44b-29": "'dir mna' chu btung bar bya dgos so //",
    "T04TD3900E:44b-30": "'o na sad pa'i shes pas gzung bar bya ba rmi lam gyi gnas skabs na rjes su 'jug par mi 'gyur la /",
    "T04TD3900E:44b-31": "de'i phyir na gnyid log pa yun mi ring bar sad pa na lung dang gos bangs pa'i gnas skabs dus kyi cha shas re zhig la brten pa'i 'byung ba 'thob pa ga las yin /",
    "T04TD3900E:45a-0": "des na 'di rnam par mi phyed @45a * //",
    "T04TD3900E:45a-1": "rmi lam gyi dus na med par brtag par mi nus so zhe na /",
    "T04TD3900E:45a-2": "de ni mi bden te /",
    "T04TD3900E:45a-3": "rmi lam na snang ba rnams la yang mtshungs pa'i phyir ro //",
    "T04TD3900E:45a-4": "de dag kyang rmi lam gzhan la rjes su 'jug par snang la /",
    "T04TD3900E:45a-5": "des na de dag kyang sad pa na rjes su mi 'jug na rmi lam gzhan la rjes su 'jug par mi 'gyur ro //",
    "T04TD3900E:45a-6": "des na 'di dag ma dmigs kyang dus gzhan na med par ji ltar 'gyur /",
    "T04TD3900E:45a-7": "'di thams cad rim lam gzhan la rjes su 'jug pa ma yin no zhe na /",
    "T04TD3900E:45a-8": "sad pa na snang ba thams cad kyang sad pa gzhan gyi rjes su 'jug pa rnams ma yin zhes bya ba mtshungs so //",
    "T04TD3900E:45a-9": "gnyid gcig la yang gnyid log pa'i snang bas khyab par mi byed na 'di dag gnyid gzhan la nges par rjes su 'jug pa de ga las she na /",
    "T04TD3900E:45a-10": "'o na sad pa'i snang ba yang sad pa gcig la yang nges par khyab par mi byed de /",
    "T04TD3900E:45a-11": "des na 'di dag kyang gzhan la rjes su 'jug par mi 'gyur ro //",
    "T04TD3900E:45a-12": "'ga' zhig rjes su mi 'jug kyang de las gzhan rjes su 'jug par dmigs so zhe na /",
    "T04TD3900E:45a-13": "rmi lam gyi snang ba la yang mtshungs so //",
    "T04TD3900E:45a-14": "rmi lam gyi snang ba rmi lam gzhan gyi rjes su 'jug pa med pa kho na yin nam /",
    "T04TD3900E:45a-15": "de lta bur gyur pa'i snang ba'i bag chags sad par mtshungs pas na snga ma dang 'dra ba'i snang ba 'byung bar zad do zhe na /",
    "T04TD3900E:45a-16": "sad pa'i snang ba yang yin no //",
    "T04TD3900E:45a-17": "gal te de ltar rtog pa mdza' bos 'dod pa bsgrubs pa yin no //",
    "T04TD3900E:45a-18": "rmi lam na snang ba rnams yun ring du mi gnas pas na mi bden pa nyid do zhe na /",
    "T04TD3900E:45a-19": "'o na sad pa na dmigs pa'i glog la sogs pa yun ring du mi gnas par 'dod pa rnams dang brtan pa dang mi ldan pa gzhan yang mi bden par 'gyur ro //",
    "T04TD3900E:45a-20": "skad cig so so la gzhan dang gzhan 'byung ba'i kun tu rtog pa'i khyad par gang yin pa de dag kyang de skad smra ba'i lha dga' ba ltar na shin tu gsal bar med par 'gyur ro //",
    "T04TD3900E:45a-21": "rmi lam na mthong ba rnams yun ring du mi 'jug pa na mi bden par smra ba gang yin pa de na sad pa na mthong ba rnams bzlog pa yin pas bzlog par brjod par bya'o //",
    "T04TD3900E:45a-22": "de lta na yang 'dis yun ring du rjes su 'jug pa'i rmi lam na snang ba yang smra dgos te /",
    "T04TD3900E:45a-23": "'di ltar rmi lam kha cig ni yud tsam gyis 'jig la /",
    "T04TD3900E:45b-0": "de las gzhan ni sad pa'i dus @45b kyi bar du rjes su 'jug pa yin no //",
    "T04TD3900E:45b-1": "de lta bur gyur pa mi bden pa yin yang dus gzhan du rjes su 'jug par 'thad do zhe na /",
    "T04TD3900E:45b-2": "bden pa yin yang dus gzhan du rjes su 'jug pa 'ga' zhig yud tsam gyis 'jig pa mi 'thad pa ma yin nam /",
    "T04TD3900E:45b-3": "bag chags kyi khyad par gyi stobs kyis 'byung ba mi bden pa rnams kyang 'ga' kho na dus gzhan du rjes su 'jug pa yin no zhe na /",
    "T04TD3900E:45b-4": "gal te 'di srid pa yin na /",
    "T04TD3900E:45b-5": "sad pa'i snang ba yang de lta bu yin mod //",
    "T04TD3900E:45b-6": "de'i phyir gnyid log pa'i snang ba sad pa'i snang ba thun mong ma yin par mi bden par sgrub par mi nus so //",
    "T04TD3900E:45b-7": "gzhan yang 'di dag phyi rol gyi ngo bor mi bden pa yin nam /",
    "T04TD3900E:45b-8": "'on te shes pa'i ngo bo yin grang /",
    "T04TD3900E:45b-9": "de la gal te phyi rol gyi ngo bor yin na /",
    "T04TD3900E:45b-10": "kho bo cag la sad pa'i snang ba de las bzlog par ma grub pas na chos mi mthun par brjod par mi bya'o //",
    "T04TD3900E:45b-11": "'on te shes pa'i ngo bar yin na /",
    "T04TD3900E:45b-12": "'di ni rmi lam gyi snang ba la gnod byed dam dus gzhan du rjes su mi 'jug pas kyang rung ste /",
    "T04TD3900E:45b-13": "tshangs pas kyang sgrub par mi nus so //",
    "T04TD3900E:45b-14": "'di ltar gnod par byed pas ni phyi rol gyi ngo bo tsam sol gyi shes pa'i ngo bo ni ma yin no //",
    "T04TD3900E:45b-15": "rab rib can gyis mthong ba'i skra shad la sogs pa ni gnod byed kyi rtogs pa'i ngo bo las nyams pa ni mi byed de /",
    "T04TD3900E:45b-16": "de skad du /",
    "T04TD3900E:45b-17": "shes pa'i ngo bo nyid kyi don //",
    "T04TD3900E:45b-18": "yin phyir gsal bar snang ba nyid //",
    "T04TD3900E:45b-19": "ces pa dang /",
    "T04TD3900E:45b-20": "de bzhin du /",
    "T04TD3900E:45b-21": "shes pa'i ngo bo nyid kyi don //",
    "T04TD3900E:45b-22": "yin na spyi la'ang thal bar 'gyur //",
    "T04TD3900E:45b-23": "de ltar 'dod phyir skyon yod min //",
    "T04TD3900E:45b-24": "zhes gang gsungs pa'o //",
    "T04TD3900E:45b-25": "rmi lam gyi snang ba 'di dag ni don bya ba byed par snang na ji ltar med pa nyid du 'gyur /",
    "T04TD3900E:45b-26": "de dag ni don byed pa 'ga' yang byed pa ma yin te /",
    "T04TD3900E:45b-27": "de dag gi don bya ba ni med pa yin pa'i phyir ro //",
    "T04TD3900E:45b-28": "'on kyang snang ba de dang de las 'khrul pa 'byung ba yin no //",
    "T04TD3900E:45b-29": "de ci 'di dag rgyu med pa yin nam /",
    "T04TD3900E:45b-30": "'on te rgyu dang ldan pa yin rgyu med pa yin na ni dus nges par mi 'gyur la /",
    "T04TD3900E:45b-31": "rgyu dang ldan pa yin na de dag gi rgyu gang yin pa brjod dgos so //",
    "T04TD3900E:45b-32": "rang gi bag chags yongs su smin pa yin no zhe na /",
    "T04TD3900E:46a-0": "me la sogs pa'i 'khrul pa med par yang sreg pa la sogs pa'i 'khrul pa 'byung bar @46a * //",
    "T04TD3900E:46a-1": "'gyur ro //",
    "T04TD3900E:46a-2": "me la sogs pa'i 'khrul pa kho na sreg pa la sogs pa 'khrul pa'i rgyu yin no zhe na /",
    "T04TD3900E:46a-3": "'o na sad pa'i snang ba yang don bya ba med kyang bden par grub par 'gyur te /",
    "T04TD3900E:46a-4": "'khrul pa tsam yang rgyu dang 'bras bu'i nges pa grub pa'i phyir ro //",
    "T04TD3900E:46a-5": "sad pa'i snang ba bden pa nyid du smra ba rmi lam gyi gnas skabs kyi snang ba mi bden par smra ba gang yin pa de'i ltar na rmi lam du bud med dang phrad pa'i bde ba sad par rjes su 'gro ba dang khu ba 'byung ba'i 'bras bur mi 'gyur ro //",
    "T04TD3900E:46a-6": "bde ba de ni bud med dang phrad pa las skyed pa ma yin gyi /",
    "T04TD3900E:46a-7": "'on kyang sems kyi gnas skabs kyi khyad par las yin no //",
    "T04TD3900E:46a-8": "'o na sad pa na bud med dang phrad pas bskyed pa'i bde ba ci 'dra bar dmigs pa de 'dra ba med pa na 'byung bar ji ltar 'thad /",
    "T04TD3900E:46a-9": "'byung na ni rgyu dang ldan pa las 'das par thal ba'i phyir ro //",
    "T04TD3900E:46a-10": "de'i phyir sad pa dang gnyid log pa la khyad par 'ga' yang med de ;",
    "T04TD3900E:46a-11": "mngas pas chog go //",
    "T04TD3900E:46a-12": "gzhan yang rnam par shes pa'i snang ba don med pa las khyed kyis yul la sogs pa nges pa mi 'thad par thal ba byas pa yin la /",
    "T04TD3900E:46a-13": "de la kho bo cag 'di skad du /",
    "T04TD3900E:46a-14": "ji ltar gnyid log pa'i snang ba don med kyang yul nges pa la sogs pa dang ldan pa de bzhin du sad pa la yang yin no zhes smra ba yin na /",
    "T04TD3900E:46a-15": "de la 'dir sad pa na dmigs pa rnams bden pas phyir 'jil ba'i skabs ci yod /",
    "T04TD3900E:46a-16": "gal te phyi rol gyi don med na /",
    "T04TD3900E:46a-17": "'o na ci zhig yod ce na /",
    "T04TD3900E:46a-18": "gzung dang 'dzin pa dang bral ba'i //",
    "T04TD3900E:46a-19": "rnam shes dam pa'i don du yod //",
    "T04TD3900E:46a-20": "gzung ba dang 'dzin pa las grol ba'i rnam par shes pa dam pa'i don sgro ma btags pa'i ngo bor yod cing bdog pa yin no //",
    "T04TD3900E:46a-21": "de skad du /",
    "T04TD3900E:46a-22": "gzung dang 'dzin pa med pa'i phyir //",
    "T04TD3900E:46a-23": "blo yi nyams myong bya gzhan med //",
    "T04TD3900E:46a-24": "de yi myong ba gzhan yod min //",
    "T04TD3900E:46a-25": "de ni de ltar rang nyid gsal //",
    "T04TD3900E:46a-26": "'di ni bcom ldan 'das kyis kyang ;",
    "T04TD3900E:46a-27": "/ ji ltar byis pas rnam brtags ltar //",
    "T04TD3900E:46a-28": "phyi rol don ni yod ma yin //",
    "T04TD3900E:46a-29": "bag chags kyis ni dkrugs pa'i sems //",
    "T04TD3900E:46a-30": "don du snang bar rab tu 'byung //",
    "T04TD3900E:46a-31": "zhes gsungs so //",
    "T04TD3900E:46a-32": "de la kha cig ni 'di skad du //",
    "T04TD3900E:46b-0": "lus dang yul gyi ngo bor grags pa 'di thams cad ni rnam par @46b shes pa nyid yin la /",
    "T04TD3900E:46b-1": "de yang rang rig pa yin pas na /",
    "T04TD3900E:46b-2": "gang gis kyang gzung ba dang 'dzin pa ma yin la /",
    "T04TD3900E:46b-3": "gzung ba dang 'dzin pa'i ngo bo ni rtog pas sgro btags pa yin no //",
    "T04TD3900E:46b-4": "des na kun tu btags pa'i gzung ba dang 'dzin pa'i ngo bo dang bral ba'i rnam par shes pa ni bden pa yin no zhes zer ro //",
    "T04TD3900E:46b-5": "gzhan ni don dam par rnam par shes pa ni rtog pa'i dri ma mtha' dag gis ma sbags [?] par shel dag pa dang 'dra ba yin la /",
    "T04TD3900E:46b-6": "rnam pa 'di dag ni phyin ci log kho nar ma rig pas bstan pas snang ba yin te /",
    "T04TD3900E:46b-7": "des gzung ba zhes bya ba ni med pa kho na'o //",
    "T04TD3900E:46b-8": "de rnam pa thams cad du med pas na rnam par shes pa'i 'dzin pa po gang yin pa de yang med do zhe'o //",
    "T04TD3900E:46b-9": "rnal 'byor spyod gzhung rgya mtsho yi //",
    "T04TD3900E:46b-10": "pha rol son rnams de skad sgrogs //",
    "T04TD3900E:46b-11": "rnal 'byor spyod pa rnam par shes par smra ba'i gzhung kho na zab cing gting dpag dka' ba rin thang med pa de kho na rin po che'i gzhi rgya mtsho ste chu gter yin la de'i pha rol pha mthar son pa rnams de skad du sgrog go //",
    "T04TD3900E:46b-12": "'o na dbu ma pa rnams kyi lta ba ji lta bu yin zhe na /",
    "T04TD3900E:46b-13": "mkhas rnams rnam shes de nyid kyang //",
    "T04TD3900E:46b-14": "dam pa'i don ni yod mi 'dod //",
    "T04TD3900E:46b-15": "rnal 'byor spyod pa rnams kyi don dam par yod par 'dod pa'i rnam par shes pa gang yin pa de yang mkhas pa rigs pa'i de kho na rig pa rnams don dam pas spyod par mi 'dod do //",
    "T04TD3900E:46b-16": "ci'i phyir zhe na /",
    "T04TD3900E:46b-17": "gcig dang du ma'i rang bzhin dang //",
    "T04TD3900E:46b-18": "bral phyir nam mkha'i padma bzhin //",
    "T04TD3900E:46b-19": "rang bzhin du 'thad pa ni don dam par 'dod pa yin la /",
    "T04TD3900E:46b-20": "de yang gcig gam du mar 'gyur ba yin no //",
    "T04TD3900E:46b-21": "rnam par shes pa 'di ni gcig dang du ma dang bral ba yin la /",
    "T04TD3900E:46b-22": "des na 'di nam mkha' chu skyes bzhin du don dam pa yin par mi rigs so //",
    "T04TD3900E:46b-23": "sbyor ba ni gang gcig dang du ma'i rang bzhin dang bral ba de ni don dam par yod pa ma yin te /",
    "T04TD3900E:46b-24": "dper na nam mkha'i padma bzhin no //",
    "T04TD3900E:46b-25": "rnam par shes pa 'di yang gcig dang du ma'i rang bzhin dang bal ba yin no zhes bya ba ni khyab par byed pa mi dmigs pa'o //",
    "T04TD3900E:46b-26": "gtan tshigs 'di ma grub pa ni ma yin te /",
    "T04TD3900E:47a-0": "rnam par shes pa rnam pa dang bcas pa yin na phyi rol gyi don bzhin du gcig dang du ma'i rang bzhin dang mi ldan par gsal @47a * //",
    "T04TD3900E:47a-1": "ba'i phyir te /",
    "T04TD3900E:47a-2": "gang la 'jig rten gyis phyi rol gyi don du tha snyad 'dogs pa de kho na shes pa rnam pa dang bcas par smra ba'i shes pa yin no //",
    "T04TD3900E:47a-3": "de'i phyir de phyi rol yin na gnod byed yod pa gang yin pa de kho na nang yin na yang yod do //",
    "T04TD3900E:47a-4": "gnod byed kyis ni rags pa gcig yin pa'am /",
    "T04TD3900E:47a-5": "rdul phra rab kyi rang bzhin du ma yin pa sel la /",
    "T04TD3900E:47a-6": "rnam par shes pa'i bdag nyid du gyur pa'i rnam pa 'di yang gal te rags pa gcig yin pa'am /",
    "T04TD3900E:47a-7": "gal te rdul phran du tha dad pa'i du ma yin grang na /",
    "T04TD3900E:47a-8": "rnam pa gnyi ga ltar yang phyi rol gyi don gyi phyogs la yod pa'i sun 'byin pa gsal bar mi nus so //",
    "T04TD3900E:47a-9": "gang gis de ma yin na mi 'byung ba sun 'byin pa ni rnam par shes pa de'i phyi rol yin pa'i rgyu mtshan can ma yin no //",
    "T04TD3900E:47a-10": "lus kyi rgyu mtshan can gyi gnod byed lus med pa rnam par shes pa'i bdag nyid la med do zhes bya ba yang snying po med pa yin te ;",
    "T04TD3900E:47a-11": "rnam pa dang bcas pa yin na rnam par shes pa yang lus can yin pa'i phyir ro //",
    "T04TD3900E:47a-12": "yul rgyas pa dang bcas pa'i rnam pa 'di nyid lus yin na /",
    "T04TD3900E:47a-13": "'di phyi rol yin na lus zhes bya'o //",
    "T04TD3900E:47a-14": "shes pa yin na ni ma yin no zhes bya ba'i ming dang ming can gyi 'brel pa 'di kho bo cag gis dus 'di tsam gyi bar du ma rig go //",
    "T04TD3900E:47a-15": "dngos po'i ngo bo la ma reg pa'i sun 'byin pa ni ming tsam gyis 'jug par rigs pa ma yin la /",
    "T04TD3900E:47a-16": "rang bzhin gyis yod pa ni ming tsam gyis ldog pa ma yin no //",
    "T04TD3900E:47a-17": "'di snyam du gang dag gi ltar na rnam par shes pa rnam pa dang ldan pa de dag la skyon 'di yod kyi ;",
    "T04TD3900E:47a-18": "gang dag gis phyogs rnam pa dang bral ba'i rtog pa tsam de kho na yin pa de dag la gcig dang du ma'i rang bzhin dang bral ba 'di ma grub pa'i lam la gnas par ji ltar mi 'gyur zhe na /",
    "T04TD3900E:47a-19": "brjod pa 'di rnam par shes pa ni gsal ba'i bdag nyid yin la /",
    "T04TD3900E:47a-20": "de dag gi gsal ba'i sngon po la sogs pa las ma gtogs pa'i gsal ba ni rmi lam na yang myong ba med do //",
    "T04TD3900E:47a-21": "sngon po la sogs pa mi bden pa yin pa gzhan rnam par shes pa de lhag lus pa ci yod /",
    "T04TD3900E:47a-22": "ji ste 'dir sngon po la sogs pa snang ba na dus mnyam du nang gi bde ba la sogs pa myong ba yin la /",
    "T04TD3900E:47b-0": "de la bsnyon na ni @47b mi bsnyon pa zhes bya ba cung zad kyang med do //",
    "T04TD3900E:47b-1": "snang ba'i sngon po nyid bde ba la sogs pa'i bdag nyid yin no zhes kyang brjod par mi nus te /",
    "T04TD3900E:47b-2": "snang ba ni bde ba nyid du mi snang ba'i phyir ro //",
    "T04TD3900E:47b-3": "rnam par chad pa'i sngon po 'di bde ba yin no zhes bya ba'am /",
    "T04TD3900E:47b-4": "bde bar gyur pa yin no zhes ni 'gas kyang rig pa med kyi /",
    "T04TD3900E:47b-5": "'jig rten ning bde'o zhes bde ba na bdag tu 'dzin pa'i gzhir gzhen par byed la /",
    "T04TD3900E:47b-6": "gang zhig mngon sum sngon du song ba'i zhen pas ji ltar yul du byed pa de ni gnod pa byed pa med na de ltar rnam par gzhag par bya ba yin no //",
    "T04TD3900E:47b-7": "de lta ma yin na kun rdzob pa'i tha snyad kyang mi 'thad pa'i phyir dang /",
    "T04TD3900E:47b-8": "rnam par shes pa de nyid kyang sngon po la sogs pa'i 'dzin par byed pa yin pa'i phyir ro //",
    "T04TD3900E:47b-9": "de lta na yang gzung bar bya ba'am 'dzin par byed pa zhig gsal grang na de gzung ba ma yin te /",
    "T04TD3900E:47b-10": "des na 'dzin pa kho na yin no //",
    "T04TD3900E:47b-11": "'di las kyang 'dzin pa yin te /",
    "T04TD3900E:47b-12": "gang nga sngon po la sogs pa 'dzin no zhes 'dzin pa bdag tu 'dzin pa'i gzhi nyid du zhen par byed la /",
    "T04TD3900E:47b-13": "bkod pas dben par snang ba de la gzung ba'i rnam pa dang thun mong du gcig dang du ma'i rang bzhin gyis stong pa tshad ma'i yul ma yin no //",
    "T04TD3900E:47b-14": "des na gnod byed kyis ma bkag pa nyams su myong bas grub /",
    "T04TD3900E:47b-15": "bde ba'i bdag nyid sngon po la sogs pa'i shes pa brdzun pa ma yin pa 'di la blo dang ldan pas brtsad par mi 'os so //",
    "T04TD3900E:47b-16": "sngon po la sogs pa ni myong du zin kyang gnod byed kyis bsal bas na brdzun pa kho na'o //",
    "T04TD3900E:47b-17": "'dzin pa nyid na gzung ba la ltos pa'i phyir de med na de yang med do zhe na /",
    "T04TD3900E:47b-18": "ci 'dzin pa bde ba la sogs pa'i rang gi ngo bo 'di gzung ba la ltos pa yin nam /",
    "T04TD3900E:47b-19": "'on te 'dzin pa nyid yin /",
    "T04TD3900E:47b-20": "de la rang gi ngo bo gzung ba la ltos pa ni mi 'thad do //",
    "T04TD3900E:47b-21": "rang gi ngo bo ni gzung ba la ltos nas thob pa ma yin no //",
    "T04TD3900E:47b-22": "'dzin pa nyid ni gzung ba la ltos pa de med na med pa yin no //",
    "T04TD3900E:47b-23": "de tsam gyis dga' ba dang zhum pa la sogs pa'i rnam pa la nyams pa ci yang med do snyam du sems na /",
    "T04TD3900E:47b-24": "'di thams cad ni snying po med pa nyid kyis na chu shing gi sdong bu la co 'dri ba yin te /",
    "T04TD3900E:48a-0": "'di ltar sngon po la sogs pa'i shes pa ni de dag dang tha mi dad pas na de dang 'dra bar brdzun pa yin no zhes kho bo cag gis brjod @48a * //",
    "T04TD3900E:48a-1": "pa yin no //",
    "T04TD3900E:48a-2": "de mi bzod pas ni de nyid tha dad par brjod par bya ba yin te /",
    "T04TD3900E:48a-3": "bde ba la sogs pa tha dad pa la ni kho bo cag mi mthun pa ma yin no //",
    "T04TD3900E:48a-4": "des na 'bad pas sgrub pa 'di ci dgos /",
    "T04TD3900E:48a-5": "de nyid sngon po la sogs pa'i shes pa yin no zhe na /",
    "T04TD3900E:48a-6": "'di ni gtam rgyud yin te ;",
    "T04TD3900E:48a-7": "gang gis de de'i shes par 'gyur ba sngon po la sogs pa ni bde ba la sogs par gsal ba ma yin no //",
    "T04TD3900E:48a-8": "gal te des gsal ba'i bdag nyid sgrub na 'di des gsal bar 'gyur ba zhig na /",
    "T04TD3900E:48a-9": "de ni mi srid de /",
    "T04TD3900E:48a-10": "gzugs med pa la gzugs gzhag par mi 'thad pa'i phyir dang /",
    "T04TD3900E:48a-11": "dus mtshungs pa dag la rgyu dang 'bras bu'i ngo bo med pa'i phyir dang /",
    "T04TD3900E:48a-12": "'bras bu yin na dngos por 'gyur ba'i phyir ro //",
    "T04TD3900E:48a-13": "de ni bsgyur bar bya ba ma yin te /",
    "T04TD3900E:48a-14": "de bsal ba bsal bas na des bsal bar bya ba yin no zhes brjod pa yin no //",
    "T04TD3900E:48a-15": "de bsal bas na bsal lo zhes bya ba'i don ci yin /",
    "T04TD3900E:48a-16": "'di bsal ba de bsal ba'i rgyu mtshan can yin nam /",
    "T04TD3900E:48a-17": "'on te de'i dus su yin /",
    "T04TD3900E:48a-18": "phyogs dang po ni snga ma khyad par med pas na de'i sun 'byin pa nyid kyis sun phyung ba yin no //",
    "T04TD3900E:48a-19": "gnyis pa yang mi rigs te /",
    "T04TD3900E:48a-20": "dus mnyam du bya ba tsam gyis gsal bar bya ba yin na /",
    "T04TD3900E:48a-21": "bde ba la sogs pa yang de 'gyur ba'i phyir ro /",
    "T04TD3900E:48a-22": "de ltar ni ma yin te /",
    "T04TD3900E:48a-23": "sngon po la sogs pa med pa ni gsal bar byed pa nyid du mi 'thad pa'i phyir ro zhe na /",
    "T04TD3900E:48a-24": "gal te med pa gsal bar byed pa ma yin na /",
    "T04TD3900E:48a-25": "gsal bar byed pa yang ci ltar yin /",
    "T04TD3900E:48a-26": "gsal bar byed pa ni gsal bar nus pa yin la /",
    "T04TD3900E:48a-27": "med pa la nus pa mi 'thad ma yin gyis gsal bar bya ba ni mi 'thad pa ma yin no zhe na /",
    "T04TD3900E:48a-28": "'o na ji ltar med pa la nus pa med pa bzhin du yod pa yang med pa yin pas na bde ba la sogs pa yang gsal bar byed par mi 'gyur la /",
    "T04TD3900E:48a-29": "de lta na yang sngon po la sogs pa yang gsal bar bya ba ga la yin /",
    "T04TD3900E:48a-30": "gzhan yang 'bras bu la nus pa nye bar mkho ba yin na /",
    "T04TD3900E:48a-31": "gsal bar bya ba med pa ni 'bras bu ma yin pas nus pa nye bar 'jog pa legs pa ma yin no //",
    "T04TD3900E:48a-32": "gzhan yang shes pa'i dus su sngon po la sogs pa gsal lo //",
    "T04TD3900E:48b-0": "des 'di la cung zad @48b kyang byed pa ma yin no //",
    "T04TD3900E:48b-1": "'o na rang nyid gsal lo zhes bya bar 'gyur la /",
    "T04TD3900E:48b-2": "ji ste med pa la rang gsal ba med na /",
    "T04TD3900E:48b-3": "da ni ji ltar gsal bar 'gyur /",
    "T04TD3900E:48b-4": "gang yang rang bzhin mi gsal zhing gzhan las kyang ma yin pa de ji ltar gsal bar 'gyur /",
    "T04TD3900E:48b-5": "med pa ni mi gsal ba kho na yin la /",
    "T04TD3900E:48b-6": "ma rig pa'i bdag nyid kyi rnam par shes pas de gsal bar byed do zhe na /",
    "T04TD3900E:48b-7": "rnam par shes pas ni de gsal bar byed de /",
    "T04TD3900E:48b-8": "de ni gsal ba ma yin no zhes bya ba ni de kho na'i lta ba chen po yin te /",
    "T04TD3900E:48b-9": "rnam par shes pas de gsal bar byed pa ma yin la /",
    "T04TD3900E:48b-10": "gsal bar byed do zhes bya ba'i ngo mtshar 'di ci yin /",
    "T04TD3900E:48b-11": "des na phrad par bya ba'i las yin pa na sngon po la sogs pa rang gsal ba yin la /",
    "T04TD3900E:48b-12": "rang gsal ba la ni gsal bar byed pa zhes bya ba ci yang med do //",
    "T04TD3900E:48b-13": "gsal bar mi byed pa ni 'dzin pa zhes bya ba ma yin la /",
    "T04TD3900E:48b-14": "gzung bar bya ba ma yin pa tsam gyis ni 'dzin par byed pa nyid mi 'thob ste /",
    "T04TD3900E:48b-15": "sngon po la sogs pa gzung ba ma yin yang 'dzin par byed pa ma yin pa'i phyir ro //",
    "T04TD3900E:48b-16": "nga 'di 'dzin no zhes bya ba'i zhen pa las kyang 'dzin par byed pa ma yin te /",
    "T04TD3900E:48b-17": "gnod pa byas pa'i yul can rnam pa gzhan du rnam par rtog pa'i phyir ro //",
    "T04TD3900E:48b-18": "'dzin pa ma yin pa'i lus kyang 'dis 'dzin par byed par zhen te ;",
    "T04TD3900E:48b-19": "des na des las bde ba la sogs pa 'dzin par byed pa nyid du ga la 'grub /",
    "T04TD3900E:48b-20": "bde ba la sogs pa tsam bdag tu 'dzin pas yul du byed pa la yang ma yin te /",
    "T04TD3900E:48b-21": "nga bde ba yin no zhes bya bar myong ba med pa'i phyir ro //",
    "T04TD3900E:48b-22": "phung po lnga po mtha' dag la rtogs pa yin te /",
    "T04TD3900E:48b-23": "bdag dkar sham mo zhes bya ba la sogs pa'i rnam pa ngar 'dzin pa mthong ba'i phyir ro //",
    "T04TD3900E:48b-24": "lnga ka yul yin pa na lus kyang de'i khongs su gtogs pas yul ma yin pa ma yin no //",
    "T04TD3900E:48b-25": "de yang bems po'am med pa yin yang rung ste /",
    "T04TD3900E:48b-26": "'dzin pa ma yin mod kyi zhen par byed pas na /",
    "T04TD3900E:48b-27": "zhen pa las kyang 'dzin par mi 'grub po //",
    "T04TD3900E:48b-28": "gang zhig gsal ba gzhan la mi ltos par gsal bde shes pa yin pas na sngon po la sogs pa kho nar shes pa yin no //",
    "T04TD3900E:48b-29": "de skad du tshad ma pa'i gtsug gi nor bus /",
    "T04TD3900E:48b-30": "de yi sngo sogs ngo bo ni //",
    "T04TD3900E:48b-31": "rang bzhin de ni myong ba'ang yin //",
    "T04TD3900E:48b-32": "rang gi ngo bor myong yin yang //",
    "T04TD3900E:49a-0": "sngon @49a * //",
    "T04TD3900E:49a-1": "po la sogs myong bar brjod //",
    "T04TD3900E:49a-2": "ces gsungs so //",
    "T04TD3900E:49a-3": "sngon po la sogs pa gcig dang du ma'i rang bzhin gyis stong pa kho nas shes pa yang de yin pas na gtan tshigs ma grub pa ga la yin /",
    "T04TD3900E:49a-4": "de lta na yang gtan tshigs kyi phyogs gcig la ma grub pa ma yin nam /",
    "T04TD3900E:49a-5": "'di ltar sngon po la sogs pa dang bde ba la sogs pa'i shes pa yang chos can yin no //",
    "T04TD3900E:49a-6": "de la gcig dang du ma'i rang bzhin gyis stong pa ni sngon po la sogs pa la grub mod /",
    "T04TD3900E:49a-7": "bde ba la sogs pa la ni ma yin te /",
    "T04TD3900E:49a-8": "de ni lus med pa yin pa'i phyir ro //",
    "T04TD3900E:49a-9": "'di ni yod pa ma yin te de yang yul la khyab par snang ba bsnyon par mi nus pa'i phyir te /",
    "T04TD3900E:49a-10": "ngal ba'i yan lag ji snyed cig chur nub pa de snyed du khyab pa'i bde ba skyed par myong la /",
    "T04TD3900E:49a-11": "de ltar myong ba yang yul la ma khyab pa zhes bya ba ma yin te /",
    "T04TD3900E:49a-12": "lus kyang de lta bur thal ba'i phyir ro //",
    "T04TD3900E:49a-13": "yul la khyab pa mtshungs pa na lus bzhin du 'dir yang lus can yin pa'i phyir ro //",
    "T04TD3900E:49a-14": "tsandan dang tsher ma 'byug pa dang /",
    "T04TD3900E:49a-15": "'drud pa'i bkod pa'i rjes su byed par gzhol ba'i bde ba la sogs pa nyams su myong ba grub pas na lus can ma yin par ji ltar 'gyur /",
    "T04TD3900E:49a-16": "gzhan yang bdag tu 'dzin pa'i gzhi yin pa rnams bdag tu 'dzin pa'i gzhi ma gzugs la sogs pa las tha dad yin du chug / bdag tu 'dzin pa'i spyod yul gyi lus las tha dad pa ni yid la re ba tsam gyi yul yin te /",
    "T04TD3900E:49a-17": "bde ba la sogs pa ni lus las tha dad par snang ba ma yin te /",
    "T04TD3900E:49a-18": "'o na lus nyid ni blo ma yin te /",
    "T04TD3900E:49a-19": "de grub kyang blo'i rnam par rtog pa la the tshom za ba'i phyir zhes brjod par mi bya'o //",
    "T04TD3900E:49a-20": "'byung ba sems pa can yin pa dgag pa'i phyir brjod par bya ste /",
    "T04TD3900E:49a-21": "gal te rang gi lus su myong ba'i 'byung ba dag las blo tha mi dad na /",
    "T04TD3900E:49a-22": "de mngon sum du byed pa na yang de yang mngon sum du 'gyur bas na blo'i yul la the tshom za bar mi 'gyur ba nyid do ;",
    "T04TD3900E:49a-23": "/'dir ni bde ba la sogs pa rnam par shes pa'i bdag nyid kyi lus las tha mi dad par rtogs la /",
    "T04TD3900E:49a-24": "de la yang gnod par byed pa 'di mi 'thad de /",
    "T04TD3900E:49a-25": "rnam par shes par smra ba lta na /",
    "T04TD3900E:49a-26": "gzhan gyi lus gzhan gyis mi 'dzin pas na gtan tshigs khyad par dang bcas pa ma grub pa'i phyir ro //",
    "T04TD3900E:49b-0": "@49b lus dang ldan pa'i lus po las tha mi dad pa ni lus med pa yin pas mi 'os so //",
    "T04TD3900E:49b-1": "des na phyogs kyi phyogs gcig la ma grub pa yang skabs med pa kho na'o //",
    "T04TD3900E:49b-2": "yang shes pa rnam pa dang bcas pa kho na phyogs su byas nas khyab byed mi dmigs pa dgod par bya'o //",
    "T04TD3900E:49b-3": "de lta na yang cha la ma grub pa ga la yin /",
    "T04TD3900E:49b-4": "'o na bde ba la sogs pa'i shes pa rnam pa med pa mi bden par 'ji ltar brjod par bya /",
    "T04TD3900E:49b-5": "gang mi bden pa'i rgyu can yin pa de ni mi bden pa yin te /",
    "T04TD3900E:49b-6": "dper na myu gu bzhin no //",
    "T04TD3900E:49b-7": "bde ba la sogs pa yang mi bden pa'i rgyu can yin no zhes bya ba ni rang bzhin gyi gtan tshigs so //",
    "T04TD3900E:49b-8": "lus mi bden pa'i phyir dang /",
    "T04TD3900E:49b-9": "bde ba la sogs pa de'i rgyu can yin pa'i phyir gtan tshigs ma grub pa ma yin no //",
    "T04TD3900E:49b-10": "bde ba la sogs pa ni shes pa snga ma'i rgyu can yin gyi lus kyi rgyu can ma yin no zhe na /",
    "T04TD3900E:49b-11": "ma yin te /",
    "T04TD3900E:49b-12": "lus kyi yang ldog pa dang rjes su 'gro ba'i rjes su byed pa mthong ba'i phyir ro //",
    "T04TD3900E:49b-13": "mig la sogs pa'i phan 'dogs pa yod na mig las byung bar 'dod pa la sogs pa'i bde ba skye bar snang la /",
    "T04TD3900E:49b-14": "de'i phan 'dogs pa med na mi snang ngo //",
    "T04TD3900E:49b-15": "mig la sogs pa ni de la phan 'dogs pa ma yin gyi /",
    "T04TD3900E:49b-16": "'on kyang der snang ba'i rnam par rig pa rnams yin no zhe na /",
    "T04TD3900E:49b-17": "gal te der snang ba'i rnam par rig pa rnams phan 'dogs na de dag kyang gdon mi za bar phan 'dogs par 'gyur ro //",
    "T04TD3900E:49b-18": "de dag gis phan 'dogs pa ni de skyed ba na yod par nges pa'i mtshan nyid can kho na yin la /",
    "T04TD3900E:49b-19": "de ni de dag la yang mtshungs so //",
    "T04TD3900E:49b-20": "ji ltar bde ba la sogs pa de dag yod pa kho na yod pa de bzhin du de dag kyang yin no //",
    "T04TD3900E:49b-21": "de dag tu snang ba na 'byung ba yin gyi /",
    "T04TD3900E:49b-22": "yod pa kho na ni ma yin no zhe na /",
    "T04TD3900E:49b-23": "der snang ba'i rnam par rig pa rnams kyang snang ba na yin gyi yod pa na ma yin no zhes bya bar 'gyur ro //",
    "T04TD3900E:49b-24": "snang ba'i bdag nyid can 'di dag snang ba kho na yod pa yin no zhe na /",
    "T04TD3900E:49b-25": "de'i bdag nyid can gyi lus kyi yod pa yang de kho na yin par ci'i phyir mi 'gyur /",
    "T04TD3900E:49b-26": "rjes su 'gro ba dang ldan yang lus ni rgyu ma yin te /",
    "T04TD3900E:49b-27": "mi bden pa'i phyir ro zhe na /",
    "T04TD3900E:49b-28": "tshig gi tshul ni nyams pa yin te /",
    "T04TD3900E:50a-0": "gang gi de yod kyang ma yin pa rgyu dang 'bras bu dag gi de'i ngo bo rjes su 'gro ba dang ldog pa las @50a * //",
    "T04TD3900E:50a-1": "gzhan ma yin no //",
    "T04TD3900E:50a-2": "gzhan yang lus su snang ba'i shes pa rgyu yin yang bde ba la sogs pa'i rgyu mi bden par grub pa kho na yin te /",
    "T04TD3900E:50a-3": "lus mi bden pa yin na der snang ba'i shes pa yang lhan cig dmigs pa nges pas tha dad pa med par grub pas na mi bden pa'i phyir ro //",
    "T04TD3900E:50a-4": "'di ltar gang dag lhan cig dmigs pa nges pa de dag ni gcig yin te /",
    "T04TD3900E:50a-5": "dper na shes pa dang de'i rang gi ngo bo bzhin no //",
    "T04TD3900E:50a-6": "lus dang der snang ba'i rnam par shes pa yang lhan cig dmigs pa nges pa yin no zhes bya ba ni rang bzhin gyi gtan tshigs kyis 'di dag tha dad med par grub par byed do //",
    "T04TD3900E:50a-7": "de skad du yang /",
    "T04TD3900E:50a-8": "lhan cig dmigs pa nges pa'i phyir //",
    "T04TD3900E:50a-9": "sngo dang de blo gzhan ma yin //",
    "T04TD3900E:50a-10": "zhes gsungs so //",
    "T04TD3900E:50a-11": "gang zhig lhan cig dmigs pas nges par gcig bsgrub par bya ba ni ma yin gyi /",
    "T04TD3900E:50a-12": "'on kyang tha dad med pa yin te /",
    "T04TD3900E:50a-13": "gang zhig gang dang nges par lhan cig dmigs pa de ni de las gzhan pa ma yin te /",
    "T04TD3900E:50a-14": "dper na zla ba gcig las gnyis pa bzhin no //",
    "T04TD3900E:50a-15": "don yang rang gi shes pa dang nges par lhan cig dmigs pa yin no zhes bya ba 'di ni khyab byed 'gal ba dmigs par slob dpon bzhed pa yin no //",
    "T04TD3900E:50a-16": "tha dad pa ni lhan cig dmigs pa nges pa med pas khyab pa yin te /",
    "T04TD3900E:50a-17": "'brel pa med pa'i phyir ro //",
    "T04TD3900E:50a-18": "de dang 'gal ba ni lhan cig dmigs pa nges pa yin no snyam du sems pa de ni legs par sems pa ma yin te /",
    "T04TD3900E:50a-19": "gal te lhan cig dmigs pa nges par 'brel pa'i rgyu mtshan can yin na /",
    "T04TD3900E:50a-20": "de'i tshe de med na nges pa med par 'gyur ba zhig na /",
    "T04TD3900E:50a-21": "mi bden pa dang de'i shes pa bdag la 'brel pa med pa kho nar de yod na /",
    "T04TD3900E:50a-22": "'brel pa'i rgyu mtshan can du 'gyur bar 'os pa ma yin la /",
    "T04TD3900E:50a-23": "des na 'brel pa yod dam med kyang ste /",
    "T04TD3900E:50a-24": "lhan cig dmigs pa nges pa 'di srid pa na /",
    "T04TD3900E:50a-25": "rang gi 'gal zla mi 'gog pa dang /",
    "T04TD3900E:50a-26": "tha dad pa yang srid pas na 'di ldog pa la the tshom za ba nyid kyis ma nges pa ji ltar ma yin /",
    "T04TD3900E:50a-27": "khyab byed 'gal ba dmigs pa yang ji ltar yin zhes ma rig go //",
    "T04TD3900E:50a-28": "rigs pa shes pa shes pa rnam pa dang bcas par smra ba yin no zhes bya ba ni rgya cher 'grel pa mdzad pa'i dgongs pa rigs pa chen po yin no //",
    "T04TD3900E:50b-0": "dngos po @50b yin na 'brel pa la ltos pa yin gyi dngos po med pa ni ma yin no zhe na /",
    "T04TD3900E:50b-1": "'di ni rgyal ba'i bka' yin te /",
    "T04TD3900E:50b-2": "dngos po med pa la 'brel pa med kyang lhan cig dmigs pa nges pa yin na /",
    "T04TD3900E:50b-3": "de 'di'i rgyu mtshan ma yin pas na /",
    "T04TD3900E:50b-4": "dngos po la yang de med par ci'i phyir mi 'gyur /",
    "T04TD3900E:50b-5": "lhan cig dmigs pa nges pa 'di rgyu mtshan dang ldan pa yin la /",
    "T04TD3900E:50b-6": "rgyu mtshan med par mi 'gyur ro //",
    "T04TD3900E:50b-7": "'brel pa kho na ni rgyu mtshan ma yin gyi /",
    "T04TD3900E:50b-8": "ma rig pa'i nus pas yongs su zin pas na bden pa'i bdag nyid ston pa ni shin tu med pa'i don yang ston pa yin la /",
    "T04TD3900E:50b-9": "dngos po nye bar ston pa la ni ma rig pa'i byed pa med do //",
    "T04TD3900E:50b-10": "de ni med pa ston par nus pa'i mtshan nyid can yin pa'i phyir ro //",
    "T04TD3900E:50b-11": "des na der dngos por 'gyur ba'i 'brel pa btsal bar bya ba yin no zhe na /",
    "T04TD3900E:50b-12": "de ni mi bden te /",
    "T04TD3900E:50b-13": "der yang rig pa'i byed pa rtog pa la 'gal ba med pa'i phyir ro //",
    "T04TD3900E:50b-14": "ji ltar ma rig pa'i dbang gis shes pas mi bden pa nye bar ston pa de kho na bzhin du rig pa'i dbang gis mi bden pa ma yin pa yang nye bar ston par 'gyur bas na 'di ni gyi na'o //",
    "T04TD3900E:50b-15": "des na gtan tshigs ma grub pa ma yin no //",
    "T04TD3900E:50b-16": "mi bden pa 'bras bu ma yin pa'i phyir dpe sgrub byed kyis stong pa yin no zhe na /",
    "T04TD3900E:50b-17": "'o na myu gu res 'ga' dmigs par ji ltar 'gyur /",
    "T04TD3900E:50b-18": "dmigs par res 'ga' ba yin gyi de ni ma yin no zhe na /",
    "T04TD3900E:50b-19": "bde ba la sogs pa la yang de ltar 'gyur ro //",
    "T04TD3900E:50b-20": "dmigs pa'i bdag nyid yin pa'i phyir /",
    "T04TD3900E:50b-21": "de dag kho na res 'ga' ba yin no zhe na /",
    "T04TD3900E:50b-22": "myu gu la sogs pa yang de lta bu yin mod khyed dmigs pa yang gang la 'dod /",
    "T04TD3900E:50b-23": "gal te dngos po'i rang bzhin ngo bo yin /",
    "T04TD3900E:50b-24": "de res 'ga' ba yin pas na 'di res 'ga' ba ma yin par ji ltar 'gyur /",
    "T04TD3900E:50b-25": "bde ba la sogs pa yin no zhe na /",
    "T04TD3900E:50b-26": "ji ltar de'i dmigs pa yin te /",
    "T04TD3900E:50b-27": "'brel pa med pa'i phyir ro //",
    "T04TD3900E:50b-28": "de ni myu gu'i rang bzhin yang ma yin la /",
    "T04TD3900E:50b-29": "rgyu yang ma yin 'bras bu yang ma yin no //",
    "T04TD3900E:50b-30": "rgyu gcig pa yang ma yin rnam pa gzhan gyi 'brel pa yang ma yin la /",
    "T04TD3900E:50b-31": "'brel pa med pa yang de'i dmigs pa ma yin no //",
    "T04TD3900E:50b-32": "des na de rang nyid kyang res 'ga' ba ma yin zhing de'i dmigs pa yang ma yin na /",
    "T04TD3900E:50b-33": "ji ltar res 'ga' dmigs par 'gyur /",
    "T04TD3900E:51a-0": "des na de nyid res @51a * //",
    "T04TD3900E:51a-1": "'ga' ba yin no zhes mi 'dod kyang khas blang dgos so //",
    "T04TD3900E:51a-2": "res 'ga' ba yin yang gal te mi bden pa 'bras bu ma yin na /",
    "T04TD3900E:51a-3": "'o na bde ba la sogs pa yang ma yin par 'gyur ro //",
    "T04TD3900E:51a-4": "brdzun pa yang brdzun pa'i rgyur grub pa na chos mthun pa'i dpe grub pa'i phyir gtan tshigs 'di 'gal ba yang ma yin no //",
    "T04TD3900E:51a-5": "don dam pa nyid la ni don dam pa'i rgyu can nyid kyis khyab la /",
    "T04TD3900E:51a-6": "de yang gtan tshigs 'di dag 'gal bas na /",
    "T04TD3900E:51a-7": "'gal ba dmigs pas mi mthun phyogs las ldog pa na ma nges pa nyid kyang ga la yin /",
    "T04TD3900E:51a-8": "'dis ni mi bden pa'i 'jug pa'i rnam par shes pa'i rgyu can gyi kun gzhi'i rnam par shes pa bshad pa yin no //",
    "T04TD3900E:51a-9": "de ltar na shes pa rnam pa med pa ni rang bzhin gyi gtan tshigs kyis rang bzhin med par sgrub la /",
    "T04TD3900E:51a-10": "rnam pa dang bcas pa ni khyab byed mi dmigs pa yin pas na cha la ma grub pa ma yin no //",
    "T04TD3900E:51a-11": "gzhi yod na gtan tshigs 'grub pa ma yin nam /",
    "T04TD3900E:51a-12": "gtan tshigs 'di la ni rnam par shes pa gzhi yin la /",
    "T04TD3900E:51a-13": "de yang med pas na gzhi ma grub pas ma grub pa yin no zhe na /",
    "T04TD3900E:51a-14": "ma yin te /",
    "T04TD3900E:51a-15": "dngos po'i chos ni gzhi dngos por gyur pa med na mi 'grub pa yin gyi dngos po'i chos kyis dben pa de ni ma yin no //",
    "T04TD3900E:51a-16": "'dir ni dngos po'i chos gcig dang du ma med pa gtan tshigs nyid du 'dod la /",
    "T04TD3900E:51a-17": "dngos po med pa la gcig dang du ma'i ngo bo mi 'thad pas na ji ltar ma grub pa yin /",
    "T04TD3900E:51a-18": "dngos po'i chos dang bral ba'i chos can dngos por gyur pa ma yin par mi rigs te /",
    "T04TD3900E:51a-19": "med pa ni gzhi la sogs par mi 'thad pa'i phyir ro //",
    "T04TD3900E:51a-20": "med pa la gcig dang du ma'i rang bzhin ma grub pa rab tu mi 'grub ce na /",
    "T04TD3900E:51a-21": "de ci da ni /",
    "T04TD3900E:51a-22": "rang bzhin grub pa rab tu 'grub bam /",
    "T04TD3900E:51a-23": "ma yin no zhe na /",
    "T04TD3900E:51a-24": "'o na de dag ma grub pa grub pa yin te /",
    "T04TD3900E:51a-25": "gal te de las ldog med na //",
    "T04TD3900E:51a-26": "gtan tshigs 'jug par 'dod dam ci //",
    "T04TD3900E:51a-27": "de yang min na 'di nyid ni //",
    "T04TD3900E:51a-28": "dgag yin ldog pa ci ste 'gog / ldog pa med pa sgrub pa yin //",
    "T04TD3900E:51a-29": "dngos med la yang yod yin la //",
    "T04TD3900E:51a-30": "dngos po yod pa yod min zhes //",
    "T04TD3900E:51a-31": "blun po yi ni spyod la ltos //",
    "T04TD3900E:51a-32": "zhes gsungs so //",
    "T04TD3900E:51b-0": "gzhan yang khyab byed mi dmigs pa'i rtags las skyes pa'i rjes su dpag pas shes pa med @51b par nges pa yin la /",
    "T04TD3900E:51b-1": "de nges pa na gzhi ma grub pa zhes bya ba sgrub byed kyis sun 'byin pa ma yin te /",
    "T04TD3900E:51b-2": "gal te de'i 'dod pa sgrub pa'i rgyu yin pa 'gog na de sun 'byin pa yin no //",
    "T04TD3900E:51b-3": "de grub na sgrub byed dam pa yin pas na /",
    "T04TD3900E:51b-4": "de la sun 'byin pa med do //",
    "T04TD3900E:51b-5": "rjes su dpag pa skye ba'i sngon du ni med par grub pa mi srid de tshad ma med pa'i phyir ro //",
    "T04TD3900E:51b-6": "yod na yang khyab byed mi dmigs pa don med par thal ba'i phyir ro //",
    "T04TD3900E:51b-7": "mngon sum ni 'dir skabs ma yin pa'i phyir dang /",
    "T04TD3900E:51b-8": "rjes su dpag pa'i yang rtags med pa'i phyir dang /",
    "T04TD3900E:51b-9": "rtags la yang skabs kyi nyes pa mtshungs pa'i phyir ro //",
    "T04TD3900E:51b-10": "'o na yod pa dang med pa'i the tshom za ba'i chos can la khyab byed mi dmigs pa 'jug go zhes khas blang dgos la /",
    "T04TD3900E:51b-11": "de lta na yang gzhi la the tshom za ba nyid kyis sgrub byed ma grub par 'gyur ro zhe na /",
    "T04TD3900E:51b-12": "mi 'gyur te /",
    "T04TD3900E:51b-13": "chos can gyi ngo bo la the tshom med pa'i phyir ro //",
    "T04TD3900E:51b-14": "shes pas ma yin pa la sogs pa las log pa'i ngo bo'i sngon po la sogs pa'i shes pa chos can yin na de la the tshom mi za zhing /",
    "T04TD3900E:51b-15": "rtsod pa'i gzhi'i chos la the tshom za bas ni chos can la the tshom za ba ma yin te /",
    "T04TD3900E:51b-16": "de thams cad du mtshungs pas na rtags thams cad rtags ma yin par thal ba'i phyir ro //",
    "T04TD3900E:51b-17": "yod pa dang med par the tshom za ba na shes pa nyid la sogs pa la yang the tshom za ba ni rigs pa ma yin te /",
    "T04TD3900E:51b-18": "de ldog pa gzhan yin pa'i phyir ro //",
    "T04TD3900E:51b-19": "dmigs pa dang bral ba tsam sgrub byed yin pa'i phyir dang /",
    "T04TD3900E:51b-20": "de yang dmigs pa med pa'i phyir /",
    "T04TD3900E:51b-21": "gtan tshigs rang gi ngo bo ma grub pa nyid de zhe na /",
    "T04TD3900E:51b-22": "ma yin te /",
    "T04TD3900E:51b-23": "gcig dang du ma'i rang bzhin gyis stong pa'i sgrub byed tshad ma ni mi dmigs pa yin pa'i phyir ro //",
    "T04TD3900E:51b-24": "'dis ni skad cig ma ma yin pa la rim dang rim ma yin pa mi dmigs pa bshad pa yin no //",
    "T04TD3900E:51b-25": "der yang rtog pa'i bzo bos sbyar ba don dam par med pa'i skad cig ma ma yin pa kho na chos can yin pa'i phyir ro //",
    "T04TD3900E:51b-26": "sgro btags pa yod pa 'gog na dngos po yod pa ma bkag par 'gyur ro zhe na /",
    "T04TD3900E:51b-27": "'o na ji ltar dgag ste /",
    "T04TD3900E:51b-28": "yod pa la ni dgag pa zhes bya ba yod pa ma yin la /",
    "T04TD3900E:51b-29": "yod pa ma yin pa yang dngos po ma yin no //",
    "T04TD3900E:51b-30": "yod pa nyid 'ga' zhig tu 'gog pa yin no zhe na /",
    "T04TD3900E:52a-0": "ci @52a * //",
    "T04TD3900E:52a-1": "gang na gang yod pa de nyid de 'gog gam 'on te gzhan du yin /",
    "T04TD3900E:52a-2": "de la der ni ma yin te /",
    "T04TD3900E:52a-3": "'gal ba'i phyir ro //",
    "T04TD3900E:52a-4": "gzhan du yang ma yin te /",
    "T04TD3900E:52a-5": "dngos po med pa'i phyir ro //",
    "T04TD3900E:52a-6": "de lta na gang du 'gog ste /",
    "T04TD3900E:52a-7": "yod pa rnams la dgag pa med //",
    "T04TD3900E:52a-8": "de ni med pa'ang yod ma yin //",
    "T04TD3900E:52a-9": "rigs pa 'di yis 'gro ba yi //",
    "T04TD3900E:52a-10": "dgag pa'i don ni med par 'gyur //",
    "T04TD3900E:52a-11": "gal te yul dus 'gog ce na //",
    "T04TD3900E:52a-12": "ji ltar de yod de ltar ni //",
    "T04TD3900E:52a-13": "mi 'gog ji ltar de med pa //",
    "T04TD3900E:52a-14": "de ltar yang ni 'gog mi 'gyur //",
    "T04TD3900E:52a-15": "zhes gang gsungs pa yin no //",
    "T04TD3900E:52a-16": "ji ste gzhan kho nar sgro btags nas 'gog na /",
    "T04TD3900E:52a-17": "'o na sgro btags pa 'gog pa yin gyi dngos po ni ma yin no //",
    "T04TD3900E:52a-18": "de lta na yang 'di sbrul med do zhes bya bas sgro btags pa'i sbrul 'gog pa na mi 'jigs par mi 'gyur te /",
    "T04TD3900E:52a-19": "gang gi phyir sgro btags pa'i sbrul la ni 'jigs pa ma yin gyi /",
    "T04TD3900E:52a-20": "'on kyang phyi rol gyi las yin no //",
    "T04TD3900E:52a-21": "ji ste phyi rol gyi sbrul mthong ba ma yin mod kyi /",
    "T04TD3900E:52a-22": "'on kyang sgro btags pa yin te /",
    "T04TD3900E:52a-23": "des na de bkag pa kho na phyi rol gyi bkag pa yin no //",
    "T04TD3900E:52a-24": "skad cig ma ma yin pa 'gog pa la yang tshul 'di yin te /",
    "T04TD3900E:52a-25": "mi bden pa la brnag pas chog go //",
    "T04TD3900E:52a-26": "de'i phyir ji ltar khyab byed mi dmigs pa ma grub pa ma yin no zhes gnas pa yin no //",
    "T04TD3900E:52a-27": "'gal ba yang ma yin te /",
    "T04TD3900E:52a-28": "mthun pa'i phyogs la yod pa'i phyir ro //",
    "T04TD3900E:52a-29": "bsgrub bya las bzlog pas khyab pa ni 'gal ba yin la /",
    "T04TD3900E:52a-30": "de ni des khyab pa yin no //",
    "T04TD3900E:52a-31": "gang zhig 'gar yang gang med na med pa ni bzlog pa la med pa na 'di mthun pa'i phyogs la snang bas na 'di 'gal bar ji ltar 'gyur /",
    "T04TD3900E:52a-32": "'o na chos la gnod pa'i 'gal ba ma yin nam /",
    "T04TD3900E:52a-33": "bsgrub bya'i chos ni ji ltar rang dang 'gal bas 'gog pa de bzhin du chos can la gnod pas kyang yin no //",
    "T04TD3900E:52a-34": "gtan tshigs 'di yang chos can 'gog pa yin pas na ji ltar 'gal ba ma yin /",
    "T04TD3900E:52a-35": "brjod pa 'di chos can la gnod pa mi byed de /",
    "T04TD3900E:52a-36": "ma brtags na nyams dga' ba'i chos can gyi ngo bo mi spong ba'i phyir ro //",
    "T04TD3900E:52a-37": "'di ltar snang ba 'di nyid la ni bsnyon pa ma yin gyi /",
    "T04TD3900E:52a-38": "'on kyang sgro btags pa la yin la /",
    "T04TD3900E:52a-39": "don dam pa'i chos can bkag pa na skabs kyis bsgrub bya'i chos la gnod pa ci yang med de /",
    "T04TD3900E:52b-0": "@52b kha cig ni chos can 'ba' zhig la gnod pa'ang skyon dang ldan par khas len te /",
    "T04TD3900E:52b-1": "dper na mkha' sogs gzhan dag gis //",
    "T04TD3900E:52b-2": "sngon med rang bzhin skyed med min //",
    "T04TD3900E:52b-3": "cig car sgra sogs rgyun min phyir //",
    "T04TD3900E:52b-4": "zhes bshad pa la sun 'byin pas /",
    "T04TD3900E:52b-5": "de bzhin mkha' sogs chos can gyi //",
    "T04TD3900E:52b-6": "dngos po'i ngo bo 'ang med brjod bzhin //",
    "T04TD3900E:52b-7": "de ltar 'dod pa'i bsgrub bya la //",
    "T04TD3900E:52b-8": "gnod pa ci yang med pa nyid //",
    "T04TD3900E:52b-9": "ces gang gsungs pa yin no //",
    "T04TD3900E:52b-10": "'dis ni sgrub byed kyi chos la gnod pa yang bshad pa yin no //",
    "T04TD3900E:52b-11": "gtan tshigs 'di ma nges pa yang ma yin te /",
    "T04TD3900E:52b-12": "rnam pa gzhan med pas na don dam pa pa la gcig dang du ma dag gis khyab pa'i phyir dang /",
    "T04TD3900E:52b-13": "khyab byed med na yang khyab bya mi 'thad pa'i phyir ro //",
    "T04TD3900E:52b-14": "gal te don dam pa pa la gcig dang du mas khyab pa 'ga' zhig tu dmigs na de skad du smra bar nus pa ma yin nam /",
    "T04TD3900E:52b-15": "stong pa nyid du smra ba ltar na de 'gar yang dmigs te /",
    "T04TD3900E:52b-16": "dmigs na de kho na stong pa nyid ma yin par thal ba'i phyir ro //",
    "T04TD3900E:52b-17": "khyab pa ma bsgrubs na yang grub pa bzlog par dka'o //",
    "T04TD3900E:52b-18": "bzlog par bla ste /",
    "T04TD3900E:52b-19": "gang 'dir 'gag par bya ba don dam pa zhes bya ba ni 'gar yang dmigs pa sngon du 'gro ba ma yin gyi /",
    "T04TD3900E:52b-20": "'on kyang rtag par sgro btags pa'i rtag pa nyid la sogs pa lta bu yin la /",
    "T04TD3900E:52b-21": "sgro btags pa de la yang gcig dang du ma dag gis khyab pas na /",
    "T04TD3900E:52b-22": "sgro btags pa'i khyab par byed pa bkag pas sgro btags pa'i khyab par bya ba 'gog par byed pa kho bo cag ci khyab pa ma grub pa'i gnod pas nyams par 'gyur ram /",
    "T04TD3900E:52b-23": "des na mkhas pa rnams kyis ma grub pa la sogs pa'i skyon gsum gyis stong pa'i stong pa nyid kyis sgrub byed 'di blang bar bya'o //",
    "T04TD3900E:52b-24": "gzhan yang stong pa nyid la sdang ba'i rnam par shes pa smra ba kha cig ni /",
    "T04TD3900E:52b-25": "re zhig 'di ltar rnam par shes pa la ma gtogs pa'i don ni ci yang med la de ni gcig yin du zin yang phyi dang nang du yongs su gyur pa na /",
    "T04TD3900E:52b-26": "ma rig pa'i dbang gis gzung ba dang 'dzin pa'i ngo bor snang ngo //",
    "T04TD3900E:52b-27": "de la gnyis kyi ngo bo tsam med pa yin la /",
    "T04TD3900E:52b-28": "des stong pa'i rnam par shes pa ni bden pa dam pa yin no zhes 'dod de /",
    "T04TD3900E:52b-29": "de skad du /",
    "T04TD3900E:52b-30": "yongs gcod nang yin phyir rol ltar //",
    "T04TD3900E:53a-0": "gnas pa 'di ni cha gzhan @53a * //",
    "T04TD3900E:53a-1": "te ;",
    "T04TD3900E:53a-2": "/ tha dad med pa'i shes pa la //",
    "T04TD3900E:53a-3": "tha dad snang ba bslang ba yin //",
    "T04TD3900E:53a-4": "zhes bshad pa'o //",
    "T04TD3900E:53a-5": "nang du snang ba'i shes pa 'di gzhan yin la phyi rol du snang ba yang gzhan kho na'o //",
    "T04TD3900E:53a-6": "gnyis po de la yang gnyis med pa yin te /",
    "T04TD3900E:53a-7": "rang rig pa tsam yin pa'i phyir ro //",
    "T04TD3900E:53a-8": "de'i stobs kyis byung ba'i rnam par rtog pas ni de dag la gzung ba dang 'dzin pa'i ngo bor sgro btags pa de las des sgro btags pa gnyis kyi ngo bo brdzun pa yin la /",
    "T04TD3900E:53a-9": "gnyis med pa ni brdzun pa ma yin te /",
    "T04TD3900E:53a-10": "de skad du /",
    "T04TD3900E:53a-11": "rtogs pa gcig ni nang du snang //",
    "T04TD3900E:53a-12": "gzhan ni phyi rol snang ba ste //",
    "T04TD3900E:53a-13": "de dag mar me gnyis bzhin du //",
    "T04TD3900E:53a-14": "gsal bya gsal byed nyid ma yin //",
    "T04TD3900E:53a-15": "dkar dang bde sogs rig pa yi //",
    "T04TD3900E:53a-16": "rig bya rig byed ngo bo ni //",
    "T04TD3900E:53a-17": "de yi nus pa las byung ba'i //",
    "T04TD3900E:53a-18": "rtogs pa tsam gyis sprul pa'i yin //",
    "T04TD3900E:53a-19": "zhes bshad pa yin no //",
    "T04TD3900E:53a-20": "yang gzhan dag ni phyi dang nang dang snga ma dang phyi ma dang sngon po dang sngon po ma yin pa'i rnam par dbye bas stong pa'i sna tshogs kyi rnam pa can gyi rnam par shes pa gcig don dam par khas len to //",
    "T04TD3900E:53a-21": "'o na phyi rol dang nang gi rnam par dbye ba ji ltar zhe na /",
    "T04TD3900E:53a-22": "brjod pa /",
    "T04TD3900E:53a-23": "phyi dang nang zhes bya ba ni //",
    "T04TD3900E:53a-24": "yul dang dus la ltos pas yin //",
    "T04TD3900E:53a-25": "rang gi ngo bo ma rtogs pas //",
    "T04TD3900E:53a-26": "yul dang dus ni 'thad ma yin //",
    "T04TD3900E:53a-27": "'dir snga ma dang phyi ma la sogs pa tha dad pa yang brtags pa kho na yin la /",
    "T04TD3900E:53a-28": "rtogs pa yang rang gi ngo bor myong ba yin pas na shes pa'i bdag nyid yin pa'i phyir /",
    "T04TD3900E:53a-29": "de la yang don dam par na tha dad par snang ba ma yin no //",
    "T04TD3900E:53a-30": "rtogs pa dang cig shos kyi rnam par dbye ba ni 'gas kyang rtogs pa ma yin no //",
    "T04TD3900E:53a-31": "gang gi phyir rang rig pa'i khongs su ma 'dus na ni tha dad pa rtogs pa ma yin te /",
    "T04TD3900E:53a-32": "rtogs pa ni rang rig pa'i mtshan nyid can yin pa'i phyir ro //",
    "T04TD3900E:53a-33": "de'i khongs su 'dus na yang ma yin nam ste /",
    "T04TD3900E:53a-34": "rang las tha dad pa 'gal ba'i phyir ro //",
    "T04TD3900E:53a-35": "shes dang don gyi tha dad min //",
    "T04TD3900E:53a-36": "sngon la sogs pas byas pa'ang min //",
    "T04TD3900E:53a-37": "sngon dang phyi ma'i ngo bor ni //",
    "T04TD3900E:53a-38": "mngon sum gyis ni 'grub mi 'gyur //",
    "T04TD3900E:53a-39": "zhes gang bshad pa'o //",
    "T04TD3900E:53b-0": "gzhan dag ni bdag tu 'dzin pa'i gzhi 'dzin pa'i byed pa nyid du nang du yongs su gsal ba'i bde ba la @53b sogs pa gang yin pa de nyid ni don dam pa pa'i rnam par shes pa yin la /",
    "T04TD3900E:53b-1": "gzung ba'i rnam pa ni ma rig pas nye bar bstan pa gcig dang du mas stong pas stong pa kho na'o //",
    "T04TD3900E:53b-2": "de med pa'i phyir de la ltos pa'i 'dzin pa bde ba la sogs pa yang med pa yin te /",
    "T04TD3900E:53b-3": "bdag tu 'dzin pa'i gzhi tsam ste //",
    "T04TD3900E:53b-4": "blo yi ngo bo rnam med yin //",
    "T04TD3900E:53b-5": "'khrul pa yi ni rnam pa rnams //",
    "T04TD3900E:53b-6": "sgyu ma byas pa bzhin du snang //",
    "T04TD3900E:53b-7": "zhes gang bshad pa snyam du lta'o //",
    "T04TD3900E:53b-8": "kha cig ni don dam pa pa'i shes pa ni /",
    "T04TD3900E:53b-9": "rnam pa med pa nyid yin la /",
    "T04TD3900E:53b-10": "de yang tshu rol mthong ba rnams kyis myong bas grub pa ma yin gyi /",
    "T04TD3900E:53b-11": "'on kyang da lta ni kun rdzob gzhi med par 'byung ba med pa las rjes su dpag par bya ba yin no zhes rtogs ste /",
    "T04TD3900E:53b-12": "'di yi ngo bo rnam med cing //",
    "T04TD3900E:53b-13": "gos med ldang ba yin par 'dod //",
    "T04TD3900E:53b-14": "de ni mkhas pa ma yin pas //",
    "T04TD3900E:53b-15": "nam yang shes par nus ma yin //",
    "T04TD3900E:53b-16": "zhes gang bshad pa yin no //",
    "T04TD3900E:53b-17": "phyogs de rnams las gcig kyang stong pa nyid las log pa ma yin te /",
    "T04TD3900E:53b-18": "'phags pa klu sgrub kyi zhal snga nas kyis /",
    "T04TD3900E:53b-19": "stong pa nyid kyi seng ge'i sgras //",
    "T04TD3900E:53b-20": "skrag pa'i rgol ba thams cad ni //",
    "T04TD3900E:53b-21": "gang dang gang du 'jug 'gyur ba //",
    "T04TD3900E:53b-22": "de dang der ni stong pa nyid //",
    "T04TD3900E:53b-23": "ces gang gsungs pa'o //",
    "T04TD3900E:53b-24": "'di ltar phyogs dang po ni tha dad par snang ba'i mngon sum nyid kyis mi bzod do //",
    "T04TD3900E:53b-25": "de skad du /",
    "T04TD3900E:53b-26": "rigs pa smra bas /",
    "T04TD3900E:53b-27": "dkar sdug la sogs tha dad snang //",
    "T04TD3900E:53b-28": "tha dad ma yin blo myong ni //",
    "T04TD3900E:53b-29": "tha dad med snang tha dad na //",
    "T04TD3900E:53b-30": "tha dad tha dad med na ci //",
    "T04TD3900E:53b-31": "zhes bya ba dang /",
    "T04TD3900E:53b-32": "de bzhin du /",
    "T04TD3900E:53b-33": "gzhan gyis gzhan nyid nyams phyir ro //",
    "T04TD3900E:53b-34": "dngos mthong med phyir gcig ma yin //",
    "T04TD3900E:53b-35": "blo dngos tha dad med mthong bas //",
    "T04TD3900E:53b-36": "tha dad med par nges par 'gyur //",
    "T04TD3900E:53b-37": "zhes pa dang /",
    "T04TD3900E:53b-38": "gzhan yang /",
    "T04TD3900E:53b-39": "bde sogs tha dad med dngos phyir //",
    "T04TD3900E:53b-40": "dngos sogs cig car 'dzin yin na //",
    "T04TD3900E:53b-41": "tha dad snang ba'i gzung ba dang //",
    "T04TD3900E:53b-42": "sems nge ci phyir tha mi dad //",
    "T04TD3900E:53b-43": "ces gsungs pa yin no //",
    "T04TD3900E:53b-44": "'dir sbyor ba ni gang zhig gang las tha dad par snang ba de ni de las tha mi dad pa ma yin te /",
    "T04TD3900E:53b-45": "dper na sdug bsngal las bde ba bzhin no //",
    "T04TD3900E:53b-46": "gzung ba'i rnam pa yang 'dzin pa'i rnam pa las tha dad par snang ba yin no zhes bya ba ni khyad par byed pa 'gal ba dmigs pa'o //",
    "T04TD3900E:54a-0": "skad cig nyid la sogs @54a * //",
    "T04TD3900E:54a-1": "pas ma nges pa ni ma yin te /",
    "T04TD3900E:54a-2": "de ni mngon sum la rang gi ngo bo las tha mi dad pa nyid du snang ba'i phyir dang /",
    "T04TD3900E:54a-3": "dngos po'i ngo bo mi 'dzin pa'i rnam par rtog pa la snang ba med pa'i phyir ro //",
    "T04TD3900E:54a-4": "gal te 'khrul par ma dmigs mod /",
    "T04TD3900E:54a-5": "srid pa ni ldog tu med pa ma yin nam /",
    "T04TD3900E:54a-6": "ma rig pa'i dbang gis tha dad med pa yang tha dad par snang ngo //",
    "T04TD3900E:54a-7": "'di ni ma rig pa'i ma rig pa nyid yin te /",
    "T04TD3900E:54a-8": "gang phyin ci log gi ngo bor nye bar ston pa zhes bya ba'o //",
    "T04TD3900E:54a-9": "'di ni mi rigs te /",
    "T04TD3900E:54a-10": "phyin ci log tu gsal ba dang po nyid du bkag pa'i phyir dang /",
    "T04TD3900E:54a-11": "shes pa la khyab par du ma'i 'thad pa'i phyir ro //",
    "T04TD3900E:54a-12": "dngos po gzhan la shes pa nyid phyin ci log tu gsal ba yin gyi shes pa la ni gzhan nyid du srid pa ma yin na /",
    "T04TD3900E:54a-13": "de rang la phyin ci log yin no zhes smra ba ni ci ltar smyon pa ma yin /",
    "T04TD3900E:54a-14": "gzhan yang gal te shes pa gzhan du gsal na /",
    "T04TD3900E:54a-15": "'o na rang gi ngo bor ma yin la /",
    "T04TD3900E:54a-16": "de lta na yang gcig tu gsal ba'i ngo bo can la mi gsal ba mi 'thad pa'i phyir dang /",
    "T04TD3900E:54a-17": "gsal ba yang phyin ci log yin pa'i phyir ro //",
    "T04TD3900E:54a-18": "shes pa la ngo bo ci yang med pas na /",
    "T04TD3900E:54a-19": "rang bzhin med pa nyid du 'bad pas bsgrub par bya ba tshegs med par 'gyur ro //",
    "T04TD3900E:54a-20": "gzhan yang ngo bo tha mi dad pa yang mi rigs pas tha dad par rig go zhes smra ba rnams kyi ltar na rnam par shes pa rang gi ngo bo la 'khrul par 'gyur la /",
    "T04TD3900E:54a-21": "de lta na yang rang rig pa med pa'i phyir dang /",
    "T04TD3900E:54a-22": "gzhan rig pa mi 'thad pa'i phyir na /",
    "T04TD3900E:54a-23": "rnam pa thams cad du gsal ba rgyun chad pas na sna tshogs nub par 'gyur ro //",
    "T04TD3900E:54a-24": "skye ba las gzhan pa'i bya ba yang mi srid de /",
    "T04TD3900E:54a-25": "'dus byas thams cad skad cig ma //",
    "T04TD3900E:54a-26": "mi brtan rnams la bya ga las //",
    "T04TD3900E:54a-27": "'di dag 'byung ba gang yin de //",
    "T04TD3900E:54a-28": "bya ba de nyid byed par brjod //",
    "T04TD3900E:54a-29": "de lta yang tha dad par snang ba yang shes pa de ltar skyes pa nyid yin la /",
    "T04TD3900E:54a-30": "de lta na yang 'di'i rang gi ngo bo kho na tha dad par 'gyur ba yin te /",
    "T04TD3900E:54a-31": "'di ni rnam pa gzhan du gsal ba smra ba 'di'i skam la lhung bar 'dod pa 'dam du lhung bar 'gyur ba yin te /",
    "T04TD3900E:54a-32": "byis pa'i gyal pa smra ba la gus pas chog go //",
    "T04TD3900E:54a-33": "des na de ltar re zhig phyogs dang po ni rigs pa ma yin no //",
    "T04TD3900E:54a-34": "gnyis pa yang mi 'thad do //",
    "T04TD3900E:54b-0": "@54b gal te gzung ba dang 'dzin par 'dod pa'i shes pa dag tha dad yin na de'i tshe rgyud gzhan la sogs pa dag bzhin du nges par phan tshun lkog tu gyur pa 'gyur zhing /",
    "T04TD3900E:54b-1": "de gnyi ga rang rig pa'i mthar thug pas na gcig la gcig gtam yang mi shes par 'gyur ro //",
    "T04TD3900E:54b-2": "phan tshun lkog tu gyur pa yin mod ;",
    "T04TD3900E:54b-3": "skyon ci yod pa yin nam /",
    "T04TD3900E:54b-4": "ngas 'di mthong ngo zhes bya ba'i zhen pa mi 'thad do zhe na /",
    "T04TD3900E:54b-5": "de gnyi ga'i nus pa las byung ba de lta bu'i zhen pa la 'gal ba ci yod /",
    "T04TD3900E:54b-6": "rgyud gzhan la yang thal lo zhe na /",
    "T04TD3900E:54b-7": "ma yin te /",
    "T04TD3900E:54b-8": "de de la nus pa med pa'i phyir dang /",
    "T04TD3900E:54b-9": "nus pa yod na 'bras bu skye ba bzlog tu med pa'i phyir ro //",
    "T04TD3900E:54b-10": "'di yang rgyu gcig la yod pa ji ltar zhe na /",
    "T04TD3900E:54b-11": "kun gzhi'i rnam par shes pa gcig la skye ba'i phyir ro zhe na /",
    "T04TD3900E:54b-12": "'dir brjod par bya ste /",
    "T04TD3900E:54b-13": "phan tshun lkog tu gyur pa yin na rtogs pa po gcig gis mngon sum du mi 'gyur ro //",
    "T04TD3900E:54b-14": "bdag med par smra ba rnams dang /",
    "T04TD3900E:54b-15": "khyad par du rnal 'byor spyod pa pa ltar na rnam par shes pa las tha dad pa'i lta ba po gcig ni yod pa ma yin no //",
    "T04TD3900E:54b-16": "rnam par shes pa'i bdag nyid kyi lta ba po bde ba la sogs pa gzhan kho na yin pa la /",
    "T04TD3900E:54b-17": "sngon po la sogs pa gzhan kho na yin pas na de gnyi ga la lkog tu gyur pa ma yin par 'gyur ;",
    "T04TD3900E:54b-18": "ji ste 'dir rtogs pa po gcig gis mngon sum ma yin pa kho na'o //",
    "T04TD3900E:54b-19": "'on kyang rtog pas de lta bu nyid du rlom pa yin no zhes 'dod na /",
    "T04TD3900E:54b-20": "'o na de lta na /",
    "T04TD3900E:54b-21": "rgyud gzhan la yod pa'i sngon po la sogs pa'i snang ba las mngon par 'dod pa'i sems can gyi rgyud la yod par khyad par du mi 'gyur ro ;",
    "T04TD3900E:54b-22": "/'di dag ni rtog pa skye ba dang mi skye ba tsam gyi tha dad par byas pa ma yin gyi 'on kyang snang ba dang mi snang bas byas pa yin la /",
    "T04TD3900E:54b-23": "des na rtogs pa po tha dad pa la zhig par 'gyur ro //",
    "T04TD3900E:54b-24": "'dis ni cig car du skyes pa'i gzugs la sogs pa'i shes pa yang tha dad pa yin na phan tshun lkog tu gyur par bshad pa yin la /",
    "T04TD3900E:54b-25": "des kyang rnal 'byor spyod pa la rnam par shes pa'i rdul phra rab yongs su rtogs pa na phan tshun lkog tu gyur pa na phyi rol gyi don smra ba la rags par snang ba 'gal bar brjod pa bsal ba yin te /",
    "T04TD3900E:55a-0": "ji ltar rnam par shes pa'i rdul phra rab rnams rang rig pa tsam gyis mthar thug @55a * //",
    "T04TD3900E:55a-1": "pas phan tshun ma rig pa de kho na bzhin du gzugs la sogs pa'i shes pa yang yin pas na yul drug po rags pa'i rnam par myong ba mi 'thad do //",
    "T04TD3900E:55a-2": "des na 'dir rang gi phyogs kyi skyon ma bltas par gzhan la smod pas na zla ba'i ra ri la rtog par gzhol ba'i mig yon lta bu yin no //",
    "T04TD3900E:55a-3": "nyes pa mtshungs pa'i phyir bdag med par smra bas rnal 'byor spyod pa smad par mi nus su chug mod /",
    "T04TD3900E:55a-4": "bdag tu smra ba smod pa gang gis bzlog ste /",
    "T04TD3900E:55a-5": "bdag yod na shes pa rnams phan tshun lkog tu gyur pa na de'i yul rnams rtogs pa po gcig gis mngon sum du mi 'gal lo zhe na ma yin te /",
    "T04TD3900E:55a-6": "der yang 'gal ba mtshungs pa'i phyir te /",
    "T04TD3900E:55a-7": "'di ltar de bems po zhig pa yin nam /",
    "T04TD3900E:55a-8": "bems po ma yin pa yin grang /",
    "T04TD3900E:55a-9": "phyogs dang po ltar na 'dir rang nyid kyis ci yang mi rtogs shing /",
    "T04TD3900E:55a-10": "rtogs pa dang ldan pas na rtogs pa po zhes tha snyad 'dogs la /",
    "T04TD3900E:55a-11": "de lta na yang shes pa gang gis gzugs shes pa des sgra yongs su mi gcod pa na /",
    "T04TD3900E:55a-12": "don dam par na de gnyis rtogs pa po gcig pa can du mi 'grub bo //",
    "T04TD3900E:55a-13": "rtog pa gnyis rten gcig pa'i phyir skyon med na /",
    "T04TD3900E:55a-14": "de dag kyang kun gzhi'i rnam par shes pa gcig gi rgyu can yin pa'i phyir dang /",
    "T04TD3900E:55a-15": "mtshungs pa de ma thag pa'i rkyen gcig gis rgyu can yin pa'i phyir /",
    "T04TD3900E:55a-16": "de dag rten gcig par 'dod pa kho na'o //",
    "T04TD3900E:55a-17": "rten gcig pa yin yang gnyi ga phan tshun gyi ngo bo spyod yul mi 'dzin pa'i phyir dang /",
    "T04TD3900E:55a-18": "de gnyis ka'i bdag nyid 'dzin pa'i shes pa gzhan yang med pa'i phyir nyes pa yod pa kho na'o zhes na /",
    "T04TD3900E:55a-19": "de ci gang gis de yod na mi 'byung ba 'di bdag la 'jigs sam /",
    "T04TD3900E:55a-20": "gal te bod pa dang mtshungs pa'i bdag yod mod /",
    "T04TD3900E:55a-21": "'on kyang shes pa de dag phan tshun gyi ngo bo 'am yul rig pa ma yin la /",
    "T04TD3900E:55a-22": "de dag gis de gnyis gzhan gyis kyang rig pa ma yin pas na nyes pa de'i gnas skabs te /",
    "T04TD3900E:55a-23": "de'i rtogs pa rtogs pa po la'ang tha dad par yang ha cang thal ba'i phyir ro //",
    "T04TD3900E:55a-24": "ma yin te ;",
    "T04TD3900E:55a-25": "'dus pa nges par byed pa yin pa'i phyir ro zhe na /",
    "T04TD3900E:55a-26": "thams cad du gcig nges par byed pa ga las /",
    "T04TD3900E:55a-27": "khyad par du byed pa'i bye brag gis tha dad pas 'gal ba med do zhe na /",
    "T04TD3900E:55a-28": "de ni gcig nyid nyams pa yin no //",
    "T04TD3900E:55b-0": "grangs dang ldan pa dang rnam par dbye ba dang phyi dang 'du ba dang 'bras bu'i rdzas rnams @55b kyi tha dad pa'i tha snyad tsam khyad par du byed pa'i bye brag gis yin no zhe na /",
    "T04TD3900E:55b-1": "'o na dngos su na chos 'ga' zhig chos can gcig las 'du ba gang yin pa de kho na rtogs pa yang yin pas na /",
    "T04TD3900E:55b-2": "thams cad rtogs pa dang 'du ba'i phyir rtogs pa po nyid du thal ba kho na'o //",
    "T04TD3900E:55b-3": "yang na gal te gzhan la rtogs pa dang 'du ba med pas na rtogs pa po nyid du mi 'dod na /",
    "T04TD3900E:55b-4": "bdag kyang ji ltar 'dod /",
    "T04TD3900E:55b-5": "de lta de yod pa'i phyir ro zhe na /",
    "T04TD3900E:55b-6": "ma yin te /",
    "T04TD3900E:55b-7": "de dag 'brel pa med pa'i phyir ro //",
    "T04TD3900E:55b-8": "'brel pa khas len na yang thug pa med par thal ba'i mi spong ba'i phyir ro //",
    "T04TD3900E:55b-9": "rtogs pa dang 'du ba zhes bya ba yang mi 'grub ste /",
    "T04TD3900E:55b-10": "de dang de la 'grel pa med pa'i phyir ro //",
    "T04TD3900E:55b-11": "rtogs pa yod do //",
    "T04TD3900E:55b-12": "'du ba yang yod do zhes bya ba de tsam gyis rtogs pa po nyid yin bdag bzhin du de las gzhan yang 'gyur ro //",
    "T04TD3900E:55b-13": "lus can ma yin pa'i rtogs pa la ni rten med la /",
    "T04TD3900E:55b-14": "rten med par yang 'du ba zhes bya ba yod pa ma yin no ;",
    "T04TD3900E:55b-15": "/ skyed par byed pa tsam gyis rten yin na nam mkha' la sogs pa yang der thal lo //",
    "T04TD3900E:55b-16": "ma yin te /",
    "T04TD3900E:55b-17": "de skyed pa po ma yin pa'i phyir ro zhe na /",
    "T04TD3900E:55b-18": "bdag kyang skyed pa po ji ltar yin /",
    "T04TD3900E:55b-19": "de yod pa na yod pa'i phyir ro zhe na /",
    "T04TD3900E:55b-20": "de nyid kyi phyir nam mkha' la sogs pa la yang yin mod /",
    "T04TD3900E:55b-21": "rjes su 'gro ba tsam gyis ni skyed pa po ma yin la nam mkha' la sogs pa la ldog pa ni med de /",
    "T04TD3900E:55b-22": "rtag pa yin pa'i phyir ro zhe na /",
    "T04TD3900E:55b-23": "bdag la yang mtshungs so //",
    "T04TD3900E:55b-24": "skyed byed du grags pa'i dbang po rnams kyi ci ltar rten ma yin /",
    "T04TD3900E:55b-25": "rtag pa yang skyed byed ma yin pas na bdag rtogs pa'i skyed pa po ma yin pa kho na'o ;",
    "T04TD3900E:55b-26": "/ skyed pa po ma yin na yang rtogs pa po ma yin no //",
    "T04TD3900E:55b-27": "bdag rtogs pa po yin no snyam du shes pas na de ltar yin no zhe na /",
    "T04TD3900E:55b-28": "thams cad du thal ba'i phyir 'brel pa med ni 'di nyid srid pa ma yin nam /",
    "T04TD3900E:55b-29": "de lta bus rtogs pa po nyid yin na ni de gzugs la sogs pa dang yang ldan par 'gyur te /",
    "T04TD3900E:55b-30": "bdag dkar sham mo bdag 'gro'o zhes shes pa'i phyir ro //",
    "T04TD3900E:55b-31": "ji ste 'di log pa'i shes pa yin na bdag rtogs pa po yin no zhes bya ba ci'i phyir ma yin /",
    "T04TD3900E:55b-32": "gnod byed med pa'i phyir ro zhe na /",
    "T04TD3900E:55b-33": "'dir gnod par byed pa ci yod /",
    "T04TD3900E:55b-34": "dkar sham la bdag dkar sham ma yin no snyam pa'am /",
    "T04TD3900E:56a-0": "'gro ba @56a * //",
    "T04TD3900E:56a-1": "po la bdag 'gro ba po ma yin no snyam pa'i shes pa skyed pa ma yin no //",
    "T04TD3900E:56a-2": "de ma thag tu bshad pas na gnod byed gnod byed ma yin pas bdag rtogs pa por rtogs pas mi 'grub po //",
    "T04TD3900E:56a-3": "de'i phyir bdag bems por ni rtogs pa por mi 'thad pa kho na'o //",
    "T04TD3900E:56a-4": "de lta yin yang de smra ba rnams kyis ltar na yang gzugs dang sgra la sogs pa rtogs pa po gcig gis mngon sum du mi 'grub bo //",
    "T04TD3900E:56a-5": "'di las kyang mi 'grub ste /",
    "T04TD3900E:56a-6": "gzugs dang sgra dag gis rtogs pa po gcig kho na'o zhes bya ba gang yin pa 'di la tshad ma ci yang med do //",
    "T04TD3900E:56a-7": "'di ltar don 'di mngon sum gyis mi 'grub ste /",
    "T04TD3900E:56a-8": "yid las skyes pa dang phyi rol gyi dbang po yang de la mi 'jug pa'i phyir ro //",
    "T04TD3900E:56a-9": "yid las byung ba ni gzugs sam sgra rtogs pa ma yin la phyi rol gyi dbang pos ni bdag ma yin no //",
    "T04TD3900E:56a-10": "'dis ni gzugs dang sgra'i shes pa dag rten gcig pa nyid du mngon sum gyis shes pa yin no zhes bya ba bsal ba yin te /",
    "T04TD3900E:56a-11": "gzugs dang sgra dag ma gzung ba na blo de dag dang 'brel par rtogs par mi nus pa'i phyir ro //",
    "T04TD3900E:56a-12": "rjes su dpag pas kyang ma yin te /",
    "T04TD3900E:56a-13": "rtags med pa'i phyir ro //",
    "T04TD3900E:56a-14": "phyogs gnyis pa la yang de mi 'grub ste /",
    "T04TD3900E:56a-15": "'di ltar bems po ma yin pa'i ngo bo yin na gzugs la sogs pa de rig pa'i ngo bo kho nar 'dod dgos la /",
    "T04TD3900E:56a-16": "de dag tha dad pa na de'i bdag nyid can gyi bdag med de de yang nges par tha dad par 'gyur ro //",
    "T04TD3900E:56a-17": "de'i phyir gzugs la sogs pa rtogs pa po gcig gis mngon sum ji ltar yin zhes mi shes so //",
    "T04TD3900E:56a-18": "ji ltar de dag bdag gcig las tha dad med na /",
    "T04TD3900E:56a-19": "phan tshun tha dad pa yang btang ba yin no //",
    "T04TD3900E:56a-20": "ci zhig ltar tha dad pas na 'gal ba med do zhe na /",
    "T04TD3900E:56a-21": "'o na bdag ngo bo gang gis rig pa las tha dad pa de'i sgo nas ni bems po kho na yin la /",
    "T04TD3900E:56a-22": "gang gi sgo nas tha mi dad pa de'i sgo nas rig pa yin pas na bems po ma yin pa la yul du ma mngon sum du byed pa mi 'grub bo //",
    "T04TD3900E:56a-23": "de'i phyir bdag yod dam med kyang rung ste /",
    "T04TD3900E:56a-24": "cig car du snang ba'i gzugs la sogs pa rtogs pa po gcig gis mngon sum du mi rigs so //",
    "T04TD3900E:56a-25": "'dis ni cig car ma yin par snang ba rnams la yang de bsal ba yin te /",
    "T04TD3900E:56b-0": "'thad pa thun @56b mong ba yin pa'i phyir ro //",
    "T04TD3900E:56b-1": "de ltar na bdag tu smra ba rnams kyi de rtogs pa'i sa bon drungs phyung bar rtogs par bya ste /",
    "T04TD3900E:56b-2": "bdag ni de smra ba rnams kyi ltar na dus mtshungs par snang ba dbang po tha dad pas gzung bar bya ba rnams dang /",
    "T04TD3900E:56b-3": "dus mtshungs pa ma yin par snang ba de dag gzhan gyi lta ba po gcig yin par grag la /",
    "T04TD3900E:56b-4": "'di'i gcig nyid tshad mas mi bslu ba ma yin zhing bems po lta ba po nyid ma yin pas na /",
    "T04TD3900E:56b-5": "bdag tu rtog pa la rtsa ba ci yang med do //",
    "T04TD3900E:56b-6": "'dis ni kha cig na re bdag gis sngar shes par gyur to //",
    "T04TD3900E:56b-7": "da lta bdag nyid kyis rig go snyam pa'i mngon sum gyis shes pas shes pa snga ma dang phyi ma dang 'brel pa'i shes pa po gcig rtogs pa yin la /",
    "T04TD3900E:56b-8": "de nyid bdag yin zhing 'dis bdag med par smra ba la gnod de /",
    "T04TD3900E:56b-9": "de skad du bshad pa /",
    "T04TD3900E:56b-10": "rnam pa de 'dra'i skyes bu de //",
    "T04TD3900E:56b-11": "ngo shes pa yi ngo bo yi //",
    "T04TD3900E:56b-12": "rtogs pa yin te bdag med pa //",
    "T04TD3900E:56b-13": "'di nyid kyis ni gnod pa yin //",
    "T04TD3900E:56b-14": "zhes gang smras pa de yang gsal ba yin te /",
    "T04TD3900E:56b-15": "bems po shes pa por mi 'thad pa'i phyir dang /",
    "T04TD3900E:56b-16": "bems po ma yin pa shes pa tha dad pa na tha dad pa ma yin pa med pa'i phyir dang /",
    "T04TD3900E:56b-17": "ngo shes pa 'khrul pa yin pas na mngon sum ma yin pa'i phyir ro //",
    "T04TD3900E:56b-18": "gzhan yang bdag gis sngar shes par gyur to zhes bya ba 'di ni sngar gyi shes pa po dran pa yin la /",
    "T04TD3900E:56b-19": "da lta ngas shes so snyam pa ni da ltar ba'i 'dzin pa yin na /",
    "T04TD3900E:56b-20": "dus snga ma dang phyi ma dang 'brel pa'i shes pa po gcig gang gis 'dzin /",
    "T04TD3900E:56b-21": "ji ste shes pa 'di gcig yin du bcug kyang mngon sum ma yin te /",
    "T04TD3900E:56b-22": "yul nye ba ma yin pa'i phyir ro //",
    "T04TD3900E:56b-23": "mngon sum ni rang gi dus su chad pa'i yul yod pa 'dzin gyi /",
    "T04TD3900E:56b-24": "dus gzhan gyis yongs su gcad pa'i ma yin no //",
    "T04TD3900E:56b-25": "dus gzhan du yongs su gcad pa'i yod pa ni dus gzhan gyi tshe lta bar nus pa ma yin te /",
    "T04TD3900E:56b-26": "gzhan du na sngon gyi shes pas kyang da ltar ba'i yod pa 'dzin pas 'gyur ro //",
    "T04TD3900E:56b-27": "de lta na yang ngo shes pa tshad mar mi 'gyur te /",
    "T04TD3900E:56b-28": "gzung zin pa 'dzin pa'i phyir ro //",
    "T04TD3900E:56b-29": "yul dus la sogs bye brag gis //",
    "T04TD3900E:56b-30": "de yang tshad ma'i skabs yod do //",
    "T04TD3900E:56b-31": "da ltar ba yi yod pa nyid //",
    "T04TD3900E:56b-32": "sngon gyi blo yis rtogs ma yin //",
    "T04TD3900E:56b-33": "snyam na /",
    "T04TD3900E:56b-34": "de ci da ltar ba'i yod pa yang gzhan sngar yod pa yang gzhan yin nam /",
    "T04TD3900E:56b-35": "de lta'o zhe na /",
    "T04TD3900E:57a-0": "'o na khyod kyi @57a * //",
    "T04TD3900E:57a-1": "rang rig gi tshig gis yul tha dad par khas blangs pas na /",
    "T04TD3900E:57a-2": "ngo shes pa tshad mar legs par bsgrubs pa yin no //",
    "T04TD3900E:57a-3": "ma yin no zhe na /",
    "T04TD3900E:57a-4": "'o na gzung 'dzin mi 'dogs so //",
    "T04TD3900E:57a-5": "de lta na /",
    "T04TD3900E:57a-6": "yang 'di la sngar med pa'i don shes pa med pas na /",
    "T04TD3900E:57a-7": "re zhig tshad ma nyid kyang ma yin nam /",
    "T04TD3900E:57a-8": "mngon sum lta ci smos /",
    "T04TD3900E:57a-9": "tha dad med par grub kyang dus la sogs pa 'brel pa can gyi bye brag gis tha dad pa rnam par gzhag go zhe na /",
    "T04TD3900E:57a-10": "de ltar na yang sngon gyi dus la sogs pa dang 'brel pa'i mngon sum du gyur par mi 'os la /",
    "T04TD3900E:57a-11": "dran pa med na yang de nyid 'di yin no snyam par mi 'gyur zhing /",
    "T04TD3900E:57a-12": "mngon sum med na dran pa'i dri yang med pas na /",
    "T04TD3900E:57a-13": "bdag snga ma dang phyi ma'i dus la khyab par mngon sum las mi 'grub po //",
    "T04TD3900E:57a-14": "gzhan yang bdag gis shes par gyur to //",
    "T04TD3900E:57a-15": "da lta bdag gis shes so snyam pa 'di la ni shes pa yang bsal la /",
    "T04TD3900E:57a-16": "de yang dpyod pa pa'i grub mtha' ltar na mngon sum ma yin na /",
    "T04TD3900E:57a-17": "mngon dang phyi ma'i shes pa dang 'brel pa can gyi shes pa po mngon sum gyis ji ltar grub ces pa ma rig go //",
    "T04TD3900E:57a-18": "des na de ltar ngo shes pa mngon sum ma yin no //",
    "T04TD3900E:57a-19": "rtags las ma skyes pas na rjes su dpag pa yang ma yin pa'i phyir log pa'i shes pa kho na'o //",
    "T04TD3900E:57a-20": "log pa'i shes pa ni bdag med pa'i gnod byed du mi rigs shing /",
    "T04TD3900E:57a-21": "'di la rgal zhing brtag pa legs pa ma yin no //",
    "T04TD3900E:57a-22": "'di la don dam par na yul 'ga' yang med la /",
    "T04TD3900E:57a-23": "mngon par rlom pa'i dbang gis ni phung po lnga'i yul can kho na ste /",
    "T04TD3900E:57a-24": "de'i phyir 'di'i yul ci yin /",
    "T04TD3900E:57a-25": "shes pa snga ma'i skad cig yin nam /",
    "T04TD3900E:57a-26": "'on te da lta yod pa yin nam /",
    "T04TD3900E:57a-27": "'on te gnyis yin nam /",
    "T04TD3900E:57a-28": "'on te rgyud yin zhes rnam par brtags nas sun 'byin pa brjod pa ni 'brel pa med pa yin no //",
    "T04TD3900E:57a-29": "gal te 'di log pa'i shes pa yul med pa yin na thams cad du ci'i phyir mi 'jug ce na ma yin te /",
    "T04TD3900E:57a-30": "'du byed kha cig kho na la de lta bur gyur pa'i shes pa bskyed pa'i nus pa yod pa'i phyir ro //",
    "T04TD3900E:57a-31": "de skad du slob dpon zhi ba [?] 'tsho'i zhal snga nas /",
    "T04TD3900E:57a-32": "'du byed 'ga' zhig kho na ni //",
    "T04TD3900E:57a-33": "de yi ngo bo'i zhen pa la //",
    "T04TD3900E:57a-34": "bdag po nyid du 'gyur ba yin //",
    "T04TD3900E:57a-35": "des na kun 'jug ma yin na //",
    "T04TD3900E:57a-36": "zhes gsungs pa'o //",
    "T04TD3900E:57a-37": "gang yang bdag rjes su dpog pa /",
    "T04TD3900E:57b-0": "gzugs la sogs @57b pa'i shes pa ni rgyu mtshan gcig pa can yin te /",
    "T04TD3900E:57b-1": "bdag gis byed ces bya ba'i shes pas mtshams sbyor ba'i phyir na /",
    "T04TD3900E:57b-2": "dus mtshungs pa'i skyes bu du ma'i gar mkhan mo'i smin ma bskyod pa shes pa bzhin no zhes bya ba de yang rtags ma nges pa'i phyir sgrub par byed pa ma yin no //",
    "T04TD3900E:57b-3": "'di ltar mtshams sbyor ba yang yin la rgyu mtshan gcig pa can ma yin no zhes bya ba la 'gal ba ma mthong ngo //",
    "T04TD3900E:57b-4": "gal te mtshams sbyor ba rgyu mtshan gcig pa can du nges par grub pa yin na de las shes pa rnams rgyu mtshan gcig pa can yin pa zhig na /",
    "T04TD3900E:57b-5": "de ni 'gar yang grub pa med do //",
    "T04TD3900E:57b-6": "smin ma bskyod pa gcig gi yul can rnams la grub bo zhe na /",
    "T04TD3900E:57b-7": "grub pa ma yin te /",
    "T04TD3900E:57b-8": "gal te mtshams sbyor ba'i shes pa kha cig rgyu mtshan gcig pa can du mthong mod kyi /",
    "T04TD3900E:57b-9": "'on kyang de ltar gyur pa thams cad de 'dra ba yin no zhes bya ba gang las te /",
    "T04TD3900E:57b-10": "bzlog pa la gnod par byed pa'i tshad ma med pa'i phyir ro //",
    "T04TD3900E:57b-11": "'di ltar bdag gis mthong ngo bdag gis thos so snyam du lta ba dang nyan pa dag gis byed pa po gcig nyid du nges pa'i shes pa skye la /",
    "T04TD3900E:57b-12": "de ni dus tha dad pa'am dus tha mi dad pa de dag gis byed pa po gcig nyid du mthong ba'am rjes su dpag pa'i rjes su 'brang ba yang ma yin la /",
    "T04TD3900E:57b-13": "rang gis mthong ba'am rjes su dpog pa yang ma yin na ;",
    "T04TD3900E:57b-14": "tshad ma can ma yin zhing tshad ma yang ma yin pa'i zhen pas nges pa'i dngos po las 'da' bar bya ba ma yin no zhes bya ba gang las yin /",
    "T04TD3900E:57b-15": "rgyu mtshan sna tshogs pa la mtshams sbyor ba ma mthong ngo zhe na /",
    "T04TD3900E:57b-16": "gal te ma mthong ba de lta na yang the tshom mi bzlog ste /",
    "T04TD3900E:57b-17": "mi dmigs pa tsam tshad ma yin pa'i phyir ro ;",
    "T04TD3900E:57b-18": "/ rgyu mtshan tha dad pa la yang mtshams sbyor ba dmigs pa kho na ste /",
    "T04TD3900E:57b-19": "'di ltar bdag gis sgron ma gang zhig srod la mthong ba de kho na da lta nam phyed na yang snang ngo zhes snga ma dang /",
    "T04TD3900E:57b-20": "phyi ma'i mthong ba dag mtshams sbyor ba yod kyang rgyu mtshan gcig pa can ni ma yin no //",
    "T04TD3900E:57b-21": "byed pa po gcig yin pas na 'khrul pa med do zhe na /",
    "T04TD3900E:57b-22": "ma yin te /",
    "T04TD3900E:57b-23": "yul tha dad pa las bsams nas 'khrul pa brjod pa'i phyir ro //",
    "T04TD3900E:57b-24": "mtshams sbyor ba 'dis ni byed pa po bzhin du las kyang gcig nyid du mtshams sbyor la /",
    "T04TD3900E:57b-25": "de la las la ltos nas 'khrul pa bzlog par dka'o //",
    "T04TD3900E:58a-0": "'dir re zhig rgyu mtshan gcig pa can nyid @58a * //",
    "T04TD3900E:58a-1": "yod de ;",
    "T04TD3900E:58a-2": "des na bzlog par sla'o zhe na /",
    "T04TD3900E:58a-3": "byed pa po gcig pa tsam gyis shes pa rnams kyi yul tha mi dad par zhen pa'i mtshams sbyor ba khas len na /",
    "T04TD3900E:58a-4": "yul tha dad pa'i tha snyad dang bral bar thal ba'i phyir ro //",
    "T04TD3900E:58a-5": "des na 'di ni ldog pa la the tshom za ba dang thun mong ba nyid kyi sgo nas kyang ma nges pa'i gtan tshigs yin zhing /",
    "T04TD3900E:58a-6": "rnal 'byor spyod pa'i lugs ltar na /",
    "T04TD3900E:58a-7": "dpe ma grub pas thun mong ma yin pa'i sgo nas kyang yin no //",
    "T04TD3900E:58a-8": "ma nges pa'i rtags ni rjes su dpag pa'i yan lag ma yin zhing /",
    "T04TD3900E:58a-9": "tshul gsum nges pa can gyi bdag gis sgrub byed gzhan yang med pas na /",
    "T04TD3900E:58a-10": "thog ma med pa nas log par rtog pa'i bag chags kyis dbang du byas pa'i yid can rnams kyi bdag tu rtog pa 'di ni rgyu mtshan med pa yin no //",
    "T04TD3900E:58a-11": "'di las kyang rgyu mtshan med pa yin te /",
    "T04TD3900E:58a-12": "'di'i yul bkag pa gang yin pa'o //",
    "T04TD3900E:58a-13": "bems po dang bems po ma yin pa'i shes pa po ma yin pa'i shes pa po gcig sun 'byin pas yul 'gog pa blta bar bya ste /",
    "T04TD3900E:58a-14": "ha cang thal bas chog go //",
    "T04TD3900E:58a-15": "de lta na re zhig phyogs gnyis pa mi rigs pa yin no //",
    "T04TD3900E:58a-16": "gsum pa yang mi rigs te /",
    "T04TD3900E:58a-17": "gcig yin na sna tshogs nyid 'gal ba'i phyir ro //",
    "T04TD3900E:58a-18": "rnam par shes pa gcig las tha mi dad pa'i rnam pa sna tshogs pa ga la yin zhing /",
    "T04TD3900E:58a-19": "rnam pa sna tshogs dang tha dad med pa'i shes pa gcig ga la yin te /",
    "T04TD3900E:58a-20": "shes las tha dad pa ma yin pa'i phyir /",
    "T04TD3900E:58a-21": "rnam pa mang por mi 'gyur zhing //",
    "T04TD3900E:58a-22": "rnam pa las ni gzhan min phyir //",
    "T04TD3900E:58a-23": "yang na shes pa du mar 'gyur //",
    "T04TD3900E:58a-24": "zhes gang bshad pa yin no //",
    "T04TD3900E:58a-25": "ji ste kun rdzob tu rnam pa sna tshogs su brjod pa yin la ;",
    "T04TD3900E:58a-26": "don dam par de gnyis su med pa kho na ste /",
    "T04TD3900E:58a-27": "de skad du /",
    "T04TD3900E:58a-28": "yang na sna tshogs ma yin pa las tha dad par mi snang ba'i phyir zhes bshad do zhe na /",
    "T04TD3900E:58a-29": "gal te de ltar yin na yang de gnyis med pa ma yin te /",
    "T04TD3900E:58a-30": "gnyis las tha dad par mi snang ba'i phyir ro zhes bya ba dang /",
    "T04TD3900E:58a-31": "yang na de shes pa ma yin te /",
    "T04TD3900E:58a-32": "shes pa ma yin pa las tha dad par mi snang ba'i phyir ro //",
    "T04TD3900E:58a-33": "yang na de rigs pa ma yin te /",
    "T04TD3900E:58a-34": "rigs pa ma yin pa las tha dad par mi snang ba'i phyir ro zhes bya bar yang brjod dgos so //",
    "T04TD3900E:58a-35": "don dam par de lta bu kho na yin no zhe na /",
    "T04TD3900E:58a-36": "'o na cung zad kyang brjod du med pas na lkugs pa nyid du 'gyur ro //",
    "T04TD3900E:58b-0": "rang @58b gis kyang cung zad kyang rnam par gzhag par mi bya ste /",
    "T04TD3900E:58b-1": "der yang rigs pa'i 'di mtshungs pa'i phyir ro //",
    "T04TD3900E:58b-2": "brjod pa'i kun rdzob kyis 'di thams cad brjod par bya ba yin zhing rnam par gzhag par bya ba yang yin no zhe na /",
    "T04TD3900E:58b-3": "'o na sna tshogs pa nyid du yang brjod cing rnam par gzhag par yang gyis shig / de brjod pa dang rnam par gzhag pa dag dang tha dad pa'i brjod pa dang rnam par gzhag pa dag kyang dgag par mi 'os so //",
    "T04TD3900E:58b-4": "sgrub par byed pa'i tshad ma med pa'i phyir tha dad pa ma yin no zhe na /",
    "T04TD3900E:58b-5": "de lta na sna tshogs par mi 'gyur zhing /",
    "T04TD3900E:58b-6": "tha mi dad par yang mi 'gyur te /",
    "T04TD3900E:58b-7": "de las yang sgrub par byed pa med pa'i phyir ro //",
    "T04TD3900E:58b-8": "ngo bo tha mi dad par 'dzin pa'i blo ni yod pa ma yin te /",
    "T04TD3900E:58b-9": "de skad du /",
    "T04TD3900E:58b-10": "dngos mthong med phyir gcig ma yin //",
    "T04TD3900E:58b-11": "blo dngos tha dad med mthong bas //",
    "T04TD3900E:58b-12": "tha dad med par nges par 'gyur //",
    "T04TD3900E:58b-13": "zhes gsungs so //",
    "T04TD3900E:58b-14": "tha dad med par mi 'dzin pa'i phyir tha dad pa grub bo zhe na /",
    "T04TD3900E:58b-15": "tha dad med par mi 'dzin pa'i phyir tha dad par ci'i phyir mi 'grub /",
    "T04TD3900E:58b-16": "tha dad pa yin na phan tshun lkog tu gyur par 'gyur ro zhe na /",
    "T04TD3900E:58b-17": "tha dad na yang sna tshogs dang 'gal ba rnam pa gcig tu 'gyur ro //",
    "T04TD3900E:58b-18": "tha dad par sgrub par byed pa'i tshad ma med pa yang ma grub pa yin te /",
    "T04TD3900E:58b-19": "mngon sum nyid kyis tha dad par grub pa'i phyir ro //",
    "T04TD3900E:58b-20": "'di 'di las tha dad do zhes ma rtogs pa'i phyir de lta ma yin no zhe na /",
    "T04TD3900E:58b-21": "'o na rang gi ngo bo yin no zhes mi rtogs pas na mngon sum gyis mi 'grub bo //",
    "T04TD3900E:58b-22": "rnam par mi rtog kyang rang gi ngo bo snang ngo zhe na /",
    "T04TD3900E:58b-23": "'di ni tha dad pa la yang mtshungs so //",
    "T04TD3900E:58b-24": "du ma dmigs pa yin no tha dad par snang ba yin te /",
    "T04TD3900E:58b-25": "des na de med na mi 'byung ngo zhe na /",
    "T04TD3900E:58b-26": "de ci khyed rta la zhon nas rta brjed dam /",
    "T04TD3900E:58b-27": "rnam pa sna tshogs can gyi shes pa gcig yin par smra ba yin la /",
    "T04TD3900E:58b-28": "kho bo cag kyang de nyid tha dad par sgrub pa yin no //",
    "T04TD3900E:58b-29": "des na du ma ma gzung ba'i phyir tha dad par mi 'dzin no zhes bya ba'i lan 'di gang du 'brel par 'gyur /",
    "T04TD3900E:58b-30": "de lta bur gyur pa'i rang gi ngo bo bzhin du rig pa'i khongs su 'dus pa de'i bdag nyid du gyur pa tha dad par 'gal lo zhe na /",
    "T04TD3900E:58b-31": "des las bzlog pa'i ngo bo can yang des tha mi dad pa 'gal ba kho na ma yin nam /",
    "T04TD3900E:58b-32": "dngos po la rnam pa gzhan med do //",
    "T04TD3900E:59a-0": "'o na de ltar na dngos po med @59a * //",
    "T04TD3900E:59a-1": "pa nyid du 'gyur ro //",
    "T04TD3900E:59a-2": "gzhan dmigs kyang dngos po gzhan gyi ngo bos tha dad pa ma yin te /",
    "T04TD3900E:59a-3": "tha dad pa 'di tha dad pa las tha mi dad pa'i phyir ro //",
    "T04TD3900E:59a-4": "tha dad pa yin na dngos po'i 'chol bas na de med pa nyid du thal ba'i phyir ro //",
    "T04TD3900E:59a-5": "de yang tha dad pa las tha mi dad pa'i phyir tha dad pa gzhan khas len na thug pa med par 'gyur ba'i phyir ro //",
    "T04TD3900E:59a-6": "rang gi ngo bos tha dad na dngos po gzhan dmigs pas ci zhig bya /",
    "T04TD3900E:59a-7": "de ni 'di 'di las tha dad do snyam pa'i rnam par rtog pa skye ba tsam la nye bar mkho ba yin gyi /",
    "T04TD3900E:59a-8": "de'i ngo bo mngon sum du byed pa la ni ma yin no //",
    "T04TD3900E:59a-9": "de nyid kyi phyir snga ma dang phyi ma dag lhan cig dmigs pa med kyang tha dad par 'gyur ba nyid do //",
    "T04TD3900E:59a-10": "dmigs pa ma dmigs pa las tha dad par ji ltar 'grub ce na /",
    "T04TD3900E:59a-11": "de nyid kyi phyir na rnam pa gzhan du na dmigs pa nyid mi 'grub bo //",
    "T04TD3900E:59a-12": "de lta bas na dmigs par 'grub la /",
    "T04TD3900E:59a-13": "snga ma ni dmigs pa yang ma yin mi dmigs pa yang ma yin no zhe na ;",
    "T04TD3900E:59a-14": "de lta na yang tha dad pa grub pa mi 'gal lo //",
    "T04TD3900E:59a-15": "de ni mi rtogs pa de las tha dad par ni rtogs so zhes bya ba 'di 'gal lo zhe na /",
    "T04TD3900E:59a-16": "'di la nyams pa cung zad kyang med de /",
    "T04TD3900E:59a-17": "'gal zlas rtogs pa la de las gzhan pa de'i bdag nyid du ma rtogs pa nyid de las tha dad par rtogs pa yin la /",
    "T04TD3900E:59a-18": "de ni de ma rtogs kyang nyams pa med pas na tha dad pa rtogs pa la dgos pa med do //",
    "T04TD3900E:59a-19": "de ni ma rtogs pa de las tha dad par rtogs so zhes bya ba 'di nyid 'gal ba yin te /",
    "T04TD3900E:59a-20": "gcig yin na mi rtogs pa mi 'thad pa'i phyir ro //",
    "T04TD3900E:59a-21": "gnyis su med par smra ba 'di ni tha snyad 'dogs pa rnams la nye bar mkho ba ma yin te /",
    "T04TD3900E:59a-22": "tha dad thams cad ni blang bya dang dor bya nyid kyi sgo nas tha dad pa'i rten can yin pa'i phyir ro //",
    "T04TD3900E:59a-23": "gnyis su med par smra ba ni grol bar 'dod pa rnams la yang ma yin te /",
    "T04TD3900E:59a-24": "'khor ba dang mya ngan las 'das pa dag kyang dbyer med pa'i phyir ro //",
    "T04TD3900E:59a-25": "srid pa dang ni mya ngan 'das //",
    "T04TD3900E:59a-26": "gnyis po 'di ni yod min te //",
    "T04TD3900E:59a-27": "srid pa yongs su shes pa nyid //",
    "T04TD3900E:59a-28": "mya ngan 'das pa zhes byar brjod //",
    "T04TD3900E:59a-29": "zhes pa ltar yin no zhe na /",
    "T04TD3900E:59a-30": "de yang mi bden te /",
    "T04TD3900E:59a-31": "de kho na shes pa yang /",
    "T04TD3900E:59a-32": "cig shos yang tha mi dad pa'i phyir ro //",
    "T04TD3900E:59b-0": "des na 'di nye bar mkho ba dang ldan pa yang ma yin pas na mkhas pa rnams @59b 'di la ji ltar mngon par zhen zhes mi rigs so //",
    "T04TD3900E:59b-1": "bshad pa mdzad pas ni shes rab phul du byung ba dang ldan pas rloms te gsungs pas rnal 'byor spyod pa'i tshul sgrub pa na de skad gsungs pa yin no //",
    "T04TD3900E:59b-2": "sna tshogs gnyis su med pa kho na rnal 'byor spyod pa rnams kyi skyabs yin no //",
    "T04TD3900E:59b-3": "'di ltar rnam par shes pa rnam pa med par smra ba ni tha chad yin la /",
    "T04TD3900E:59b-4": "rnam pa dang bcas pa yin pa na yang gal te sna tshogs gnyis su med pa la sdang na /",
    "T04TD3900E:59b-5": "gang du yang gcig nyid rnam par mi gnas te /",
    "T04TD3900E:59b-6": "de ltar dkar po la sogs pa //",
    "T04TD3900E:59b-7": "rig pa rnam pa gcig la ni //",
    "T04TD3900E:59b-8": "thog ma bar mtha'i bye brag gis//",
    "T04TD3900E:59b-9": "sna tshogs nyid du dmigs pa yin //",
    "T04TD3900E:59b-10": "zhes gang bshad pa yin no //",
    "T04TD3900E:59b-11": "rnam par shes pa'i rdul phra rab yongs su rtogs pa yang yang dag par rigs pa med pa'i phyir sdig pa las kyang sdig pa yin te /",
    "T04TD3900E:59b-12": "spros pas chog go //",
    "T04TD3900E:59b-13": "phyogs bzhi pa la brten pa yang rigs pa ma yin te /",
    "T04TD3900E:59b-14": "gzung ba'i rnam pa brdzun pa yin na gsal ba mi 'thad pa'i phyir ro //",
    "T04TD3900E:59b-15": "de ltar na shes pa gsal ba kho na gsal ba yin nam /",
    "T04TD3900E:59b-16": "de'i bdag nyid ma yin pa yin grang na /",
    "T04TD3900E:59b-17": "phyogs dang po ltar shes pa'i rang bzhin nyid du 'gyur ro //",
    "T04TD3900E:59b-18": "shes pa'i gsal ba mi gsal ba las log pa'i ngo bo gang yin pa de /",
    "T04TD3900E:59b-19": "gal te gzung ba'i rnam pa la yod na /",
    "T04TD3900E:59b-20": "su zhig de'i bdag nyid yin pa 'gog par byed /",
    "T04TD3900E:59b-21": "gnyis pa ltar na gud du gsal bas na shes pa bzhin gzhan nyid du 'gyur te /",
    "T04TD3900E:59b-22": "gsal ba ni shes pa'i chos yin pa'i phyir ro //",
    "T04TD3900E:59b-23": "gang yang gzung ba'i rnam pa med pa'i phyir de la ltos pas 'dzin pa yang med do zhes brjod pa de yang yang dag pa ma yin te /",
    "T04TD3900E:59b-24": "gzung ba dang 'dzin pa yin yang 'dzin pa don dam pa nyid yin te /",
    "T04TD3900E:59b-25": "med pa gsal ba'i nus pa ma rig pa'i bdag nyid ni shes pa'i ngo bo yin pas na /",
    "T04TD3900E:59b-26": "de med na de yang med par thal ba'i phyir ro //",
    "T04TD3900E:59b-27": "phyogs lnga pa la brten pa yang bzang po ma yin te /",
    "T04TD3900E:59b-28": "shes pa ni gsal ba'i ngo bo yin pa'i phyir de med na yod pa 'gal ba'i phyir ro //",
    "T04TD3900E:59b-29": "ji ste de ni gsal ba kho na ste mi nges par zad do zhe na /",
    "T04TD3900E:59b-30": "ma nges na gsal lo zhes bya ba ga las /",
    "T04TD3900E:59b-31": "gzhan du na kun tu brtags pa gsal ba mi 'thad pa'i phyir ro zhe na /",
    "T04TD3900E:60a-0": "gal te gsal ba na kun @60a * //",
    "T04TD3900E:60a-1": "tu brtags pa gsal ba mthong na rjes su dpag pa 'dir 'gyur ba ma yin nam /",
    "T04TD3900E:60a-2": "de ni yod pa ma yin te /",
    "T04TD3900E:60a-3": "nam yang de gsal bar nges pa med pa'i phyir ro //",
    "T04TD3900E:60a-4": "gsal ba'i chos can ni nam yang ji ltar yang ma nges pa mi rigs te /",
    "T04TD3900E:60a-5": "'di ltar sems don gzhan la zhugs pa 'gro ba na rtsa la sogs pa la reg kyang mi nges pa de lta na yang mthong ba gzhan la nges par byed pa kho na yin la /",
    "T04TD3900E:60a-6": "sngon po la sogs pa dmigs par gyur pa skad cig ma nyid du ma nges kyang sngon po'i bdag nyid du zhen pa kho na'o //",
    "T04TD3900E:60a-7": "gal te gang zhig ngo bo gang du yang nam yang rjes su dpag par bya ba ma yin pa de yang gsal na thams cad la thams cad gsal bar 'gyur ro //",
    "T04TD3900E:60a-8": "gal te der de lta bu gang yang gsal ba mi bzod na /",
    "T04TD3900E:60a-9": "de la yang bzod par mi bya'o zhes nges so //",
    "T04TD3900E:60a-10": "rnal 'byor pa rnams la nges pa yang ngo zhe na /",
    "T04TD3900E:60a-11": "re zhig tshe 'di la ni gang la yang ma dmigs la gnas skabs der son pa rnams kyis ni ma gtogs so //",
    "T04TD3900E:60a-12": "gzhan yang 'byung bar 'gyur ba'i rnal 'byor ba'i nges pa brtags nas yod yod pa'i tha snyad 'dogs na nam yang snang ba gang yang med pa'i tha snyad du mi bya bar 'gyur bas na /",
    "T04TD3900E:60a-13": "'di ni gyi na'o //",
    "T04TD3900E:60a-14": "gang yang kun rdzob gzhi med pa mi 'thad do zhes brjod pa de yang mi rigs te /",
    "T04TD3900E:60a-15": "rgyu dang 'bras bu ma yin pa dag nye bar blang bya dang nye bar len pa'i ngo bor ma rtogs shing /",
    "T04TD3900E:60a-16": "'bras bu yin na yang kun rdzob tu ma rtogs so //",
    "T04TD3900E:60a-17": "kun rdzob kyi gzhi kun rdzob kho na yin pas na dbu ma pa kho na la de gzhi dang bcas par mthong ste /",
    "T04TD3900E:60a-18": "gang du smra bas chog go //",
    "T04TD3900E:60a-19": "de ltar shes pa rnam pa dang bcas pa dang rnam pa med pa dpyad mi bzod cing rnam pa gzhan yang med pas 'di kun rdzob tu yod pa nyid rigs pa'i stobs las 'ong ba yin no //",
    "T04TD3900E:60a-20": "sbyor ba ni de kho nar med pa'i khyab byed can gyis chos gang yin pa de ni de kho nar med pa yin te /",
    "T04TD3900E:60a-21": "dper na rtag pa de kho nar med pa'i nus pa'i ngo bo gcig pu'i rang bzhin khyab par byed pa can gyi chos yin pa bzhin no //",
    "T04TD3900E:60a-22": "rnam par shes pa yang rnam pa dang bcas pa dang rnam pa med pa'i bdag nyid de kho nar med pa'i khyab par byed pa can gyi chos yin no zhes bya ba ni khyab par byed pa mi dmigs pa'o //",
    "T04TD3900E:60b-0": "'di ma grub pa yin pa ni spangs @60b zin pa nyid yin zhing /",
    "T04TD3900E:60b-1": "mthun pa'i phyogs la yod pas 'gal ba yang ma yin no //",
    "T04TD3900E:60b-2": "rnam pa gzhan med pa'i phyir khyab par bya ba dang khyab par byed pa'i ngo bo yin pas na /",
    "T04TD3900E:60b-3": "khyab par byed pa med na khyab par bya ba yod pa mi 'thad pas na ma nges pa nyid kyang rgyang bsrings pa yin no //",
    "T04TD3900E:60b-4": "des na khyab par byed pa 'dis grub pa gang yin pa de ni mkhas pa rnams kyis khas blang bar 'os so //",
    "T04TD3900E:60b-5": "ji ste phyi rol gyi don sun phyung ste rnal 'byor spyod pas rnam par gzhag pa'i rnam par shes pa yang de kho na yin pa spong ba'i dbu ma pa rnams de kho na ji lta bu zhig tu lta zhe na /",
    "T04TD3900E:60b-6": "yod min med min yod med min //",
    "T04TD3900E:60b-7": "gnyi ga min pa'i bdag nyid min //",
    "T04TD3900E:60b-8": "de nyid mtha' bzhi las grol ba //",
    "T04TD3900E:60b-9": "dbu ma pa yis rtogs pa yin //",
    "T04TD3900E:60b-10": "mtha' bzhi ste /",
    "T04TD3900E:60b-11": "rnam pa bzhi las grol ba'i de kho na dbu ma'i sgrub pas spyod pa rnams kyi rigs pa yin no //",
    "T04TD3900E:60b-12": "'di ltar yod min te /",
    "T04TD3900E:60b-13": "yod pa'i bdag nyid ni ma yin te /",
    "T04TD3900E:60b-14": "shes pa dang shes bya gnyi ga yod pa mi 'thad pa'i phyir ro //",
    "T04TD3900E:60b-15": "med min kun rdzob tu yang med pa ma yin te /",
    "T04TD3900E:60b-16": "kun rdzob la bsnyon gdab par mi nus pa'i phyir ro //",
    "T04TD3900E:60b-17": "yod pa dang med pa'i bdag nyid kyis gnyi ga'i ngo bo yang ma yin te /",
    "T04TD3900E:60b-18": "yod pa dang med pa 'gal ba'i phyir ro //",
    "T04TD3900E:60b-19": "yod pa dang med pa las gnyi ga ma yin pa'i rang bzhin yang ma yin te /",
    "T04TD3900E:60b-20": "gnyis las phyi rol du gyur pa ma bsal ba'i rang bzhin mi 'thad pa'i phyir ro //",
    "T04TD3900E:60b-21": "'o na de kho na ci yang ma yin no zhes bya bar 'gyur ro zhe na /",
    "T04TD3900E:60b-22": "'di lta ste /",
    "T04TD3900E:60b-23": "yod pa dang med pa la sogs pas stong pa zhes bya ba 'di kho na ma yin nam /",
    "T04TD3900E:60b-24": "de skad du yang bcom ldan 'das kyis ;",
    "T04TD3900E:60b-25": "yod dang med ces gnyi ga mtha' //",
    "T04TD3900E:60b-26": "dag dang ma dag 'di yang mtha' //",
    "T04TD3900E:60b-27": "de phyir mtha' gnyis rnam spangs nas //",
    "T04TD3900E:60b-28": "mkhas pas dbus la'ang gnas mi byed //",
    "T04TD3900E:60b-29": "ces gsungs so //",
    "T04TD3900E:60b-30": "'di ni gzhon nu ma len gyis //",
    "T04TD3900E:60b-31": "de la rnal 'byor spyod pa rnams //",
    "T04TD3900E:60b-32": "don mthong rnam par shes la brten //",
    "T04TD3900E:60b-33": "gang dag dbu ma par smra rnams //",
    "T04TD3900E:60b-34": "de yang med par 'dod pa yin //",
    "T04TD3900E:60b-35": "zhes gang smras pa de yang bsal ba yin te /",
    "T04TD3900E:60b-36": "gang gis 'di brjod pa mdzes par gyur pa dbu ma pa'i de kho na ni thams cad med pa ma yin te /",
    "T04TD3900E:60b-37": "de dag med pa nyid du yang mi 'dod pa'i phyir te /",
    "T04TD3900E:61a-0": "re zhig nyes pa @61a * //",
    "T04TD3900E:61a-1": "thams cad kyis //",
    "T04TD3900E:61a-2": "'byung gnas med pa bsal ba yin //",
    "T04TD3900E:61a-3": "zhes gsungs so //",
    "T04TD3900E:61a-4": "yod pa bkag pa nyid kyis med par 'dod pa yin no zhe na /",
    "T04TD3900E:61a-5": "ma yin te /",
    "T04TD3900E:61a-6": "med pa ni yod pa sngon du 'gro ba yin pa'i phyir ro //",
    "T04TD3900E:61a-7": "de ma grub na de yang mi 'grub pa'i phyir ro //",
    "T04TD3900E:61a-8": "med pa yod pa'i zlas drangs te //",
    "T04TD3900E:61a-9": "yod pa med pa'i zlas drangs yin //",
    "T04TD3900E:61a-10": "de phyir med par mi brjod cing //",
    "T04TD3900E:61a-11": "yod par yang ni mi brtag go //",
    "T04TD3900E:61a-12": "zhes bcom ldan 'das kyis gang gsungs pa'o //",
    "T04TD3900E:61a-13": "gzhan yang gal te dngos po med pa kho na yin na de yod par bcom ldan 'das kyis ji ltar gsungs pa gang brjod pa de la kho bo cag kyang smra ste /",
    "T04TD3900E:61a-14": "gal te dngos po yod pa kho na yin na ji ltar bcom ldan 'das kyis de rang bzhin med par gsungs /",
    "T04TD3900E:61a-15": "'o na 'dir de kho na gang yin zhe na /",
    "T04TD3900E:61a-16": "rang bzhin med pa kho na don dam pa pa yin zhing /",
    "T04TD3900E:61a-17": "khyad par du stong pa kho na mdo gzhan du de kho nar mgon pos bstan pa yin /",
    "T04TD3900E:61a-18": "de kun rdzob pa yin yang mi 'gal ba nyid do //",
    "T04TD3900E:61a-19": "stong pa nyid du smra ba ni dngos po rnams kun rdzob tu yod pa yang mi bzod pa ma yin no //",
    "T04TD3900E:61a-20": "des na yod par bstan pa 'di stong pa nyid don dam pa par 'thad pa bsal ba'i phyir bstan par mi rigs so //",
    "T04TD3900E:61a-21": "thams cad don dam pa yin na stong pa nyid du bstan pa mi 'thad pas na nges par de la gnod pa yin no //",
    "T04TD3900E:61a-22": "des na stong pa nyid du bstan bstan pa gzhan gyis mi gnod pas na nges pa'i don yin pas tshad ma yin la /",
    "T04TD3900E:61a-23": "bstan pa gzhan ni bzlog pa yin pas tshad ma ma yin no //",
    "T04TD3900E:61a-24": "gzhan yang chos thams cad stong pa nyid du bstan pa ni tshad mas mi bslu ba dang ldan pa yin na de la de las bzlog pa'i ngo bo can gzhan gyis sel ba'am gegs byed par ji ltar 'gyur /",
    "T04TD3900E:61a-25": "sel ba dang gegs byed pa med pa la ni drang ba'i don nyid du rtogs pa rigs pa dang ldan pa ma yin no //",
    "T04TD3900E:61a-26": "stong pa nyid la tshad mas mi bslu ba mi srid pa kho na ma yin nam /",
    "T04TD3900E:61a-27": "sgrub byed gang gis stong pa nyid yin pa de yang stong pa'am mi stong pa zhig yin grang na /",
    "T04TD3900E:61a-28": "stong pa yin na de ni med pa kho na yin pas na /",
    "T04TD3900E:61a-29": "ji ltar des stong pa nyid du 'grub /",
    "T04TD3900E:61a-30": "ji ste stong pa ma yin na ni thams cad stong pa yin no zhes bya ba dam bca' ba'i don la gnod cing /",
    "T04TD3900E:61b-0": "@61b de nyid kyi gtan tshigs kyang ma nges pa nyid do //",
    "T04TD3900E:61b-1": "de skad du /",
    "T04TD3900E:61b-2": "thams cad med ces smra ba gtan tshigs bcas pa'am //",
    "T04TD3900E:61b-3": "'on te dam bca' rang nyid sgrub par byed dam ci //",
    "T04TD3900E:61b-4": "ji ste gtan tshigs 'god pa g-yel bar gyur na ni //",
    "T04TD3900E:61b-5": "dam bca' 'ga' zhig gis ni 'di la ci zhig 'gyur //",
    "T04TD3900E:61b-6": "zhes gsungs so zhe na /",
    "T04TD3900E:61b-7": "stong pa'i sgrub byed kho nas stong pa nyid bsgrub pa yin la /",
    "T04TD3900E:61b-8": "de lta yin yang sgrub par byed pa med par bsgrub bya sgrub par mi 'gyur ro //",
    "T04TD3900E:61b-9": "'di ltar stong pa yin no zhes bya ba kho nas de kun rdzob tu yang med par ma yin no //",
    "T04TD3900E:61b-10": "stong pa las bsgrub bya grub pa ji ltar 'byung zhe na /",
    "T04TD3900E:61b-11": "gnod sbyin ji 'dra ba gtor ma de 'dra'o zhes 'jig rten na grags pa yin te /",
    "T04TD3900E:61b-12": "de skad du /",
    "T04TD3900E:61b-13": "stong pa kho na'i chos rnams las //",
    "T04TD3900E:61b-14": "stong pa'i chos rnams 'byung ba yin //",
    "T04TD3900E:61b-15": "zhes gsungs so //",
    "T04TD3900E:61b-16": "'o na don dam par na sgrub byed med cing bsgrub pa yang med pas /",
    "T04TD3900E:61b-17": "don dam pa'i rang bzhin med pa sgrub par mi 'gyur ro zhe na /",
    "T04TD3900E:61b-18": "skyon 'di ni med de gang gis de don dam par ma yin pa de yang de lta bur 'gyur ba sgrub par byed pa bsgrub par bya ba'i byed pa po ni ma yin no //",
    "T04TD3900E:61b-19": "gal te shes par byed pa don dam pa pa ma yin pa de lta na yang shes par bya ba yang de lta bu'i ngo bor ga la 'gyur /",
    "T04TD3900E:61b-20": "yang dag pa ma yin pa las yang dag pa'i nges pa ji ltar zhe na /",
    "T04TD3900E:61b-21": "nges pa ni yang dag pa ma yin gyi 'on kyang yang dag par ma yin no //",
    "T04TD3900E:61b-22": "nges pa yang dag pa la ni dgos pa ci yang med kyi 'on kyang nges par bya ba la yod do //",
    "T04TD3900E:61b-23": "nges pa yang dag pa ma yin pas yang dag pa nges pa ji ltar zhe na /",
    "T04TD3900E:61b-24": "'o na log pa'i snang ba can gyi rjes su dpag pas kyang phyin ci ma log pa'i de kho na nges par mi 'gyur ro //",
    "T04TD3900E:61b-25": "yang dag pa ma yin pa las yang dag pa des na sgrub byed ltar snang ba las der thal bar 'gyur ro zhe na /",
    "T04TD3900E:61b-26": "'di'i yang dag pa ma yin pa nyid ni sgrub byed ltar snang ba bzhin du ma nges pa'i phyir ram /",
    "T04TD3900E:61b-27": "'gal ba'i phyir ram /",
    "T04TD3900E:61b-28": "ma nges pa'i phyir ni ma yin gyi /",
    "T04TD3900E:61b-29": "'on kyang don dam par rang bzhin med pa'i phyir ro //",
    "T04TD3900E:61b-30": "des na 'di las yin dam par rang bzhin med pa'i phyir ro //",
    "T04TD3900E:61b-31": "des na 'di las yin pa bzhin du sgrub byed ltar snang ba las kyang nges pa 'byung bar ji ltar 'os /",
    "T04TD3900E:61b-32": "sgra mtshungs pa tsam gyis ni don mtshungs pa 'thob pa ma yin no //",
    "T04TD3900E:62a-0": "'dis ni @62a * //",
    "T04TD3900E:62a-1": "kha cig na re /",
    "T04TD3900E:62a-2": "gal te yang dag pa ma yin pa'o //",
    "T04TD3900E:62a-3": "nges pa'i yul yang dag pa yin na tshad ma ltar snang ba'i yul yang ci'i phyir yang dag pa ma yin no zhes zer ba de yang bsal ba yin te /",
    "T04TD3900E:62a-4": "'dir yang yang dag pa ma yin pa'i sgra mtshungs pa yin gyi /",
    "T04TD3900E:62a-5": "don ni ma yin no ;",
    "T04TD3900E:62a-6": ";'di ltar tshad ma ltar snang ba ni zhen par byas pa'i yul la bslu bas yang dag pa ma yin pa yin la /",
    "T04TD3900E:62a-7": "skabs su bab pa ni nges pa zhen pa'i yul la mi bslur zin kyang don dam pa'i rang bzhin dang bral ba'i phyir yin no //",
    "T04TD3900E:62a-8": "des na gal te dbu ma pa tshad ma khas len kyang rung /",
    "T04TD3900E:62a-9": "gal te khas mi len kyang rung ste /",
    "T04TD3900E:62a-10": "gnyi ga ltar yang chos thams cad stong pa nyid du rnam par gzhag par mi nus so zhes bya ba 'di brjod par mi bya ste /",
    "T04TD3900E:62a-11": "kun rdzob kyi tshad ma ltar snang las log pa'i kun rdzob zhen pa'i yul la mi bslu ba'i shes pa de dag gis tshad mar khas blangs pa'i phyir ro //",
    "T04TD3900E:62a-12": "des na bstan pa 'di la lta ba'i chu bur byung ba ni 'di yin te /",
    "T04TD3900E:62a-13": "kha cig thams cad yod par smra ba dang /",
    "T04TD3900E:62a-14": "kha cig thams cad med par smra ba'i zhes gang brjod pa 'di yang mi rigs pa yin te /",
    "T04TD3900E:62a-15": "dbu ma pa la bsams nas de skad brjod pa'i phyir dang de dag gi grub mtha' yang de lta bu ma yin pa'i phyir ro //",
    "T04TD3900E:62a-16": "yang na sdang ba la su zhig nus te /",
    "T04TD3900E:62a-17": "de la brtags pas chog go //",
    "T04TD3900E:62a-18": "rigs pa dang lung gis rtogs pa'i grub mtha' cad blo dang ldan pa'i dbu ma pa la 'ji ltar sdang ba zhes mi rigs so /",
    "T04TD3900E:62a-19": "'di snyam /'di snyam du re zhig gang dag gzhan du yod pa nyid rtogs kyang ngan song med do //",
    "T04TD3900E:62a-20": "legs par spyad pa dang nyes par spyad pa'i las rnams kyi 'bras bu rnam par smin pa med do zhes lta ba de dag kyang med pa pa yin no zhes te yod pa'i 'jig rten sdang ba yin na /",
    "T04TD3900E:62a-21": "gang dag thams cad med par lta ba'i dbu ma pa de dag med pa'i tshogs kyi gtsug gi nor bu yin na ji ltar mi sdang bar 'gyur snyam na /",
    "T04TD3900E:62a-22": "de ni ma yin te ;",
    "T04TD3900E:62a-23": "med par lta ba med pas na dbu ma pa med pa pa nyid du ba nyid du mi 'thad pa'i phyir ro //",
    "T04TD3900E:62a-24": "yod pa bkag pa nyid kyis med pa'i yin no zhe na /",
    "T04TD3900E:62a-25": "med pa bkag pa nyid kyis yod pa par ci'i phyir mi 'dod de /",
    "T04TD3900E:62a-26": "slob dpon klu grub kyi zhal snga nas kyis /",
    "T04TD3900E:62a-27": "gal te yod pa sun phyung ba //",
    "T04TD3900E:62b-0": "nyid kyis med pa @62b 'phen yin na //",
    "T04TD3900E:62b-1": "med pa sun ni phyung nyid kyi //",
    "T04TD3900E:62b-2": "yod pa ci yi phyir mi 'thob //",
    "T04TD3900E:62b-3": "ces gang gsungs pa'o //",
    "T04TD3900E:62b-4": "gal te don dam pa pa'i yod pa bkag pas med pa par 'dod na god pa ci yang med do //",
    "T04TD3900E:62b-5": "ji ste kun rdzob pa'i yod pa yang bkag pa'i phyir yin na /",
    "T04TD3900E:62b-6": "de ni bkag pa ma yin te /",
    "T04TD3900E:62b-7": "rgyu dang 'bras bu'i ngo bo yi //",
    "T04TD3900E:62b-8": "kun rdzob bkag pa ma yin phyir //",
    "T04TD3900E:62b-9": "kun nas nyon mongs rnam byang sogs //",
    "T04TD3900E:62b-10": "rnam par gzhag pa 'jig ma yin //",
    "T04TD3900E:62b-11": "zhes gang gsungs pa'o //",
    "T04TD3900E:62b-12": "dngos po rnams kyi mchog tu gsang ba 'di nyid bcom ldan 'das kyis shes rab kyi pha rol tu phyin pa la sogs pa theg pa chen po'i mdo rnams su phye ba yin na /",
    "T04TD3900E:62b-13": "gang gis de dag la sdang ba de la ma gus pa rnams la de la mos pas nyes pa ci zhig yin/ gang zhig dbu ma'i de kho na mngon du gyur pa dbu ma pa'i mchog bcom ldan 'das la ni gus la mos pa tsam gyi sgo nas dbu ma pa yin pa'i skye bo la skye bo sdang ba 'di ni shin tu ngo mtshar ro //",
    "T04TD3900E:62b-14": "de bas na dbu ma pa la sdang ba ni sangs rgyas dang byang chub sems dpa' thams cad la sdang ba yin te /",
    "T04TD3900E:62b-15": "dbu ma'i sgrub pa kho na shes rab kyi pha rol tu phyin pa yin pas na /",
    "T04TD3900E:62b-16": "de spong ba na de yang spangs pa yin no //",
    "T04TD3900E:62b-17": "rgyal ba'i yul ni dmigs pa'i ngo bo can yin la /",
    "T04TD3900E:62b-18": "sangs rgyas dang byang chub sems dpa' rnams kyang de'i lta ba can du smra ba ni /",
    "T04TD3900E:62b-19": "shin tu skur pa 'debs pa yin no //",
    "T04TD3900E:62b-20": "des na yod pa'i lce rten can mchog tu med pa dmyal ba la gzhol ba 'di ni rang brlag cing gzhan yang rlag par byed pa yin te /",
    "T04TD3900E:62b-21": "dad pa blun pas 'jig rten bslus pa yin no //",
    "T04TD3900E:62b-22": "gang dag rgya mtsho chen po'i gnya' shing gi bu gar ru sbal gyi mgrin pa chud pa lta bu'i mi nyid dang shin tu thob par dka' ba'i bde bar gshegs pa'i bstan pa la dad pa yang thob nas /",
    "T04TD3900E:62b-23": "theg pa chen po la skur pas dal 'byor chud gzon pa'i nyon mongs pa 'di dag ni mchog tu mya ngan bya ba'i 'os yin no ;",
    "T04TD3900E:62b-24": "/ tshul chen po la brnyas pa 'di ni bslu ba chen po yin zhing /",
    "T04TD3900E:62b-25": "rnam par spyod pa dang bral ba chen po yang yin te /",
    "T04TD3900E:62b-26": "des na 'di ni skal pa dman pa'i nyes par spyod pa'o //",
    "T04TD3900E:62b-27": "'di ni bde 'gro'i snyad can mchog tu ngan song du ltung ba yin zhing /",
    "T04TD3900E:63a-0": "'di ni de dag gis bde ba dang phan pa phun sum @63a * //",
    "T04TD3900E:63a-1": "tshogs pa mi bzod pa yin te /",
    "T04TD3900E:63a-2": "gang gi phyir theg pa chen po zhes bya ba ni byang chub sems dpa'i lam 'bras bu dang bcas pa yin la /",
    "T04TD3900E:63a-3": "chos thams cad stong pa nyid du lta ba yang byang chub sems dpa'i lam bla na med pa yin te /",
    "T04TD3900E:63a-4": "des na de spangs pa na theg pa chen po ma spangs pa zhes bya ba ji ltar yin gyi /",
    "T04TD3900E:63a-5": "gnyis kyis stong par lta ba lam yin pas na skyon 'di med do zhe na /",
    "T04TD3900E:63a-6": "ma yin te /",
    "T04TD3900E:63a-7": "chos thams cad stong pa nyid kho na de dang der bcom ldan 'das kyis gsungs pa'i phyir te /",
    "T04TD3900E:63a-8": "chos 'di thams cad rang bzhin stong pa ste //",
    "T04TD3900E:63a-9": "rgyal ba'i sras rnams dngos po rnam par 'jig / srid pa thams cad yong ye stong pa ste //",
    "T04TD3900E:63a-10": "nyi tshe'i stong nyid mu stegs can rnams kyi //",
    "T04TD3900E:63a-11": "thams cad nam mkha'i mtshan nyid de //",
    "T04TD3900E:63a-12": "nam mkha' la ni mtshan nyid med //",
    "T04TD3900E:63a-13": "'jig rten gsum po ma lus pa //",
    "T04TD3900E:63a-14": "thams cad sgyu ma lta bu yin //",
    "T04TD3900E:63a-15": "mthong ba dang ni reg pa nyid //",
    "T04TD3900E:63a-16": "kun tu sgyu ma ji bzhin te //",
    "T04TD3900E:63a-17": "'gro ba'i gnas pa thams cad ni //",
    "T04TD3900E:63a-18": "de ltar dmigs pa ma yin no //",
    "T04TD3900E:63a-19": "zhes gang gsungs pa yin no //",
    "T04TD3900E:63a-20": "gal te dngos po don dam par med na bcom ldan 'das de ston pa mdzad pas de kho na gzigs pa ji ltar yin zhes de snyam du bsam par mi bya te /",
    "T04TD3900E:63a-21": "'di ltar thugs brtse ba dang ldan pa'i bstan pa la 'jug pa ni gdul bya'i skye bo'i ngos yin la /",
    "T04TD3900E:63a-22": "de la kha cig drang ba'i don yin kha cig nges pa'i don yin no //",
    "T04TD3900E:63a-23": "drang ba dang nges pa'i don gyi mdo sde'i rnam par dbye ba yang mdo gzhan du bcom ldan 'das kyis bstan pa kho na'o //",
    "T04TD3900E:63a-24": "des na skyob pa des bstan pa yin no zhes bya ba kho nas ni de kho nar gzung bar mi bya ste /",
    "T04TD3900E:63a-25": "slob dpon chos kyi grags pa'i zhal snga nas kyis /",
    "T04TD3900E:63a-26": "des de nyid don btang snyoms can //",
    "T04TD3900E:63a-27": "glang chen gzigs stangs mdzad nas ni //",
    "T04TD3900E:63a-28": "'jig rten thugs ni 'ba' zhig gis //",
    "T04TD3900E:63a-29": "phyi rol spyod pa spros pa yin //",
    "T04TD3900E:63a-30": "zhes gang gsungs pa'o //",
    "T04TD3900E:63a-31": "'phags pa klu sgrub kyi zhal snga nas ;",
    "T04TD3900E:63a-32": "bdag tu 'dzin pa bzlog pa'i phyir //",
    "T04TD3900E:63a-33": "phung po khams la sogs pa bstan //",
    "T04TD3900E:63a-34": "sems tsam du ni rnam gzhag pas //",
    "T04TD3900E:63a-35": "skal chen rnams kyis de yang bsal //",
    "T04TD3900E:63a-36": "'di dag thams cad sems tsam zhes //",
    "T04TD3900E:63a-37": "thub pa chen pos gang bstan de //",
    "T04TD3900E:63a-38": "byis pa rnams kyi skrag pa ni //",
    "T04TD3900E:63b-0": "bsal phyir @63b yin gyi de nyid min //",
    "T04TD3900E:63b-1": "zhes so //",
    "T04TD3900E:63b-2": "slob dpon dbyig gnyen gyi zhal snga nas kyis kyang /",
    "T04TD3900E:63b-3": "gzugs sogs skye mched yod par ni //",
    "T04TD3900E:63b-4": "des 'dul ba yi skye bo la //",
    "T04TD3900E:63b-5": "dgongs pa'i dbang gis gsungs pa ste //",
    "T04TD3900E:63b-6": "brdzus te 'byung ba'i sems can bzhin //",
    "T04TD3900E:63b-7": "lta ba'i mche bas smras pa dang //",
    "T04TD3900E:63b-8": "las rnams 'jig pa la ltos nas //",
    "T04TD3900E:63b-9": "stag mo phrug gu khyer ba ltar //",
    "T04TD3900E:63b-10": "rgyal bas chos 'di ston par mdzad //",
    "T04TD3900E:63b-11": "ce'o //",
    "T04TD3900E:63b-12": "'o na bcom 'das mi bden pa gsung bas na khyed cag nyid bcom ldan 'das la skur ba 'debs pa yin no zhe na /",
    "T04TD3900E:63b-13": "ma yin te /",
    "T04TD3900E:63b-14": "dgongs pa'i khyad par gyis brdzus te byung ba'i sems can yod par bstan pa bzhin du bstan pa gzhan yang dag pa yin pa'i phyir ro //",
    "T04TD3900E:63b-15": "'o na stong pa nyid bstan pa nyid yid la bstan du med do //",
    "T04TD3900E:63b-16": "de la yang dgongs pa can yin pa'i dogs pa dag pa mi nus pa'i phyir ro zhes na /",
    "T04TD3900E:63b-17": "ma yin te /",
    "T04TD3900E:63b-18": "'di ltar re zhig stong pa nyid du bstan pa 'dul bar bya ba'i bsam pa'i ngor yin par sems dang ldan pas dogs par mi 'os te /",
    "T04TD3900E:63b-19": "seng ge dang 'phrog byed dang dbyig gi snyin po la sogs pa yang stong pa nyid rtogs pa'i skal ba can yin pa'i phyir ro //",
    "T04TD3900E:63b-20": "de ston par mdzad pa nyid kyi bcom ldan 'das ston pa po'i tshogs kyi spyi gtsug gi nor bu yin te /",
    "T04TD3900E:63b-21": "gal te 'dir ni sangs rgyas pa dang phyi rol la //",
    "T04TD3900E:63b-22": "rnam par 'byed byed stong nyid bstan pa gcig med ni //",
    "T04TD3900E:63b-23": "spyod pa zhi ba mos blo sbyangs rnams kyi grub pa'i mtha' //",
    "T04TD3900E:63b-24": "thams cad rab tu rnam par phye na mtshungs pa yin //",
    "T04TD3900E:63b-25": "zhes gang bshad pa'o //",
    "T04TD3900E:63b-26": "mkhas pa su yang 'di rgyu mtshan gyis yin par yang rtogs par mi byed de /",
    "T04TD3900E:63b-27": "rgyu mtshan gzhan med pa'i phyir ro //",
    "T04TD3900E:63b-28": "'di snyam du /",
    "T04TD3900E:63b-29": "kye rgyal ba'i sras dag khams gsum pa 'di ni rnam par rig pa tsam mo zhes gsungs pa na /",
    "T04TD3900E:63b-30": "gdul bar bya ba rnams de nyid la 'dzin par ma gyur cig snyam ste /",
    "T04TD3900E:63b-31": "bcom ldan 'das kyis de yang stong pa nyid du gsungs pa yin no zhe na /",
    "T04TD3900E:63b-32": "'di la brjod pa /",
    "T04TD3900E:63b-33": "gal te rnam par shes pa don dam pa kho na yin na /",
    "T04TD3900E:63b-34": "de'i tshe mngon par zhen pa la nyes pa ci yang med pas na ci'i phyir phyir 'gog par byed /",
    "T04TD3900E:63b-35": "ji ste /",
    "T04TD3900E:63b-36": "'di dag rnam rig tsam nyid ces //",
    "T04TD3900E:63b-37": "de snyam du ni dmigs nas su //",
    "T04TD3900E:64a-0": "ci yang rung ste @64a * //",
    "T04TD3900E:64a-1": "mdun 'jog na //",
    "T04TD3900E:64a-2": "de tsam la ni gnas ma yin //",
    "T04TD3900E:64a-3": "snyam du sems na /",
    "T04TD3900E:64a-4": "de lta na 'o na de tsam du bstan pa kho nas der mngon par zhen pa bsal bas na stong pa nyid bstan pas mi dgos so //",
    "T04TD3900E:64a-5": "gal te 'di mngon par zhen pa bkag pa tsam dgos pa yin na /",
    "T04TD3900E:64a-6": "'di la yang mngon par zhen par mi bya'o zhe na tshul drang po kho nar gsungs par rigs na rnam pa gzhan du gsungs pas ci bya /",
    "T04TD3900E:64a-7": "rnam pa gzhan du gsungs na ni ji ltar brjod pa bzhin du 'dzin pa mi bden pa nyid du 'dzin par 'gyur la /",
    "T04TD3900E:64a-8": "de lta na yang don ma yin pa chung ngu las bzlog pa'i gdul bya don ma yin pas chen po nyams par bsgyur ba yin no //",
    "T04TD3900E:64a-9": "des na shes pa dang shes bya yin par bstan pa ni drang ba'i don gyi mdo sde bstan pa yin gyi /",
    "T04TD3900E:64a-10": "de ltar yang dag pa ni ma yin no zhes rtogs so //",
    "T04TD3900E:64a-11": "'di las kyang drang ba'i don ma yin te /",
    "T04TD3900E:64a-12": "bcom ldan 'das kyis dgag pa bstan pa ni thams cad du nges pa'i don nyid du snang ste /",
    "T04TD3900E:64a-13": "dper na /",
    "T04TD3900E:64a-14": "'di ni bdag gam sems can med //",
    "T04TD3900E:64a-15": "chos 'di rgyu dang bcas las byung //",
    "T04TD3900E:64a-16": "zhes bya ba bzhin no //",
    "T04TD3900E:64a-17": "de bzhin du myu gu 'di ni rang gis ma byas gzhan gyis ma byas gnyi gas ma byas dbang phyug gis sbrul pa ma yin du yongs su 'gyur ba ma yin /",
    "T04TD3900E:64a-18": "rang bzhin las las byung ba ma yin rgyu gcig la rag las pa ma yin rgyu med par byung ba ma yin no zhes bya ba dang /",
    "T04TD3900E:64a-19": "de bzhin du /",
    "T04TD3900E:64a-20": "ming ni gang dang gang zhig gis /",
    "T04TD3900E:64a-21": "chos ni gang dang gang brjod pa //",
    "T04TD3900E:64a-22": "de ni de la yod ma yin //",
    "T04TD3900E:64a-23": "de ni chos rnams chos nyid do //",
    "T04TD3900E:64a-24": "zhes bya ba dang /",
    "T04TD3900E:64a-25": "de bzhin du /",
    "T04TD3900E:64a-26": "ji ltar byings pas rnam brtags ltar //",
    "T04TD3900E:64a-27": "phyi rol don ni yod ma yin //",
    "T04TD3900E:64a-28": "bag chags kyis ni dkrugs pa'i sems //",
    "T04TD3900E:64a-29": "don du snang bar rab tu 'byung //",
    "T04TD3900E:64a-30": "zhes bya ba bzhin no //",
    "T04TD3900E:64a-31": "sgrub pa bstan pa ni rnam pa snang bas na de nyid la drang ba'i don du srid pa rigs pa dang ldan pa yin no //",
    "T04TD3900E:64a-32": "ji ste de lta yin yang drang ba'i don du rtogs na /",
    "T04TD3900E:64a-33": "gang zag gi bdag med par bstan pa yang de ltar brtag par gyis shig / gzhan yang 'o na gal te dbu ma pa rnams kyi bsgrub bya grub pa grub byed la rag lus na /",
    "T04TD3900E:64a-34": "'o na bsgrub bya grub par byed pas don byed nus pa ji ltar stong pa yin te /",
    "T04TD3900E:64a-35": "don byed nus pa gang yin pa //",
    "T04TD3900E:64a-36": "de 'dir don dam yod pa yin //",
    "T04TD3900E:64a-37": "zhes gang gsungs pa'o dam yod pa yin //",
    "T04TD3900E:64a-38": "zhes gang gsungs pa'o /",
    "T04TD3900E:64b-0": "@64b zhe na ;",
    "T04TD3900E:64b-1": "brjod pa /",
    "T04TD3900E:64b-2": "gal te don byed pa don dam pa pa yin na 'dir 'gyur ba zhig na /",
    "T04TD3900E:64b-3": "byed po dang las dag gcig dang du ma'i rang bzhin gyis stong pas na 'di don dam pa zhes bya ba ji ltar yin /",
    "T04TD3900E:64b-4": "rgyu dang 'bras bu'i ngo bo sgrub par byed pa'i tshad ma ni ci yang med la /",
    "T04TD3900E:64b-5": "gnod par byed pa ni kha na ma tho ba med par yod pas na don byed nus pa don dam par yod pa'i mtshan nyid du mi rigs so //",
    "T04TD3900E:64b-6": "'di ni brjod par bya ba mang bas re zhig gzhag ste /",
    "T04TD3900E:64b-7": "'dir rnam 'grel mdzad pas ni tha snyad la brten pa'i don dam par yod pa'i mtshan nyid gsungs pa yin pas de'i dgongs pa dang mi 'gal lo //",
    "T04TD3900E:64b-8": "rigs pa'i dbang phyug mchog de ni don dam par na dbu ma pa kho na ste /",
    "T04TD3900E:64b-9": "gal te thams cad nus med na //",
    "T04TD3900E:64b-10": "sa bon sogs ni myug sogs la //",
    "T04TD3900E:64b-11": "nus mthong gal te de kun rdzob //",
    "T04TD3900E:64b-12": "'dod na ji ltar de lta yin //",
    "T04TD3900E:64b-13": "zhes gsungs pa'i phyir ro //",
    "T04TD3900E:64b-14": "'di las kyang dbu ma pa yin te /",
    "T04TD3900E:64b-15": "sna tshogs snang can don rnams la //",
    "T04TD3900E:64b-16": "gal te gcig nyid mi rigs na //",
    "T04TD3900E:64b-17": "re zhig gcig bu'i blo de nyid //",
    "T04TD3900E:64b-18": "sna tshogs su ni ji ltar snang //",
    "T04TD3900E:64b-19": "zhes phyogs snga ma bslang ba sngon du 'gro bas /",
    "T04TD3900E:64b-20": "ji lta ji ltar don bsams la //",
    "T04TD3900E:64b-21": "de lta de ltar rnam dben zhes //",
    "T04TD3900E:64b-22": "mkhas pa rnams ni gang gsung ba //",
    "T04TD3900E:64b-23": "de ni dngos stobs 'ongs pa yin ;",
    "T04TD3900E:64b-24": "/ sna tshogs gcig na ci zhig 'gyur //",
    "T04TD3900E:64b-25": "blo de la ni mi 'gyur ro //",
    "T04TD3900E:64b-26": "gal te don 'gal 'di 'dod na //",
    "T04TD3900E:64b-27": "de la kho bo ci zhig yin //",
    "T04TD3900E:64b-28": "zhes gsungs pa'o //",
    "T04TD3900E:64b-29": "rnam par shes pa'i skabs nyid nas //",
    "T04TD3900E:64b-30": "gang gis dngos po rnam dpyad nas //",
    "T04TD3900E:64b-31": "de nyid du na de dngos med //",
    "T04TD3900E:64b-32": "gang gi phyir na de dag la//",
    "T04TD3900E:64b-33": "gcig dang du ma'i rang bzhin med //",
    "T04TD3900E:64b-34": "ces bya ba 'di las kyang yin te //",
    "T04TD3900E:64b-35": "phyi rol dang nang thun mong du sun 'byin pa yin no //",
    "T04TD3900E:64b-36": "dbu ma pa'i lugs kyi bdud rtsi la dgyes pa mi mnga' na ni //",
    "T04TD3900E:64b-37": "de skad gsungs pa rigs par ma mthong ngo //",
    "T04TD3900E:64b-38": "gang la /",
    "T04TD3900E:64b-39": "rigs lam srang zhugs 'gro ba ni //",
    "T04TD3900E:64b-40": "gcig tu byas dang bdag gi blo //",
    "T04TD3900E:64b-41": "'on kyang yongs su rtogs pa ni //",
    "T04TD3900E:64b-42": "skal ldan yod na de rnams rgyal //",
    "T04TD3900E:64b-43": "zhes bya ba'i seng ge'i sgra yod cing //",
    "T04TD3900E:64b-44": "gang zhig shes rab phul du byung ba dang ldan pas lha'i bla ma rgyang ring du smad cing bcom ldan 'das 'phags pa 'jam dpal dang mtshungs so //",
    "T04TD3900E:65a-0": "gang la @65a * //",
    "T04TD3900E:65a-1": "bsngags pa 'thob pa rnams lta ba ngan pa'i g-yang sa chen por lhung ba'i sems can la thugs brtse bas rje btsun kun tu bzang po gshegs par bsngags pa brjod pa /",
    "T04TD3900E:65a-2": "kha na ma tho ba med pa'i gsang sngags kyis mu stegs ngan pa'i sha za skrag par mdzad pa tshad ma pa'i tshogs kyi gtsug gi nor bu ste /",
    "T04TD3900E:65a-3": "dbu ma pa'i grub mtha' la rgyab kyis phyogs pa yin no zhes bya ba 'di la blo dang ldan pa su zhig yid ches par 'gyur /",
    "T04TD3900E:65a-4": "de lta na bcom ldan 'das kyis lung las khong du chud cing tshad mas yongs su dag la /",
    "T04TD3900E:65a-5": "'phags pa klu sgrub kyi zhal snga nas gsal bar mdzad pa /",
    "T04TD3900E:65a-6": "slob dpon chos kyi grags pa'i zhal snga nas bzhed pa'i dbu ma de kho na 'di blo dang ldan pa rnams kyis khas blang ba dang /",
    "T04TD3900E:65a-7": "goms par bya bar 'os pa yin te /",
    "T04TD3900E:65a-8": "re zhig mos pa tsam yang bsod nams dag pa sogs pa'i rgyu yin na /",
    "T04TD3900E:65a-9": "goms pa lta smos kyang ci dgos /",
    "T04TD3900E:65a-10": "ji skad du /",
    "T04TD3900E:65a-11": "bcom ldan 'das kyis /",
    "T04TD3900E:65a-12": "byang chub sems kyi bsod nams gang //",
    "T04TD3900E:65a-13": "de la gal te gzugs mchis na //",
    "T04TD3900E:65a-14": "nam mkha'i khams ni kun gang ste //",
    "T04TD3900E:65a-15": "de ni de las lhag par 'gyur //",
    "T04TD3900E:65a-16": "sems can kun gyi bsod nams kyi //",
    "T04TD3900E:65a-17": "phung po yongs su ji snyed pa //",
    "T04TD3900E:65a-18": "de snyed byang chub sems dpa'i yi//",
    "T04TD3900E:65a-19": "byang chub sems las rab tu 'byung //",
    "T04TD3900E:65a-20": "byang chub sems dpa'i bsod nams kyi //",
    "T04TD3900E:65a-21": "phung po 'byung ba ji snyed pa //",
    "T04TD3900E:65a-22": "dam tshig yongs su 'dzin pa yi //",
    "T04TD3900E:65a-23": "bsod nams de bas shin tu yang //",
    "T04TD3900E:65a-24": "sangs rgyas kun gyi 'bad pa yis //",
    "T04TD3900E:65a-25": "bskal pa bye bar bka' stsal yang //",
    "T04TD3900E:65a-26": "dam chos 'dzin pa'i bsod nams kyis //",
    "T04TD3900E:65a-27": "mthar ni phyin par mi 'gyur ro //",
    "T04TD3900E:65a-28": "byang chub sems dang dam pa'i chos //",
    "T04TD3900E:65a-29": "yang dag sdud las bsod nams gang //",
    "T04TD3900E:65a-30": "stong pa nyid la la mos pa yi //",
    "T04TD3900E:65a-31": "/ bcu drug char yang mi phod do //",
    "T04TD3900E:65a-32": "'dir ni stong nyid la mos shing //",
    "T04TD3900E:65a-33": "byang chub sems ni 'dor mi byed //",
    "T04TD3900E:65a-34": "dam pa'i chos nyid 'dzin byed pa //",
    "T04TD3900E:65a-35": "'di ni bsod nams mdor bsdus yin //",
    "T04TD3900E:65a-36": "zhes gsungs pa'o //",
    "T04TD3900E:65a-37": "de kho na 'di las goms par byed pa rnams la ni tshegs med par mngon par mtho ba dang nges par legs pa 'thob pa 'byung ste /",
    "T04TD3900E:65b-0": "mi dmigs pa'i tshul gyis bsod nams kyi sgrub pa nyam su @65b blang ba la ji ltar gyur pa'i 'bras bu 'byung ba de lta bu dmigs pa'i tshul las ma yin te /",
    "T04TD3900E:65b-1": "tshad mas gnod byed nyid kyi sgrib pa spong ba tsam yod kyi //",
    "T04TD3900E:65b-2": "shes bya'i sgrib pa spong pa dngos po la //",
    "T04TD3900E:65b-3": "phyin ci log tu yongs su nge //",
    "T04TD3900E:65b-4": "de phyir de stobs zhugs pa yi //",
    "T04TD3900E:65b-5": "phyi rol phyin pa sgrub pa kun ;",
    "T04TD3900E:65b-6": "/ bdag dang bdag gir phyin log las //",
    "T04TD3900E:65b-7": "zhugs pa bzhin du stobs chung ngo //",
    "T04TD3900E:65b-8": "dngos por mi dmigs pa yis ni //",
    "T04TD3900E:65b-9": "zhugs pa 'bras bu chen po ste //",
    "T04TD3900E:65b-10": "rgyas pa'i rgyu las 'byung ba'i phyir //",
    "T04TD3900E:65b-11": "sa bon grung po'i myug sogs bzhin //",
    "T04TD3900E:65b-12": "zhes gang bshad pa yin no //",
    "T04TD3900E:65b-13": "nges par legs pa phul du byung ba 'thob pa ni phyin ci log gi dbang du byas pa'i yid can rnams la mi srid pa kho na ste /",
    "T04TD3900E:65b-14": "gang zag gi bdag med par lta ba rnams la 'ga' zhig gis nyon mongs pa'i sgrib pa spong ba tsam yod kyi //",
    "T04TD3900E:65b-15": "shes bya'i sgrib pa spong pa ni ma yin no //",
    "T04TD3900E:65b-16": "chos kyi bdag med pa cung zad mthong ba rnams kyang de las gzhan pa'i yul la phyin ci log dang bral ba ma tshang bas de mtha' dag yod pa ma yin no //",
    "T04TD3900E:65b-17": "des na mngon par mtho ba dang nges par legs par 'dod pa rnams la de las ma gtogs pa goms par bya ba ci yang med pas na /",
    "T04TD3900E:65b-18": "de kho na 'di kho na la goms par bya bar 'os pa yin no //",
    "T04TD3900E:65b-19": "gang dag 'di skad du /",
    "T04TD3900E:65b-20": "gal te bsod nams dang bsod nams ma yin pa de'i 'bras bu'i yang brdzun pa kho na yin na /",
    "T04TD3900E:65b-21": "de ci'i phyir dbu ma pa rnams bsod nams dang bsod nams ma yin pa bsgrub pa len pa dang 'dor ba dag gis /",
    "T04TD3900E:65b-22": "bdag dub par byed de /",
    "T04TD3900E:65b-23": "de dag ni ji ltar 'dod pa kho nar spyod pa mdzes so zhes zer ba ni mi rigs pa smra ba yin te /",
    "T04TD3900E:65b-24": "'di ltar dngos po la mngon par zhen pa'i bag chags ma spangs pa rigs kyi khyad par las skyes pa'i rjes su dpag pas /",
    "T04TD3900E:65b-25": "nges pa'i stong pa'i de kho na la mos ba'i skyes bu'i dbang du byas nas 'di brjod dam ;",
    "T04TD3900E:65b-26": "dngos po la mngon par zhen pa'i bag chags spangs pa la yin grang /",
    "T04TD3900E:65b-27": "de la dang po'i dbang du byas nas brjod na ni /",
    "T04TD3900E:65b-28": "yang dag par brjod pa ma yin te /",
    "T04TD3900E:65b-29": "gang dag dngos la mngon par zhen pa'i bag chags ma spangs pa de dag ni /",
    "T04TD3900E:66a-0": "rigs pa dang lung gis de kho na des kyang de las @66a * //",
    "T04TD3900E:66a-1": "gzhan pa'i skye bo dang thun mong du tha snyad 'jug pa yin te /",
    "T04TD3900E:66a-2": "de dang de las gzhan pa dag la tha snyad la ni khyad par 'ga' yang med do //",
    "T04TD3900E:66a-3": "des na 'di dag bsod nams sgrub pa la 'jug pa dang /",
    "T04TD3900E:66a-4": "sdig pa'i sgrub pa dang ldog pa la spyod par mi 'os so //",
    "T04TD3900E:66a-5": "rnam par phyed pa rnams rnam par ma phyed pa'i 'jig rten dang tha snyad thun mong du mi rigs pa kho na'o zhe na /",
    "T04TD3900E:66a-6": "'o na de dag gis gang la yang 'jug par mi bya zhing gang las kyang ldog par mi bya bas na /",
    "T04TD3900E:66a-7": "bza' ba dang /",
    "T04TD3900E:66a-8": "btung ba dang /",
    "T04TD3900E:66a-9": "sdug pa la 'khyud pa la sogs pa la yang mi 'jug par 'gyur la /",
    "T04TD3900E:66a-10": "sbrul dang dug dang tsher ma la sogs pa las kyang mi ldog par 'gyur ro //",
    "T04TD3900E:66a-11": "yang bsod nams dang bsod nams ma yin pa dang /",
    "T04TD3900E:66a-12": "de'i 'bras bu 'ga' zhig brdzun par ni ma zad kyi /",
    "T04TD3900E:66a-13": "'on kyang chos thams cad yin no //",
    "T04TD3900E:66a-14": "de la gal te 'ga' zhig brdzun na ni //",
    "T04TD3900E:66a-15": "brdzun pa'i bde ba dang sdug bsngal gyi sgrub pa len pa dang ;",
    "T04TD3900E:66a-16": "spong ba'i yul can gyi bsod nams dang /",
    "T04TD3900E:66a-17": "bsod nams ma yin pa'i sgrub pa zhes bya ba yang de lta bu kho na yin la /",
    "T04TD3900E:66a-18": "ma yin na ni 'ga' yang ma yin no zhes bya bar nges so //",
    "T04TD3900E:66a-19": "de'i phyir ji srid du len pa dang /",
    "T04TD3900E:66a-20": "spong ba'i tha snyad 'di 'jug pa de srid du legs par spyad pa dang /",
    "T04TD3900E:66a-21": "nyes par spyad pa'i yul rjes su zhugs par bya'o //",
    "T04TD3900E:66a-22": "dbu ma par rlom pa gang dag bsod nams la ni mi gus shing bsod nams ma yin pa mi spong ba de dag ni bde 'gro dang /",
    "T04TD3900E:66a-23": "thar pa'i snod du ma gyur pa ngan 'gro'i nyon mongs pa de dag ni bcom pa yin te /",
    "T04TD3900E:66a-24": "de skad du yang /",
    "T04TD3900E:66a-25": "rnam par dben don mi shes shing ;",
    "T04TD3900E:66a-26": "/ thos pa tsam la rten byed pa //",
    "T04TD3900E:66a-27": "gang dag bsod nams mi byed pa //",
    "T04TD3900E:66a-28": "skyes bu tha shal de dag brlag //",
    "T04TD3900E:66a-29": "ces gsungs so //",
    "T04TD3900E:66a-30": "ji ste gnyis pa'i dbang du byas nas brjod na /",
    "T04TD3900E:66a-31": "de lta na yang yang dag par brjod pa ma yin te /",
    "T04TD3900E:66a-32": "dngos po la mngon par zhen pa'i bag chags spangs pa gang yin pa de dag ni /",
    "T04TD3900E:66a-33": "'jug par byed pa'i bdag dang /",
    "T04TD3900E:66a-34": "'jug pa dang 'jug pa'i yul yang mi dmigs pas 'ga' la yang 'jug pa ma yin no //",
    "T04TD3900E:66a-35": "gang yang dbu ma pa rnams ni ji ltar 'dod par spyod pa nyid mdzes so zhes brjod pa de ni shin tu 'brel pa yin te /",
    "T04TD3900E:66b-0": "thams cad brdzun pa yin na @66b ni spyod pa med pa nyid rigs pa yin gyi /",
    "T04TD3900E:66b-1": "ji ltar 'dod par spyod pa ni ma yin te /",
    "T04TD3900E:66b-2": "ha cang thal bas chog go //",
    "T04TD3900E:66b-3": "'di na mu stegs can gzhung mun pa ma lus pa'i //",
    "T04TD3900E:66b-4": "nyi ma thub chen rgyal po la brten rnam 'byed pa //",
    "T04TD3900E:66b-5": "byis pa'i skye bo'i ched du sla ba'i rim pa yis //",
    "T04TD3900E:66b-6": "bstan pa de ni snying rjes bdag gis rnam par phye //",
    "T04TD3900E:66b-7": "de ltas nam mkha' la ni 'gran par byed 'dra zhing //",
    "T04TD3900E:66b-8": "zla ba'i 'od kyi tshogs la bsngo ba lta bu yi //",
    "T04TD3900E:66b-9": "yangs shing dri ma med pa'i dge ba gang thob des //",
    "T04TD3900E:66b-10": "'jig rten byang chub bdud rtsi'i rgya mtshor nub gyur cig //",
    "T04TD3900E:66b-11": "ma lus mu stegs ngan pa'i cho gas mi tshugs pa'i //",
    "T04TD3900E:66b-12": "bde gshegs bstan pa rin chen sgron me ma lus pa //",
    "T04TD3900E:66b-13": "lta bar gyur pa'i mun pa drungs 'byin ma lus pa'i //",
    "T04TD3900E:66b-14": "dngos po'i gnas lugs rang bzhin gsal zhing 'bar gyur cig / bdag ni thams cad rab gtong bzhin 'dzum 'jam par smra //",
    "T04TD3900E:66b-15": "snyad med mdzes shing rga dang na las 'grol ba'i lus //",
    "T04TD3900E:66b-16": "skye dran rlom sems med yid bzod ldan smra mkhas shing //",
    "T04TD3900E:66b-17": "snyan dngags mkhas dang ngag dngos rgya mtsho'i pha mthar phyin //",
    "T04TD3900E:66b-18": "lhag pa'i yon tan thos pa 'dzin zhing brtan la sgyu rtsal rnams la mkhas //",
    "T04TD3900E:66b-19": "zhi ba'i bdag can yul gyi longs spyod rgyab phyogs tshul khrims rgya chen la gnas pa //",
    "T04TD3900E:66b-20": "gcig tu sems can don la dga' zhing byang chub 'dod med 'khor ba'i mthar thug par //",
    "T04TD3900E:66b-21": "skye ba spangs shing rgyun mi 'chad par byang chub sems dpa'i spyod pa goms byed shog //",
    "T04TD3900E:66b-22": "mngon shes drug rten rnam dbye bshad la bdag su zhig / gang brjod de yang 'di ni g-yo bag sgyu can yin //",
    "T04TD3900E:66b-23": "sgyu rtsal la mkhas rigs bcas rig 'dzin bzhin pad ma //",
    "T04TD3900E:66b-24": "ka ma la ming ku sha le ni shin tu gcugs //",
    "T04TD3900E:66b-25": "bde bar gshegs pa'i gzhung rnam par 'byed pa'i bshad pa /",
    "T04TD3900E:66b-26": "byang chub sems dpa'i spyod pa la gcig tu gzhol ba'i slob dpon dgra las rgyal bas mdzad pa rdzogs so /",
    "T04TD3900E:66b-28": "// / rgya gar gyi mkhas pa chen po ka na ka shr'i mi tra dang /",
    "T04TD3900E:66b-29": "bod kyi lo ts'a ba ban de shes rab grags kyis bsgyur cing zhus te gtan la phab pa'o /"
}