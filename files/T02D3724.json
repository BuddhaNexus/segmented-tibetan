{
    "T02D3724:41a-0": "@41a # // rgya gar skad du /",
    "T02D3724:41a-1": "sh'i la samba ra sa ma ya aa bi ru ddha n'a ma /",
    "T02D3724:41a-2": "bod skad du /",
    "T02D3724:41a-3": "tshul khrims dang sdom pa dang dam tshig mi 'gal ba zhes bya ba /",
    "T02D3724:41a-4": "sangs rgyas dang byang chub sems dpa' thams cad la phyag 'tshal lo //",
    "T02D3724:41a-5": "dpal tshogs kun mkhyen dam pa'i dbang phyug snying rje'i mchog gi bdud rtsis brlan ba'i blo gros can //",
    "T02D3724:41a-6": "gzhan don yon tan dri med bden pa'i rin chen",
    "T02D3724:41a-7": "rin thang med pa mang po 'thob pa'i mchog /'gro",
    "T02D3724:41a-8": "ba nyon mong sa ha la ha la'i dug zos",
    "T02D3724:41a-9": "rnams la chos kyi bdud rtsi'i char pa yis //",
    "T02D3724:41a-10": "mya ngan 'das pa dam pa'i don byed pa yi dpal ldan gang yin khyed kyis rtag tu srungs //",
    "T02D3724:41a-11": "dge ba'i bshes gnyen dang bral zhing //",
    "T02D3724:41a-12": "bde gshegs byin rlabs med pa dang //",
    "T02D3724:41a-13": "mang du thos pa dang bral zhing //",
    "T02D3724:41a-14": "thos pa nyung du sa chog shes pa //",
    "T02D3724:41a-15": "mkhas pa nyid du rlom byed rnams //",
    "T02D3724:41a-16": "rgyud dang sngags dang phyag rgya sogs //",
    "T02D3724:41a-17": "sbyin la sogs dang sangs rgyas yum //",
    "T02D3724:41a-18": "lung nod ji bzhin ma rtogs pas //",
    "T02D3724:41a-19": "dpal ldan sangs rgyas kyis bstan pa'i //",
    "T02D3724:41a-20": "byang chub sems dpa' rnams kyi sdom //",
    "T02D3724:41a-21": "dang por bzung nas de 'og tu //",
    "T02D3724:41a-22": "rab tu byung nas dge slong ngam //",
    "T02D3724:41a-23": "dang por rab tu byung brtan nas //",
    "T02D3724:41a-24": "sngags dang pha rol phyin lam nas //",
    "T02D3724:41a-25": "phyi nas de rnams rmongs sogs kyis //",
    "T02D3724:41a-26": "'dul ba yi ni bstan bcos las //",
    "T02D3724:41a-27": "nyan thos la sogs sdom gnas pa //",
    "T02D3724:41a-28": "so sor thar dang lo drir gnas //",
    "T02D3724:41a-29": "der bstan pa yi bslab pa rnams //",
    "T02D3724:41a-30": "phal cher bsrung bar ma nus pas //",
    "T02D3724:41a-31": "byang chub sems dpa'i sdom pa dang //",
    "T02D3724:41a-32": "'gal ba nyid du gnas bzung nas //",
    "T02D3724:41a-33": "de ltar de spangs rnam par gnas //",
    "T02D3724:41a-34": "de dag mi shes bsal phyir dang //",
    "T02D3724:41a-35": "bstan pa 'khrul pa bzlog pa'i phyir //",
    "T02D3724:41b-0": "rig @41b 'dzin gyi ni dam tshig rnams //",
    "T02D3724:41b-1": "byang chub sems dpa'i bslab pa dang //",
    "T02D3724:41b-2": "so sor thar gsungs sdom pa ni //",
    "T02D3724:41b-3": "rgyu 'bras ltos 'brel grub rnams la //",
    "T02D3724:41b-4": "mi 'gal 'brel pa gsal bar bya //",
    "T02D3724:41b-5": "sgrub pa lung bzhin bya ba ni //",
    "T02D3724:41b-6": "dpal ldan bla ma'i zhal snga nas //",
    "T02D3724:41b-7": "yang dag shes rab pha rol phyin //",
    "T02D3724:41b-8": "mngon par rtogs pa brgyad rnams dang //",
    "T02D3724:41b-9": "dam tshig dbang bskur thob pa yis //",
    "T02D3724:41b-10": "shin tu man ngag dang ldan pas //",
    "T02D3724:41b-11": "dpal ldan 'dus sogs rgyud kyi don //",
    "T02D3724:41b-12": "rim pa gnyis ni rnam dbye ba //",
    "T02D3724:41b-13": "thob pa nges bsam snying rje yis //",
    "T02D3724:41b-14": "bdag dang gzhan gyi byang chub phyir //",
    "T02D3724:41b-15": "byang chub tu ni sems bskyed de //",
    "T02D3724:41b-16": "kun las phyir mi ldog brtan bya //",
    "T02D3724:41b-17": "thabs kyi rang bzhin bya ba 'am //",
    "T02D3724:41b-18": "bsgom pa yi ni lam dag ste //",
    "T02D3724:41b-19": "sbyin la sogs pa'i bslab pa la //",
    "T02D3724:41b-20": "yang na sngags spyod rim pa las //",
    "T02D3724:41b-21": "rtag tu dge ba'i bshes gnyen ni //",
    "T02D3724:41b-22": "bsten pa yongs su gtang mi bya //",
    "T02D3724:41b-23": "mdo sde chos mngon 'dul ba yi //",
    "T02D3724:41b-24": "gtsug lag gi ni bstan bcos dang //",
    "T02D3724:41b-25": "gtsug lag ma yin lo dri sogs //",
    "T02D3724:41b-26": "slob dang rang sangs rgyas rnams dang //",
    "T02D3724:41b-27": "byang chub sems dpa' thams cad kyi //",
    "T02D3724:41b-28": "so sor thar sogs sdom pa ni //",
    "T02D3724:41b-29": "dge slong blo dang ldan pa yis //",
    "T02D3724:41b-30": "byang chub sems dpa' yang dag bsten //",
    "T02D3724:41b-31": "bdag dang gzhan gyi byang chub dang //",
    "T02D3724:41b-32": "dpal ldan 'chi bdag las rgyal ba'i //",
    "T02D3724:41b-33": "bstan pa yang ni bsrung phyir dang //",
    "T02D3724:41b-34": "de bzhin 'jig rten gsum gnas pa'i //",
    "T02D3724:41b-35": "mi dang lha sogs 'jig rten rnams //",
    "T02D3724:41b-36": "sems sun 'byin pa gzhom phyir ro //",
    "T02D3724:41b-37": "sdom ba'i rnam par dbye ba ni //",
    "T02D3724:41b-38": "dpal ldan rgyal bas gang gsungs pa //",
    "T02D3724:41b-39": "phan tshun 'gal ba dag tu ni //",
    "T02D3724:41b-40": "gang yang nam du'ang gnas ma yin //",
    "T02D3724:41b-41": "chos 'dul las ni bcom ldan gyis //",
    "T02D3724:41b-42": "so sor thar pa'i sdom pa ni //",
    "T02D3724:41b-43": "rnam pa brgyad gsungs 'di lta ste //",
    "T02D3724:41b-44": "dge slong dang ni dge slong ma //",
    "T02D3724:41b-45": "dge slob dge tshul dge tshul ma //",
    "T02D3724:41b-46": "de bzhin dge bsnyen dge bsnyen ma //",
    "T02D3724:41b-47": "bsnyen gnas la ni gnas pa'o //",
    "T02D3724:41b-48": "de rnams bslab pa'ang rnam dbye ba //",
    "T02D3724:41b-49": "dpal ldan thub pa'i dbang chen po //",
    "T02D3724:42a-0": "snying rje ldan pas @42a * //",
    "T02D3724:42a-1": "gsungs pa ni //",
    "T02D3724:42a-2": "dge bsnyen pho mo dag gi sdom //",
    "T02D3724:42a-3": "rnam pa lnga ru rab bstan te //",
    "T02D3724:42a-4": "'di ltar srog gcod spong ba nas //",
    "T02D3724:42a-5": "myos 'gyur chang mi 'thung ba'i bar //",
    "T02D3724:42a-6": "dge tshul pho mo'i sngom dag ni //",
    "T02D3724:42a-7": "mgon pos rnam pa bcur gsungs te //",
    "T02D3724:42a-8": "srog gcod pa la sogs pa nas //",
    "T02D3724:42a-9": "ji srid gser dngul la sogs pa //",
    "T02D3724:42a-10": "len pa spong ba'i bar du'o //",
    "T02D3724:42a-11": "de bzhin gzhan ni bar slob ma'i //",
    "T02D3724:42a-12": "'dul las bcu gnyis nyid yin te //",
    "T02D3724:42a-13": "chos dang rjes su mthun pa rnams //",
    "T02D3724:42a-14": "thar pa'i lam ni dag phyir gsungs //",
    "T02D3724:42a-15": "thub pa thugs rje chen po yis //",
    "T02D3724:42a-16": "spang bya thams cad spangs ba ni //",
    "T02D3724:42a-17": "dge slong dge slong ma rnams kyi //",
    "T02D3724:42a-18": "sdom pa yin par gsungs pa yin //",
    "T02D3724:42a-19": "thub pa thugs rje chen po yis //",
    "T02D3724:42a-20": "glu dang gar sogs phreng ba sogs //",
    "T02D3724:42a-21": "gcig byas phyed dang dus min zas //",
    "T02D3724:42a-22": "bar gyi spang bya brgyad spangs pa ;",
    "T02D3724:42a-23": "/ bsnyen gnas kyi ni sdom par gsungs //",
    "T02D3724:42a-24": "sbyin la sogs pa'i sangs rgyas chos //",
    "T02D3724:42a-25": "bya ba thabs kyi bdag nyid gnas //",
    "T02D3724:42a-26": "shes rab pha rol phyin pa ru //",
    "T02D3724:42a-27": "bstan pa rgyal ba'i dbang po yis //",
    "T02D3724:42a-28": "byang chub sems dpa' thams cad kyi //",
    "T02D3724:42a-29": "sdom pa nyid du gsungs pa yin //",
    "T02D3724:42a-30": "phyag rgya sngags sogs rnal 'byor gyi //",
    "T02D3724:42a-31": "rim pa gnyis la brten pa las //",
    "T02D3724:42a-32": "rdo rje ye shes lus ngag gi / lha yi rnam pa rab bsgoms pa //",
    "T02D3724:42a-33": "thabs dang ldan par sgrub pa ni //",
    "T02D3724:42a-34": "byang chub sems dpa'i bslab 'grub pas //",
    "T02D3724:42a-35": "so sor thar sngom gyis de 'grub //",
    "T02D3724:42a-36": "gsang sngags sbyin sogs dbye ba las //",
    "T02D3724:42a-37": "rgyu dang 'bras bu'i dbye ba yis //",
    "T02D3724:42a-38": "dge slong la sogs dbye bya ste //",
    "T02D3724:42a-39": "dge slong sogs sdom dbye ba med //",
    "T02D3724:42a-40": "dge slong nyid sdom gcig yin te //",
    "T02D3724:42a-41": "de bzhin len dang bsgrub pa'ang gcig / rab byung sdom pa btang nas ni //",
    "T02D3724:42a-42": "sngags kyi sdom dang sbyin sogs kyi //",
    "T02D3724:42a-43": "sdom pa yang ni gzung mi bya //",
    "T02D3724:42a-44": "gsang sngags kyi ni sdom pa dang //",
    "T02D3724:42a-45": "sbyin sogs sdom pas bsdams pa dang //",
    "T02D3724:42a-46": "rnyed dang bkur sti'i rgyu yis sam //",
    "T02D3724:42a-47": "gnas kyi 'tsho ba 'grub don du //",
    "T02D3724:42a-48": "rab byung sdom pa len 'dod na //",
    "T02D3724:42b-0": "dge slong min pas @42b sdom mi bya //",
    "T02D3724:42b-1": "gsang sngags sbyin sogs ldan pa ni //",
    "T02D3724:42b-2": "rab byung sdom pa bsgrub pa'o //",
    "T02D3724:42b-3": "'phags pa mgon po byams pa yis //",
    "T02D3724:42b-4": "'di ltar mkhyen te gsungs pa ni //",
    "T02D3724:42b-5": "rab tu byung ba'i phyogs dag ni //",
    "T02D3724:42b-6": "yon tan tshad med rnams dang ldan //",
    "T02D3724:42b-7": "de ltar sdom brtson khyim pa yi ;",
    "T02D3724:42b-8": "/ byang chub sems las khyad par 'phags //",
    "T02D3724:42b-9": "gsang sogs lam dang sbyin sogs kyi //",
    "T02D3724:42b-10": "lam nyid dag ni dge slong gis //",
    "T02D3724:42b-11": "dge slong mkhas las blang bya yi //",
    "T02D3724:42b-12": "gzhan nyid las ni ma yin no //",
    "T02D3724:42b-13": "sngags dang sbyin sogs la gnas pa'i //",
    "T02D3724:42b-14": "byang chub sems dpa'i sdom pa ni //",
    "T02D3724:42b-15": "tshul khrims pha rol phyin rnam gsum //",
    "T02D3724:42b-16": "dang po sdom pa'i tshul khrims dang //",
    "T02D3724:42b-17": "dge ba chos sdud tshul khrims dang //",
    "T02D3724:42b-18": "sems can don byed tshul khrims te //",
    "T02D3724:42b-19": "des bsgrubs 'di 'grub nges pa yin //",
    "T02D3724:42b-20": "rgyal bas 'dul ba'i sde snod las //",
    "T02D3724:42b-21": "dge slong sdom gar gsungs de ni //",
    "T02D3724:42b-22": "dge slong byang chub sems dpa' yis //",
    "T02D3724:42b-23": "tshul khrims sdom pa'i cha ru 'gyur //",
    "T02D3724:42b-24": "dpal ldan de bzhin gshegs pa dang //",
    "T02D3724:42b-25": "dpal ldan rdo rje sems dpa' yi //",
    "T02D3724:42b-26": "dbugs dbyung dag la brten nas ni //",
    "T02D3724:42b-27": "rdo rje'i lam ni gnyis su gnas //",
    "T02D3724:42b-28": "de la bde gshegs dbugs dbyung ba //",
    "T02D3724:42b-29": "dge slong rnams la zhi sems kyis //",
    "T02D3724:42b-30": "ma lus spros pa dang bral ba //",
    "T02D3724:42b-31": "gsungs pa dbang spyod sogs rim bya //",
    "T02D3724:42b-32": "phyi rol shes rab spangs nas ni //",
    "T02D3724:42b-33": "rtag tu rang snang shes rab ldan //",
    "T02D3724:42b-34": "de la 'dul las gsungs pa yi //",
    "T02D3724:42b-35": "sdom pa yis ni byang chub sgrub //",
    "T02D3724:42b-36": "rdo rje'i bdag nyid thob pa yi //",
    "T02D3724:42b-37": "rdo rje sems dpa'i rol pa ni //",
    "T02D3724:42b-38": "dge slong bdag nyid gyur pa yi //",
    "T02D3724:42b-39": "dpal ldan rnam par snang mdzad sogs //",
    "T02D3724:42b-40": "gos dkar sogs dang snyoms 'jug pa //",
    "T02D3724:42b-41": "do shal dpung rgyan gdu bu yis //",
    "T02D3724:42b-42": "rnam par brgyan cing gos dag ni //",
    "T02D3724:42b-43": "shin tu bzang po bsnams pa ru //",
    "T02D3724:42b-44": "dpal ldan 'dus sogs las byung bas //",
    "T02D3724:42b-45": "sems can kun gyi don 'gyur ro //",
    "T02D3724:42b-46": "rdo rje sems dpa'i dbugs dbyung ba //",
    "T02D3724:42b-47": "rtag tu khyim pa sbyang bya'i phyir //",
    "T02D3724:42b-48": "dbang bskur la sogs rim pa ni //",
    "T02D3724:43a-0": "spros dang bcas pa de la @43a * //",
    "T02D3724:43a-1": "gsungs ;",
    "T02D3724:43a-2": "/ sems sogs 'os su gyur pa la //",
    "T02D3724:43a-3": "phyi rol rig ma'i dbang bskur bya //",
    "T02D3724:43a-4": "spros pa med pas rab byung la //",
    "T02D3724:43a-5": "dge slong rnams kyis de sbyin te //",
    "T02D3724:43a-6": "'dul la sogs pa'i sdom pa ni //",
    "T02D3724:43a-7": "thams cad ldan pa'i slob ma la //",
    "T02D3724:43a-8": "rtag tu rang snang shes rab kyis //",
    "T02D3724:43a-9": "bsgom pa gsal bar bya phyir ro //",
    "T02D3724:43a-10": "sbyin sogs spyod dang sngags sogs spyod //",
    "T02D3724:43a-11": "rnal 'byor gnas pa'i bdag nyid dag / rdzogs pa'i byang chub sangs rgyas chos //",
    "T02D3724:43a-12": "rang dang gzhan la rab bsgrub par //",
    "T02D3724:43a-13": "rab tu 'jug pa'i dge slong gi //",
    "T02D3724:43a-14": "dngos gnas byang chub sems dpa' dang //",
    "T02D3724:43a-15": "bse ru nyan thos nyid gnas pa'i //",
    "T02D3724:43a-16": "zhi ba 'dod pa'i dge slong gis //",
    "T02D3724:43a-17": "'dul las gsungs pa'i sdom pa yang //",
    "T02D3724:43a-18": "phra mo tsam yang gtang mi bya //",
    "T02D3724:43a-19": "khyim pa'i byang chub sems dpa' yang //",
    "T02D3724:43a-20": "gang tshe tshangs spyod nyid bsrungs na //",
    "T02D3724:43a-21": "rab byung byang chub sems dpa' yis //",
    "T02D3724:43a-22": "rang gi tshul khrims ji ltar dor //",
    "T02D3724:43a-23": "dpal ldan mgon po byams pa yis //",
    "T02D3724:43a-24": "rtag tu tshangs par spyod nyid dang //",
    "T02D3724:43a-25": "'tsho ba rnam par dag nyid do //",
    "T02D3724:43a-26": "byang chub sems dpa' la gsungs so //",
    "T02D3724:43a-27": "dge slong byang chub sems dpa' yis //",
    "T02D3724:43a-28": "spyin sogs bya ba'i lam gyis sam //",
    "T02D3724:43a-29": "yang na sngags kyi sdom pa yis //",
    "T02D3724:43a-30": "gnas te de nyid sgrub byed pas //",
    "T02D3724:43a-31": "'dul las gsungs pa'i sdom pa ni //",
    "T02D3724:43a-32": "ji srid 'tsho yi bar du bsrung //",
    "T02D3724:43a-33": "dpal ldan thub pa'i dbang po ni //",
    "T02D3724:43a-34": "thams cad mkhyen pa gang yin des //",
    "T02D3724:43a-35": "theg pa gsum gyis nges 'byung la //",
    "T02D3724:43a-36": "theg pa gcig gi 'bras bur gnas //",
    "T02D3724:43a-37": "zhes bya bar ni gsungs pa yin //",
    "T02D3724:43a-38": "sdom pa rnams ni sdom pa yin //",
    "T02D3724:43a-39": "gong nas gong du rjes 'jug ste //",
    "T02D3724:43a-40": "'di ltar dge bsnyen sdom pa ni //",
    "T02D3724:43a-41": "dge tshul gyi ni rjes su 'jug / gang de",
    "T02D3724:43a-42": "dge slong rjes su 'jug / gang dag nyan thos",
    "T02D3724:43a-43": "dge slong gi // sdom gsungs byang chub sems dpa' yi //",
    "T02D3724:43a-44": "rjes su 'jug ste kun ldan pas //",
    "T02D3724:43a-45": "dge slong shin tu khyad par 'phags //",
    "T02D3724:43a-46": "bya ba thabs kyi sbyor ba ni //",
    "T02D3724:43a-47": "byang chub sems dpa'i sdom pa ste //",
    "T02D3724:43b-0": "sngags pas sbyin la sogs pa @43b ste ;",
    "T02D3724:43b-1": "/ thams cad du ni 'jug par bya //",
    "T02D3724:43b-2": "gal te sdom pa 'gal gyur na //",
    "T02D3724:43b-3": "dge slong gis ni sdom pa rnams //",
    "T02D3724:43b-4": "phul bar gyur na dge tshul dang //",
    "T02D3724:43b-5": "dge bsnyen yang ni mi gnas 'gyur //",
    "T02D3724:43b-6": "sems can don la ltos pa yis //",
    "T02D3724:43b-7": "so sor thar gsungs sdom gtong zhes //",
    "T02D3724:43b-8": "gal te de ltar rjod byed na //",
    "T02D3724:43b-9": "de dag nges par rmongs pa yin //",
    "T02D3724:43b-10": "blo ldan khyad par 'phags pa yi //",
    "T02D3724:43b-11": "dge slong byang chub sems dpa' ni //",
    "T02D3724:43b-12": "thabs la mkhas pas thams cad du //",
    "T02D3724:43b-13": "rmi lam du yang 'gal mi bsam //",
    "T02D3724:43b-14": "sbyin la sogs pa bya ba'am //",
    "T02D3724:43b-15": "yang na de nyid bsgom bya yin ;",
    "T02D3724:43b-16": "/ dge slong sems can don bsgrub pa'am //",
    "T02D3724:43b-17": "byang chub sems dpa' snying rje che //",
    "T02D3724:43b-18": "gzhan don byed par 'dod rnams kyis //",
    "T02D3724:43b-19": "'dul la sogs pa'i dge slong gis //",
    "T02D3724:43b-20": "bya ba tshul khrims khyad 'phags phyir //",
    "T02D3724:43b-21": "tshul khrims lhag par bsten par bya //",
    "T02D3724:43b-22": "'dul ba las brjod tshul khrims ni //",
    "T02D3724:43b-23": "dge slong nyid du bsgrub bya'i phyir //",
    "T02D3724:43b-24": "ji srid 'tsho bar bsten bya ba //",
    "T02D3724:43b-25": "sems can don yin gtang mi bya //",
    "T02D3724:43b-26": "sngags sogs bsgom pa gnas pa dang //",
    "T02D3724:43b-27": "sbyin pa sogs la gnas pa yi //",
    "T02D3724:43b-28": "dge slong byang chub sems dpa' yis //",
    "T02D3724:43b-29": "so sor thar gsungs bslab pa ni //",
    "T02D3724:43b-30": "nam yang gtang bar mi bya'o //",
    "T02D3724:43b-31": "btang na dmyal sogs 'gro bar 'gyur //",
    "T02D3724:43b-32": "de ltar ma gyur rnam nges na //",
    "T02D3724:43b-33": "yang dag byang chub bsgrub pa'i phyir //",
    "T02D3724:43b-34": "dge slong sdom pa yang dag pa //",
    "T02D3724:43b-35": "so sor thar la gnas par bya //",
    "T02D3724:43b-36": "rgyal dang rgyal ba'i sras rnams la //",
    "T02D3724:43b-37": "gus pas lung dang rigs pa yis //",
    "T02D3724:43b-38": "shin tu dri ma med cing mi 'gal sdom rnams byas pa las //",
    "T02D3724:43b-39": "bdag gis zla 'od lta bu'i dge ba bsags pa gang yin des //",
    "T02D3724:43b-40": "'jig rten ma lus dpal ldan rgyal ba'i dbang po",
    "T02D3724:43b-41": "myur 'grub shog / tshul khrims dang sdom pa dang",
    "T02D3724:43b-42": "dam tshig mi 'gal ba zhes bya ba /",
    "T02D3724:43b-43": "slob dpon mkhas pa chen po ye shes dpal bzang po'i zhal snga nas mdzad pa rdzogs so /",
    "T02D3724:43b-45": "// / kha che'i mkhan po dzny'a na shr'i bha dra de nyid dang /",
    "T02D3724:43b-46": "zhu chen gyi lo ts'a ba dge slong blo gros snying po dang /",
    "T02D3724:44a-0": "dge slong rab zhi bshes @44a * //"
}