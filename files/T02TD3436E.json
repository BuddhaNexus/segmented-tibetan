{
    "T02TD3436E:93b-0": "@93b # // rgya gar skad du /",
    "T02TD3436E:93b-1": "shr'i tree lo kya ba sham ka ra a'arya bhugma s'a dha nam /",
    "T02TD3436E:93b-2": "bod skad du /",
    "T02TD3436E:93b-3": "dpal 'jig rten gsum po dbang du byed pa 'phags pa bhugma'i sgrub thabs /",
    "T02TD3436E:93b-4": "'phags pa spyan ras gzigs dbang phyug thugs rje chen po la phyag 'tshal lo //",
    "T02TD3436E:93b-5": "sangs rgyas byang chub sdig pa dang bral ba //",
    "T02TD3436E:93b-6": "bde gshegs sras dang rgyal ba'i yab nyid dang //",
    "T02TD3436E:93b-7": "'gro mgon 'jig rten mnan rnams phyag 'tshal nas //",
    "T02TD3436E:93b-8": "ngo mtshar can gyi sgrub thabs bshad par bya //",
    "T02TD3436E:93b-9": "snying gar aa yig las skyes zla ba chu skyes zla ba yid kyi mun 'joms pa'i //",
    "T02TD3436E:93b-10": "hr'i:yig 'od zer dra ba'i tshogs 'phro chu skyes dmar po skya rengs mdog lta bu //",
    "T02TD3436E:93b-11": "rnam thar gsum po yang dag bsam zhing mkhas pas gzugs ni dri med zhal sogs bsang //",
    "T02TD3436E:93b-12": "khro las rgyal bas dang por gnas dang bdag nyid bsrung ba'i sbyor ba nyid byas te //",
    "T02TD3436E:93b-13": "chang dang gur gum bzang po'i lde gus byugs //",
    "T02TD3436E:93b-14": "me tog dri bzangs rab byed gcal du bkram //",
    "T02TD3436E:93b-15": "bsam gtan gnas ni rab dgar bde ba'i stan //",
    "T02TD3436E:93b-16": "mthon po la ni rab tu 'dug byas te //",
    "T02TD3436E:93b-17": "gur gum tsandan dmar pos de mdun du //",
    "T02TD3436E:93b-18": "mandal shin tu zlum byas legs par byugs //",
    "T02TD3436E:93b-19": "me tog dmar po so ma gcal du bkram //",
    "T02TD3436E:93b-20": "rang gi sngags bzlas mchod yon dam pa'i snod //",
    "T02TD3436E:93b-21": "de nas nam mkhar rgyal sras kun bltas nas //",
    "T02TD3436E:93b-22": "mkhas pas gcig tu 'gro kun skrag bcas gdon pa'i phyir //",
    "T02TD3436E:93b-23": "mchod pa'i cho ga rnam mang rang gi sa bon bskyed //",
    "T02TD3436E:93b-24": "de rnams blo gros ldan pas mnyam gzhag yid kyis bya //",
    "T02TD3436E:93b-25": "de nas de rnams kyi mdun du pus mo sa la btsugs shing btud nas 'dug ste /",
    "T02TD3436E:93b-26": "thal mo sbyar nas bdag nyid lhag par grol ba'i phyir sdig pa bshags pa la sogs pa bya ste /",
    "T02TD3436E:93b-27": "skrag pas sdig pa ma lus bshags bgyid cing //",
    "T02TD3436E:93b-28": "ma lus sdig la dga' bar mi bgyid do //",
    "T02TD3436E:94a-0": "dge ba @94a * //",
    "T02TD3436E:94a-1": "kun la rjes su yi rang zhing //",
    "T02TD3436E:94a-2": "byang chub mchog tu bdag gis yongs su bsngo //",
    "T02TD3436E:94a-3": "dpung gnyen dkon mchog gsum la bdag skyabs mchi //",
    "T02TD3436E:94a-4": "sangs rgyas rnams la bdag gis lus 'di 'bul //",
    "T02TD3436E:94a-5": "'gro la phan bgyid byang chub snying po bzung //",
    "T02TD3436E:94a-6": "sangs rgyas phun tshogs gnas la yang dag bsten //",
    "T02TD3436E:94a-7": "'gro ba mtha' dag sdug bsngal gyis mnar yang dag blta //",
    "T02TD3436E:94a-8": "sngags pas de la brtse chen 'od zer bsgom bya ste //",
    "T02TD3436E:94a-9": "bdag dang 'gro ba ma lus gnyis med stong par bsgom //",
    "T02TD3436E:94a-10": "kun la phan par yang ni rab tu blta bar bya //",
    "T02TD3436E:94a-11": "de nas aom sva bh'a ba shuddha:sarba dharm'a:sva bh'a ba shuddho&amp ;",
    "T02TD3436E:94a-12": "ham /",
    "T02TD3436E:94a-13": "aom sh'u n+ya t'a dzny'a na badzra sva bh'a wa a'atma ko&amp ;",
    "T02TD3436E:94a-14": "ham zhes pa 'dis byin gyis brlab par bya'o //",
    "T02TD3436E:94a-15": "de nas mdun du 'od zer dra ba 'phro ba yi //",
    "T02TD3436E:94a-16": "p'a la sha yi me tog lta bu'i hr'i:yig bsam //",
    "T02TD3436E:94a-17": "des byung zla ba gang ba'i gzugs bltas la ;",
    "T02TD3436E:94a-18": "/ hr'i:yig 'od zer dra ba'i 'od kyi dbus //",
    "T02TD3436E:94a-19": "de steng hr'i:yig las byung nyi ma ste //",
    "T02TD3436E:94a-20": "'od kyis phyogs rnams kun tu snang byed cing //",
    "T02TD3436E:94a-21": "dbus nas hr'i:yig las byung 'od zer 'bar //",
    "T02TD3436E:94a-22": "mun pa mtha' dag 'joms byed yang dag bsam //",
    "T02TD3436E:94a-23": "de steng rang gi sa bon las skyes pa'i //",
    "T02TD3436E:94a-24": "'dam skyes rnam rgyas nyi ma'i kha dog bzhin //",
    "T02TD3436E:94a-25": "yi ge hr'i:yis rab mdzes dbus ma'i cha //",
    "T02TD3436E:94a-26": "mkhas pas yid kyi mun 'joms rnam par bsam byas la //",
    "T02TD3436E:94a-27": "de nas rang gi sa bon ma lus pa las ni //",
    "T02TD3436E:94a-28": "thub dbang spro dang de las bsdu byas nas //",
    "T02TD3436E:94a-29": "sa bon gyis mtshan nyi zla'i thig les bskyed //",
    "T02TD3436E:94a-30": "'gro ba'i mgon du bdag nyid blta bar bya //",
    "T02TD3436E:94a-31": "padma dang ni zla ba'i steng na rol zhing mnyam pa'i zhabs kyis yang dag bzhugs //",
    "T02TD3436E:94a-32": "'khrul pa rab bcom padma rgyas pa'i zhal mnga' glog dang byi ru lta bur gsal //",
    "T02TD3436E:94a-33": "spyan gnyis yangs pa autpal sngon po 'dra zhing smin 'khyug mdzes pas brgyan gyur pa //",
    "T02TD3436E:94a-34": "ral pa mdzes shing mu tig chun pos rnam brgyan lha yi gos kyis rab mdzes pa //",
    "T02TD3436E:94a-35": "'od zer dmar po 'phro ba'i sa bon las skyes rgyal ba phun tshogs sems can don //",
    "T02TD3436E:94b-0": "phyag ni g-yon pa padma dmar po rnam par rgyas pa rnam par bsnams gyur @94b pa ;",
    "T02TD3436E:94b-1": "/ mkhas shing phyag g-yas nas ni rnam pa kun gyi mchog ni rab tu stsol bar mdzad //",
    "T02TD3436E:94b-2": "rin chen rgyan gyis rab mdzes yid rab dad pa'i 'jig rten dbang phyug 'od rab gsal //",
    "T02TD3436E:94b-3": "de nas snying gar chu skyes zla ba la //",
    "T02TD3436E:94b-4": "hr'i:yig 'od kyis yongs bskor nye bar bsam//",
    "T02TD3436E:94b-5": "snying mgrin spyi bor zla ba'i steng rnams su //",
    "T02TD3436E:94b-6": "h'um a'a:aom yig 'od 'bar myur du blta //",
    "T02TD3436E:94b-7": "de nas phyogs min padma yang dag blta //",
    "T02TD3436E:94b-8": "ban du'i kha dog phyogs bzhir rab tu rgyas //",
    "T02TD3436E:94b-9": "de steng bsil zer byed pa yongs rdzogs pa //",
    "T02TD3436E:94b-10": "gur gum lta bur rab gsal bsgom par bya //",
    "T02TD3436E:94b-11": "de la rang snying sngags kyi 'od zer ni //",
    "T02TD3436E:94b-12": "zhal nas nges 'thon zla ba bzhi yi bdag / gang la de zhugs de rnams steng du ni //",
    "T02TD3436E:94b-13": "mun pa'i tshogs 'joms nyi ma de bzhin du //",
    "T02TD3436E:94b-14": "me sogs mtshams gyur nyi ma gnas pa la //",
    "T02TD3436E:94b-15": "sa bon shin tu dkar nag dmar dang ser //",
    "T02TD3436E:94b-16": "l'am m'am de nas p'am dang t'am bzhi las //",
    "T02TD3436E:94b-17": "zla ba nyi ma yang dag sbyor bar bsam //",
    "T02TD3436E:94b-18": "de nas zla ba'i sa bon las skyes blta //",
    "T02TD3436E:94b-19": "ji ltar rang gi rten ni gzhir gyur pa //",
    "T02TD3436E:94b-20": "lha mo sna tshogs rgyan dang na bza' mchog / rin chen thor tshugs rab bcings rgyan gyis mdzes //",
    "T02TD3436E:94b-21": "me ru padma zla la spyan ma ste //",
    "T02TD3436E:94b-22": "kunda zla 'od yid 'ong phyag gnyis ma //",
    "T02TD3436E:94b-23": "bden bral padma zla la m'a ma k'i //",
    "T02TD3436E:94b-24": "brtse ldan snum bcas aindra n'i la'i mdog / rlung gi padma zla la gos dkar mo //",
    "T02TD3436E:94b-25": "chu skyes dmar po nyi ma dang mtshungs bde //",
    "T02TD3436E:94b-26": "dbang ldan padma zla la sgrol ma ste //",
    "T02TD3436E:94b-27": "gser mdog shin tu zhi ba bsgom par bya //",
    "T02TD3436E:94b-28": "de rnams pus mo sa la btsugs shing ring zhing yangs pa'i spyan //",
    "T02TD3436E:94b-29": "nu ma zung dag mtho zhing mkhregs la rked pa'i dbus cha phra //",
    "T02TD3436E:94b-30": "gus pa dang bcas rol ba'i sku smad rgyas shing yan lag mchog / skra yi 'od zer 'khyil shing 'dzum ldan thal mo rab tu sbyor //",
    "T02TD3436E:94b-31": "de nas snying ga'i sngags kyi 'od zer phreng ba yis //",
    "T02TD3436E:94b-32": "gdan drangs mdun gyi bar snang la ni bzhugs par bsam //",
    "T02TD3436E:94b-33": "dpal ldan ye shes 'khor lo'i cho ga bzhin du ni //",
    "T02TD3436E:94b-34": "rang gi 'khor los gdan drangs gzhug pa la sogs bya //",
    "T02TD3436E:95a-0": "de nas rang gi @95a * //",
    "T02TD3436E:95a-1": "bdag nyid rjes 'jug bum pa yis //",
    "T02TD3436E:95a-2": "dbang bskur ye shes chu yis mngon par gang bar blta //",
    "T02TD3436E:95a-3": "rgyal ba'i dbang bskur chu las rab tu skye gyur pa'i //",
    "T02TD3436E:95a-4": "kun gyi spyi bor ngag gi dbang phyug legs par bsam //",
    "T02TD3436E:95a-5": "de nas rang snying sa bon 'od zer las skyes pa'i //",
    "T02TD3436E:95a-6": "lha mo'i tshogs dang lha rnams kyis ni gang gyur te //",
    "T02TD3436E:95a-7": "dpag tu med pa'i mchod pa sna tshogs 'phro ba yis //",
    "T02TD3436E:95a-8": "rang gi 'khor lo yang ni yongs su mchod par bsgom //",
    "T02TD3436E:95a-9": "de nas snying gar zla ba dmar po yongs rdzogs la //",
    "T02TD3436E:95a-10": "'od zer dmar po'i cha shas tshogs kyis yongs su bskor //",
    "T02TD3436E:95a-11": "shin tu dmar po'i aom h'um yi ge dbus su gnas //",
    "T02TD3436E:95a-12": "bdag gi sa bon las ni rab tu 'bar bar blta //",
    "T02TD3436E:95a-13": "rnam par 'phro ba'i 'od zer rjes 'jug kha dog tshogs //",
    "T02TD3436E:95a-14": "rgya skyegs dmar po bzhin du 'jig rten snang bar byed //",
    "T02TD3436E:95a-15": "rdzogs pa'i sangs rgyas rnam par dag pa'i byang chub gzung //",
    "T02TD3436E:95a-16": "sngags pas de la de bzhin so sor bsdu ba dang //",
    "T02TD3436E:95a-17": "yang dag spro dang bsdu ba'i cho ga yang yang du //",
    "T02TD3436E:95a-18": "rnam par skyo ba med pa'i yid kyis de bzhin bya //",
    "T02TD3436E:95a-19": "de dag gis ni ngal ba cher gyur gang gi tshe //",
    "T02TD3436E:95a-20": "de tshe zhal 'jug 'khor lo dang ldan sngags bzlas bya //",
    "T02TD3436E:95a-21": "nyi ma so so'i thun mtshams la //",
    "T02TD3436E:95a-22": "bsgom pa la 'bad sngags bzlas bya //",
    "T02TD3436E:95a-23": "gal te skabs ni yod gyur na //",
    "T02TD3436E:95a-24": "ji srid mngon sum mi snang bar //",
    "T02TD3436E:95a-25": "thun mtshams so sor cho ga bzhin //",
    "T02TD3436E:95a-26": "rnam dag yid gsum sngags byin brlabs //",
    "T02TD3436E:95a-27": "sngags pas mngon par bzlas pa bya //",
    "T02TD3436E:95a-28": "'byung po kun la gtor ma sbyin //",
    "T02TD3436E:95a-29": "de nas ldang bar 'dod pa na ;",
    "T02TD3436E:95a-30": "/ tshigs bcad gcig pa'i smon lam gdab //",
    "T02TD3436E:95a-31": "yang na dpal ldan klu sgrub zhabs //",
    "T02TD3436E:95a-32": "la sogs kyis mdzad mngon 'phags kyis //",
    "T02TD3436E:95a-33": "bdag gi bsod nams 'di yis ni //",
    "T02TD3436E:95a-34": "'gro kun rtag tu dri med pa'i //",
    "T02TD3436E:95a-35": "dpal ldan khams gsum dbang byed nas //",
    "T02TD3436E:95a-36": "de bzhin myur du thob par shog / aom a'a:h'um zhes brjod snying gar //",
    "T02TD3436E:95a-37": "lha mo bzhi bsdu sa bon la //",
    "T02TD3436E:95a-38": "langs nas bya ba thams cad bya //",
    "T02TD3436E:95a-39": "sna tshogs pa yi don rnams dang //",
    "T02TD3436E:95a-40": "de bzhin thun mtshams bzhi yi dus rnams te //",
    "T02TD3436E:95a-41": "'on kyang khyad par cung zad 'di yod de //",
    "T02TD3436E:95a-42": "blo yis ye shes sems dpa' gshegs nas ni //",
    "T02TD3436E:95b-0": "@95b rang gi 'khor lor ma lus bsdu bya ste //",
    "T02TD3436E:95b-1": "thun mtshams lhag ma don dam sems nyid ni //",
    "T02TD3436E:95b-2": "yang dag mngon du byas nas sngags pas nyal //",
    "T02TD3436E:95b-3": "snga ma'i dus su smon lam nus pa yis //",
    "T02TD3436E:95b-4": "rab tu sad nas de bzhin langs par bya //",
    "T02TD3436E:95b-5": "gang gis kun tu 'jig rten mgon po bsgom //",
    "T02TD3436E:95b-6": "de yis 'jigs pa che rnams rab tu zhi //",
    "T02TD3436E:95b-7": "ri dags dbang po chu dang thog srin po //",
    "T02TD3436E:95b-8": "sbrul dang me dang dgra dang 'ching ba rnams //",
    "T02TD3436E:95b-9": "gang gi rang lus 'jig rten dbang phyug blta //",
    "T02TD3436E:95b-10": "de las nyer 'phros nad dang bgegs la sogs //",
    "T02TD3436E:95b-11": "dbul dang skal ngan mi bdag gis 'dzin dang //",
    "T02TD3436E:95b-12": "dus min dus su 'chi bar 'gyur ba dang //",
    "T02TD3436E:95b-13": "gang gis thog med srid pa'i nang zhugs nas //",
    "T02TD3436E:95b-14": "lus dang ngag dang yid kyi sdig pa rnams //",
    "T02TD3436E:95b-15": "mi shes dbang gis byas pa de rnams ni //",
    "T02TD3436E:95b-16": "gang gis 'jig rten mgon dran nyams shing zhi //",
    "T02TD3436E:95b-17": "gang gis rtag tu gus pas sgom byed na //",
    "T02TD3436E:95b-18": "ngag gi rang bzhin kun shes skye bo'i dbang //",
    "T02TD3436E:95b-19": "sngon ma mthong ba'i sgyu rtsal tshogs rnams dang //",
    "T02TD3436E:95b-20": "chung ngu la sogs yon tan brgyad rnams thob //",
    "T02TD3436E:95b-21": "gang gis 'jig rten dbang phyug sgom byed na //",
    "T02TD3436E:95b-22": "zla ba drug gis rig pa 'dzin par 'gyur //",
    "T02TD3436E:95b-23": "de yis zas skom stan dang padma'i sa //",
    "T02TD3436E:95b-24": "rdzas la sogs pa mchog rnams nges 'byung 'gyur //",
    "T02TD3436E:95b-25": "gang gis sngags ni yang dag bzlas byas na //",
    "T02TD3436E:95b-26": "nyes pa dang bcas thams cad spong bar 'gyur //",
    "T02TD3436E:95b-27": "yon tan thams cad yang dag skye zhing brtan //",
    "T02TD3436E:95b-28": "de phyir ngal med sems kyis sngags bzlas bya //",
    "T02TD3436E:95b-29": "dpal ldan khams gsum dbang byed 'jig rten dbang phyug gi ni yon tan gsal byed pa'i //",
    "T02TD3436E:95b-30": "bdag gis sgrub thabs zla ba'i 'od zer bgyis pa'i gang zhig bsod nams stobs kyis ni //",
    "T02TD3436E:95b-31": "de yis 'gro ba ma lus snying rje'i gzhan dbang yid kyi mun pa 'joms gyur pa'i //",
    "T02TD3436E:95b-32": "'gro ba thams cad dbang du byed pa'i go 'phang thob cing rtag tu zhi gyur cig /'jig rten gsum po dbang du byed pa'i 'phags pa bhug ma'i sgrub thabs rdzogs so /",
    "T02TD3436E:95b-34": "// / slob dpon dpal ldan sh'u n+ya t'a sa m'a dhi badzra p'a das mdzad pa'o//"
}