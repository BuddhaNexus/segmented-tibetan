{
    "NK039(ti)025:0": "badz+ra pa ni la na mo /",
    "NK039(ti)025:1": "dam sri lte phur nag mo'i mnan pa /",
    "NK039(ti)025:2": "de yang sngon dang po lha mo chu srin gyi",
    "NK039(ti)025:3": "rgyal po ku be ra gnyis sbyor ba byas pas",
    "NK039(ti)025:4": "bu mo lte phur nag mo byung ste /",
    "NK039(ti)025:5": "de ma mnan na bsgrub pa po la gnod pa'i /",
    "NK039(ti)025:6": "mnan thabs shog bu la bud med kyi gzugs bris /",
    "NK039(ti)025:7": "rkang pa bya rkang 'dra ba'i bris pa'i snying gar /",
    "NK039(ti)025:8": "tshe dang longs spyod la bar du gcod pa'i dam",
    "NK039(ti)025:9": "sri lte phur nag mo ma ra y+aa dzahdzah bdud",
    "NK039(ti)025:10": "mo ma r+aa ya dzahnanah bya ba bris mthar dza'i",
    "NK039(ti)025:11": "bskor / de nas mdun du gru gsum mtho gang ba'i nang du bzhag /",
    "NK039(ti)025:12": "bdag phyag na rdo rje bsgom la /",
    "NK039(ti)025:13": "de ni dam sri nag mo gang bris pa ltar",
    "NK039(ti)025:14": "du bskyed las thugs ka nas 'od zer 'phros pa'i",
    "NK039(ti)025:15": "sprul pa'i tshogs spros pas bkug la bstim /",
    "NK039(ti)025:16": "phur pa phyag na rdo rje bskyed la btab shing gzir bar bsam /",
    "NK039(ti)025:17": "de nas rta nag gi rnyid pa la dza bris /",
    "NK039(ti)025:18": "badz+ra tsan+di ma ha ro sha na h'u phatah tshe",
    "NK039(ti)025:19": "dang longs spyod dngos grub la bar du gcod par",
    "NK039(ti)025:20": "byed pa'am / dam sri lte phur nag mo'i srog",
    "NK039(ti)025:21": "la m+aa ra y+aa dzah bdud mo ma ra ya",
    "NK039(ti)025:22": "nanah yi dam sngags gsham du bsgrub /",
    "NK039(ti)025:23": "gru gsum bskyed pa ni /",
    "NK039(ti)025:24": "s+w+aa b+ha wa sbyang /",
    "NK039(ti)025:25": "stong pa'i ngang las mdun du yi ge khangahnaga po yongs su gyur pa las /",
    "NK039(ti)025:26": "gnam lcags kyi khang sgrom nag po nang gru gsum",
    "NK039(ti)025:27": "dmar nag tu 'dug pa kha khyer bang rim gsum",
    "NK039(ti)025:28": "dang ldan pa bang rim dang po la bya shan",
    "NK039(ti)025:29": "mang po lding ba /",
    "NK039(ti)025:30": "bar ma la gcan gzan mang po rgyug pa /",
    "NK039(ti)025:31": "'og ma na mi ro dang rta ro mi khrag dang rta khrag 'khyil ba /",
    "NK039(ti)025:32": "de'i dbus su yi ge tri yongs su gyur pa",
    "NK039(ti)025:33": "las dam sri bya mchu can mgon skyabs med pa",
    "NK039(ti)025:34": "sngo ba skya ba 'dar 'khri li li byed pa",
    "NK039(ti)025:35": "/ kha nas smre sngags dang 'o dod 'bod pa /",
    "NK039(ti)025:36": "yan lag bzhi sgrogs su bcug pa gcig tu gyur /",
    "NK039(ti)025:37": "'gug gzhug lan gsum gang rung bya /",
    "NK039(ti)025:38": "lug gcig la 'gab 'dre'i sngags ni /",
    "NK039(ti)025:39": "ya ma dam sri 'gab 'dre ma ra ya dzahdzahnanahnanah",
    "NK039(ti)025:40": "dre'u ya ma sha khug nanah bsngo rak+mo ku ru",
    "NK039(ti)025:41": "ko tri tsan+da dam sri sha ra gnod byed 'gab",
    "NK039(ti)025:42": "'dre dam sri gnod pa thams cad ma ra ya",
    "NK039(ti)025:43": "nan / phreng bskor gcig bzla /",
    "NK039(ti)025:44": "rdo leb la rdo rje rgya gram bris la mnan /",
    "NK039(ti)025:45": "thun mtshams su sngar bzhin bya /",
    "NK039(ti)025:46": "sgrub pa thon pa dang /",
    "NK039(ti)025:47": "mchod rten rnying pa'i 'og gam lam rgya gram du mnan /",
    "NK039(ti)025:48": "de nas dam sri ldang mi nus so //",
    "NK039(ti)025:49": "mnan pa'i dus su 'di skad do //",
    "NK039(ti)025:50": "h'uh nyon cig dam sri pho mo nyon //",
    "NK039(ti)025:51": "nga ni dpal chen gsang ba'i bdag /",
    "NK039(ti)025:52": "nga'i bka' las ma 'da' zhig /",
    "NK039(ti)025:53": "nga'i bka' la mi gnas med //",
    "NK039(ti)025:54": "dam sri pho mo bya ba khyod //",
    "NK039(ti)025:55": "gsang sngags dam tshig nyams pa yis //",
    "NK039(ti)025:56": "dreg pa pho mo rtsis chos kyi //",
    "NK039(ti)025:57": "bdud mo nag mo gnod sbyin mo //",
    "NK039(ti)025:58": "las kyi dbang gi skyes pa te //",
    "NK039(ti)025:59": "dgra bo'i gra tshogs 'dus pa lags //",
    "NK039(ti)025:60": "bsgrub la bar du gcod pa dang //",
    "NK039(ti)025:61": "rnal 'byor pho mo gsang ba dang /",
    "NK039(ti)025:62": "lus ngag yid gsum dbang bsdud byed //",
    "NK039(ti)025:63": "myur mgyogs rdzu 'phrul glog gi dbang //",
    "NK039(ti)025:64": "bya yi mgo la mi yi lus //",
    "NK039(ti)025:65": "rlung gi rkang la skar chen mig /",
    "NK039(ti)025:66": "spu gris so la mi zin pa //",
    "NK039(ti)025:67": "rnal 'byor rnams la gnod byed pa /",
    "NK039(ti)025:68": "slob dpon pad+ma 'byung gnas kyis //",
    "NK039(ti)025:69": "chad dam bka' las mi 'da' bar //",
    "NK039(ti)025:70": "bsgrub mchog rnams la bar ma gcod //",
    "NK039(ti)025:71": "bdag la gnod pa ma byed cig /",
    "NK039(ti)025:72": "dam rdzas gtor ma 'di longs la //",
    "NK039(ti)025:73": "bsgrub pa'i rdzas la 'dir ma rngams //",
    "NK039(ti)025:74": "gsang sngags dam tshig gnyen po yis //",
    "NK039(ti)025:75": "las rnams bsgrub las ma zin par //",
    "NK039(ti)025:76": "dabye'o dkar ro mtshams chod cig /",
    "NK039(ti)025:77": "dpag tshad brgyad khri'i ri rab 'og /",
    "NK039(ti)025:78": "mnan na ma ldang dam sri rnams //",
    "NK039(ti)025:79": "bskal pa 'di las man chad nas //",
    "NK039(ti)025:80": "ya yam rgyal mo bya ba dang //",
    "NK039(ti)025:81": "ma yam rgyal mo grul chen yod //",
    "NK039(ti)025:82": "dam sri pho mo der song zhig /",
    "NK039(ti)025:83": "de 'og dpag tshad brgyad khri'i 'og /",
    "NK039(ti)025:84": "lcags mkhar mun rib nang shed na //",
    "NK039(ti)025:85": "gshin rje'i rgyal po'i chos bshad 'dug /",
    "NK039(ti)025:86": "de'i drung du chos nyon cig /",
    "NK039(ti)025:87": "phyi mig yar la ma lta zhig /",
    "NK039(ti)025:88": "ri rab chen po'i 'og tu non //",
    "NK039(ti)025:89": "rgya mtsho chen po'i gting du 'phangs //",
    "NK039(ti)025:90": "bskal pa chen po grangs med du //",
    "NK039(ti)025:91": "sangs rgyas bstan pa ma rdzogs par //",
    "NK039(ti)025:92": "steng gi phyogs su ma ldang zhig /",
    "NK039(ti)025:93": "rdo rje rgya gram h'u bcas kyi //",
    "NK039(ti)025:94": "mnan no dam sri pho mo mnan //",
    "NK039(ti)025:95": "bskal pa'i bar du ma ldang zhig /",
    "NK039(ti)025:96": "chos spyod thams cad la bar du gdon ngan pho mo /",
    "NK039(ti)025:97": "r+au t+r+aa pho mo /",
    "NK039(ti)025:98": "dam sri pho mo rnyab pa lag ring btsan yam shud dmar po /",
    "NK039(ti)025:99": "the'u rang stong 'khrugs dam sri lte phur nag mo ma ra ya nan /",
    "NK039(ti)025:100": "s+t+wam b+ha ya nan /",
    "NK039(ti)025:101": "mo ha ya nan /",
    "NK039(ti)025:102": "h'u nan /",
    "NK039(ti)025:103": "kha tam ma ra ya nan /",
    "NK039(ti)025:104": "ces mnan pa'i las byas /",
    "NK039(ti)025:105": "dmar gtor gcig rgyab rdo rje rgya gram gyis kha gcod /",
    "NK039(ti)025:106": "rgyas 'debs bya /",
    "NK039(ti)025:107": "las kyi rjes mi mngon pa bya /",
    "NK039(ti)025:108": "phyir mi lta bar 'ong /",
    "NK039(ti)025:109": "rang phyag na rdo rje'i gur khang bskyed /",
    "NK039(ti)025:110": "de ltar byas na dam sri mi ldong bar 'gyur ro //",
    "NK039(ti)025:111": "'di'i rgyud pa ni /",
    "NK039(ti)025:112": "slob dpon bee ro tsa na /",
    "NK039(ti)025:113": "rma dngos grub dben chung /",
    "NK039(ti)025:114": "bla ma drag po lo ts+aa ba rje btsun rin spur ldan /",
    "NK039(ti)025:115": "ma ra tsa shes rab rdo rje /",
    "NK039(ti)025:116": "ye shes rdo rje /",
    "NK039(ti)025:117": "rin chen 'bum /",
    "NK039(ti)025:118": "rje btsun re d+ha ba la rim bzhin du rgyud pa'i shin tu kho na yin pa'i gsang rgya /",
    "NK039(ti)025:119": "kha tham /",
    "NK039(ti)025:120": "sa ma ya /",
    "NK039(ti)025:121": "rgya rgya rgya /"
}