{
    "T05D3989:64b-0": "@64b * // 'phags pa sgo drug pa'i gzungs kyi rnam par bshad pa /",
    "T05D3989:64b-1": "'jam dpal gzhon nur gyur pa la phyag 'tshal lo //",
    "T05D3989:64b-2": "gzungs 'di ni don drug las brtsams nas gsungs par mngon te /",
    "T05D3989:64b-3": "shes rab yongs su rdzogs pa dang /",
    "T05D3989:64b-4": "snying rje'i stobs rnam par dag pa dang /",
    "T05D3989:64b-5": "rang gi rgyud rnam par dag pa dang /",
    "T05D3989:65a-0": "gzhan gyi sgrub pa'i gegs yongs @65a * //",
    "T05D3989:65a-1": "su shes pa dang /",
    "T05D3989:65a-2": "byang chub kyi tshogs kun tu sdud pa dang /",
    "T05D3989:65a-3": "de'i 'bras bu yang dag pa'i ye shes dang de bzhin nyid do //",
    "T05D3989:65a-4": "rnam grangs gzhan yang sdug bsngal ba'i dus dang /",
    "T05D3989:65a-5": "bde ba'i dus na sems can gyi khams 'dzin pa dang /",
    "T05D3989:65a-6": "bdag dang gzhan la tshogs kyi bar chad yongs su spang ba dang /",
    "T05D3989:65a-7": "tshogs kyi rnam pa thams cad sogs pa dang /",
    "T05D3989:65a-8": "tshogs bsags pa yang rang gi don phun sum tshogs pa dang /",
    "T05D3989:65a-9": "gzhan gyi don phun sum tshogs pa las brtsams nas bstan to //",
    "T05D3989:65a-10": "rnam grangs gzhan du yang rtog ste /",
    "T05D3989:65a-11": "thams cad mkhyen pa nyid las ldog pa'i rgyu ni drug ste /",
    "T05D3989:65a-12": "sems can la ma phyogs shing 'khor ba'i sdug bsngal la ji mi snyam pa med pa dang /",
    "T05D3989:65a-13": "'jig rten pa'i phun sum tshogs pa thams cad la kun tu 'dzin pa'i sems nyid dang /",
    "T05D3989:65a-14": "sgrib pa la sogs pa dang /",
    "T05D3989:65a-15": "mi dge ba'i grogs pos yongs su skyob pa'i rjes su 'jug pa dang /",
    "T05D3989:65a-16": "tshogs ma bsags pa nyid dang /",
    "T05D3989:65a-17": "srid pa'i phun sum tshogs pa la sogs pa la",
    "T05D3989:65a-18": "gzhol ba'i sems zang zing dang bcas pa nyid de",
    "T05D3989:65a-19": "/ de'i gnyen por go rims bzhin du sgo drug po 'di dag rig par bya'o //",
    "T05D3989:65a-20": "dang po dang gnyis pas ni sdug bsngal dang /",
    "T05D3989:65a-21": "bde ba'i gnas skabs na sems can yongs su mi",
    "T05D3989:65a-22": "gtong bas sems can rnams yongs su smin par byed",
    "T05D3989:65a-23": "pa bstan te // lnga pas ni sangs rgyas kyi chos yongs su smin par byed do //",
    "T05D3989:65a-24": "gsum pa dang bzhi pas ni gegs sel bas bdag",
    "T05D3989:65a-25": "gi de gnyis ka bsgrub par nus pa'i phyir ro",
    "T05D3989:65a-26": "// drug pas ni nyan thos dang rang sangs rgyas",
    "T05D3989:65a-27": "dang thun mong ma yin pa'i 'bras bu chos kyi",
    "T05D3989:65a-28": "sku zhes bya ba phul du byung du med pa'i",
    "T05D3989:65a-29": "// phyir dang / sems can thams cad kyi don",
    "T05D3989:65a-30": "bya bar nye bar gnas pa'i phyir 'khor ba'i mtha'",
    "T05D3989:65a-31": "ji srid pa yin par rig par bya'o //",
    "T05D3989:65a-32": "rnam pa gcig tu na rnam grangs gzhan du yang",
    "T05D3989:65a-33": "rnam pa bzhis bsam pa yongs su dag pa bstan",
    "T05D3989:65a-34": "te / chos la bdag med par rab tu rtogs pas sems can log par zhugs pa dang /",
    "T05D3989:65a-35": "'khor ba'i sdug bsngal rnams kyis mi g-yos pa nyid dang /",
    "T05D3989:65a-36": "phun sum tshogs pa'i dus na sems can la lta",
    "T05D3989:65a-37": "ba dang bcas pa la kun tu rmongs pa la",
    "T05D3989:65a-38": "sogs pa'i kun nas nyon mongs pa mi 'byung ba",
    "T05D3989:65a-39": "dang / rnam par grol ba ste gnas gyur pa'o //",
    "T05D3989:65a-40": "bla na med pa'i ye shes dang /",
    "T05D3989:65b-0": "rnam par @65b grol ba la sbyor ba rnam par dag pa'i 'bras bu yin te /",
    "T05D3989:65b-1": "pha rol tu phyin pa dang ldan pa'i dge ba'i",
    "T05D3989:65b-2": "rtsa ba 'jig rten pa'am 'jig rten las 'das pa",
    "T05D3989:65b-3": "yang rung gang ci yod pa de thams cad bla",
    "T05D3989:65b-4": "na med pa'i ye shes kyi 'bras bur gyur cig",
    "T05D3989:65b-5": "ces bya ba la sogs pa gsungs pa'i phyir ro",
    "T05D3989:65b-6": "// pha rol tu phyin pa yongs su ma rdzogs",
    "T05D3989:65b-7": "na bsam pa 'ba' zhig gis bla na med pa'i",
    "T05D3989:65b-8": "ye shes bskyed mi nus pa'i phyir de pha rol",
    "T05D3989:65b-9": "tu phyin pa'i 'bras bur gsungs te rigs mthun pa'i",
    "T05D3989:65b-10": "phyir bla na med pa'i ye shes nyid bsam pa",
    "T05D3989:65b-11": "rnam par dag pa'i 'bras bur rigs so //",
    "T05D3989:65b-12": "de gnyis ka'i 'bras bu ni gnyis ka ste /",
    "T05D3989:65b-13": "bsam pa dang sbyor ba gcig la gcig ltos pa gnyis shin tu mthar thug pa'i phyir ro //",
    "T05D3989:65b-14": "tshogs thams cad mi dmigs pa'i rnam par yongs su",
    "T05D3989:65b-15": "bsgoms pa yongs su bsdos pa'i dbang gis thams cad",
    "T05D3989:65b-16": "mkhyen pa'i ye shes dang /",
    "T05D3989:65b-17": "de bzhin gshegs pa'i yon tan gzhan rnams kyang 'thob ste /",
    "T05D3989:65b-18": "rgyu yin pa'i phyir ro //",
    "T05D3989:65b-19": "de lta ma yin na bsam pa yongs su sbyang ba 'bras bu med pa kho nar 'gyur te /",
    "T05D3989:65b-20": "de gnyis 'khor ba dang mya ngan las 'das pa la mi gnas pa yin no //",
    "T05D3989:65b-21": "rgyu rnam pa gnyis kyang shes rab dang snying rje mnyam pa nyid kyis yongs su zin pa ste /",
    "T05D3989:65b-22": "rnam pa de nyid kyis yang dag par bsgrubs pa'i phyir ro //",
    "T05D3989:65b-23": "yon tan ni de lta bus thob par bya ba'i",
    "T05D3989:65b-24": "phyir byang chub sems dpas dge ba'i rtsa ba thams",
    "T05D3989:65b-25": "cad yongs su bsngo bar bya'o //",
    "T05D3989:65b-26": "de lta bas na 'di ni dge ba'i rtsa ba yongs su bsngo ba chen po zhes bya'o //",
    "T05D3989:65b-27": "de ltar rnam pa drug po de dag gi bsgoms",
    "T05D3989:65b-28": "pa de dag gi phan yon drug tu khong du",
    "T05D3989:65b-29": "chud par bya ste go rims bzhin no //",
    "T05D3989:65b-30": "dge ba'i rtsa ba 'di dang ldan pa'i byang chub",
    "T05D3989:65b-31": "sems dpa' ni 'khor bar 'khor ba na sdug bsngal",
    "T05D3989:65b-32": "srab mo myong bar 'gyur te /",
    "T05D3989:65b-33": "de yongs su gtugs par mi 'gyur ba dang /",
    "T05D3989:65b-34": "zad mi shes pa dang /",
    "T05D3989:65b-35": "rgya che ba'i rgyun gyis 'jig rten gyi phun sum",
    "T05D3989:65b-36": "tshogs pa myong bar 'gyur zhing sems can gyi khams",
    "T05D3989:65b-37": "tshad med pa yongs su smin par byed pa dang",
    "T05D3989:65b-38": "/ sgrib pa med par dge ba'i rtsa ba rnams myur du yang dag par sdud par byed la /",
    "T05D3989:65b-39": "dge ba la kun tu dga' zhing dge ba la mos pa dang /",
    "T05D3989:65b-40": "byang chub sems dpa' la 'khrul ba shin tu phra",
    "T05D3989:65b-41": "ba yang mi snang zhing rab tu rtogs pas sel",
    "T05D3989:66a-0": "ba dang / myur du tshogs yongs su @66a * //",
    "T05D3989:66a-1": "rdzogs par byed cing thams cad mkhyen pa nyid mngon",
    "T05D3989:66a-2": "par sgrub pa'i ting nge 'dzin kyang thob pa dang",
    "T05D3989:66a-3": "/ 'jig rten ji tsam pa dang /",
    "T05D3989:66a-4": "sems can thams cad kyi don byed pa snang ste /",
    "T05D3989:66a-5": "de yang sgrub pa'o //",
    "T05D3989:66a-6": "'phags pa sgo drug pa'i gzungs kyi rnam par bshad pa /"
}