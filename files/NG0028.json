{
    "NG0028:1": "@#// rgya gar skad du //",
    "NG0028:2": "ma ha san+ti sa man+ta b+ha dra dz+nya na pra ka ta shastu stan+t+ra na ma /",
    "NG0028:3": "bod skad du /",
    "NG0028:4": "rdzogs pa chen po kun tu bzang po ye shes gsal bar ston pa'i rgyud ces bya ba /",
    "NG0028:5": "bcom ldan 'das dpal kun tu bzang po mnyam nyid chos kyi sku la phyag 'tshal lo //",
    "NG0028:6": "'di skad bdag gis thos pa'i dus gcig na /",
    "NG0028:7": "bcom ldan 'das dpal kun tu bzang po gsang ba mchog gi bdag po /",
    "NG0028:8": "dus gsum pa nyid kyi ngo bo /",
    "NG0028:9": "sku gsum gyi rang bzhin /",
    "NG0028:10": "ye shes lnga'i bdag nyid can /",
    "NG0028:11": "rol pa'i rdzu 'phrul la mnga' brnyes pa de nyid /",
    "NG0028:12": "don chos nyid skye ba med pa las rtags ye",
    "NG0028:13": "shes 'gag pa med pa'i chos 'phrul du bzhugs so",
    "NG0028:14": "// de yang 'og min gyi gnas gsang ba mchog gi dkyil 'khor chen po /",
    "NG0028:15": "dus gsum gyi sangs rgyas rgyal ba rnams gshegs shing bzhugs te /",
    "NG0028:16": "bzhugs par gyur ba'i gnas /",
    "NG0028:17": "dbyibs dang kha dog tha dad pa las ngo bo nyid gcig pa ste /",
    "NG0028:18": "de dag dbyings las ye shes gsal ba'i gzhal yas khang */",
    "NG0028:19": "khyab pa gdal ba chen po de na /",
    "NG0028:20": "'khor rdo rje 'dzin pa dang */",
    "NG0028:21": "'khor lo 'dzin pa dang */",
    "NG0028:22": "rin chen 'dzin pa dang */",
    "NG0028:23": "pad ma 'dzin pa dang */",
    "NG0028:24": "rgya gram 'dzin pa la sogs pa til mar khyab pa ltar gnas so //",
    "NG0028:25": "de'i tshe de'i dus na rdo rje 'dzin pa la sangs rgyas kun gyi zhu ba por /",
    "NG0028:26": "bka' bsgos te thabs gcig tu bzhugs so //",
    "NG0028:27": "rdzogs pa chen po kun tu bzang po ye shes gsal bar ston pa'i rgyud las /",
    "NG0028:28": "gleng gzhi'i le'u ste dang po'o // // de nas",
    "NG0028:29": "bcom ldan 'das dpal gsang ba mchog gi bdag po",
    "NG0028:30": "dus gsum dang 'khor ba dang mya ngan las 'das",
    "NG0028:31": "pa'i bdag po des chos thams cad la rdzu 'phrul",
    "NG0028:32": "gyis kun la khyab par gzigs pas rnam par gzigs",
    "NG0028:33": "so // de bzhin du gzigs pas /",
    "NG0028:34": "chos thams cad byang chub sems kyi mtshan nyid /",
    "NG0028:35": "stong gsal chen po'i rang bzhin /",
    "NG0028:36": "smra bsam las 'das pa'i de bzhin nyid /",
    "NG0028:37": "de kho nyid kyi ting nge 'dzin la snyoms par zhugs so //",
    "NG0028:38": "de nas rdo rje 'dzin pa rang gi bstan las langs te /",
    "NG0028:39": "'di skad ces gsol to //",
    "NG0028:40": "kye kye bcom ldan 'das gsang ba mchog gi bdag nyid kyis /",
    "NG0028:41": "ye shes gsal bar ston pa'i don //",
    "NG0028:42": "gsal stong chen po'i bdag nyid de //",
    "NG0028:43": "rim pas bdag 'dud bshad du gsol //",
    "NG0028:44": "zhes gsol pas /",
    "NG0028:45": "bcom ldan 'das dpal kun tu bzang pos /",
    "NG0028:46": "gsang ba mchog gi bdag po la bka' stsal pa //",
    "NG0028:47": "nyon cig rdo rje 'dzin pa khyod //",
    "NG0028:48": "gus pas nyon la yid la zung *//",
    "NG0028:49": "chos nyid ye shes gsal ba ni //",
    "NG0028:50": "'khor 'das kun gyi rtsa ba byang chub sems nyid de //",
    "NG0028:51": "rtsa ba de yi don rtogs na //",
    "NG0028:52": "lta ba sems nyid nam mkha' yin //",
    "NG0028:53": "sgom pa sems nyid yul med gsal //",
    "NG0028:54": "spyod pa sems nyid rgya mtsho'i 'jing *//",
    "NG0028:55": "'bras bu sems nyid sku dang ye shes ngang *//",
    "NG0028:56": "de nyid ma @#//",
    "NG0028:57": "rtogs 'khor bar snang *//",
    "NG0028:58": "zhes gsungs so //",
    "NG0028:59": "kun tu bzang po ye shes gsal bar ston pa'i rgyud las /",
    "NG0028:60": "gleng bslang nas lan gsungs pa'i le'u ste gnyis pa'o",
    "NG0028:61": "// // de nas yang bcom ldan 'das dpal kun",
    "NG0028:62": "tu bzang po des /",
    "NG0028:63": "rdo rje 'dzin la sogs pa rigs lnga'i sangs rgyas la bka' stsal pa //",
    "NG0028:64": "sems nyid rtogs dang ma rtogs las //",
    "NG0028:65": "'khor ba dang ni mya ngan 'das //",
    "NG0028:66": "gzhi ni stong gsal ming ma thogs //",
    "NG0028:67": "gang du ma grub ga bur tshul //",
    "NG0028:68": "mnyam pa nyid kyi rang bzhin las //",
    "NG0028:69": "mtshan ma rang sar grol ba yis //",
    "NG0028:70": "stong gsal kun tu sangs rgyas te //",
    "NG0028:71": "sku gsum zhing khams dag tu gnas //",
    "NG0028:72": "ma rtogs pa la 'khrul pa'i ye shes te //",
    "NG0028:73": "kun gzhi 'od kyi khang bu nas //",
    "NG0028:74": "ma rig pa yis 'khrul pa ni //",
    "NG0028:75": "dran pa phra mo'i rgyun byung nas //",
    "NG0028:76": "'gyu ba dran pas ngar 'dzin byung *//",
    "NG0028:77": "ngar 'dzin dag las 'khor bar 'khyams //",
    "NG0028:78": "ming ma thogs kyi chos nyid nas //",
    "NG0028:79": "'char sgo rnam pa gnyis su byung *//",
    "NG0028:80": "de yang ma rig ye shes te //",
    "NG0028:81": "ma rig ye shes tha dad med //",
    "NG0028:82": "so sor dbye ba rnam pa tsam //",
    "NG0028:83": "ma rtogs pa la lam du gcig / rtogs na byang chub chen po'i lam //",
    "NG0028:84": "zhes gsungs so //",
    "NG0028:85": "kun tu bzang po ye shes gsal bar ston pa'i rgyud las /",
    "NG0028:86": "'khor 'das gyes pa'i lugs bstan pa'i le'u ste gsum",
    "NG0028:87": "pa'o // // de nas yang rdo rje 'dzin pas",
    "NG0028:88": "bka' stsal pa / de ltar gsungs pa'i don de la //",
    "NG0028:89": "ming ma thogs kyi gzhi nyid nas //",
    "NG0028:90": "'char sgo gnyis su byung ba yang *//",
    "NG0028:91": "gzhi dang 'khrul pa'i mtshan nyid ste //",
    "NG0028:92": "gzhi las 'khrul pa grub ma grub //",
    "NG0028:93": "mthun pa'i dpe ni ci yis mtshon //",
    "NG0028:94": "'khrul pa rtsad nas ji ltar bcad //",
    "NG0028:95": "ces gsol pas /",
    "NG0028:96": "kun bzang nyid kyis bka' stsal pa //",
    "NG0028:97": "gzhi ni nges par chos sku ste //",
    "NG0028:98": "'khrul pa yid rtog glo bur yin //",
    "NG0028:99": "des na 'khrul pa gzhi la yang *//",
    "NG0028:100": "gdod nas ma grub glo bur yin //",
    "NG0028:101": "gzhi ni rig pa'i rgyun yin te //",
    "NG0028:102": "'khrul pa rnam rtog dum bur snang *//",
    "NG0028:103": "dper na smig thag tho yor bzhin //",
    "NG0028:104": "chu sbrul mi ru 'dzin bzhin no //",
    "NG0028:105": "'khrul pa rtsad nas bcad pa ni //",
    "NG0028:106": "blta bsgom spyod pa'i rim pa yis //",
    "NG0028:107": "'khrul pa log ste 'bras bu yang *//",
    "NG0028:108": "sku gsum ye shes lnga ldan 'gyur //",
    "NG0028:109": "zhes gsungs so //",
    "NG0028:110": "rdzogs pa chen po ye shes gsal bar ston pa'i rgyud las /",
    "NG0028:111": "'khrul pa ldog thabs kyi le'u ste bzhi pa'o //      // de nas gzhan yang bka' stsal pa //",
    "NG0028:112": "blta bsgom spyod pa'i rim pa yang *//",
    "NG0028:113": "blta ba dbyer med rang grol te //",
    "NG0028:114": "khyung chen nam mkhar lding dang 'dra //",
    "NG0028:115": "de yang ji ltar 'dug ce na //",
    "NG0028:116": "snang srid nges med phyi nang sems //",
    "NG0028:117": "sems la ngos bzung med pa'o //",
    "NG0028:118": "de nyid 'dzin med rang shar du //",
    "NG0028:119": "ngang gis grol te blo las 'das //",
    "NG0028:120": "lta ba de nyid mi ldan na //",
    "NG0028:121": "bya sgro rlung gis khyer dang mtshungs //",
    "NG0028:122": "tshig tu @#//",
    "NG0028:123": "ma song don la sbyar bas na //",
    "NG0028:124": "bsgom pa 'dzin med rang grol te //",
    "NG0028:125": "gar sbyin sbrang ma chags dang 'dra //",
    "NG0028:126": "bram ze skud pa 'khal ba bzhin //",
    "NG0028:127": "shes pa klod la gar bder bzhag / bsgoms pa de ltar ma ldan na //",
    "NG0028:128": "lag rdum brag la 'dzegs pa 'dra ba'o //",
    "NG0028:129": "mnyam bzhag dang ni rjes thob med //",
    "NG0028:130": "de ltar byung na bsgom pa'i mchog / bying rmugs rgod pa'i dgra byung yang *//",
    "NG0028:131": "rang gi de nyid shes pas sel /",
    "NG0028:132": "zhes gsungs so /",
    "NG0028:133": "rdzogs pa chen po kun tu bzang po ye shes",
    "NG0028:134": "gsal bar ston pa'i rgyud las blta bsgom bstan pa'i",
    "NG0028:135": "le'u ste lnga pa'o ///",
    "NG0028:136": "/ de nas spyod pa bshad par bya ste //",
    "NG0028:137": "spyod pa rang byung lhug pa ste //",
    "NG0028:138": "bi shwa karma'i bzo dang 'dra //",
    "NG0028:139": "tshul 'chos med pa'i ngang nyid de //",
    "NG0028:140": "thabs dang shes rab mthun par bya //",
    "NG0028:141": "spyod pa de dang ma ldan na //",
    "NG0028:142": "dmus long brag la 'dzegs dang mthun //",
    "NG0028:143": "ji bzhin pa yis lta ba la //",
    "NG0028:144": "de bzhin pa yis blo bzhag ste //",
    "NG0028:145": "de yis ngang las ma yengs pa //",
    "NG0028:146": "sangs rgyas sa la gnas pa yin //",
    "NG0028:147": "zhes gsungs so //",
    "NG0028:148": "rdzogs pa chen po kun tu bzang po /",
    "NG0028:149": "ye shes gsal bar ston pa'i rgyud las /",
    "NG0028:150": "spyod pa'i man ngag dang bcas pa'i le'u ste drug",
    "NG0028:151": "pa'o // // de ltar gsang ba mchog gi bdag",
    "NG0028:152": "pos bka' stsal pa /",
    "NG0028:153": "rigs lnga'i sangs rgyas kyis /",
    "NG0028:154": "bcom ldan 'das la rang rang gi sems kyi rtogs tshad 'di smras so //",
    "NG0028:155": "e ma bde gshegs bcom ldan 'das //",
    "NG0028:156": "sangs rgyas kun gyi byang chub sems //",
    "NG0028:157": "tshig dang yi ge'i spyod yul min //",
    "NG0028:158": "de la gdod nas rtogs pa'i gnas med do //",
    "NG0028:159": "zhes rdo rje sems dpas smras so /",
    "NG0028:160": "e ma chos kun stong pa'i bdag / rang gi ngo bo brjod du med //",
    "NG0028:161": "brjod med de ni sna tshogs pa'i //",
    "NG0028:162": "chos rnams kun la khyab par gnas //",
    "NG0028:163": "zhes 'khor lo 'dzin pas smras so //",
    "NG0028:164": "e ma mnyam nyid byang chub sems //",
    "NG0028:165": "ming du btags pa'i chos rnams kun //",
    "NG0028:166": "mnyam pa nyid la gnas byas phyir //",
    "NG0028:167": "mnyam pa nyid las gzhan med do //",
    "NG0028:168": "zhes rin chen 'dzin pas smras so //",
    "NG0028:169": "e ma chos su snang ba kun //",
    "NG0028:170": "rang gi ngo bo yul las 'das //",
    "NG0028:171": "de nyid byang chub sems nyid ni //",
    "NG0028:172": "mkhas pas bsgom na rtogs par 'gyur //",
    "NG0028:173": "zhes pad+ma 'dzin pas smras so //",
    "NG0028:174": "e ma chos kun sems nyid de //",
    "NG0028:175": "nges pa med de dngos rtogs bral //",
    "NG0028:176": "de nyid dag pa'i ye shes rang bzhin te //",
    "NG0028:177": "mkhas pas ci dga' bsgoms na 'grub //",
    "NG0028:178": "ces rgya gram 'dzin pas smras so //",
    "NG0028:179": "des nas dpal gsang ba mchog gi bdag pos bka' stsal pa /",
    "NG0028:180": "rang gi sems gsal ba'i ngang nyid shin tu rdzogs pa shin tu legs //",
    "NG0028:181": "phyogs bcu'i 'jig rten gang nas kyang *//",
    "NG0028:182": "sangs rgyas rnyed par mi 'gyur ro //",
    "NG0028:183": "sems nyid rtogs pa sangs rgyas mchog / ces gsungs so //",
    "NG0028:184": "rdzogs pa chen po kun tu bzang po /",
    "NG0028:185": "ye shes gsal bar ston pa'i rgyud las /",
    "NG0028:186": "byin @#//",
    "NG0028:187": "rlabs kyis 'khor rnams kyis rang rang gi rtogs tshad",
    "NG0028:188": "phul ba'i le'u ste bdun pa'o // // de nas",
    "NG0028:189": "rdo rje 'dzin pas yang gsol pa //",
    "NG0028:190": "kye kye bcom ldan rdo rje 'chang *//",
    "NG0028:191": "blta bsgom spyod pa de dag la //",
    "NG0028:192": "'bras bu'i rim pa ji ltar lags //",
    "NG0028:193": "de dag bsgom pa'i rnal 'byor pas //",
    "NG0028:194": "'chi ka'i rtags dang bar do'i dus //",
    "NG0028:195": "rim pa bdag la bshad du gsol //",
    "NG0028:196": "nyon cig dpal ldan rdo rje 'dzin //",
    "NG0028:197": "ma 'ongs pa yi don ched du //",
    "NG0028:198": "khyod kyis don zhus ya mtshan che //",
    "NG0028:199": "gus pas rab tu nyon la yid la zung *//",
    "NG0028:200": "'bras bu sku gsum ye shes lnga //",
    "NG0028:201": "chos sku stong gsal zung du 'jug / chos sku bde chen rdo rje 'chang *//",
    "NG0028:202": "sprul skus 'gro ba rigs drug 'dul //",
    "NG0028:203": "ye shes lnga ldan yon tan cha nas ldan //",
    "NG0028:204": "de nyid rang gi sems nyid de //",
    "NG0028:205": "logs nas 'byung ba ma yin no //",
    "NG0028:206": "'chi rtags rim pa bstan pa ni //",
    "NG0028:207": "nyams len rnal 'byor nyid kyi rtags //",
    "NG0028:208": "sa ni chu la thim pa yis //",
    "NG0028:209": "lus ni mi theg ldang mi nus //",
    "NG0028:210": "chu nyid me la thim pa'i dus su+u ni //",
    "NG0028:211": "kha sna skams te nang bkrag shor //",
    "NG0028:212": "me nyid rlung la thim dus su //",
    "NG0028:213": "lus kyi drod stor yal bar 'gyur //",
    "NG0028:214": "rlung ni rnam shes la thim tshe //",
    "NG0028:215": "dbugs sdud mi shes rngam pa brtsegs //",
    "NG0028:216": "de yi dus su dran pa bskyed par bya //",
    "NG0028:217": "de nas dbugs ni chad pa dang *//",
    "NG0028:218": "rnam shes snang ba dag la thim //",
    "NG0028:219": "snang ba mched pa dag la thim //",
    "NG0028:220": "mched pa thob pa dag la thim //",
    "NG0028:221": "thob pa chos sku dag la thim //",
    "NG0028:222": "de dus chos sku de nyid ni //",
    "NG0028:223": "shin tu gsal la ngos bzung bral //",
    "NG0028:224": "stong gsal 'dzin med rang gsal de //",
    "NG0028:225": "ngo yis zin pas mngon shes drug / shar nas rig pa'i dbang mchog thob //",
    "NG0028:226": "man ngag dam pa ldan gyur na //",
    "NG0028:227": "de ni sangs rgyas sa la gnas //",
    "NG0028:228": "bcu bzhi spyir chib sa yang non //",
    "NG0028:229": "bgrod du med pa'i lam mchog yin //",
    "NG0028:230": "gal te stong gsal ma zin cing *//",
    "NG0028:231": "'gyu ba byung na 'gro drug tu //",
    "NG0028:232": "rang gi las kyis lus len te //",
    "NG0028:233": "'khor ba'i mtha' la zad pa med //",
    "NG0028:234": "ces gsungs so //",
    "NG0028:235": "rdzogs pa chen po kun tu bzang po ye shes gsal bar ston pa'i rgyud las /",
    "NG0028:236": "phyi rabs rnal 'byor pa'i 'chi rtags bstan pa'i le'u",
    "NG0028:237": "ste brgyad pa'o // // de nas yang rdo rje",
    "NG0028:238": "'dzin pas gsol pa //",
    "NG0028:239": "kye kye rdo rje gsang ba mchog gi bdag / stong gsal rig pa'i ye shes de //",
    "NG0028:240": "ngo yis gzung na ji ltar gzung *//",
    "NG0028:241": "de nyid la ni gang du bzla //",
    "NG0028:242": "zhes gsol pas /",
    "NG0028:243": "bcom ldan 'das gsang ba mchog gis bka' stsal pa /",
    "NG0028:244": "stong gsal rig pa chen po de //",
    "NG0028:245": "kun gzhi gnyis kyi ngos nas bzung *//",
    "NG0028:246": "ye nyid don gyi kun gzhi dang *//",
    "NG0028:247": "sbyor ba rkyen gyi kun gzhi ni //",
    "NG0028:248": "sems can thams cad la yin te //",
    "NG0028:249": "sngar gyi bag chags dag dang ni //",
    "NG0028:250": "phyis kyi nyon mongs rnam rtog dang *//",
    "NG0028:251": "dper na sa dang chu 'dres la //",
    "NG0028:252": "rnyog mar gyur pa dag dang mthun //",
    "NG0028:253": "de gsum dag dang @#//",
    "NG0028:254": "chos sku 'dres //",
    "NG0028:255": "da ni chos sku ma yin te //",
    "NG0028:256": "de nyid don gyi kun gzhi ni //",
    "NG0028:257": "dper na chu ni rnyog ma dwangs pa bzhin //",
    "NG0028:258": "bag chags rtog pa nyon mongs kyis //",
    "NG0028:259": "ma bslad pa yi shes pa de //",
    "NG0028:260": "ma rtogs pa yi zug rngu med //",
    "NG0028:261": "'dzin med rang shar chos kyi sku //",
    "NG0028:262": "shes pa rang lugs glod byas pas //",
    "NG0028:263": "shes pa dngas sangs bde ba la //",
    "NG0028:264": "ma zhen rtogs pa'i zug rngu med //",
    "NG0028:265": "dben pa'i gnas su thun bcad la //",
    "NG0028:266": "dang po kho na bsgom par bya //",
    "NG0028:267": "de la ngang gis gnas pa la //",
    "NG0028:268": "sgo lnga gsal la 'dzin pa med //",
    "NG0028:269": "de yi ngang la gnas par bya //",
    "NG0028:270": "de nas brtan par gyur pa dang *//",
    "NG0028:271": "yul gyi snying po thams cad kun //",
    "NG0028:272": "ltar snang bun ne long nge tsam //",
    "NG0028:273": "de yi ngang du gnas tsam na //",
    "NG0028:274": "'byams thub pa yi rnal 'byor te //",
    "NG0028:275": "de la bsgom du ga la yod //",
    "NG0028:276": "ye shes 'gyu ba ma zin na //",
    "NG0028:277": "bsgoms kyang sgom par ga la 'gyur //",
    "NG0028:278": "ma bsgoms rang sgom byung tsam na //",
    "NG0028:279": "bsgom du med pa'i sgom pa yin //",
    "NG0028:280": "de nyid gdeng du gyur pa ni //",
    "NG0028:281": "blta ru med pa'i lta ba yin //",
    "NG0028:282": "de nyid ngang du gnas pa ni //",
    "NG0028:283": "spyad du med pa'i spyod pa yin //",
    "NG0028:284": "de ltar gyur na sangs rgyas yin //",
    "NG0028:285": "zhes gsungs so /",
    "NG0028:286": "rdzogs pa chen po kun tu bzang po ye shes gsal bar ston pa'i rgyud las /",
    "NG0028:287": "ye shes ngos bzung ba'i le'u ste dgu pa'o ///",
    "NG0028:288": "/ de nas gzhan yang bshad kyis nyon //",
    "NG0028:289": "de nyid la bzla'i rim pa ni //",
    "NG0028:290": "sangs rgyas sa la gnas 'dod na //",
    "NG0028:291": "zung 'jug nyid du la chen bzla //",
    "NG0028:292": "stong gsal ngang la gnas tsa na //",
    "NG0028:293": "snying rje ngang gis 'byung ba ni //",
    "NG0028:294": "stong dang snying rje zung 'jug yin //",
    "NG0028:295": "de nyid 'dzin med rang shar gnas pa ni //",
    "NG0028:296": "bde stong zung du 'jug pa yin //",
    "NG0028:297": "gsal ba dang ni stong pa dag / gnyis su med na zung 'jug yin //",
    "NG0028:298": "lta ba dang ni spyod pa dag / gnyis med zung 'jug nyid du la bzla'o //",
    "NG0028:299": "thabs dang shes rab zung du 'jug / ma zhen blo las 'das pa ni //",
    "NG0028:300": "stong gsal chos sku bde chen yin //",
    "NG0028:301": "rig pa stong gsal bde ba la //",
    "NG0028:302": "snang ba 'dzin med rang shar na //",
    "NG0028:303": "gnyis med bde ba chen po la //",
    "NG0028:304": "thun du bcad la bsgom du med //",
    "NG0028:305": "bar bar sems kyis sems la bya ra bya //",
    "NG0028:306": "bya ra ba la ngos gzung med //",
    "NG0028:307": "de yi ngang la gnas pa des //",
    "NG0028:308": "mtha' dbus med pa'i dgongs pa ste //",
    "NG0028:309": "gang ltar snang ba chos kyi sku //",
    "NG0028:310": "gang myong rig pa longs sku yin //",
    "NG0028:311": "sna tshogs shar ba sprul sku yin //",
    "NG0028:312": "de gsum dbyer med rdo rje'i sku //",
    "NG0028:313": "snang tshad sku la grag tshad gsung *//",
    "NG0028:314": "dran rtog thugs kyi dkyil 'khor yin //",
    "NG0028:315": "bgrod du med pa'i sa chen non //",
    "NG0028:316": "zhes gsungs so //",
    "NG0028:317": "rdzogs pa chen po kun tu bzang po ye shes gsal bar ston pa'i rgyud las /",
    "NG0028:318": "la bzla ba'i le'u ste bcu pa'o // // de",
    "NG0028:319": "nas gzhan yang gus pas nyon la yid la zung",
    "NG0028:320": "*// rdzogs pa chen po'i gdam ngag 'di //",
    "NG0028:321": "theg pa kun las khyad par @#//",
    "NG0028:322": "'phags //",
    "NG0028:323": "kun gyi dngos gzhir shar bas na //",
    "NG0028:324": "lta ba khyad par 'phags pa ni //",
    "NG0028:325": "'dzin med rang shar zung 'jug yin //",
    "NG0028:326": "bsgom pa khyad par 'phags pa ni //",
    "NG0028:327": "rig pa yul med blo las 'das //",
    "NG0028:328": "spyod pa khyad par 'phags pa ni //",
    "NG0028:329": "spyod pa rang byung lhug pa'i ngang *//",
    "NG0028:330": "kun las khyad 'phags bsam mi khyab //",
    "NG0028:331": "'bras bu khyad par 'phags pa ni //",
    "NG0028:332": "dbyer med sku las khyad 'phags bgrod du med //",
    "NG0028:333": "sa las khyad par thob med pa //",
    "NG0028:334": "rang byung ye shes blo las grol //",
    "NG0028:335": "'di ltar snang ba'i sems nyid de //",
    "NG0028:336": "sems las logs na rdul tsam med //",
    "NG0028:337": "phyi yis sgro 'dogs chod pa yin //",
    "NG0028:338": "de dag 'dzin med rang shar las //",
    "NG0028:339": "sems ni kha dog dbyibs dang bral //",
    "NG0028:340": "rtag pa ma yin dngos po med //",
    "NG0028:341": "chad pa ma yin rig cing gsal //",
    "NG0028:342": "nang gi sgro 'dogs chod pa yin //",
    "NG0028:343": "stong dang gsal ba dbyer med pas //",
    "NG0028:344": "zung 'jug bde chen chos sku ste //",
    "NG0028:345": "gsang ba'i sgro 'dogs chod pa yin //",
    "NG0028:346": "de dag 'dzin med rang shar bas //",
    "NG0028:347": "blo yi spyod yul dag las 'das //",
    "NG0028:348": "rang byung ye shes btsal med pa //",
    "NG0028:349": "mthar thug sgro 'dogs chod pa yin //",
    "NG0028:350": "de ni khyad 'phags lta ba'i don //",
    "NG0028:351": "de yi ngang la gnas pa ni //",
    "NG0028:352": "bsgom pa'i khyad 'phags don nyid yin //",
    "NG0028:353": "de yi ngang la ma yengs nas //",
    "NG0028:354": "gar bder rig pa gnas pa ni //",
    "NG0028:355": "spyod pa khyad par 'phags pa'i don //",
    "NG0028:356": "de yi don la slebs pa ni //",
    "NG0028:357": "'bras bu khyad par 'phags pa'i don //",
    "NG0028:358": "de la bgrod dang thob rgyu med //",
    "NG0028:359": "lam dang sa yi khyad par 'phags pa yin //",
    "NG0028:360": "'di ni lam mchog dam pa ste //",
    "NG0028:361": "ri bran thams cad lta 'dod na //",
    "NG0028:362": "ri bo'i rtse la 'dzegs pa bzhin //",
    "NG0028:363": "theg pa 'og ma shes 'dod na //",
    "NG0028:364": "a ti yo ga'i don la blta //",
    "NG0028:365": "zhes gsungs so //",
    "NG0028:366": "rdzogs pa chen po kun tu bzang po ye shes gsal bar ston pa'i rgyud las /",
    "NG0028:367": "khyad par 'phags pa'i le'u ste bcu gcig pa'o //",
    "NG0028:368": "// de nas yang dpal kun tu bzang po chos",
    "NG0028:369": "kyi sku des / 'khor rnams la bka' stsal pa /",
    "NG0028:370": "nga'i rgyud 'di ni rgyud thams cad las khyad par 'phags pa yin te /",
    "NG0028:371": "de ci'i phyir zhe na /",
    "NG0028:372": "log pa'i lam ni rtag chad du zhen pa /",
    "NG0028:373": "nyan thos la sogs pa a nu man chad ni phyogs su 'dzin te /",
    "NG0028:374": "yang dag pa'i don dang 'gal te /",
    "NG0028:375": "rgyud 'di ni stong gsal bde ba chen po /",
    "NG0028:376": "dus gsum gyi sangs rgyas thams cad kyi dgongs pa dril te gcig tu bstan pa yin pas /",
    "NG0028:377": "kun tu bzang po ye shes gsal bar ston pa'i",
    "NG0028:378": "rgyud ces bya bar zung zhig / nga'i rgyud 'di",
    "NG0028:379": "ni rtags tsam 'dzin pa'i dus su /",
    "NG0028:380": "gang zag skal ba dang ldan pa rnams kyis spyod par 'gyur ro //",
    "NG0028:381": "de yang rgyud 'di ston pa'i dus su /",
    "NG0028:382": "gang zag skal ba dang ldan pa rnams la /",
    "NG0028:383": "rig pa rtsal gyi dbang gsum bskur la /",
    "NG0028:384": "dam tshig la gnas par bya'o zhes bka' stsal pa dang */",
    "NG0028:385": "rdo rje 'dzin pa la @#//",
    "NG0028:386": "sogs pa rnams yi rangs te /",
    "NG0028:387": "rang rang gis stong gsal chen po'i don rtogs nas /",
    "NG0028:388": "sku gsum ye shes lnga'i ngang du sangs rgyas par gyur to //",
    "NG0028:389": "de ltar du gyur nas /",
    "NG0028:390": "dpal rdo rje 'chang la 'khor rnams kyis rdo rje'i tshig tu bstod pa ni //",
    "NG0028:391": "e ma ho bdud bzhi bcom nas yon tan ldan //",
    "NG0028:392": "mtshan ma'i dngos po kun las 'das //",
    "NG0028:393": "stong gsal bde ba'i bdag nyid can //",
    "NG0028:394": "thams cad mkhyen la dad pas bstod //",
    "NG0028:395": "ces rdo rje'i tshig gis bstod par gyur to //",
    "NG0028:396": "rdzogs pa chen po kun tu bzang po ye shes gsal bar ston pa'i rgyud las /",
    "NG0028:397": "rgyud yongs su gtad pa'i le'u ste bcu gnyis pa'o ///",
    "NG0028:398": "/ dus gsum sangs rgyas kyi dgongs pa gcig tu dril ba'i rgyud ces bya ba rdzogs so //",
    "NG0028:399": "bdag 'dra sangs rgyas ye shes kyis //",
    "NG0028:400": "gu ru shri sid+ha la //"
}