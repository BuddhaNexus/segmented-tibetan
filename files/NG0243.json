{
    "NG0243:1": "@#// rgya gar skad du /",
    "NG0243:2": "sarba ta tha ga ta sha ya kro d+ha sa mu da ya tan+t+ra na ma /",
    "NG0243:3": "bod skad du /",
    "NG0243:4": "de bzhin gshegs pa thams cad dgongs pa khro bo 'dus pa'i rgyud ces bya ba */",
    "NG0243:5": "bcom ldan 'das dpal kun tu bzang po he ru ka la phyag 'tshal lo //",
    "NG0243:6": "de nas bcom ldan 'das chos thams cad kyi rang",
    "NG0243:7": "bzhin de kho na nyid ye shes chen po'i ngo",
    "NG0243:8": "bo / sku gsung thugs lhun gyis grub pa //",
    "NG0243:9": "rdo rje'i bdag nyid /",
    "NG0243:10": "ye shes thugs rje'i rol pa //",
    "NG0243:11": "gnyis su med pa'i thig le /",
    "NG0243:12": "yongs su bkod pa'i snying po //",
    "NG0243:13": "thams cad nas thams cad du khyab gdal te //",
    "NG0243:14": "mi skye mi 'gag nam mkha'i ngo bor ye nas sangs rgyas pa /",
    "NG0243:15": "cis kyang btsal du med pa //",
    "NG0243:16": "mi 'gyur ba 'gyur ba med pa //",
    "NG0243:17": "ma bcos pa bcos pa med pa //",
    "NG0243:18": "mi snang ba snang ba med pa //",
    "NG0243:19": "ma grub pa bsgrub tu med pa /",
    "NG0243:20": "gnyis su med cing tha mi dad pa /",
    "NG0243:21": "thams cad so so ma yin pa'i sangs rgyas de nyid /",
    "NG0243:22": "nyid la nyid gsung du med pa'i dgongs par chos thams cad 'dus par gsungs te /",
    "NG0243:23": "chos thams cad brjod du med cing brjod pa las 'das pas /",
    "NG0243:24": "'das pa'i sangs rgyas thams cad ni chos nyid ma skyes pa'i rang bzhin du 'dus so //",
    "NG0243:25": "chos thams cad bsam du med cing bsam pa las 'das pas /",
    "NG0243:26": "da ltar gyi sangs rgyas thams cad ni byang chub kyi sems bde ba chen por 'dus so //",
    "NG0243:27": "chos thams cad 'gyur ba med cing 'pho 'gyur las 'das pas /",
    "NG0243:28": "ma byon pa'i sangs rgyas thams cad ni /",
    "NG0243:29": "yid rang byung gi ye shes btsal ba med par 'dus so //",
    "NG0243:30": "dus gsum gyi sangs rgyas thams cad mnyam pa nyid",
    "NG0243:31": "spros pa med pa'i thig le chen por 'dus so",
    "NG0243:32": "// de nas phyogs bcu'i dus gsum gyi sangs rgyas thams cad kyi rang bzhin de /",
    "NG0243:33": "mtshan ma dngos po thams cad la ye nas 'di 'dra bar grub cing rtag pa med la /",
    "NG0243:34": "thams cad chos nyid du sangs rgyas pas /",
    "NG0243:35": "stong zhing chad pa ma yin te /",
    "NG0243:36": "thams cad chos nyid bde ba chen po'i ngang du sangs rgyas pas /",
    "NG0243:37": "skye 'gro ming dang gzugs thams cad ye nas phyogs dang ris /",
    "NG0243:38": "dbyibs dang kha dog gang du yang grub pa med de /",
    "NG0243:39": "thams cad ye shes chen po'i rang bzhin du sangs rgyas te /",
    "NG0243:40": "chos kyi sku'i rang bzhin gnyis su med pa'i byang chub sems /",
    "NG0243:41": "ye nas sus kyang ma byas ma btsal ba'i don /",
    "NG0243:42": "nam mkha' bzhin du ye nas gnas te /",
    "NG0243:43": "ji ltar 'dul ba'i don la ji bzhin par gnas so //",
    "NG0243:44": "de yang sems kyi mtshan nyid so sor 'dzin pa'i",
    "NG0243:46": "[(]19[)]@#// don gnas skabs kyis mdzad de /",
    "NG0243:47": "yang dag par na sangs rgyas kyi sku gsung thugs kyi mdzad pa ni /",
    "NG0243:48": "chos kyi sku dus gsum du 'pho 'gyur med pa /",
    "NG0243:49": "ma bcos pa'i chos nyid /",
    "NG0243:50": "ma bslabs pa'i ye shes /",
    "NG0243:51": "thams cad byang chub sems kyi rang bzhin du sangs rgyas par mdzad de /",
    "NG0243:52": "byang chub kyi sems cir yang ma yin pa nyid /",
    "NG0243:53": "rang bzhin du lhun gyis grub ste btsal ba med pa'i dgongs par 'dus so //",
    "NG0243:54": "mi zad pa rgyan gyi 'khor lo /",
    "NG0243:55": "sku gsung thugs chos sku 'gyur ba med pa /",
    "NG0243:56": "brjod pa med pa gsung mi mnga' ba /",
    "NG0243:57": "rnam par mi rtog pa'i ye shes kyi dgongs par 'dus so //",
    "NG0243:58": "chos nyid dus gsum du 'gyur ba med de //",
    "NG0243:59": "dbus dang mtha' mi dmigs pa /",
    "NG0243:60": "spros bral ye shes kyi snying por /",
    "NG0243:61": "sems kyi rang bzhin cir yang mi snang zhing */",
    "NG0243:62": "cir yang mi 'gyur ba'i dgongs pa dang */",
    "NG0243:63": "lhun gyis grub par gnas pa la /",
    "NG0243:64": "byis pa'i spyod pa lta bur byar med de /",
    "NG0243:65": "ma spangs rtog pa med par longs spyod pas /",
    "NG0243:66": "skyon med bde ba chen po zhes bya ba'i dgongs pa dang */",
    "NG0243:67": "chos thams cad sku dang ye shes kyi rang bzhin gyis /",
    "NG0243:68": "sems nyid dkyil 'khor chen por lhun gyis grub pa'i dgongs pa dang */",
    "NG0243:69": "skye ba med pa'i chos kyi dbyings las sems kyis dbang sgyur bas /",
    "NG0243:70": "rang rig pa'i rtsal dbang thob pa'i dgongs pa dang */",
    "NG0243:71": "chos thams cad nam mkha' lta bu la bsrung ba dang mi bsrung ba'i phyogs dang bral ba ste /",
    "NG0243:72": "don chos nyid nam mkha' lta bu las mi 'da' ba'i dgongs pa dang */",
    "NG0243:73": "dngos grub chen po rang gi sems nyid de //",
    "NG0243:74": "dgos 'dod 'byung ba'i rin po che ltar du /",
    "NG0243:75": "ji ltar dmigs shing bsgyur bas 'grub pa /",
    "NG0243:76": "bsgyur ba'i don thams cad rdzogs pa'i dgongs pa dang */",
    "NG0243:77": "phrin las rnam pa bzhi la sogs pas gang la gang gis 'dul bar ston pa ni /",
    "NG0243:78": "sangs rgyas kyi phrin las thams cad rdzogs pa'i dgongs pa'o //",
    "NG0243:79": "de lta bas na dus gsum gyi de bzhin gshegs",
    "NG0243:80": "pa thams cad kyi thugs kyi dngos gzhi ma bcos",
    "NG0243:81": "pa'i de kho na nyid du 'dus /",
    "NG0243:82": "khams gsum dang dus gsum gyi sems can thams cad kyi sems kyang de kho na nyid du 'dus /",
    "NG0243:83": "'jig rten gyi dregs pa can thams cad kyi srog",
    "NG0243:84": "kyang dngos gzhi ma bcos pa de kho na nyid",
    "NG0243:85": "du 'dus pa thams cad kyang dgongs pa 'dir 'dus",
    "NG0243:86": "so // de la ched du brjod pa ni /",
    "NG0243:87": "e ma ho //",
    "NG0243:88": "sems nyid kun tu bzang po yi //",
    "NG0243:89": "byas pa med par sna tshogs 'grub //",
    "NG0243:90": "ma brjod sgra skad cir yang sgrog / ma spyad rol pa rgyan du shar //",
    "NG0243:91": "srid gsum rnam dag lhun gyis grub //",
    "NG0243:92": "kun la khyab pas nam mkha' ste //",
    "NG0243:93": "sna tshogs 'byung ba rig pa'i gter //",
    "NG0243:94": "gting dpag dka' ba rgya mtsho'i klung *//",
    "NG0243:95": "bde gshegs dgongs pa 'dus par bshad //",
    "NG0243:96": "ces gsungs so //",
    "NG0243:97": "de bzhin gshegs pa thams cad kyi dgongs pa khro bo @#//",
    "NG0243:98": "'dus pa'i rgyud las le'u dang po'o //    // de nas bcom ldan 'das chos kyi rang bzhin de /",
    "NG0243:99": "ye shes chen po'i rol par shar bar mkhyen nas /",
    "NG0243:100": "sku gsung thugs mnyam pa nyid mi dmigs par mdzad de /",
    "NG0243:101": "ched du brjod pa /",
    "NG0243:102": "ma nor ma bcos de bzhin nyid //",
    "NG0243:103": "mi gnas mi rtog bsam dang bral //",
    "NG0243:104": "ma chags chags bral yul las 'das //",
    "NG0243:105": "cir yang ma yin cir ma yin //",
    "NG0243:106": "rang byung rang zhi brjod dang bral //",
    "NG0243:107": "rnam par mi rtog ye shes kyi //",
    "NG0243:108": "rtog pa'i dngos po zil gyis gnon //",
    "NG0243:109": "stong pa'i go cha bla na med //",
    "NG0243:110": "skye med sems nyid yi dam lha //",
    "NG0243:111": "zhes gsungs so //",
    "NG0243:112": "chos sku skye 'gag med pa las //",
    "NG0243:113": "ye shes chen po rol pa'i sku //",
    "NG0243:114": "dngos med rtog pa zil gyis gnon //",
    "NG0243:115": "mthing nag zhal gsum phyag drug ste //",
    "NG0243:116": "rnam par thar pa'i dbu gsum gyis //",
    "NG0243:117": "srid pa gsum po sgrol bar mdzad //",
    "NG0243:118": "pha rol phyin drug phyag mtshan ni //",
    "NG0243:119": "'khor lo ral gri rdo rje dang *//",
    "NG0243:120": "be con gtun shing sdigs mdzub 'bar //",
    "NG0243:121": "rgyud drug gnas pa'i log lta sgrol //",
    "NG0243:122": "tshad med bzhi dang rdzu 'phrul rkang *//",
    "NG0243:123": "skye ba rnam bzhi stong bdag med //",
    "NG0243:124": "glang chen ko rlon gos su gyon //",
    "NG0243:125": "zhing lpags g.yang gzhi ya bas bskor //",
    "NG0243:126": "stag gi pags pas sham thabs byas //",
    "NG0243:127": "skam rlon thod pas rgyan du byas //",
    "NG0243:128": "rigs bzhi'i klu dang sa bdag gnyan //",
    "NG0243:129": "dregs pa brgyad po phyogs mtshams bsnol //",
    "NG0243:130": "ma he glang po brdzis pa la //",
    "NG0243:131": "nyi zla pad+ma'i gdan la bzhugs //",
    "NG0243:132": "sems nyid yi ge'i rang bzhin te //",
    "NG0243:133": "rgyal ba'i sku nyid yin par bshad //",
    "NG0243:134": "khyab bdag ye shes lnga yi bdag / dbu la rdzogs pa'i rigs lnga'o //",
    "NG0243:135": "yum ni dmigs med chos kyi dbyings //",
    "NG0243:136": "gnyis su med par sku la gnas //",
    "NG0243:137": "om ya man+ta ka hum /",
    "NG0243:138": "'di ni gsang sngags rgyal po ste //",
    "NG0243:139": "khro bo de nyid 'bar ba yin //",
    "NG0243:140": "a kro te ka ya man+ta ka / skye med ye shes khro bo'i sku //",
    "NG0243:141": "gshin rje gshed po bgegs kyi rgyal //",
    "NG0243:142": "'gyur med rdo rje'i sku ru gyur //",
    "NG0243:143": "kra sha ka la ru pa /",
    "NG0243:144": "nag po chen po 'jigs byed gzugs //",
    "NG0243:145": "'gag pa med pa rdo rje'i gsung */",
    "NG0243:146": "hrihsh+t-i ya ma ye /",
    "NG0243:147": "mi rtog ye shes chen po'i ngang *//",
    "NG0243:148": "rdo rje'i thugs nyid brtan par mdzod //",
    "NG0243:149": "rtog med rang bzhin 'od gsal lo //",
    "NG0243:150": "chos kyi dbyings las ngo bo'i sku //",
    "NG0243:151": "gshin rje gshed nag lhun gyis grub //",
    "NG0243:152": "hrihbadzra kro ta h+ya gri wa pad+ma ta kr-ita ra ga tsan d+ha //",
    "NG0243:153": "chos rnams ma 'dres so sor rtog / 'du shes phung po pad+ma'i gsung *//",
    "NG0243:154": "ha ya gr-i wa rta mchog dpal //",
    "NG0243:155": "chags med sku mdog dmar po la //",
    "NG0243:156": "spyi gtsug rta mgo ljang zhur 'tsher //",
    "NG0243:157": "bde gshegs gsung gi ngo bo nyid //",
    "NG0243:158": "badzra pa ni tsan+da ma ha ro sha na //",
    "NG0243:159": "chos rnams me long lta bu yi //",
    "NG0243:160": "rnam shes phung po rdo rje'i thugs //",
    "NG0243:161": "lag na rdo rje khro bo'i rgyal //",
    "NG0243:162": "bai dur sngon po'i mdog 'dra la //",
    "NG0243:163": "khros pas mthing nag 'jigs pa'i sku //",
    "NG0243:164": "bde gshegs thugs kyi ngo bo @#//",
    "NG0243:165": "nyid //",
    "NG0243:166": "badzra ki li ki la ya pa ra bi d+h+wan+sa //",
    "NG0243:167": "bya ba thams cad grub pa yi //",
    "NG0243:168": "'du byed don grub rnam pa ni //",
    "NG0243:169": "las kyi rgyal po he ru ka / badzra ku ma ra yi sku //",
    "NG0243:170": "ljang nag chen mo 'jigs pa'i sku //",
    "NG0243:171": "bde gshegs phrin las ngo bo nyid //",
    "NG0243:172": "ye shes lhun gyis grub pa ni //",
    "NG0243:173": "phyag rgya rdzogs pa'i rgyal po'o //",
    "NG0243:174": "ma bcos mi 'gyur chags pa med //",
    "NG0243:175": "kun 'byung bya ba byed pa yi //",
    "NG0243:176": "rigs kyi bdag po kun 'dus pa //",
    "NG0243:177": "sku lnga lhun gyis grub pa'o //",
    "NG0243:178": "dpral bar gyad gnon khyung gnyis ni //",
    "NG0243:179": "spu dang gshog pa mtshon cha me //",
    "NG0243:180": "khyung gi kha nas lce 'bar bas //",
    "NG0243:181": "gdug pa gzir dang rlog par byed //",
    "NG0243:182": "seng ge ral pa sprug pa gnyis //",
    "NG0243:183": "kha nas rdo rje mang po 'phro //",
    "NG0243:184": "bar mtshams med par gdug pa 'joms //",
    "NG0243:185": "stag chen rngams shing 'phyo ba gnyis //",
    "NG0243:186": "kha nas ral gri 'bar ba 'phro //",
    "NG0243:187": "ma lus gshog dang gtub par mdzad //",
    "NG0243:188": "sbrul gdug 'bar ba nag po la //",
    "NG0243:189": "kha nas me 'bar 'tshub cing bsreg / ce spyang mthing skya 'bar ba la //",
    "NG0243:190": "zhal nas lcags kyus 'gugs shing sgrol //",
    "NG0243:191": "thams cad zil gyis gnon pa ste //",
    "NG0243:192": "rang snang dbyer med rdo rje'i sku //",
    "NG0243:193": "rnam dag bsod nams rgyan gyis brgyan //",
    "NG0243:194": "dpe byad 'bru bkod bltar mi ngom //",
    "NG0243:195": "sku lnga mchog ste khyod la 'dud //",
    "NG0243:196": "rnam par dag pa nam mkha'i dbyings //",
    "NG0243:197": "ci gsungs sna tshogs sgra rig mkhyen //",
    "NG0243:198": "bsam 'das brjod med rdo rje'i gsung *//",
    "NG0243:199": "gsung lnga mchog la phyag 'tshal 'dud //",
    "NG0243:200": "rdo rje gsang ba nam mkha'i thugs //",
    "NG0243:201": "mnyam nyid mi g.yo so sor gsal //",
    "NG0243:202": "kun rig snying po ye shes mchog / thugs lnga'i mchog la phyag 'tshal 'dud //",
    "NG0243:203": "yid bzhin nor bu chen po ste //",
    "NG0243:204": "mkhyen pa'i ye shes rang rig 'bar //",
    "NG0243:205": "mgon po yon tan bsam las 'das //",
    "NG0243:206": "lhun gyis grub mdzad khyod la 'dud //",
    "NG0243:207": "mi mdzad pa nyid mdzad pa che //",
    "NG0243:208": "ma chags chags bral 'dod chags mdzad //",
    "NG0243:209": "thams cad ma lus sgrol ba yi //",
    "NG0243:210": "phrin las mchog la phyag 'tshal 'dud //",
    "NG0243:211": "ces sku gsung thugs yon tan phrin las lnga rang",
    "NG0243:212": "la rdzogs shing ched du rang la bstod pa mdzad",
    "NG0243:213": "do // de bzhin gshegs pa thams cad kyi dgongs",
    "NG0243:214": "pa khro bo 'dus pa'i rgyud las le'u gnyis pa'o",
    "NG0243:215": "// // de nas bcom ldan 'das chos thams cad",
    "NG0243:216": "ye nas lhun gyis grub par mdzad de /",
    "NG0243:217": "e yam ram bam lam zhes ched du brjod do //",
    "NG0243:218": "e stong nyid ye shes rdo rje'i sku //",
    "NG0243:219": "nyon mongs zhe sdang 'joms mdzad pa //",
    "NG0243:220": "nam mkha'i rang bzhin rdo rje nyid //",
    "NG0243:221": "cis kyang mi chod mi shig pa //",
    "NG0243:222": "gdod nas ma skyes sems nyid do //",
    "NG0243:223": "yam gi ye shes las byung ba //",
    "NG0243:224": "gtum khro phrag dog 'joms mdzad pa //",
    "NG0243:225": "sra mkhregs dong tshe rnam rtog 'thor //",
    "NG0243:226": "ram gyi ye shes las byung bas //",
    "NG0243:227": "srad 'dzin 'dod chags 'joms mdzad pa //",
    "NG0243:228": "kun tu me 'od 'bar dang 'phros //",
    "NG0243:229": "'du klong 'khyil bas 'khrigs pa'o //",
    "NG0243:230": "bam gyi ye @#//",
    "NG0243:231": "shes las byung ba //",
    "NG0243:232": "dregs pa'i nga rgyal 'joms mdzad pa //",
    "NG0243:233": "chu rgod skyin thang 'khrugs pa yi //",
    "NG0243:234": "mtshan ma'i rtog pa 'joms par byed //",
    "NG0243:235": "lam gyi ye shes las byung ba //",
    "NG0243:236": "rmongs pa'i gti mug 'joms mdzad pa //",
    "NG0243:237": "sra mkhregs brtan pa rdo rje che //",
    "NG0243:238": "rdo rje 'od phung 'khrigs pa yis //",
    "NG0243:239": "rmongs pa'i mun nag chen po 'joms //",
    "NG0243:240": "'byung ba chen po bcom ldan 'das //",
    "NG0243:241": "kun la rang bzhin gnas pa de //",
    "NG0243:242": "lhun gyis grub pa'i ye shes kyis //",
    "NG0243:243": "gur ram ra ba spyil po'i tshul //",
    "NG0243:244": "cis kyang mi tshugs cis mi shigs //",
    "NG0243:245": "'byung ba lus kyi dkyil 'khor ni //",
    "NG0243:246": "ye shes chen po'i rang bzhin gyi //",
    "NG0243:247": "rdo rje'i go cha rab tu sra //",
    "NG0243:248": "skye med nam mkha'i cho 'phrul las //",
    "NG0243:249": "'gag med 'byung ba lhun gyis grub //",
    "NG0243:250": "thams cad skyed pa yul nyid klong *//",
    "NG0243:251": "rten du gyur pa sku dang gnas //",
    "NG0243:252": "gnas tshogs 'byung ba rig pa'i gter //",
    "NG0243:253": "nyon mongs 'joms pas ye shes te //",
    "NG0243:254": "rnam rtog gcod pas 'khor lo'o //",
    "NG0243:255": "gcod dang 'dral bas mtshon cha yin //",
    "NG0243:256": "snang tsam nyid na rang bzhin med //",
    "NG0243:257": "bden pa dbyer med nam mkha'i ngang *//",
    "NG0243:258": "snang srid sku gsung thugs nyid de //",
    "NG0243:259": "rnam pa rkang pa 'di med pa'ang snang pa dbyer med nam mkha'i ngang *//",
    "NG0243:260": "de yi rang bzhin de nyid do //",
    "NG0243:261": "zhes gsungs so //",
    "NG0243:262": "de bzhin gshegs pa thams cad kyi dgongs pa khro",
    "NG0243:263": "bo 'dus pa'i rgyud las le'u gsum pa'o // //",
    "NG0243:264": "de nas bcom ldan 'das ye shes chen po'i rol",
    "NG0243:265": "pa / yi ge rnam par 'phrul pa sku gsung thugs rdo rje brjod pa /",
    "NG0243:266": "gsang sngags don ni lam yin te //",
    "NG0243:267": "skyabs par byed pa las su 'gyur //",
    "NG0243:268": "de phyir skyes bu chen po'o //",
    "NG0243:269": "thugs las mgur gyi bum par gril //",
    "NG0243:270": "zla kham dkyil nas ljags rtser bkram //",
    "NG0243:271": "zhal dang sku yi rnam pa las //",
    "NG0243:272": "kun la khyab par shar ba po //",
    "NG0243:273": "sku dang gsung thugs lhun grub pa'i //",
    "NG0243:274": "phrin las rol pa chen po ste //",
    "NG0243:275": "bde gshegs spyi dril snying po'o //",
    "NG0243:276": "thog mar 'byung ba'i yi ge lnga //",
    "NG0243:277": "mkha' ltar dag pa sems kyi dbyings //",
    "NG0243:278": "chos kyi 'byung gnas chen po ste //",
    "NG0243:279": "drag po dbang sdud yi ge dag / gsang sngags",
    "NG0243:280": "rgyal po dbu la bzhag / g.yo ba rlung la",
    "NG0243:281": "sreg pa me // sdud pa chu yin sra brtan sa //",
    "NG0243:282": "'byung lnga'i dbyings nas blangs nas kyang *//",
    "NG0243:283": "gsang sngags phreng ba'i gral la bzhag / kun gyi mchog tu gyur pa ste //",
    "NG0243:284": "khong nas 'byung ba'i yi ge dang *//",
    "NG0243:285": "skyes bu can gyi rang bzhin dang *//",
    "NG0243:286": "de bzhin snyan dang shangs dang tshems //",
    "NG0243:287": "'byung ba'i yi ge klod pa'i 'bru //",
    "NG0243:288": "sna ldan yig 'bru gral gnas pa'o //",
    "NG0243:289": "de 'og 'gyur gyi yi ge lnga //",
    "NG0243:290": "bya ba'i yi ge khyab byed dang *//",
    "NG0243:291": "don du 'gyur dang gnas pa yi //",
    "NG0243:292": "'dzin pa med pa'i sgo dag go / de 'og char pa med pa dang *//",
    "NG0243:293": "rgyu rkyen med dang rkyen dang bral //",
    "NG0243:294": "bslang ba med pa'i yi ge'o //",
    "NG0243:295": "dbyangs dang sgra yi dbyings nas blang *//",
    "NG0243:296": "de 'og sku yi yi ge yang *//",
    "NG0243:297": "gshin rje @#//",
    "NG0243:298": "gshed nag thugs las bslang *//",
    "NG0243:299": "de bzhin gsung gi yi ge yang *//",
    "NG0243:300": "gsod byed rngam chen thugs nas blang *//",
    "NG0243:301": "thugs kyi yi ge'i phreng ba ste //",
    "NG0243:302": "rdo rje 'jigs byed thugs las blang *//",
    "NG0243:303": "rim pa bzhin du gral la gzhag / de 'og gsum tshan gsum yin te //",
    "NG0243:304": "gnang dgu 'joms pa gral la bzhag / gsang sngags rgyal po brgyad gnyis po //",
    "NG0243:305": "pad+ma 'khyil pa'i ga'u nas //",
    "NG0243:306": "blangs te gral la gnas pa'o //",
    "NG0243:307": "thugs kyi yi ge 'bru bcu ste //",
    "NG0243:308": "rdo rje gtum po'i thugs las blang *//",
    "NG0243:309": "de 'og zil gyis mnan pa ste //",
    "NG0243:310": "'bar ba bya khyung thugs nas sprul / de 'og gsang sngags 'bru brgyad de //",
    "NG0243:311": "gshin rje'i rgyal po las kyi bdag / phrin las thams cad byed pa'o //",
    "NG0243:312": "de rjes phrin las rdzogs pa'i sngags //",
    "NG0243:313": "las mchog rgyal po'i thugs las blang *//",
    "NG0243:314": "mthar ni mtshon cha me dpung sngags //",
    "NG0243:315": "'dren pa stobs kyi drag sngags te //",
    "NG0243:316": "gsang sngags rgyal po brgya dang bcu //",
    "NG0243:317": "sngags kyi yan lag bzhi ldan pas //",
    "NG0243:318": "gsung gi cho 'phrul sgra bsgrags pas //",
    "NG0243:319": "sku bskyed srog gi ngo bo la //",
    "NG0243:320": "bsgrub dang thugs dang bskul ba dang *//",
    "NG0243:321": "bsrung dang bsad pa gnad la dbab //",
    "NG0243:322": "yid bzhin nor bu lta bu yis //",
    "NG0243:323": "ma lus 'dus pa'i thig le'o //",
    "NG0243:324": "de bzhin gshegs pa thams cad kyi dgongs pa khro",
    "NG0243:325": "bo 'dus pa'i rgyud las le'u bzhi pa'o // //",
    "NG0243:326": "de nas bcos ldan 'das ye shes chen po'i rol",
    "NG0243:327": "pa la / phrin las rnam par 'phrul pa brjod pa /",
    "NG0243:328": "stobs bcu pha rol gnan pa yi //",
    "NG0243:329": "'khor lo rim pa re mig bcu //",
    "NG0243:330": "bcu phrag bcu gcig khong mig can //",
    "NG0243:331": "bde gshegs khro bo 'dus pa yi //",
    "NG0243:332": "drag po sngags kyi grong khyer yin //",
    "NG0243:333": "thog mar nam mkha' rdo rje phreng *//",
    "NG0243:334": "gnyis ni 'thor byed rdo rje la //",
    "NG0243:335": "gsum pa 'bar byed rdo rje yi //",
    "NG0243:336": "bzhi pa sdud byed rdo rje la //",
    "NG0243:337": "lnga pa sra byed rdo rje'o //",
    "NG0243:338": "drug pa skye med rdo rje yin //",
    "NG0243:339": "bdun pa rdo rje spyan du bshad //",
    "NG0243:340": "brgyad pa snyan la dgu pa shangs //",
    "NG0243:341": "bcu pa rdo rje 'bar ba tshems //",
    "NG0243:342": "yi ge'i phreng bas brgyan pa'o //",
    "NG0243:343": "mtha' nas dbus su sdud pa'i tshul //",
    "NG0243:344": "'khrul 'khor rgyal po rnal ma ste //",
    "NG0243:345": "srog dang snying po ldan par bya //",
    "NG0243:346": "thems dang gzir dang ldan pas ni //",
    "NG0243:347": "sred med bu yang 'joms par byed //",
    "NG0243:348": "dregs pa gzhan lta smos ci dgos //",
    "NG0243:349": "dbus nas mtha' ru skyel ba dag / las kyi 'khrul 'khor bzlog pa'o //",
    "NG0243:350": "lha rnams gnad la dbab pa'o //",
    "NG0243:351": "phyi dang nang du 'gro ldog lto //",
    "NG0243:352": "dkrug pa ar la gtad pa yin //",
    "NG0243:353": "mu mtha' 'khor 'das dral bar byed //",
    "NG0243:354": "shi sa bstan pa zhes su brjod //",
    "NG0243:355": "rdo rje nas ni tshems kyi bar //",
    "NG0243:356": "'bar ba'i 'khor los 'thub par byed //",
    "NG0243:357": "gsang ba bka' yi 'khor lo 'di //",
    "NG0243:358": "bde gshegs rgyal bas mi theg na //",
    "NG0243:359": "bdud dang mu stegs la sogs pa //",
    "NG0243:360": "'jig rten gzhan dag lta ci smos //",
    "NG0243:361": "'khor lo'i rgyal po 'di dag @#//",
    "NG0243:362": "gis //",
    "NG0243:363": "bsrung dang bzlog dang bshig pa dang *//",
    "NG0243:364": "gsad dang stobs gnan gshed du dbab //",
    "NG0243:365": "dbye dang phral ba la sogs pa //",
    "NG0243:366": "las rnams ma lus 'grub par byed //",
    "NG0243:367": "de bzhin gshegs pa thams cad kyi dgongs pa khro bo 'dus pa'i rgyud las le'u lnga pa'o ///",
    "NG0243:368": "/ de nas yang bcom ldan 'das rol pa chen po'i phrin las /",
    "NG0243:369": "gdug pa 'dul ba'i rnam par 'phrul pa ched du brjod pa /",
    "NG0243:370": "bde gshegs spyi dril dgongs pa ste //",
    "NG0243:371": "sde brgyad kun gyi snying po yin //",
    "NG0243:372": "srin po gdug pa la sogs pa //",
    "NG0243:373": "mu stegs dregs pa rdzu 'phrul can //",
    "NG0243:374": "lha srin dregs pa ma lus 'joms //",
    "NG0243:375": "bram ze ngan sngags la sogs pa //",
    "NG0243:376": "thams cad bzlog cing bshig pa ste //",
    "NG0243:377": "rdo rje nang 'gras stobs 'joms pa //",
    "NG0243:378": "drag po sngags rgod las mchog 'di //",
    "NG0243:379": "yid 'ong bkra shis nyams dga' bar //",
    "NG0243:380": "dpa' brtul ldan pa'i sngags pa yis //",
    "NG0243:381": "mi shis pa yi sa gsum la //",
    "NG0243:382": "drag po las kyi man+dal bya //",
    "NG0243:383": "e nas bang rim gsum du bya //",
    "NG0243:384": "rdzas kyi rim pa 'di dag go //",
    "NG0243:385": "rten ni ling+ga ra rog dang *//",
    "NG0243:386": "srin rdo cha la rten bcas te //",
    "NG0243:387": "las rnams so sor bya ba yin //",
    "NG0243:388": "gang yin brnag pa'i rdzas blangs te //",
    "NG0243:389": "dbang po dod cing tshad ldan la //",
    "NG0243:390": "ming rus snying po gdab par bya //",
    "NG0243:391": "tsa ra rog po dmigs pa'i rten //",
    "NG0243:392": "g.yas su pho rgyud bris pa gdags //",
    "NG0243:393": "de bzhin g.yon du mo rgyud do //",
    "NG0243:394": "spyi bor sngags pa bris la gdags //",
    "NG0243:395": "tshon gyi thag pas bcings pa dang *//",
    "NG0243:396": "mgo dang g.yas g.yon rim par brag / ka ra bi ra bal po se'u //",
    "NG0243:397": "bya ma pu rgya dza las bdug / srin tshad dkar nag drag po'i mtshon //",
    "NG0243:398": "khrag dang dug chus ngar blud la //",
    "NG0243:399": "gang dgos phyi la dus su brdeg / gang gnod sa nas rdzas blangs la //",
    "NG0243:400": "gzugs bca' ming dang ling+ga bri //",
    "NG0243:401": "zhing lpags rgyu la drag sngags kyi //",
    "NG0243:402": "'khor los bris pa'i khung du dril //",
    "NG0243:403": "mon nam phag pa'i thod par mnan //",
    "NG0243:404": "gri lcags sher shing phur pa la //",
    "NG0243:405": "sme ba'i khrag gis ngar blud brdeg / gang yin sa de der dmigs la //",
    "NG0243:406": "zhag grangs gsum du dmod pa dbab //",
    "NG0243:407": "gsal ba gsum dang ldan pa yis //",
    "NG0243:408": "sras mchog phur pa snying la gdab //",
    "NG0243:409": "dka' bar gyur na bdun bdun brdeg / thon nas ling+ga mchod rten nam //",
    "NG0243:410": "mgon po byin can 'og tu mnan //",
    "NG0243:411": "zhe sdang drag sngags 'di dag brjod pa'o //",
    "NG0243:412": "che ge mo tri a kar+sha ya dza /",
    "NG0243:413": "snying la dun dun dza /",
    "NG0243:414": "a mu ka myag rbad /",
    "NG0243:415": "trig nan myog rbad /",
    "NG0243:416": "u nan shag rbad /",
    "NG0243:417": "sbur nan thum ril rbad /",
    "NG0243:418": "e hur thum dza /",
    "NG0243:419": "breng shag ram ya rbad e //",
    "NG0243:420": "na ga srog breng breng dun dun dza dza /",
    "NG0243:421": "a ya ma du ru tsa na sa /",
    "NG0243:422": "ming dang rus su brdeg par bya //",
    "NG0243:423": "bsad pa las kyi spu gri 'di //",
    "NG0243:424": "bde gshegs nus pa dril pa'o //",
    "NG0243:425": "che ge mo trig nan /",
    "NG0243:426": "nr-i hur thum dza /",
    "NG0243:427": "nr-i ma ra ya rbad /",
    "NG0243:428": "nr-i myag thum ril /",
    "NG0243:429": "ma ra ya rbad /",
    "NG0243:430": "a mu ka stam b+ha ya tu badzra rak+sha ma ra ya phat /",
    "NG0243:431": "a @#//",
    "NG0243:432": "mu ka trig nan /",
    "NG0243:433": "e hur thum dza ma ra ya rbad /",
    "NG0243:434": "myag thum ril ma ra ya rbad /",
    "NG0243:435": "drag sngags nus pa dril ba'i mchog / phrin las kun gyi rtsa bar gsungs //",
    "NG0243:436": "de bzhin gshegs pa thams cad kyi dgongs pa khro",
    "NG0243:437": "bo 'dus pa'i rgyud las le'u ste drug pa'o //",
    "NG0243:438": "// de nas bcom ldan 'das rol pa chen po'i",
    "NG0243:439": "phrin las / dregs pa can 'dul ba'i rnam par 'phrul pa brjod pa /",
    "NG0243:440": "mi rtog dbyings las sku bzhengs pa //",
    "NG0243:441": "bcom ldan dpal chen gshin rje gshed /",
    "NG0243:442": "mthing nag chen po 'jigs pa'i sku //",
    "NG0243:443": "dbu yi gtsug na 'bar ba khyung *//",
    "NG0243:444": "phyag g.yas dregs pa lha ma srin //",
    "NG0243:445": "sde brgyad spyi yi rang bzhin te //",
    "NG0243:446": "las kyi gshin rje mgo dgu pa //",
    "NG0243:447": "phyag g.yon dregs pa de yi yum //",
    "NG0243:448": "lha mo nag mo dbu bdun ma //",
    "NG0243:449": "spyan ni sdang mig kun tu blta //",
    "NG0243:450": "zhal nas ha ha zhes sgrog pa //",
    "NG0243:451": "rdo rje'i sku dang yan lag rnams //",
    "NG0243:452": "klu rigs du mas brgyan par mdzad //",
    "NG0243:453": "chags med pad+ma ra ga'i mdog / dbang gi rgyal po dpangs bsted do //",
    "NG0243:454": "rdo rje drag po brjid pa po //",
    "NG0243:455": "phrin las rdzogs mdzad he ru ka / gru gsum mthing nag 'bar ba'i dbus //",
    "NG0243:456": "bskal pa'i me dpung 'bar ba yi //",
    "NG0243:457": "gnyis med rol pa'i byang chub sems //",
    "NG0243:458": "sngags kyi 'phro 'dus gdug pa 'dul //",
    "NG0243:459": "dregs pa gzir dang byas pa bshig / zhen bzlog gnas spor zug pa dbyung *//",
    "NG0243:460": "bcings grol sde brgyad dkrug pa dang *//",
    "NG0243:461": "rang gshed rang la dbab pa'o //",
    "NG0243:462": "zhes gsang sngags 'di dag 'thon te //",
    "NG0243:463": "om a kro te ka ya man+ta ka nan ta kra shri many+dzu ka la ru pa /",
    "NG0243:464": "hrihsh+t+r-i ti mu kha ye /",
    "NG0243:465": "a che ge mo a /",
    "NG0243:466": "i che ge mo i /",
    "NG0243:467": "u che ge mo u /",
    "NG0243:468": "u ne u ne u ne /",
    "NG0243:469": "u u u /",
    "NG0243:470": "sed+ha ye /",
    "NG0243:471": "bya tsa ye /",
    "NG0243:472": "du ru ye /",
    "NG0243:473": "tsit+ta ye /",
    "NG0243:474": "byi ta ye /",
    "NG0243:475": "ha la ye /",
    "NG0243:476": "che ge mo trig nan /",
    "NG0243:477": "e hur thum dza /",
    "NG0243:478": "che ge mo myag thum ril rbad /",
    "NG0243:479": "e ka he tri ma he ka tri yam he",
    "NG0243:480": "ka / tsa dur thar ka / b+hi sa ma",
    "NG0243:481": "dza ni dza sad ka ya ra hum phat /",
    "NG0243:482": "bshig pa'o //",
    "NG0243:483": "ya ma e sarba bu ya tsit+ta sarba dush+tan u",
    "NG0243:484": "u rbad bu ma mkhas srog rtsa hu+u ra thum",
    "NG0243:485": "dun he b+h+yo / du na ma ma b+h+yo b+h+yo /",
    "NG0243:486": "u ne u ne u ne /",
    "NG0243:487": "stam pa ka ya ma ra ya phat /",
    "NG0243:488": "bzlog pa'o //",
    "NG0243:489": "he ya ma ma dza ra ma ma dza dza tig / tsa ga me su nan dun /",
    "NG0243:490": "dza dza tri tra tsa yak+sha rbad tshil /",
    "NG0243:491": "bu du+u na he ya ma snying to me /",
    "NG0243:492": "hur hur dza dzah /",
    "NG0243:493": "spo b+ho sho ma rbad pu tsa du bya ne /",
    "NG0243:494": "ma ne ya /",
    "NG0243:495": "ma snying khrag du ti b+h+yo /",
    "NG0243:496": "myag myag rbad /",
    "NG0243:497": "sarba du stan li ti phyug / bi ta phyung phu phat /",
    "NG0243:498": "phyung phyung */",
    "NG0243:499": "dbyung ba'o //",
    "NG0243:500": "sarba big+h+nam thum gzir rbad /",
    "NG0243:501": "tsit+ta ya ma rbad /",
    "NG0243:502": "mi shig thig shig / ku dun da dun b+h+yo /",
    "NG0243:503": "dun d+h+ri sha b+hi ma rbad trig rna b+h+yo /",
    "NG0243:504": "rgol ba'o //",
    "NG0243:505": "yak+sha snying kha rag dun dun /",
    "NG0243:506": "rbad ru tra ra tra ma tram srog tri /",
    "NG0243:507": "ma tra ru tra srog ma ma rbad /",
    "NG0243:508": "nag po tsit+ta snying kha rag b+his sti dun dun rbad /",
    "NG0243:509": "d+hing na b+his ma srog dun dun d+h+rig nan /",
    "NG0243:510": "ma ha ra dza dun dun rbad /",
    "NG0243:511": "ra tsa ha ti dun rbad /",
    "NG0243:512": "tri dza ba la a shug me srog trig nan /",
    "NG0243:513": "ra tsa thum ril @#//",
    "NG0243:514": "rbad /",
    "NG0243:515": "tri tsi ran dun dun rbad /",
    "NG0243:516": "he le hu le bam ril dun rbad /",
    "NG0243:517": "srog trig nan rbad /",
    "NG0243:518": "badzra sa d+hu ru tra dun dun rbad /",
    "NG0243:519": "badzra sa d+hu a tri dun dun rbad /",
    "NG0243:520": "a ka sha a tra snying kha rag dun dun rbad /",
    "NG0243:521": "a tra tsi tra srog la ma' ra yam rbad /",
    "NG0243:522": "tri na nan /",
    "NG0243:523": "ra hu la ma ra tsa sha thum ril tsa",
    "NG0243:524": "pa ti ra hu la bya sha mi ka ma",
    "NG0243:525": "ra sha srog dun dun trig nan /",
    "NG0243:526": "dug brag ni ro na ro ma du srog pa trig rbad /",
    "NG0243:527": "ru lu ru lu thum ril rbad /",
    "NG0243:528": "e du na sa nan /",
    "NG0243:529": "dza ra ma sad ka ra ya /",
    "NG0243:530": "ma ma ra ya rbad /",
    "NG0243:531": "thun gzir /",
    "NG0243:532": "thun b+h+yo /",
    "NG0243:533": "rag mo ru tri mug / dun dun rag mo",
    "NG0243:534": "ru lu tri mug che ge mo ma ra ya",
    "NG0243:535": "rbad / khung tra dun dun k+she ma na g+h+rig nan /",
    "NG0243:536": "shong khrom mo ro ni ma ra ya rbad /",
    "NG0243:537": "trag ma ma yak+sha kha rag ru ru tri dun dun rbad /",
    "NG0243:538": "ma ma lhag zhug / ma bdun srog trig nan /",
    "NG0243:539": "rbad thum ril /",
    "NG0243:540": "dkrug dang ma gtang gshig la sogs //",
    "NG0243:541": "rang gshed dbab pa las kyis so //",
    "NG0243:542": "rgyal ba dgongs pa 'dus nas kyang *//",
    "NG0243:543": "spu gri mngon par brjod pa'o //",
    "NG0243:544": "bsdeb kyi rgyal po las kun byed //",
    "NG0243:545": "yang na rang gnad stobs bshig pa //",
    "NG0243:546": "'khor lo nyid kyis byed pa yin //",
    "NG0243:547": "gdeng chen gsum ldan dpa' bo yi //",
    "NG0243:548": "thams cad 'khor lo'i dbang du bskur //",
    "NG0243:549": "zhes gsungs so //",
    "NG0243:550": "de bzhin gshegs pa thams cad kyi dgongs pa 'dus",
    "NG0243:551": "pa'i rgyud las le'u bdun pa'o // // de nas",
    "NG0243:552": "bcom ldan 'das rol pa chen po'i phrin las /",
    "NG0243:553": "drag po rnam par 'phrul pa brjod pa //",
    "NG0243:554": "drag pos bsad pa'i las dag ni //",
    "NG0243:555": "mnyan zhing gdug pa brag nag mtsho //",
    "NG0243:556": "srin po 'du dang gcan gzan gnas //",
    "NG0243:557": "phung shul dag tu bsgrub pa brtsam //",
    "NG0243:558": "drag po 'bar ba'i man+dal la //",
    "NG0243:559": "dme khrag dag gis byug par bya //",
    "NG0243:560": "a mu ka yi rdzas drug la //",
    "NG0243:561": "dug dang mnol khrag kha shog pa //",
    "NG0243:562": "mi rkang sha zan sgro rtsa yis //",
    "NG0243:563": "'khor lo ling+ga bri bar bya //",
    "NG0243:564": "dur khrod ro yi gos la shis //",
    "NG0243:565": "e gnas gdug pa'i mtshon gyis bskor //",
    "NG0243:566": "nang du mon nam rabs chad mgo / ling+ga byad thag gdags pa ni //",
    "NG0243:567": "'khor lo dong rtsang mkha' la ldeng *//",
    "NG0243:568": "ma ra ya yi ling+ga la //",
    "NG0243:569": "yig 'bru sum cu rtsa gnyis te //",
    "NG0243:570": "'chi bdag gshin rje'i drag sngags rnams //",
    "NG0243:571": "lus gnad rtsa yi nang na gnas //",
    "NG0243:572": "des bskul gnas bzhir 'khor ba yis //",
    "NG0243:573": "rtsa bzhi bcad pas las su 'gyur //",
    "NG0243:574": "stong nyid ngang las gshin rje'i gshed //",
    "NG0243:575": "sangs rgyas thams cad 'dus pa'i sku //",
    "NG0243:576": "rigs kyi bdag po lnga ldan pa //",
    "NG0243:577": "rdzogs par rang bzhin lhun gyis grub //",
    "NG0243:578": "ye shes dkyil 'khor spyan drangs bstims //",
    "NG0243:579": "rang snang dbyer med rdo rje'i sku //",
    "NG0243:580": "rdo rje'i sku lnga'i thugs ka nas //",
    "NG0243:581": "rang rang thugs mtshan yig 'bru la //",
    "NG0243:582": "rang rang sngags kyis bskor ba ni //",
    "NG0243:583": "byang chub lam gyi sgron ma yin //",
    "NG0243:584": "nag po dug gi mtshon cha yin //",
    "NG0243:585": "gri lcags sher shing phur pa la //",
    "NG0243:586": "sme ba'i khrag gis ngar blud la //",
    "NG0243:587": "gu gul yungs kar la sogs pas //",
    "NG0243:588": "gzi brjid @#//",
    "NG0243:589": "'bar bar bya ba ni //",
    "NG0243:590": "sras mchog ya ma ra dza ste //",
    "NG0243:591": "sku stod khro bo chen po la //",
    "NG0243:592": "ral gri'i skra la phur pa'i so //",
    "NG0243:593": "spyan gnyis me yi tsha tsha 'phro //",
    "NG0243:594": "lag na ral gri'i sdigs mdzub 'bar //",
    "NG0243:595": "smad ni lcags phur zur gsum pa //",
    "NG0243:596": "mthing nag 'bar ba 'jigs par bsgom //",
    "NG0243:597": "de yi gsang sngags rgyal po 'dis //",
    "NG0243:598": "ya ma ra dzas+t+ram kri ra ya //",
    "NG0243:599": "las kyi gshin rje thams cad kyi //",
    "NG0243:600": "srog gi ngo bo bsrung ba'o //",
    "NG0243:601": "rtsa ba drag po'i gsang sngags la //",
    "NG0243:602": "spu gri nyi ma bzhi pa yi //",
    "NG0243:603": "tshangs pa la sogs gnas rnams bod //",
    "NG0243:604": "'khor lo rang gi rgyud las ldang *//",
    "NG0243:605": "ya ma ra dza sa do me ya /",
    "NG0243:606": "pra ma ya che ge mo klad khrag a mu kha myag rbad /",
    "NG0243:607": "ya me do ru na yo da ya /",
    "NG0243:608": "rak+ta tsa ra ya che ge mo mgrin khrag trig nan myog rbad /",
    "NG0243:609": "ya da yo ni ra ya k+she ya /",
    "NG0243:610": "mur tsa ya che ge mo lte khrag u nan shag rbad /",
    "NG0243:611": "yak+she ya ts+tsha ni ra ma ya /",
    "NG0243:612": "ma ra ya che ge mo'i snying khrag spur nan /",
    "NG0243:613": "thum ril rbad /",
    "NG0243:614": "nyi ma bzhi ru drang ba ste //",
    "NG0243:615": "thun du sngags kyi bar bar brab //",
    "NG0243:616": "nr-i ma ra ya rbad /",
    "NG0243:617": "ma ra du ya ma snying ya ma khrag che ge mo'i srog rtsa nr-i hur thum dza /",
    "NG0243:618": "breng shag ram yam rbad e /",
    "NG0243:619": "lnga ru las kyis sbyar ba bya //",
    "NG0243:620": "mtha' brtul las la bcu gcig go / thun bzung 'brub khung thun rdzas brab //",
    "NG0243:621": "mtha' ru phur gdab gzir byas te //",
    "NG0243:622": "ral pa tshal dgu'i lag tu gtad //",
    "NG0243:623": "lho phyogs 'on khyung rnying pa'am //",
    "NG0243:624": "yang na bka' rten byin can nam //",
    "NG0243:625": "byang du kha bltas chu brag 'thab //",
    "NG0243:626": "rgya gram lam mam 'jigs sar mnan //",
    "NG0243:627": "don yod grub pa'i pho brang gdab //",
    "NG0243:628": "'khor los mtha' las btul ba yin //",
    "NG0243:629": "srog la ming rus rten la gdags //",
    "NG0243:630": "zhag grangs bdun gyi bar dag tu //",
    "NG0243:631": "ling+ga gsum la rim pas brab //",
    "NG0243:632": "lhad na las 'di 'grub pa yin //",
    "NG0243:633": "skad chen 'byin na drag tu brnag / tha mar dgra bzlog chen po bya //",
    "NG0243:634": "ra bsgral khrag la zor byas 'phang *//",
    "NG0243:635": "snying gshag nang du ling+ga gzhug / khar btsang 'og khung dag tu gnan //",
    "NG0243:636": "yang na klu gnas sa ru gnan //",
    "NG0243:637": "brnag pa las kyi thun kha ste //",
    "NG0243:638": "bya ba sngas na dus min pas //",
    "NG0243:639": "bde gshegs bka' yi chad pa yis //",
    "NG0243:640": "rang gi rgyud kyang brlag byas nas //",
    "NG0243:641": "rdo rje dmyal bar 'khyams par 'gyur //",
    "NG0243:642": "bde gshegs sras mchog phur pa ste //",
    "NG0243:643": "dngas ma 'dus pa'i srog rten la //",
    "NG0243:644": "dkar nag mtshams su ma ra ya //",
    "NG0243:645": "dngas ma 'dus pa rtsa bzhi'i mdo //",
    "NG0243:646": "tsit+ta srog gi gzhi la gdab //",
    "NG0243:647": "'od zer ze kha 'dus pa bzhin //",
    "NG0243:648": "phur pa nyid la 'dus pa las //",
    "NG0243:649": "khong seng byang chub sems brgyud nas //",
    "NG0243:650": "spyi bor phyung ste rang la bstim //",
    "NG0243:651": "tshe bkrag rang la bsdu ba'o //",
    "NG0243:652": "de ltar bstan pa'i ling+ga ste //",
    "NG0243:653": "gnan nam yang na bsreg par bya //",
    "NG0243:654": "de yi gsang sngags bstan pa'o //",
    "NG0243:655": "ki li ki la ya trig nan big nan /",
    "NG0243:656": "snying gzer sbur nan nr-i hur thum dza /",
    "NG0243:657": "myag thum ril rbad ya /",
    "NG0243:658": "gnod gdug rnam gnyis gang yang rung */ @#//",
    "NG0243:659": "btab na lha yang brlag par byed //",
    "NG0243:660": "ces gsungs so //",
    "NG0243:661": "de bzhin gshegs pa thams cad kyi dgongs pa khro",
    "NG0243:662": "bo 'dus pa'i rgyud las le'u brgyad pa'o // //",
    "NG0243:663": "de nas yang bcom ldan 'das rol pa'i phrin las",
    "NG0243:664": "rdzogs par brjod pa /",
    "NG0243:665": "chos dbyings skye ba med pa las //",
    "NG0243:666": "ye shes rol pa'i thugs rje yis //",
    "NG0243:667": "ye nas chos rnams skye med las //",
    "NG0243:668": "rtog pa'i dbang gis sdug bsngal ba //",
    "NG0243:669": "de dag bsgral bar bya ba'i phyir //",
    "NG0243:670": "'phrul pa'i tshul du phrin las so //",
    "NG0243:671": "bde gshegs nus pa dril ba yin //",
    "NG0243:672": "gsang sngags rgyal po 'di nyid kyis //",
    "NG0243:673": "'dod pa'i don kun bsgrub pa'o //",
    "NG0243:674": "bzlog dang dkrugs shing dral byed pa //",
    "NG0243:675": "'di dag las kyi mtha' dag ste //",
    "NG0243:676": "gcod pa'i spu gri ldan pa yi //",
    "NG0243:677": "'byung ba lnga yi lus ngag yid //",
    "NG0243:678": "bla gnas dgu 'joms tshul du bya //",
    "NG0243:679": "ma yengs srog gi ting 'dzin pas //",
    "NG0243:680": "bdag nyid sku lnga'i rang bzhin du //",
    "NG0243:681": "ye shes lha yi tshogs kyis gang ba yin //",
    "NG0243:682": "ting 'dzin dkyil 'khor mtha' yas mchog / las su rung ba'i rnal 'byor pa //",
    "NG0243:683": "de yis mi 'grub gang yang med //",
    "NG0243:684": "ting 'dzin klong du su 'dres pa //",
    "NG0243:685": "bde gshegs rgyal ba de yin pas //",
    "NG0243:686": "sangs rgyas zhes pa gud na med //",
    "NG0243:687": "bstan pa stobs su gyur pa yin //",
    "NG0243:688": "bka' don las kyi mtshan ma dang *//",
    "NG0243:689": "'dod dang log par dam nyams pa //",
    "NG0243:690": "gnod sbyin gyur pa bsgral bar bya //",
    "NG0243:691": "bden pa'i don nyid ma mthong bas //",
    "NG0243:692": "lus ngag yid kyi 'du byed kyis //",
    "NG0243:693": "lus dang sems su snang ba'o //",
    "NG0243:694": "'byung ba lnga la rten bcas nas //",
    "NG0243:695": "nyon mongs 'khrul pa snang ba dag / rang las byung bas gshed du dbab //",
    "NG0243:696": "e yam ra bam lam /",
    "NG0243:697": "'byung ba gshed du dbab pa'o //",
    "NG0243:698": "ra ka de ba mo ha /",
    "NG0243:699": "dug gsum gnad la dbab pa'o //",
    "NG0243:700": "ra ka de ba na mo he na ma hi hi sha b+h+yo /",
    "NG0243:701": "dug lnga gnad la dbab pa'o //",
    "NG0243:702": "ka ya waka tsit+ta /",
    "NG0243:703": "rbad rbad thum ril /",
    "NG0243:704": "rbud rbud sad sad rbad nan /",
    "NG0243:705": "srog la thum ril b+h+yo nr-i dza rbad nan /",
    "NG0243:706": "stam b+ha ya nan /",
    "NG0243:707": "gsum drug dgu yi thum ril gyis //",
    "NG0243:708": "lus ngag yid gsum gcod par byed //",
    "NG0243:709": "spyi dang bye brag so so yi //",
    "NG0243:710": "sde brgyad la sogs dregs pa la //",
    "NG0243:711": "rang rang gshed du dbab pa'o //",
    "NG0243:712": "rig sngags la sogs gzhan gyis byas //",
    "NG0243:713": "bshig dang gshed du dbab pa dang *//",
    "NG0243:714": "ngag gnan nus stobs dbral ba sogs //",
    "NG0243:715": "rgyab dang ldan pa las rim sbyar //",
    "NG0243:716": "dus gsum bde gshegs thams cad kyi //",
    "NG0243:717": "dgongs don khro bo 'dus pa yi //",
    "NG0243:718": "'byung ba ye nas lhun grub pa'i //",
    "NG0243:719": "lus kyi rnam par snang ba 'di //",
    "NG0243:720": "rtog pa'i dbang gis 'dzin pa la //",
    "NG0243:721": "'khrul pa'i dbang gis dngos por snang *//",
    "NG0243:722": "yongs med ye nas mngon sangs rgyas //",
    "NG0243:723": "ye nas rgyal ba'i dkyil 'khor yin //",
    "NG0243:724": "rtog med ye shes gzhal yas khang *//",
    "NG0243:725": "rdo rje phung po yan lag rnams //",
    "NG0243:726": "ye nas lhun grub rdzogs sangs rgyas //",
    "NG0243:727": "sku lnga'i rang bzhin ye shes sku //",
    "NG0243:728": "bskyed pa mi @#//",
    "NG0243:729": "dgos rang bzhin gnas //",
    "NG0243:730": "bde gshegs sku gsung thugs su rtogs //",
    "NG0243:731": "rgya mtsho dngas pa'i gza' skar ltar //",
    "NG0243:732": "snang la rang bzhin med pa'o //",
    "NG0243:733": "thugs ni ye nas stong pa nyid //",
    "NG0243:734": "rnam par rtog med ye shes so //",
    "NG0243:735": "stong pa nyid kyi cho 'phrul ni //",
    "NG0243:736": "'gro ba'i don la de bzhin gshegs //",
    "NG0243:737": "spyan drang mchod bstod byar med de //",
    "NG0243:738": "rang snang dbyer med spyan drang mchog / gnyis med rol pas mchod pa yin //",
    "NG0243:739": "de nyid gus brtson bstod phyag go / phrin las sna tshogs rol pa'i rgyan //",
    "NG0243:740": "mtshan mar snang ba'i chos rnams la //",
    "NG0243:741": "rol pa thabs kyi bye brag rnams //",
    "NG0243:742": "gnyis med 'bras bur rgyas btab nas //",
    "NG0243:743": "ma 'byung klong na rdzogs pa che //",
    "NG0243:744": "zhes phrin las thams cad rdzogs par brjod pa'o //",
    "NG0243:745": "de bzhin gshegs pa thams cad kyi dgongs pa khro",
    "NG0243:746": "bo 'dus pa'i rgyud las le'u dgu pa'o // //",
    "NG0243:747": "bde gshegs rgyal ba'i dgongs don khro bo 'dus pa'i",
    "NG0243:748": "rgyud ces bya ba rdzogs so //",
    "NG0243:749": "bde gshegs rgyal ba'i dgongs don zhes bya ba */",
    "NG0243:750": "dgongs pa spyi dril gyi rgyud /",
    "NG0243:751": "bal yul gyi rgyal po ba su d+ha ra dang */",
    "NG0243:752": "rdo rje yang dbang gter gyis b+ha ra sa'i brag phug tu /",
    "NG0243:753": "bsgyur zhus gtan la phab pa'o //",
    "NG0243:754": "sngags dang mtshon cha bka'i bdag po gsum gyi rgyas btab nas bzhag pa'o //",
    "NG0243:755": "rgya rgya rgya /"
}