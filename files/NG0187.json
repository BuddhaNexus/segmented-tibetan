{
    "NG0187:1": "@#// rgya gar skad du /",
    "NG0187:2": "b+ha ga wan sarba su ga ta sa mu da yot+ta ra tan+t+ra na ma /",
    "NG0187:3": "bod skad du /",
    "NG0187:4": "bcom ldan 'das bde bar gshegs pa thams cad 'dus pa phyi ma'i rgyud ces bya ba /",
    "NG0187:5": "bcom ldan 'das dpal kun tu bzang po che mchog he ru ka la phyag 'tshal lo //",
    "NG0187:6": "'di skad bdag gis thos pa'i dus gcig na /",
    "NG0187:7": "'og min chos kyi dbyings kyi pho brang */",
    "NG0187:8": "dur khrod chen po 'bar ba'i gzhal yas khang */",
    "NG0187:9": "phyi nang rgya khyon tshad med pa'i rgyan gyis brgyan pa'i nang na /",
    "NG0187:10": "bcom ldan 'das dpal kun bzang he ru ka la /",
    "NG0187:11": "'khor khro bo dang khro mo dang */",
    "NG0187:12": "rig 'dzin pho mo bsam gyis mi khyab pa dang */",
    "NG0187:13": "'jig rten gyi dregs pa pho mo rnams dang thabs cig tu bzhugs so //",
    "NG0187:14": "de'i tshe 'khor 'dus pa chen po'i nang nas rig",
    "NG0187:15": "'dzin pho mo rnams kyis 'di skad ces gsol to",
    "NG0187:16": "// kye ma bcom ldan spyi dpal rje //",
    "NG0187:17": "slob dpon slob ma'i mtshan nyid dang *//",
    "NG0187:18": "smin par byed pa'i lam dang ni //",
    "NG0187:19": "phyag rgya sgrub pa'i thabs la sogs //",
    "NG0187:20": "rtsa ba'i rgyud du ma gsungs pa //",
    "NG0187:21": "phyi ma yi ni rgyud chen 'dir //",
    "NG0187:22": "sems can rnams la sman pa'i phyir //",
    "NG0187:23": "gtso bos rim bzhin bshad du gsol //",
    "NG0187:24": "a la la ho /",
    "NG0187:25": "zhes phyag dang bskor ba byas te zhus so //",
    "NG0187:26": "nges par 'byung ba phyi ma'i rgyud las zhus pa'i le'u ste dang po'o ///",
    "NG0187:27": "/ de nas bcom ldan 'das dpal kun tu bzang po he ru kas 'khor rnams la 'di skad",
    "NG0187:29": "(19)@#// ces bka' stsal to //",
    "NG0187:30": "kye ma 'dus pa'i 'khor rnams nyon //",
    "NG0187:31": "gsang sngags sgo ni slob dpon te //",
    "NG0187:32": "slob dpon mnyes par ma byas shing *//",
    "NG0187:33": "dbang rnams thob par ma byas nas //",
    "NG0187:34": "nyan pa la sogs brtsam pa rnams //",
    "NG0187:35": "'bras bu med cing brlag par 'gyur //",
    "NG0187:36": "bde gshegs rjes 'brangs slob dpon te //",
    "NG0187:37": "de yi mtshan nyid bshad par bya //",
    "NG0187:38": "phyi nang gsang ba'i dbang thob cing *//",
    "NG0187:39": "sngags rnams ma 'dres so sor mkhyen //",
    "NG0187:40": "shes rab che zhing brtson 'grus che //",
    "NG0187:41": "phyi nang rgyud shes cho ga skong *//",
    "NG0187:42": "thabs kyi spyod pa sna tshogs la //",
    "NG0187:43": "gang dang gang la ma rmongs shes //",
    "NG0187:44": "las kyi bye brag thams cad la //",
    "NG0187:45": "lhag chad med pa thams mkhas shes //",
    "NG0187:46": "gsang ba mchog gi thabs rnams sbed //",
    "NG0187:47": "che mchog he ru'i slob dpon yin //",
    "NG0187:48": "sku gsung thugs kyi dam tshig rnams //",
    "NG0187:49": "shin tu 'dus pa chen po ste //",
    "NG0187:50": "'di las 'da' bar mi byed pa //",
    "NG0187:51": "yan lag dam tshig mchog tu len //",
    "NG0187:52": "spyod pa'i bye brag thabs yin pas //",
    "NG0187:53": "mi spong mi 'dor 'bad bsrung ba //",
    "NG0187:54": "mdog dkar gzugs dag stobs dang ldan //",
    "NG0187:55": "ga bur dri ldan ri mo 'chang *//",
    "NG0187:56": "rtag par sems can don la dga' //",
    "NG0187:57": "sems can sgrol ba'i thabs la mkhas //",
    "NG0187:58": "skad gdangs dung sgra yod pa ni /",
    "NG0187:59": "khrag 'thung he ru'i slob dpon yin //",
    "NG0187:60": "phyi nang chos la ma rmongs mkhyen //",
    "NG0187:61": "khyad par shes rab phun sum tshogs //",
    "NG0187:62": "rig pa'i gnas mchog ma 'gags shes //",
    "NG0187:63": "chos spyod bcu rnams lhag par brtson //",
    "NG0187:64": "slob dpon 'khur zhing mched la gdung *//",
    "NG0187:65": "sems can ci dga'i spyod pa byed //",
    "NG0187:66": "thabs kyi bye brag rnams la mkhas //",
    "NG0187:67": "gcig gam thams cad mtshan nyid 'dzin //",
    "NG0187:68": "don mthong dga' ba mtha' dag yod //",
    "NG0187:69": "gshin rje gshed po'i slob dpon yin //",
    "NG0187:70": "lam gyi thabs rnams khyad par ston //",
    "NG0187:71": "rtag par bzlas shing 'phro 'du dga' //",
    "NG0187:72": "snying po sngags la dad mos che //",
    "NG0187:73": "blo gsal rig pa khyad par yod //",
    "NG0187:74": "spyod lam rnams bzhi'i seng+ger spyod //",
    "NG0187:75": "glu gar rol mo rnams la dga' //",
    "NG0187:76": "mchod pa'i bye brag thabs mchog mkhas //",
    "NG0187:77": "lung bstan bka' bzhin byed cing gzo //",
    "NG0187:78": "spun la gdung zhing sems can 'dud //",
    "NG0187:79": "pad+ma dbang chen slob dpon yin //",
    "NG0187:80": "phyi nang rnam rtog mi skye shing *//",
    "NG0187:81": "rgyud dang mdo sde dag la mkhas //",
    "NG0187:82": "thabs mkhas ting 'dzin drod tshad brtson //",
    "NG0187:83": "sde snod gsum la ma rmongs dang *//",
    "NG0187:84": "rtog bcas the tshom ma lus sel //",
    "NG0187:85": "gsang ba sbas pa'i thabs rnams mkhyen //",
    "NG0187:86": "dad pa rnams la skyo dub med //",
    "NG0187:87": "gsang ba'i sde snod drug rnams kun //",
    "NG0187:88": "rtog bcas snod ngan rnams la sbed //",
    "NG0187:89": "gsang ba'i chos rnams sems la 'chang *//",
    "NG0187:90": "'bad pa'i stobs kyis man ngag 'tshol //",
    "NG0187:91": "rtsa bar bcas pa bsrung byed pa //",
    "NG0187:92": "rdo rje phur pa'i slob dpon yin //",
    "NG0187:93": "thos brtson yon tan kun gyis brgyan //",
    "NG0187:94": "mdo sde 'dul ba mngon pa @#//",
    "NG0187:95": "gsum //",
    "NG0187:96": "de yi thabs kyis 'dul thabs rnams //",
    "NG0187:97": "de yi spyod pa ma 'gags mkhyen //",
    "NG0187:98": "byams dang snying rje gang 'dul ba //",
    "NG0187:99": "rjes su mthun pa'i thabs mchog gis //",
    "NG0187:100": "ji lta ji ltar 'dul mdzad pa //",
    "NG0187:101": "thabs mkhas dad ldan ting 'dzin gsal //",
    "NG0187:102": "gnyis med blo ldan brtul zhugs che //",
    "NG0187:103": "mngon rdzogs rgyal po'i slob dpon yin //",
    "NG0187:104": "lta spyod ting 'dzin brtson 'grus che //",
    "NG0187:105": "thabs mkhas man ngag zab mo 'chang *//",
    "NG0187:106": "mkha' 'gro chos skyong bran ltar chags //",
    "NG0187:107": "'jig rten mchod bstod slob dpon yin //",
    "NG0187:108": "yi dam lha yi bsnyen pa rdzogs //",
    "NG0187:109": "sngags kyis sbyor ba dag la mkhas //",
    "NG0187:110": "drag po sngags kyi rtsal thob pa //",
    "NG0187:111": "dmod pa drag sngags slob dpon yin //",
    "NG0187:112": "de nas slob ma'i mtshan nyid bshad //",
    "NG0187:113": "dpa' zhing snying stobs shin tu che //",
    "NG0187:114": "phyi nang 'dus pa'i chos la mkhas //",
    "NG0187:115": "lhun sdug phrin las dag la dga' //",
    "NG0187:116": "dgongs pa nyams lon mu stegs bzlog / lta log sun 'byin yang dag dgod //",
    "NG0187:117": "bde ba'i lam ston thabs la mkhas //",
    "NG0187:118": "bzo mkhas rig gsal bla ma bsten //",
    "NG0187:119": "'dzin la mkhas shing brjed med pa //",
    "NG0187:120": "ut+pal zhes bya'i gang zag de //",
    "NG0187:121": "che mchog he ru'i slob mar bzung *//",
    "NG0187:122": "rtsa ba dang ni yan lag gi //",
    "NG0187:123": "dam tshig ma nyams thub par bsrungs //",
    "NG0187:124": "shes rab che zhing dad pas dpa' //",
    "NG0187:125": "ston pa'i bka' lung dag pa gnas //",
    "NG0187:126": "slob dpon 'khur zhing spun la gdung *//",
    "NG0187:127": "nyon mongs sbyongs shing snying rje che //",
    "NG0187:128": "spyod gzob lus la ga bur dri //",
    "NG0187:129": "tsan+dan zhes bya'i gang zag de /",
    "NG0187:130": "khrag 'thung rol pa'i slob mar gzung *//",
    "NG0187:131": "thabs dang stobs kyi rtsal 'chang zhing *//",
    "NG0187:132": "rin chen sna tshogs sbyin par gtong *//",
    "NG0187:133": "spyod yangs byung lam lhun sdug ngag snyan bde //",
    "NG0187:134": "ji ltar ji lta'i spyod pa yis //",
    "NG0187:135": "de lta de lta'i slob dpon 'khur //",
    "NG0187:136": "bla ma shes rab dgos 'dod skong *//",
    "NG0187:137": "nga bdag skyon spangs dad brtson che //",
    "NG0187:138": "dam tshig ldan zhing shes rab ldan //",
    "NG0187:139": "rgyud thos legs par ston pa ni //",
    "NG0187:140": "gshin rje gshed po'i slob ma yin //",
    "NG0187:141": "dge bcu rtag spyod mi dge spangs //",
    "NG0187:142": "bde 'jam khro ba'i sems mi 'byung *//",
    "NG0187:143": "glu gar rol mo sna tshogs ston //",
    "NG0187:144": "mdog mdzes tsan+dan dri bzangs dang *//",
    "NG0187:145": "stod smad phyed cing sked pa phra //",
    "NG0187:146": "yan lag bde 'jam 'bar 'bur med //",
    "NG0187:147": "skra mtho sen mo zangs 'dra dmar //",
    "NG0187:148": "sbyor ba'i yan lag thabs la mkhas //",
    "NG0187:149": "dad ldan brtson 'grus snying rje che //",
    "NG0187:150": "pad+ma zhes bya'i gang zag de //",
    "NG0187:151": "pad+ma dbang chen slob mar bzung *//",
    "NG0187:152": "gong gi yon tan thams cad rdzogs //",
    "NG0187:153": "rgyal po sde bcas kun gyis bstod //",
    "NG0187:154": "mu stegs sde pas bsngags pa brjod //",
    "NG0187:155": "sde pa bzhi yis spyi bor 'khur //",
    "NG0187:156": "rdo rje phur pa'i slob ma yin //",
    "NG0187:157": "dkyil 'khor mtha' dag las la mkhas //",
    "NG0187:158": "gsang bsgyur kyang drug gab sbas man ngag thub //",
    "NG0187:159": "slob dpon 'khyar zhing spyod pa yangs //",
    "NG0187:160": "mngon rdzogs ma mo'i @#//",
    "NG0187:161": "slob mar bzung */",
    "NG0187:162": "khong gdug zhe gnag zhe sdang che //",
    "NG0187:163": "sha khrag dmar la longs spyod byed //",
    "NG0187:164": "lus dang srog la mi blta bsgrub //",
    "NG0187:165": "'jig rten mthu yi slob mar bzung *//",
    "NG0187:166": "g.yo sgyu chung zhing yid ches che //",
    "NG0187:167": "sdod la brtson zhing bsgrub bsran che /",
    "NG0187:168": "khor gdug yid ches sngags la brtson //",
    "NG0187:169": "drag sngags dmod pa'i slob ma yin //",
    "NG0187:170": "zhes gsungs so //",
    "NG0187:171": "nges par 'byung ba phyi ma'i rgyud las /",
    "NG0187:172": "slob dpon dang slob ma'i mtshan nyid bstan pa'i le'u",
    "NG0187:173": "ste gnyis pa'o // // gang zag gi mtshan nyid",
    "NG0187:174": "kyi skabs te dang po'o ///",
    "NG0187:175": "/ de nas gzhan yang bshad bya ba //",
    "NG0187:176": "nyon cig rig 'dzin pho mo rnams //",
    "NG0187:177": "rdo rje dbyings kyi dbang 'dod pas //",
    "NG0187:178": "byang ri skyob cing lho ri gzhol //",
    "NG0187:179": "shar gyi ri dma' nub ri mtho //",
    "NG0187:180": "ri brag dmar pos mtha' ma bskor //",
    "NG0187:181": "mdun na me tog snam bu yod //",
    "NG0187:182": "bya rgyal skad ni sgrog pa'i gnas //",
    "NG0187:183": "der ni ting 'dzin bsgom par bya //",
    "NG0187:184": "bzhi bcu rtsa gnyis rim bzhin du //",
    "NG0187:185": "lha gsal 'phro 'du'i tshogs byas la //",
    "NG0187:186": "so so'i snying po bgrangs nas ni //",
    "NG0187:187": "sku gsung thugs dang yon tan dang *//",
    "NG0187:188": "phrin las rnams su dbang bskur bya //",
    "NG0187:189": "che mchog yon tan dbang bskur ba //",
    "NG0187:190": "dur khrod chen po rab dben par //",
    "NG0187:191": "man+dal byi dor byas nas ni //",
    "NG0187:192": "bdud rtsi lnga yi chag chag gdab //",
    "NG0187:193": "mtshan ldan bdud rtsi lnga sbyar nas //",
    "NG0187:194": "che mchog lha tshogs gsal byas la //",
    "NG0187:195": "sku gsung thugs dang ye shes lnga //",
    "NG0187:196": "yon tan phrin las dbang bskur bya'o //",
    "NG0187:197": "yang dag thugs kyi dbang bskur ba //",
    "NG0187:198": "dur khrod chen po rab dben pa //",
    "NG0187:199": "sha na khram spyang rgyug pa'i sar //",
    "NG0187:200": "bya gcan sha za mang po 'khor //",
    "NG0187:201": "mi ro mang po mkhar du brtsigs //",
    "NG0187:202": "shin tu ya nga'i gnas su ni //",
    "NG0187:203": "lnga bcu rtsa brgyad lha tshogs rnams /",
    "NG0187:204": "khro gtum gdug pa'i sprin tshogs kyi //",
    "NG0187:205": "gnas nas rab tu gsal bar bsam //",
    "NG0187:206": "so so'i snying po bgrangs nas ni //",
    "NG0187:207": "sku gsung thugs su byin brlabs nas //",
    "NG0187:208": "yon tan phrin las dbang bskur ro //",
    "NG0187:209": "'jam dpal sku yi dbang bskur ba //",
    "NG0187:210": "dur khrod chen po'i sa phyogs su //",
    "NG0187:211": "man+dal byi dor byas pa la //",
    "NG0187:212": "bdud rtsi lnga yis chag chag gdab /",
    "NG0187:213": "khrag chen go ro tsa na yis //",
    "NG0187:214": "steng du mnan la byugs par bya //",
    "NG0187:215": "gshin rje'i lha tshogs gsal byas te //",
    "NG0187:216": "'bar gsal rngam pa'i hum gi tshogs //",
    "NG0187:217": "so so'i snying po bzlas nas ni //",
    "NG0187:218": "sku gsung thugs dang yon tan dang *//",
    "NG0187:219": "phrin las lnga ru dbang bskur bya //",
    "NG0187:220": "pad+ma gsung gi dbang bskur ba //",
    "NG0187:221": "nub tu kha bltas zla gam dbyibs //",
    "NG0187:222": "me tog snam bu yod pa'i sar //",
    "NG0187:223": "dkyil 'khor byi dor byas nas ni /",
    "NG0187:224": "khrag chen dag gis chag chag gdab //",
    "NG0187:225": "dbang gi lha tshogs gsal byas nas //",
    "NG0187:226": "dmar po hrihyi tshogs bsams nas //",
    "NG0187:227": "so so'i snying po bzlas nas ni //",
    "NG0187:228": "sku gsung thugs dang yon tan dang *//",
    "NG0187:229": "phrin las lnga ru dbang bskur ro //",
    "NG0187:230": "phrin las @#//",
    "NG0187:231": "phur pa'i dbang bskur ni //",
    "NG0187:232": "gnam sa gru gsum dbus gnas par //",
    "NG0187:233": "ce spyang bsad shul 'dra ba ru //",
    "NG0187:234": "mi ro gsar rnying yod pa'i sar //",
    "NG0187:235": "'bar 'phro gsal ba'i ting 'dzin gyis //",
    "NG0187:236": "phrin las lha tshogs gsal byas nas //",
    "NG0187:237": "'bar ba rngam pa'i tshogs chen las //",
    "NG0187:238": "so so'i snying po bzlas nas ni //",
    "NG0187:239": "sku gsung thugs dang yon tan dang *//",
    "NG0187:240": "phrin las lnga ru dbang bskur bya //",
    "NG0187:241": "ma mo rbod gtong dbang bskur ba //",
    "NG0187:242": "dur khrod chu gling rkang gcig pa //",
    "NG0187:243": "ma tshogs dbang phyug 'du ba'i sar //",
    "NG0187:244": "sha chen khrag las byas pa yi //",
    "NG0187:245": "dmar po snying gi mchod tshogs bshams //",
    "NG0187:246": "rkang chen gling bu 'bud pa dang *//",
    "NG0187:247": "b+han+d+ha'i cha lang brdab pa dang *//",
    "NG0187:248": "tshil chen dud pa chen po gtang *//",
    "NG0187:249": "gang bsgrub yi dam byed pa la //",
    "NG0187:250": "srog gi snying po bgrangs nas ni //",
    "NG0187:251": "bka' mi 'da' bar dbang bskur bya //",
    "NG0187:252": "'jig rten mchod bstod dbang bskur ba //",
    "NG0187:253": "srog chags bsad pa'i shul 'dra ba //",
    "NG0187:254": "dmar po khrag gi mdog 'dra'i sar //",
    "NG0187:255": "man+dal gru gsum 'bar ba la //",
    "NG0187:256": "srin po khros pa'i gzugs byas te //",
    "NG0187:257": "de steng slob ma gzhag par bya //",
    "NG0187:258": "mkhas pas de ltar dbang bskur nas //",
    "NG0187:259": "rag sha rag sha ma lam rag sha hrim kha rag sha hrim //",
    "NG0187:260": "'jig rten rang rgyud dregs pa can //",
    "NG0187:261": "bran bzhin 'khol bar dbang bskur ro //",
    "NG0187:262": "drag sngags dmod pa'i dbang bskur ba //",
    "NG0187:263": "brag ri sbrul nag 'greng ba'i sar //",
    "NG0187:264": "chu gsum 'dus pa'i sum mdo la //",
    "NG0187:265": "dred po dred mo langs pa 'dra //",
    "NG0187:266": "rkang gcig gnod sbyin gnas pa'i sar //",
    "NG0187:267": "dkyil 'khor byi dor byas pa la //",
    "NG0187:268": "sbrul nag khrag gis chag chag gdab //",
    "NG0187:269": "che mchog he ru bdag bsgoms la //",
    "NG0187:270": "drag po'i gsang sngags bzlas shing bskur //",
    "NG0187:271": "spyi yi dbang bskur sngags ni 'di'o //",
    "NG0187:272": "om na mahsarba ta tha ga ta ka ya badzra swa b+ha wa at+ma ko\\u0f85ham /",
    "NG0187:273": "ahna mahsarba ta tha ga ta ba' ga badzra swa b+ha wa at+ma ko\\u0f85ham /",
    "NG0187:274": "hum na mahsarba ta tha ta tsit+ta badzra swa b+ha wa at+ma ko\\u0f85ham /",
    "NG0187:275": "tram na mahsarba ta tha ga ta a nu ra ga na swa b+ha wa at+ma ko\\u0f85ham /",
    "NG0187:276": "hrihna mahsarba ta tha ga ta karma badzra swa b+ha wa at+ma ko\\u0f85hum /",
    "NG0187:277": "sku gsung thugs dang yon tan dang *//",
    "NG0187:278": "phrin las lnga yi dbang bskur ro //",
    "NG0187:279": "zhes gsungs so //",
    "NG0187:280": "nges par 'byung ba phyi ma'i rgyud las /",
    "NG0187:281": "dbang skur ba'i le'u ste gsum pa'o ///",
    "NG0187:282": "/ dbang gi skabs te gnyis pa'o //",
    "NG0187:283": "de nas gzhan yang bshad bya ba //",
    "NG0187:284": "nyon cig 'dus pa'i tshogs chen rnams //",
    "NG0187:285": "dngos la gnas shing tshor med pa //",
    "NG0187:286": "ma rig rmongs pa'i gti mug de //",
    "NG0187:287": "spangs pas 'bras bu 'byung mi 'gyur //",
    "NG0187:288": "spyad pas chos nyid don gsal 'gyur //",
    "NG0187:289": "ma rig pa yi gti mug de //",
    "NG0187:290": "spangs pas bden pa'i tshig mi rnyed //",
    "NG0187:291": "spyad pas 'od gsal chos kyi dbyings //",
    "NG0187:292": "ye shes chen por gnas par 'gyur //",
    "NG0187:293": "che mchog yon tan bsgrub par bya //",
    "NG0187:294": "de yi don ni spyad bya ba //",
    "NG0187:295": "a+om ma ha shri he ru ka hum phat /",
    "NG0187:296": "gsang sngags yi ge @#//",
    "NG0187:297": "dgu pa ni //",
    "NG0187:298": "che mchog he ru'i snying po ste //",
    "NG0187:299": "gsal ba'i dkyil 'khor rab rdzogs pa //",
    "NG0187:300": "rang bzhin grub pa'i byin dbab phyir //",
    "NG0187:301": "gsang sngags zab mo rab spyod pas //",
    "NG0187:302": "dbyings nas dkyil 'khor spyan drangs mchod //",
    "NG0187:303": "rang rang gnas su bder bzhugs pa //",
    "NG0187:304": "dbang bskur byin dbab thams cad rdzogs //",
    "NG0187:305": "yang dag dpa' bo'i sku lhun grub //",
    "NG0187:306": "ye shes lnga ldan sangs rgyas sku //",
    "NG0187:307": "sku gsung thugs kyi bdag nyid can //",
    "NG0187:308": "bde bar gshegs pa'i rang bzhin no //",
    "NG0187:309": "sangs rgyas lnga yi rab tu 'khrigs //",
    "NG0187:310": "de yis bsam gtan thams cad rdzogs //",
    "NG0187:311": "che mchog he ru'i phyag rgyar bshad //",
    "NG0187:312": "ces gsungs so //",
    "NG0187:313": "nges par 'byung ba phyi ma'i rgyud las /",
    "NG0187:314": "che mchog phyag rgya'i le'u ste bzhi pa'o ///",
    "NG0187:315": "/ de nas gzhan yang bshad bya ba //",
    "NG0187:316": "nyon cig 'dus pa'i tshogs chen rnams //",
    "NG0187:317": "zhe nas sdang ba'i ngan sems bde //",
    "NG0187:318": "spangs pas 'bras bu 'byung mi 'gyur //",
    "NG0187:319": "spyad pas chos dbyings ye shes thob //",
    "NG0187:320": "yang dag thugs kyi bsgrub par bya //",
    "NG0187:321": "de yi don ni bshad par bya //",
    "NG0187:322": "rtsa ba brgyad ni snying po'i mchog / om ru lu ru lu hum b+h+yo hum /",
    "NG0187:323": "bde gshegs gzhal yas bsod nams rdzogs //",
    "NG0187:324": "de yi rjes 'gro snang ba dag / snang ba dag pa'i ye shes te //",
    "NG0187:325": "ru lu 'phro 'du sbyor bas so //",
    "NG0187:326": "'khor ba rnam grol byang chub sems //",
    "NG0187:327": "'di ltar snang ba'i chos nyid ni //",
    "NG0187:328": "ngo bo nyid kyis ma skyes pa //",
    "NG0187:329": "gzugs dang sgra la sogs pa yi //",
    "NG0187:330": "rab tu bdag gsal dngos med bsgom //",
    "NG0187:331": "chos dbyings me long ye shes te //",
    "NG0187:332": "de la sems brtan gsal gyur ni //",
    "NG0187:333": "yang dag thugs kyi phyag rgya yin //",
    "NG0187:334": "zhes gsungs so //",
    "NG0187:335": "nges par 'byung ba phyi ma'i rgyud las /",
    "NG0187:336": "yang dag thugs kyi phyag rgya'i le'u ste lnga pa'o ///",
    "NG0187:337": "/ de nas gzhan yang bshad bya ba //",
    "NG0187:338": "nyon cig 'dus pa'i tshogs chen rnams //",
    "NG0187:339": "yongs su khengs pa'i nga rgyal de //",
    "NG0187:340": "nga 'o nga yi sems 'char zhing *//",
    "NG0187:341": "de yis log pa'i lam gnas shing *//",
    "NG0187:342": "spangs pas mu stegs lam du 'gro //",
    "NG0187:343": "spyad pas chos nyid chen po yin //",
    "NG0187:344": "rtog med bde ba'i lam gnas shing *//",
    "NG0187:345": "ye shes chen por der gnas 'gyur //",
    "NG0187:346": "'jam dpal gshin rje bsgrub par bya //",
    "NG0187:347": "a+om a kro te ka hum phat /",
    "NG0187:348": "snying po a kro 'bru bdun ni //",
    "NG0187:349": "gshin rje gshed po'i snying po ste //",
    "NG0187:350": "rtog med bde ba'i lam gnas shing *//",
    "NG0187:351": "ye shes chen por der gnas 'gyur //",
    "NG0187:352": "byang chub sems nyid dam pa ste //",
    "NG0187:353": "yang dag rin chen 'bar ba yin //",
    "NG0187:354": "yon tan snying po dam pa lon //",
    "NG0187:355": "gshin rje gshed po'i rgya ru bstan //",
    "NG0187:356": "zhes gsungs so //",
    "NG0187:357": "nges par 'byung ba phyi ma'i rgyud las gshin rje gshed kyi phyag rgya'i le'u ste drug pa'o ///",
    "NG0187:358": "/ de nas gzhan yang bshad bya ba //",
    "NG0187:359": "nyon cig 'dus pa'i tshogs chen rnams //",
    "NG0187:360": "'dod la chags pa'i rang bzhin gyis //",
    "NG0187:361": "de yis 'bras bu rlag par byed //",
    "NG0187:362": "spangs pas don rnams rnyed @#//",
    "NG0187:363": "pa med //",
    "NG0187:364": "rab tu bcings nas gnas ngan len //",
    "NG0187:365": "yongs su dag pa'i 'dod chags de //",
    "NG0187:366": "spyad pas 'bras bu chen po thob //",
    "NG0187:367": "so sor rtog pa'i ye shes gsal //",
    "NG0187:368": "pad+ma dbang chen bsgrub pa gyis //",
    "NG0187:369": "om ha ya gri ba hum phat /",
    "NG0187:370": "yi ge bdun pa dbang chen sngags //",
    "NG0187:371": "zla ba'i dkyil 'khor sngags bcas pa //",
    "NG0187:372": "'phro 'dus gyur pa'i dam tshig ni //",
    "NG0187:373": "le brgan lta bur gyur pa ste //",
    "NG0187:374": "'khor ba'i bag chags rtog bcas dang *//",
    "NG0187:375": "gnas ngan len pa thams cad kun //",
    "NG0187:376": "gdod nas sangs rgyas nyid gnas pas //",
    "NG0187:377": "dag dang ma dag gnyis med de //",
    "NG0187:378": "de yi rang bzhin sangs rgyas so //",
    "NG0187:379": "bden pa'i snying po rang bzhin pas /",
    "NG0187:380": "khyab pa'i ye shes chen po des //",
    "NG0187:381": "lha yi gnas su bsgom par bya //",
    "NG0187:382": "pad+ma'i phyag rgyar bshad pa yin //",
    "NG0187:383": "zhes gsungs so //",
    "NG0187:384": "nges par 'byung ba phyi ma'i rgyud las /",
    "NG0187:385": "pad+ma gsung gi phyag rgya'i le'u ste bdun pa'o ///",
    "NG0187:386": "/ de nas gzhan yang bshad par bya //",
    "NG0187:387": "nyon cig 'dus pa'i tshogs chen rnams //",
    "NG0187:388": "log pa'i sems can phrag dog che //",
    "NG0187:389": "spangs pas 'bras bu 'byung mi 'gyur //",
    "NG0187:390": "spyad pas chos nyid don gsal 'gyur //",
    "NG0187:391": "nan tan ye shes chen po 'grub //",
    "NG0187:392": "phur pa phrin las bsgrub par bya //",
    "NG0187:393": "de yi don ni bshad bya ba //",
    "NG0187:394": "om badzra ki li ki la ya hum phat /",
    "NG0187:395": "ki la ya ni 'bru dgu pa //",
    "NG0187:396": "rdo rje phur pa'i snying po yin //",
    "NG0187:397": "don dam snying po yongs su grub pa'i tshe //",
    "NG0187:398": "bzlas dang ma bzlas tshig gi tha snyad yin //",
    "NG0187:399": "ye nas bzlas pa rang byung chen po yin //",
    "NG0187:400": "ngo bo nyid kyi sngags kyi rang bzhin no //",
    "NG0187:401": "de 'dra bzlas pa don gyi snying po yin //",
    "NG0187:402": "ma bcos rang byung snying po sngags tshig ste //",
    "NG0187:403": "zab mo bzlas pa yin zhes rgya ru bstan //",
    "NG0187:404": "de yis brtan byas dam pa'i byang chub sems //",
    "NG0187:405": "ye shes lnga gsal don dam dbyings nas spyod //",
    "NG0187:406": "rten 'brel lus ni byin rlabs nyon mongs bsreg / phra mo'i ting 'dzin yi dam dngos su gsal //",
    "NG0187:407": "bzlas pa mthar phyir 'bras bu chen po yin //",
    "NG0187:408": "rang gi bzlas pa yin zhes rgya ru bstan //",
    "NG0187:409": "rnal 'byor dam pa rnams kyis 'di bzlas na //",
    "NG0187:410": "gang gis bzlas kyang snying po len par byed //",
    "NG0187:411": "sngags kyi snying po ma lus thams cad kun //",
    "NG0187:412": "ye nas snang dang mi snang med //",
    "NG0187:413": "rtag dang chad dang yod med dang *//",
    "NG0187:414": "brjod dang smra bsam yul las 'das //",
    "NG0187:415": "rang bzhin gnas pa'i snying po de //",
    "NG0187:416": "ye shes mchog tu gyur pa las //",
    "NG0187:417": "rang gi rang bzhin de bzhin de //",
    "NG0187:418": "bden pa'i snying po rang bzhin pas //",
    "NG0187:419": "yang dag don du mkhas pas brtag / phrin las phur pa'i phyag rgyar bstan //",
    "NG0187:420": "zhes gsungs so //",
    "NG0187:421": "nges par 'byung ba phyi ma'i rgyud las //",
    "NG0187:422": "phrin las phur pa'i phyag rgya'i le'u ste brgyad pa'o //  // de nas gzhan yang bshad bya ba //",
    "NG0187:423": "nyon cig 'dus pa'i tshogs chen rnams //",
    "NG0187:424": "ma mo'i don la mos pa yis //",
    "NG0187:425": "bla med he ru bsgrub par bya //",
    "NG0187:426": "om ma ha kro d+ha hum @#//",
    "NG0187:427": "phat //",
    "NG0187:428": "gsang sngags yi ge 'bru bdun pa //",
    "NG0187:429": "bla med he ru'i gsangasngags yin //",
    "NG0187:430": "mkha' dbyings dag pa'i rang bzhin ni //",
    "NG0187:431": "brtan pa'i don rnams dag pa ste //",
    "NG0187:432": "dag pa nyid na dag pa med //",
    "NG0187:433": "mi shigs pa yi ngo bo la //",
    "NG0187:434": "dngas ma'i sa bon las byung ba //",
    "NG0187:435": "brtan pa'i rang bzhin 'od 'bar bas //",
    "NG0187:436": "gsal ba'i 'od dang bcas pa ste //",
    "NG0187:437": "yang dag don chen zab mo'i mchog / gsal ba nyid na gsal ba med //",
    "NG0187:438": "rdzogs pa'i sangs rgyas thams cad kyi //",
    "NG0187:439": "mngon rdzogs rgyal po'i phyag rgyar bstan //",
    "NG0187:440": "zhes gsungs so //",
    "NG0187:441": "nges par 'byung ba phyi ma'i rgyud las //",
    "NG0187:442": "ma mo rbod gtong gi phyag rgya'i le'u ste dgu",
    "NG0187:443": "pa'o // // de nas gzhan yang bshad bya ba",
    "NG0187:444": "// nyon cig 'dus pa'i tshogs chen rnams //",
    "NG0187:445": "rnal 'byor bstan pa srung byed na //",
    "NG0187:446": "dregs pa kun 'dul bsgrub par bya //",
    "NG0187:447": "om badzra tsan+da sarba dush+tan hum phat /",
    "NG0187:448": "ye shes bcu pa'i gsang sngags ni //",
    "NG0187:449": "dregs pa kun 'dul gsang sngags yin //",
    "NG0187:450": "spro bsdu'i sngags kyi rim pas g.yos pa'i tshe //",
    "NG0187:451": "rnam dag rang gi ngo bo de nyid len //",
    "NG0187:452": "ngo bo nyid dang rang gi rang bzhin med //",
    "NG0187:453": "bdag dang tshogs bcas ma lus de bzhin de //",
    "NG0187:454": "ye shes tshogs chen rdzogs pa'i rang bzhin no //",
    "NG0187:455": "de thob 'bras bu mthar phyin bde bas gang *//",
    "NG0187:456": "gshed mas srog la 'debs pa'i rgya ru bstan //",
    "NG0187:457": "zhes gsungs so //",
    "NG0187:458": "nges par 'byung ba'i phyi ma'i rgyud las /",
    "NG0187:459": "'jig rten mchod bstod dregs pa kun 'dul phyag rgya'i le'u ste bcu pa'o ///",
    "NG0187:460": "/ de nas gzhan yang bshad bya ba //",
    "NG0187:461": "nyon cig 'dus pa'i tshogs chen rnams //",
    "NG0187:462": "rnal 'byor sngags la mos pa la //",
    "NG0187:463": "dmod pa drag sngags phyag rgya bstan //",
    "NG0187:464": "om badzra sarba dush+tam hum phat //",
    "NG0187:465": "stobs kyi yi ge brgyad pa ni //",
    "NG0187:466": "stobs ldan nag po'i gsang sngags yin //",
    "NG0187:467": "nyi ma'i dkyil 'khor dbus su gsal byas na //",
    "NG0187:468": "rang gi sngags bcas dmod pa'i yi ge ste //",
    "NG0187:469": "'byung ba lnga 'khrugs sdug bsngal nyams su myong *//",
    "NG0187:470": "ma bcos rang byung nges pa'i snying po yin //",
    "NG0187:471": "gsad ba ldog med srog sngags rgya ru bstan //",
    "NG0187:472": "zhes gsungs so //",
    "NG0187:473": "nges par 'byung ba phyi ma'i rgyud las /",
    "NG0187:474": "dmod pa drag sngags stobs ldan nag po'i phyag rgya'i le'u ste bcu gcig pa'o ///",
    "NG0187:475": "/ bsgrub pa bka' brgyad phyag rgya'i skabs te gsum pa'o //",
    "NG0187:476": "bcom ldan 'das bde bar gshegs pa thams cad 'dus pa las /",
    "NG0187:477": "nges par 'byung ba phyi ma'i rgyud ces bya ba /",
    "NG0187:478": "le'u bcu gcig pa rdzaugs so ///",
    "NG0187:479": "/ rgya gar gyi mkhan po slob dpon chen po pad+ma 'byung gnas dang */",
    "NG0187:480": "lo tsa ba bai ro tsa nas bsgyur cing zhus te gtan la phab pa'o //",
    "NG0187:481": "rgyal po khri srong lde btsan gyi phyag dpe /"
}