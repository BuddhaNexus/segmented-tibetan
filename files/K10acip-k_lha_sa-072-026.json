{
    "K10acip-k_lha_sa-072-026:314a-0": "@314a rgya gar skad du /",
    "K10acip-k_lha_sa-072-026:314a-1": "n'a ga r'a dza bhe r'i g'a th'a /",
    "K10acip-k_lha_sa-072-026:314a-2": "bod skad du /",
    "K10acip-k_lha_sa-072-026:314a-3": "klu'i rgyal po rnga sgra'i tshigs su bcad pa /",
    "K10acip-k_lha_sa-072-026:314a-4": "sangs rgyas dang /",
    "K10acip-k_lha_sa-072-026:314a-5": "byang chub sems dpa' thams cad la phyag 'tshal lo; ;de bzhin gshegs pas rab bstan pa //",
    "K10acip-k_lha_sa-072-026:314a-6": "byang chub sems dpa' skyes pa'i rabs //",
    "K10acip-k_lha_sa-072-026:314a-7": "thams cad legs par 'dus nas su //",
    "K10acip-k_lha_sa-072-026:314a-8": "shin tu dad pa'i sems kyis nyon //",
    "K10acip-k_lha_sa-072-026:314b-0": "@314b rdzogs pa'i sangs rgyas lha yi lha //",
    "K10acip-k_lha_sa-072-026:314b-1": "de bzhin gshegs pa bzhugs pa na //",
    "K10acip-k_lha_sa-072-026:314b-2": "dge slong rnams ni gcig la gcig /",
    "K10acip-k_lha_sa-072-026:314b-3": "kha stobs la sogs rnams kyis 'gying //",
    "K10acip-k_lha_sa-072-026:314b-4": "dge slong tshig ngan 'don pa dang /",
    "K10acip-k_lha_sa-072-026:314b-5": "drang srong chen pos gsan pa na //",
    "K10acip-k_lha_sa-072-026:314b-6": "de phyir thub pas dge 'dun rnams //",
    "K10acip-k_lha_sa-072-026:314b-7": "bsdus nas 'di skad bka' stsal te //",
    "K10acip-k_lha_sa-072-026:314b-8": "khyed cag kha stobs la sogs pas //",
    "K10acip-k_lha_sa-072-026:314b-9": "gcig la gcig ni 'tshe byed pa //",
    "K10acip-k_lha_sa-072-026:314b-10": "khyim nas khyim med rab byung dang //",
    "K10acip-k_lha_sa-072-026:314b-11": "de dag mthun pa ma yin no //",
    "K10acip-k_lha_sa-072-026:314b-12": "rtag tu yang dag dga' byed pa'i //",
    "K10acip-k_lha_sa-072-026:314b-13": "chos drug gang yin la 'jug pa //",
    "K10acip-k_lha_sa-072-026:314b-14": "'di ni khyim nas khyim med par //",
    "K10acip-k_lha_sa-072-026:314b-15": "rab tu byung ba rnams dang mthun //",
    "K10acip-k_lha_sa-072-026:314b-16": "sems can kun la snying brtse'i phyir //",
    "K10acip-k_lha_sa-072-026:314b-17": "'tshe ba med par ngas bsgoms nas //",
    "K10acip-k_lha_sa-072-026:314b-18": "ji ltar byang chub don gnyer ba //",
    "K10acip-k_lha_sa-072-026:314b-19": "dge slong nga las 'di nyon cig /",
    "K10acip-k_lha_sa-072-026:314b-20": "shes rab ldan pa'i mi yi 'di //",
    "K10acip-k_lha_sa-072-026:314b-21": "thos nas sdig pa rnam spongs la //",
    "K10acip-k_lha_sa-072-026:314b-22": "grub dang bde ba thob bya'i phyir //",
    "K10acip-k_lha_sa-072-026:314b-23": "dge ba'i chos la spyad par gyis; ;sngon gyi spun drung gyur pa yi //",
    "K10acip-k_lha_sa-072-026:314b-24": "klu yi rgyal po gnyis byung ba //",
    "K10acip-k_lha_sa-072-026:314b-25": "gcig gi mang ni rnga zhes bya //",
    "K10acip-k_lha_sa-072-026:314b-26": "gnyis pa nye rnga zhes bya'o //",
    "K10acip-k_lha_sa-072-026:314b-27": "gnyis ka srog gcod las ldog cing //",
    "K10acip-k_lha_sa-072-026:314b-28": "tshul khrims ldan zhing dbang chen grags //",
    "K10acip-k_lha_sa-072-026:314b-29": "klu yi skye gnas la smod cing //",
    "K10acip-k_lha_sa-072-026:314b-30": "mi yi srid pa 'dod par gyur //",
    "K10acip-k_lha_sa-072-026:314b-31": "tshul ldan mang du thos pa yis //",
    "K10acip-k_lha_sa-072-026:315a-0": "dge sbyong bram ze mthong @315a *//",
    "K10acip-k_lha_sa-072-026:315a-1": "ba dang //",
    "K10acip-k_lha_sa-072-026:315a-2": "mi yi tshul du bsgyur nas ni //",
    "K10acip-k_lha_sa-072-026:315a-3": "bsnyen bkur dag kyang byed par 'gyur //",
    "K10acip-k_lha_sa-072-026:315a-4": "zla ba phyed dang tshes brgyad dang //",
    "K10acip-k_lha_sa-072-026:315a-5": "bcu bzhi bco lnga gang yin pa //",
    "K10acip-k_lha_sa-072-026:315a-6": "de la yan lag brgyad pa yi //",
    "K10acip-k_lha_sa-072-026:315a-7": "gso sbyong la ni legs mnyam 'jog /",
    "K10acip-k_lha_sa-072-026:315a-8": "de gnyis sngon gyi gnas spangs nas //",
    "K10acip-k_lha_sa-072-026:315a-9": "yul gzhan zhig tu phyin pa dang //",
    "K10acip-k_lha_sa-072-026:315a-10": "de dang nye ba'i gnas de na //",
    "K10acip-k_lha_sa-072-026:315a-11": "rnga sgra zhes bya'i klu gnas so //",
    "K10acip-k_lha_sa-072-026:315a-12": "klu yi skyes mchog spun gnyis po //",
    "K10acip-k_lha_sa-072-026:315a-13": "de gnyis 'od bar des shes nas //",
    "K10acip-k_lha_sa-072-026:315a-14": "khengs shing khros pa'i yid kyis su //",
    "K10acip-k_lha_sa-072-026:315a-15": "du ba can gyi dbugs 'byin cing //",
    "K10acip-k_lha_sa-072-026:315a-16": "khyed gnyis chos spyod ma yin te //",
    "K10acip-k_lha_sa-072-026:315a-17": "g-yon can tshul ngan 'chos pa'o zhes //",
    "K10acip-k_lha_sa-072-026:315a-18": "rnga sgras tshig ni rtsub mo yis //",
    "K10acip-k_lha_sa-072-026:315a-19": "yang dang yang du skrod par byed //",
    "K10acip-k_lha_sa-072-026:315a-20": "dman pas bskrad pa thos pa dang //",
    "K10acip-k_lha_sa-072-026:315a-21": "nye rnga rab tu khros gyur te //",
    "K10acip-k_lha_sa-072-026:315a-22": "de tshe phu bo rnga la ni //",
    "K10acip-k_lha_sa-072-026:315a-23": "tshig rnams kyis ni go byas pa //",
    "K10acip-k_lha_sa-072-026:315a-24": "kye rnga mi yi 'jig rten dag 'di na //",
    "K10acip-k_lha_sa-072-026:315a-25": "tshig ngan mngon du smra bas gdung byed cing //",
    "K10acip-k_lha_sa-072-026:315a-26": "sbal zan chu yi 'gram na skyes pa yis //",
    "K10acip-k_lha_sa-072-026:315a-27": "mche ba gdug pas bdag cag skrod par byed //",
    "K10acip-k_lha_sa-072-026:315a-28": "'di ni chu nang dud 'gro rnams la 'tshe //",
    "K10acip-k_lha_sa-072-026:315a-29": "thang la mi rnams la yang 'tshe bar byed //",
    "K10acip-k_lha_sa-072-026:315a-30": "gtso bo gal te bdag la bzod mchis kyang //",
    "K10acip-k_lha_sa-072-026:315a-31": "tshig ngan smra la yid ni bzod mi nus //",
    "K10acip-k_lha_sa-072-026:315a-32": "deng ni 'di yi grong khyer dang //",
    "K10acip-k_lha_sa-072-026:315b-0": "pho brang @315b gnyen 'dun bcas brlag ste //",
    "K10acip-k_lha_sa-072-026:315b-1": "rnga sgra gtan nas blangs nas su //",
    "K10acip-k_lha_sa-072-026:315b-2": "'di nas bdag cag 'dod par bya //",
    "K10acip-k_lha_sa-072-026:315b-3": "klu yi rgyal po stobs po che //",
    "K10acip-k_lha_sa-072-026:315b-4": "de yis nu bo'i tshig thos nas //",
    "K10acip-k_lha_sa-072-026:315b-5": "yid la bab par byed pa yi //",
    "K10acip-k_lha_sa-072-026:315b-6": "tshigs bcad 'di skad smras te bsgo //",
    "K10acip-k_lha_sa-072-026:315b-7": "gang gis khyim du nyin zhag 'ga' gnas shing //",
    "K10acip-k_lha_sa-072-026:315b-8": "bza' dang btung ba legs par blangs gyur pa //",
    "K10acip-k_lha_sa-072-026:315b-9": "de la yid kyis gnod par mi bsam ste //",
    "K10acip-k_lha_sa-072-026:315b-10": "byas pa gzo ba skyes bu dam pas bsngags //",
    "K10acip-k_lha_sa-072-026:315b-11": "ljon shing gang gi grib ma yis //",
    "K10acip-k_lha_sa-072-026:315b-12": "yud tsam zhig kyang legs 'gebs de'i //",
    "K10acip-k_lha_sa-072-026:315b-13": "lo ma'ang bcad par mi bya na //",
    "K10acip-k_lha_sa-072-026:315b-14": "yal ga ljon shing smos ci dgos //",
    "K10acip-k_lha_sa-072-026:315b-15": "nags tshal shing ni bcad dam bsregs kyang rung //",
    "K10acip-k_lha_sa-072-026:315b-16": "slar yang skye 'gyur 'di la the tshom med //",
    "K10acip-k_lha_sa-072-026:315b-17": "lag pa rlon bcad phyir yang mi skye ltar //",
    "K10acip-k_lha_sa-072-026:315b-18": "grogs la 'khu bas yun ring bde mi thob //",
    "K10acip-k_lha_sa-072-026:315b-19": "skye bo ngan pa yun ring mchod byas shing //",
    "K10acip-k_lha_sa-072-026:315b-20": "bza' btung zhim po mang pos phan btags kyang //",
    "K10acip-k_lha_sa-072-026:315b-21": "des ni nges par grogs po spong 'gyur te //",
    "K10acip-k_lha_sa-072-026:315b-22": "glang chen gyis ni ko'u shi'i spyil bu bzhin //",
    "K10acip-k_lha_sa-072-026:315b-23": "ji ltar chu 'gram shing ni 'gyel 'gyur ltar //",
    "K10acip-k_lha_sa-072-026:315b-24": "mi gang blo ni g-yo zhing 'gyur byed pa //",
    "K10acip-k_lha_sa-072-026:315b-25": "de yi mdza' bshes brtan par mi 'gyur te //",
    "K10acip-k_lha_sa-072-026:315b-26": "shing shun tshon gyis ras dkar btsos pa bzhin //",
    "K10acip-k_lha_sa-072-026:315b-27": "gal te mkhas pas dgra bo dag /",
    "K10acip-k_lha_sa-072-026:315b-28": "mi dga' bar ni byed 'dod na //",
    "K10acip-k_lha_sa-072-026:315b-29": "sems la skyon ni med byas dang //",
    "K10acip-k_lha_sa-072-026:315b-30": "de nyid kyis ni der gnod 'gyur /",
    "K10acip-k_lha_sa-072-026:316a-0": "@316a *// rgya mtsho dang ni ri rab dang //",
    "K10acip-k_lha_sa-072-026:316a-1": "sa rnams bdag gi khur min gyi //",
    "K10acip-k_lha_sa-072-026:316a-2": "byas pa mi gzo gang yin pa //",
    "K10acip-k_lha_sa-072-026:316a-3": "de ni bdag gi khur chen yin //",
    "K10acip-k_lha_sa-072-026:316a-4": "mi gang sems ni mi rgod cing //",
    "K10acip-k_lha_sa-072-026:316a-5": "byas pa gzo dang byas pa tshor //",
    "K10acip-k_lha_sa-072-026:316a-6": "byas pa chud gzon mi byed pa //",
    "K10acip-k_lha_sa-072-026:316a-7": "de dag mkhas pas rab tu bsngags //",
    "K10acip-k_lha_sa-072-026:316a-8": "chos bde byams pa bde ba ste //",
    "K10acip-k_lha_sa-072-026:316a-9": "'jug dogs bde ba'i chu klung bzhin //",
    "K10acip-k_lha_sa-072-026:316a-10": "grogs la 'khu ba med pa dang //",
    "K10acip-k_lha_sa-072-026:316a-11": "nga snyems nga rgyal zad pa bde //",
    "K10acip-k_lha_sa-072-026:316a-12": "khengs dang zol byed nga rgyal che //",
    "K10acip-k_lha_sa-072-026:316a-13": "sdig pa'i grogs po bsten pa dang //",
    "K10acip-k_lha_sa-072-026:316a-14": "stobs ldan rnams la rgol byed pa //",
    "K10acip-k_lha_sa-072-026:316a-15": "de dag rnams kyi grags pa 'jig /",
    "K10acip-k_lha_sa-072-026:316a-16": "de phyir khengs par mi bya ste //",
    "K10acip-k_lha_sa-072-026:316a-17": "khro ba rnam par spang bar bya //",
    "K10acip-k_lha_sa-072-026:316a-18": "khengs dang khro ba 'ongs 'gyur na //",
    "K10acip-k_lha_sa-072-026:316a-19": "grags pa mtha' dag 'jig par 'gyur //",
    "K10acip-k_lha_sa-072-026:316a-20": "gang zhig rgan dang byis pa nad pa dang /",
    "K10acip-k_lha_sa-072-026:316a-21": "nyam chung thabs stor de bzhin dman pa dang //",
    "K10acip-k_lha_sa-072-026:316a-22": "rgyal pos spangs dang skyabs med pa dag la //",
    "K10acip-k_lha_sa-072-026:316a-23": "snying brtse med pa de dag mir mi rung //",
    "K10acip-k_lha_sa-072-026:316a-24": "rang gi yul 'khor gnas spangs te //",
    "K10acip-k_lha_sa-072-026:316a-25": "gzhan gyi ljongs su phyin pa na //",
    "K10acip-k_lha_sa-072-026:316a-26": "tshig ngan so sor zlog pa la //",
    "K10acip-k_lha_sa-072-026:316a-27": "bzod pa chen po bya dgos so; ;rang gi yul na brnyas bzhin 'dug pa bas //",
    "K10acip-k_lha_sa-072-026:316a-28": "mi rnams gzhan gyi yul na gnas kyang rung //",
    "K10acip-k_lha_sa-072-026:316a-29": "gang na mi rnams gzhan gyis mi brnyas te //",
    "K10acip-k_lha_sa-072-026:316b-0": "rang gi yul yin de dag rang @316b gi mi //",
    "K10acip-k_lha_sa-072-026:316b-1": "mi mchog rnams ni brnyas thabs byas pa'i tshe //",
    "K10acip-k_lha_sa-072-026:316b-2": "chung ma sdug dang longs spyod rgya chen gtong //",
    "K10acip-k_lha_sa-072-026:316b-3": "ngan ba rnams ni de na'ang yongs su 'khyam //",
    "K10acip-k_lha_sa-072-026:316b-4": "brnyas thabs byas pa de yang chu bzhin 'thung //",
    "K10acip-k_lha_sa-072-026:316b-5": "dar ba rnyed pa dga' ba ste //",
    "K10acip-k_lha_sa-072-026:316b-6": "rgud pa med pa yin pa'i phyir //",
    "K10acip-k_lha_sa-072-026:316b-7": "sems can dams par gyur pa'i tshe //",
    "K10acip-k_lha_sa-072-026:316b-8": "kha rog 'dug dang bde ba 'thob //",
    "K10acip-k_lha_sa-072-026:316b-9": "gal te nor med phyogs nyung ngam //",
    "K10acip-k_lha_sa-072-026:316b-10": "mdza' bshes phyogs kyi stobs chung ngam //",
    "K10acip-k_lha_sa-072-026:316b-11": "dgra bo phyogs kyi stobs lngan tshe //",
    "K10acip-k_lha_sa-072-026:316b-12": "kha rog 'dug dang bde ba 'thob //",
    "K10acip-k_lha_sa-072-026:316b-13": "mi rnams chos min byed pa dang //",
    "K10acip-k_lha_sa-072-026:316b-14": "'dod pa'i longs spyod mngon dga' zhing //",
    "K10acip-k_lha_sa-072-026:316b-15": "dad tshung ngo tsha med pa'i tshe //",
    "K10acip-k_lha_sa-072-026:316b-16": "kha rog 'dug dang bde ba 'thob //",
    "K10acip-k_lha_sa-072-026:316b-17": "mi rnams khro bar byed pa dang //",
    "K10acip-k_lha_sa-072-026:316b-18": "gnod sems mang por gyur pa dang //",
    "K10acip-k_lha_sa-072-026:316b-19": "gzhan la'ang gdug pa'i tshul ldan tshe //",
    "K10acip-k_lha_sa-072-026:316b-20": "kha rog 'dug dang bde ba 'thob //",
    "K10acip-k_lha_sa-072-026:316b-21": "mi rnams dad pa med pa dang //",
    "K10acip-k_lha_sa-072-026:316b-22": "khva bzhin mu cor smra ba dang //",
    "K10acip-k_lha_sa-072-026:316b-23": "sgyu dang g-yo dag byed pa'i tshe //",
    "K10acip-k_lha_sa-072-026:316b-24": "kha rog 'dug dang bde ba 'thob //",
    "K10acip-k_lha_sa-072-026:316b-25": "mi rnams tshul khrims 'chal ba dang //",
    "K10acip-k_lha_sa-072-026:316b-26": "gtum zhing gzu lums byed pa dang //",
    "K10acip-k_lha_sa-072-026:316b-27": "bden pa'i chos dang mi ldan tshe //",
    "K10acip-k_lha_sa-072-026:316b-28": "kha rog 'dug dang bde ba 'thob //",
    "K10acip-k_lha_sa-072-026:316b-29": "mi rnams dang tshul ngan pa dang //",
    "K10acip-k_lha_sa-072-026:316b-30": "log pa'i lta bas bcom pa dang //",
    "K10acip-k_lha_sa-072-026:316b-31": "gtum zhing sdang bar gyur pa'i tshe //",
    "K10acip-k_lha_sa-072-026:316b-32": "kha rog 'dug dang bdeb 'thob //",
    "K10acip-k_lha_sa-072-026:316b-33": "ngo tsha med cing brdzun du smra //",
    "K10acip-k_lha_sa-072-026:317a-0": "don med phra ma @317a *//",
    "K10acip-k_lha_sa-072-026:317a-1": "tshig rtsu ba dang //",
    "K10acip-k_lha_sa-072-026:317a-2": "dbyen dang khyal pa smra ba'i tshe //",
    "K10acip-k_lha_sa-072-026:317a-3": "kha rog 'dug dang bde ba 'thob //",
    "K10acip-k_lha_sa-072-026:317a-4": "ya rabs tshul med shin tu khengs //",
    "K10acip-k_lha_sa-072-026:317a-5": "nga rgyal gyis ni 'gying ba dang //",
    "K10acip-k_lha_sa-072-026:317a-6": "phrag dog brkam dang tshul nyams tshe //",
    "K10acip-k_lha_sa-072-026:317a-7": "kha rog 'dug dang bde ba 'thob //",
    "K10acip-k_lha_sa-072-026:317a-8": "gang tshe mi yi rus rnams dang //",
    "K10acip-k_lha_sa-072-026:317a-9": "rigs rnams shes pa ma yin pa'i //",
    "K10acip-k_lha_sa-072-026:317a-10": "mi dang lhan cig 'dug pa na //",
    "K10acip-k_lha_sa-072-026:317a-11": "de tshe nga rgyal byar mi rung //",
    "K10acip-k_lha_sa-072-026:317a-12": "gzhan gyi yul na 'dug pa dang //",
    "K10acip-k_lha_sa-072-026:317a-13": "gzhan gyi 'tsho bas 'tsho ba'i tshe //",
    "K10acip-k_lha_sa-072-026:317a-14": "yul gyi phyir dang bde ba'i phyir //",
    "K10acip-k_lha_sa-072-026:317a-15": "gzhan gyis brnyas pa de bzod bya //",
    "K10acip-k_lha_sa-072-026:317a-16": "gzhan gyi yul na gnas pa dang //",
    "K10acip-k_lha_sa-072-026:317a-17": "gzhan gyi 'tsho bas 'tsho ba'i tshe //",
    "K10acip-k_lha_sa-072-026:317a-18": "sdang bas 'khrug par gyur pa na //",
    "K10acip-k_lha_sa-072-026:317a-19": "gzhan gyis brnyas pa de bzod bya //",
    "K10acip-k_lha_sa-072-026:317a-20": "gzhan gyi yul na 'dug pa dang //",
    "K10acip-k_lha_sa-072-026:317a-21": "gzhan gyi 'tsho bas 'tsho ba'i tshe //",
    "K10acip-k_lha_sa-072-026:317a-22": "dman pas bskrad par gyur kyang rung //",
    "K10acip-k_lha_sa-072-026:317a-23": "shes rab ldan pas de bzod bya //",
    "K10acip-k_lha_sa-072-026:317a-24": "kye ma yul log bdag gnas shing //",
    "K10acip-k_lha_sa-072-026:317a-25": "mdza' bshes ngan dang phrad pa na //",
    "K10acip-k_lha_sa-072-026:317a-26": "byis pa rnams dang 'grogs pa yi //",
    "K10acip-k_lha_sa-072-026:317a-27": "gnas su mi ngan rten byed med //",
    "K10acip-k_lha_sa-072-026:317a-28": "shes rab ldan pas de bsams nas //",
    "K10acip-k_lha_sa-072-026:317a-29": "mi shes mi dang 'grogs byed kyang //",
    "K10acip-k_lha_sa-072-026:317a-30": "mkhas pas nor dang longs spyod phyir //",
    "K10acip-k_lha_sa-072-026:317a-31": "gzu lums kho nar khro mi bya //",
    "K10acip-k_lha_sa-072-026:317a-32": "ji ltar thal bas bkab pa'i me //",
    "K10acip-k_lha_sa-072-026:317a-33": "rtsva dang shing gis g-yogs pa la //",
    "K10acip-k_lha_sa-072-026:317b-0": "rlung rnams kyis ni @317b legs bus na //",
    "K10acip-k_lha_sa-072-026:317b-1": "shin tu rab tu 'bar 'gyur te //",
    "K10acip-k_lha_sa-072-026:317b-2": "rtsva dang shing de bsregs nas su //",
    "K10acip-k_lha_sa-072-026:317b-3": "chen por mched cing 'bar ba yis //",
    "K10acip-k_lha_sa-072-026:317b-4": "rtsva dang gel ba mang po dag /",
    "K10acip-k_lha_sa-072-026:317b-5": "ljon shing chen po sreg pa ltar //",
    "K10acip-k_lha_sa-072-026:317b-6": "de bzhin rnam rtog bud shing las //",
    "K10acip-k_lha_sa-072-026:317b-7": "byung ba'i khro ba me 'dra bas //",
    "K10acip-k_lha_sa-072-026:317b-8": "bdag nyid dang ni gzhan dag la //",
    "K10acip-k_lha_sa-072-026:317b-9": "phung khrol chen po byed par 'gyur //",
    "K10acip-k_lha_sa-072-026:317b-10": "de phyir khro ba byung ba na //",
    "K10acip-k_lha_sa-072-026:317b-11": "zhe sdang gnyen por gyur pa yi //",
    "K10acip-k_lha_sa-072-026:317b-12": "byams pa'i sems la bsgoms nas su //",
    "K10acip-k_lha_sa-072-026:317b-13": "mkhas pa rnams kyis zlog par byed //",
    "K10acip-k_lha_sa-072-026:317b-14": "bstod pa byas na mdza' byed la //",
    "K10acip-k_lha_sa-072-026:317b-15": "ma bstod mdza' bar mi byed cing //",
    "K10acip-k_lha_sa-072-026:317b-16": "mod la yongs su spong byed pa //",
    "K10acip-k_lha_sa-072-026:317b-17": "de ni byis pa'i mtshan nyid yin //",
    "K10acip-k_lha_sa-072-026:317b-18": "gal te 'di na byis pa dag /",
    "K10acip-k_lha_sa-072-026:317b-19": "sgro gshog btogs pa'i bya lta bur //",
    "K10acip-k_lha_sa-072-026:317b-20": "blo spangs shes rab ma 'chal na //",
    "K10acip-k_lha_sa-072-026:317b-21": "mkhas pa ji ltar 'tsho bar 'gyur //",
    "K10acip-k_lha_sa-072-026:317b-22": "gang phyir byis pa phal cher ni //",
    "K10acip-k_lha_sa-072-026:317b-23": "blo gros spangs shing shes 'chal ba //",
    "K10acip-k_lha_sa-072-026:317b-24": "de phyir mkhas pa shes rab can //",
    "K10acip-k_lha_sa-072-026:317b-25": "khyad par du ni bde bar 'tsho //",
    "K10acip-k_lha_sa-072-026:317b-26": "mkhas pa nor rnyed dga' bar mi 'gyur la //",
    "K10acip-k_lha_sa-072-026:317b-27": "phongs par gyur kyang mi 'khrul 'khrug pa med //",
    "K10acip-k_lha_sa-072-026:317b-28": "rjes su bzung phyir phan pa de smra na //",
    "K10acip-k_lha_sa-072-026:317b-29": "legs smra yin zhes gzhan gyis cis mi rtogs; ;mkhas pa gzu lums med par gyur pa de //",
    "K10acip-k_lha_sa-072-026:317b-30": "de nyid dpyad pa legs par mnyan nas su //",
    "K10acip-k_lha_sa-072-026:317b-31": "de ltar rnam par bsams nas rang don dang //",
    "K10acip-k_lha_sa-072-026:318a-0": "gzhan gyi don dag legs @318a *//",
    "K10acip-k_lha_sa-072-026:318a-1": "par spyod par byed //",
    "K10acip-k_lha_sa-072-026:318a-2": "mkhas pa rnams ni 'tsho ba'i rgyu tsam gyis //",
    "K10acip-k_lha_sa-072-026:318a-3": "sdig pa'i las rnams kun tu spyod mi 'gyur //",
    "K10acip-k_lha_sa-072-026:318a-4": "gal te bde dang sdug bsngal ldan gyur kyang //",
    "K10acip-k_lha_sa-072-026:318a-5": "rtag tu chos don yongs su gtong ba med //",
    "K10acip-k_lha_sa-072-026:318a-6": "blo ldan g-yo sgyu can du mi 'gyur te //",
    "K10acip-k_lha_sa-072-026:318a-7": "rmongs par mi 'gyur tshig rtsu ba khro mi 'gyur //",
    "K10acip-k_lha_sa-072-026:318a-8": "phongs pa'i gnas na mya ngan mi byed pa //",
    "K10acip-k_lha_sa-072-026:318a-9": "gzhan gyis gnas la 'bebs par byed re skan //",
    "K10acip-k_lha_sa-072-026:318a-10": "ha cang thal dang ha cang zhum pa yi //",
    "K10acip-k_lha_sa-072-026:318a-11": "dman pa'i mi rnams la yang ma yin te //",
    "K10acip-k_lha_sa-072-026:318a-12": "bar ma'i gnas la ston par byed pa dag /",
    "K10acip-k_lha_sa-072-026:318a-13": "de ni mkhas pa rnams kyi mtshan nyid yin //",
    "K10acip-k_lha_sa-072-026:318a-14": "ha cang thal ba rtag tu 'khon //",
    "K10acip-k_lha_sa-072-026:318a-15": "ha cang zhum pa rtag tu brnyas //",
    "K10acip-k_lha_sa-072-026:318a-16": "de phyir de gnyis spangs nas su //",
    "K10acip-k_lha_sa-072-026:318a-17": "go 'phang bar ma bsten par bya //",
    "K10acip-k_lha_sa-072-026:318a-18": "res 'ga' lkugs pa'am 'on pa lta bur gyis //",
    "K10acip-k_lha_sa-072-026:318a-19": "dus la bab na sa bdag bzhin du smros //",
    "K10acip-k_lha_sa-072-026:318a-20": "res 'ga' gangs ri bzhin du bsil bar gyis //",
    "K10acip-k_lha_sa-072-026:318a-21": "dus la bab na me lce bzhin du spor //",
    "K10acip-k_lha_sa-072-026:318a-22": "res 'ga' rtsva dang 'dra bar zhum par bya //",
    "K10acip-k_lha_sa-072-026:318a-23": "dus la bab na ri rab lta bur gyis //",
    "K10acip-k_lha_sa-072-026:318a-24": "res 'ga' rgyal po lta bur 'gyur bar bya //",
    "K10acip-k_lha_sa-072-026:318a-25": "dus la bab na thub 'dra nags su song //",
    "K10acip-k_lha_sa-072-026:318a-26": "res 'ga' bkres dang skom pa'ang bzod par bya //",
    "K10acip-k_lha_sa-072-026:318a-27": "dus su bde dang sdug bsngal dang du blang //",
    "K10acip-k_lha_sa-072-026:318a-28": "nor phyir bran bzhin bkol bar mi bya ste //",
    "K10acip-k_lha_sa-072-026:318b-0": "khro ba'i dbang @318b du gyur par mi bya'o //",
    "K10acip-k_lha_sa-072-026:318b-1": "res 'ga' dga' ba'i glu dang sil snyan gyis //",
    "K10acip-k_lha_sa-072-026:318b-2": "rtse zhing sha dang chang yang spyad par bya //",
    "K10acip-k_lha_sa-072-026:318b-3": "res 'ga' ri drags lta bur 'jigs bzhin song //",
    "K10acip-k_lha_sa-072-026:318b-4": "dus su gcan zan bzhin du nyams rtsal bstan //",
    "K10acip-k_lha_sa-072-026:318b-5": "dang por dus dang dus min dang //",
    "K10acip-k_lha_sa-072-026:318b-6": "bdag nyid stobs ldan stobs med dang //",
    "K10acip-k_lha_sa-072-026:318b-7": "dar dang rgud pa brtags nas su //",
    "K10acip-k_lha_sa-072-026:318b-8": "de nas don rnams legs par brtsam //",
    "K10acip-k_lha_sa-072-026:318b-9": "bzod med rnams la bzod pa dang //",
    "K10acip-k_lha_sa-072-026:318b-10": "bzod ldan rnams la'ang bzod par gyis //",
    "K10acip-k_lha_sa-072-026:318b-11": "nyam chung rnams la'ang bzod pa dang //",
    "K10acip-k_lha_sa-072-026:318b-12": "stobs ldan rnams la rtag bzod gyis //",
    "K10acip-k_lha_sa-072-026:318b-13": "'khon gyis 'khon zhir nams kyang mi 'gyur bas //",
    "K10acip-k_lha_sa-072-026:318b-14": "bzod med rnams la'ang bzod par byas na legs //",
    "K10acip-k_lha_sa-072-026:318b-15": "khros pa rnams la rtag tu dad pa dang //",
    "K10acip-k_lha_sa-072-026:318b-16": "gzhan gyi skyon rnams rtag tu bcab par gyis //",
    "K10acip-k_lha_sa-072-026:318b-17": "gtso bo rnams kyi tshig ni 'jigs phyir dang //",
    "K10acip-k_lha_sa-072-026:318b-18": "'thab zla'i tshig dag 'thab gcugs gyur phyir bzod //",
    "K10acip-k_lha_sa-072-026:318b-19": "gang zhig 'og ma'i tshig dag bzod byed pa //",
    "K10acip-k_lha_sa-072-026:318b-20": "de ni bzod pa'i mchog ces dam pas gsungs //",
    "K10acip-k_lha_sa-072-026:318b-21": "gshe dang gya tshom smra ba dang //",
    "K10acip-k_lha_sa-072-026:318b-22": "tshig ngan smra bar byed pa la //",
    "K10acip-k_lha_sa-072-026:318b-23": "blo gros chung du mi bzod de //",
    "K10acip-k_lha_sa-072-026:318b-24": "padma la ni rdo char bzhin //",
    "K10acip-k_lha_sa-072-026:318b-25": "gshe dang gya tshom smra ba dang //",
    "K10acip-k_lha_sa-072-026:318b-26": "tshig ngan smra bar byed pa la //",
    "K10acip-k_lha_sa-072-026:318b-27": "mkhas pa shin tu bzod byed de //",
    "K10acip-k_lha_sa-072-026:318b-28": "glang chen me tog char pa bzhin //",
    "K10acip-k_lha_sa-072-026:318b-29": "khro ba dang ni rdzun dag dang //",
    "K10acip-k_lha_sa-072-026:318b-30": "tshig ngan smra bar byed pa la //",
    "K10acip-k_lha_sa-072-026:319a-0": "@319a *// mkhas pas shes rab ldan gyur pa //",
    "K10acip-k_lha_sa-072-026:319a-1": "gang yin de ni thams cad bzod //",
    "K10acip-k_lha_sa-072-026:319a-2": "rdo ba bsregs kyang 'ju mi 'gyur //",
    "K10acip-k_lha_sa-072-026:319a-3": "char pa bab kyang 'jig pa med //",
    "K10acip-k_lha_sa-072-026:319a-4": "de bzhin bde dang sdug bsngal gyis //",
    "K10acip-k_lha_sa-072-026:319a-5": "mkhas pa nyams par 'gyur ba med //",
    "K10acip-k_lha_sa-072-026:319a-6": "gang zhig bden pas gshe byed pa //",
    "K10acip-k_lha_sa-072-026:319a-7": "de la mkhas pas bzod par byed //",
    "K10acip-k_lha_sa-072-026:319a-8": "bden pa ma yin pa yang bzod //",
    "K10acip-k_lha_sa-072-026:319a-9": "de las gzhan pa bstan du med //",
    "K10acip-k_lha_sa-072-026:319a-10": "'di ltar skyes bu mkhas pa nor gyi phyir //",
    "K10acip-k_lha_sa-072-026:319a-11": "sdug bsngal bzod bya bzod par 'gyur bar bya //",
    "K10acip-k_lha_sa-072-026:319a-12": "gal te mi bzod mya ngan rnam spangs te //",
    "K10acip-k_lha_sa-072-026:319a-13": "gzhan du song na stong phrag rnyed dang 'dra //",
    "K10acip-k_lha_sa-072-026:319a-14": "yal ga snyegs la 'ju bar mi bya zhing //",
    "K10acip-k_lha_sa-072-026:319a-15": "chags bral sems la chags par mi bya ste //",
    "K10acip-k_lha_sa-072-026:319a-16": "bzang zhing sdug pas sa steng gang bas na //",
    "K10acip-k_lha_sa-072-026:319a-17": "'jig rten yangs pa gzhan du 'gror zad mod //",
    "K10acip-k_lha_sa-072-026:319a-18": "gang na brnyas byed bkur sti mi byed dang //",
    "K10acip-k_lha_sa-072-026:319a-19": "smod par byed cing bstod par mi byed na //",
    "K10acip-k_lha_sa-072-026:319a-20": "mkhas dang blun 'grogs ched ka mi che bas; ;rang rgyal bzhin du mi smra de 'gro rigs //",
    "K10acip-k_lha_sa-072-026:319a-21": "gang na skyes bu 'thab la dga' gyur nas //",
    "K10acip-k_lha_sa-072-026:319a-22": "g-yo sgyu'i bsam ldan rtag tu glags kyang byed //",
    "K10acip-k_lha_sa-072-026:319a-23": "kyal pa dbyen rdzun tshig rtsub smra byed pa //",
    "K10acip-k_lha_sa-072-026:319a-24": "de tshe mkhas pa myur du yul gzhan song //",
    "K10acip-k_lha_sa-072-026:319a-25": "gang na mi rnams 'tsho bar byed gyur nas //",
    "K10acip-k_lha_sa-072-026:319a-26": "phan tshun gnod la 'bebs par dga' ba dang //",
    "K10acip-k_lha_sa-072-026:319b-0": "lus dang ngag yid sngom @319b pa med gyur pa //",
    "K10acip-k_lha_sa-072-026:319b-1": "de tshe mkhas pa myur du yul gzhan song //",
    "K10acip-k_lha_sa-072-026:319b-2": "gang na mi rnams phrag dog byed gyur nas //",
    "K10acip-k_lha_sa-072-026:319b-3": "gzhan gyi rnyed la rtag tu mi bzod cing //",
    "K10acip-k_lha_sa-072-026:319b-4": "sdang ba'i bsam pas rnam rmongs tshul 'chos pa //",
    "K10acip-k_lha_sa-072-026:319b-5": "de tshe bdag 'dod yul gzhan 'gro bar gyis //",
    "K10acip-k_lha_sa-072-026:319b-6": "gang na mi rnams sdig byed 'dod gyur nas //",
    "K10acip-k_lha_sa-072-026:319b-7": "bkur sti 'dod cing tshul 'chos g-yo sgyu byed //",
    "K10acip-k_lha_sa-072-026:319b-8": "nang yang ma dag phyi yang ma dag pa //",
    "K10acip-k_lha_sa-072-026:319b-9": "de tshe bdag 'dod yul gzhan 'gro bar gyis //",
    "K10acip-k_lha_sa-072-026:319b-10": "gang na mi rnams zhes med gyur nas //",
    "K10acip-k_lha_sa-072-026:319b-11": "ya rabs tshul med khengs shing nga rgyal ldan //",
    "K10acip-k_lha_sa-072-026:319b-12": "byis pas mkhas pa rtag tu brnyas byed la //",
    "K10acip-k_lha_sa-072-026:319b-13": "de tshe bdag 'dod yul gzhan 'gro bar gyis //",
    "K10acip-k_lha_sa-072-026:319b-14": "gang dang gang du bza' btung dang //",
    "K10acip-k_lha_sa-072-026:319b-15": "gang du gos rnams rnyed pa dang //",
    "K10acip-k_lha_sa-072-026:319b-16": "gang du 'tsho ba der song la //",
    "K10acip-k_lha_sa-072-026:319b-17": "chags 'byung gnas su ma 'dug cig /",
    "K10acip-k_lha_sa-072-026:319b-18": "lan 'ga' rtsod 'gyur sred pa gang yin spongs //",
    "K10acip-k_lha_sa-072-026:319b-19": "rtag khengs mchod med nga rgyal gang yin spongs //",
    "K10acip-k_lha_sa-072-026:319b-20": "'bras bu ngan pa'i khro ba gang yin spongs //",
    "K10acip-k_lha_sa-072-026:319b-21": "phongs dus mi lta'i grogs po gang yin spongs //",
    "K10acip-k_lha_sa-072-026:319b-22": "me yis gang ba'i lam 'dra'i ma rig spongs //",
    "K10acip-k_lha_sa-072-026:319b-23": "byas gzo med pa'i gnyen 'dra'i 'dod chags spongs //",
    "K10acip-k_lha_sa-072-026:319b-24": "mche ba mi bzad klu 'dra'i chags pa spongs //",
    "K10acip-k_lha_sa-072-026:319b-25": "dgra bo mtshon thogs lta bu'i sdug bsngal spongs //",
    "K10acip-k_lha_sa-072-026:319b-26": "klu mo lta bu mi bzod chung ma spongs //",
    "K10acip-k_lha_sa-072-026:320a-0": "mgo la me 'bar @320a *//",
    "K10acip-k_lha_sa-072-026:320a-1": "lta bu'i bu rnams thongs //",
    "K10acip-k_lha_sa-072-026:320a-2": "'go ba'i nad bcas lta bu'i khyim rnams thongs //",
    "K10acip-k_lha_sa-072-026:320a-3": "btung ba dug chen lta bu'i 'dod pa thongs //",
    "K10acip-k_lha_sa-072-026:320a-4": "khyim gyi phyir ni gcig btang ste //",
    "K10acip-k_lha_sa-072-026:320a-5": "grong khyer don du khyim btang ngo //",
    "K10acip-k_lha_sa-072-026:320a-6": "ljongs kyi phyir ni grong khyer te //",
    "K10acip-k_lha_sa-072-026:320a-7": "bdag gi don dus btang ngo //",
    "K10acip-k_lha_sa-072-026:320a-8": "mi yi yan lag phyir ni nor btang zhing //",
    "K10acip-k_lha_sa-072-026:320a-9": "srog gi don du yan lag btang bar bya //",
    "K10acip-k_lha_sa-072-026:320a-10": "nor dang yan lag rnams dang de bzhin srog /",
    "K10acip-k_lha_sa-072-026:320a-11": "thams cad btang gi 'dir ni chos srung ngo //",
    "K10acip-k_lha_sa-072-026:320a-12": "chos spyod pa la 'jigs skrag med pa nyid //",
    "K10acip-k_lha_sa-072-026:320a-13": "chos spyod pa dag ngan 'gror mi 'gro ste //",
    "K10acip-k_lha_sa-072-026:320a-14": "chos spyod pa ni 'dod pa'i 'gro bar 'gro /",
    "K10acip-k_lha_sa-072-026:320a-15": "chos mi spyod pa shi nas gdung bar 'gyur //",
    "K10acip-k_lha_sa-072-026:320a-16": "mkhas pa nor rnyed dga' bar mi 'gyur la //",
    "K10acip-k_lha_sa-072-026:320a-17": "nor zad na yang blo gros mi 'khyar bar //",
    "K10acip-k_lha_sa-072-026:320a-18": "'jig rten dag na ci dgar legs rgyu ba //",
    "K10acip-k_lha_sa-072-026:320a-19": "sems can nang na mi yi snying por chud //",
    "K10acip-k_lha_sa-072-026:320a-20": "gang zhig dga' bas gzhan la nor sbyin zhing //",
    "K10acip-k_lha_sa-072-026:320a-21": "nga rgyal 'tshe ba rnam spangs bden la gnas //",
    "K10acip-k_lha_sa-072-026:320a-22": "rgya mtsho 'dra ba'i sems ldan de dag ni //",
    "K10acip-k_lha_sa-072-026:320a-23": "dpa' bo rtul phod ya rabs thabs ldan yin; ;gang zhig de dang de la legs bslabs pas //",
    "K10acip-k_lha_sa-072-026:320a-24": "don rnams kun la mkhas par gyur pa dang //",
    "K10acip-k_lha_sa-072-026:320a-25": "des la 'grogs na bde ba de dag ni //",
    "K10acip-k_lha_sa-072-026:320b-0": "dam pas legs pa yin zhes @320b bsngags pa mdzad //",
    "K10acip-k_lha_sa-072-026:320b-1": "nye rngas smras pa //",
    "K10acip-k_lha_sa-072-026:320b-2": "rnga khyod la ni phyi phyir zhing //",
    "K10acip-k_lha_sa-072-026:320b-3": "'di ltar bdag ni rab tu dad //",
    "K10acip-k_lha_sa-072-026:320b-4": "bdag gi lus 'di skams pa'am //",
    "K10acip-k_lha_sa-072-026:320b-5": "yang na sems ni med kyang sla //",
    "K10acip-k_lha_sa-072-026:320b-6": "sdug bsngal shin tu mi bzad par //",
    "K10acip-k_lha_sa-072-026:320b-7": "lhung yang phyin chad sdig mi bgyid //",
    "K10acip-k_lha_sa-072-026:320b-8": "tshul khrims nyams pa gson pa bas //",
    "K10acip-k_lha_sa-072-026:320b-9": "tshul khrims ldan pa shi yang sla //",
    "K10acip-k_lha_sa-072-026:320b-10": "skye ba gcig tu 'di yi phyir //",
    "K10acip-k_lha_sa-072-026:320b-11": "ji lta bur ni mi zad spyad //",
    "K10acip-k_lha_sa-072-026:320b-12": "bcom ldan 'das kyis bka' stsal pa //",
    "K10acip-k_lha_sa-072-026:320b-13": "sngon tshe gang du rab gnas shing //",
    "K10acip-k_lha_sa-072-026:320b-14": "de dang der ni skyes pa na //",
    "K10acip-k_lha_sa-072-026:320b-15": "mi dge'i grogs dang 'grogs pa yis //",
    "K10acip-k_lha_sa-072-026:320b-16": "nga yi mi dge las rnams byas //",
    "K10acip-k_lha_sa-072-026:320b-17": "dge ba'i bshes dang phrad pa na //",
    "K10acip-k_lha_sa-072-026:320b-18": "mi dge'i las rnams sdangs pa yis //",
    "K10acip-k_lha_sa-072-026:320b-19": "bdag gis mi dge'i las rnams bsal //",
    "K10acip-k_lha_sa-072-026:320b-20": "bcom ldan de bzhin gshegs pa yis //",
    "K10acip-k_lha_sa-072-026:320b-21": "sngon gyi gnas rnams mngon mkhyen nas //",
    "K10acip-k_lha_sa-072-026:320b-22": "de phyir dge slong rnams la ni //",
    "K10acip-k_lha_sa-072-026:320b-23": "thub pas lung yang bstan par mdzad //",
    "K10acip-k_lha_sa-072-026:320b-24": "sngon tshe nga ni rngar gyur te //",
    "K10acip-k_lha_sa-072-026:320b-25": "kun dga' bo ni nye rnga yin //",
    "K10acip-k_lha_sa-072-026:320b-26": "lha sbyin rnga sgar gyur to zhes //",
    "K10acip-k_lha_sa-072-026:320b-27": "skyes rabs de ltar gzung bar gyis //",
    "K10acip-k_lha_sa-072-026:320b-28": "chos rnams sdud par byed pa yi //",
    "K10acip-k_lha_sa-072-026:320b-29": "don rgyas mdo sde 'di thos nas; ;dge slong thams cad gus bcas pa //",
    "K10acip-k_lha_sa-072-026:320b-30": "chos la spyad pa nyid du gyis //",
    "K10acip-k_lha_sa-072-026:320b-31": "klu'i rgyal po rnga sgra'i tshigs su bcad pa rdzogs so //"
}