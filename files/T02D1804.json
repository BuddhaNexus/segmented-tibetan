{
    "T02D1804:106b-0": "@106b # // rgya gar skad du /",
    "T02D1804:106b-1": "tsitt'a ba ra na bi sho dha n'a ma pra k'a ra nam /",
    "T02D1804:106b-2": "bod skad du /",
    "T02D1804:106b-3": "sems kyi sgrib pa rnam par sbyong ba zhes bya ba'i rab tu byed pa /",
    "T02D1804:106b-4": "bla ma dam pa'i zhabs la phyag 'tshal lo //",
    "T02D1804:107a-0": "@107a * // 'jam dpal gzhon nur gyur pa la phyag 'tshal lo //",
    "T02D1804:107a-1": "thog ma mtha' ma med zhi ba //",
    "T02D1804:107a-2": "dngos dang dngos med rnam par spangs //",
    "T02D1804:107a-3": "rnam par rtog med dmigs dang bral //",
    "T02D1804:107a-4": "gnas pa med pa gnyis med pa //",
    "T02D1804:107a-5": "'gro ba med pa dpe med pa //",
    "T02D1804:107a-6": "brjod du med pa bltar med pa ;",
    "T02D1804:107a-7": "/ gnas pa med pa gnas med pa //",
    "T02D1804:107a-8": "'gyur ba med pas 'dus ma byas //",
    "T02D1804:107a-9": "sangs rgyas thams cad kyi ni gnas //",
    "T02D1804:107a-10": "sku ni snying rje'i rang bzhin nyid //",
    "T02D1804:107a-11": "sems can mos pa sna tshogs la //",
    "T02D1804:107a-12": "thabs rnams sna tshogs rab ston pa'o //",
    "T02D1804:107a-13": "'dod chags chen po tshul phyag 'tshal //",
    "T02D1804:107a-14": "padma gar dbang khyod phyag 'tshal //",
    "T02D1804:107a-15": "rang gi sems ni rtogs bya'i phyir //",
    "T02D1804:107a-16": "cung zhig tsam zhig brjod par bya //",
    "T02D1804:107a-17": "rnal 'byor spyod pa'i tshogs kyi ni //",
    "T02D1804:107a-18": "thams cad nyid du rab nges pa //",
    "T02D1804:107a-19": "brjod par bya ba 'di dag nyid //",
    "T02D1804:107a-20": "de phyir 'di dag spyad par bya //",
    "T02D1804:107a-21": "las drag gang gis 'gro ba rnams //",
    "T02D1804:107a-22": "gang dang gang du 'ching 'gyur ba //",
    "T02D1804:107a-23": "thabs dang bcas na de nyid kyis //",
    "T02D1804:107a-24": "srid pa'i 'ching las grol bar 'gyur //",
    "T02D1804:107a-25": "sems tsam rnam par dag pa'i phyir //",
    "T02D1804:107a-26": "'bras bu rnam par dag par 'gyur //",
    "T02D1804:107a-27": "'di dag shin tu rgyas par ni //",
    "T02D1804:107a-28": "thog pa chen por gsal bar bstan //",
    "T02D1804:107a-29": "chos dang gang zag dbyer med pa //",
    "T02D1804:107a-30": "ye shes tsam du thub pas gsungs //",
    "T02D1804:107a-31": "de lta na yang 'di ltar 'byung //",
    "T02D1804:107a-32": "rigs pa dang yang rab tu mthun //",
    "T02D1804:107a-33": "dngos 'dzin gdon gyis zin pa yi //",
    "T02D1804:107a-34": "zhen pa rab tu bsal bya'i phyir //",
    "T02D1804:107a-35": "lung las kyang ni gsal po ru //",
    "T02D1804:107a-36": "rgyas par snying rje'i bdag nyid gsungs //",
    "T02D1804:107a-37": "chos rnams sngon du 'gro ba'i yid //",
    "T02D1804:107a-38": "yid gtso yid ni mgyogs pa ste //",
    "T02D1804:107a-39": "yid gnyis kyis ni 'bad pa yang //",
    "T02D1804:107a-40": "smra ba'am ni byed pa'o //",
    "T02D1804:107a-41": "dge slong rang gi pha rgan gyis //",
    "T02D1804:107a-42": "myur 'ded ces ni bskul gyur nas //",
    "T02D1804:107a-43": "bskul pas de nyid shi gyur kyang //",
    "T02D1804:107a-44": "mtshams med sbyor ba ma yin no //",
    "T02D1804:107a-45": "shin tu na ba'i dgra bcom pas //",
    "T02D1804:107a-46": "dge slong nad g-yog byad pa la //",
    "T02D1804:107a-47": "nga yis mgrin pa sdoms zhes bstan //",
    "T02D1804:107a-48": "de ni shi yang skyon med bstan //",
    "T02D1804:107a-49": "'du shes gzhan gyis gzhan dag ni //",
    "T02D1804:107a-50": "shi yang nyes te mi spyod par //",
    "T02D1804:107a-51": "'di 'dra lung las gsal por bstan //",
    "T02D1804:107b-0": "de phyir sems dge @107b nyes pa med //",
    "T02D1804:107b-1": "da 'dus byas pa'i blo yis ni //",
    "T02D1804:107b-2": "mchod rten bshig kyang nyes med de //",
    "T02D1804:107b-3": "nye ba'i mtshams med byas pas kyang //",
    "T02D1804:107b-4": "bsod nams phung po 'ba' zhig go //",
    "T02D1804:107b-5": "bsam pa bzang pos mchil lhvam gnyis //",
    "T02D1804:107b-6": "thub pa'i dbu la bzhag pa dang //",
    "T02D1804:107b-7": "de nyid gzhan gyis bsal byas pa //",
    "T02D1804:107b-8": "gnyis kas rgyal srid thob par 'gyur //",
    "T02D1804:107b-9": "de phyir bsam pa'i rtsa ba las //",
    "T02D1804:107b-10": "bsod rnams sdig pa rnam par gnas //",
    "T02D1804:107b-11": "lung las 'di ltar gsungs pa'i phyir //",
    "T02D1804:107b-12": "sems dge ba la nyes pa med //",
    "T02D1804:107b-13": "rang lhar sbyor ba'i bdag nyid kyis //",
    "T02D1804:107b-14": "'gro ba'i don ni byed brtson pas //",
    "T02D1804:107b-15": "rnal 'byor 'dod yul longs spyad kyang //",
    "T02D1804:107b-16": "grol 'gyur gos par mi 'gyur ro //",
    "T02D1804:107b-17": "ji ltar dug gi de nyid shes //",
    "T02D1804:107b-18": "dug la spyad nas za bar byed //",
    "T02D1804:107b-19": "'di ni brgyal bar mi 'gyur zhing //",
    "T02D1804:107b-20": "nad las thar pa 'ba' zhig 'gyur //",
    "T02D1804:107b-21": "sgyu ma smig rgyu dri za yi //",
    "T02D1804:107b-22": "grong dang rmi lam ji bzhin du //",
    "T02D1804:107b-23": "'gro ba thams cad rnam bltas la //",
    "T02D1804:107b-24": "ci zhig ji ltar su zhig spyod //",
    "T02D1804:107b-25": "byis pa rnams ni gzugs la chags //",
    "T02D1804:107b-26": "'bring po rnams ni chags bral 'gyur //",
    "T02D1804:107b-27": "gzugs sogs ngo bo nyid shes na //",
    "T02D1804:107b-28": "blo mchog rnams ni grol bar 'gyur //",
    "T02D1804:107b-29": "dam tshig thams cad rnam bsams la//",
    "T02D1804:107b-30": "lha la mchod pa'i cho ga yis //",
    "T02D1804:107b-31": "the tshom med par bzang por blta //",
    "T02D1804:107b-32": "sngags kyis bskul la longs spyod bya //",
    "T02D1804:107b-33": "yi ge gsum gyi sbyor ba yis //",
    "T02D1804:107b-34": "sbyang dang rtogs dang de bzhin sbar //",
    "T02D1804:107b-35": "srin lag mthe bong rtse mo yis //",
    "T02D1804:107b-36": "de bzhin gshegs rnams tshim par bya //",
    "T02D1804:107b-37": "byis pa rnams la 'di bden pa //",
    "T02D1804:107b-38": "de ni rnal 'byor pa la brdzun //",
    "T02D1804:107b-39": "de tsam zhig tu longs spyad pa //",
    "T02D1804:107b-40": "bcings pa med cing grol ba med //",
    "T02D1804:107b-41": "'khor ba mya ngan 'das pa zhes //",
    "T02D1804:107b-42": "de nyid ma mthong ba yi sems //",
    "T02D1804:107b-43": "'khor med mya ngan 'das med ces //",
    "T02D1804:107b-44": "de nyid mthong ba rnams kyi sems //",
    "T02D1804:107b-45": "rnam par rtog pa'i gdon chen po //",
    "T02D1804:107b-46": "'khor ba'i rgya mtshor ltung byed yin //",
    "T02D1804:107b-47": "rnam par mi rtog bdag nyid ches //",
    "T02D1804:107b-48": "srid pa'i 'ching las grol bar 'gyur //",
    "T02D1804:107b-49": "the tshom dug gis gnod pa ni //",
    "T02D1804:107b-50": "skye bo dug gis gnod pa bzhin //",
    "T02D1804:107b-51": "de nyid rtsa ba nas bton la //",
    "T02D1804:108a-0": "snying rje'i bdag nyid can gyis @108a * //",
    "T02D1804:108a-1": "spyad //",
    "T02D1804:108a-2": "dper na shel sgong dag pa ni //",
    "T02D1804:108a-3": "kha dog gzhan gyis sgyur bar byed //",
    "T02D1804:108a-4": "de bzhin rin chen sems 'di yang //",
    "T02D1804:108a-5": "rtog pa'i tshon gyis bsgyur ba nyid //",
    "T02D1804:108a-6": "tha mal rtog pa'i tshon gyis ni //",
    "T02D1804:108a-7": "rin chen sems ni dben 'gyur na //",
    "T02D1804:108a-8": "thog ma nas dag ma skyes pa //",
    "T02D1804:108a-9": "gnyug ma'i rang bzhin dri med gang //",
    "T02D1804:108a-10": "byis pas gang dang gang smad pa //",
    "T02D1804:108a-11": "de dang de la 'bad pas spyad //",
    "T02D1804:108a-12": "rang gi lha yi sbyor ba yis //",
    "T02D1804:108a-13": "sems ni dri med bya ba'i phyir //",
    "T02D1804:108a-14": "rnal 'byor dge ba'i sems kyis ni //",
    "T02D1804:108a-15": "chags med dug gis rmongs pa yis//",
    "T02D1804:108a-16": "'dod can ma la 'dod spyad pas //",
    "T02D1804:108a-17": "'dod pas thar pa thob par 'gyur //",
    "T02D1804:108a-18": "dper na bdag nyid mkha' lding du //",
    "T02D1804:108a-19": "bsgoms nas dug kun 'thung byed pa //",
    "T02D1804:108a-20": "bsgrub bya'i dug kyang med par byed //",
    "T02D1804:108a-21": "dug gis zil gyis mi non no //",
    "T02D1804:108a-22": "'khor lo dpag tshad bcu gnyis pa //",
    "T02D1804:108a-23": "lcags byas mgo la 'khor ba yang //",
    "T02D1804:108a-24": "byang chub sems ni bskyed ma thag / med par gyur ces thos pa yin //",
    "T02D1804:108a-25": "byang chub sems ni yang dag bskyed //",
    "T02D1804:108a-26": "rdzogs pa'i byang chub sems byas pa //",
    "T02D1804:108a-27": "de yis mi bya gang yang med //",
    "T02D1804:108a-28": "'gro ba bzung ba'i bsam pa yis //",
    "T02D1804:108a-29": "thog ma nas dag ma skyes pa ;",
    "T02D1804:108a-30": "/ dngos po med pa dri med pa //",
    "T02D1804:108a-31": "'gro ba bsam pas yang dag mthong //",
    "T02D1804:108a-32": "bcings pa med cing grol ba med //",
    "T02D1804:108a-33": "lha yi yon tan rgyas par ni //",
    "T02D1804:108a-34": "rnal 'byor cho ga bzhin bsams nas //",
    "T02D1804:108a-35": "chags pa'i sems kyis chags ba'am //",
    "T02D1804:108a-36": "chags pa spyad nas grol bar 'gyur //",
    "T02D1804:108a-37": "ci bya gang la dmigs she na //",
    "T02D1804:108a-38": "dngos po nus pa sna tshogs pa //",
    "T02D1804:108a-39": "ji ltar dug gis zin pa 'ga' //",
    "T02D1804:108a-40": "dug nyid kyis ni dug med byed //",
    "T02D1804:108a-41": "rna ba'i chu la chu nyid dang //",
    "T02D1804:108a-42": "tsher ma zugs la tsher ma ltar //",
    "T02D1804:108a-43": "de bzhin chags la chags nyid kyis //",
    "T02D1804:108a-44": "mkhas pa rnams kyis 'dzin par byed //",
    "T02D1804:108a-45": "dper na khrus mkhan dri ma yis //",
    "T02D1804:108a-46": "gos kyis dri ma med par byed //",
    "T02D1804:108a-47": "mkhas pas de bzhin bdag nyid kyi //",
    "T02D1804:108a-48": "dri las dri ma med par bya //",
    "T02D1804:108a-49": "ji ltar rdul gyis me long gi / dri ma 'dag par 'gyur ba bzhin //",
    "T02D1804:108b-0": "de bzhin mkhas pas nyes pa dag / nyes pa sbyang phyir bsten @108b par bya //",
    "T02D1804:108b-1": "lcags kyi gong bu chu nang du //",
    "T02D1804:108b-2": "ji ltar gting du 'gro bar 'gyur //",
    "T02D1804:108b-3": "de nyid snod du byas pas su //",
    "T02D1804:108b-4": "bdag dang gzhan yang sgrol bar byed //",
    "T02D1804:108b-5": "de bzhin snod du byas pa'i sems //",
    "T02D1804:108b-6": "shes rab thabs kyi cho ga yis //",
    "T02D1804:108b-7": "'dod pas spyod bzhin grol bar 'gyur //",
    "T02D1804:108b-8": "gzhan dag kyang ni grol bar byed //",
    "T02D1804:108b-9": "rnam shes ngan pas bsten byas na //",
    "T02D1804:108b-10": "'dod pa 'ching ba nyid du 'gyur //",
    "T02D1804:108b-11": "de nyid mkhas pas bsten byas na //",
    "T02D1804:108b-12": "'dod pas thar pa rab tu sgrub //",
    "T02D1804:108b-13": "'o mas dug ni zhi 'gyur ba //",
    "T02D1804:108b-14": "'jig rten kun la rab tu grags //",
    "T02D1804:108b-15": "de nyid sprul gyis 'thungs na ni //",
    "T02D1804:108b-16": "dug ni shin tu 'phel bar byed //",
    "T02D1804:108b-17": "ji ltar ngang pas 'o ma ni //",
    "T02D1804:108b-18": "chu las 'thung bar byed pa ltar //",
    "T02D1804:108b-19": "de bzhin mkhas pas dug bcas yul //",
    "T02D1804:108b-20": "sbyangs nas spyad pas grol bar 'gyur //",
    "T02D1804:108b-21": "ji ltar cho ga bzhin spyad na //",
    "T02D1804:108b-22": "dug kyang bdud rtsir 'gyur ba yin //",
    "T02D1804:108b-23": "byis pa rnams kyis mar kham sogs //",
    "T02D1804:108b-24": "bza' ma legs pa dug tu 'gyur //",
    "T02D1804:108b-25": "de ltar sems ni 'di nyid kyang //",
    "T02D1804:108b-26": "gtan tshigs bzang pos sbyangs byas na //",
    "T02D1804:108b-27": "rnam par mi rtog dmigs med pa //",
    "T02D1804:108b-28": "rang bzhin dri med rab tu snang //",
    "T02D1804:108b-29": "ji ltar me ni chung du yang //",
    "T02D1804:108b-30": "mar dang snying sogs 'dus byas pas //",
    "T02D1804:108b-31": "snang ba dri med mi g-yo ba //",
    "T02D1804:108b-32": "bstan pa'i mun pa rnam 'jig 'gyur //",
    "T02D1804:108b-33": "ji ltar phra ba'i sdong po las //",
    "T02D1804:108b-34": "ji ltar lo ma 'bras bu yis //",
    "T02D1804:108b-35": "brgyan pa'i shing chen 'byung bar 'gyur //",
    "T02D1804:108b-36": "yung dang rdo thal sbyar ba las //",
    "T02D1804:108b-37": "kha dog gzhan zhig 'byung bar 'gyur /",
    "T02D1804:108b-38": "shes rab thabs kyi cho ga yis //",
    "T02D1804:108b-39": "chos dbyings mkhas pa de ltar shes //",
    "T02D1804:108b-40": "mar dang sbrang rtsi mnyam ldan pas //",
    "T02D1804:108b-41": "dug nyid du ni 'gyur ba yin //",
    "T02D1804:108b-42": "de nyid cho ga bzhin spyad na //",
    "T02D1804:108b-43": "bcud kyis len gyi mchog tu 'gyur //",
    "T02D1804:108b-44": "dngul chus reg pa'i zangs ma ni //",
    "T02D1804:108b-45": "ji ltar skyon med gser du 'gyur //",
    "T02D1804:108b-46": "de bzhin yang dag ye shes ni //",
    "T02D1804:108b-47": "sbyangs pas nyon mongs bzang por byed //",
    "T02D1804:108b-48": "theg pa dman la zhon pa rnams //",
    "T02D1804:108b-49": "skad cig skad cig 'ching bar byed //",
    "T02D1804:108b-50": "g-yul las rgyal bar byed pa'i sems //",
    "T02D1804:108b-51": "ring ba nyid du rnam par gnas //",
    "T02D1804:108b-52": "theg pa che la zhon nas ni//",
    "T02D1804:109a-0": "@109a * // snying rje'i go cha bgo byas nas //",
    "T02D1804:109a-1": "shes rab brgyud bcas mda' dang gzhus //",
    "T02D1804:109a-2": "'gro ba gzung ba'i bsam pa yis //",
    "T02D1804:109a-3": "sems dpa' che dang thabs che ba //",
    "T02D1804:109a-4": "brtan pa'i blo ni gnyid sangs nas //",
    "T02D1804:109a-5": "rgal dka'i g-yul las rgyal byas nas //",
    "T02D1804:109a-6": "gzhan dag kyang ni sgrol bar byed //",
    "T02D1804:109a-7": "rang don tsam la gzhol bas ni //",
    "T02D1804:109a-8": "byol song rnams kyang nyon mongs byed //",
    "T02D1804:109a-9": "'gro ba'i don ni byed pa po //",
    "T02D1804:109a-10": "'gro ba de gtor gangg'a na //",
    "T02D1804:109a-11": "grang dang rlung sogs sdug bsngal rnams //",
    "T02D1804:109a-12": "rang don zhugs las kyang bzod na //",
    "T02D1804:109a-13": "'gro ba'i don la zhugs rnams lta //",
    "T02D1804:109a-14": "de mi bzod pa ji lta bu //",
    "T02D1804:109a-15": "dmyal ba la sogs sdug bsngal yang //",
    "T02D1804:109a-16": "snying rje can gyis bzod byas na //",
    "T02D1804:109a-17": "grang dang rlung sogs sdug bsngal dag / da ltar gyi la bsam ci dgos //",
    "T02D1804:109a-18": "dka' thub brtag pa mi bya zhing //",
    "T02D1804:109a-19": "smyung ba yang ni bya ba med //",
    "T02D1804:109a-20": "'dir ni khrus dang gtsang sbra med //",
    "T02D1804:109a-21": "grong pa'i chos ni spang bar bya //",
    "T02D1804:109a-22": "sen mo rkang dang rus pa so //",
    "T02D1804:109a-23": "pha yi khu ba'i rgyu las skyes //",
    "T02D1804:109a-24": "sha dang khrag dang skra la sogs //",
    "T02D1804:109a-25": "ma yi khrag las yang dag byung //",
    "T02D1804:109a-26": "'di ltar mi gtsang las byung zhing //",
    "T02D1804:109a-27": "mi gtsang bas gang ril po gang ;",
    "T02D1804:109a-28": "/ de lta bu yi lus 'di nyid //",
    "T02D1804:109a-29": "gangg'ar bkrus kyang ji ltar 'dag / mi gtsang phur ma chu dag gis //",
    "T02D1804:109a-30": "yang yang bkrus kyang dag mi 'gyur //",
    "T02D1804:109a-31": "de bzhin mi gtsang bas gang ba'i //",
    "T02D1804:109a-32": "phur ma 'di yang 'dag mi 'gyur //",
    "T02D1804:109a-33": "gangg'a'i klung la khyi dag gis //",
    "T02D1804:109a-34": "rkyal zhing 'phyo yang dag mi 'gyur //",
    "T02D1804:109a-35": "de phyir chos 'dod skyes bu dag /'bab stegs khrus byed 'bras bu med //",
    "T02D1804:109a-36": "khrus kyis gal te dag 'gyur na //",
    "T02D1804:109a-37": "nya pa rnams kyang don byas 'gyur //",
    "T02D1804:109a-38": "nyin dang mtshan du gnas pa yi //",
    "T02D1804:109a-39": "nya la sogs pa smos ci dgos //",
    "T02D1804:109a-40": "khrus kyis sdig pa zad pa yang //",
    "T02D1804:109a-41": "nges par yod pa ma yin te //",
    "T02D1804:109a-42": "ji ltar 'bab stegs bsten pa la //",
    "T02D1804:109a-43": "'dod chags la sogs 'phel bar mthong //",
    "T02D1804:109a-44": "'dod chags zhe sdang gti mug dang //",
    "T02D1804:109a-45": "nga rgyal lta ba the tshom rnams //",
    "T02D1804:109a-46": "sdig pa'i rtsa bar rab tu grags //",
    "T02D1804:109a-47": "'di dag sbyang bya khrus kyis min //",
    "T02D1804:109b-0": "bdag dang @109b bdag gir 'dzin pa las //",
    "T02D1804:109b-1": "srog chags rnams las byung ba yin //",
    "T02D1804:109b-2": "de yang ma rig rtsa ba las //",
    "T02D1804:109b-3": "ma rig de yang 'khrul par 'dod //",
    "T02D1804:109b-4": "de ltar nya phyis la dngul blo //",
    "T02D1804:109b-5": "nya phyis mthong bas ldog par 'gyur //",
    "T02D1804:109b-6": "bdag med mthong bas de yang ni //",
    "T02D1804:109b-7": "rtsa ba nyid nas med par 'gyur /",
    "T02D1804:109b-8": "dper na thag pa sprul gyi blo //",
    "T02D1804:109b-9": "thag par shes na ldog par 'gyur //",
    "T02D1804:109b-10": "de las sprul gyi blo yi rab //",
    "T02D1804:109b-11": "skye ba de las yang mi 'byung //",
    "T02D1804:109b-12": "de bzhin 'di la bden pa'i blo //",
    "T02D1804:109b-13": "ye shes rdo rjes ldog par 'gyur //",
    "T02D1804:109b-14": "de ni 'byung bar mi 'gyur ro //",
    "T02D1804:109b-15": "sa bon bsregs pa'i myu gu bzhin //",
    "T02D1804:109b-16": "bdag nyid mi gtsang 'dus pa yi //",
    "T02D1804:109b-17": "gong bus yi rang bzhin nyid //",
    "T02D1804:109b-18": "de 'dus pa yi chos 'gyur bar //",
    "T02D1804:109b-19": "byis pa dga' bar rnam brtags pas //",
    "T02D1804:109b-20": "zla ba 'phel dang 'grib pa la //",
    "T02D1804:109b-21": "bltas nas tshes grangs brtag pa la //",
    "T02D1804:109b-22": "nyi ma 'phel dang 'grib bas kyang //",
    "T02D1804:109b-23": "nyin dang mtshan mor rtag par brtag / shar la sogs pa'i tha snyad kyang //",
    "T02D1804:109b-24": "rtags la ltos nas byas pa yin //",
    "T02D1804:109b-25": "gza' dang rgyu skar khyim la sogs //",
    "T02D1804:109b-26": "'jig rten kun gyis rnam par brtag / grangs dang tsha dang char 'bab pa //",
    "T02D1804:109b-27": "ltos nas de bzhin dus rnams brtag / rang gi las kyi 'bras spyod pa //",
    "T02D1804:109b-28": "bzang dang ngan pa'i gzar bstan to //",
    "T02D1804:109b-29": "ma rig 'dam gyis gtums pa yi //",
    "T02D1804:109b-30": "sems kyi yid bzhin nor bu nyid //",
    "T02D1804:109b-31": "skyes bu mkhas pas bkrus byas nas //",
    "T02D1804:109b-32": "ma rig gang gis yang dag bskyed //",
    "T02D1804:109b-33": "gza' dang rgyu skar tshes grangs dang //",
    "T02D1804:109b-34": "yul dang dus la ltos med par //",
    "T02D1804:109b-35": "mtshams med the tshom med par ni //",
    "T02D1804:109b-36": "rtog pa med par spyad par bya //",
    "T02D1804:109b-37": "dbang po lam dgur gang dang gang //",
    "T02D1804:109b-38": "de ni de yi ngo bo nyid //",
    "T02D1804:109b-39": "mnyam par ma bzhag sbyor ba yis //",
    "T02D1804:109b-40": "thams cad sangs rgyas rang bzhin bya //",
    "T02D1804:109b-41": "mig ni rnam par snang mdzad gtso //",
    "T02D1804:109b-42": "rna ba rdo rje nyi ma'o //",
    "T02D1804:109b-43": "sna ni rta mchog nyid yin no //",
    "T02D1804:109b-44": "kha ni padma gar dbang phyug / dpal ldan he ru ka rgyal lus //",
    "T02D1804:109b-45": "yid ni rdo rje sems dpa' ste //",
    "T02D1804:109b-46": "de ltar yang dag sbyor ba yis //",
    "T02D1804:109b-47": "snying rje'i bdag nyid can gyis spyad //",
    "T02D1804:109b-48": "mkhas pas sems ni brtan gyur nas //",
    "T02D1804:110a-0": "mi rtog pa yis 'grub par @110a * //",
    "T02D1804:110a-1": "'gyur //",
    "T02D1804:110a-2": "ji ltar 'dod pa'i bya ba yis //",
    "T02D1804:110a-3": "kun bzang kun byed de bzhin no //",
    "T02D1804:110a-4": "las dang bya ba kun byed na //",
    "T02D1804:110a-5": "ji ltar 'dod pa'i bya ba yis //",
    "T02D1804:110a-6": "langs dang 'dug par byed pa dang //",
    "T02D1804:110a-7": "ji ltar 'chag na'ang de bzhin no //",
    "T02D1804:110a-8": "dgod dang sma bar byed pa dang //",
    "T02D1804:110a-9": "ji ltar de ltar gang de bzhin //",
    "T02D1804:110a-10": "dkyil 'khor du ni ma zhugs pa //",
    "T02D1804:110a-11": "sgrib pa kun dang ldan pas kyang //",
    "T02D1804:110a-12": "rang gi lha sbyor bdag nyid kyis //",
    "T02D1804:110a-13": "bsod nams chung yang 'grub par 'gyur //",
    "T02D1804:110a-14": "'dis ni sangs rgyas thams cad dang //",
    "T02D1804:110a-15": "dpa' bo dag ni thams cad nyid //",
    "T02D1804:110a-16": "tshe 'di nyid la yang 'di rig / thob 'gyur 'di la the tshom med //",
    "T02D1804:110a-17": "ji ltar 'jig rten phal pa las //",
    "T02D1804:110a-18": "rnal 'byor pa yi ting 'dzin rgyal //",
    "T02D1804:110a-19": "gong ma gong ma'i blo khyad kyis //",
    "T02D1804:110a-20": "rnal 'byor ba yang rgyal bar 'gyur //",
    "T02D1804:110a-21": "shes rab che dang thabs che dad //",
    "T02D1804:110a-22": "brtse ba tshe dang mos pa nyid //",
    "T02D1804:110a-23": "theg pa chen por yang dag bstan //",
    "T02D1804:110a-24": "sems can chen po'i spyod yul yin //",
    "T02D1804:110a-25": "gang zhig bskal pa grangs med ni //",
    "T02D1804:110a-26": "mang pos mi 'thob par 'dod pa'i //",
    "T02D1804:110a-27": "sangs rgyas tshe 'di nyid kyis ni //",
    "T02D1804:110a-28": "thob pa 'di la the tshom med //",
    "T02D1804:110a-29": "theg pa chen po bdag nyid che //",
    "T02D1804:110a-30": "bsod nams ye shes tshogs kyis ni //",
    "T02D1804:110a-31": "kun mkhyen go 'phang nyams dga' ba //",
    "T02D1804:110a-32": "tshe 'di nyid la thob par 'gyur //",
    "T02D1804:110a-33": "lung las mnyam par gsungs pa gang //",
    "T02D1804:110a-34": "theg pa che la mi rigs te //",
    "T02D1804:110a-35": "bsam pa lhag bsam bye brag gis //",
    "T02D1804:110a-36": "theg pa'i khyad par rab tu bstan //",
    "T02D1804:110a-37": "gzhan nyid du ni mos pa yang //",
    "T02D1804:110a-38": "byang chub spyod pa de bzhin gzhan //",
    "T02D1804:110a-39": "sems kyi rnam dag gzhan nyid kyis//",
    "T02D1804:110a-40": "'dir ni 'bras bu gzhan mthong med //",
    "T02D1804:110a-41": "ji ltar me long dri med la //",
    "T02D1804:110a-42": "dri ma med pa'i mig gis gzugs //",
    "T02D1804:110a-43": "dang ba'i rang bzhin dri med la //",
    "T02D1804:110a-44": "shin tu gsal bar snang ba ltar //",
    "T02D1804:110a-45": "de bzhin rnal 'byor ye shes kyang //",
    "T02D1804:110a-46": "dri med ye shes me long la //",
    "T02D1804:110a-47": "rtog pa'i da ba rnam sbyangs pa'i //",
    "T02D1804:110a-48": "sems dge ba la rnam par gsal //",
    "T02D1804:110a-49": "ji ltar nor bu me shel la //",
    "T02D1804:110a-50": "nyi ma'i dkyil 'khor reg pas //",
    "T02D1804:110a-51": "de ma thag tu me 'bar bas //",
    "T02D1804:110a-52": "rang gi don ni 'grub par nus //",
    "T02D1804:110a-53": "rtog pa'i dra ba rnam spangs pa'i //",
    "T02D1804:110a-54": "nor bu me shel 'dra ba'i yid //",
    "T02D1804:110a-55": "shes rab nyi ma'i 'od phog pas //",
    "T02D1804:110b-0": "rnal 'byor @110b de bzhin 'bar bar 'gyur //",
    "T02D1804:110b-1": "shing gnyis drag tu drud ba las //",
    "T02D1804:110b-2": "ji ltar me ni 'bar 'gyur ba //",
    "T02D1804:110b-3": "thog ma bar dang mtha' dag la //",
    "T02D1804:110b-4": "dngos po ma lus rab snang byed //",
    "T02D1804:110b-5": "shes rab thabs su sbyor ba las //",
    "T02D1804:110b-6": "rnal 'byor pa yis de bzhin shes //",
    "T02D1804:110b-7": "dper na mar me gcig nyid la //",
    "T02D1804:110b-8": "snying po gzhan dag la brten nas //",
    "T02D1804:110b-9": "ji bzhin gnas su rang don gzhan //",
    "T02D1804:110b-10": "mthon po'i gnas nas snang bar byed //",
    "T02D1804:110b-11": "shes rab thabs bdag rnam bsgoms shing //",
    "T02D1804:110b-12": "dpag tu med pa'i lus spros nas //",
    "T02D1804:110b-13": "sems can mos pa sna tshogs la //",
    "T02D1804:110b-14": "mdzad pa ji bzhin nyams su blangs //",
    "T02D1804:110b-15": "ji ltar cho ga shes pa 'gas //",
    "T02D1804:110b-16": "nyes pa med pa'i bsil nyams dga' //",
    "T02D1804:110b-17": "nad rnams thams cad zad byed pa'o //",
    "T02D1804:110b-18": "bdud rtsi 'o ma dag las blang //",
    "T02D1804:110b-19": "shes rab 'o ma thabs chen pos //",
    "T02D1804:110b-20": "cho ga bzhin du bsgrub las skyes //",
    "T02D1804:110b-21": "chos dbyings shin tu rnam dag pas //",
    "T02D1804:110b-22": "bde ba dam pas sdug bsngal 'jig / sa bon skyes bu ldan pa las //",
    "T02D1804:110b-23": "me tog 'bras bu ldan pa yi //",
    "T02D1804:110b-24": "'khri shing kun du 'byung ba ltar //",
    "T02D1804:110b-25": "de bzhin tshogs gnyis dang ldan pa'i //",
    "T02D1804:110b-26": "skad cig gcig gis mngon byang chub //",
    "T02D1804:110b-27": "dbang dang sdang dang 'gro ba rengs //",
    "T02D1804:110b-28": "char dbab dgug pa la sogs pa //",
    "T02D1804:110b-29": "sha chang dga' ba'i rnal 'byor pas //",
    "T02D1804:110b-30": "byas par gyur kyang mthong bar 'gyur //",
    "T02D1804:110b-31": "lag pa'i gdu bu lta ba la //",
    "T02D1804:110b-32": "me long dag ni dgos sam ci //",
    "T02D1804:110b-33": "theg pa chen po de song yang //",
    "T02D1804:110b-34": "sngags kyi nus pa brtan pa yin //",
    "T02D1804:110b-35": "pha ma bu mo 'brel pa ni //",
    "T02D1804:110b-36": "'dir ni de nyid med par brtags //",
    "T02D1804:110b-37": "lcags kyi ring du bshig pa ltar //",
    "T02D1804:110b-38": "'gro ba de bzhin bde gshegs gsungs //",
    "T02D1804:110b-39": "'byung lnga'i bdag nyid khu ba dang //",
    "T02D1804:110b-40": "khrag kyang de dang 'dra ba dang //",
    "T02D1804:110b-41": "de yi rang bzhin gong bu lnga //",
    "T02D1804:110b-42": "bram ze gang yin mthar skyes gang //",
    "T02D1804:110b-43": "dge slong dag gi lus 'di ni //",
    "T02D1804:110b-44": "thams cad bung po lnga bdag nyid //",
    "T02D1804:110b-45": "mi rtag sdug bsngal stob pa la //",
    "T02D1804:110b-46": "rigs med rigs dang ldan pa gang //",
    "T02D1804:110b-47": "nya pa'i mngal du skye ba gang //",
    "T02D1804:110b-48": "kha cig gdol ba'i skye ldan pas //",
    "T02D1804:110b-49": "dka' thub spyad pa bram zer skyes //",
    "T02D1804:110b-50": "de phyir rigs ni sgyu ma yin //",
    "T02D1804:110b-51": "ma dang sring mo bu mo dang //",
    "T02D1804:110b-52": "sgyug mo dang ni tsha mo dang //",
    "T02D1804:110b-53": "bram ze rgyal rigs rje'u rigs//",
    "T02D1804:111a-0": "@111a * // mo ;",
    "T02D1804:111a-1": "/ cho ga shes pa dmangs rigs mo //",
    "T02D1804:111a-2": "yan lag gcig ni nyams pa dang //",
    "T02D1804:111a-3": "dman dang smod dang mthar skyes kyi //",
    "T02D1804:111a-4": "btsun mo rtag tu mchod par bya //",
    "T02D1804:111a-5": "rdo rje ye shes rnam bsgoms pas //",
    "T02D1804:111a-6": "sngags pas spyan ni rgyas gyur na //",
    "T02D1804:111a-7": "zhal ni rab tu bzhad gyur cing //",
    "T02D1804:111a-8": "rdzogs pa'i byang chub sems bskyed nas //",
    "T02D1804:111a-9": "rang gi lha yi yid kyis ni //",
    "T02D1804:111a-10": "bstan pas skad cig mthong dang lta //",
    "T02D1804:111a-11": "thos dang nyan par byed pa yang //",
    "T02D1804:111a-12": "myong zhing bde la spyod par ldan //",
    "T02D1804:111a-13": "gsal ba'i ngag kyang smra bar bya //",
    "T02D1804:111a-14": "khrus dang bsku mnye gos la sogs //",
    "T02D1804:111a-15": "bza' btung la sogs 'bad pa nyid ;",
    "T02D1804:111a-16": "/ rang 'dod lha yi bdag nyid du //",
    "T02D1804:111a-17": "bsams la cho gas mchod par bya //",
    "T02D1804:111a-18": "glu dang brdung ba de bzhin gar //",
    "T02D1804:111a-19": "thams cad brtul zhugs can gyis spyad //",
    "T02D1804:111a-20": "'dir ni dngos po thams cad la //",
    "T02D1804:111a-21": "lhag par chags par mi bya'o //",
    "T02D1804:111a-22": "rang gi bdag nyid yongs spangs nas //",
    "T02D1804:111a-23": "dka' thub kyis ni gdung mi bya //",
    "T02D1804:111a-24": "ji ltar bde bas bde ba gzung //",
    "T02D1804:111a-25": "'di ni ma 'ongs rdzogs sangs rgyas //",
    "T02D1804:111a-26": "rnal 'byor thams cad longs spyod cing //",
    "T02D1804:111a-27": "gang la'ang 'jigs med rol mo bya //",
    "T02D1804:111a-28": "sdig pa med kyis khyod ma 'jigs //",
    "T02D1804:111a-29": "dam tshig shin tu 'da' bar dka' //",
    "T02D1804:111a-30": "sngags kyis sbyangs na shing la sogs //",
    "T02D1804:111a-31": "bems po rmongs bcas rab dka' yang //",
    "T02D1804:111a-32": "lha nyid du ni 'gyur ba yin //",
    "T02D1804:111a-33": "shes dang ldan pa'i lus ci smos //",
    "T02D1804:111a-34": "tha mal pa yid rgyal nyid //",
    "T02D1804:111a-35": "mnyam par gzhag pas yongs su btang //",
    "T02D1804:111a-36": "shes rab zabs kyi sbyor ba yis //",
    "T02D1804:111a-37": "thams cad mnyam par spyad par bya //",
    "T02D1804:111a-38": "dper na padma 'dam skyes kyang //",
    "T02D1804:111a-39": "'dam gyi skyon gyis gos pa med //",
    "T02D1804:111a-40": "de bzhin bag chags sna tshogs kyi //",
    "T02D1804:111a-41": "skyon gyis rnal 'byor pa mi gos //",
    "T02D1804:111a-42": "dper na chu yi zla ba la //",
    "T02D1804:111a-43": "chu yis mngon par gos pa med //",
    "T02D1804:111a-44": "sna tshogs gzugs brnyan 'dra ba ni //",
    "T02D1804:111a-45": "mthong ba'i skyon gyis gos mi 'gyur //",
    "T02D1804:111a-46": "thog med bag chags 'dam gyis ni //",
    "T02D1804:111a-47": "rin chen sems ni rab tu gos //",
    "T02D1804:111a-48": "shes rab thabs kyi chu nyid kyis //",
    "T02D1804:111a-49": "bkrus na rab tu gsal bar 'gyur //",
    "T02D1804:111a-50": "rang gi lha yi rnal 'byor gyis //",
    "T02D1804:111a-51": "blo ldan sems ni brtan 'gyur na //",
    "T02D1804:111a-52": "lta ngan sprin las grol bar 'gyur //",
    "T02D1804:111b-0": "sems kyi nyi @111b ma gsal bar 'gyur //",
    "T02D1804:111b-1": "don dam nges par byas nas ni //",
    "T02D1804:111b-2": "shes rab mtshon gyis kun gtubs la //",
    "T02D1804:111b-3": "ma rig sbubs kyis bkab pa yis //",
    "T02D1804:111b-4": "chos kyi dbyings ni blang bar bya //",
    "T02D1804:111b-5": "brtags pa'i bum pa skad cig gis //",
    "T02D1804:111b-6": "shes rab tho bas bcag nas ni //",
    "T02D1804:111b-7": "rang bzhin dri med gsal 'gyur ba//",
    "T02D1804:111b-8": "ye shes sgron ma rab tu gsal //",
    "T02D1804:111b-9": "rab tu gsal ba'i 'byung ba rnams //",
    "T02D1804:111b-10": "sa dang chu dang me dang rlung //",
    "T02D1804:111b-11": "sngags kyi sbyor ba nus pa yis //",
    "T02D1804:111b-12": "gzhan nyid du ni 'byung bar byed //",
    "T02D1804:111b-13": "brjod pa thams cad yongs spangs la //",
    "T02D1804:111b-14": "sngags kyi brjod pa yang dag spyod //",
    "T02D1804:111b-15": "bde ba'i dngos grub sbyin pa yi //",
    "T02D1804:111b-16": "sngags kyi nus pa 'di la ltos //",
    "T02D1804:111b-17": "dkon mchog gsum ni mi spang zhing //",
    "T02D1804:111b-18": "de bzhin bla ma byang chub sems //",
    "T02D1804:111b-19": "srog chags rnams kyang gsad mi bya //",
    "T02D1804:111b-20": "dam tshig dag kyang byin gyis brlabs //",
    "T02D1804:111b-21": "rin chen dang ni ga bur bcas //",
    "T02D1804:111b-22": "tsandan dmar po dang sbyar ba //",
    "T02D1804:111b-23": "thub pa rdo rje chu zhes bya //",
    "T02D1804:111b-24": "lnga po dag kyang byin gyis brlab //",
    "T02D1804:111b-25": "lha yi dam tshig gzhan dag kyang //",
    "T02D1804:111b-26": "sems ni spro bar byed pa can //",
    "T02D1804:111b-27": "rlung dang me ni zhi bya'i phyir //",
    "T02D1804:111b-28": "sems kyi rdo rje tshim par bya //",
    "T02D1804:111b-29": "mtshams med the tshom med par ni //",
    "T02D1804:111b-30": "rnal 'byor rnam rtog med brtson pas //",
    "T02D1804:111b-31": "sems ni mnyam par sbyor ba yis //",
    "T02D1804:111b-32": "sngags pas thams cad mnyam par spyod //",
    "T02D1804:111b-33": "sprang ma'i rkang pa tsam gyi ni //",
    "T02D1804:111b-34": "dug gis zil gyis non par 'gyur //",
    "T02D1804:111b-35": "mtshams dang the tshom chung dus kyang //",
    "T02D1804:111b-36": "de la sdug bsngal skyed par byed //",
    "T02D1804:111b-37": "mkhas pas legs par 'thab pa'am //",
    "T02D1804:111b-38": "yang na legs par 'gros par bya ;",
    "T02D1804:111b-39": "/ bar mdo yi dngos po ni //",
    "T02D1804:111b-40": "don med pa ru ltung bar 'gyur //",
    "T02D1804:111b-41": "bla ma'i bka' dang phyag rgya dang //",
    "T02D1804:111b-42": "grib ma yang ni 'gom mi bya //",
    "T02D1804:111b-43": "de yi yon tan gzung bar bya //",
    "T02D1804:111b-44": "skyon ni nam yang ma yin no //",
    "T02D1804:111b-45": "slob dpon lha yi mchog yin te //",
    "T02D1804:111b-46": "'bad pas mchod par bya ba yin //",
    "T02D1804:111b-47": "de nyid rdo rje 'dzin rgyal po //",
    "T02D1804:111b-48": "mngon sum gzugs kyis rnam par gnas //",
    "T02D1804:111b-49": "ji ltar nor bu chu dang gis //",
    "T02D1804:111b-50": "rnyog ma thams cad dangs byed pa //",
    "T02D1804:111b-51": "de bzhin dang ba'i nor bu yis //",
    "T02D1804:111b-52": "sems kyi rin chen rnam par spyang //",
    "T02D1804:111b-53": "shes rab mig dang bral gyur na //",
    "T02D1804:111b-54": "dad pa'i bdag nyid can rmongs 'gyur//",
    "T02D1804:112a-0": "@112a * // de phyir lung rtogs bdag nyid can //",
    "T02D1804:112a-1": "shes rab nye bar bskyed par bya //",
    "T02D1804:112a-2": "dad ldan thos mang shes rab ldan //",
    "T02D1804:112a-3": "rang bzhin snying rje'i bdag nyid can //",
    "T02D1804:112a-4": "'gro ba'i sdug bsngal bsal ba'i phyir //",
    "T02D1804:112a-5": "de yi bde ba'i thabs shes bya //",
    "T02D1804:112a-6": "sems rnam dag pa 'di byas pas //",
    "T02D1804:112a-7": "bdag gis dge ba gang bsags pa //",
    "T02D1804:112a-8": "rnam par dag pa'i sems thob nas //",
    "T02D1804:112a-9": "des ni 'gro ba bde thob shog / sems kyi",
    "T02D1804:112a-10": "sgrib pa rnam par sbyong ba zhes bya ba'i rab",
    "T02D1804:112a-11": "tu byed pa slob dpon a'arya de bas mdzad pa",
    "T02D1804:112a-12": "rdzogs so / //"
}