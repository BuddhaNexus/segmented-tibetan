{
    "T02D2732:108b-0": "@108b # // rgya gar skad du /",
    "T02D2732:108b-1": "ma h'a k'a ru ni ka ku b'akya sto tra n'a ma /",
    "T02D2732:108b-2": "bod skad du //",
    "T02D2732:108b-3": "thugs rje chen po la smre sngags kyi bstod pa zhes bya ba /",
    "T02D2732:108b-4": "thugs rje chen po 'phags pa spyan ras gzigs //",
    "T02D2732:108b-5": "dri med dung mdog mchog tu gzugs bzad pa //",
    "T02D2732:108b-6": "rnam dag 'od gsal zla ba'i dkyil bzhin mdzes //",
    "T02D2732:108b-7": "ji ltar mkha' la nyi stong 'bar ba bzhin //",
    "T02D2732:108b-8": "dba' bo 'od zer tshogs kyis rnam par mdzes //",
    "T02D2732:108b-9": "srid pa gsum gyi sa mkhan ston par grags //",
    "T02D2732:108b-10": "khams gsum 'gro ba yongs kyi gnyen gcig pu //",
    "T02D2732:108b-11": "thugs rje'i lha khyod bdag la dgongs su gsol //",
    "T02D2732:108b-12": "thugs rje chen po 'phags pa spyan ras gzigs //",
    "T02D2732:108b-13": "bdag ni thog ma med pa'i dus mtha' nas //",
    "T02D2732:108b-14": "lam stong lam log sred pa'i 'khor bar 'khyams //",
    "T02D2732:108b-15": "sngon tshe las log sdig pa byas pas nongs //",
    "T02D2732:108b-16": "sdig pa'i las ni ci byas rang gnod 'gyod //",
    "T02D2732:108b-17": "dar zhing rgyas pa'i las dbang de btsan pas //",
    "T02D2732:108b-18": "'khor ba'i sdug bsngal rgya mtshor bying gyur te //",
    "T02D2732:108b-19": "zhe sdang 'bar ba'i me yis rang rgyud bsregs //",
    "T02D2732:109a-0": "gti @109a * //",
    "T02D2732:109a-1": "mug mun pa chen pos shes rab rmongs //",
    "T02D2732:109a-2": "'dod chags rgya mtsho'i nang du rnam shes bying //",
    "T02D2732:109a-3": "nga rgyal mthon po'i ri bos ngan 'gror mnan //",
    "T02D2732:109a-4": "phrag dog rlung nag 'tshub mas 'khor bar g-yengs //",
    "T02D2732:109a-5": "bdag tu 'dzin pa'i mdud pa dam pos bcings //",
    "T02D2732:109a-6": "'dod pa me dang 'dra ba'i 'obs su lhung //",
    "T02D2732:109a-7": "sdug bsngal drag po'i mda' char drag tu bab //",
    "T02D2732:109a-8": "me khams nyi ma'i dug ni steng nas tsha //",
    "T02D2732:109a-9": "chu khams yi rlan ni 'og nas grang //",
    "T02D2732:109a-10": "phyi rol ser bu'i dad ni mtha' nas tsha //",
    "T02D2732:109a-11": "bad kan rlung mkhris nad ni khong nas ldang //",
    "T02D2732:109a-12": "de 'dra'i sdug bsngal drag po bzod dka' na'ang //",
    "T02D2732:109a-13": "sdom pa'i dam tshig bshig par ga la rung //",
    "T02D2732:109a-14": "sdug bsngal kun dang bsngos nas sdom bsrung zhing //",
    "T02D2732:109a-15": "mos shing dad pas 'phags mchog mi gtong na //",
    "T02D2732:109a-16": "'phags mchog 'gro don mi mdzad ci la dgongs //",
    "T02D2732:109a-17": "byams mgon ci slad bdag la thugs mi brtse //",
    "T02D2732:109a-18": "ye shes spyan can khyed kyi spyan snga ru //",
    "T02D2732:109a-19": "bdag 'dras smre sngags gsol bar mi rigs kyang //",
    "T02D2732:109a-20": "shin tu skrag ba'i smre sngags gsol lags na //",
    "T02D2732:109a-21": "thugs rje chen pos bdag la dgongs su gsol //",
    "T02D2732:109a-22": "bdag 'dra'i skye bo las ngan sdig po che //",
    "T02D2732:109a-23": "las kyi dbang gis snyigs ma'i dus 'dir skyes //",
    "T02D2732:109a-24": "skyes pas 'gyod kyang las dbang bcos su med //",
    "T02D2732:109a-25": "las kyi shugs ni chu bo'i rgyun dang 'dra //",
    "T02D2732:109a-26": "las dbang chu rgyun 'phral la ga la zlog //",
    "T02D2732:109a-27": "bka' la zhugs kyang bka' bzhin rngo ma thogs //",
    "T02D2732:109a-28": "lus ngag yid gsum sdig pa'i dbang du thal //",
    "T02D2732:109a-29": "las kyi 'bras bu ngan pas shin tu bsregs //",
    "T02D2732:109a-30": "las dbang sreg pa'i me ni rab 'bar zhing //",
    "T02D2732:109a-31": "rnam shes dbang po'i myu gu gdungs gyur na //",
    "T02D2732:109a-32": "phung po sgyu ma'i lus kyis mi bzod pas //",
    "T02D2732:109a-33": "byams mgon thugs rje can gyis bzod lags sam //",
    "T02D2732:109a-34": "ye shes spyan can khyed kyi spyan snga ru //",
    "T02D2732:109a-35": "sdig pa'i rnam grangs ma lus mthol bshags na //",
    "T02D2732:109a-36": "thugs rje chen pos dag par mdzad du gsol //",
    "T02D2732:109a-37": "da nas bzung nas sdig pa mi bgyid spong //",
    "T02D2732:109a-38": "bka' yi don lam don sum phyogs par bgyid //",
    "T02D2732:109a-39": "rnam yang sdig pa'i dbang du ma gyur cig / nyi ltar 'od gsal zla ltar 'od mdangs pa //",
    "T02D2732:109a-40": "thugs rje chen po'i zhal mthong 'tshal lags na //",
    "T02D2732:109a-41": "thog ma med nas ma rig ling thog gis //",
    "T02D2732:109b-0": "bsgribs shing nongs pa'i @109b mig gis ma mthong na //",
    "T02D2732:109b-1": "'gro ba'i mgon khyod da lta gang na bzhugs //",
    "T02D2732:109b-2": "sdug bsngal drag po shin tu mi bzad pas //",
    "T02D2732:109b-3": "shin tu bsregs pas skyi g-ya' rab 'jigs shing //",
    "T02D2732:109b-4": "da dung gdung ba'i smre sngags nyid 'don na //",
    "T02D2732:109b-5": "nyam thag phongs pa'i nga ros 'o 'dod 'bod //",
    "T02D2732:109b-6": "byams mgon thugs rje can gyis gsan lags sam //",
    "T02D2732:109b-7": "phongs pa gang gis nga yi mtshan thos na //",
    "T02D2732:109b-8": "de yi sdug bsngal zhi bar bya'o zhes //",
    "T02D2732:109b-9": "'gro la nyid kyi thugs rjes zhal bzhes nas //",
    "T02D2732:109b-10": "bdag cag 'gro ba sems can thams cad la //",
    "T02D2732:109b-11": "dug lda dug gsum nad kyis gzir lags na //",
    "T02D2732:109b-12": "mi bzad nad ni thugs rjes zhi bar 'dod //",
    "T02D2732:109b-13": "thugs rje'i thugs kyis bdag la dgongs su gsol //",
    "T02D2732:109b-14": "thugs rje'i spyan gyis bdag la gzigs su gsol //",
    "T02D2732:109b-15": "thugs rje'i gsung gis bdag la sgrogs su gsol //",
    "T02D2732:109b-16": "bdag ni shi 'phos lus sems brjes pa'i tshe //",
    "T02D2732:109b-17": "gnyen bshes grogs dang bral nas gshin rjes khrid //",
    "T02D2732:109b-18": "de dus 'jig rten nye dus mi phan pas //",
    "T02D2732:109b-19": "las kyis mnar bas bdag rang gcig pur 'khyam //",
    "T02D2732:109b-20": "de dus bdag la mgon skyabs ma mchis na //",
    "T02D2732:109b-21": "thugs rje chen pos mgon skyabs mdzad du gsol //",
    "T02D2732:109b-22": "las kyis mnar ba'i skye bo bdag 'dra ba //",
    "T02D2732:109b-23": "thog ma med nas phyin ci log rtogs bas //",
    "T02D2732:109b-24": "khams gsum 'khor ba'i 'dam las ma thar te //",
    "T02D2732:109b-25": "bskal pa dpag med skye ba grangs med du //",
    "T02D2732:109b-26": "gdos bcas lus blangs skye ba dpag med zhig / sha rus bsags na 'jig rten gtos dang mnyam //",
    "T02D2732:109b-27": "rnag khrag bsags na rgya mtsho chen po tsam //",
    "T02D2732:109b-28": "las 'phro bsags na mtha' yas brjod mi lang //",
    "T02D2732:109b-29": "khams gsum bgrangs shing skye ba'i kha brgyud kyang //",
    "T02D2732:109b-30": "byas pa'i las rnams don med chud re gsan //",
    "T02D2732:109b-31": "bka' yi gtan tshigs zab mo ma khrol cing //",
    "T02D2732:109b-32": "shes rab zab mo'i mig bu ma bye bas //",
    "T02D2732:109b-33": "srid pa'i yo byad gtong bar ma phod cing //",
    "T02D2732:109b-34": "phung po sgyu ma'i lus la chags shing zhen //",
    "T02D2732:109b-35": "las kyi dbang btsan nyon mongs stobs che bas //",
    "T02D2732:109b-36": "sha khrag dra ba'i lus blangs 'khor bar 'khyams //",
    "T02D2732:109b-37": "sdug bsngal drag po srid pa'i btson rar tshud //",
    "T02D2732:109b-38": "mi bzad sdug bsngal drag po 'di 'dra na //",
    "T02D2732:109b-39": "nyes pa thams cad rang gi las las byung //",
    "T02D2732:109b-40": "thugs rje chen pos las dan rgyun bcad de //",
    "T02D2732:110a-0": "nyon mongs las @110a * //",
    "T02D2732:110a-1": "kyi rgyun ni bzlog tu gsol //",
    "T02D2732:110a-2": "nyon mongs las kyi rgyun ni dbang btsan pas //",
    "T02D2732:110a-3": "ma rig mun pa'i nang du gtan 'khyams te //",
    "T02D2732:110a-4": "ye shes nyi ma'i 'od kyis bsal du gsol //",
    "T02D2732:110a-5": "nyes byas las kyi 'bras bu mi bzad na //",
    "T02D2732:110a-6": "thugs rje chen pos phrin las mdzad du gsol //",
    "T02D2732:110a-7": "dug gsum sdug bsngal nad kyis gzir lags na //",
    "T02D2732:110a-8": "thabs mkhas thugs rje'i sman gyis gso bar gsol //",
    "T02D2732:110a-9": "phyin ci log gi g-yang sar lhung lags na //",
    "T02D2732:110a-10": "myur mgyogs thugs rje'i phyag gis gzung du gsol //",
    "T02D2732:110a-11": "srid pa'i chu bos bdag cag khyer lags na //",
    "T02D2732:110a-12": "zag med ye shes gru yis bsgral du gsol//",
    "T02D2732:110a-13": "rgyal ba'i mtshan brjod yon tan bsam mi khyab //",
    "T02D2732:110a-14": "yon tan gzhung las ji ltar byung ba bzhin //",
    "T02D2732:110a-15": "ma lus bdag la myur du stsal du gsol //",
    "T02D2732:110a-16": "rgyal ba'i thugs kyis bdag la byin gyis rlobs //",
    "T02D2732:110a-17": "phyag 'tshal bstod dang sdig bshags smre gsol dang //",
    "T02D2732:110a-18": "dge ba'i las ni cung zad bsags pa//",
    "T02D2732:110a-19": "thams cad bla med byang chub chen por bsngo //",
    "T02D2732:110a-20": "mi dmigs bsngo dang gsol btab smon lam dang //",
    "T02D2732:110a-21": "spyan ras gzigs dbang thugs rje'i byin rlabs kyis //",
    "T02D2732:110a-22": "zhing rab dam pa'i gnas su skye bar shog //",
    "T02D2732:110a-23": "zhing rab dam pa'i gnas su skyes nas kyang //",
    "T02D2732:110a-24": "rgyal ba sras bcas zhal mthong gsung thos shog / thugs rje chen po 'phags pa spyan ras gzigs //",
    "T02D2732:110a-25": "mchod pa'i yo byad bdag la ma mchis pas //",
    "T02D2732:110a-26": "smre sngags chen pos khyed la gsol 'debs na //",
    "T02D2732:110a-27": "mchog gi dngos grub ma lus stsal du gsol //",
    "T02D2732:110a-28": "thugs rje chen po 'phags pa spyan ras gzigs //",
    "T02D2732:110a-29": "gang dang gang la mgon dang skyabs med pa //",
    "T02D2732:110a-30": "de dang de yi mgon skyabs zhal bzhes na //",
    "T02D2732:110a-31": "skyabs med sdig can rnams la bskyab tu gsol //",
    "T02D2732:110a-32": "skyabs med tshe 'das rnams la bskyab tu gsol //",
    "T02D2732:110a-33": "skyabs med 'khor bar 'khyams la bskyab tu gsol //",
    "T02D2732:110a-34": "thugs rje chen po 'phags pa spyan ras gzigs //",
    "T02D2732:110a-35": "nyin re bzhin du sdig pa zil gyis non //",
    "T02D2732:110a-36": "las ngan sgrib pa ci mchis bsal du gsol //",
    "T02D2732:110a-37": "thugs rje chen po 'phags pa spyan ras gzigs //",
    "T02D2732:110a-38": "bdag ni nyon mongs dbang du mi 'gro bar //",
    "T02D2732:110a-39": "sdig pa'i las ni gang yang me byed cing //",
    "T02D2732:110a-40": "nyin dang mtshan du chos la spyod pa ru //",
    "T02D2732:110b-0": "thugs rje chen pos byin gyis @110b brlab tu gsol //",
    "T02D2732:110b-1": "thugs rje chen po 'phags pa spyan ras gzigs //",
    "T02D2732:110b-2": "mtshan nas brjod pa tsam gyis sdug bsngal rnams //",
    "T02D2732:110b-3": "zhi bar mdzad pa khyed dang mjal gyur na //",
    "T02D2732:110b-4": "bdag gis 'bad kyang 'bras bu ma mchis na //",
    "T02D2732:110b-5": "thugs rje chen po 'phags pa spyan ras gzigs //",
    "T02D2732:110b-6": "khyed kyi gzungs sngags brjod pa'i phan yon nam //",
    "T02D2732:110b-7": "yon tan gzung las ji ltar bshad pa bzhin //",
    "T02D2732:110b-8": "ma lus bdag la myur du stsal du gsol //",
    "T02D2732:110b-9": "thugs rje chen po 'phags pa spyan ras gzigs //",
    "T02D2732:110b-10": "bdag gis khyed bsgoms snying po bzlas pa dang //",
    "T02D2732:110b-11": "phyag 'tshal bstod dang sdig bshags smre gsol bas //",
    "T02D2732:110b-12": "mgon po khyed kyi mthong gsung thos nas //",
    "T02D2732:110b-13": "khyed kyi go 'phang myur du thob nas kyang //",
    "T02D2732:110b-14": "bdag kyang khyed ltar 'gro don byed par shog //",
    "T02D2732:110b-15": "thugs rje chen po 'phags pa spyan ras gzigs //",
    "T02D2732:110b-16": "ji srid bdag ni 'khor ba'i tshe //",
    "T02D2732:110b-17": "de srid bdag gi lus skyed pas //",
    "T02D2732:110b-18": "lus kyis mgon po mchod byed cing //",
    "T02D2732:110b-19": "lus kyi tshogs ni rdzogs par shog / thugs rje chen po 'phags pa spyan ras gzigs //",
    "T02D2732:110b-20": "ji srid bdag ni 'khor ba'i tshe //",
    "T02D2732:110b-21": "de srid bdag gi ngag skyed pas //",
    "T02D2732:110b-22": "ngag gis mgon po'i mtshan brjod cing //",
    "T02D2732:110b-23": "ngag gi tshogs ni rdzogs par shog / thugs rje chen po 'phags pa spyan ras gzigs //",
    "T02D2732:110b-24": "ji srid bdag ni 'khor ba'i tshe //",
    "T02D2732:110b-25": "de srid bdag gi yid skyed pas //",
    "T02D2732:110b-26": "yid kyis mgon po rjes dran zhing //",
    "T02D2732:110b-27": "yid kyi tshogs ni rdzogs par shog / de ltar lus ngag yid gsum gyis //",
    "T02D2732:110b-28": "thugs rje'i dbang phyug bsten bgyis pas //",
    "T02D2732:110b-29": "lus ngag yid gsum skyon bral nas //",
    "T02D2732:110b-30": "yon tan phun sum tshogs par shog /",
    "T02D2732:110b-31": "de ltar lus ngag yid gsum gyi //",
    "T02D2732:110b-32": "thugs rje'i dbang phyug sku gsung thugs //",
    "T02D2732:110b-33": "rtag tu dad gus bgyis pa na //",
    "T02D2732:110b-34": "thugs rje'i dbang phyug spyan ras gzigs //",
    "T02D2732:110b-35": "srid gsum re ba'i gnas gcig po //",
    "T02D2732:110b-36": "yon tan bsam gyi mi khyab pa //",
    "T02D2732:110b-37": "de 'dra bdag kyang 'grub gyur nas //",
    "T02D2732:110b-38": "srid gsum re ba rdzogs par shog //",
    "T02D2732:110b-39": "srid gsum 'dod dgu 'byung bar shog //",
    "T02D2732:110b-40": "srid pa gsum gyi sems can la //",
    "T02D2732:110b-41": "dngos sam brgyud pas phan thogs shog //",
    "T02D2732:110b-42": "'phags pa spyan ras gzigs dbang phyug la /"
}