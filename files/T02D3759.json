{
    "T02D3759:113b-0": "@113b # // rgya gar skad du //",
    "T02D3759:113b-1": "gu ru pa ra ma pu nya shri na ma sto tra /",
    "T02D3759:113b-2": "bod skad du /",
    "T02D3759:113b-3": "bla ma dam pa bsod nams dpal zhes bya ba la bstod pa /",
    "T02D3759:113b-4": "chos 'byung rab gzigs shin tu yangs pa'i sku mnga' ba //",
    "T02D3759:113b-5": "bsod nams dpal gyi zhabs zung dag la brten par bgyi //",
    "T02D3759:113b-6": "mkhas pa 'di ni kun du bskyod bar gyur pa la //",
    "T02D3759:113b-7": "sngon chad ma mthong stong nyid rtse mos ngo mtshar mthong //",
    "T02D3759:113b-8": "shin tu rgya chen zab pa 'di ni chen po'i tshul //",
    "T02D3759:113b-9": "mchod rten bskyod pa lta bu'i sku la lhag par brten //",
    "T02D3759:113b-10": "dpal mchog bla ma ston pa'i bstan pa la //",
    "T02D3759:113b-11": "dus des gsal ba 'od gsal chen po'i tshul ;",
    "T02D3759:113b-12": "/ mtshungs med snying rje'i bcud kyis sems can bde mdzad pa //",
    "T02D3759:113b-13": "'di ni ngo mtshar bsod nams dpal gyi ye shes sku //",
    "T02D3759:113b-14": "de ni kun la byams pas phyag kyang rab tu 'tshal //",
    "T02D3759:113b-15": "bde zhing bde ba'i snang ldan spros pa mi mnga' ba //",
    "T02D3759:113b-16": "bzod ba'i gter chen bsam gtan dga' ba'i ro mchog dang //",
    "T02D3759:113b-17": "rnam pa kun du rdzogs sangs byang chub lam rnams mkhyen //",
    "T02D3759:113b-18": "gti mug mun ldongs 'grol rab tu gsal bar mdzad //",
    "T02D3759:113b-19": "de ni brtse ldan bsod nams dpal gyi ye shes sku //",
    "T02D3759:113b-20": "po ta la kar spyan ras gzigs dbang zhabs pad la //",
    "T02D3759:113b-21": "bung ba rol pa zhes bya'i stobs ldan spyan dag gis //",
    "T02D3759:114a-0": "lho @114a * //",
    "T02D3759:114a-1": "phyogs yul du lam tshol yang dag bskyod pa yis //",
    "T02D3759:114a-2": "rim bzhin 'chag la dub pa med pa'i bsod nams dpal //",
    "T02D3759:114a-3": "sangs rgyas mthu yis rgya mtsho zla bas gang ba bzhin //",
    "T02D3759:114a-4": "dpal mchog bla ma 'di ni lam mchog ded dpon mkhas //",
    "T02D3759:114a-5": "ye shes bdud rtsi'i rlangs kyi lam gyis dub pa la //",
    "T02D3759:114a-6": "nyer phyin lam la mkhas rnams kun gyis brten par bya //",
    "T02D3759:114a-7": "dpal mchog bla ma 'di ni ston pa'i bstan pa la //",
    "T02D3759:114a-8": "dus la rab gsal 'od gsal chen po'i tshul //",
    "T02D3759:114a-9": "mtshungs med bla ma'i zhabs la rab tu 'dud //",
    "T02D3759:114a-10": "rgya gar lho phyogs kyi yul dpal ldan 'bras kyi",
    "T02D3759:114a-11": "phung po zhes bya ba'i mchod rten bzhugs pa'i gnas",
    "T02D3759:114a-12": "der bla ma man lungs pa'i sku gsung thugs kyi",
    "T02D3759:114a-13": "spyod pa rlabs po che /",
    "T02D3759:114a-14": "byang chub sems dpa'i rnam par thar pa dang cha",
    "T02D3759:114a-15": "mthun pa la mos pa'i panti ta bi ma la",
    "T02D3759:114a-16": "shr'i zhes bya ba mkhas shing btsun pa des tshigs",
    "T02D3759:114a-17": "su bcad pa 'dis bstod pa'o //",
    "T02D3759:114a-18": "dpal ldan man lungs kyi gtsug lag khang chen por panti ta go ta ma bha dra dang /"
}