{
    "T02TD3629E:246b-0": "@246b # // rgya gar skad du /",
    "T02TD3629E:246b-1": "krishna ya m'a ri s'a dha nam /",
    "T02TD3629E:246b-2": "bod skad du /",
    "T02TD3629E:246b-3": "gshin rje gshed nag po'i sgrub thabs /",
    "T02TD3629E:247a-0": "bcom ldan 'das @247a * //",
    "T02TD3629E:247a-1": "gshin rje'i dgra la phyag 'tshal lo //",
    "T02TD3629E:247a-2": "gang gis brtse ba'i dbang gis dman dang mchog rnams kyang //",
    "T02TD3629E:247a-3": "stobs kyis gdul bya'i skye rnams drag por ston mdzad cing //",
    "T02TD3629E:247a-4": "phan pa sna tshogs sgrub mdzad sgyu ma'i gar gyi skur //",
    "T02TD3629E:247a-5": "gshin rje mthar byed de la bdag ni phyag 'tshal lo //",
    "T02TD3629E:247a-6": "dang por bsgrub bcas mchog tu bde ster stan la 'dug / bsam gtan khang pa dri bzangs kyis byugs yid mngon dga' //",
    "T02TD3629E:247a-7": "bsam gtan ting 'dzin yid kyis snying gar aam yig las //",
    "T02TD3629E:247a-8": "dmar po'i rnam par rab byung gtum po smig rgyu'i gzugs //",
    "T02TD3629E:247a-9": "de yi steng gnas 'od zer dang bcas kha dog mthing //",
    "T02TD3629E:247a-10": "h'um yig 'od zer brgya 'gyed gshin rje gshed la sogs //",
    "T02TD3629E:247a-11": "yang dag mchod bya yid kyis rnam 'phrul me tog spos //",
    "T02TD3629E:247a-12": "mar me la sogs rnam mang gis mchod gus phyag 'tshal //",
    "T02TD3629E:247a-13": "sngon du byas pa'i sdig rnams bshags pa la sogs bya //",
    "T02TD3629E:247a-14": "'gro rnams ma lus stong nyid mngon bya de nas kyang //",
    "T02TD3629E:247a-15": "aom sh'u n+ya t'a la sogs sngags mchog tshig tu bya //",
    "T02TD3629E:247a-16": "bdag nyid rang gi ngo bo gus pas yongs bsgoms pa //",
    "T02TD3629E:247a-17": "aam yig dmar po las byung nyi ma la gnas mthing //",
    "T02TD3629E:247a-18": "h'um yig gzugs la rdo rjes mtshan pa'i dbyug pa mthing //",
    "T02TD3629E:247a-19": "dbyug pa la gnas h'um yig rab 'phro dra ba can //",
    "T02TD3629E:247a-20": "rgyal ba ma lus bskul zhing gdan drangs rab tu gzhug / de nyid blta zhing ma lus yongs bsngo phyi nas ni //",
    "T02TD3629E:247a-21": "bdag nyid myur du gshin rje mthar byed rnam bsgom bya //",
    "T02TD3629E:247a-22": "sku mdog mthing nag zhal gcig phyag gnyis khro bcas pa //",
    "T02TD3629E:247a-23": "phyag g-yas na ni rdo rje mtshan pa'i dbyug mthing bsnams //",
    "T02TD3629E:247a-24": "phyag g-yon thugs kar sdigs mdzub zhags pa dang bcas pa //",
    "T02TD3629E:247a-25": "zhal gyi padma smin ma sma ra dmar ser 'bar //",
    "T02TD3629E:247a-26": "stag gi pags pa'i na bza' gsad phyogs yang dag ldan //",
    "T02TD3629E:247a-27": "zhal nas ljags ni ltos 'gro bzhin du rnam par bskyod//",
    "T02TD3629E:247a-28": "sna tshogs chu skyes 'dab bcas steng du nyi ma la //",
    "T02TD3629E:247a-29": "yang dag bzhugs shing drag po ma he la zhon sgrogs //",
    "T02TD3629E:247a-30": "zhal ni mche gtsigs mi'u thung lto ba rab tu 'phyang //",
    "T02TD3629E:247a-31": "spyan ni gnyis pa nyi ma'i dkyil 'khor dang mtshungs pa //",
    "T02TD3629E:247a-32": "klu brgyad khros pa'i rgyan gyis brgyan cing thod pa yi //",
    "T02TD3629E:247b-0": "phreng ba dkar po mnyam @247b gshibs bcings sheng zhal 'phro ba //",
    "T02TD3629E:247b-1": "mi mgo rlon pa'i do shal mgul du rab bcings shing //",
    "T02TD3629E:247b-2": "aashta ha yi gad rgyangs bdung kyi dpung las rgyal //",
    "T02TD3629E:247b-3": "phyi nas bcom ldan 'das kyi thugs kar nyi ma la //",
    "T02TD3629E:247b-4": "rab zhugs h'um yig dang ldan dbyug pa sngon po bsam //",
    "T02TD3629E:247b-5": "der gnas h'um yig 'od kyis khams gsum snang byas shing //",
    "T02TD3629E:247b-6": "der zhugs yun mi ring bar slar yang nang du bya //",
    "T02TD3629E:247b-7": "rim pa 'dis ni spro bsdu ji ltar 'dod par bya //",
    "T02TD3629E:247b-8": "slar yang dam tshig sngon ma bzhin du kun byas te //",
    "T02TD3629E:247b-9": "thun mtshams bzhi ru 'di ni ma lus bsgom bya zhing ;",
    "T02TD3629E:247b-10": "/ ngal bar gyur na ji bzhin bsgrubs la sngags bzlas bya //",
    "T02TD3629E:247b-11": "bcom ldan gshin rje mthar byed sgrub thabs bsdus byas pa'i //",
    "T02TD3629E:247b-12": "byams pa dpal bdag dpag med bsod nams gang 'di yis //",
    "T02TD3629E:247b-13": "'gro ba ma lus bcom ldan gshin rje mthar byed gyur //",
    "T02TD3629E:247b-14": "bdag kyang myur du 'dir ni gshin rje mthar byed shog / de la sngags kyi rgyal po 'di'o //",
    "T02TD3629E:247b-15": "aom hr'i:shtr'i: bi kri t'a na na h'um h'um phat phat sv'a h'a /",
    "T02TD3629E:247b-16": "gshin rje gshed nag po'i sgrub thabs rdzogs so//"
}