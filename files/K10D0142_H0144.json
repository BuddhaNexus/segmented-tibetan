{
    "K10D0142_H0144:1b-0": "@1b #// rgya gar skad du /",
    "K10D0142_H0144:1b-1": "a'arya aa bi kalpa pra be sha n'a ma dh'a ra n'i; bod skad du /",
    "K10D0142_H0144:1b-2": "'phags pa rnam par mi rtog par 'jug pa zhes bya ba'i gzungs /",
    "K10D0142_H0144:1b-3": "sangs rgyas dang /",
    "K10D0142_H0144:1b-4": "byang chub sems dpa' thams cad la phyag 'tshal lo //",
    "K10D0142_H0144:2a-0": "'di skad bdag gis @2a *//",
    "K10D0142_H0144:2a-1": "thos pa dus gcig na /",
    "K10D0142_H0144:2a-2": "bcom ldan 'das rgyal po'i khab na khams gsum pa",
    "K10D0142_H0144:2a-3": "thams cad las khyad par du 'phags pa rnam par",
    "K10D0142_H0144:2a-4": "mi rtog pa'i chos kyi dbyings kyi snying po'i khang",
    "K10D0142_H0144:2a-5": "bzang na dge slong gi dge 'dun chen po dang",
    "K10D0142_H0144:2a-6": "/ byang chub sems dpa'i tshogs chen po dang thabs cig tu bzhugs te /",
    "K10D0142_H0144:2a-7": "'di lta ste /",
    "K10D0142_H0144:2a-8": "byang chub sems dpa' sems dpa' chen po rnam par mi rtog dang /",
    "K10D0142_H0144:2b-0": "@2b rnam par mi rtog snang ba dang /",
    "K10D0142_H0144:2b-1": "rnam par mi rtog zla ba dang /",
    "K10D0142_H0144:2b-2": "rnam par rtog med dpa' bo dang /",
    "K10D0142_H0144:2b-3": "rnam par rtog med chos ston mkhas pa dang /",
    "K10D0142_H0144:2b-4": "rnam par rtog med ngo bo nyid dang /",
    "K10D0142_H0144:2b-5": "rnam par rtog med blo gros dang /",
    "K10D0142_H0144:2b-6": "rnam par rtog med nga ro dang /",
    "K10D0142_H0144:2b-7": "rnam par rtog med khyab byed dang /",
    "K10D0142_H0144:2b-8": "rnam par rtog med dbang phyug dang /",
    "K10D0142_H0144:2b-9": "rnam par rtog med dbang phyug chen po dang /",
    "K10D0142_H0144:2b-10": "rnam par rtog med byams pa chen po'i dbang phyug dang /",
    "K10D0142_H0144:2b-11": "byang chub sems dpa' sems dpa' chen po 'phags pa spyan ras gzigs dbang phyug dang thabs cig go /",
    "K10D0142_H0144:3a-0": "de nas bcom ldan 'das 'khor brgya stong du @3a *//",
    "K10D0142_H0144:3a-1": "mas yongs su bskor te mdun gyis bltas nas 'di lta ste /",
    "K10D0142_H0144:3a-2": "theg pa chen po la chos rnams kyi rnam par",
    "K10D0142_H0144:3a-3": "mi rtog pa nyid las brtsams te chos ston to",
    "K10D0142_H0144:3a-4": "// de nas bcom ldan 'das kyis thams cad dang",
    "K10D0142_H0144:3a-5": "ldan pa'i byang chub sems dpa'i 'khor la kun tu",
    "K10D0142_H0144:3a-6": "gzigs nas byang chub sems dpa' rnams la bka' stsal",
    "K10D0142_H0144:3a-7": "// pa / rigs kyi bu dag /",
    "K10D0142_H0144:3a-8": "khyod kyis rnam par mi rtog par 'jug pa zhes bya ba'i gzungs zungs shig /",
    "K10D0142_H0144:3a-9": "de bzung na /",
    "K10D0142_H0144:3a-10": "byang chub sems dpa' myur ba myur bar sangs rgyas",
    "K10D0142_H0144:3a-11": "kyi chos rnams sgrub cing rtag tu khyad par du'ang",
    "K10D0142_H0144:3b-0": "'gro'o // de nas @3b 'khor de nyid kyi byang",
    "K10D0142_H0144:3b-1": "chub sems dpa' sems dpa' chen po rnam par mi",
    "K10D0142_H0144:3b-2": "rtog snang ba zhes bya ba stan las langs te",
    "K10D0142_H0144:3b-3": "bla gos phrag pa gcig tu gzar nas pus mo",
    "K10D0142_H0144:3b-4": "g-yas pa'i lha nga sa la btsugs te bcom ldan",
    "K10D0142_H0144:3b-5": "'das ga la ba de logs su thal mo sbyar",
    "K10D0142_H0144:3b-6": "ba btud nas bcom ldan 'das la 'di skad ces",
    "K10D0142_H0144:3b-7": "'gro'o // gsol to // bcom ldan 'das /",
    "K10D0142_H0144:3b-8": "byang chub sems dpa' sems dpa' chen pos gang thos nas 'dzin pa dang /",
    "K10D0142_H0144:3b-9": "klog pa dang /",
    "K10D0142_H0144:3b-10": "tshul bzhin yid la bgyid pa dang /",
    "K10D0142_H0144:3b-11": "gzhan dag la'ang rgya cher ston par 'gyur bar rnam",
    "K10D0142_H0144:3b-12": "par mi rtog par 'jug pa'i gzungs bshad du gsol",
    "K10D0142_H0144:3b-13": "/ de skad ces gsol pa dang /",
    "K10D0142_H0144:3b-14": "bcom ldan 'das kyis bka' stsal pa /",
    "K10D0142_H0144:3b-15": "rigs kyi bu dag /",
    "K10D0142_H0144:3b-16": "de'i phyir legs par nyon la rab tu yid la zungs shig dang /",
    "K10D0142_H0144:3b-17": "ngas rnam par mi rtog par 'jug pa'i gzungs bshad do //",
    "K10D0142_H0144:3b-18": "bcom ldan 'das /",
    "K10D0142_H0144:3b-19": "legs so //",
    "K10D0142_H0144:3b-20": "zhes gsol to //",
    "K10D0142_H0144:3b-21": "byang chub sems dpa' sems dpa' chen po de dag bcom ldan 'das kyi ltar nyan pa dang /",
    "K10D0142_H0144:3b-22": "bcom ldan 'das kyis de dag la 'di skad ces bka' stsal to //",
    "K10D0142_H0144:4a-0": "rigs kyi @4a *//",
    "K10D0142_H0144:4a-1": "bu de dag la byang chub sems dpa' sems dpa'",
    "K10D0142_H0144:4a-2": "chen po rnam par mi rtog pa'i dang du bya",
    "K10D0142_H0144:4a-3": "ba'i chos thos te /",
    "K10D0142_H0144:4a-4": "rnam par mi rtog pa la bsam pa bzhag nas",
    "K10D0142_H0144:4a-5": "rnam par mi rtog pa'i mtshan ma thams cad yongs",
    "K10D0142_H0144:4a-6": "su spong ste / de thog ma nyid du 'di lta ste /",
    "K10D0142_H0144:4a-7": "gzung ba'am 'dzin pa'ang rung rang bzhin la rnam par",
    "K10D0142_H0144:4a-8": "rtog pa'i mtshan ma thams cad yongs su spong ngo",
    "K10D0142_H0144:4a-9": "// de la gang zag pa dang bcas pa'i dngos po'i mtshan ma de ni /",
    "K10D0142_H0144:4a-10": "rang bzhin la rnam par rtog pa'i mtshan ma'o //",
    "K10D0142_H0144:4a-11": "zag pa dang bcas pa'i dngos po ni /",
    "K10D0142_H0144:4a-12": "nye bar len pa'i phung po lnga po rnams te /",
    "K10D0142_H0144:4a-13": "'di lta ste /",
    "K10D0142_H0144:4a-14": "gzugs nye bar len pa'i phung po dang /",
    "K10D0142_H0144:4a-15": "tshor ba nye bar len pa'i phung po dang /",
    "K10D0142_H0144:4a-16": "'du shes nye bar len pa'i phung po dang /",
    "K10D0142_H0144:4a-17": "'du byed nye bar len pa'i phung po dang /",
    "K10D0142_H0144:4a-18": "rnam par shes pa nye bar len pa'i phung po'o //",
    "K10D0142_H0144:4a-19": "ji ltar rang bzhin la rnam par rtog pa'i mtshan ma de dag yongs su spong zhe na /",
    "K10D0142_H0144:4a-20": "snang bar 'gyur ba'i tshul gyis mngon du gyur pa",
    "K10D0142_H0144:4a-21": "dag yid la mi byed pas yongs su spong ngo",
    "K10D0142_H0144:4b-0": "// de rang bzhin la rnam par rtog pa'i @4b",
    "K10D0142_H0144:4b-1": "mtshan ma de dag rim gyis yongs su spong ba",
    "K10D0142_H0144:4b-2": "// na / de ma yin pa gzhan gnyen po",
    "K10D0142_H0144:4b-3": "la dpyod pa rnam par rtog pa'i mtshan ma rnams",
    "K10D0142_H0144:4b-4": "snang bar 'gyur ba'i tshul gyis kun tu 'byung zhing",
    "K10D0142_H0144:4b-5": "mngon du 'gyur te /",
    "K10D0142_H0144:4b-6": "'di lta ste /",
    "K10D0142_H0144:4b-7": "sbyin pa la dpyod pa rnam par rtog pa'i mtshan ma dang /",
    "K10D0142_H0144:4b-8": "tshul khrims la dpyod pa rnam par rtog pa'i mtshan ma dang /",
    "K10D0142_H0144:4b-9": "bzod pa la dpyod pa rnam par rtog pa'i mtshan ma dang /",
    "K10D0142_H0144:4b-10": "brtson 'grus la dpyod pa rnam par rtog pa'i mtshan ma dang /",
    "K10D0142_H0144:4b-11": "bsam gtan la dpyod pa rnam par rtog pa'i mtshan ma dang /",
    "K10D0142_H0144:4b-12": "shes rab la dpyod pa rnam rtog pa'i mtshan ma ste /",
    "K10D0142_H0144:4b-13": "'di lta ste /",
    "K10D0142_H0144:4b-14": "ngo bo nyid la dpyod pa'am /",
    "K10D0142_H0144:4b-15": "yon tan la dpyod pa'am /",
    "K10D0142_H0144:4b-16": "snying po la dpyod pa'ang rung /",
    "K10D0142_H0144:4b-17": "des de dag kyang yid la mi byed pas yongs su spong ngo //",
    "K10D0142_H0144:4b-18": "des de dag yongs su spong ba na gzhan de",
    "K10D0142_H0144:4b-19": "kho na la dpyod pa'i rnam par rtog pa'i mtshan",
    "K10D0142_H0144:4b-20": "ma rnams snang bar 'gyur ba'i tshul gyis kun tu",
    "K10D0142_H0144:4b-21": "'byung zhing mngon du 'gyur te /",
    "K10D0142_H0144:4b-22": "'di lta ste /",
    "K10D0142_H0144:4b-23": "stong pa nyid la dpyod pa rnam par rtog pa'i mtshan ma dang /",
    "K10D0142_H0144:4b-24": "de bzhin nyid la dpyod pa rnam par rtog pa'i mtshan ma dang /",
    "K10D0142_H0144:4b-25": "yang dag pa'i mtha' la dpyod pa rnam par rtog pa'i mtshan ma dang /",
    "K10D0142_H0144:4b-26": "mtshan ma med pa dang /",
    "K10D0142_H0144:4b-27": "don dam pa dang /",
    "K10D0142_H0144:5a-0": "chos kyi dbyings @5a *//",
    "K10D0142_H0144:5a-1": "la dpyod pa rnam par rtog pa'i mtshan ma ste /",
    "K10D0142_H0144:5a-2": "'di lta ste /",
    "K10D0142_H0144:5a-3": "rang gi mtshan nyid la dpyod pa'am /",
    "K10D0142_H0144:5a-4": "yon tan la dpyod pa'am /",
    "K10D0142_H0144:5a-5": "snying po la dpyod pa'ang rung /",
    "K10D0142_H0144:5a-6": "des de kho na la dpyod pa rnam par rtog",
    "K10D0142_H0144:5a-7": "pa'i mtshan ma de dag kyang yid la mi byed",
    "K10D0142_H0144:5a-8": "pas yongs su spong ngo //",
    "K10D0142_H0144:5a-9": "des de dag yongs su spong ba na gzhan thob",
    "K10D0142_H0144:5a-10": "pa la dpyod pa rnam par rtog pa'i mtshan ma",
    "K10D0142_H0144:5a-11": "rnams snang bar 'gyur ba'i tshul gyis kun tu 'byung",
    "K10D0142_H0144:5a-12": "zhing mngon du 'gyur te /",
    "K10D0142_H0144:5a-13": "'di lta ste /",
    "K10D0142_H0144:5a-14": "sa dang po thob pa la dpyod pa rnam par",
    "K10D0142_H0144:5a-15": "rtog pa'i mtshan ma nas sa bcu pa'i bar du",
    "K10D0142_H0144:5a-16": "thob pa la dpyod pa rnam par rtog pa'i mtshan",
    "K10D0142_H0144:5a-17": "ma dang / mi skye ba'i chos la bzod pa",
    "K10D0142_H0144:5a-18": "thob pa la dpyod pa rnam par rtog pa'i mtshan",
    "K10D0142_H0144:5a-19": "ma dang / ma dang / lung bstan pa thob",
    "K10D0142_H0144:5a-20": "pa la dpyod pa rnam par rtog pa'i mtshan ma",
    "K10D0142_H0144:5a-21": "ma dang / ma dang / dang / sangs rgyas",
    "K10D0142_H0144:5a-22": "kyi zhing yongs su dag pa thob pa la dpyod",
    "K10D0142_H0144:5a-23": "pa rnam par rtog pa'i mtshan ma dang /",
    "K10D0142_H0144:5a-24": "sems can yongs su smin par byed pa thob pa",
    "K10D0142_H0144:5a-25": "la dpyod pa rnam par rtog pa'i mtshan ma dang",
    "K10D0142_H0144:5a-26": "/ dban bskur ba thob pa la dpyod pa rnam",
    "K10D0142_H0144:5a-27": "par rtog pa'i mtshan ma nas rnam pa thams cad",
    "K10D0142_H0144:5a-28": "mkhyen pa nyid thob pa'i bar la dpyod pa rnam",
    "K10D0142_H0144:5a-29": "par rtog pa'i mtshan ma ste /",
    "K10D0142_H0144:5a-30": "'di lta ste /",
    "K10D0142_H0144:5b-0": "rang gi mtshan nyid @5b la dpyod pa'am /",
    "K10D0142_H0144:5b-1": "yon tan la dpyod pa'am /",
    "K10D0142_H0144:5b-2": "snying po la dpyod pa'ang rung /",
    "K10D0142_H0144:5b-3": "des thob pa la dpyod pa rnam par rtog pa'i",
    "K10D0142_H0144:5b-4": "mtshan ma de dag kyang yid la mi byed pas",
    "K10D0142_H0144:5b-5": "yongs su spong ngo //",
    "K10D0142_H0144:5b-6": "de ltar byang chub sems dpa' sems dpa' chen po",
    "K10D0142_H0144:5b-7": "rnam par rtog pa'i mtshan ma'i rnam pa thams cad",
    "K10D0142_H0144:5b-8": "yid la mi byed pas yongs su spong ba na",
    "K10D0142_H0144:5b-9": "/ de rnam par mi rtog pa'i dbyings la shin tu brtsen pa yin te /",
    "K10D0142_H0144:5b-10": "re zhig rnam par mi rtog pa'i dbyings la ni /",
    "K10D0142_H0144:5b-11": "ma reg mod kyi /",
    "K10D0142_H0144:5b-12": "rnam par mi rtog pa'i dbyings la reg par 'gyur ba'i tshul bzhin gyi ting nge 'dzin ni /",
    "K10D0142_H0144:5b-13": "yod do //",
    "K10D0142_H0144:5b-14": "de yang dag par sbyor ba de dang bsten pas rjes su 'gro /",
    "K10D0142_H0144:5b-15": "bsgoms pas rjes su 'gro /",
    "K10D0142_H0144:5b-16": "mang du byas pas rjes su 'gro /",
    "K10D0142_H0144:5b-17": "yang dag par yid la bya bas rjes su 'gro ba na /",
    "K10D0142_H0144:5b-18": "mngon par 'du bya ba med cing lhun gyis grub",
    "K10D0142_H0144:5b-19": "pa rnam par mi rtog pa'i dbyings la reg ste",
    "K10D0142_H0144:5b-20": "rim gyis yongs su spong ngo //",
    "K10D0142_H0144:5b-21": "ci'i phyir rnam par mi rtog pa'i dbyings la rnam par mi rtog pa zhes bya zhe na /",
    "K10D0142_H0144:5b-22": "dpyad pa'i rnam par brtag pa thams cad las shin tu 'das pa dang /",
    "K10D0142_H0144:5b-23": "bstan pa dang /",
    "K10D0142_H0144:5b-24": "dper rnam par brtag pa thams cad las shin tu 'das pa dang /",
    "K10D0142_H0144:5b-25": "dbang por rnam par brtag pa thams cad las shin tu 'das pa dang /",
    "K10D0142_H0144:6a-0": "yul du rnam par brtag pa thams @6a *//",
    "K10D0142_H0144:6a-1": "cad las shin tu 'das pa dang /",
    "K10D0142_H0144:6a-2": "rnam par rig par rnam par brtag pa thams cad las shin tu 'das pa dang /",
    "K10D0142_H0144:6a-3": "nyon mongs pa thams cad dang shes bya'i sgrib pa thams cad kyi gnas med pa'i phyir te /",
    "K10D0142_H0144:6a-4": "de'i phyir rnam par mi rtog pa'i dbyings la rnam par mi rtog pa zhes bya'o //",
    "K10D0142_H0144:6a-5": "rnam par mi rtog pa de'ang gang zhe na /",
    "K10D0142_H0144:6a-6": "rnam par mi rtog pa ni /",
    "K10D0142_H0144:6a-7": "gzugs med pa /",
    "K10D0142_H0144:6a-8": "bstan du med pa /",
    "K10D0142_H0144:6a-9": "rten med pa /",
    "K10D0142_H0144:6a-10": "snang ba med pa /",
    "K10D0142_H0144:6a-11": "rnam par rig pa ma yin pa /",
    "K10D0142_H0144:6a-12": "gnas med pa'o //",
    "K10D0142_H0144:6a-13": "byang chub sems dpa' sems dpa' chen po rnam par",
    "K10D0142_H0144:6a-14": "mi rtog pa'i dbyings la rab tu gnas pas ni",
    "K10D0142_H0144:6a-15": "/ shes bya dang khyad par med pa rnam par",
    "K10D0142_H0144:6a-16": "mi rtog pa'i ye shes kyi chos thams cad nam",
    "K10D0142_H0144:6a-17": "mkha'i dkyil dang mtshungs par mthong ngo //",
    "K10D0142_H0144:6a-18": "rnam par mi rtog pa'i rjes las thob pa'i shes pas ni /",
    "K10D0142_H0144:6a-19": "chos thams cad sgyu ma dang /",
    "K10D0142_H0144:6a-20": "smig rgyu dang /",
    "K10D0142_H0144:6a-21": "rmi lam dang /",
    "K10D0142_H0144:6a-22": "mig yor dang /",
    "K10D0142_H0144:6a-23": "brag ca dang /",
    "K10D0142_H0144:6a-24": "gzugs brnyan dang /",
    "K10D0142_H0144:6a-25": "chu zla dang /",
    "K10D0142_H0144:6a-26": "sprul pa dang mtshungs par mthong ngo //",
    "K10D0142_H0144:6a-27": "bde ba chen po la gnas pa shin tu rgyas pa'ang thob bo //",
    "K10D0142_H0144:6a-28": "sems phun sum tshogs pa chen po shin tu rgyas pa'ang thob bo //",
    "K10D0142_H0144:6a-29": "shes rab dang ye shes che zhing shin tu rgyas pa'ang thob bo //",
    "K10D0142_H0144:6b-0": "@6b bshad pa chen po la dbang ba shin tu rgyas pa'ang thob bo //",
    "K10D0142_H0144:6b-1": "dus thams cad du sems can thams cad kyi don",
    "K10D0142_H0144:6b-2": "gyi rnam pa thams cad kyang byed nus par 'gyur",
    "K10D0142_H0144:6b-3": "te / sangs rgyas kyi mdzad pa lhun gyis grub pa'ang rgyun mi gcod do //",
    "K10D0142_H0144:6b-4": "rigs kyi bu dag /",
    "K10D0142_H0144:6b-5": "'di lta ste /",
    "K10D0142_H0144:6b-6": "dper na /",
    "K10D0142_H0144:6b-7": "brag gcig tu mkhregs shing sra ba'i 'og na yid",
    "K10D0142_H0144:6b-8": "bzhin gyi nor bu rin po che chen po sna",
    "K10D0142_H0144:6b-9": "tshogs 'od gsal ba 'di lta ste /",
    "K10D0142_H0144:6b-10": "dngul rin po che dang /",
    "K10D0142_H0144:6b-11": "gser rin po che dang /",
    "K10D0142_H0144:6b-12": "rdo'i snying po rin po che sna tshogs kyi rin",
    "K10D0142_H0144:6b-13": "po che tha dad pas yongs su gang ba'i gter",
    "K10D0142_H0144:6b-14": "chen po zhig yod la /",
    "K10D0142_H0144:6b-15": "de nas gter chen po 'dod pa'i mi la la",
    "K10D0142_H0144:6b-16": "zhig 'ongs pa de la gter chen po mngon par",
    "K10D0142_H0144:6b-17": "shes pa'i mis 'di skad du /",
    "K10D0142_H0144:6b-18": "kye skyes bu /",
    "K10D0142_H0144:6b-19": "brag gcig tu mkhregs shing sra ba de'i 'og na",
    "K10D0142_H0144:6b-20": "rin po che 'od gsal bas yongs su gang ba'i",
    "K10D0142_H0144:6b-21": "rin po che'i gter chen po yod de /",
    "K10D0142_H0144:6b-22": "de'i 'og na yid bzhin gyi nor bu rin po che'i gter yod kyi /",
    "K10D0142_H0144:6b-23": "khyod kyis thog ma kho nar rdo'i rang bzhin thams cad rkos shig /",
    "K10D0142_H0144:6b-24": "de brkos pa dang dngul du snang ba'i rdo khyod la snang bar 'gyur ro //",
    "K10D0142_H0144:6b-25": "de la khyod kyis gter chen por 'du shes mi bya'i /",
    "K10D0142_H0144:6b-26": "de yongs su shes par byos te rkos shig /",
    "K10D0142_H0144:6b-27": "de brkos pa dang gser du snang ba'i rdo snang bar 'gyur te /",
    "K10D0142_H0144:7a-0": "de la'ang khyod kyis gter chen @7a *//",
    "K10D0142_H0144:7a-1": "por 'du shes mi bya'i /",
    "K10D0142_H0144:7a-2": "de'ang yongs su shes par byos te rkos shig /",
    "K10D0142_H0144:7a-3": "de brkos pa dang rin po che sna tshogs su",
    "K10D0142_H0144:7a-4": "snang ba'i rdo snang bar 'gyur te; de la'ang khyod",
    "K10D0142_H0144:7a-5": "kyis gter chen por 'du shes mi bya'i /",
    "K10D0142_H0144:7a-6": "de'ang yongs su shes par byos te rkos shig /",
    "K10D0142_H0144:7a-7": "kye skyes bu /",
    "K10D0142_H0144:7a-8": "khyod kyis brtson par byas na /",
    "K10D0142_H0144:7a-9": "brko pa'i mngon par 'du bya ba med cing 'bad",
    "K10D0142_H0144:7a-10": "mi dgos par yid bzhin gyi nor bu rin po",
    "K10D0142_H0144:7a-11": "che'i gter chen po mthong bar 'gyur ro //",
    "K10D0142_H0144:7a-12": "yid bzhin gyi nor bu rin po che'i gter chen po de rnyed na /",
    "K10D0142_H0144:7a-13": "khyod phyug cing nor che la longs spyod che bar 'gyur te /",
    "K10D0142_H0144:7a-14": "bdag dang gzhan gyi don la mthu yod par 'gyur ro //",
    "K10D0142_H0144:7a-15": "zhes smras pa ltar rigs kyi bu dag /",
    "K10D0142_H0144:7a-16": "ji tsam du don 'di shes par bya ba'i phyir 'di dper byas pa ste /",
    "K10D0142_H0144:7a-17": "brag gcig tu mkhregs shing sra ba zhes bya ba de ni /",
    "K10D0142_H0144:7a-18": "'du byed kyi rnam pa kun nas nyon mongs pa dang /",
    "K10D0142_H0144:7a-19": "gnyis la so sor nye bar gnas pa'i tshig bla dvags so //",
    "K10D0142_H0144:7a-20": "'og na yid bzhin gyi nor bu rin po che'i gter chen po zhes bya ba de ni /",
    "K10D0142_H0144:7a-21": "rnam par mi rtog pa'i dbyings kyi tshig bla dvags",
    "K10D0142_H0144:7a-22": "so; ;yid bzhin gyi nor bu rin po che'i gter",
    "K10D0142_H0144:7a-23": "chen po 'dod pa'i mi zhes bya ba de ni",
    "K10D0142_H0144:7a-24": "/ byang chub sems dpa' sems dpa' chen po'i tshig bla dvags so //",
    "K10D0142_H0144:7b-0": "gter chen @7b po mngon par shes pa'i mi zhes bya ba de ni /",
    "K10D0142_H0144:7b-1": "de bzhin gshegs pa dgra bcom pa yang dag par rdzogs pa'i sangs rgyas kyi tshig bla dvags so //",
    "K10D0142_H0144:7b-2": "brag ces bya ba de ni /",
    "K10D0142_H0144:7b-3": "rang bzhin la rnam par rtog pa'i mtshan ma rnams kyi tshig bla dvags so //",
    "K10D0142_H0144:7b-4": "rkos shig ces bya ba de ni /",
    "K10D0142_H0144:7b-5": "yid la mi byed ces bya ba'i tshig bla dvags so //",
    "K10D0142_H0144:7b-6": "dngul du snang ba'i rdo zhes bya ba de ni /",
    "K10D0142_H0144:7b-7": "gnyen po la rnam par rtog pa'i mtshan ma rnams kyi tshig bla dvags so //",
    "K10D0142_H0144:7b-8": "gser du snang ba'i rdo zhes bya ba de ni /",
    "K10D0142_H0144:7b-9": "stong pa nyid la sogs pa la rnam par rtog pa'i mtshan ma rnams kyi tshig bla dvags so //",
    "K10D0142_H0144:7b-10": "rin po che sna tshogs su snang ba'i rdo zhes bya ba de ni /",
    "K10D0142_H0144:7b-11": "thob pa la rnam par rtog pa'i mtshan ma rnams kyi tshig bla dvags so //",
    "K10D0142_H0144:7b-12": "yid bzhin gyi nor bu rin po che'i gter chen po rnyed ces bya ba de ni /",
    "K10D0142_H0144:7b-13": "rnam par mi rtog pa'i dbyings la reg pa'i tshig bla dvags so //",
    "K10D0142_H0144:7b-14": "rigs kyi bu dag /",
    "K10D0142_H0144:7b-15": "de ltar dpe nye bar bkod pa 'dis rnam par",
    "K10D0142_H0144:7b-16": "mi rtog pa'i dbyings su 'jug pa khong du chud",
    "K10D0142_H0144:7b-17": "par bya'o // rigs kyi bu dag /",
    "K10D0142_H0144:7b-18": "'di ji ltar na'ang byang chub sems dpa' sems dpa'",
    "K10D0142_H0144:7b-19": "chen po rnam par rtog pa'i mtshan ma ji skad",
    "K10D0142_H0144:7b-20": "bstan pa de dag la nye bar rtog cing rnam",
    "K10D0142_H0144:7b-21": "par mi rtog pa'i dbyings su 'jug ce na /",
    "K10D0142_H0144:7b-22": "rigs kyi bu dag /",
    "K10D0142_H0144:8a-0": "'di la byang chub sems dpa' sems dpa' @8a *//",
    "K10D0142_H0144:8a-1": "chen po de ltar rnam par mi rtog pa'i dbyings la rab tu gnas pa ni /",
    "K10D0142_H0144:8a-2": "gzugs kyi rang bzhin la rnam par rtog pa'i mtshan",
    "K10D0142_H0144:8a-3": "ma mngon du gyur na; 'di ltar nye bar rtog",
    "K10D0142_H0144:8a-4": "ste / gang bdag gi gzugs zhes spyod na /",
    "K10D0142_H0144:8a-5": "rnam par rtog pa la spyod pa'o //",
    "K10D0142_H0144:8a-6": "gzhan dag gi gzugs zhes spyod na /",
    "K10D0142_H0144:8a-7": "rnam par rtog pa la spyod pa'o; ;gzugs 'di yod do zhes spyod na /",
    "K10D0142_H0144:8a-8": "rnam par rtog pa la spyod pa'o //",
    "K10D0142_H0144:8a-9": "gzugs skye'o //",
    "K10D0142_H0144:8a-10": "'gag go /",
    "K10D0142_H0144:8a-11": "kun nas nyon mongs pa'o //",
    "K10D0142_H0144:8a-12": "rnam par byang ba'o zhes spyod na /",
    "K10D0142_H0144:8a-13": "rnam par rtog pa la spyod pa'o //",
    "K10D0142_H0144:8a-14": "gzugs med ces spyod na /",
    "K10D0142_H0144:8a-15": "rnam par rtog pa la spyod pa'o //",
    "K10D0142_H0144:8a-16": "gzugs ni /",
    "K10D0142_H0144:8a-17": "ngo bo nyid kyis kyang med /",
    "K10D0142_H0144:8a-18": "rgyur yang med /",
    "K10D0142_H0144:8a-19": "'bras bur yang med /",
    "K10D0142_H0144:8a-20": "las su'ang med /",
    "K10D0142_H0144:8a-21": "ldan par yang med /",
    "K10D0142_H0144:8a-22": "'jug par yang med ces spyod na /",
    "K10D0142_H0144:8a-23": "rnam par rtog pa la spyod pa'o //",
    "K10D0142_H0144:8a-24": "gzugs ni /",
    "K10D0142_H0144:8a-25": "rnam par rig pa tsam zhes spyod na /",
    "K10D0142_H0144:8a-26": "rnam par rtog pa la spyod pa'o //",
    "K10D0142_H0144:8a-27": "ji ltar gzugs med pa de bzhin du gzugs su",
    "K10D0142_H0144:8a-28": "snang ba'i rnam par rig pa'ang med do zhes spyod",
    "K10D0142_H0144:8a-29": "na / rnam par rtog pa la spong pa'o snyam mo //",
    "K10D0142_H0144:8a-30": "rigs kyi bu dag /",
    "K10D0142_H0144:8a-31": "'di ltar byang chub sems dpa' sems dpa' chen po gzugs kyang mi dmigs /",
    "K10D0142_H0144:8b-0": "gzugs su snang ba'i rnam par rig @8b pa'ang mi dmigs mod kyi /",
    "K10D0142_H0144:8b-1": "rnam par rig pa thams cad kyi thams cad du chud gzon pa ni /",
    "K10D0142_H0144:8b-2": "ma yin no /",
    "K10D0142_H0144:8b-3": "rnam par rig pa ma gtogs par chos gang yang",
    "K10D0142_H0144:8b-4": "mi dmigs la; rnam par rig pa de'ang dngos po",
    "K10D0142_H0144:8b-5": "med par yang yang dag par rjes su mi mthong",
    "K10D0142_H0144:8b-6": "/ rnam par rig pa ma gtogs par dngos po",
    "K10D0142_H0144:8b-7": "med par yang yang dag par rjes su mi mthong",
    "K10D0142_H0144:8b-8": "/ / gzugs su snang ba'i rnam par rig pa med pa de dang /",
    "K10D0142_H0144:8b-9": "rnam par rig pa de gcig par yang yang dag par rjes su mi mthong /",
    "K10D0142_H0144:8b-10": "tha dad par yang yang dag par rjes su mi mthong /",
    "K10D0142_H0144:8b-11": "rnam par rig pa dngos po med pa de la",
    "K10D0142_H0144:8b-12": "dngos por yang yang dag par rjes su mi mthong",
    "K10D0142_H0144:8b-13": "/ dngos po med par yang yang dag par rjes su mi mthong ste /",
    "K10D0142_H0144:8b-14": "rigs kyi bu dag /",
    "K10D0142_H0144:8b-15": "rnam par rtog pa thams cad kyis gang rnam par",
    "K10D0142_H0144:8b-16": "ma brtags pa de rnam par mi rtog pa'i dbyings",
    "K10D0142_H0144:8b-17": "so zhes kyang yang dag par rjes su mi mthong",
    "K10D0142_H0144:8b-18": "/ rigs kyi bu dag /",
    "K10D0142_H0144:8b-19": "'di ni /",
    "K10D0142_H0144:8b-20": "rnam par mi rtog pa'i dbyings su 'jug pa'i tshul yin te /",
    "K10D0142_H0144:8b-21": "de ltar na /",
    "K10D0142_H0144:8b-22": "byang chub sems dpa' sems dpa' chen po rnam par",
    "K10D0142_H0144:8b-23": "mi rtog pa'i dbyings la rab tu gnas pa yin",
    "K10D0142_H0144:8b-24": "no // de bzhin du tshor ba dang /",
    "K10D0142_H0144:8b-25": "'du shes dang /",
    "K10D0142_H0144:8b-26": "'du byed rnams dang /",
    "K10D0142_H0144:8b-27": "rnam par shes pa dang /",
    "K10D0142_H0144:8b-28": "de bzhin du sbyin pa'i pha rol tu phyin pa dang /",
    "K10D0142_H0144:9a-0": "tshul @9a *//",
    "K10D0142_H0144:9a-1": "khrims kyi pha rol tu phyin pa dang /",
    "K10D0142_H0144:9a-2": "bzod pa'i pha rol tu phyin pa dang /",
    "K10D0142_H0144:9a-3": "brtson 'grus kyi pha rol tu phyin pa dang /",
    "K10D0142_H0144:9a-4": "bsam gtan gyi pha rol tu phyin pa dang /",
    "K10D0142_H0144:9a-5": "shes rab kyi pha rol tu phyin pa dang /",
    "K10D0142_H0144:9a-6": "de bzhin du stong pa nyid la sogs pa nas",
    "K10D0142_H0144:9a-7": "rnam pa thams cad mkhyen pa nyid kyi bar du",
    "K10D0142_H0144:9a-8": "sbyar ro // rigs kyi bu dag /",
    "K10D0142_H0144:9a-9": "'di la byang chub sems dpa' sems dpa' chen po",
    "K10D0142_H0144:9a-10": "rnam pa thams cad mkhyen pa nyid la spyod pa'i",
    "K10D0142_H0144:9a-11": "rnam par rtog pa mngon du gyur na /",
    "K10D0142_H0144:9a-12": "'di ltar nye bar rtog ste /",
    "K10D0142_H0144:9a-13": "gang bdag gi rnam pa thams cad mkhyen pa nyid ces spyod na /",
    "K10D0142_H0144:9a-14": "de rnam par rtog pa la spyod pa'o //",
    "K10D0142_H0144:9a-15": "gzhan dag gi rnam pa thams cad mkhyen pa nyid ces spyod na /",
    "K10D0142_H0144:9a-16": "rnam par rtog pa la spyod pa'o //",
    "K10D0142_H0144:9a-17": "rnam pa thams cad mkhyen pa nyid ni /",
    "K10D0142_H0144:9a-18": "'di'o zhes spyod na /",
    "K10D0142_H0144:9a-19": "rnam par rtog pa la spyod pa'o //",
    "K10D0142_H0144:9a-20": "rnam pa thams cad mkhyen pa nyid thob ces spyod na; rnam par rtog pa la spyod pa'o //",
    "K10D0142_H0144:9a-21": "rnam pa thams cad mkhyen pa nyid ni /",
    "K10D0142_H0144:9a-22": "nyon mongs pa dang /",
    "K10D0142_H0144:9a-23": "shes bya'i sgrib pa thams cad sbyong ba'i zhes spyod na /",
    "K10D0142_H0144:9a-24": "rnam par rtog pa la spyod pa'o //",
    "K10D0142_H0144:9a-25": "rnam pa thams cad mkhyen pa nyid shin tu rnam par byang ba'o zhes spyod na /",
    "K10D0142_H0144:9a-26": "rnam par rtog pa la spyod pa'o //",
    "K10D0142_H0144:9a-27": "rnam pa thams cad mkhyen pa nyid med do zhes",
    "K10D0142_H0144:9b-0": "spyod @9b na; rnam par rtog pa la spyod pa'o",
    "K10D0142_H0144:9b-1": "// rnam pa thams cad mkhyen pa nyid la ngo bo nyid kyis kyang med /",
    "K10D0142_H0144:9b-2": "rgyur yang med /",
    "K10D0142_H0144:9b-3": "'bras bur yang med /",
    "K10D0142_H0144:9b-4": "las su'ang med /",
    "K10D0142_H0144:9b-5": "ldan par yang med /",
    "K10D0142_H0144:9b-6": "'jug par yang med ces spyod na /",
    "K10D0142_H0144:9b-7": "rnam par rtog pa la spyod pa'o //",
    "K10D0142_H0144:9b-8": "rnam pa thams cad mkhyen pa nyid rnam par rig pa tsam mo zhes spyod na /",
    "K10D0142_H0144:9b-9": "rnam par rtog pa la spyod pa'o //",
    "K10D0142_H0144:9b-10": "ji ltar na /",
    "K10D0142_H0144:9b-11": "rnam pa thams cad mkhyen pa nyid med pa de",
    "K10D0142_H0144:9b-12": "bzhin du rnam pa thams cad mkhyen pa nyid du",
    "K10D0142_H0144:9b-13": "snang ba'i rnam par rig pa'ang med do zhes spyod",
    "K10D0142_H0144:9b-14": "na / rnam par rtog pa la spyod pa'o snyam mo //",
    "K10D0142_H0144:9b-15": "rigs kyi bu dag /",
    "K10D0142_H0144:9b-16": "'di ltar byang chub sems dpa' sems dpa' chen po",
    "K10D0142_H0144:9b-17": "ji ltar rnam pa thams cad mkhyen pa nyid mi",
    "K10D0142_H0144:9b-18": "dmigs pa de bzhin du der snang ba'i rnam par",
    "K10D0142_H0144:9b-19": "rig pa'ang mi dmigs mod kyi /",
    "K10D0142_H0144:9b-20": "rnam par rig pa thams cad kyi thams cad du chud gzon pa ma yin no //",
    "K10D0142_H0144:9b-21": "rnam par rig pa ma gtogs par chos gang yang mi dmigs la /",
    "K10D0142_H0144:9b-22": "rnam par rig pa de'ang dngos po med par yang dag par rjes su mi mthong /",
    "K10D0142_H0144:9b-23": "rnam par rig pa ma gtogs par dngos po med par yang yang dag par rjes su mi mthong /",
    "K10D0142_H0144:9b-24": "rnam pa thams cad mkhyen pa nyid du snang ba'i rnam par rig pa med pa de dang /",
    "K10D0142_H0144:9b-25": "rnam par rig pa de gcig par yang yang dag par rjes su mi mthong ngo //",
    "K10D0142_H0144:10a-0": "@10a *// tha dad par yang yang dag par rjes su mi mthong /",
    "K10D0142_H0144:10a-1": "rnam par rig pa med pa de la dngos por yang yang dag par rjes su mi mthong ngo //",
    "K10D0142_H0144:10a-2": "dngos po med par yang yang dag par rjes su mi mthong ste /",
    "K10D0142_H0144:10a-3": "rigs kyi bu dag /",
    "K10D0142_H0144:10a-4": "rnam pa thams cad mkhyen pa'i rnam par rtog pa",
    "K10D0142_H0144:10a-5": "thams cad kyis gang rnam par ma brtags pa de",
    "K10D0142_H0144:10a-6": "rnam par mi rtog pa'i chos kyi dbyings so zhes",
    "K10D0142_H0144:10a-7": "kyang yang dag par rjes su mi mthong ngo //",
    "K10D0142_H0144:10a-8": "de ltar 'di ni /",
    "K10D0142_H0144:10a-9": "rnam par mi rtog pa'i dbyings la 'jug pa'i tshul yin te /",
    "K10D0142_H0144:10a-10": "rigs kyi bu dag /",
    "K10D0142_H0144:10a-11": "de ltar na /",
    "K10D0142_H0144:10a-12": "byang chub sems dpa' sems dpa' chen po rnam par",
    "K10D0142_H0144:10a-13": "mi rtog pa'i dbyings la rab tu gnas pa yin",
    "K10D0142_H0144:10a-14": "no // rigs kyi bu dag /",
    "K10D0142_H0144:10a-15": "chos kyi rnam grangs 'di 'dzin pa dang /",
    "K10D0142_H0144:10a-16": "yi ger 'bri ba dang /",
    "K10D0142_H0144:10a-17": "'chang ba dang /",
    "K10D0142_H0144:10a-18": "klog pa'i bsod nams ni /",
    "K10D0142_H0144:10a-19": "rab tu mang gi /",
    "K10D0142_H0144:10a-20": "lus gangg'a'i klung gi bye ma snyed yongs su btang ba ni /",
    "K10D0142_H0144:10a-21": "de lta ma yin no //",
    "K10D0142_H0144:10a-22": "'jig rten gyi khams gangg'a'i klung gi bye ma snyed",
    "K10D0142_H0144:10a-23": "yongs su gang ba'i sbyin pa byin pa de ni",
    "K10D0142_H0144:10a-24": "/ de lta ma yin no //",
    "K10D0142_H0144:10a-25": "de bzhin gshegs pa'i gzugs brnyan rin po che las",
    "K10D0142_H0144:10a-26": "byas te 'jig rten gyi khams gangg'a'i klung gi bye",
    "K10D0142_H0144:10a-27": "ma snyed yongs su btang ba'i bsod nams kyi phung",
    "K10D0142_H0144:10b-0": "po ni / de lta ma yin @10b no; ;de",
    "K10D0142_H0144:10b-1": "nas de'i tshe bcom ldan 'das kyis tshigs su bcad",
    "K10D0142_H0144:10b-2": "pa 'di dag gsungs so //",
    "K10D0142_H0144:10b-3": "dam chos 'di la rgyal ba'i sras //",
    "K10D0142_H0144:10b-4": "rnam par mi rtog bsam gyur na //",
    "K10D0142_H0144:10b-5": "rnam rtog bgrod dka' rnam 'das te //",
    "K10D0142_H0144:10b-6": "rim gyis mi rtog thob par 'gyur //",
    "K10D0142_H0144:10b-7": "de las rab zhi mi g-yo mchog /",
    "K10D0142_H0144:10b-8": "dbang byed mnyam la mi mnyam pa //",
    "K10D0142_H0144:10b-9": "rnam par mi rtog bde ba ni //",
    "K10D0142_H0144:10b-10": "byang chub sems dpas thob par 'gyur //",
    "K10D0142_H0144:10b-11": "bcom ldan 'das kyis de skad ces bka' stsal nas",
    "K10D0142_H0144:10b-12": "byang chub sems dpa' sems dpa' chen po rnam par",
    "K10D0142_H0144:10b-13": "mi rtog snang ba dang /",
    "K10D0142_H0144:10b-14": "thams cad dang ldan pa'i 'khor de dang /",
    "K10D0142_H0144:10b-15": "lha dang /",
    "K10D0142_H0144:10b-16": "mi dang /",
    "K10D0142_H0144:10b-17": "lha ma yin dang /",
    "K10D0142_H0144:10b-18": "dri zar bcas pa'i 'jig rten yi rang ste bcom ldan 'das kyis gsungs pa la mngon par bstod do;;/",
    "K10D0142_H0144:10b-19": "/'phags pa rnam par mi rtog par 'jug pa zhes bya ba'i gzungs rdzogs so ////",
    "K10D0142_H0144:10b-20": "rgya gar gyi mkhan po dzin mi tra dang /",
    "K10D0142_H0144:10b-21": "d'a na sh'i la dang /"
}