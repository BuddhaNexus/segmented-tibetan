{
    "T06D4081:166b-0": "@166b # // rgya gar skad du /",
    "T06D4081:166b-1": "bo dhi satva sam ba ra bing shi ka / bod skad du /",
    "T06D4081:166b-2": "byang chub sems dpa'i sdom pa nyi shu pa /",
    "T06D4081:166b-3": "'jam dpal gzhon nur gyur pa la phyag 'tshal lo //",
    "T06D4081:166b-4": "sangs rgyas sras dang bcas pa la //",
    "T06D4081:166b-5": "gus pas phyag 'tshal ci nus mchod //",
    "T06D4081:166b-6": "phyogs dus kun na bzhugs pa yi //",
    "T06D4081:166b-7": "byang chub sems dpa' rnams kyi khrims //",
    "T06D4081:166b-8": "bsod nams kun gyi gter gyur gang //",
    "T06D4081:166b-9": "de ni bsam pa dam pa yis //",
    "T06D4081:166b-10": "bla ma sdom pa gnas shing mkhas //",
    "T06D4081:166b-11": "nus dang ldan la blang bar bya //",
    "T06D4081:166b-12": "de tshe de la dge ba'i phyir //",
    "T06D4081:166b-13": "rgyal ba sras dang bcas rnams kyis //",
    "T06D4081:166b-14": "dge ba'i thugs kyis rtag par yang //",
    "T06D4081:166b-15": "bu sdug 'dra bar dgongs par 'gyur //",
    "T06D4081:166b-16": "gzhan rnams dang ni bdag la'ang rung //",
    "T06D4081:166b-17": "sdug bsngal yin yang gang phan dang //",
    "T06D4081:166b-18": "phan dang bde ba rnams bya ste //",
    "T06D4081:166b-19": "bde yang mi phan mi bya'o //",
    "T06D4081:166b-20": "nyon mongs drag las byung ba yis //",
    "T06D4081:166b-21": "sdom pa zhig par gang gyur pa //",
    "T06D4081:166b-22": "de yi nyes ba bzhi po ni //",
    "T06D4081:166b-23": "pham pa 'dra bar dgongs pa yin //",
    "T06D4081:166b-24": "rnyed dang bkur sti chags pa yis //",
    "T06D4081:166b-25": "bdag bstod gzhan la smod pa dang //",
    "T06D4081:166b-26": "sdug bsngal mgon med gyur pa la //",
    "T06D4081:166b-27": "ser snas chos nor mi ster dang //",
    "T06D4081:166b-28": "gzhan gyis bshags kyang mi nyan par //",
    "T06D4081:166b-29": "khros nas gzhan la 'tshog pa dang //",
    "T06D4081:166b-30": "theg pa chen po spong byed cing //",
    "T06D4081:166b-31": "dam chos 'drar snang ston pa'o //",
    "T06D4081:166b-32": "sdom pa slar yang blang bar bya //",
    "T06D4081:166b-33": "zag pa 'bring ni gsum la bshags //",
    "T06D4081:166b-34": "gcig gi mdun du lhag ma rnams //",
    "T06D4081:166b-35": "nyon mongs mi mongs bdag sems bzhin //",
    "T06D4081:166b-36": "dkon mchog gsum la gsum mi mchod //",
    "T06D4081:166b-37": "'dod pa'i sems kyi rjes su 'jug / rgan pa rnams la gus mi byed //",
    "T06D4081:166b-38": "dris pa la ni lan mi 'debs //",
    "T06D4081:166b-39": "mgron por bdag gir mi byed cing //",
    "T06D4081:166b-40": "gser la sogs pa len mi byed //",
    "T06D4081:166b-41": "chos 'dod pa la sbyin mi byed //",
    "T06D4081:166b-42": "tshul khrims 'chal rnams yal bar 'dor //",
    "T06D4081:166b-43": "pha rol dad phyir slob mi byed //",
    "T06D4081:166b-44": "sems can don la bya ba chung //",
    "T06D4081:166b-45": "snying brtser bcas na mi dge med //",
    "T06D4081:166b-46": "'tsho ba log pa dang du len //",
    "T06D4081:166b-47": "'phyar nas rab tu rgod la sogs //",
    "T06D4081:167a-0": "'khor ba gcig @167a * //",
    "T06D4081:167a-1": "bu bgrod par sems //",
    "T06D4081:167a-2": "grags pa ma yin mi spong ba //",
    "T06D4081:167a-3": "nyon mongs bcas kyang chos mi byed //",
    "T06D4081:167a-4": "gshe la lan du gshe la sogs //",
    "T06D4081:167a-5": "khros ba rnams ni yal bar 'jog / pha rol shad kyis 'chags pa spong //",
    "T06D4081:167a-6": "khro ba'i sems kyi rjes su 'jug //",
    "T06D4081:167a-7": "bsnyen bkur 'dod phyir 'khor rnams sdud //",
    "T06D4081:167a-8": "le lo la sogs sel mi byed //",
    "T06D4081:167a-9": "chags pas bre mo'i gtam la brten //",
    "T06D4081:167a-10": "ting nge 'dzin gyi don mi tshol //",
    "T06D4081:167a-11": "bsam gtan sgrib pa spong mi byed //",
    "T06D4081:167a-12": "bsam gtan ro la yon tan lta //",
    "T06D4081:167a-13": "nyan thos theg pa spong bar byed //",
    "T06D4081:167a-14": "rang tshul yod bzhin de la brtson //",
    "T06D4081:167a-15": "brtson min phyi rol bstan bcos brtson //",
    "T06D4081:167a-16": "brtson par byas kyang de la dga' //",
    "T06D4081:167a-17": "theg pa chen po spong bar byed //",
    "T06D4081:167a-18": "bdag la stod cing gzhan la smod //",
    "T06D4081:167a-19": "chos kyi don du 'gro mi byed //",
    "T06D4081:167a-20": "de la smod cing yi ge brten //",
    "T06D4081:167a-21": "dgos pa'i grogs su 'gro mi byed //",
    "T06D4081:167a-22": "nad pa'i rim gro bya ba spong //",
    "T06D4081:167a-23": "sdug bsngal sel bar mi byed pa //",
    "T06D4081:167a-24": "bag med rnams la rigs mi ston //",
    "T06D4081:167a-25": "byams la lan du phan mi 'dogs //",
    "T06D4081:167a-26": "gzhan gyi mya ngan bsang mi byed //",
    "T06D4081:167a-27": "nor 'dod pa la sbyin mi byed //",
    "T06D4081:167a-28": "'khor rnams kyi ni don mi byed //",
    "T06D4081:167a-29": "gzhan gyi blo dang mthun mi 'jug //",
    "T06D4081:167a-30": "yon tan bsngags pa smra mi byed //",
    "T06D4081:167a-31": "rkyen du 'tsham par tshar mi gcod //",
    "T06D4081:167a-32": "rdzu 'phrul sdig la sogs pa mi byed //",
    "T06D4081:167a-33": "snying rjer ldan zhing byams phyir dang //",
    "T06D4081:167a-34": "sems dge ba la nyes pa med //",
    "T06D4081:167a-35": "byang chub sems dpa'i sdom pa nyi shu pa //"
}