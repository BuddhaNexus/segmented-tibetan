{
    "T10TD4201E:161b-0": "@161b ` // dgra bcom dge 'dun 'phel gyis lung bstan pa bzhugs so//",
    "T10TD4201E:161b-2": "# // dgra bcom pa dge 'dun 'phel gyis lung bstan pa ;",
    "T10TD4201E:161b-3": "'phags pa 'jam dpal gzhon nur gyur pa la phyag 'tshal lo //",
    "T10TD4201E:161b-4": "'di skad bdag gis slob dpon gyis bshad pa thos pa na //",
    "T10TD4201E:161b-5": "yul 'di'i gtsug lag khang bru nya zhes bya ba'i dgra bcom pa dge 'dun 'phel zhes bya ba gsum rig pa mngon par shes pa thob pa /",
    "T10TD4201E:161b-6": "rnam par thar pa brgyad la bsam gtan pa zhig dus gzhan zhig na slob ma zhig dang thabs cig tu dbyar zla ba gsum 'jig tshogs kyi ri zhes bya ba la bzhugs te /",
    "T10TD4201E:161b-7": "slob ma bande chos 'dul ba la slob pa zhig lags na /",
    "T10TD4201E:161b-8": "sangs rgyas mya ngan las 'das nas lo nyis stong lon pa dang /",
    "T10TD4201E:161b-9": "sangs rgyas kyi bstan pa rgya gar gyi yul koo sh'amb'i zhes bya bar nub par 'gyur ro zhes thos nas 'di snyam du rgya gar yul gyi chos dus de tsam zhig na /",
    "T10TD4201E:161b-10": "yul koo sh'amb'ir nub par 'gyur ba lta zhig na /",
    "T10TD4201E:161b-11": "li yul la sogs pa gzhan gyi chos yun ji srid cig tu gnas par 'gyur /",
    "T10TD4201E:162a-0": "nam 'jig rkyen ni gang gis 'jig par @162a * //",
    "T10TD4201E:162a-1": "'gyur snyam du the tshom skyes so //",
    "T10TD4201E:162a-2": "de nas dgra bcom pa de phyi 'phred kyi dus kyi tshe nang du yang dag 'jog pa las bzhengs pa dang /",
    "T10TD4201E:162a-3": "slob ma des mkhan po'i zhabs la yan lag ldas phyag 'tshal nas 'di skad ces the tshom zhus so //",
    "T10TD4201E:162a-4": "slob dpon ston pa bcom ldan 'das sh'akya thub pa'i bstan pa lo nyis stong nas 'jig par lung bstan na /",
    "T10TD4201E:162a-5": "li yul 'di la sogs pa yul gzhan gyi bstan pa ji srid du gnas par 'gyur //",
    "T10TD4201E:162a-6": "nam 'jig rkyen gang gis 'jig par 'gyur ba lags /",
    "T10TD4201E:162a-7": "de nas mkhan pos bka' stsal pa /",
    "T10TD4201E:162a-8": "bu khyod kyis li yul la sogs pa'i skye bo mang po'i don dang /",
    "T10TD4201E:162a-9": "bde bar gshegs pa'i bstan pa yun ring du gnas par bya ba'i phyir the tshom dris pa legs kyis /",
    "T10TD4201E:162a-10": "legs par nyon la yid la zung shig dang /",
    "T10TD4201E:162a-11": "li yul la sogs pa'i bstan pa ji srid du gnas par 'gyur /",
    "T10TD4201E:162a-12": "nam 'jig pa dang rkyen gang gis 'jig par 'gyur ba ngas so sor lung bstan par bya'o //",
    "T10TD4201E:162a-13": "bcom ldan 'das sh'akya thub pa'i bstan pa ni bcom ldan 'das mya ngan las 'das nas lo stong lnga brgya lon pa dang yul du dad pa med pa rnams 'byung zhing dam pa'i chos 'jig tu rgol lo //",
    "T10TD4201E:162a-14": "de'i tshe li yul 'dir dad pa med pa'i rgyal po yang 'byung bar 'gyur zhing /",
    "T10TD4201E:162a-15": "yul yang rgyal pos phan tshun rtod cing 'phrog par 'gyur ro //",
    "T10TD4201E:162a-16": "de phyin chad ni yul yang nyin gcig bzhin du nyams par 'gyur /",
    "T10TD4201E:162a-17": "grong dang gtsug lag khang la sogs pa yang phal cher stongs par 'gyur /",
    "T10TD4201E:162a-18": "mi rnams kyang nyin gcig bzhin du phyir yang dkon mchog gsum la dad pa 'bri bar 'gyur ro //",
    "T10TD4201E:162a-19": "rgyu des na dkon mchog gsum dang /",
    "T10TD4201E:162a-20": "chos smra ba dang /",
    "T10TD4201E:162a-21": "bsam gtan pa kun kyang mchod gnas su mi byed cing /",
    "T10TD4201E:162a-22": "mu stegs kyi rgyal po dang /",
    "T10TD4201E:162a-23": "blon po dang /",
    "T10TD4201E:162a-24": "yul 'dzin pa dang /",
    "T10TD4201E:162a-25": "khyim bdag rnams kyang chos dang mi mthun pa'i phyogs 'dzin cing dge ba bcu'i las kyi lam yal bar 'dor bar 'gyur ro ;",
    "T10TD4201E:162a-26": "/ chos dang mthun pa ma yin pa dang /",
    "T10TD4201E:162a-27": "ma brtags pa dang /",
    "T10TD4201E:162a-28": "bab chol gyi longs spyod kyang sogs par byed par 'gyur ro //",
    "T10TD4201E:162a-29": "de nas de'i 'og tu dge slong dang /",
    "T10TD4201E:162a-30": "dge slong ma rnams 'tsho ba'i yo byad kyi phyir g-yem spyo bar gyur te /",
    "T10TD4201E:162a-31": "chos 'dul ba las 'byung ba dge sbyong gi tshul dang /",
    "T10TD4201E:162b-0": "spyod pa @162b zhi ba dang /",
    "T10TD4201E:162b-1": "dul ba dang /",
    "T10TD4201E:162b-2": "ngo tsha shes pa dang /",
    "T10TD4201E:162b-3": "khrel yod pa la sogs pa yal bar 'gyur zhing /",
    "T10TD4201E:162b-4": "zhing dang /",
    "T10TD4201E:162b-5": "ldum ra dang /",
    "T10TD4201E:162b-6": "nyo tshong dang /",
    "T10TD4201E:162b-7": "skyi brnya dang /",
    "T10TD4201E:162b-8": "slong mo ba rnams kyis 'tsho bar byed do //",
    "T10TD4201E:162b-9": "khyim pas bslab par bya ba'i bzo dang /",
    "T10TD4201E:162b-10": "khyim gyi so nams dang /",
    "T10TD4201E:162b-11": "'thab rtsod dang /",
    "T10TD4201E:162b-12": "sgo gsol zam[?] po che yang byed par 'gyur /",
    "T10TD4201E:162b-13": "pho nyar yang 'gro bar byed /",
    "T10TD4201E:162b-14": "las kyi go 'phang dang /",
    "T10TD4201E:162b-15": "rtsa 'jid yang tshol bar byed par 'gyur te /",
    "T10TD4201E:162b-16": "de'i tshe gtsug lag khang dang /",
    "T10TD4201E:162b-17": "dgon pa la mi gnas shing bde bar gshegs pa'i gdams ngag yal bar bor te /",
    "T10TD4201E:162b-18": "yang dang yang du mkhar dang /",
    "T10TD4201E:162b-19": "grong dang /",
    "T10TD4201E:162b-20": "tshong dus dang /",
    "T10TD4201E:162b-21": "srang dang /",
    "T10TD4201E:162b-22": "sum mdo na gnas par sems dga' bar 'gyur /",
    "T10TD4201E:162b-23": "bran dang /",
    "T10TD4201E:162b-24": "bran mo dang /",
    "T10TD4201E:162b-25": "rkang 'gros kyang tshol bar byed do //",
    "T10TD4201E:162b-26": "rgyu des na khyim bdag dang /",
    "T10TD4201E:162b-27": "yul 'dzin pa dang /",
    "T10TD4201E:162b-28": "blon po la sogs pas kyang de dag la rim gro mi byed cing /",
    "T10TD4201E:162b-29": "dad pa phyir log nas dkon mchog dang dge 'dun gyi dkor la yang 'phrog par byed do //",
    "T10TD4201E:162b-30": "khyim pa de dag gis kyang nor rdzas de dag la brten cing spyad pas bsod nams 'bri bar 'gyur ro //",
    "T10TD4201E:162b-31": "rgyu des na li yul la sogs par gnod pa sna tshogs 'byung zhing lo re bzhin dma' bar 'gyur te /",
    "T10TD4201E:162b-32": "rtsod pa dang /",
    "T10TD4201E:162b-33": "nad dang /",
    "T10TD4201E:162b-34": "dus ma yin pa'i char dang /",
    "T10TD4201E:162b-35": "rlung dang /",
    "T10TD4201E:162b-36": "dgra mang po yang 'byung bar 'gyur ro //",
    "T10TD4201E:162b-37": "dus ma yin pa'i sad dang /",
    "T10TD4201E:162b-38": "srin bu dang /",
    "T10TD4201E:162b-39": "bye ba dang /",
    "T10TD4201E:162b-40": "byi ba yang 'byung bar 'gyur ro //",
    "T10TD4201E:162b-41": "de'i tshe na sems can rnams nang mi mthun par 'gyur zhing dus tshigs kyang 'chol bar 'gyur te /",
    "T10TD4201E:162b-42": "de ltar na yul gang dang gang du chos lugs log pa byed pa de dang der ni gnod pa de dag 'byung bar 'gyur ro //",
    "T10TD4201E:162b-43": "de'i tshe li yul la sogs par rgyal po dang /",
    "T10TD4201E:162b-44": "blon po la sogs pa ya rabs las kyang dkon mchog la snying thag pa nas dad pa 'ga' las mi 'byung na /",
    "T10TD4201E:162b-45": "phal pa lta smos kyang ci dgos te /",
    "T10TD4201E:162b-46": "rgyu de lta bus li yul la sogs pa'i dkon mchog gsum gyi mchod gnas thams cad kyi thams cad du rmegs med par 'gyur ro //",
    "T10TD4201E:163a-0": "de nas li yul la sogs par dge slong gi gnas sngon rgyal po la sogs pa dad pa can gyis byas pa yang blon po la sogs pa dad pa med pa rnams kyis btsan @163a * //",
    "T10TD4201E:163a-1": "'phrogs su 'phrogs nas bdag nyid gnas par byed do //",
    "T10TD4201E:163a-2": "dge slong rnams kyang 'khyams nas 'tsho ba dang /",
    "T10TD4201E:163a-3": "chos gos dang /",
    "T10TD4201E:163a-4": "gnas kyis phongs par 'gyur ro //",
    "T10TD4201E:163a-5": "blon po la sogs pa de dag gis dge slong gi zhing chu dang /",
    "T10TD4201E:163a-6": "ldum ra la sogs pa yo byad rnams kyang btsan thab su 'phrog par byed /",
    "T10TD4201E:163a-7": "lha 'bangs dang /",
    "T10TD4201E:163a-8": "nang gi g-yog rnams kyang dge slong gi ngag mi nyan cing gnya' rengs su byed par 'gyur ro //",
    "T10TD4201E:163a-9": "de nas dge slong rnams kyis kyang de lta bur gyur par shes nas yi mug ste /",
    "T10TD4201E:163a-10": "li yul gyi dge slong rnams phan tshun du gcig la gcig 'di skad du yu bu cag rnams gtsug lag khang tshar ma zhes bya ba dang po chos 'byung ba'i gnas der 'du'o zhes sbran nas gtsug lag khang der 'dus te /",
    "T10TD4201E:163a-11": "dpyid zla tha chungs tshes bco lnga'i nub mo gso sbyong byas nas gcig la gcig 'di skad du yu bu cag rnams sngon bag med par gyur nas mkhas pa chos dang mthun pa rnams la dbang zos pa'i rgyus de ltar khyim pa rnams kyis kyang rtsis med par byas te /",
    "T10TD4201E:163a-12": "da ni 'tsho ba yang mi 'byor na deng phyin chad gang du 'dong /",
    "T10TD4201E:163a-13": "thabs ni gang gis 'tsho bar bya zhes smras te /",
    "T10TD4201E:163a-14": "de'i tshe thams cad kyis cho de chen po 'debs par 'gyur ro //",
    "T10TD4201E:163a-15": "de nas de'i tshe bde bar gshegs pa'i bstan pa srung ba'i lha /",
    "T10TD4201E:163a-16": "bcom ldan 'das kyi byas pa gzo ba thams cad kyang gtsug lag khang der 'dus te gcig la gcig lta zhing 'di skad du bde bar gshegs pa'i bstan pa ni yun ring por mi gnas so //",
    "T10TD4201E:163a-17": "yul 'di yang stongs par 'gyur ro zhes mya ngan byed cing du bar 'gyur ro //",
    "T10TD4201E:163a-18": "de'i tshe dge slong de dag 'di snyam du yul 'dir ni 'tsho ba mi 'byor na 'di bor te yul gzhan du 'gro bar bya'o snyam du sems mthun par gyur pa gang du 'dod par bya zhes gros byas te /",
    "T10TD4201E:163a-19": "yul nye ba gzhan dang gzhan na ni dad pa med pa dag gis gang /",
    "T10TD4201E:163a-20": "rgya gar yul du 'dod du ni lam mi thar bas bod kyi yul na /",
    "T10TD4201E:163a-21": "dkon mchog gsum la mchod gnas su byed ces grags pas der 'gro bar byas nas nyi ma 'di la 'dong ngo zhes dus btab nas de'i nub mo gtsug lag khang tshar mar gzhag go //",
    "T10TD4201E:163b-0": "nam langs pa dang bud med dad pa can @163b zhig gis gdan chud la spyan drangs te /",
    "T10TD4201E:163b-1": "de nas gand'i brdungs nas dge 'dun spyi'i gtsug lag khang bskor te mchod pa byas pa dang /",
    "T10TD4201E:163b-2": "sangs rgyas kyi gzugs brnyan gyi gdan khri zhig gas pa'i gseb nas sgrom bu tha ram can zhig snang bar gyur te /",
    "T10TD4201E:163b-3": "de nas sgrom bu de phye ba dang /",
    "T10TD4201E:163b-4": "de'i nang nas gser las byas pa'i kha zas kyi sder cha bdun byung ste /",
    "T10TD4201E:163b-5": "dge slong kun gyis de blangs te /",
    "T10TD4201E:163b-6": "'brur bsgyur nas de dge 'dun kun dbyar zla ba gsum gtsug lag khang tshar mar tshul du 'jug pa'i 'tsho ba sbyar nas zong lhag ma las yul nas byung ste /",
    "T10TD4201E:163b-7": "'gro ba'i lam brgyags dang khur khal sbyar re//",
    "T10TD4201E:163b-8": "dbyar zla ba gsum 'das nas 'di skad du yu bu rnams byin gyis brlabs pa'i yul 'di bltas la 'gro bar bya'o zhes smras te song nas /",
    "T10TD4201E:163b-9": "'phags pa sa'i snying po'i gnas gtsug lag khang ye shes ri zhes bya ba'i drung du phyin pa dang /",
    "T10TD4201E:163b-10": "de'i tshe de na brag la mchod rten gyi 'og gzhi rnyed pa zhig yod pa rdib pa'i nang nas /",
    "T10TD4201E:163b-11": "gser phor chen po mu tig gis gang ba zhig byung ba dang de yang blangs te 'brur bsgyur nas phyogs der rgun zla ba gsum gnas pa'i 'tsho ba sbyar te /",
    "T10TD4201E:163b-12": "de nas dpyid byung ste 'gro ba'i dus la bab nas song ste /",
    "T10TD4201E:163b-13": "shel chu 'og ma brgal ba dang /",
    "T10TD4201E:163b-14": "yul mi stod pa rnams kyis sa lam yogs su gdugs tshod sbyar nas /",
    "T10TD4201E:163b-15": "nyi ma re re zhing gtsug lag khang dag tu gdugs tshod gsol bar 'gyur ro //",
    "T10TD4201E:163b-16": "de'i tshe yul mi smad pa rnams kyis kyang dge slong rnams yul byung ste 'gro zhes thos nas dge 'dun de dag gtsug lag khang cong zhes bya bar spyan drangs nas /",
    "T10TD4201E:163b-17": "zhag bdun gyi bar du bshos sbyor bar 'gyur ro //",
    "T10TD4201E:163b-18": "de'i tshe li yul na gnas pa'i klu thams cad 'di snyam du bde bar gshegs pa'i bstan pa ni rmegs med par 'gyur la thug go snyam du mya ngan byed cing bstan pa gnas par bya ba'i phyir char chen po phab ste /",
    "T10TD4201E:163b-19": "char pa des gtsug lag khang cong zhes bya ba'i nang nas mchod rten gyi gzhi zhig yod pa nas gser phor gser phyes gang ba zhig byung ba dang /",
    "T10TD4201E:163b-20": "de yang dge 'dun gyis btsongs nas dpyid kyi 'tsho ba'i yo byad rnams sbyor bar 'gyur ro //",
    "T10TD4201E:164a-0": "de nas yang yul mi smad pa rnams kyis gtsug lag khang @164a * //",
    "T10TD4201E:164a-1": "s'a la'i tshal zhes bya bar dge 'dun rnams spyan drangs nas zhag bdun gyi bar gyi gdugs tshod gsol nas zhag bdun lon pa'i nyin par yul stod smad kyi mi thams cad gtsug lag khang sa na bar 'dus nas dge 'dun la rdzongs dang khur khal 'bul lo //",
    "T10TD4201E:164a-2": "de'i tshe mi rgan rgon rnams na bslab pa 'dzin par byed /",
    "T10TD4201E:164a-3": "gzhon nu rnams ni rgyar nas lta zhing gad mos 'debs pa dang grogs byed par 'gyur ro //",
    "T10TD4201E:164a-4": "de'i tshe mkhar dge ba can gyi nang nas kyang mi rgan rgon kha cig gis gos kha dog bsgyur ba dang /",
    "T10TD4201E:164a-5": "lam du 'jug pa'i yo byad so so nas thogs nas so so'i dge ba'i bshes gnyen dge slong de dag gi mdun du lhags nas 'phags pa rnams bzod par bzhes shig ces smra zhing mchis te /",
    "T10TD4201E:164a-6": "phyag 'tshal bar 'gyur ro //",
    "T10TD4201E:164a-7": "de'i tshe mchod pa de ni dper na ku sha'i grong khyer gyi mi rnams bcom ldan 'das mya ngan las 'das par shes nas mya ngan byed pa bzhin du mchod pa byed pa dang 'dra bar /",
    "T10TD4201E:164a-8": "li yul du dkon mchog gsum mchod pa'i tha ma yin no //",
    "T10TD4201E:164a-9": "de'i 'og tu dge slong rnams gtsug lag khang de nas bod yul ngos su chas pa dang lam khan mchod rten rnying pa zhig gi drung du dpal lha mo chen mos dge 'dun gyi ched du gser gyi dang tse phu dung gang bzhag pa rnyed nas dge 'dun gyis de ba gos te lam gyi chas rdzas sbyor bar 'gyur ro //",
    "T10TD4201E:164a-10": "de'i tshe li yul gyi mkhar gtsug lag khang ka sa ra zhes bya bar rgyal rigs las skyes pa'i yon bdag cig 'byung bar 'gyur te /",
    "T10TD4201E:164a-11": "yon bdag des dge 'dun rnams zhag bdun du mchod ston gsol bar 'gyur ro //",
    "T10TD4201E:164a-12": "de'i tshe mchod ston gsol ba de ni li yul du dge 'dun gyi mchod ston gsol ba'i tha ma yin no //",
    "T10TD4201E:164a-13": "de nas dge slong rnams me skar gyi lam du zhugs te song ba dang /",
    "T10TD4201E:164a-14": "de'i tshe dge slong pho mo gsar bu las phal cher rang rang gi slob dpon dang /",
    "T10TD4201E:164a-15": "mkhan po la chos gos phul te bzod par gsol nas slar yul du ldog par 'gyur dge slong pho mo gsar bu kha cig ni rab tu byung ba'i dngos po mi gtong zhing pha ma la sogs pa'i gnyen skyel du 'ongs pa rnams la mya ngan gyi tshig smra zhing dus nas gnyen rnams phyir bzlog ste /",
    "T10TD4201E:164b-0": "dge 'dun dang lhan cig tu @164b mi dga' ba'i yid kyis phyir byin gyis brlabs pa'i yul dang /",
    "T10TD4201E:164b-1": "gnyen gyi rjes bzhin du lta bzhin par me skar gyi lam du zhugs te 'gro bar 'gyur ro //",
    "T10TD4201E:164b-2": "de ltar song ba dang de'i tshe rnam thos kyi bu dang /",
    "T10TD4201E:164b-3": "dpal lha mo chen mo gnyis mchog tu snying rje skyes te /",
    "T10TD4201E:164b-4": "'brog mi pho mo gnyis kyi lus su bsgyur te /",
    "T10TD4201E:164b-5": "dge 'dun rnams spyan drangs nas yul me skar du zla ba gsum gyi bar du gdugs tshod gsol te /",
    "T10TD4201E:164b-6": "lam du 'jug pa'i yo byad ci dgos pa yang rdzong bar 'gyur ro //",
    "T10TD4201E:164b-7": "de nas dge slong de dag mdo lo'i lam du zhugs nas ri dang lung pa'i sul gtugs te song ba dang /",
    "T10TD4201E:164b-8": "'brog dgon par lam stor nas du zhing phyogs bcu'i sangs rgyas kyi mtshan dang li yul gyi lha thams cad kyi ming nas 'bod par 'gyur ro //",
    "T10TD4201E:164b-9": "de'i tshe rnam thos kyi bu snying rje skyas nas g-yag dkar po sgal pa dang /",
    "T10TD4201E:164b-10": "snal chu can cig tu sprul nas dge slong de dag gi drung du 'ongs pa dang dge slong rnams kyis de mthong nas g-yag 'di ni mi'i khal g-yag cig yin te /",
    "T10TD4201E:164b-11": "'di'i phyi bzhin song na gdon mi za bar mi rnams dang phrad par 'gyur bas da ni mi 'chi'o snyam du yid sos te /",
    "T10TD4201E:164b-12": "g-yag des kyang lam drangs nas gseb lam du byung ste /",
    "T10TD4201E:164b-13": "tshal byir bskyal nas g-yag nyid mi snang bar gyur to ;",
    "T10TD4201E:164b-14": "/ de'i tshe dge slong rgan rgon mang po zhig ni lam kar 'chi bar 'gyur ro //",
    "T10TD4201E:164b-15": "de nas yul tshal byi'i bod rnams kyis dge slong de dag mthong nas bsu te //",
    "T10TD4201E:164b-16": "'phral du yo byad rnams sbyar nas bod yul 'dir li yul gyi dge slong mang po lhags na ji ltar bgyi zhes pho nyar gtong bar 'gyur ro ;",
    "T10TD4201E:164b-17": "/ de'i tshe na rgya rje'i bu mo byang chub sems dpa'i rigs can cig btsas pa bod kyi rgyal po'i khab tu len cing btsun mo dam pa byed par 'gyur te //",
    "T10TD4201E:164b-18": "de ni dad pa shin tu che ba /",
    "T10TD4201E:164b-19": "snying rje dang ldan pa skad snyan pa dang des pa /",
    "T10TD4201E:164b-20": "bslab pa'i yan lag lnga bzung ba zhig 'byung bar 'gyur ro //",
    "T10TD4201E:164b-21": "btsun mo des nyi 'og gzhan nas dge slong mang po bod kyi yul du lhags par mthong nas /",
    "T10TD4201E:164b-22": "sangs rgyas kyi bstan pa ni ring du mi gnas so snyam nas mya ngan chen pos non nas rang gi 'khor bud med nyis brgya dang /",
    "T10TD4201E:164b-23": "skyes pa sum brgya dang /",
    "T10TD4201E:164b-24": "ru rum dang /",
    "T10TD4201E:165a-0": "gzo bo dang gnang chen rnams drung du @165a * //",
    "T10TD4201E:165a-1": "bos te dus nas 'di skad ces /",
    "T10TD4201E:165a-2": "bde bar gshegs pa'i bstan pa ni de 'u re 'jig par gyur gyis khyed rnams myur du bsod nams ma byas /",
    "T10TD4201E:165a-3": "tshul khrims ma bsrungs na 'phyis par 'ong do zhes smras par 'gyur ro //",
    "T10TD4201E:165a-4": "de nas btsun mo des rgyal po la 'di skad du dge 'dun de rnams bdag gis bzhon pa dang gos la sogs pa'i yo byad sbyar nas 'dir spyan drang bar ci gnang zhes gsol pas rgyal pos kyang gnang bar 'gyur te /",
    "T10TD4201E:165a-5": "tshul de lta bus dge slong de dag bod yul du 'gro bar 'gyur ro //",
    "T10TD4201E:165a-6": "de'i tshe bod yul gyi rgyal po dang blon po rnams kyis dge slong de dag mthod nas dad pa chen po skye zhing gtsug lag khang chen po bdun yang brtsig par 'gyur ro //",
    "T10TD4201E:165a-7": "de bzhin du dge slong aan rtse pa dang gus tig pa dang /",
    "T10TD4201E:165a-8": "par wan pa dang /",
    "T10TD4201E:165a-9": "shu lag pa rnams kyang sdug bsngal chen pos non nas bru sha'i yul du 'gro bar 'gyur ro //",
    "T10TD4201E:165a-10": "tho kar yul dang /",
    "T10TD4201E:165a-11": "kha che'i yul gyi dge slong rnams kyang dad pa med pa'i mi rnams kyis gtses te /",
    "T10TD4201E:165a-12": "ma chags nas zu sha'i yul du 'gro bar 'gyur ro //",
    "T10TD4201E:165a-13": "dge slong de dag thams cad kyis bru sha'i yul du phyin nas /",
    "T10TD4201E:165a-14": "bod yul na gtsug lag khang mang po brtsigs pa dang /",
    "T10TD4201E:165a-15": "rgyal po byang chub sems dpa' zhig gnas pas dkon mchog gsum la mchod pa dang ri mo cher byed pa thos nas yid dga' ste /",
    "T10TD4201E:165a-16": "thams cad bod yul du 'gro bar 'gyur ro //",
    "T10TD4201E:165a-17": "bod yul du lhags nas lo gsum gyi bar du ni mchod pa chen po la sogs pa skyid pa nyams su myong bar 'gyur ro //",
    "T10TD4201E:165a-18": "lo gsum lon pa dang bod kyi yul du bdud kyi ris kyi lha dang /",
    "T10TD4201E:165a-19": "lha ma yin dang /",
    "T10TD4201E:165a-20": "klu dang /",
    "T10TD4201E:165a-21": "gnod sbyin dang /",
    "T10TD4201E:165a-22": "dri za rnams kyis nad chen po 'bras dang /",
    "T10TD4201E:165a-23": "phol mig dang /",
    "T10TD4201E:165a-24": "'brum bu gdug pa dag gtong bar 'gyur te /",
    "T10TD4201E:165a-25": "nad des zhang blon dang dmag du ma dag 'chi bar 'gyur ro //",
    "T10TD4201E:165a-26": "de'i tshe rgyal mo de'i snying gar 'bras gsug pa byung sta /",
    "T10TD4201E:165a-27": "shi nas lha yul du skye bar 'gyur ro //",
    "T10TD4201E:165b-0": "de'i tshe bod kyi zhang blon rnams khros 'khrugs te 'di skad ces bdag cag gi yul 'di sngon gya nom pa las phyis mi bkra mi shis pa 'khyams pa sha stag 'dir lhags nas da ni yul du yang 'di lta @165b bu gnod pa rnam ba sna tshogs byung bar 'gyur gyis /",
    "T10TD4201E:165b-1": "rdzas lhag ma 'di rnams kyang yul 'dir mi gzhag cing sa mtshams 'das te bskrad par bya'o zhes gros byas nas dge slong gcig kyang bod yul du gnas su mi gnang ngo zhes glo bur du bsgo bar 'gyur ro //",
    "T10TD4201E:165b-2": "rgyal mo de nad kyis thebs pa'i tshe bdag nyid mi 'tsho bar tshor nas rgyal po la kha chems su bdag gum na bdag gi nor rdzas ril gyis dge 'dun la 'bul bar ci gnang zhes gsol nas rgyal pos kyang gnang ste /",
    "T10TD4201E:165b-3": "btsun mo'i rdzas thams cad dge 'dun la 'bul zhing des rgya gar gyi yul gan dha ra zhes bya bar 'gro ba'i rdzas byas nas 'gro bar 'gyur ro //",
    "T10TD4201E:165b-4": "de'i tshe bod yul gyi dge slong rnams kyang yi chad nas nyi 'og gi dge slong rnams dang gros gcig tu byas nas lhan cig tu 'gro bar 'gyur ro //",
    "T10TD4201E:165b-5": "skye bo dang rtsod pa'i dus de'i tshe rgya yul gyi dge slong rnams kyang shin tu sdug bsngal bas gzir nas yul gandha rar 'gro bar 'gyur ro //",
    "T10TD4201E:165b-6": "de ltar dong ba dang dge slong de dag thams cad yul gan dha rar 'gro ba'i lam kar phrad par 'gyur ro //",
    "T10TD4201E:165b-7": "de'i tshe bod kyi dmag gis rjes bzhin bsnyags nas lam kar bran g-yog dang /",
    "T10TD4201E:165b-8": "nor phyugs dag phrogs te dge slong dag kyang gsod par 'gyur ro //",
    "T10TD4201E:165b-9": "de ltar dge slong de dag bod kyi dmag gis bdas nas klu'i rgyal po ae la'i 'dab kyi gnas drung du phyin pa dang /",
    "T10TD4201E:165b-10": "klu'i rgyal po ae la'i 'dab kyis mi rgan zhig gi gzugs su bsgyur te dge 'dun gyi mdun du 'ongs nas phyag 'tshal te /",
    "T10TD4201E:165b-11": "skyes bu dam pa khyed rnams gar gshegs zhes dris pa dang /",
    "T10TD4201E:165b-12": "dge slong rnams kyis 'di skad du bdag cag gi yul na dad pa med pa sha stag gis gdabs 'tsho ba'i yo byad la sogs pas phongs te /",
    "T10TD4201E:165b-13": "da yul gan dha rar 'tsho ba'i yo byad tsam zhig ci rnyed snyam nas lhags so zhes smras pa dang /",
    "T10TD4201E:165b-14": "de nas de'i tshe klu'i rgyal po de bde bar gshegs pa'i bstan pa 'jig pa'i mtshan ma rtogs nas mchi ma khrag tu 'dzag cing dus nas /",
    "T10TD4201E:165b-15": "dge 'dun rnams la yul der gshegs nas shul brgyags ji tsam mnga' zhes rmed par 'gyur ro //",
    "T10TD4201E:166a-0": "dge 'dun kun gyis kyang zhib tu brtsis @166a * //",
    "T10TD4201E:166a-1": "nas zhag bco lnga'i brgyags yod do zhes smra bar 'gyur ro //",
    "T10TD4201E:166a-2": "klu'i rgyal pos 'di skad du 'di nas yul gan dha rar mtsho 'di'i g-yas g-yon du bskor na zhag bzhi bcu rtsa lnga'i shul mchis na /",
    "T10TD4201E:166a-3": "dgung bco lnga'i brgyags 'tshal lam /",
    "T10TD4201E:166a-4": "gzhan yang shul ka nas la ka mthon po dang nags tshal stug po dang /",
    "T10TD4201E:166a-5": "gcan gzan gdug pa dang /",
    "T10TD4201E:166a-6": "sbrul gdug pa dang /",
    "T10TD4201E:166a-7": "sdig sbrul la sogs pa dang /",
    "T10TD4201E:166a-8": "chom rkun pa yang mchis pas phyi nas tshur yang dmag gis bsnyegs pa dang /",
    "T10TD4201E:166a-9": "mtsho 'di'i nang na yang bdag gi 'khor gtum po dad pa ma mchis pa du ma zhig mchis pas bdag gis phyir bzlog par mi nus te /",
    "T10TD4201E:166a-10": "bdag ni de'i shul du bzhud par mi dga' zhing mchis so //",
    "T10TD4201E:166a-11": "de'i tshe dge slong pho mo mang po de dag thams cad 'di snyam du bdag cag rnams 'chi ba'i dus la bab pa 'dra snyam nas du zhing mya ngan byed par 'gyur ro //",
    "T10TD4201E:166a-12": "de'i tshe klu'i rgyal po ae pa'i[?] 'dab kyis dge 'dun rnams kyi mdun du pus mo btsugs nas dge 'dun ma bshums shig / bdag gis dge 'dun rnams kyi slad du srog kyang yongs su btang zhing bdag nyid kyi lus mtsho 'di'i steng du zam par bgyid lags so //",
    "T10TD4201E:166a-13": "bdag gis sngon bde bar gshegs pa'i bstan pa thog mar legs par ma bsrungs par chad par srog gis god pa zhig gcod par 'tshal lo zhes smras par 'gyur ro //",
    "T10TD4201E:166a-14": "de nas klu'i rgyal po des rang gi lus sbrul chen po zhig gi gzugs su bsgyur nas /",
    "T10TD4201E:166a-15": "bod yul ngos kyi ri 'i rtse mo la ni mgos 'khyud /",
    "T10TD4201E:166a-16": "yul gan dha ra'i ri'i rtse mo la ni mjug mas 'khyud de lus kyi zheng du ni shing rta lnga'i khyon tsam gyi zam par btags so //",
    "T10TD4201E:166a-17": "de'i tshe dge slong de dag gis sbrul chen po de'i gzugs de mthong nas sngangs skrag ste /",
    "T10TD4201E:166a-18": "phyogs su 'byer par 'gyur ro //",
    "T10TD4201E:166a-19": "de nas klu'i rgyal po des mi skad phyung ste /",
    "T10TD4201E:166a-20": "dge 'dun dag ma sdangs shig /",
    "T10TD4201E:166a-21": "bdag gi lus 'di khyed kyi slad du zam par btags pa lags kyis /",
    "T10TD4201E:166a-22": "ma bsnyengs par rjes dgra choms su dogs pa ni 'bangs dang phyag rjed dang khur rnams sngon la dgyer du gsol de'i 'og tu dge 'dun gzhon rims gshegs su gsol //",
    "T10TD4201E:166b-0": "bgres po rnams ni slad kyis gshegs su @166b gsol zhes smra bar 'gyur ro //",
    "T10TD4201E:166b-1": "de'i tshe klu'i rgyal po de'i rgyab kyi pags pa phyugs kyi rmig pa dang mi'i rkang pas bshus te rma chen po byung ste mtsho'i nang du rnag khrag kyang 'dzag par 'gyur ro //",
    "T10TD4201E:166b-2": "mi phyugs phal yang mtsho'i nang du ltung zhing 'chi bar 'gyur ro //",
    "T10TD4201E:166b-3": "tha mar dge 'dun rgan rabs rgal ba'i 'og tu klu'i rgyal po nyid kyang 'chi bar 'gyur ro //",
    "T10TD4201E:166b-4": "mtsho de yang skams par 'gyur te /",
    "T10TD4201E:166b-5": "mtsho bskams pa'i nang du klu'i rgyal po shi ba'i rus pa ri lta bur 'dug par 'gyur ro //",
    "T10TD4201E:166b-6": "ma 'ongs pa'i dus na sangs rgyas byams pa 'khor lnga brgya dang thabs cog tu klu'i rgyal po ae la'i 'dab kyi rus pa'i drung du gshegs te klu'i rgyal po ae la'i 'dab kyi skyes pa'i rabs brjod pas byams pa'i 'khor dge slong lnga brgya po de dag thams cad kyis dgra bcom pa'i 'bras bu thob par 'gyur ro //",
    "T10TD4201E:166b-7": "de nas dge slong de dag yul gan dha rar phyin nas lo gnyis kyi par du gnas so //",
    "T10TD4201E:166b-8": "lo gsum pa'i tshe yul de'i rgyal po dad pa can zhig yod pas 'chi bar 'gyur ro //",
    "T10TD4201E:166b-9": "rgyal po de shi ba'i 'og tu rgyal po de'i bu dad pa can zhig dang dad pa med pa zhig rgyal srid la brtod nas dmag gi g-yul bkye nas /",
    "T10TD4201E:166b-10": "phyogs gnyis su chad par 'gyur ro //",
    "T10TD4201E:166b-11": "de'i tshe na dge slong de dag gi nang na dge slong dpa' ba brtul phod pa tsham tshom med par stong zhig yod pas rgyal bu dad pa med pa de dmag gis btab ste pham par byas nas rgyal bu dad pa can de la rgyal srid 'bul bar 'gyur ro //",
    "T10TD4201E:166b-12": "rgyal bu dad pa can des zla ba lnga rgyal po byas nas yang dge slong stong po de dag gis bsad nas dge slong gcig rgyal po la bcug ste lo gnyis kyi bar du rgyal po byed par 'gyur ro //",
    "T10TD4201E:166b-13": "de'i tshe yul gan dha ra'i blon po dang yul mi thams cad 'dus te gsangs nas ci'i phyir nyi 'og gi mi bdag cag gi yul du bros pa /",
    "T10TD4201E:166b-14": "ngan pa 'dis bdag cag gi rgyal po gsad do zhes gros byas nas 'phral la dmag drangs te rgyal po gtubs par 'gyur ro //",
    "T10TD4201E:166b-15": "de'i tshe yul gan dha ra na gnas pa'i dge slong thams cad mthong dgu bsad de dge slong gang zhig yul dbus su bros te thar pa de 'ba' zhig gson par 'gyur ro //",
    "T10TD4201E:167a-0": "de'i 'og tu yul dbus ma @167a * //",
    "T10TD4201E:167a-1": "gtogs par 'dzam bu'i gling 'di na dad pa med pa gsum 'byung bar 'gyur te /",
    "T10TD4201E:167a-2": "sig ni la sogs pa mang po zhig gis rgyal po na ti zig gi rgyal po byed par 'gyur ro //",
    "T10TD4201E:167a-3": "dru gu rus sna tshogs du mi'i rgyal po ni dru gus byed par 'gyur ro //",
    "T10TD4201E:167a-4": "gzhan mang po zhig gi rgyal po ni bod kyi rgyal po byed par 'gyur ro //",
    "T10TD4201E:167a-5": "rgyal po de gsum ka ni yang sems mthun par 'gyur ro //",
    "T10TD4201E:167a-6": "rgyal po de gsum la dmag dpa' ba /",
    "T10TD4201E:167a-7": "brtul bod pa sum 'bum zhig yod pas yul dbus ma gtogs pa /",
    "T10TD4201E:167a-8": "gzhan yang dag pa'i lta ba'i dzin pa'i yul thams cad bcom nas mi mang po kha btags nas grong la sogs pa yang stongs par 'gyur ro //",
    "T10TD4201E:167a-9": "de nas rgyal po de gsum 'dus nas yul dbus su dmag drangs zhes gros byed par 'gyur ro //",
    "T10TD4201E:167a-10": "de'i tshe na yul dbus koo sh'amb'i zhes bya bar rgyal po bzod dka' zhes bya ba zhig 'byung bar 'gyur te /",
    "T10TD4201E:167a-11": "de btsas pa'i tshe khrag gi char pa yang 'bab lag pa gnyis kyang gru mo man chad khrag gis bskus pa lta bur dmar ba zhig yin no de'i blon po yan lag mchog dang ldan pa lnga brgya dang dmag mi g-yul ngor dpa' ba nyis 'bum byung bar 'gyur ro //",
    "T10TD4201E:167a-12": "de'i tshe ta zig gi rgyal po la sogs pa gsum yul dbus koo sh'amb'ir sod nas rgyal po bzod dka' tshol bar byed do //",
    "T10TD4201E:167a-13": "de nas rgyal po bzod dkas de skad thos nas dmag dang chas te rgyal po de dag gi mdun du bsgugs nas zla ba gsum gyi bar du rgyun du g-yul chen po sprad pa dang /",
    "T10TD4201E:167a-14": "rgyal po dad pa med pa de gsum dmag dang bcas te gtan med par brlag par 'gyur ro //",
    "T10TD4201E:167a-15": "rgyal po bzod dka' dmag dang bcas pa slar yul du 'khor nas rgyal po de 'di snyam du bdag gis mi mang po kha btags na /",
    "T10TD4201E:167a-16": "bdag gi 'gro ba ni ji lta bu zhig tu skye bar 'gyur /",
    "T10TD4201E:167a-17": "nam zhig ngan song gsum las thar par 'gyur snyam du 'gyod pa skye bar 'gyur ro //",
    "T10TD4201E:167a-18": "de nas rgyal po de la blon po rnams kyis gsol ba /",
    "T10TD4201E:167a-19": "ma bsnyengs par dmar bu can gyi yul na dge slong shir sha ka zhes bgyi ba sde snod gsum la mkhas pa zhig bzhugs pas de spyan drongs dang /",
    "T10TD4201E:167a-20": "des lha khyod kyi las ngan pa de bshags par 'gyur ro zhes smra bar 'gyur la /",
    "T10TD4201E:167b-0": "rgyal pos @167b byang dge slong de spyan drangs nas /",
    "T10TD4201E:167b-1": "de'i mdun du las ngan pa ji ltar byas pa thams cad lo rgyus smra bar 'gyur ro //",
    "T10TD4201E:167b-2": "dge slong des kyang 'di skad du rgyal po khyod kyis shin tu ma legs pa byas kyi che thang du 'gyod la /",
    "T10TD4201E:167b-3": "'dzam bu'i gling gi dge slong thams cad 'dir spyan drongs la rtag tu yo byad lnga phul te ;",
    "T10TD4201E:167b-4": "skyabs su 'gro ba dang nyin gcig bzhin du dge 'dun gyi mdun du sdig pa shogs shig / khyod kyis mi mang po kha btags pa'i las bsrabs par 'gyur ro zhes smra bar 'gyur ro //",
    "T10TD4201E:167b-5": "de nas de'i tshe rgyal po des yul yul gyi dge slong rnams spyan 'dren pa gtong bar 'gyur ro //",
    "T10TD4201E:167b-6": "dge slong rnams kyis kyang yul koo sh'amb'i zhes bya ba na rgyal po bzod dka' zhes bya ba dge 'dun la yo byad lnga 'bul ba zhig yod do zhes thos nas yi rangs te /",
    "T10TD4201E:167b-7": "yul koo sh'amb'i zhes bya bar 'gro bar 'gyur ro //",
    "T10TD4201E:167b-8": "de'i tshe yul koo sh'amb'ir dge slong 'bum 'du bar 'gyur ro //",
    "T10TD4201E:167b-9": "de nas tshes bco lnga'i nub mo dge slong rnams gso sbyong la 'dus te dge slong shing sha ka bos nas khyed kyis so sor thar pa'i mdo thon cig ces smra bar 'gyur ro //",
    "T10TD4201E:167b-10": "dge slong shir sha kas kyang 'di skad du khyed rnams la so sor thar pas ci zhig bya /",
    "T10TD4201E:167b-11": "mi sna dang rna ba gcad pa la me long gis ci zhig bya zhes smra bar 'gyur ro //",
    "T10TD4201E:167b-12": "de nas de'i tshe dge slong de dag gi nang na dgra bcom ba su ta ra zhes bya ba langs nas seng ge lta bu'i skad kyis dge slong shir sha ka la 'di skad ces khyod ci'i phyir de skad ces smra kho bo ni bde bar gshegs pas bka' stsal pa bzhin bslab pa cig kyang ma nyams so zhes smras pa dang /",
    "T10TD4201E:167b-13": "dge slong shir sha ka shin tu skyengs par 'gyur ro //",
    "T10TD4201E:167b-14": "de nas dge slong shing shaka'i slob ma aa kan bi zhes bya bas dgra bcom pa de la 'di skad du khyod ci'i phyir nga'i slob dpon la mi mad sngar de skad smra zhes khros nas lag pa gnyis kyis sgo gtan blangs nas dgra bcom pa de gsod par 'gyur ro //",
    "T10TD4201E:167b-15": "de nas dgra bcom pa de'i slob ma dge slong ka ra ta zhes bya bas kyang rang gi slob dpon gsad par mthong nas shin tu khros te dbyug pa blangs nas dge slong shir sha ka gsod par 'gyur ro //",
    "T10TD4201E:168a-0": "de'i tshe dge slong dag rim gyis khros nas phyog gnyis su chad nas gcig gis gcig gsod @168a * //",
    "T10TD4201E:168a-1": "par 'gyur ro //",
    "T10TD4201E:168a-2": "de nas sum cu rtsa gsum gyi lha thams cad der lhags te /",
    "T10TD4201E:168a-3": "dge slong shi ba'i ro de dag mthong nas dud mos 'debs shing mchod pa byed par 'gyur ro //",
    "T10TD4201E:168a-4": "dge slong de dag gis gos kha dog bsgyur ba dang skra dang sen mo yang lha'i gnas su khyer bar 'gyur ro ;",
    "T10TD4201E:168a-5": "/ de'i tshe yul der rlung dmar nag po dang /",
    "T10TD4201E:168a-6": "ser po dang 'dres pa ldang zhing dus dus su me'i char pa 'bab pa dang sa g-yo ba dang /",
    "T10TD4201E:168a-7": "'ur sgra dang tug com dag kyang 'byung bar 'gyur ro //",
    "T10TD4201E:168a-8": "de nas rgyal po des skya rengs shar ba'i tshe 'di ltar dge slong thams cad kha btags pa mthong nas /",
    "T10TD4201E:168a-9": "mya ngan gyis gdungs pa'i rgyus mig gis res 'ga' ni mthong res 'ga' ni mi mthong bar 'gyur ba bzhin du myong la /",
    "T10TD4201E:168a-10": "gtsug lag khang du brgyugs nas cho nges btab ste /",
    "T10TD4201E:168a-11": "dgra bcom pa dang dge slong sde snod gsum pa'i ming nas 'bod cing de gnyis kyi ro pang gis 'khyud de /",
    "T10TD4201E:168a-12": "'di skad du kye sde snod gsum pa khyod ni bde bar gshegs pa'i dam pa'i chos kyi mdzod 'dzin pa lags /",
    "T10TD4201E:168a-13": "kye dgra bcom pa khyod ni bde bar gshegs pa'i bslab pa'i gzhi 'dzin pa lags na /",
    "T10TD4201E:168a-14": "da khyed gnyis nongs pas 'jig rten 'di stongs par gyur to zhes smra bar 'gyur ro //",
    "T10TD4201E:168a-15": "dam pa'i chos nub pa'i nub mo sum cu rtsa gsum pa'i lha rnams kyang lta ma yin gyis pham par byas nas 'bros par 'gyur ro //",
    "T10TD4201E:168a-16": "de nyid kyi nub mo lha rtag tu myos pa'i nang nas lha 'di ni zhes bya ba 'chi 'pho bar 'gyur ro //",
    "T10TD4201E:168a-17": "de nas 'dzam bu'i gling de'i bu ram shing dang /",
    "T10TD4201E:168a-18": "rgun dang sbrang rtsi thams cad kyang nub par 'gyur ro //",
    "T10TD4201E:168a-19": "bdud dbang sgyur zhes bya ba yang 'chi bar 'gyur te /",
    "T10TD4201E:168a-20": "de nas nas dang gro dang 'bras thams cad nub par 'gyur te /",
    "T10TD4201E:168a-21": "'dzam bu'i gling gi mi rnams kyi zas su sred dang khre rgod dang rtsva'i 'bras bu sna tshogs za bar 'gyur ro //",
    "T10TD4201E:168a-22": "dar dang za 'og dang man tri dang /",
    "T10TD4201E:168a-23": "ras bzang po la sogs pa yang nub nas gos su gso ras dang /",
    "T10TD4201E:168a-24": "re phyar la sogs pa gyon par 'gyur ro //",
    "T10TD4201E:168a-25": "gser la sogs pa'i rin po che sna tshogs kyi rgyan rnams kyang nub nas rgyan du rtsva las byas pa la sogs pa thegs par 'gyur ro //",
    "T10TD4201E:168b-0": "tshon bzang po dang ro zhim po rnams kyang @168b nub par 'gyur ro //",
    "T10TD4201E:168b-1": "de bzhin gshegs pa'i sku gzugs rnams kyang klu'i gnas su 'khyer bar 'gyur ro //",
    "T10TD4201E:168b-2": "li yul gyi mkhan po rnams 'dus nas li rje btsun legs kyi ring la yos bu'i lo la brtsis nas de nas lo brgya rtsa gnyis na dam pa'i chos nub par 'gyur ro //",
    "T10TD4201E:168b-3": "dgra bcom pa dge 'dun 'phel gyis lung bstan pa rdzogs so//"
}