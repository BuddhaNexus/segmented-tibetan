{
    "NG0114:1": "thugs kyi dkyil 'khor rin chen sgo phye nas //",
    "NG0114:2": "bde gshegs dpal gyi mgur nas gsung bsgrags pa //",
    "NG0114:3": "gsang sngags rnal 'byor dbang phyug rgyal po yin //",
    "NG0114:4": "mnyam sbyor kun tu bzang po nyid kyi dbyings //",
    "NG0114:5": "rnam dag lam chen kun sgrol dgongs pa'i thugs //",
    "NG0114:6": "bgrod med rnal 'byor rdzogs pa chen po'i lam //",
    "NG0114:7": "byar med lhun rdzogs skye med chos kyi dbyings //",
    "NG0114:8": "theg pa'i rnam grangs gral thabs cha snyoms pa //",
    "NG0114:9": "ma 'dres chos rnams yongs su rdzogs pa'i rgyan //",
    "NG0114:10": "klung yangs rgya mtshor chu bo'i 'phro 'du bzhin //",
    "NG0114:11": "rgyal thabs spyi blugs dbang phyug rnams kyis mdzad //",
    "NG0114:12": "shes bya shes byed kun gyi gzhir gyur pa //",
    "NG0114:13": "kun gzhi gnas gyur rdzogs pa'i dkyil 'khor ni //",
    "NG0114:14": "rnam shes gdeng ka'i nam mkha'i rgyas mnyam pa //",
    "NG0114:15": "rtse mo byung rgyal bde ba chen po'i dbyings //",
    "NG0114:16": "sde rgyud yang thog bla na med pa yis //",
    "NG0114:17": "kun tu bzang po rang byung bcom ldan 'das //",
    "NG0114:18": "gcig tu rab tu che mchog chos kyi sku //",
    "NG0114:19": "lhun rdzogs sku gsung thugs kyi phyag rgya che //",
    "NG0114:20": "bla na med pa'i go 'phang mchog la gnas //",
    "NG0114:21": "chos dbyings ma skyes sems can med pa'i phyir //",
    "NG0114:22": "srid pa'i chos rnams ye nas lhun gyis grub //",
    "NG0114:24": "mi gnas mya ngan 'das pa'i 'bras bur gnas //",
    "NG0114:25": "zla rgyas bzhin du spros pa mi mnga' ba //",
    "NG0114:26": "ye nas rgya mtsho 'khyil pa'i dbyings dang mtshungs //",
    "NG0114:27": "spros kyang de bzhin bsdus kyang de bzhin pa //",
    "NG0114:28": "bsod nams ye nas sku gsung thugs la rdzogs //",
    "NG0114:29": "lta ba nam mkha'i rgyal po'i 'phang gcod pa //",
    "NG0114:30": "btang snyoms chen po lhun rdzogs chos kyi dbyings //",
    "NG0114:31": "ma skyes mi gnas nam mkha'i rang bzhin las //",
    "NG0114:32": "thugs rje'i cho 'phrul ya mtshan chen por ston //",
    "NG0114:33": "khyung chen gshog rdzogs mkha' la lding ba bzhin //",
    "NG0114:34": "chu rlung ri brag gyen thur nyam mi nga *//",
    "NG0114:35": "bar snang nam mkha'i khams kun lam du bde //",
    "NG0114:36": "gang du dmigs pa'i sa kun gcod par byed //",
    "NG0114:37": "de bzhin ye nas blo sbyangs rnal 'byor thugs //",
    "NG0114:38": "byang chub snying por 'gro ba'i skal ldan po //",
    "NG0114:39": "sangs rgyas mngon du grub pa'i man ngag can //",
    "NG0114:40": "byang chub sems rtogs yon tan khyad par 'phags //",
    "NG0114:41": "bdag dang gzhan don lhun grub ma spangs pa //",
    "NG0114:42": "spyod pa rgya mtsho sna tshogs ci bder spyod //",
    "NG0114:43": "pad+ma skye ba'i rgyu ni 'dam yin te //",
    "NG0114:44": "pad+ma la yang 'dam gyis gos pa med //",
    "NG0114:45": "chos nyid chags pa med par rtogs gyur na //",
    "NG0114:46": "ye shes chags med nyams pa rdul tsam med //",
    "NG0114:47": "thugs rje spyod pa bsam yas ji snyed pa //",
    "NG0114:48": "rnal 'byor thabs kyis spyod pa ji bzhin spyod //",
    "NG0114:49": "rnam rtog spros bral gzung 'dzin mi mnga' ba //",
    "NG0114:50": "mkha' mnyam rgyal pos 'dod dgu'i re ba skong *//",
    "NG0114:51": "skye med dbyings las skye ba'i cho 'phrul rnams //",
    "NG0114:52": "rnam dag byang chub @#//",
    "NG0114:53": "sems kyi dbyings nas 'phro //",
    "NG0114:54": "mkha' dbyings rnam par dag pa'i dkyil 'khor ni //",
    "NG0114:55": "lhun grub yid bzhin rin chen gzhal yas khang *//",
    "NG0114:56": "phyogs dus kun nas 'khyil ba'i rgyal po'i tshogs //",
    "NG0114:58": "rgyal tshogs rdo rje dbyings kyi dkyil 'khor rnams //",
    "NG0114:59": "'gro don rgyal ba'i dkyil 'khor bstan pa'i phyir //",
    "NG0114:60": "'gro 'dul rdo rje dbyings kyi dkyil 'khor 'phro //",
    "NG0114:61": "sprin med mkha' la skar tshogs rgyas pa bzhin //",
    "NG0114:62": "bkrag gsal longs spyod rdzogs pa'i 'khor dang bcas //",
    "NG0114:63": "kun bzang rdo rje sems dpa' dpal sbyor ba //",
    "NG0114:64": "shes rab dbyings nas thabs kyi phyag rgya gsal //",
    "NG0114:65": "sang nge sa le mnyam la ma 'dres pa //",
    "NG0114:66": "phung po khams dang skye mched rnal 'byor tshogs //",
    "NG0114:67": "kun tu bzang po rang byung bcom ldan 'das //",
    "NG0114:68": "gcig pu rab tu che mchog chos kyi sku //",
    "NG0114:69": "lhun rdzogs sku gsung thugs kyi phyag rgya che //",
    "NG0114:70": "ye nas lhun grub byang chub snying por ni //",
    "NG0114:71": "bla med rgyal ba'i go 'phang mchog la bzhugs //",
    "NG0114:72": "bdag dang gzhan du rtog pa mi mnga' ba //",
    "NG0114:73": "'jig rten rdo rje'i nyi ma shar ba bzhin //",
    "NG0114:74": "lhan ne lham mer ldan pa'i dkyil 'khor can //",
    "NG0114:76": "sku gsum ye shes drug dang chos kyi dbyings //",
    "NG0114:77": "ji ltar skar tshogs bzhin du ma 'phros kyang *//",
    "NG0114:78": "nyi ma'i dkyil 'khor 'bar bas zil gyis gnon //",
    "NG0114:79": "de bzhin kun bzang rdo rje sems dpa' yang *//",
    "NG0114:80": "nyi ma stong gi gzi brjid 'bar bas brjid //",
    "NG0114:81": "rgyal ba'i tshogs chen 'dus pa'i gtso bo ste //",
    "NG0114:82": "phyi nang gsang ba'i dkyil 'khor kun gyi bdag /",
    "NG0114:83": "rnam par shes pa'i gtso bo kun gyi gzhi //",
    "NG0114:84": "rang byung ye shes dbyings las ma g.yos kyang *//",
    "NG0114:85": "stong khams yongs su snyoms pa'i thugs rje can //",
    "NG0114:86": "'gro ba'i dpal mgon sna tshogs kun tu bzang *//",
    "NG0114:87": "dbye bsal blang dor gnyis med don du gcig /",
    "NG0114:88": "phyi dang nang kun thams cad chos kyi dbyings //",
    "NG0114:89": "rnam par thar pa'i spyod yul thams cad na //",
    "NG0114:90": "sangs rgyas sems can blang dor gnyis med de //",
    "NG0114:91": "lam dang gnyen pos bcos su ga la yod //",
    "NG0114:92": "bsgrub med rtsal sprugs smon pa med pa yi //",
    "NG0114:93": "byar med lhun rdzogs bde gshegs de bzhin te //",
    "NG0114:94": "rtog dpyod rnam dag gnyis med chos dbyings la //",
    "NG0114:96": "rtog dang mi rtog ye shes chos kyi sku //",
    "NG0114:97": "mthar thug med cing dbyings la bri ba med //",
    "NG0114:98": "skye med dbyings las skye ba'i cho 'phrul rnams //",
    "NG0114:99": "gang yang ma yin sna tshogs chos kyi dbyings //",
    "NG0114:100": "khams gsum rnam dag ma byung ma skyes na //",
    "NG0114:101": "dbus mtha' mi gzigs rnam par rtog las 'das //",
    "NG0114:102": "rnam rtog gnyan pos rnam par mi rtog pa //",
    "NG0114:103": "mi rtog 'dod pas rtog pa chen po yin //",
    "NG0114:104": "chos kyi dbyings nyid mi rtog mtha' las 'das //",
    "NG0114:105": "rtog dang mi rtog gnyis ka tshig gi @#//",
    "NG0114:106": "mtha' //",
    "NG0114:107": "rnam rtog spros med byang chub snying po ni //",
    "NG0114:108": "kun gzhi rnam dag rnam shes rnam par dag /",
    "NG0114:109": "ye shes rnam dag chos dbyings rnam par dag /",
    "NG0114:110": "bdag nyid rnam dag gzhan yang rnam par dag /",
    "NG0114:111": "blta ba rnam dag spyod pa rnam par dag /",
    "NG0114:112": "sems can rnam dag sangs rgyas rnam par dag /",
    "NG0114:113": "rgyu rnams rnam dag 'bras bu rnam par dag /",
    "NG0114:114": "rten 'byung rnam dag 'brel pa rnam par dag /",
    "NG0114:115": "bdag med gnyis med byang chub snying po las //",
    "NG0114:116": "dbyings dang ye shes mnyam sbyor ma rtogs pa //",
    "NG0114:118": "rgyu 'bras don rtogs thabs dang shes rab ste //",
    "NG0114:119": "mkhyen pa mun sel byang chub sems dang mnyam //",
    "NG0114:120": "dkyil 'khor byang chub sems las rang byung ba //",
    "NG0114:121": "skye med 'gag med cho 'phrul sna tshogs 'byung *//",
    "NG0114:122": "mthun 'jug 'tshams pa'i spyod pa rgya mtsho ni //",
    "NG0114:123": "bdag dang gzhan don ye nas lhun grub kyang *//",
    "NG0114:124": "thugs rje chen pos 'gro don rdzogs par mdzad //",
    "NG0114:125": "ming tshig sgron mas don gyi gser mtshon pa //",
    "NG0114:126": "tshig gi rnam grangs gsung gi 'khor lo can //",
    "NG0114:127": "yod med mtha' las 'das pa'i kun gzhi ni //",
    "NG0114:128": "ming tshogs tshig gi rnam grangs sdud pa'i bdag /",
    "NG0114:129": "yod kyang ma yin de bzhin med ma yin //",
    "NG0114:130": "rtag pa ma yin chad pa'i mtha' ru min //",
    "NG0114:131": "bdag tu ma yin mtshan mar 'dzin pa med //",
    "NG0114:132": "phyi nang gzung 'dzin dngos por gang rtog pa //",
    "NG0114:133": "mi mkhas rmongs pa mu stegs lta la zhen //",
    "NG0114:134": "sna tshogs rang bzhin med par gang smra ba //",
    "NG0114:135": "med par mthong bas mu stegs chad pa'i lam //",
    "NG0114:137": "don gyi snying po'i bzhed las gol sar gsungs //",
    "NG0114:138": "gang yang ma yin sna tshogs chos kyi dbyings //",
    "NG0114:139": "bde gshegs rigs can byang chub snying po ni //",
    "NG0114:140": "gnyis med don rtogs rdzogs chen rnal 'byor pa'i //",
    "NG0114:141": "ye shes rnam dag lhun sbyor grub pa'i mtha' //",
    "NG0114:142": "re dogs med pas dbyings las dbyings nyid gsal //",
    "NG0114:143": "sangs rgyas gzhan nas tshol ba'i grub mtha' med //",
    "NG0114:144": "kun gzhi rnam shes ye nas chos kyi dbyings //",
    "NG0114:145": "ye nas lhun grub sangs rgyas mngon sum na //",
    "NG0114:146": "gang nas su la sangs rgyas gsol ba 'debs //",
    "NG0114:147": "'khrul 'khor nyam thag ri dwags smig rgyu bzhin //",
    "NG0114:148": "sangs rgyas nyid kyis sangs rgyas nyid 'chos pa //",
    "NG0114:149": "rgya mtsho'i dbyings nas smig rgyur bsnyegs pa bzhin //",
    "NG0114:150": "de lta bas na sang rgyas thob 'dod na //",
    "NG0114:151": "ting 'dzin rgyal po byang chub sems la gsal //",
    "NG0114:152": "rtogs na bdag nyidasangs rgyas mngon sum ste //",
    "NG0114:153": "mnyam pa'i rgyal po gnyis med chos kyi sku //",
    "NG0114:154": "gsang dang gsang chen dkyil 'khor zhes bya ba //",
    "NG0114:155": "sangs rgyas dkyil 'khor rtogs pa nyid la 'dus //",
    "NG0114:156": "'khor ldan bsod nams ye shes tshogs rdzogs pa //",
    "NG0114:157": "mngon sum mtshan dang dpe byad ldan pa yin //",
    "NG0114:158": "chos nyid 'dul dang snying rje chen po yi //",
    "NG0114:159": "dbang phyug @#//",
    "NG0114:160": "rdzogs pa chen po'i dam tshig la //",
    "NG0114:161": "ye nas rnam dag byang chub snying po ni //",
    "NG0114:163": "mnyes ldan dngos grub blang med thob par nges //",
    "NG0114:164": "'jig rten gsal byed nyi ma'i dkyil 'khor bzhin //",
    "NG0114:165": "grags ldan stong khams yongs su 'byung bar 'gyur //",
    "NG0114:166": "rgya mtsho u dum wa ra'i dpe bzhin du //",
    "NG0114:167": "byang chub sems ldan brgya'am lan cig na //",
    "NG0114:168": "mi dmigs ting 'dzin goms na 'grub par 'gyur //",
    "NG0114:169": "gal te chags sdang blang dor blo skyes te //",
    "NG0114:170": "'khrul sems skad cig rkyen gyis khros 'gyur na //",
    "NG0114:171": "bla med byang chub don las 'gal ba'i phyir //",
    "NG0114:172": "skad cig ma las grub gyur sems 'di la //",
    "NG0114:173": "log rtog gsog zhugs khros pa'i dbang gis brlag /",
    "NG0114:174": "'ben thag chad 'gyur nye bar 'grub mi 'gyur //",
    "NG0114:175": "blo ldan nam zhig 'gyod pa drag skyes nas //",
    "NG0114:176": "rang sems dpang du btsug nas mi gtong ba //",
    "NG0114:177": "byang chub sems mchog blo la shar ba yin //",
    "NG0114:178": "bskal par bsags pa'i mun nag thibs po yang *//",
    "NG0114:179": "rigs pa'i rgyal po ye shes nyi zer gyis //",
    "NG0114:181": "mi shes blun rmongs skal med skye bo rnams //",
    "NG0114:182": "bdag dang gzhan du 'dzin pa'i sems rgyud kun //",
    "NG0114:183": "rang bzhin rgyal ba'i chos skur gcig pa las //",
    "NG0114:184": "'khrul pas so sor rtags te mthong bas nor //",
    "NG0114:185": "ye shes sku la rgyal ba rgya mtsho dang *//",
    "NG0114:186": "log rtog sgyu ma rgyud lnga'i sems can rnams //",
    "NG0114:187": "kun rdzob sgyu mar khyad par bsam yas kyang *//",
    "NG0114:188": "don dam dbyings su rang bzhin yongs kyis mnyam //",
    "NG0114:189": "chos rnams thams cad ye nas stong pa'i phyir //",
    "NG0114:191": "sems can thams cad byang chub snying po la //",
    "NG0114:192": "rang gi sems nyid sangs rgyas mngon sum na //",
    "NG0114:194": "'gro ba skal ldan rnams kyi don tsam du //",
    "NG0114:195": "bsgom zhing bsgrub pa'i tha snyad lung du bstan //",
    "NG0114:196": "de lta bas na mi 'grub pa yang med //",
    "NG0114:197": "de ltar de bzhin chos kyi dbyings rig na //",
    "NG0114:198": "ma rig rnams la snying rje chen po bskyed //",
    "NG0114:199": "snying rje skyes nas sgyu ma'i ting 'dzin gyis //",
    "NG0114:200": "'gro don thabs la spyod pa sna tshogs ston //",
    "NG0114:201": "bdag dang gzhan du rtog pa med pa'i phyir //",
    "NG0114:202": "ye nas gnyis med don gcig chos kyi sku //",
    "NG0114:203": "chos sku skye med rtogs nas 'gro don du //",
    "NG0114:204": "skye ba'i cho 'phrul yang nas yang du bstan //",
    "NG0114:205": "mdzad pa bcu gnyis 'gro don mthar phyin pa //",
    "NG0114:206": "cir yang 'gyur ba'i gzugs can sprul pa'i sku //",
    "NG0114:207": "thugs rje cho 'phrul sna tshogs cir yang gsal //",
    "NG0114:208": "thugs rje'i sprul pas gdul bya kun 'dul bas //",
    "NG0114:209": "sgyu ma'i blo ldan rlom sems rdul tsam med //",
    "NG0114:210": "sangs rgyas rnams kyi dgongs rgyud ji lta bu //",
    "NG0114:211": "rang gi mtshan nyid ma bcos de bzhin nyid //",
    "NG0114:212": "chos rnams sgyu mar mngon sum gsal ba'i phyir //",
    "NG0114:213": "ting 'dzin sgyu ma'i cho 'phrul @#//",
    "NG0114:214": "sna tshogs rnams //",
    "NG0114:215": "cir yang mi dmigs gang yang nges pa med //",
    "NG0114:216": "rang byung rmad grags byang chub snying po 'di //",
    "NG0114:217": "skye 'gro phyi nang gzugs rnams thams cad ni //",
    "NG0114:218": "sku mchog mi zad rgyan gyi 'khor lo rdzogs //",
    "NG0114:219": "sgra skad tha ma rab 'bring ma lus pa //",
    "NG0114:220": "gsung dbyangs mi zad rgyan gyi 'khor lo zab //",
    "NG0114:221": "thams cad ma lus dbyings su ro gcig phyir //",
    "NG0114:222": "thugs mchog mi zad rgyan gyi 'khor lor 'dus //",
    "NG0114:223": "mnyam sbyor thim 'gyur gsal nas mi mngon pa'i //",
    "NG0114:224": "chos kyi sku mchog byang chub snying por thim //",
    "NG0114:225": "gsang sngags dbang phyug go 'phang chen po 'dir //",
    "NG0114:226": "phyi nang gsang ba'i don dang mi ldan par //",
    "NG0114:227": "la la mkhas 'dod dregs pa'i nga rgyal can //",
    "NG0114:228": "rang gi lta ba ya rabs mthor bzhed de //",
    "NG0114:229": "gti mug dbang gis bag zon ma chags par //",
    "NG0114:230": "drag 'dod yas bzhag btsan thabs dregs pa yis //",
    "NG0114:231": "bdag la gzhan med dpe zla 'phags 'dod pa //",
    "NG0114:232": "gzhan la brnyas btsugs bdag gis lhar bsgoms kyang *//",
    "NG0114:233": "mnyam pa'i rgyal po'i don las 'gal ba'i phyir //",
    "NG0114:234": "lta spyod ya cha'i bdud kyi las su 'gyur //",
    "NG0114:235": "mtho dman rlom sems dbang gyur mnyam pa'i bcugs //",
    "NG0114:236": "nga'o snyam pa'i nga rgyal rang bzhin te //",
    "NG0114:237": "mkhas pa'i blo ldan bla ma'i lung bzhin du //",
    "NG0114:238": "skyon spong dge rtsa 'phags dral khyad par 'phags //",
    "NG0114:239": "tshig la mnyam sbyar mkhas pa zla med kyang *//",
    "NG0114:240": "dam tshig phyal pas byang chub sems spangs nas //",
    "NG0114:241": "rdo rjai lta bur 'grub 'gyur sems 'di la //",
    "NG0114:242": "log 'dren gsog can bden tshig ci smras kyang *//",
    "NG0114:243": "'khrul pa'i sems nyid log 'dren dbang du 'gyur //",
    "NG0114:244": "gsang sngags rgya mtsho'i sgo 'di yangs pa ru //",
    "NG0114:245": "'jug 'dod rgyal ba'i sku bslus slar log pa //",
    "NG0114:246": "bdud rtsi myangs nas dug tu 'khrul pa gang *//",
    "NG0114:247": "badzra yak+sha drag po snying la gnas //",
    "NG0114:248": "lus srog sgyu ma rdul du brlags nas kyang *//",
    "NG0114:249": "dmyal bar nges 'gro gtan du snying re rje //",
    "NG0114:251": "ri dwags mi yul so mtshams 'das dang 'dra //",
    "NG0114:253": "thams cad byang chub sems dpas rtse mo ste //",
    "NG0114:254": "mkhas pa'i thugs las byung bas byung rgyal nyid //",
    "NG0114:255": "byung rgyal nyid na rtse mo shar ba yang *//",
    "NG0114:256": "rnam grangs rgyan du bkod pas phreng ba ste //",
    "NG0114:257": "dbye bsal blang dor med pas dam pa'o //",
    "NG0114:258": "tshad med bzhi dang ldan pa'i rnam 'byor pa //",
    "NG0114:259": "bdag dang gzhan don bsgrub par brtson pa'i sems //",
    "NG0114:260": "sbyor sgrol dus ldan snying rje gnas rnams la //",
    "NG0114:261": "sems brod lung nod 'khor dang rdzas la sogs //",
    "NG0114:262": "phun sum tshogs 'dzin rgyal ba'i thugs rje can //",
    "NG0114:263": "dmigs pa'i don du rtse gcig khung ldan na //",
    "NG0114:264": "rnal 'byor che mchog grub pa'i rig 'dzin thob //",
    "NG0114:265": "snying rje med pa'i las kyi gzhi rnams ni //",
    "NG0114:266": "kun tu bzang po'i tshig tsam smra 'dra bas //",
    "NG0114:267": "snying po'i don las @#//",
    "NG0114:268": "'gal gyur 'grub mi 'gyur //",
    "NG0114:269": "kun tu bzang mor sbyor ldan dngos grub can //",
    "NG0114:270": "rnal 'byor grub pa'i phrin las rgya mtsho rnams //",
    "NG0114:271": "skye med don dam kun rdzob rnam par spangs //",
    "NG0114:272": "theg chen spyi blugs rang bzhin rnal 'byor don //",
    "NG0114:273": "lhun grub rdzogs chen sa rnams kun gyi bla //",
    "NG0114:274": "de ltar shes ldan bdud bzhi rnam par spangs //",
    "NG0114:275": "sdig 'dzem cher bskyed bsod nams khri phrag yas //",
    "NG0114:276": "lta ba dgongs pa'i 'bras bu mthar phyin par //",
    "NG0114:277": "lung dang man ngag nges don gsal bar bya //",
    "NG0114:278": "rdzogs so //",
    "NG0114:279": "sems med ma skyes don med bral ba yin //",
    "NG0114:280": "// !bar 'dir rin chen kun 'dus 'dzud //",
    "NG0114:281": "srog gi 'khor lo //",
    "NG0114:282": "bcom ldan 'das te ma lus kun gyi dpal //",
    "NG0114:283": "thugs rje thabs kyi 'gro don mthar phyin pa //",
    "NG0114:284": "bde ba thams cad mkhyen pa nyid kyi ngang *//",
    "NG0114:285": "sku gsung thugs kyi rang bzhin chos kyi dbyings //",
    "NG0114:286": "byang chub sems kyi srog gi 'khor lo 'di //",
    "NG0114:287": "mnyam nyid 'dus pa'i gter la phyag 'tshal lo //",
    "NG0114:288": "lus ngag yid gsum sku gsung thugs sbyor ba //",
    "NG0114:289": "rgyal ba rnams kyi gsang chen 'khor bzlog pa //",
    "NG0114:290": "mya ngan 'das pa'i dam tshig lu gu rgyud //",
    "NG0114:291": "chos dbyings rnal 'byor yongs kyi gter chen pas //",
    "NG0114:292": "rna brgyud thugs kyi gter chen skal ldan la //",
    "NG0114:293": "mi nub yongs kyi btsas su bzhag pa yin //",
    "NG0114:294": "sku gsung thugs las bsdus pa'i snying po 'di //",
    "NG0114:295": "dus gsum rgyal ba'i chos dbyings sku gsung thugs //",
    "NG0114:296": "mnyam nyid 'gro don man ngag kun gyi gter //",
    "NG0114:297": "skal ldan tshad ma rang rig dbang phyug gis //",
    "NG0114:298": "de yi rjes sob thugs kyi sras mchog la //",
    "NG0114:299": "tsit+ta'i dkyil 'khor yangs par gsal gyur cing *//",
    "NG0114:300": "chos dbyings skye med mi gnas mya ngan 'das med dag /",
    "NG0114:301": "mi skye mi 'gag 'khor ba spang len med //",
    "NG0114:302": "nga med bdag dang bral ba rgyal ba'i thugs //",
    "NG0114:303": "rnal 'byor gsang ba'i snying po bsam yas pa //",
    "NG0114:304": "rin chen gter 'dus rgyal bas brjod mi lang *//",
    "NG0114:305": "ma spangs ma bsgrubs nam mkha'i ngang du gnas //",
    "NG0114:306": "khams gsum brtags na 'khor ba mya ngan med //",
    "NG0114:307": "phyogs char bcas na bde gshegs snying po min //",
    "NG0114:308": "kun gyi rang bzhin 'ja' tshon snang bzhin med //",
    "NG0114:309": "de la med bzhin 'byung ba rgya mtsho 'dra //",
    "NG0114:310": "chos dbyings skye ba med pa yum gyi ngang *//",
    "NG0114:311": "rgyal ba'i phyag rgya rgyal ba'i cho 'phrul can //",
    "NG0114:312": "'khor ba mya ngan 'das la dgod pa'i phyir //",
    "NG0114:313": "rang byung ye shes dbyings las ma g.yos kyang *//",
    "NG0114:314": "stong khams yongs la snyoms pa'i thugs rje 'byung *//",
    "NG0114:315": "nga med bdag dang bral ba'i snying po rdzogs //",
    "NG0114:316": "don dam ye shes dbyings 'di rdzogs pa che //",
    "NG0114:317": "snying po nyi ma bzhin te 'od kyi mchog /",
    "NG0114:318": "skye 'gro phyi nang gzugs rnams thams cadani *//",
    "NG0114:319": "sku mchog mi zad rgyan gyi 'khor lor rdzogs //",
    "NG0114:320": "sgra skad tha ma rab 'bring ma lus pa //",
    "NG0114:321": "gsung mchog mi zad rgyan gyi 'khor lor rdzogs //",
    "NG0114:322": "dbyer med don dam dbyings su ro gcig @#//",
    "NG0114:323": "pas //",
    "NG0114:324": "thugs mchog mi zad rgyan 'khor yongs su rdzogs //",
    "NG0114:325": "thams cad sku gsung thugs te dbyer med pa //",
    "NG0114:326": "skye med nam mkha'i klong yangs rgya mtsho bzhin //",
    "NG0114:327": "'du 'bral med pa'i dbyings mchog rab 'byams na //",
    "NG0114:328": "chen po bzhi yi cho 'phrul grangs med pa //",
    "NG0114:329": "brtags sam rtogs na 'byung ba'i 'bras bur 'dus //",
    "NG0114:330": "'chi ba med pa'i sman chen bdud rtsi 'di //",
    "NG0114:331": "ye nas rdzogs pas gzhan nas btsal mi dgos //",
    "NG0114:332": "kun kyang rgyu gcig chos dbyings ngang du mnyam //",
    "NG0114:333": "gzhan nas 'ongs med gar yang 'gro mi srid //",
    "NG0114:334": "thams cad rang bzhin byang chub sems su gsal //",
    "NG0114:335": "snang srid thabs kyi rang bzhin rgyal ba'i yab //",
    "NG0114:336": "de la rang bzhin med pa yum gyi dbyings //",
    "NG0114:337": "thabs dang shes rab ldan par ma 'dus med //",
    "NG0114:338": "thabs dang shes rab 'brel pa'i rang bzhin pas //",
    "NG0114:339": "sku gsung thugs kyi rang bzhin bsam mi khyab //",
    "NG0114:340": "chos dbyings rgyu gcig rang bzhin cir snang yang *//",
    "NG0114:341": "byang chub rnam gnyis ngang du thams cad 'dus //",
    "NG0114:342": "mkha' dbyings rnam dag yangs pa'i rgya mtsho la //",
    "NG0114:343": "'byung ba'i skar tshogs mang po bsam mi khyab //",
    "NG0114:344": "de bzhin mkha' mnyam dbang phyug chen po'i thugs //",
    "NG0114:345": "yon tan rgya mtsho sangs rgyas kun gyi ngang *//",
    "NG0114:346": "bdag med phyogs bral chos dbyings mkha' dang mnyam //",
    "NG0114:347": "sems can kun 'dren byang chub dbyings la 'god //",
    "NG0114:348": "sde snod rgyud dang gal po thugs la rdzogs //",
    "NG0114:349": "mtho dman phyogs mtshams byang chub sems dang ldan //",
    "NG0114:350": "chos dbyings dri med rgya mtsho dngas 'dra ba //",
    "NG0114:351": "srid gsum 'gran zla mi mnga' dbang phyug che //",
    "NG0114:352": "yongs kyi srog 'dus chos kyi 'khor lo 'di //",
    "NG0114:353": "rang rig dbang phyug rdo rje legs rtsal gyis //",
    "NG0114:354": "rnal 'byor yongs kyi don du bsgrags pa dag /",
    "NG0114:355": "gnyis med man ngag srog gi 'khor lo zhes //",
    "NG0114:356": "thugs las phyung ba 'gro ba yongs la bsngo //",
    "NG0114:357": "rdzogs so //",
    "NG0114:358": "spyod par mi spyod sgyu ma mi rtag yin //",
    "NG0114:359": "// !byang sems myu gu //",
    "NG0114:360": "ye nas lhun gyis grub pa'i thabs chen la //",
    "NG0114:361": "/ bcom ldan 'das dpal kun tu bzang po la phyag 'tshal lo //",
    "NG0114:362": "rgyu rkyen tshogs pa'i sdong bu la //",
    "NG0114:363": "myu gu don gyis 'byung ba ltar //",
    "NG0114:364": "ma bcos ngang du rang bzhin gnas //",
    "NG0114:365": "gnas pas dmigs med myu gu 'byung *//",
    "NG0114:366": "spros med byang chub sems la myu gu 'byung *//",
    "NG0114:367": "rgyu la ltos pa med pas rkyen gyis gzhig tu med //",
    "NG0114:368": "skye 'gag med pa'i myu gu de //",
    "NG0114:369": "yul la dmigs pa med pas sems la 'pho 'gyur med //",
    "NG0114:370": "yul sems 'du 'bral med pa'i sbyor bas myu gu 'byung *//",
    "NG0114:371": "de la 'gag pa med pas sgrol ba chen por brtags //",
    "NG0114:372": "dus gsum 'gyur ba med pas byang chub sems //",
    "NG0114:373": "ma ltos lhun gyis grub pas snang srid ye sangs rgyas //",
    "NG0114:374": "bsrung du med pa'i dam tshig chen po la //",
    "NG0114:375": "ye bsrungs gdeng gis chod pa'i myu gu 'byung *//",
    "NG0114:377": "ngang las ma yengs mnyam pa chen por @#//",
    "NG0114:378": "bzhag /",
    "NG0114:379": "rnam rtog spros bral byang chub chen po la //",
    "NG0114:380": "gzung 'dzin med pa'i bla med myu gu 'byung *//",
    "NG0114:381": "rgyu la rag ma lus pa'i myu gu chen po la //",
    "NG0114:383": "'byung ba lnga nyid ye nas sangs rgyas la //",
    "NG0114:384": "snang srid lha yi 'khor lo'i myu gu 'byung *//",
    "NG0114:385": "byang chub sems can man ngag rgyal po 'di //",
    "NG0114:386": "thams cad ye nas sangs rgyas pa'i //",
    "NG0114:387": "rgyud drug gnas su dag pas btsal ba'i bsam pa de //",
    "NG0114:388": "lung la sgrib pa med pas man ngag myu gu yin //",
    "NG0114:389": "sems la dogs pa med pas sangs rgyas kun gyi gzhi //",
    "NG0114:390": "dug gsum rtsad nas bcad pas byang chub sems //",
    "NG0114:391": "'khor ba thams cad sgrol ba'o //",
    "NG0114:392": "byang chub sems kyi myu gu rdzogs so //",
    "NG0114:393": "khams gsum rgyud las 'khor ba'i 'gro don du //",
    "NG0114:394": "// !bde ba phra bkod //",
    "NG0114:395": "rgyal sras gang 'dod dbang phyug skal ldan la //",
    "NG0114:396": "// bcom ldan 'das dpal kun tu bzang po la phyag 'tshal lo //",
    "NG0114:397": "sems la mtha' dbus med pas phyi nang ma bral te //",
    "NG0114:398": "sems la spang len med pas bde la bkod pa'o //",
    "NG0114:399": "ma btsal lhun gyis grub pa'i don de yang *//",
    "NG0114:400": "skye med ngang las gnas pas bde la phra bkod pa'o //",
    "NG0114:401": "skye ba med pa'i byang chub sems can la //",
    "NG0114:402": "rdzogs pa yongs rdzogs bde ba'i klong na 'phyo //",
    "NG0114:0": "[(]17[)]@#// gsung thugs yon tan phrin las kyi //",
    "NG0114:23": "de rgyu lhun rdzogs byang chub sems kyi dbyings //",
    "NG0114:57": "rgyal ba nyid la rgyal ba'i skur ston pa //",
    "NG0114:75": "rnam par thar pa'i zhal gsum phyag drug ni //",
    "NG0114:95": "log rtog 'khrul pa'i dbang du ga la 'gyur //",
    "NG0114:117": "chos nyid chos tshol chos rnams gzhan na med //",
    "NG0114:136": "rtag chad gnyis kar gang gi blo zhen pa //",
    "NG0114:162": "rgyal ba'i dkyil 'khor mnyam dang mi gnyis gcig /",
    "NG0114:180": "skad cig yud tsam nyid la gsal bar 'gyur //",
    "NG0114:190": "de tsam nyid la'ang mi gnas mya ngan 'das //",
    "NG0114:193": "gzhan nas bsgrubs pa'i rgyal ba rdul tsam med //",
    "NG0114:250": "gnam lcags mkha' las 'dam du bying ba bzhin //",
    "NG0114:252": "rgyud kyi don la bsnyeg pas lung zhes bya //",
    "NG0114:376": "bsgom du med pa'i dmigs pa chen po las //",
    "NG0114:382": "rkyain du bral ba'i yon tan myu gu 'byung *//",
    "NG0114:403": "rten pa'i gnas med chags pa'i yul dang bral //",
    "NG0114:404": "'khor ba med pa'i don de phra bkod pa'o //",
    "NG0114:405": "bsrung du med pas 'bras bu lhun gyis grub //",
    "NG0114:406": "bsgrub tu med pas lha rnams mya ngan 'das //",
    "NG0114:407": "mtshon du med pas yi ges bkri ru med //",
    "NG0114:408": "bdag bskyed kun dang bral na bde ba rang la snang *//",
    "NG0114:409": "mi skye de ru chud pas 'du 'bral ye nas med //",
    "NG0114:410": "mtha' dang dbus med bdal ba'i phra bkod pa'o //",
    "NG0114:411": "gnyis su med pa'i rang bzhin phra bkod pa'o //",
    "NG0114:412": "snang med rig pa shes pas dngos po kun dang bral //",
    "NG0114:413": "skye med dbyings su thug pas spang len med pa yin //",
    "NG0114:414": "ma bcos lhun gyis grub pas rang la shar //",
    "NG0114:415": "brtan pa'i gnas su 'byung ba lnga nyid chos //",
    "NG0114:416": "grub pa'i sku mchog chos sku brdal ba che //",
    "NG0114:417": "yin pa'i rtags su chags dang bral bas na //",
    "NG0114:418": "'pho 'gyur med pas mi skye gdeng du gyur //",
    "NG0114:419": "dug lnga spangs pas sku lnga phra bkod pa'o //",
    "NG0114:420": "spyod pas spyad du med de chags sdang yul las 'das //",
    "NG0114:421": "bsgrubs pas bsgrub tu med de lha la rten mi 'cha' //",
    "NG0114:422": "bsgoms pas bsgom du med de sgom pa'i yul dang bral //",
    "NG0114:423": "bsrung ba'i tshul khrims bya ba ye med de //",
    "NG0114:424": "mi bsrung gdeng dang ldan nas phrin las btsal du med de 'khor ba mya ngan 'das //",
    "NG0114:425": "sems la skye shi med pas bde ba phra bkod pa'o //",
    "NG0114:426": "ma g.yos dbyings na gnas pas gar yang 'gyur ba med //",
    "NG0114:427": "snang srid kun la khyab pas mtha' dang dbus med yin //",
    "NG0114:428": "gang yang bkag pa med pas gsal ba'i phra bkod pa'o //",
    "NG0114:429": "bde ba'i klong na gnas pas sdug bsngal bral ba yin //",
    "NG0114:430": "'bras bu chos skur grub pas mtshon pa mya ngan 'das //",
    "NG0114:431": "ye brdal 'bras bu @#//",
    "NG0114:432": "yin pas chos sku 'grub //",
    "NG0114:433": "blta bar bstan pas ye nas gos pa med //",
    "NG0114:434": "snang ba rang la shar bas sems la nus pa med //",
    "NG0114:435": "mi nub rgyal mtshan rtse ru phyin na ltung ba med //",
    "NG0114:436": "dmigs pa yul med rten pa'i gzhi dang bral //",
    "NG0114:437": "chags sdang med na sdug bsngal bral ba yin //",
    "NG0114:438": "mi 'gyur lhun gyis grub pa'i bde ba'i klong na gnas //",
    "NG0114:439": "mnyam nyid don du rtogs pas phra bkod pa'o //",
    "NG0114:440": "mi skye dbyings nas rig pa rang la shar //",
    "NG0114:441": "don dam nges pa rtogs nas mnyam pa'i klong na 'phyo //",
    "NG0114:442": "bsgom bsgrub mtha' las 'das pas mnyam pa'i klong na gnos //",
    "NG0114:443": "rang bzhin lhun gyis grub pas rgyu dang 'bras bu med //",
    "NG0114:444": "snang ba rang la shar bas nyin dang mtshan mo med //",
    "NG0114:445": "ma bkag kun la khyab pas ye brdal phra bkod pa'o //",
    "NG0114:446": "mi skye dbyings nas rig pa rang la shar //",
    "NG0114:447": "don dam nges pa rtogs nas mnyam pa'i klong na 'phyo //",
    "NG0114:448": "mnyam pa'i ngang la bzhag na dus gsum gcig tu nges //",
    "NG0114:449": "byung tshor bying rmugs thar lam mi 'thob mnyam par bzhag pa'o //",
    "NG0114:450": "skye med dbyings nas rig pa'i bcud shar ba'o //",
    "NG0114:451": "dngos po kun dang bral bas snang ba rang la shar //",
    "NG0114:452": "gzung 'dzin rnam rtog bral bas bde ba rang la snang *//",
    "NG0114:453": "chags dang bral bas rtogs pa'i mthar thug pa'o //",
    "NG0114:454": "sems la bsgom du med pas tshig gi mtha' las 'das //",
    "NG0114:455": "bsgrub tu med pas yi ge sgra dang bral //",
    "NG0114:456": "bsrung du med de ye bsrungs phra bkod pa'o //",
    "NG0114:458": "// !byang chub kyi sems rdzogs pa spyi gcod kyang zer tig /",
    "NG0114:459": "chos rnams ma lus dbyings su rgyu gcig pas //",
    "NG0114:460": "'khor ba mya ngan 'das pa gnyis med de //",
    "NG0114:461": "ji ltar bltas pa kun tu bzang po'i klong *//",
    "NG0114:462": "dbyer med klong las ma nyams bde ba'i sku //",
    "NG0114:463": "snang srid ma lus ye nas dag pas na //",
    "NG0114:464": "sems can sems nyid rgyal ba sangs rgyas yin //",
    "NG0114:465": "rdo rje sems dpa' dbyer med ye sangs rgyas //",
    "NG0114:466": "ye nas dag pas chos sku bde ba'i mchog /",
    "NG0114:467": "btsal du med pas bsgom pa'i tshig dang bral //",
    "NG0114:468": "tshig las 'das pas brjod pa'i tha snyad med //",
    "NG0114:469": "ye sangs rgyas pas blta ba'i dmigs med de //",
    "NG0114:470": "snying po byang chub dgongs su med pa'o //",
    "NG0114:471": "rnal 'byor blta dmigs tshol ba don las nyams //",
    "NG0114:472": "mi blta mi tshol don de nyid yin pas //",
    "NG0114:473": "don la mi blta bltar med 'khrul pa med //",
    "NG0114:474": "bde ba chen po gang zhig tshol ba 'khrul //",
    "NG0114:475": "rnal 'byor stong bsgom lcags nas bkrol ba yin //",
    "NG0114:476": "rdzogs so //"
}