{
    "T02TD1560E:216a-0": "@216a ` // phag mo thugs kyi sgrub thabs bzhugs//",
    "T02TD1560E:216a-2": "# // rje btsun ma rdo rje phag mo la phyag 'tshal lo //",
    "T02TD1560E:216a-3": "rje btsun ma ser mo'i gdams pa 'di nyams su len par 'dod pas 'di ltar bya ste //",
    "T02TD1560E:216a-4": "thog mar rje btsun ma'i thang sku gcig rang dang nye bar bkram pa de'i spyan sngar /",
    "T02TD1560E:216a-5": "blu dza bzang po bshams la 'dir khyad par du sha chen gyi spos cig gal che'o //",
    "T02TD1560E:216a-6": "de nas bdag gis sems can thams cad kyi don du //",
    "T02TD1560E:216a-7": "rje btsun ma 'di bsgrub po snyam du sems bskyed la skyabs su 'gro ba dang /",
    "T02TD1560E:216a-8": "sdig pa bshags pa la sogs pa byas la de'i rjes la //",
    "T02TD1560E:216a-9": "thang sku la mig bltas la sems shin tu ma yengs par de ka la shes par gtad la bsgom /",
    "T02TD1560E:216a-10": "de nas mig na zhing ngal bar gyur na /",
    "T02TD1560E:216a-11": "mig btsums la yid kyi yul du rje btsun ma de /",
    "T02TD1560E:216a-12": "thang sku la bris pa de ka lta bu gcig mdun du bsgom /",
    "T02TD1560E:216a-13": "bzhugs tshul ni kurma p'a da /",
    "T02TD1560E:216a-14": "bya ba rus sbal gyi 'dug lugs dang 'dra ba yin pas /",
    "T02TD1560E:216a-15": "mtshan yang rus sbal zhabs bya ba yin /",
    "T02TD1560E:216a-16": "rgya skad du /",
    "T02TD1560E:216a-17": "kurma p'a da zer ba'o //",
    "T02TD1560E:216a-18": "de ltar bsgoms pas /",
    "T02TD1560E:216a-19": "thang sku dang yid la yod pa gnyis khyad mi 'dug na dmigs pa zin pa yin pas /",
    "T02TD1560E:216a-20": "yang bdag nyid kyi lte bar padma dkar po 'dab ma bzhi pa cig gi lte bar sna tshogs padma 'dab ma brgyad pa'i steng du /",
    "T02TD1560E:216a-21": "bhee ra wa nag po //",
    "T02TD1560E:216a-22": "zhal gcig phyag gnyis pa gcig pa kha sbub tu bsgyel ba /",
    "T02TD1560E:216a-23": "gri gug dang thod pa 'dzin pa /",
    "T02TD1560E:216a-24": "stag gi pags pa'i sham thabs rus pa'i rgyan can cig gi thog tu mi lpags rlon pa'i gdan bting ba'i steng du rje btsun ma sku mdog ser mo //",
    "T02TD1560E:216b-0": "zhal @216b gcig phyag gnyis pa /",
    "T02TD1560E:216b-1": "g-yas gri gug 'dzin pa'i phyag thur la brkyang ba /",
    "T02TD1560E:216b-2": "g-yon pa thod pa thugs kar 'dzin pa /",
    "T02TD1560E:216b-3": "dbu skra ser po thur du 'phyang ba /",
    "T02TD1560E:216b-4": "me mgo rlon pa'i phreng ba yod ba /",
    "T02TD1560E:216b-5": "zhabs gnyis pa kha ru bzhugs pa /",
    "T02TD1560E:216b-6": "phyag rgya lnga dang ldan pa /",
    "T02TD1560E:216b-7": "'od zer bskal ba'i me ltar 'bar ba cig tu bskyed la bsgom /",
    "T02TD1560E:216b-8": "de ltar bsgoms pas ye shes skye bar 'gyur ro //",
    "T02TD1560E:216b-9": "shes pa rgod pa dang /",
    "T02TD1560E:216b-10": "'dar ba dang /",
    "T02TD1560E:216b-11": "spu ldang ba dang /",
    "T02TD1560E:216b-12": "phyi rol gyi rtog pa 'gags nas /",
    "T02TD1560E:216b-13": "'gul mi shes pa lta bu byung na thun ran par bsgom /",
    "T02TD1560E:216b-14": "lus la bsku mnye bya /",
    "T02TD1560E:216b-15": "sems glod /",
    "T02TD1560E:216b-16": "bzlas pa mang du bya ;",
    "T02TD1560E:216b-17": "bzlas pa bya ba'i thabs ni /",
    "T02TD1560E:216b-18": "rje btsun ma gong du bshad pa ltar bskyed la /",
    "T02TD1560E:216b-19": "sems ma yengs pa'i sgo nas /",
    "T02TD1560E:216b-20": "aom badzra bee ro tsa n'i ye h'um phat sv'a phat /",
    "T02TD1560E:216b-21": "zhes bzlas so //",
    "T02TD1560E:216b-22": "de ltar bzlas pa tshar nas gtor ma gtang ba ni /",
    "T02TD1560E:216b-23": "skyes pa'i thod pa dum bu gcig pa'am /",
    "T02TD1560E:216b-24": "gzhan gang yang rung ba'i nang du gtor ma bshams la /",
    "T02TD1560E:216b-25": "'bru gsum gyis byin gyis brlabs te /",
    "T02TD1560E:216b-26": "rje btsun ma mdun du dmigs la snying po de lan gsum mam bdun brjod pas /",
    "T02TD1560E:216b-27": "mdun gyi rje btsun ma des gsol bar bsam /",
    "T02TD1560E:216b-28": "'dod pa'i don la gsol ba gdab /",
    "T02TD1560E:216b-29": "yi ge brgya pa brjod pas lhag chad kha bskang zhing bzod par gsol /",
    "T02TD1560E:216b-30": "de ltar bsgoms pas che 'di nyid la phyag rgya chen po mchog gi dngos grub 'grub par 'gyur ro //",
    "T02TD1560E:216b-31": "kurma p'a da zhes bya ba'i gdams pa phag mo thugs kyi sgrub thabs rdzogs so /",
    "T02TD1560E:216b-33": "// / pandi ta a'a nanda ka ra'i zhal snga nas dpyal lo ts'a ba dpal chos kyi bzang pos bsgyur ba'o//"
}