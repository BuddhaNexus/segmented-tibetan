{
    "T02TD3263E:18b-0": "@18b # // rgya gar skad du /",
    "T02TD3263E:18b-1": "tsanda ma h'a ro sha na s'a dha nam /",
    "T02TD3263E:18b-2": "bod skad du /",
    "T02TD3263E:18b-3": "gtum po chen po'i sgrub thabs /",
    "T02TD3263E:18b-4": "sngar bshad pa'i tshul gyis stong pa nyid bsgoms pa'i rjes thogs la padma dkar po'i steng du nyi ma la yi ge h'um nag po yongs su gyur pa las me tog aa ta si dang mtshungs par gyur ba'i bcom ldan 'das dpal dang ldan pa'i khro bo chen po gtum po'o //",
    "T02TD3263E:19a-0": "mtshan @19a * //",
    "T02TD3263E:19a-1": "gzhan ni mi g-yo ba ste /",
    "T02TD3263E:19a-2": "zhal gcig phyag gnyis pa /",
    "T02TD3263E:19a-3": "spyan g-yo bar mdzad pa mche ba rnam par gtsigs pa'i zhal ches 'jigs par gyur pa /",
    "T02TD3263E:19a-4": "man mgal bsdams pa'i tshems gtsigs pa rin po che'i dbu rgyan dang ldan pa /",
    "T02TD3263E:19a-5": "dbu la mgo bo'i phreng ba dang ldan pa /",
    "T02TD3263E:19a-6": "spyan gnyis shin tu dmar ba /",
    "T02TD3263E:19a-7": "g-yas pas ni ral gri bsnams shing phyag g-yon pas sdig mdzub dang zhags pa thugs kar ro //",
    "T02TD3263E:19a-8": "sbrul dkar po gshal dag byed du mdzad pa /",
    "T02TD3263E:19a-9": "stag gi pags pa'i sham thabs dang ldan pa /",
    "T02TD3263E:19a-10": "rin po che sna tshogs kyis rnam par spras pa'i rgyan mnga' ba //",
    "T02TD3263E:19a-11": "zhabs g-yas pa sa la btsugs shing g-yon pa cung zad smad pa /",
    "T02TD3263E:19a-12": "nyi ma'i 'od zer gyi phreng ba dang ldan par bdag nyid rnam par bsam par bya zhing /",
    "T02TD3263E:19a-13": "dam tshig sems dpa' dang ye shes sems dpa' bsgom pa sngon du 'gro bas mi bskyod pa cod pan gyi mtshams su bsgom par bya ba'o //",
    "T02TD3263E:19a-14": "de'i rjes la bzlas pa ni /",
    "T02TD3263E:19a-15": "aom tsanda ma h'a ro sha na h'um phat /",
    "T02TD3263E:19a-16": "khro bo chen po gtum po'i sgrub thabs so //",
    "T02TD3263E:19a-17": "aa bha ya las tshul khrims rgyal mtshan gyis bsgyur ba'o//"
}