{
    "T01D1123:70b-0": "@70b # // rgya gar skad du //",
    "T01D1123:70b-1": "k'a ya tra ya sto tra n'a ma /",
    "T01D1123:70b-2": "bod skad du /",
    "T01D1123:70b-3": "sku gsum la bstod pa zhes bya ba //",
    "T01D1123:70b-4": "'phags pa 'jam dpal gzhon nur gyur pa la phyag 'tshal lo //",
    "T01D1123:70b-5": "gcig min du ma ma yin bdag dang gzhan la phan pa phun sum tshogs chen gzhir gyur pa //",
    "T01D1123:70b-6": "dngos min dngos po med pa ma yin mkha' ltar ro gcig rtogs par dka' ba'i rang bzhin can //",
    "T01D1123:70b-7": "gos pa med cing mi 'gyur zhi la mi mnyam mnyam pa khyab pa can ste spros med pa //",
    "T01D1123:70b-8": "so so rang rig rgyal ba rnams kyi chos sku dpe med gang yin de la bdag phyag 'tshal //",
    "T01D1123:70b-9": "rang gi 'byor pa 'jig rten las 'das bsam gyis mi khyab legs mdzad brgya yi 'bras bu ni //",
    "T01D1123:70b-10": "blo can rnams kyi dga' ba bskyed phyir 'khor gyi nang du sna tshogs rgyas par ston mdzad cing //",
    "T01D1123:70b-11": "rtag tu dam pa'i chos kyi sgra skad rgya chen 'jig rten kun du 'phro bar mdzad pa po //",
    "T01D1123:70b-12": "sangs rgyas longs spyod rdzogs sku chos kyi rgyal srid gnas pa gang yin de la phyag 'tshal lo //",
    "T01D1123:70b-13": "sems can rnams ni smin par mdzad phyir la la dag tu me 'bar bzhin du gang snang zhing //",
    "T01D1123:70b-14": "la lar yang ni rdzogs par byang chub chos kyi 'khor lo rab tu zhi bar gang snang la //",
    "T01D1123:70b-15": "sna tshogs thabs tshul rnam pa du mar 'jug cing srid pa gsum gyi 'jigs sel ba //",
    "T01D1123:70b-16": "phyogs bcur chub mdzad thub pa rnams kyi sprul sku don chen gang yin de la phyag 'tshal lo //",
    "T01D1123:70b-17": "sems can don gcig rgyun du mdzad cing bsod nams ye shes chen po dpag med las byung ba'i //",
    "T01D1123:71a-0": "bde bar gshegs pa rnams kyi sku gsum yid dang tshig gi lam @71a * //",
    "T01D1123:71a-1": "las rab tu 'das pa la //",
    "T01D1123:71a-2": "bdag gis dad pas phyag byas dge ba byang chub sa bon bsags par gyur pa gang yin des //",
    "T01D1123:71a-3": "sku gsum thob nas 'gro ba 'di dag ma lus",
    "T01D1123:71a-4": "byang chub lam la nges par 'dzud par shog /",
    "T01D1123:71a-5": "sku gsum la bstod pa zhes bya ba slob dpon",
    "T01D1123:71a-6": "'phags pa klu sgrub kyis mdzad pa rdzogs so /",
    "T01D1123:71a-8": "// / rgya gar gyi mkhan po krishna pandi ta dang /"
}