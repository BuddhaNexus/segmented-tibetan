{
    "T02D1324:265b-0": "@265b # // rgya gar skad du /",
    "T02D1324:265b-1": "badzra t'a ra s'a dha nam /",
    "T02D1324:265b-2": "bod skad du /",
    "T02D1324:265b-3": "rdo rje sgrol ma'i sgrub thabs /",
    "T02D1324:265b-4": "bcom ldan 'das rin chen 'byung ldan la phyag 'tshal lo //",
    "T02D1324:265b-5": "phun sum tshogs pa kun spel ma //",
    "T02D1324:265b-6": "sgrol ma la ni gus phyag 'tshal //",
    "T02D1324:265b-7": "de yi sgrub thabs man ngag bzhin //",
    "T02D1324:265b-8": "mdor bsdus nas ni bri bar bya //",
    "T02D1324:265b-9": "dang por re zhig rnal 'byor pas me tog dri",
    "T02D1324:265b-10": "zhim pa la sogs pas nyams dga' ba'i bsam gtan",
    "T02D1324:265b-11": "gyi khang pa la sogs par zhugs te /",
    "T02D1324:265b-12": "stan bde ba la skyil mo krung bcas nas rang",
    "T02D1324:265b-13": "gi snying gar aam yig yongs su gyur pa las",
    "T02D1324:265b-14": "zla ba'i dkyil 'khor ro //",
    "T02D1324:265b-15": "de'i steng du t'am yig ser po las byung ba'i rdo rje'o //",
    "T02D1324:265b-16": "rdo rje la t'am yig gi sa bon gnas pa'o //",
    "T02D1324:265b-17": "de'i 'od zer gyis bkug pa'i bcom ldan 'das ma'i",
    "T02D1324:265b-18": "'khor lo nam mkha'i phyogs su mngon par bltas te",
    "T02D1324:265b-19": "/ rang gi snying ga'i sa bon las 'thon pa'i",
    "T02D1324:265b-20": "me tog ma la sogs pa'i lha mo rnams spros",
    "T02D1324:266a-0": "/ la / me tog la sogs @266a * //",
    "T02D1324:266a-1": "pa rnams kyis mchod par bya'o //",
    "T02D1324:266a-2": "de nas bcom ldan 'das ma'i 'khor lo de nyid",
    "T02D1324:266a-3": "kyi mdun du sdig pa bshags pa la sogs pa",
    "T02D1324:266a-4": "bya ste / bdag gi sdig pa thams cad ni so sor bshags par bgyi'o //",
    "T02D1324:266a-5": "sangs rgyas dang byang chub sems dpa' dang /",
    "T02D1324:266a-6": "'phags pa dang so so skye po thams cad kyi",
    "T02D1324:266a-7": "dge ba thams cad la rjes su yi rang ngo",
    "T02D1324:266a-8": "// bdag gi dge ba thams cad kyang bla na",
    "T02D1324:266a-9": "med pa yang dag par rdzogs pa'i byang chub tu",
    "T02D1324:266a-10": "yongs su bsngo bar bgyi'o //",
    "T02D1324:266a-11": "'di nas bdag byang chub ma thob kyi bar du",
    "T02D1324:266a-12": "rkang gnyis rnams kyi mchog sangs rgyas la skyabs su",
    "T02D1324:266a-13": "mchi'o // zhi ba'i mchog theg pa chen po'i chos la skyabs su mchi'o //",
    "T02D1324:266a-14": "phyir mi ldog pa'i tshogs byang chub sems dpa'i dge 'dun la skyabs su mchi'o //",
    "T02D1324:266a-15": "ae ma'o sems can thams cad kyi don dang /",
    "T02D1324:266a-16": "phan pa dang /",
    "T02D1324:266a-17": "bde ba dang /",
    "T02D1324:266a-18": "ji srid mthar thug pa'i mya ngan las 'das pa'i",
    "T02D1324:266a-19": "dbyings su sangs rgyas kyi byang chub la rab tu",
    "T02D1324:266a-20": "gzhag pa'i phyir / bdag bla na med pa yang",
    "T02D1324:266a-21": "dag par rdzogs pa'i byang chub tu mngon par 'tshang",
    "T02D1324:266a-22": "gzhag pa'i phyir / rgya bar bgyi'o // de nas",
    "T02D1324:266a-23": "bdag gi bla na med pa yang dag par rdzogs",
    "T02D1324:266a-24": "pa'i sangs rgyas kyi lam la brten par bgyi'o //",
    "T02D1324:266a-25": "de nas gsum la skyabs su 'gro ba'i tshigs su bcad pa bklag par bya'o //",
    "T02D1324:266a-26": "de nas sems can thams cad la bde ba nye bar sdud pa'i rnam pa ni byams pa'o //",
    "T02D1324:266a-27": "sdug bsngal thams cad sel ba'i rnam pa ni snying rje'o //",
    "T02D1324:266a-28": "lha'i bde ba dang mi 'bral ba'i rnam pa ni dga' ba'o //",
    "T02D1324:266a-29": "nyon mongs pa'i gnyen po la nye bar sdud pa'i rnam pa btang snyoms bsgom par bya'o //",
    "T02D1324:266a-30": "de nas chos thams cad yid la dmigs nas rnam par dpyad par bya ste /",
    "T02D1324:266a-31": "'di dag ni sems nyid de /",
    "T02D1324:266a-32": "des na de'i rnam pa ni 'khrul snang ngo //",
    "T02D1324:266a-33": "rmi lam ji bzhin te /",
    "T02D1324:266a-34": "sems las phyi rol na med do //",
    "T02D1324:266a-35": "sems las phyi rol gyi gzung ba'i dngos por med cing sems 'dzin par mi 'gyur ro //",
    "T02D1324:266a-36": "de'i phyir chos thams cad kyi lus ni sems so //",
    "T02D1324:266a-37": "gzung ba dang 'dzin pa de rnams don dam par ni stong pa nyid do //",
    "T02D1324:266a-38": "de ltar gcig tu nges par chos thams cad kyi",
    "T02D1324:266a-39": "rnam pa ni 'khrul pas bskyed pa 'khrul pa'i mtshan",
    "T02D1324:266a-40": "ma'o // de rnams kyi rang bzhin nyid ni gnyis",
    "T02D1324:266b-0": "@266b su med pa'i rnam par rig byed kyi ngo",
    "T02D1324:266b-1": "bo 'ba' zhig pa rnams so //",
    "T02D1324:266b-2": "dag pa'i shel lta bu dang /",
    "T02D1324:266b-3": "ston ka'i nyi ma gung gi dri ma med pa'i",
    "T02D1324:266b-4": "nam mkha' lta bu mtha' yas par blta bar bya'o",
    "T02D1324:266b-5": "// 'di brjod de 'jig rten las 'das pa stong",
    "T02D1324:266b-6": "pa nyid kyi ye shes spros med rnam rtog med",
    "T02D1324:266b-7": "// pa'o // de nas de'i sngags kyis byin gyis brlab par bya'o //",
    "T02D1324:266b-8": "aom sh'u n+ya t'a dzny'a na badzra sva bh'a wa a'atma ko&amp; ham /",
    "T02D1324:266b-9": "de nyid ni bcom ldan 'das ma shes rab kyi pha rol tu phyin ma'o //",
    "T02D1324:266b-10": "de nyid ni mchog gi bsrung ba'o //",
    "T02D1324:266b-11": "de nas de'i rgyu mthun du gyur pa'i rnam pa",
    "T02D1324:266b-12": "dang ldan pa'i bsrung ba dag pa 'jig rten pa'i",
    "T02D1324:266b-13": "ye shes kyi rang bzhin bsgom par bya ste /",
    "T02D1324:266b-14": "de la ram las nyi ma /",
    "T02D1324:266b-15": "nyi ma de'i steng du h'um las byung ba'i sna tshogs rdo rje'o //",
    "T02D1324:266b-16": "rdo rje de nyid las rdo rje'i ra ba dang /",
    "T02D1324:266b-17": "gur bcings par bsgom mo //",
    "T02D1324:266b-18": "yang sna tshogs rdo rje'i 'od zer 'jig pa'i dus",
    "T02D1324:266b-19": "kyi me lta bu bzod par dka' ba phyogs thams",
    "T02D1324:266b-20": "cad du tshan cher spros pas /",
    "T02D1324:266b-21": "thad kar ni rdo rje ra ba gru bzhi 'bar bas gtams /",
    "T02D1324:266b-22": "steng du ni rdo rje'i gur /",
    "T02D1324:266b-23": "'og tu ni rdo rje'i rang bzhin gyis gzhi dang /",
    "T02D1324:266b-24": "'og thams cad gtams par blta'o //",
    "T02D1324:266b-25": "de nas nyi ma dang sna tshogs rdo rje'i 'od kyis yang phyogs mtshams su thug par spros pas /",
    "T02D1324:266b-26": "yang phyi'i sgo'i mtshams bcing bar bya'o zhes pa ni tshigs bcad kyi don to //",
    "T02D1324:266b-27": "de'i dbus su 'byung ba chen po nam mkha'i rang bzhin chos kyi 'byung gnas zhes pa /",
    "T02D1324:266b-28": "rdo rje 'chang chen po'i rang bzhin ston ka'i ri bong 'dzin ltar dkar ba /",
    "T02D1324:266b-29": "'og phra ba /",
    "T02D1324:266b-30": "steng yangs pa /",
    "T02D1324:266b-31": "zur gsum pa /",
    "T02D1324:266b-32": "nang nam mkha'i rang bzhin no //",
    "T02D1324:266b-33": "de'i dbus su sna tshogs padma'i 'dab ma'i lte ba la gnas pa'i sna tshogs rdo rje yangs pa'o //",
    "T02D1324:266b-34": "de'i gzhi ma la 'byung ba chen po bzhi'i dkyil",
    "T02D1324:266b-35": "'khor gyi rnam pa bzhi po lha mo bzhi'i rang",
    "T02D1324:266b-36": "bzhin rnams steng nas steng du blta'o //",
    "T02D1324:266b-37": "de la dang po yam gi yi ge las rlung",
    "T02D1324:266b-38": "gi dkyil 'khor gzhu'i dbyibs can nag po du ba'i",
    "T02D1324:266b-39": "mdog can / rtse zur gnyis su g-yo ba'i ba dan gyis mtshan pa'o //",
    "T02D1324:266b-40": "de'i steng du ram yig las me'i dkyil 'khor gru gsum pa dmar po zur dur gyis mtshan pa'o //",
    "T02D1324:266b-41": "de'i steng du bam yig las chu'i dkyil 'khor zlum po dkar po bum pas mtshan pa'o //",
    "T02D1324:267a-0": "de'i steng du lam yig @267a * //",
    "T02D1324:267a-1": "las dbang chen gyi dkyil 'khor gru bzhi ser po",
    "T02D1324:267a-2": "zur rnams su rdo rje rtse gsum pas mtshan pa'o",
    "T02D1324:267a-3": "// de'i steng du bh'um yig las skyes pa'i 'khor lo'o //",
    "T02D1324:267a-4": "da ni sgom pa po de nyid 'jig rten las",
    "T02D1324:267a-5": "'das pa'i ye shes khyab pa po nyid du gnas",
    "T02D1324:267a-6": "te / de nas sna tshogs rdo rje'i gzhi'i dbus",
    "T02D1324:267a-7": "kyi 'byung ba chen po bzhi yongs su gyur pa",
    "T02D1324:267a-8": "las skyes pa'i sangs rgyas kyi zhing yongs su dag",
    "T02D1324:267a-9": "pa bsdus pa'i gzugs thar pa chen po'i grong rnam",
    "T02D1324:267a-10": "par snang mdzad kyi rang bzhin rin po che sna",
    "T02D1324:267a-11": "tshogs pa'i rang bzhin gyi khang pa brtsegs pa /",
    "T02D1324:267a-12": "gru bzhi pa la sgo bzhi pa //",
    "T02D1324:267a-13": "ka ba brgyad kyis nye bar mdzes //",
    "T02D1324:267a-14": "stegs bu bzhi yis yongs su bskor //",
    "T02D1324:267a-15": "rta babs bzhi yis brgyan pa ste //",
    "T02D1324:267a-16": "dra ba dra phyed me long dang //",
    "T02D1324:267a-17": "dar dang me tog bla bres dang //",
    "T02D1324:267a-18": "rnga yab rdo rje'i srad bus mdzes //",
    "T02D1324:267a-19": "sangs rgyas 'od tshogs 'phro ba ste //",
    "T02D1324:267a-20": "ba dan sna tshogs g-yo ba'i rtser //",
    "T02D1324:267a-21": "dril bu'i sgra ni phyogs su sgrogs //",
    "T02D1324:267a-22": "mchog tu gyur pa'i 'dod pa lnga //",
    "T02D1324:267a-23": "nye bar spyod pas dgyes pa'o //",
    "T02D1324:267a-24": "rim gnyis gcig la padma bsgom //",
    "T02D1324:267a-25": "gnyis pa gru gsum dag tu shes //",
    "T02D1324:267a-26": "de'i dbus su a'a li nyis 'gyur yongs su gyur pa las zla ba'i dkyil 'khor ro //",
    "T02D1324:267a-27": "de'i steng du t'am yig yongs su gyur pa las rdo rje /",
    "T02D1324:267a-28": "de'i lte ba la t'am yig go //",
    "T02D1324:267a-29": "de nas yang da dha da dha nyis 'gyur dang",
    "T02D1324:267a-30": "ldan pa'i k'a li nyis 'gyur yongs su gyur pa",
    "T02D1324:267a-31": "las nyi ma'o // gnyis ka 'dus pa bde ba",
    "T02D1324:267a-32": "chen po mchog tu dga' ba dang ldan pa zla",
    "T02D1324:267a-33": "las nyi ma'o // ba'o // zla ba me long ye shes ldan //",
    "T02D1324:267a-34": "rta bdun pa ni mnyam nyid ldan //",
    "T02D1324:267a-35": "rang lha'i sa bon mtshan ma dag go //",
    "T02D1324:267a-36": "so sor rtog par brjod pa'o //",
    "T02D1324:267a-37": "thams cad gcig gyur bya nan tan //",
    "T02D1324:267a-38": "rdzogs pa chos nyid dag pa'o //",
    "T02D1324:267a-39": "'di ni mngon par byang chub pa rnam pa lnga'o //",
    "T02D1324:267a-40": "de nas sa bon gyi 'od zer gyis sems can",
    "T02D1324:267a-41": "rnams rang gi yi dam lha'i 'khor lo'i rnam par",
    "T02D1324:267a-42": "bkug ste de nyid la zhugs pa dang /",
    "T02D1324:267a-43": "mtshan ma dang sa bon yongs su gyur pa las",
    "T02D1324:267a-44": "rnal 'byor pas lha mo sgrol ma bsgom par bya",
    "T02D1324:267a-45": "ste / phyag brgyad ma la zhal bzhi ma //",
    "T02D1324:267a-46": "rgyan rnams kun gyis rnam par brgyan //",
    "T02D1324:267a-47": "gzhon nu ma yi mtshan gyis 'bar //",
    "T02D1324:267b-0": "@267b kha dog gser dang mtshungs par bsgom //",
    "T02D1324:267b-1": "dbang bskur rdo rje nyi ma 'khrungs //",
    "T02D1324:267b-2": "sangs rgyas bzhi yi dbu rgyan che //",
    "T02D1324:267b-3": "lang tsho gzhon la bab pa'i dus //",
    "T02D1324:267b-4": "gser gyi rna cha g-yo bag can //",
    "T02D1324:267b-5": "sna tshogs padma'i gdan la bzhugs //",
    "T02D1324:267b-6": "'od zer dmar pos rnam par brgyan //",
    "T02D1324:267b-7": "rdo rje de bzhin zhags pa dang //",
    "T02D1324:267b-8": "dung dang mda' ni g-yas na 'dzin //",
    "T02D1324:267b-9": "rdo rje lcags kyu autpala //",
    "T02D1324:267b-10": "gzhu dang sdigs mdzub g-yon na 'dzin //",
    "T02D1324:267b-11": "rdo rje sgrol ma'i rnal 'byor dag / sems can don kun pha rol phyin //",
    "T02D1324:267b-12": "rdo rje skyil krung sbyor ba yis //",
    "T02D1324:267b-13": "sa gsum po ni bsgrub par bya //",
    "T02D1324:267b-14": "padma'i phyogs bzhi'i 'dab ma la //",
    "T02D1324:267b-15": "shar du me tog sgrol ma ste //",
    "T02D1324:267b-16": "kha dog dkar po yid 'ong ma //",
    "T02D1324:267b-17": "aom yig ye shes las rdzogs ma //",
    "T02D1324:267b-18": "phyag na me tog phreng ba 'dzin //",
    "T02D1324:267b-19": "zhal gcig phyag ni gnyis ma ste //",
    "T02D1324:267b-20": "rgyan rnams kun gyis rnam par brgyan //",
    "T02D1324:267b-21": "lhor ni spos kyi sgrol ma ste //",
    "T02D1324:267b-22": "mdog nag mo la gzugs mdzes ma //",
    "T02D1324:267b-23": "bdug spos snod kyis phyag brel ma //",
    "T02D1324:267b-24": "rgyan rnams kun gyis rnam par brgyan //",
    "T02D1324:267b-25": "nub tu mar me'i sgrol ma ste //",
    "T02D1324:267b-26": "phyag na mar me'i kong bu 'dzin //",
    "T02D1324:267b-27": "kha dog ser zhing cher brgyan ma //",
    "T02D1324:267b-28": "gser gyi rna cha g-yo bag can //",
    "T02D1324:267b-29": "byang du dri yi sgrol ma ste //",
    "T02D1324:267b-30": "dri yi dung phor phyag na bsnams //",
    "T02D1324:267b-31": "lha mo kha dog 'od dmar mtshungs //",
    "T02D1324:267b-32": "snying po'i dkyil 'khor du bsgom bya //",
    "T02D1324:267b-33": "de nas sgo skyong ma rnams bsam //",
    "T02D1324:267b-34": "lcags kyu sogs kyis rab phye ba'o //",
    "T02D1324:267b-35": "g-yas pa'i phyag na lcags kyu ste //",
    "T02D1324:267b-36": "g-yon pas sdang la sdigs mdzub mdzad //",
    "T02D1324:267b-37": "nyi ma'i dkyil 'khor dbus su bzhugs //",
    "T02D1324:267b-38": "kha dog dkar mo yid 'ong ma //",
    "T02D1324:267b-39": "lcags kyu ma'o //",
    "T02D1324:267b-40": "g-yas kyi phyag na zhags pa ste //",
    "T02D1324:267b-41": "g-yon gyis sdang la sdigs mdzub mdzad //",
    "T02D1324:267b-42": "dkyil 'khor dmar po'i dbus su bzhugs //",
    "T02D1324:267b-43": "gzugs ni dkar skya yid 'ong ma //",
    "T02D1324:267b-44": "zhags pa ma'o //",
    "T02D1324:267b-45": "g-yas kyi phyag na lcags sgrog ste //",
    "T02D1324:267b-46": "g-yon gyis sdang la sdigs mdzub mdzad //",
    "T02D1324:267b-47": "rdo rje dkyil 'khor dbus su bzhugs //",
    "T02D1324:267b-48": "kha dog dmar por bsgom par bya //",
    "T02D1324:267b-49": "rdo rje lcags sgrog go //",
    "T02D1324:267b-50": "rdo rje dril bus phyag brel zhing //",
    "T02D1324:267b-51": "g-yon gyis sdang la sdigs mdzub mdzad //",
    "T02D1324:268a-0": "@268a * // 'od kyi dkyil 'khor dbus su bzhugs //",
    "T02D1324:268a-1": "ma rgad dang ni autpala mtshungs //",
    "T02D1324:268a-2": "rdo rje dril bu ma'o //",
    "T02D1324:268a-3": "cho ga'i sbyor bas mtshams rnams kyi //",
    "T02D1324:268a-4": "char ni mtshan ma bzhi rnams te //",
    "T02D1324:268a-5": "byang sems snod dang ri rab dang //",
    "T02D1324:268a-6": "me thab dang ni rgyal mtshan che //",
    "T02D1324:268a-7": "steng du gtsug tor rnam rgyal te //",
    "T02D1324:268a-8": "kha dog dkar la gzugs mdzes ma //",
    "T02D1324:268a-9": "g-yas kyi phyag na 'khor lo ste //",
    "T02D1324:268a-10": "g-yon gyis sdang la sdigs mdzub mdzad //",
    "T02D1324:268a-11": "'og tu gnod mdzes rnam bsgom bya //",
    "T02D1324:268a-12": "g-yas kyi phyag na sbrul zhags te //",
    "T02D1324:268a-13": "g-yon gyis gdug la sdigs mdzub mdzad //",
    "T02D1324:268a-14": "mdog nag drag shul che ba'o //",
    "T02D1324:268a-15": "de ltar bsams te sngags spro zhing bzlas par bya'o //",
    "T02D1324:268a-16": "aom t'a re tutt'a re tu re sv'a h'a //",
    "T02D1324:268a-17": "pha rol phyin pa bcu yi gnas //",
    "T02D1324:268a-18": "yi ge bcus ni lha mo bcur //",
    "T02D1324:268a-19": "'bad pa yis ni bsgoms gyur na //",
    "T02D1324:268a-20": "las kun rab tu sgrub par byed //",
    "T02D1324:268a-21": "mig la gti mug rdo rje dgod //",
    "T02D1324:268a-22": "rna bar zhe sdang rdo rje ste //",
    "T02D1324:268a-23": "de bzhin phrag dog rdo rje snar //",
    "T02D1324:268a-24": "kha la 'dod chags rdo rje'o //",
    "T02D1324:268a-25": "reg la ser sna rdo rje ste //",
    "T02D1324:268a-26": "snying gar bdag med rnal 'byor ma'o //",
    "T02D1324:268a-27": "skye mched rnams su shes bya ste //",
    "T02D1324:268a-28": "nyon mongs mun pa kun sel ba'o //",
    "T02D1324:268a-29": "'di ni mig sogs byin brlabs te //",
    "T02D1324:268a-30": "zhal gcig phyag ni gnyis par shes //",
    "T02D1324:268a-31": "sna tshogs gzugs ldan btsun mo ni //",
    "T02D1324:268a-32": "gri gug thod pas phyag rnams brel //",
    "T02D1324:268a-33": "srog song steng na yang dag bzhugs //",
    "T02D1324:268a-34": "de nas lus ngag yid byin brlab //",
    "T02D1324:268a-35": "aom yig sku yi rdo rje ste //",
    "T02D1324:268a-36": "rgyal po chen pos rnam par brgyan //",
    "T02D1324:268a-37": "h'um yig thugs kyi rdo rje ste //",
    "T02D1324:268a-38": "rgyal chen rdo rje sems dpa' bzhugs //",
    "T02D1324:268a-39": "a'a: yig de nyid dam pa ste //",
    "T02D1324:268a-40": "ngag lam gsal bar byed par 'dod //",
    "T02D1324:268a-41": "ma mo 'di kun nyid kyi ni //",
    "T02D1324:268a-42": "snying gar ye shes rang bzhin dgod //",
    "T02D1324:268a-43": "ye shes sems dpa'i sbyor ba yis //",
    "T02D1324:268a-44": "sangs rgyas byang chub thob par 'gyur //",
    "T02D1324:268a-45": "rang sngags yi ge las byung ba'i //",
    "T02D1324:268a-46": "phyag rgya mtshan ma yongs su brtag / spro dang bsdu ba byas pa yis //",
    "T02D1324:268a-47": "dkyil 'khor ba yi rnam par byung //",
    "T02D1324:268a-48": "nam mkha'i dbyings kyi dbus bzhugs pa //",
    "T02D1324:268a-49": "ye shes dkyil 'khor bsgom par bya //",
    "T02D1324:268a-50": "kun nas sna tshogs gzugs su ni //",
    "T02D1324:268b-0": "ye shes lnga @268b yi yon tan bkod //",
    "T02D1324:268b-1": "mchod pa chen pos mchod bya zhing //",
    "T02D1324:268b-2": "bsnyen bkur chen pos bkur sti bya //",
    "T02D1324:268b-3": "sgo skyong ma yi sbyor ba yis //",
    "T02D1324:268b-4": "ye shes rgya mtsho bsgrub bya ste //",
    "T02D1324:268b-5": "ye shes 'khor lo la mnyam gzhug / rnal 'byor sangs rgyas kun mnyam par //",
    "T02D1324:268b-6": "skad cig gis ni gnyis med 'gyur //",
    "T02D1324:268b-7": "aom badzra aam ku sh'i a'a karsha ya dza: aom badzra p'a sh'i pra be sha ya h'um /",
    "T02D1324:268b-8": "aom badzra spho ta bandha ya bam /",
    "T02D1324:268b-9": "aom badzra a'a be sha pa shi ku ru ho:",
    "T02D1324:268b-10": "rang gi snying ga'i sa bon las 'thon pa'i 'od",
    "T02D1324:268b-11": "zer lcags kyu lta bu rnams kyis khams gsum na",
    "T02D1324:268b-12": "bzhugs pa'i sangs rgyas rnams spyan drangs te ma mo",
    "T02D1324:268b-13": "brgyad rnams kyis yang dag par mchod la /",
    "T02D1324:268b-14": "byang chub rdo rje sangs rgyas la //",
    "T02D1324:268b-15": "mchod chen ji ltar sbyin pa ltar //",
    "T02D1324:268b-16": "bdag kyang bskyab pa'i don gyi phyir //",
    "T02D1324:268b-17": "nam mkha' rdo rje deng bdag stsol //",
    "T02D1324:268b-18": "de bzhin gshegs pa thams cad kyis bdag la dbang bskur du gsol zhes dbang bskur zhu bas /",
    "T02D1324:268b-19": "dbang bskur ba ni rdo rje che //",
    "T02D1324:268b-20": "khams gsum pa yis phyag byas pa //",
    "T02D1324:268b-21": "sangs rgyas kun gyi gsang gsum gyi //",
    "T02D1324:268b-22": "gnas las byung ba sbyin par bya //",
    "T02D1324:268b-23": "zhes 'don ci sangs rgyas he ru ka'i gzugs can",
    "T02D1324:268b-24": "rnams kyis de bzhin gshegs pa lnga'i bdag nyid bdud",
    "T02D1324:268b-25": "rtsi lnga 'dzin pa'i bum pa lngas dbang bskur ro",
    "T02D1324:268b-26": "// dbang bskur ba na me tog gi char 'bab par 'gyur ro //",
    "T02D1324:268b-27": "rnga bo che'i sgra sgrogs so //",
    "T02D1324:268b-28": "gur gum gyi char 'bebs so //",
    "T02D1324:268b-29": "gzugs rdo rje ma la sogs pas mchod par byed do //",
    "T02D1324:268b-30": "spyan ma la sogs pas rdo rje'i glus stod par byed do //",
    "T02D1324:268b-31": "dbang bskur bas spyi bor rdo rje nyi ma bskyed do //",
    "T02D1324:268b-32": "dbu rgyan gyi phyogs bzhir de bzhin gshegs pa rnam par snang mdzad dang /",
    "T02D1324:268b-33": "mi bskyod pa dang /",
    "T02D1324:268b-34": "'od dpag med dang /",
    "T02D1324:268b-35": "don yod grub pa rnams so //",
    "T02D1324:268b-36": "rim pa dbus ma'i lha mo bzhi dang /",
    "T02D1324:268b-37": "sgo skyong ma rnams kyi dbu rgyan la yang rim pa bzhin no //",
    "T02D1324:268b-38": "gtsug tor la ni rin chen dbang phyug go //",
    "T02D1324:268b-39": "gnod mdzes kyi dbu rgyan la ni mi bskyod pa'o //",
    "T02D1324:268b-40": "zhe sdang rdo rje phyag 'tshal 'dud //",
    "T02D1324:268b-41": "gti mug rdo rje phyag 'tshal bstod //",
    "T02D1324:268b-42": "ser sna rdo rjes bdag la skyobs //",
    "T02D1324:268b-43": "'dod chags rdo rje bdag la stsol //",
    "T02D1324:268b-44": "nga rgyal che dang phrag dog che //",
    "T02D1324:268b-45": "mgon po dam tshig rdo rje kun //",
    "T02D1324:269a-0": "@269a * // las kun rab tu sgrub pa po //",
    "T02D1324:269a-1": "rdo rje can kun bdag dgyes mdzod //",
    "T02D1324:269a-2": "bstod pa'o //",
    "T02D1324:269a-3": "gtsang zhing gtsang ma las byung ba'i //",
    "T02D1324:269a-4": "lha rdzas dge ba'i me tog 'di //",
    "T02D1324:269a-5": "bdag ni gus pas 'bul lags kyis //",
    "T02D1324:269a-6": "bzhes nas bdag la dgyes par mdzod //",
    "T02D1324:269a-7": "me tog go //",
    "T02D1324:269a-8": "nags tshal bcud 'di yid 'ong ba //",
    "T02D1324:269a-9": "gang zhig dri bzang bdug spos mchog / bdag ni gus pas 'bul lags kyis //",
    "T02D1324:269a-10": "bzhes nas bdag la dgyes par mdzod //",
    "T02D1324:269a-11": "bdug spos so //",
    "T02D1324:269a-12": "srin po 'joms shing dag byed la //",
    "T02D1324:269a-13": "dge zhing mun pa rnam sel ba //",
    "T02D1324:269a-14": "bdag ni gus pas 'bul lags kyis //",
    "T02D1324:269a-15": "bzhes nas bdag la dgyes par mdzod //",
    "T02D1324:269a-16": "mar me'o //",
    "T02D1324:269a-17": "gtsang zhing skye gnas gtsang las byung //",
    "T02D1324:269a-18": "lha rdzas dge ba'i dri bzang 'di //",
    "T02D1324:269a-19": "bdag ni gus pas 'bul lags kyis //",
    "T02D1324:269a-20": "bzhes nas bdag la dgyes par mdzod //",
    "T02D1324:269a-21": "dri bzang ngo //",
    "T02D1324:269a-22": "de'i rjes su yam yig sngon po yongs su gyur",
    "T02D1324:269a-23": "pa las rlung gi dkyil 'khor gzhu lta bu ba",
    "T02D1324:269a-24": "dan gyis mtshan pa'o //",
    "T02D1324:269a-25": "sa bon ram dmar po las byung ba'i me'i dkyil 'khor gru gsum pa'o //",
    "T02D1324:269a-26": "steng du aa: yig dmar po las byung ba'i padma'i snod do //",
    "T02D1324:269a-27": "sa bon bh'um a'am dzr'im kham h'um rnams yongs su gyur pa las /",
    "T02D1324:269a-28": "dri dang nyi ma dang zla ba dang sman dang",
    "T02D1324:269a-29": "chu'i mtshan nyid can sa bon de rnams kyis byin",
    "T02D1324:269a-30": "gyis brlabs pa grangs ji bzhin du de bzhin gshegs",
    "T02D1324:269a-31": "pa lnga'i rang bzhin bdud rtsi lnga'o //",
    "T02D1324:269a-32": "sa bon go ku da ha na zhes pa lnga yang bsam mo //",
    "T02D1324:269a-33": "de'i steng mtho gang tsam 'phags par zla ba la",
    "T02D1324:269a-34": "gnas pa'i h'um yig las byung ba'i rdo rje rtse",
    "T02D1324:269a-35": "lnga pa chen po dkar ba bsam /",
    "T02D1324:269a-36": "de'i 'og ma aom yig rnam par bsam mo //",
    "T02D1324:269a-37": "rlung gis bskul bas me'i dkyil 'khor gyi me'i steng",
    "T02D1324:269a-38": "gi rdo rje'i mes de dag thams cad bskol bar",
    "T02D1324:269a-39": "bsams te / de'i rlangs pas aom dang rdo rje",
    "T02D1324:269a-40": "zhu bas de nyid du bdud rtsi mar khu lta",
    "T02D1324:269a-41": "bur ro mnyam par gyur par bsams nas /",
    "T02D1324:269a-42": "de'i steng du aom yig dkar po bsams pa'i 'od",
    "T02D1324:269a-43": "kyis 'jig rten gsum gyi khongs na gnas pa'i bdud",
    "T02D1324:269a-44": "rtsi thams cad bkug ste de'i nang du chud par",
    "T02D1324:269a-45": "bsgom / chos kyi dbyings dang mnyam pa'i de bzhin",
    "T02D1324:269b-0": "gshegs pa thams cad kyi thugs ka na @269b gnas",
    "T02D1324:269b-1": "pa'i ye shes kyi bdud rtsi bkug ste /",
    "T02D1324:269b-2": "de nyid dang lhan cig tu byas nas /",
    "T02D1324:269b-3": "de'i steng de nyid gsum bsam zhing de nyid kyis mngon par bsngags te /",
    "T02D1324:269b-4": "dkyil 'khor pa thams cad kyi thugs kar dkyil 'khor gyi 'khor lo bsams nas /",
    "T02D1324:269b-5": "de dag gi ljags la shin tu dkar ba'i h'um",
    "T02D1324:269b-6": "las skyes pa'i rdo rje dkar po nas 'bru'i tshad",
    "T02D1324:269b-7": "tsam pa bsams te /",
    "T02D1324:269b-8": "bdud rtsi lnga po des dkyil 'khor pa rnams dang bdag nyid mchod par bya'o //",
    "T02D1324:269b-9": "des dkyil 'khor rdzogs pa'o //",
    "T02D1324:269b-10": "thun mtshams gsum du bsgom zhing ldang bar bya ste /",
    "T02D1324:269b-11": "rtag tu lha'i skur gnas par bya'o //",
    "T02D1324:269b-12": "de la 'di ni bzlas pa'i sngags so //",
    "T02D1324:269b-13": "aom t'a re tutt'a re tu re sv'a h'a /",
    "T02D1324:269b-14": "sngags 'di mchog dang gtso bo ste //",
    "T02D1324:269b-15": "sangs rgyas kun gyis phyag mdzad pa //",
    "T02D1324:269b-16": "bklags pas 'grub byed drag po ste //",
    "T02D1324:269b-17": "rdo rje gur gyis gsungs pa'o //",
    "T02D1324:269b-18": "de nas gzhan yang gzungs sngags ni //",
    "T02D1324:269b-19": "na ma: a'ary'a ba lo ki te shva r'a ya /",
    "T02D1324:269b-20": "bo dhi satv'a ya /",
    "T02D1324:269b-21": "ma h'a sarv'a ya /",
    "T02D1324:269b-22": "ma h'a k'a ru ni k'a ya /",
    "T02D1324:269b-23": "tadya th'a /",
    "T02D1324:269b-24": "aom t'a re tutt'a re tu re sarba du shta pra dushta /",
    "T02D1324:269b-25": "na ma kri te dzam bha ya /",
    "T02D1324:269b-26": "stam bha ya /",
    "T02D1324:269b-27": "mo ha ya /",
    "T02D1324:269b-28": "bandha ya /",
    "T02D1324:269b-29": "h'um h'um h'um phat phat phat sarba dushta stam bha ni t'a re sv'a h'a /",
    "T02D1324:269b-30": "sngags 'dis bla gos kyi gra zur la lan bdun",
    "T02D1324:269b-31": "mngon par bsngags te mdud pa bcings nas 'brog dgon",
    "T02D1324:269b-32": "par song yang gang gis kyang bag tsha bar mi",
    "T02D1324:269b-33": "'gyur te // stag dang chom rkun dang /",
    "T02D1324:269b-34": "chu rin dang sprul dang /",
    "T02D1324:269b-35": "glang po che dang /",
    "T02D1324:269b-36": "ma he dang /",
    "T02D1324:269b-37": "dom dang /",
    "T02D1324:269b-38": "ba men la sogs pa rnams mtshan dran pa tsam gyis rlag pa dang zhum par byed do //",
    "T02D1324:269b-39": "sngags 'dis autpala'i sbyin sreg ji srid lan brgya rtsa brgyad du bya'o //",
    "T02D1324:269b-40": "aom t'a re tutt'a re ttu re aa mu kam me ba sha m'a ma ya sv'a h'a /",
    "T02D1324:269b-41": "yang sngags de nyid kyis khra'i sgro la lan sum cu rtsa gnyis su bzlas te /",
    "T02D1324:269b-42": "dgra'i khyim du sbas na nyi ma bdun gyis skrod par byed do //",
    "T02D1324:269b-43": "aom t'a ra tutt'a re tu re tsa la pra",
    "T02D1324:269b-44": "tsa la s'i ghra g'a mi ni de ba tangta",
    "T02D1324:269b-45": "autstsh'a ta ya h'um phat /",
    "T02D1324:269b-46": "de nas gzhan yang sbyor ba 'byung ste /",
    "T02D1324:269b-47": "aom t'a re tutt'a re tu re aa mu k'a",
    "T02D1324:269b-48": "bhi dh'a nam ku m'a re ma h'a mud ba",
    "T02D1324:269b-49": "b'i he na sya: pra ti pra yatstsha tu sv'a",
    "T02D1324:269b-50": "h'a / myos byed gtum po'i sa bon dang //",
    "T02D1324:269b-51": "smyo bar byed pa nyid dang ni //",
    "T02D1324:270a-0": "aa sho ka yi lo ma @270a * //",
    "T02D1324:270a-1": "dang //",
    "T02D1324:270a-2": "me tog stong phrag lngar bsreg pa'am //",
    "T02D1324:270a-3": "sprang rtsi bu ram mar bcas pa'i //",
    "T02D1324:270a-4": "sbyin sreg bu mo 'grub par bsngags //",
    "T02D1324:270a-5": "zhag bdun tshe na rnal 'byor pas //",
    "T02D1324:270a-6": "rang 'dod pa yi bu mo thob //",
    "T02D1324:270a-7": "de nas gzhan yang sbyor ba 'byung ste /",
    "T02D1324:270a-8": "aom t'a re tutt'a re tu re aa mu k'a",
    "T02D1324:270a-9": "bhi dh'a nam sva sv'a na d'a karsha ya m'a",
    "T02D1324:270a-10": "na ke dza: sngags 'dis rgya shug gi tsher ma",
    "T02D1324:270a-11": "rang byung gi me tog tu spags te stong phrag",
    "T02D1324:270a-12": "lnga sbyin sreg byas na /",
    "T02D1324:270a-13": "mi'i bdag po'i bu mo yang 'gugs par 'gyur ro //",
    "T02D1324:270a-14": "de nas gzhan yang sbyor ba 'byung ste /",
    "T02D1324:270a-15": "zla mtshan gyis gos pa'i ras la /",
    "T02D1324:270a-16": "bcom ldan 'das ma zhal gcig phyag gnyis la lcags",
    "T02D1324:270a-17": "kyu dang autpala dang zhags pa phyag na bsnams pa'i",
    "T02D1324:270a-18": "rnam par bris te /",
    "T02D1324:270a-19": "de'i mdun du /",
    "T02D1324:270a-20": "lha rdzas dge ba'i me tog 'di /",
    "T02D1324:270a-21": "zhes pa la sogs pas mchod par bya'o //",
    "T02D1324:270a-22": "phyi nas bsgom pa dang ldan par sngags bzlas par bya ste /",
    "T02D1324:270a-23": "aom t'a re tutt'a re tu re aamu k'am ka",
    "T02D1324:270a-24": "nyam ma me pi si ham sva pa n'am ka",
    "T02D1324:270a-25": "tha ya h'um phat /",
    "T02D1324:270a-26": "stong phrag lngas 'ong bar 'gyur ro //",
    "T02D1324:270a-27": "zhags pa yis ni mgul bcings te //",
    "T02D1324:270a-28": "lcags kyu yis ni rnam drangs nas //",
    "T02D1324:270a-29": "bsgrub bya rkang 'og tu bsams nas //",
    "T02D1324:270a-30": "bran mo'i tshul du spyod par byed //",
    "T02D1324:270a-31": "de nas gzhan yang rab tu sbyor ba 'byung ste /",
    "T02D1324:270a-32": "sgrol ma'i gzungs kyis lan bdun mngon par bsngags pa byas nas /",
    "T02D1324:270a-33": "bdag gi meg [*mig] gnyis la mig sman bzhin du byugs te /",
    "T02D1324:270a-34": "rgyal po'i khyim du zhugs na rgyal po des slob ma bzhin du bsnyen bkur byed par 'gyur ro //",
    "T02D1324:270a-35": "'gal ba mi smra zhing bka' drin stsol bar 'gyur ro //",
    "T02D1324:270a-36": "snyan par smra bar byed cing bran bzhin du nye bar 'gro ste /",
    "T02D1324:270a-37": "khros pa yang dbang du 'gyur ro //",
    "T02D1324:270a-38": "'di ni mngon sum du mthong ba ngo mtshar dang bcas pa'o //",
    "T02D1324:270a-39": "de nas gzhan yang rab tu sbyor ba 'byung ste /",
    "T02D1324:270a-40": "sgrol ma'i gzungs lan brgyar brjod nas /",
    "T02D1324:270a-41": "sprul kha gnyis pa'i so dug thal bar bya ste /",
    "T02D1324:270a-42": "ba dmar mo'i mar khur aarka'i shing bal gyi sdong",
    "T02D1324:270a-43": "bu byas nas rab tu spar zhing mig sman dbab",
    "T02D1324:270a-44": "par bya'o // mig sman rdo rje nyid ma dang /",
    "T02D1324:270a-45": "rdo rje chos dag dang mnyes la rta mchog gi sha chen gyis bdug par bya'o //",
    "T02D1324:270a-46": "thal ba dang lhan cig mig la bskus te /",
    "T02D1324:270b-0": "rdo rje'i mig gis @270b gang la bltas pa de /",
    "T02D1324:270b-1": "gal te padma gar gyi dbang phyug mi 'bab na de'i tshe bdag sgrol ma ma yin zhing /",
    "T02D1324:270b-2": "bdag gis sangs rgyas bcom ldan 'das rnams bkrongs par 'gyur ba lags so //",
    "T02D1324:270b-3": "de nas gzhan yang rab tu sbyor ba 'byung ste /",
    "T02D1324:270b-4": "byis pa so ma skyes pa'i lce blangs la /",
    "T02D1324:270b-5": "sgrol ma'i gzungs lan bdun mngon par bsngags pa byas nas /",
    "T02D1324:270b-6": "shing bhringga ra dza'i rtsa ba gi wang dang lhan cig tu byas nas /",
    "T02D1324:270b-7": "dpral bar thig le yongs su byas na /",
    "T02D1324:270b-8": "gang dang gang la bltas pa de dang de dbang du byed do //",
    "T02D1324:270b-9": "de nas gzhan yang rab tu sbyor ba 'byung ste /",
    "T02D1324:270b-10": "lto ba'i srin bu la gzungs lan bdun mngon par bsngags pa byas nas /",
    "T02D1324:270b-11": "rdo rje chos dang lhan cig go la ldan par",
    "T02D1324:270b-12": "bu mo gang la byin na sbyin pa mchog 'di",
    "T02D1324:270b-13": "zos pa tsam gyis mi spong ba dang /",
    "T02D1324:270b-14": "gzhan la mi dga' ba dang /",
    "T02D1324:270b-15": "gzhan du mi 'gro ba dang /",
    "T02D1324:270b-16": "skyes pa gzhan mi 'dod pa dang /",
    "T02D1324:270b-17": "rang gi bdag po yang spong ngo //",
    "T02D1324:270b-18": "de nas gzhan yang sbyor ba 'byung ste /",
    "T02D1324:270b-19": "mar khu chen pos bdag nyid la byugs te /",
    "T02D1324:270b-20": "'od dpag med bsgoms nas sgrol ma'i gzungs bzlas par bya'o //",
    "T02D1324:270b-21": "bzlas pa'i mthar 'bras s'a lu btags pas bskus te /",
    "T02D1324:270b-22": "dril phyis byas pa'i dri ma la snum khur byas",
    "T02D1324:270b-23": "nas gang la byin pa de 'tsho chas lnga dang",
    "T02D1324:270b-24": "bral yang mi spong ngo //",
    "T02D1324:270b-25": "de nas gzhan yang sbyor bar 'gyur te /",
    "T02D1324:270b-26": "zla ba gzas gzung ba'i dus su sgrol ma'i gzungs bzlas pa byed cing bsnyen par byas te /",
    "T02D1324:270b-27": "de las byung ba'i 'jig rten dbang phyug blangs la /",
    "T02D1324:270b-28": "dung gi phye ma dang bsnol te rab tu myos ma gang zhig la byin na /",
    "T02D1324:270b-29": "ji srid lnga dang bral yang de rjes 'brang ngo //",
    "T02D1324:270b-30": "de nas gzhan yang sbyor ba 'byung ste /",
    "T02D1324:270b-31": "sgrol ma'i gzungs sngags kyis ma da na'i 'bras bu la lan brgya rtsa brgyad yongs su bzlas la /",
    "T02D1324:270b-32": "myos byed kyi 'bras bu de dang rta mgrin lhan",
    "T02D1324:270b-33": "cig byas te gang la bskus pa de dbang du",
    "T02D1324:270b-34": "'gyur ro // de nas gzhan yang rab tu sbyor ba 'byung ste /",
    "T02D1324:270b-35": "aom t'a re tutt'a re tu re aa mu ka",
    "T02D1324:270b-36": "sbya bandha na mug tim ku ru mu: sv'a h'a",
    "T02D1324:270b-37": "zhes bya ba'i sngags 'dis /",
    "T02D1324:270b-38": "shing aarka'i lo ma la bsgrub bya'i ming nad du chud par bris la /",
    "T02D1324:271a-0": "nya khyi ba'i khyim du sbas na de @271a * //",
    "T02D1324:271a-1": "bcings pa las nges par grol bar 'gyur ro //",
    "T02D1324:271a-2": "rdo rje sgrol ma'i sgrub thabs 'di //",
    "T02D1324:271a-3": "bris pas bsod nams gang bsags pa //",
    "T02D1324:271a-4": "de yis 'jig rten 'di rnams ni //",
    "T02D1324:271a-5": "bde gshegs nyid du 'gro bar shog /'di ni dpal",
    "T02D1324:271a-6": "rin chen 'byung gnas zhi ba'i zhabs kyis mdzad pa'o",
    "T02D1324:271a-7": "// pandi ta chen po buddha shr'i dzny'a na dang /",
    "T02D1324:271a-8": "pandi ta chen po sh'akya shr'i bha dra la zhus shing mnyan nas /"
}