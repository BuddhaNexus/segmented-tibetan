{
    "T02D3445:103b-0": "@103b # // rgya gar skad du /",
    "T02D3445:103b-1": "a'arya shr'i m'a na b'a d'i r'a dza s'a dha nam /",
    "T02D3445:103b-2": "bod skad du /",
    "T02D3445:103b-3": "dpal ldan 'phags pa ngag gi rgyal po'i sgrub thabs /",
    "T02D3445:103b-4": "'phags pa 'jam dpal la phyag 'tshal lo //",
    "T02D3445:103b-5": "ye shes rang bzhin mgon phyag 'tshal //",
    "T02D3445:103b-6": "bya ba'i rgyud kyi rjes 'brangs nas //",
    "T02D3445:103b-7": "dngos grub thams cad rab ster ba //",
    "T02D3445:103b-8": "de yi sgrub thabs bdag gis brjod //",
    "T02D3445:103b-9": "dang por re zhig sngags pas yid dang mthun pa'i gnas ji ltar bde bas nye bar 'dug ste /",
    "T02D3445:103b-10": "sdug bsngal gyi rgya mtshor lhung ba'i sems can gyi khams la bltas nas /",
    "T02D3445:103b-11": "smon lam gdab par bya'o //",
    "T02D3445:103b-12": "sdug bsngal ba'i sems can 'di rnams 'khor bar 'khor te /",
    "T02D3445:103b-13": "de rnams la bdag gis 'jam pa'i dbyangs su gyur nas /",
    "T02D3445:103b-14": "bla na med pa'i go 'phang mchog la rab tu dgod par bya'o zhes so //",
    "T02D3445:103b-15": "de nas bris sku la sogs pa bkram nas bcom ldan 'das 'jam pa'i dbyangs dang /",
    "T02D3445:103b-16": "bla ma dang /",
    "T02D3445:103b-17": "sangs rgyas dang /",
    "T02D3445:103b-18": "byang chub sems dpa' rnams mdun du dmigs te /",
    "T02D3445:103b-19": "me tog la sogs pa rnams kyis mchod cing phyag 'tshal nas /",
    "T02D3445:103b-20": "sdig pa bshags pa dang /",
    "T02D3445:103b-21": "slan chad mi bgyid cing sdom pa dang /",
    "T02D3445:103b-22": "bsod nams la rjes su yi rang ba dang /",
    "T02D3445:103b-23": "bdag nyid dbul ba dang /",
    "T02D3445:103b-24": "gsum la skyabs su 'gro ba dang /",
    "T02D3445:104a-0": "byang chub tu @104a * //",
    "T02D3445:104a-1": "sems bskyed pa yang byas nas tshigs su bcad pa 'di gnyis kyis bya ste /",
    "T02D3445:104a-2": "dkon mchog gsum la bdag skyabs mchi //",
    "T02D3445:104a-3": "sdig pa thams cad so sor bshags //",
    "T02D3445:104a-4": "'gro ba'i dge la rjes yi rang //",
    "T02D3445:104a-5": "sangs rgyas byang chub yid kyis gzung //",
    "T02D3445:104a-6": "byang chub sems mchog bdag gis bskyed //",
    "T02D3445:104a-7": "sems can thams cad mgron du gnyer //",
    "T02D3445:104a-8": "byang chub spyod mchog yid 'ong spyad //",
    "T02D3445:104a-9": "'gro la phan phyir sangs rgyas shog / de nas lam bsten par bya'o //",
    "T02D3445:104a-10": "aom sva bh'a ba shuddha: sarba dharm'a:sva bh'a ba shuddho&amp; ham /",
    "T02D3445:104a-11": "zhes pa'i don khong du chud par byas nas /",
    "T02D3445:104a-12": "lan gsum brjod nas rang bzhin gyis rnam par dag",
    "T02D3445:104a-13": "cing chos thams cad bdag med par mos pa bya'o",
    "T02D3445:104a-14": "// khams gsum po ni stong pa nyid dang mtshan nyid med pa gzung ba dang /",
    "T02D3445:104a-15": "'dzin pa dang bral bar bltas nas /",
    "T02D3445:104a-16": "rang gi snying gar aa yig las zla ba'i dkyil 'khor /",
    "T02D3445:104a-17": "de'i steng du mu: yig gser btso ma'i kha dog",
    "T02D3445:104a-18": "lta bu de las byung ba'i 'od zer gyi tshogs",
    "T02D3445:104a-19": "kyis 'jig rten gyi khams thams cad du bkye zhing",
    "T02D3445:104a-20": "snang bar mdzad nas ji ltar skal ba dang ldan",
    "T02D3445:104a-21": "pa'i sems can gyi don mdzad de /",
    "T02D3445:104a-22": "de bzhin gshegs pa thams cad bskul nas de'i 'od de sa bon la rab tu zhugs te /",
    "T02D3445:104a-23": "de thams cad yongs su gyur pa las bdag nyid 'jam pa'i dbyangs kyi skur bsgom par bya'o //",
    "T02D3445:104a-24": "gser zhun ma lta bu zhal gcig phyag gnyis pa /",
    "T02D3445:104a-25": "seng ge'i steng na padma dang zla ba'i gdan la skyil krung phyed pas bzhugs pa /",
    "T02D3445:104a-26": "zur phud gsum pa'i rin po che'i dbu rgyan can /",
    "T02D3445:104a-27": "zla ba'i dkyil 'khor gyi 'od lta bu gzhon nu'i rnam pa can gyi gzugs dang ldan pa /",
    "T02D3445:104a-28": "rgyan thams cad kyis brgyan pa /",
    "T02D3445:104a-29": "sgeg pa'i nyams dang ldan pa /",
    "T02D3445:104a-30": "cung zhig 'dzum pa /",
    "T02D3445:104a-31": "phyag gnyis kyis chos kyi 'khor lo'i phyag rgya mdzad pa /",
    "T02D3445:104a-32": "phyag g-yas pa na ma reg par shes rab kyi",
    "T02D3445:104a-33": "pha rol tu phyin pa dang bcas pa'i autpal bsnams",
    "T02D3445:104a-34": "pa / zhabs g-yon pa'i ngar gdong la brten pa'i",
    "T02D3445:104a-35": "khro bo chen po gshin rje gshed sku mdog nag",
    "T02D3445:104a-36": "po mi bzad pa'i zhal mche ba gtsigs pa skra",
    "T02D3445:104a-37": "dmar ser 'khyil ba /",
    "T02D3445:104a-38": "kun nas dmar ba'i spyan zlum pa /",
    "T02D3445:104a-39": "phyag g-yas pas bcom ldan 'das kyi rje ngar la reg pa /",
    "T02D3445:104b-0": "g-yon pa @104b dbyug pa bsnams pa'o //",
    "T02D3445:104b-1": "de bzhin du bsgoms nas /",
    "T02D3445:104b-2": "sku dang /",
    "T02D3445:104b-3": "gsung dang /",
    "T02D3445:104b-4": "thugs rnams la zla ba'i dkyil 'khor la aom a'a:h'um zhes pa'i yi ge dkar po dang /",
    "T02D3445:104b-5": "dmar po dang /",
    "T02D3445:104b-6": "nag po'i mdog can rnams rim pa bzhin du bkod la /",
    "T02D3445:104b-7": "de nas nu ma'i bar du zla ba'i dkyil 'khor la ma:yig bsam par bya'o //",
    "T02D3445:104b-8": "de nas mchod bya dang mchod byed dbyer med par dmigs nas /",
    "T02D3445:104b-9": "lha rnams kyis rnam pa sna tshogs pa'i mchod pa dang /",
    "T02D3445:104b-10": "bstod pa bdag nyid la byed par bltas nas /",
    "T02D3445:104b-11": "spro ba dang bsdu ba ji srid skyo bar ma gyur pa de srid du bsgom par bya'o //",
    "T02D3445:104b-12": "de ltar rtag tu sgom bar byed pa ni /",
    "T02D3445:104b-13": "sangs rgyas kyi byang chub rab tu 'grub par 'gyur te /",
    "T02D3445:104b-14": "tshe 'di nyid la brtse ba chen po mgon po 'jam pa'i dbyangs thob par 'gyur ro //",
    "T02D3445:104b-15": "bsgoms pas ngal na rang gi snying gar zla ba'i",
    "T02D3445:104b-16": "dkyil 'khor la sngags bkod nas ma chags pa'i yid",
    "T02D3445:104b-17": "kyis bzlas par bya'o //",
    "T02D3445:104b-18": "de nas bzlas pa'i sngags ni 'di'o //",
    "T02D3445:104b-19": "aom dharma dh'a tu b'a g'i shva ri mu:de ltar",
    "T02D3445:104b-20": "bzlas pa byas nas kyang mi ngal na bsgom par",
    "T02D3445:104b-21": "bya'o // gal te ldang bar 'dod na slar yang de bzhin du yang dag par mchod pa dang /",
    "T02D3445:104b-22": "legs par bstod pa dang /",
    "T02D3445:104b-23": "dge ba yongs su bsngo ba dang /",
    "T02D3445:104b-24": "tshigs su bcad pa 'dis bzod pa gsol bar bya ste /",
    "T02D3445:104b-25": "bdag ni mi shes blo rmongs pas //",
    "T02D3445:104b-26": "nyes pa ji snyed bgyis pa gang //",
    "T02D3445:104b-27": "gang phyir lus can skyob pa yi //",
    "T02D3445:104b-28": "mgon po khyed la bzod par gsol //",
    "T02D3445:104b-29": "'gro ba rnams la phan pa'i phyir //",
    "T02D3445:104b-30": "smon lam yang dag gdab par bya //",
    "T02D3445:104b-31": "bdag gi dge ba 'di yis ni //",
    "T02D3445:104b-32": "sangs rgyas nyid ni thob nas kyang //",
    "T02D3445:104b-33": "srid pa'i rgya mtsho zab mo las //",
    "T02D3445:104b-34": "'gro ba ma lus 'don par shog / de nas",
    "T02D3445:104b-35": "chos thams cad mnyam pa nyid du mos pas 'gro",
    "T02D3445:104b-36": "ba thams cad 'jam pa'i dbyangs kyi rang bzhin du",
    "T02D3445:104b-37": "bltas nas / rang gi lha'i nga rgyal dang ldan pas ji ltar bde bar gnas par bya'o //",
    "T02D3445:104b-38": "de ltar thun mtshams bzhi'am thun mtshams gsum du 'di bzhin du bya'o //",
    "T02D3445:104b-39": "bdag gis sgrub thabs 'di byas pas //",
    "T02D3445:104b-40": "'bras bu gang thob de yis ni //",
    "T02D3445:104b-41": "srid pa gsum gyi 'jig rten 'di //"
}