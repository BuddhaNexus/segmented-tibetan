{
    "T02D1589:105b-0": "@105b # // rgya gar skad du /",
    "T02D1589:105b-1": "shi shya aa nu gri hna bi dhi:/",
    "T02D1589:105b-2": "bod skad du /",
    "T02D1589:105b-3": "gzhan don slob ma rjes su bzung ba'i cho ga",
    "T02D1589:105b-4": "/ rdo rje rnal 'byor ma la phyag 'tshal lo",
    "T02D1589:105b-5": "// de nas gsang ba bshad par bya'o //",
    "T02D1589:105b-6": "bla ma'i bka' drin rjes dran nas //",
    "T02D1589:105b-7": "sna tshogs sgrub thabs 'grub don du //",
    "T02D1589:105b-8": "slob ma 'bebs pa'i cho ga mchog / dang po",
    "T02D1589:105b-9": "re zhig slob dpon gyis slob ma rjes su gzung",
    "T02D1589:105b-10": "ba'i don du 'am /",
    "T02D1589:105b-11": "shr'i he ru ka zhes bya ba'i yi ge bzhi pa'i don dang ldan pa'i rnal 'byor bas /",
    "T02D1589:105b-12": "rang yid dang mthun pa'i gnas 'jam pa'i stan la",
    "T02D1589:105b-13": "sogs pa'i gnas su lag pa'i sor mo rnams la",
    "T02D1589:105b-14": "sngags bkod la / bdud rtsi lnga dang yang dag",
    "T02D1589:105b-15": "par ldan pa'i btung ba bzang po padma'i snod du",
    "T02D1589:106a-0": "sngags bkod la / bzhag la / cho ga ji lta ba bzhin @106a * //",
    "T02D1589:106a-1": "sbyangs te padma'i zhu ba'i rdzas kyis bdag nyid khrus bya'o //",
    "T02D1589:106a-2": "de'i rjes su gnas dang /",
    "T02D1589:106a-3": "bdag dang rnal 'byor bsrung ba'i don du /",
    "T02D1589:106a-4": "se gol gtogs pa sngon du 'gro bar byas la /",
    "T02D1589:106a-5": "sumbha la sogs pa gdong bzhi pa'i sngags kyi sgras mtshams bcad pa dang /",
    "T02D1589:106a-6": "go cha'i sngags drug dgod pa dang /",
    "T02D1589:106a-7": "dag pa gsum gyis sngags brjod pa de nyid kyis sems bsrungs bar bya'o //",
    "T02D1589:106a-8": "de'i rjes su yongs su dag pa'i sa gzhi la khru gang tsam gyi mandala byug par bya ste /",
    "T02D1589:106a-9": "tsandan dmar po la sogs pas zur drug pa'i tsakra bris te /",
    "T02D1589:106a-10": "de'i dbus su rdo rje rnal 'byor ma'i sa bon dgod /",
    "T02D1589:106a-11": "zur drug po la 'khor los sgyur ba'i sngags dgod",
    "T02D1589:106a-12": "pa sngon du 'gro bas man ngag ji lta ba",
    "T02D1589:106a-13": "bzhin du skad cig gis dpa' mo drug dang ldan",
    "T02D1589:106a-14": "pa'i bcom ldan 'das ma'i dkyil 'khor bskyed la /",
    "T02D1589:106a-15": "de nas phyi rol du khva gdong ma la sogs pa rnam pa brgyad dang ;",
    "T02D1589:106a-16": "drur khrod brgyad kyis brgyan pa bsam par bya'o //",
    "T02D1589:106a-17": "de nas aargha la sogs pas yang dag par mchod /",
    "T02D1589:106a-18": "de nas ye shes kyi 'khor lo cho ga bzhin du dgug pa dang /",
    "T02D1589:106a-19": "gzhug pa dang /",
    "T02D1589:106a-20": "bcing ba dang /",
    "T02D1589:106a-21": "dgyes par bya ba dang /",
    "T02D1589:106a-22": "sku gsung thugs kyi byin gyis brlab pa la sogs pa dang /",
    "T02D1589:106a-23": "bdud rtsi myang ba'i mthar bstod pa dang /",
    "T02D1589:106a-24": "bzod par gsol bar bya'o //",
    "T02D1589:106a-25": "sngon du bsnyen pa'o //",
    "T02D1589:106a-26": "de nas slob ma rjes su gzung ba'i don du",
    "T02D1589:106a-27": "tshes bcu la de bzhin du mandala byugs pa'i dbus",
    "T02D1589:106a-28": "su lha'i btung ba bzang pos bkang ba'i dbyangs kyi",
    "T02D1589:106a-29": "snod yang dag par bzhag la /",
    "T02D1589:106a-30": "de'i steng du khar ba'i snod dri ma med pa",
    "T02D1589:106a-31": "gur gum la sogs pas phyis las sindhu ra'i phye",
    "T02D1589:106a-32": "ma btsags la / gser gyi smyu gus cho ga bzhin du mngon par bris te /",
    "T02D1589:106a-33": "ye shes kyi 'khor lo dgug gzhug byas la /",
    "T02D1589:106a-34": "mchod pa la sogs pas yang dag par mchod la ;",
    "T02D1589:106a-35": "de'i rjes su bcom ldan 'das ma rdo rje phag mo'i rkang pa brgyad pa dang ldan pa dang /",
    "T02D1589:106a-36": "rdo rje dril bu sngon du 'gro bas bstod la /",
    "T02D1589:106a-37": "ras dmar pos g-yogs la gzhag go //",
    "T02D1589:106a-38": "de nas phyogs skyong rnams la gtor ma phul yi",
    "T02D1589:106b-0": "ge brgya pa lan gsum brjod la bzod @106b gsol",
    "T02D1589:106b-1": "bya'o zhes slob ma rjes su gzung ba'i phyi'i mchod",
    "T02D1589:106b-2": "pa'i cho ga'o / //",
    "T02D1589:106b-3": "/ de'i rjes su mtshan nyid dang ldan pa'i bum pa yang dag par gzhag par bya'o //",
    "T02D1589:106b-4": "ras dmar po'i mgul chings bya ba dang /",
    "T02D1589:106b-5": "ts'u ta la sogs pa'i lo ma dang ldan pa dang /",
    "T02D1589:106b-6": "rin po che lnga dang /",
    "T02D1589:106b-7": "sman lnga dang ;",
    "T02D1589:106b-8": "'bru lnga dang ldan par byas pa de nyid grub",
    "T02D1589:106b-9": "pa'i 'khor lo la ye shes 'khor lo dgug gzhug",
    "T02D1589:106b-10": "la sogs byas pa la /",
    "T02D1589:106b-11": "aargha la sogs pa'i mchod pa mthar phul la /",
    "T02D1589:106b-12": "sku gsung thugs byin gyis brlab pa la sogs pa dang /",
    "T02D1589:106b-13": "dbang bskur ba dang /",
    "T02D1589:106b-14": "bdud rtsi myang ba'i bar cho ga bzhin du byas la /",
    "T02D1589:106b-15": "mchod yon la sogs pas yang dag par mchod la rkang pa brgyad pa'i sngags kyis bstod pa bya'o //",
    "T02D1589:106b-16": "me tog dmar po'i phreng ba dang ldan pa'i rdo rje bum pa'i khar bzhag la /",
    "T02D1589:106b-17": "de dag gi sngags ji srid 'dod pa'i bar du bzlas la /",
    "T02D1589:106b-18": "me tog dmar po gtor bas 'khor lo de nyid zhu /",
    "T02D1589:106b-19": "de nyid kyis ngo bor blta bar bya'o zhes slob",
    "T02D1589:106b-20": "ma rjes su gzung ba las bum pa lhag par",
    "T02D1589:106b-21": "gnas pa'i cho ga'o /",
    "T02D1589:106b-23": "// / de nas de'i rjes su bla ma dang sangs",
    "T02D1589:106b-24": "rgyas dag la mi phyed pas gus pa'i yid can",
    "T02D1589:106b-25": "slob ma dam pas mandala byas la yang nas yang",
    "T02D1589:106b-26": "du gsol ba gdab pa ste /",
    "T02D1589:106b-27": "sangs rgyas kun gyi rang bzhin sku //",
    "T02D1589:106b-28": "bla ma la ni skyabs su mchi //",
    "T02D1589:106b-29": "dpal ldan rdo rje rnal 'byor mas //",
    "T02D1589:106b-30": "bdag ni byin gyis brlab tu gsol //",
    "T02D1589:106b-31": "byang chub rdo rje sangs rgyas la //",
    "T02D1589:106b-32": "mchod chen ji ltar stsal ba ltar //",
    "T02D1589:106b-33": "bdag kyang rjes su drang ba'i phyir //",
    "T02D1589:106b-34": "nam mkha'i rdo rje bdag la stsol //",
    "T02D1589:106b-35": "zhes so //",
    "T02D1589:106b-36": "tshes bcu'i dus su thugs rje dang ldan pa'i bla",
    "T02D1589:106b-37": "mas slob ma'i lag pa nas bzung la 'di skad",
    "T02D1589:106b-38": "gsungs so // rtog pas g-yogs pa'i sems kyis ni //",
    "T02D1589:106b-39": "legs pa'i sangs rgyas phyir bzlog ltar //",
    "T02D1589:106b-40": "dang ba'i chu yis bkrus pa'i sems ;",
    "T02D1589:106b-41": "/ phan pa'i sems kyis 'dir gzhug bya //",
    "T02D1589:106b-42": "dad pa med pa'i sems can la //",
    "T02D1589:106b-43": "dkar po'i chos rnams mi 'byung ste //",
    "T02D1589:106b-44": "ji ltar sa bon tshig pa la //",
    "T02D1589:106b-45": "myu gu sngon po skye mi srid //",
    "T02D1589:106b-46": "ces gsungs so //",
    "T02D1589:106b-47": "de ltar slob ma dang ldan gyis //",
    "T02D1589:107a-0": "gsang sngags byin rlabs @107a * //",
    "T02D1589:107a-1": "bsgrub pa la //",
    "T02D1589:107a-2": "yon dang bcas pas phyag byas nas //",
    "T02D1589:107a-3": "thal mo sbyar te spyi bor bzhag / de yi rjes su slob dpon gyis //",
    "T02D1589:107a-4": "bum pa'i chu ni gzung byas nas //",
    "T02D1589:107a-5": "cho ga bzhin du khrus byas la //",
    "T02D1589:107a-6": "de nas ras dmar pos gdong bcings la thal mo snying gar sbyor du bcug ste /",
    "T02D1589:107a-7": "aoo dya na gyi gnas su kha bltas te /",
    "T02D1589:107a-8": "cho ga bzhin du slob ma bzhag la /",
    "T02D1589:107a-9": "de nas sum bha la sogs pa'i sngags kyi sgras bsrungs ba dang /",
    "T02D1589:107a-10": "mtshams bcas pa byas la /",
    "T02D1589:107a-11": "mnyam par bzhag la /",
    "T02D1589:107a-12": "rkang 'og rlung gi dkyil 'khor ni //",
    "T02D1589:107a-13": "gzhu yi dbyibs can du ba'i mdog /",
    "T02D1589:107a-14": "de steng sprul ba'i 'khor lo ru //",
    "T02D1589:107a-15": "gru gsum me ni 'bar ba ltar //",
    "T02D1589:107a-16": "phung po la sogs dri dag phyir //",
    "T02D1589:107a-17": "dag pa'i sngags ni brjod par bya //",
    "T02D1589:107a-18": "rang gi phung po sgyu ma bzhin //",
    "T02D1589:107a-19": "sprul pa ru ni yang bsgrub bya //",
    "T02D1589:107a-20": "skad cig gis ni lha mo bsam //",
    "T02D1589:107a-21": "phag mo snying rje'i bdag nyid can //",
    "T02D1589:107a-22": "kun nas kun du skad cig ste //",
    "T02D1589:107a-23": "skad cig gis ni gsang sngags brjod //",
    "T02D1589:107a-24": "sprul pa'i 'khor lo la song sems //",
    "T02D1589:107a-25": "g-yung drung 'khyil pa dge bar blta //",
    "T02D1589:107a-26": "smin mtshams gnas pa'i thig le ni //",
    "T02D1589:107a-27": "drag tu 'khor ba'i 'khor lo ltar //",
    "T02D1589:107a-28": "phyag rgya gnyis kyi sbyor ba yis //",
    "T02D1589:107a-29": "so sor bsdu ba'i rim pa'o //",
    "T02D1589:107a-30": "bla ma'i man ngag lam gyis ni //",
    "T02D1589:107a-31": "rim pa rgyas par shes par bya //",
    "T02D1589:107a-32": "de ltar bstan pa'i sems kyis ni //",
    "T02D1589:107a-33": "grub pa'i rtags ni 'byung bar 'gyur //",
    "T02D1589:107a-34": "ye shes thob pa'i slob ma la //",
    "T02D1589:107a-35": "de yi che na ba spu ldang //",
    "T02D1589:107a-36": "mchi ma byung dang chu 'dzag dang //",
    "T02D1589:107a-37": "tsha ba dang ni grang ba dang //",
    "T02D1589:107a-38": "'dar ba dang ni g-yo ba dang //",
    "T02D1589:107a-39": "aom tishta badzra zhes brjod de //",
    "T02D1589:107a-40": "brtan par gyur cig ces brjod do //",
    "T02D1589:107a-41": "rang bzhin du ni gnas pa la //",
    "T02D1589:107a-42": "bsgom pa phyi nas bstan par bya //",
    "T02D1589:107a-43": "mchod pa gsang sngags lha mo yi //",
    "T02D1589:107a-44": "lhan cig skyes pa'i bdag nyid do //"
}