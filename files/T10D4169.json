{
    "T10D4169:189b-0": "@189b # // rgya gar skad du /",
    "T10D4169:189b-1": "tsa tu rbi parya ka th'a /",
    "T10D4169:189b-2": "bod skad du /",
    "T10D4169:189b-3": "phyin ci log bzhi spang ba'i gtam /",
    "T10D4169:190a-0": "'jam dpal @190a * //",
    "T10D4169:190a-1": "gzhon nur gyur pa la phyag 'tshal lo //",
    "T10D4169:190a-2": "skyes bu dam pa yid 'ong yul rnams yongs smod smra bar gyur pa na //",
    "T10D4169:190a-3": "de la yid 'byung skyo bar byed na khyed yid skyo bar cis mi byed //",
    "T10D4169:190a-4": "khyed kyi lus sdug de yang nyes mang de la smad par byas pa ni //",
    "T10D4169:190a-5": "yon tan mang yod de phyir bdag gi chog ni cung zad mnyan par gyis //",
    "T10D4169:190a-6": "'di ni rtag par gyur tam mi rtag gyur kyang",
    "T10D4169:190a-7": "ji srid gyur pa 'di ni bde ba'i don gyur",
    "T10D4169:190a-8": "tam // der ma gyur kyang gtsang bar gyur tam de med gyur kyang dbang yod gyur //",
    "T10D4169:190a-9": "rtag min bde ba'i rgyu min gtsang ba ma yin rang dbang can min na //",
    "T10D4169:190a-10": "ci phyir blo gros rab nyams khyed lus nyes brgyar bcas la chags byed smros //",
    "T10D4169:190a-11": "ri bo mthon po'i rtse mo'i steng nas sa la lhung bar gyur pa yis //",
    "T10D4169:190a-12": "zhig par gyur tshe ci 'di bar snang la ni bde ba myong gyur ram //",
    "T10D4169:190a-13": "skyes nas brtsams te 'chi ba nyid phyir rtag tu rab tu rgyugs pa na //",
    "T10D4169:190a-14": "sems can rnams ni bar skabs gang du bde ba ji ltar thob par 'gyur //",
    "T10D4169:190a-15": "gang gis sa 'og 'dzul te klu yi dbang po padma'i rtsa ba ltar 'byin byed //",
    "T10D4169:190a-16": "gang gis mtho ris 'dzegs te dbang por bcas pa'i lha tshogs med par byed pa dang //",
    "T10D4169:190a-17": "gang gis sa stengs 'phyan 'phyan ni ga dang ni ra gu na la btus 'gyur ba'i //",
    "T10D4169:190a-18": "'chi bdag des mi tshugs par gang du gnas nas khyed ni 'jigs med 'gyur //",
    "T10D4169:190a-19": "yun ring 'tsho yang lus ni rgas pas rab tu rnyings pa nyid du 'gyur //",
    "T10D4169:190a-20": "tshe ni thung 'gyur tshe ni mod la 'chi bdag khar ni 'gro bar 'gyur //",
    "T10D4169:190a-21": "rga dang 'chi ba'i bar na phongs par bcas par gnas par gyur pa'i mi //",
    "T10D4169:190a-22": "nyam ngar lhung bas 'di dang 'di las bde ba thob par yod mi 'gyur //",
    "T10D4169:190a-23": "byis pa rnams la brtse med rgan la gus par gyur pa cung zad med //",
    "T10D4169:190a-24": "gzhon nu ma la ngor lta phra mo med cing nyam thag rnams la brtse med pa //",
    "T10D4169:190a-25": "de ltar gzhung lugs med pa'i 'chi bdag gang yin de ni bdag la ni //",
    "T10D4169:190a-26": "dus la sdod ces gzhon lus sha rgyas sra bar khyed yid ma sems cig /",
    "T10D4169:190a-27": "khyim drung gnas pa'i nor ni cung zad rkus zhes thos par gyur pa na //",
    "T10D4169:190a-28": "rang gi khyim dag bsrung bar bya snyam sems pa 'di ni rigs pa yin //",
    "T10D4169:190a-29": "mi ni khyim khyim dag nas nyin re drangs te khyer bar byed pa na //",
    "T10D4169:190a-30": "gshin rji la ci dogs med gyur tam 'gro ba mel tshe cis mi byed //",
    "T10D4169:190b-0": "ji ltar gsad bya'i me tog phreng @190b btags sil krol mis bskor te //",
    "T10D4169:190b-1": "gsod sar khrid la gom pa re re bor bas 'chi nye'i sdug bsngal 'gyur //",
    "T10D4169:190b-2": "de bzhin longs spyod la gnas nyin re 'chi bdag drung du 'gro byed kyis //",
    "T10D4169:190b-3": "kye khyed 'byor pa dag gis yid ni dregs pa",
    "T10D4169:190b-4": "dag tu ma byed cig /'di ni mi rnams tshe",
    "T10D4169:190b-5": "ni mchog tu ring yang lo brgya kho nar zad",
    "T10D4169:190b-6": "// de las kyang ni dang po byis pa tha mar rgas pas don mi byed //",
    "T10D4169:190b-7": "gnyid dang nad sogs dag gis de dus med par kun nas re ba 'joms //",
    "T10D4169:190b-8": "bde bar gnas pa'i mi nang 'gro ba'i tshe yi lhag ma ji tsam yod //",
    "T10D4169:190b-9": "sum cu rtsa gsum bdag po'i g-yul las rgyal ba'i rgyal po de rnams ni //",
    "T10D4169:190b-10": "shes pa'i snang bas mun pa zad byas drang srong de yang shi bar 'gyur //",
    "T10D4169:190b-11": "gshin rjes zin par gyur tshe longs spyod kyis min bshes pa dag gis min //",
    "T10D4169:190b-12": "skyes bu rtsol bas zlog mi byed na 'dir ni mi rnams su la ji ltar skyabs su 'gro //",
    "T10D4169:190b-13": "bstan bcos klags dang bcas shing rig dang bzo yi bya ba dang bcas dang //",
    "T10D4169:190b-14": "yid rton grogs bcas sdug pa'i chung ma dang bcas drung gnas 'khor bcas pa'i //",
    "T10D4169:190b-15": "mi rnams 'chi bdag snying rje med pas sa stengs 'dir ni khyab 'gyur pas //",
    "T10D4169:190b-16": "med par byed na kun gyis ci bya ma yongs dge ba legs par gyis //",
    "T10D4169:190b-17": "ae ma'o skyes bu rmongs rnams 'di na bde 'gror skyes pa bzang zhes grags //",
    "T10D4169:190b-18": "rga dang 'chi dang na rnams kyis kyang 'di la brtse ba med par grags //",
    "T10D4169:190b-19": "gzhan las skyes pa'i sdug bsngal brgya phrag 'di dag skyes pa nyid byed de //",
    "T10D4169:190b-20": "rang gis bskyed nas bu ni gsod pa'i don du de dag la stod byed //",
    "T10D4169:190b-21": "sha ma'i rkyal par shin tu bsdams shing dbugs ma phyin par nyam ngar gnas //",
    "T10D4169:190b-22": "mi gtsang khron par lto ba'i me yi tsha ba mi bzad pas bsregs nas //",
    "T10D4169:190b-23": "smra mi nus shing thos min bskyod pa'i dbang med nyal pa ma yin par //",
    "T10D4169:190b-24": "mi ni mngal du zla bcu nye ba'i bar du sdug bsngal nyams myong 'gyur //",
    "T10D4169:190b-25": "dka' ba dag gis byung nas nyi ma'i zer rnos mod la sreg pa dang ;",
    "T10D4169:190b-26": "tshad pa'i rlung gis bud shing sbrang bu mchu sprang dag gis gnod pa dang //",
    "T10D4169:190b-27": "nye du dgra bo dag gis lte ba bcad pas na tsha skyed byed dang //",
    "T10D4169:190b-28": "mngal na gnas kyang bla yi snang ba dag tu gnas pa 'di mi rung //",
    "T10D4169:190b-29": "lus kyi bya ba lag pa dag dang rkang pa bskyod pa tsam du zad //",
    "T10D4169:191a-0": "smra ba'i yul gyur @191a * //",
    "T10D4169:191a-1": "thams cad la yang khyad par med par du bar byed //",
    "T10D4169:191a-2": "nyal ba'i tshe na gan rkyal gnas pas nyin dang mtshan mo 'da' bar byed //",
    "T10D4169:191a-3": "sa stengs dag na khu 'jo ba ltar sdug bsngal nyam thag ngas ma mthong //",
    "T10D4169:191a-4": "'dug pa dag las ldang bar mi nus nyal dang 'greng dang 'gro bar bskyod mi nus //",
    "T10D4169:191a-5": "'dug ste gnas dang lus mi brtan pas gom gcig 'gro bar nus ma yin //",
    "T10D4169:191a-6": "tshig gis rang don bstan par mi nus byed 'khrul lus dang ngag la ni //",
    "T10D4169:191a-7": "dbang byar med par srog 'dzin byed pas kyi hud na tshod 'das sdug bsngal //",
    "T10D4169:191a-8": "mngal na sdug bsngal mang po yun rings rjes myong gyur kyang mi mthong la //",
    "T10D4169:191a-9": "'chi ba'i dus kyi gnas skabs skye bo 'dris pa'i mig gi yul ma yin //",
    "T10D4169:191a-10": "dregs ldan dga' bas bcom pa tshogs sar skyes pa bud med brgya phrag gis //",
    "T10D4169:191a-11": "mig ni 'ben du gyur pa mda' char 'bab pas nyam thag lta bu yin //",
    "T10D4169:191a-12": "skom pas kha skams tshe na bsil zhing dri zhi mchu ni 'thung ba dang ;",
    "T10D4169:191a-13": "/ bkres pas nyam thag pa na 'bras chan sha dang bcas pa za ba dang //",
    "T10D4169:191a-14": "'dod chags me 'bar gyis gdungs tshe na chung ma dam du 'khyud nas byed pa yi //",
    "T10D4169:191a-15": "nad sel byed pa bde ba yin zhes skye bo phyin ci log par 'gyur //",
    "T10D4169:191a-16": "skyes bu zas nyung dag gis ring gyur zas mang dag la mngon dga' bas //",
    "T10D4169:191a-17": "dbugs mi thon cing sdug bsngal gyur la mi mthun zas kyis 'chi bar byed //",
    "T10D4169:191a-18": "zas mi 'ju bas nad skyed 'gyur zhing zhu bas bkres pa nyid du 'gyur //",
    "T10D4169:191a-19": "kye ma zas zos gyur na sdug bsngal mi skyed skabs de yod ma yin //",
    "T10D4169:191a-20": "shing yag dag ni rab tu 'bar ba'i skabs su me las tha dad min //",
    "T10D4169:191a-21": "de ni 'jig rten dag gis kyi hud me zhes zer zhing yongs su sdong //",
    "T10D4169:191a-22": "de bzhin lus la sdug bsngal shin tu chen po nyams myong gnas skabs su //",
    "T10D4169:191a-23": "'di ni sdug bsngal lus 'di myong zhes khyad par med la 'jug mi byed //",
    "T10D4169:191a-24": "mi gtsang snom zhing srin bu'i tshogs ni brgya yis yongs su bskor gyur la //",
    "T10D4169:191a-25": "slad sa'i drod kyi dugs kyis mtshungs pa med pa'i sdug bsngal nyams myong zhing //",
    "T10D4169:191a-26": "snang ba med pa'i btson ra'i khyim nang lta bu'i ma yi lto na gnas //",
    "T10D4169:191a-27": "de bskyed pa na de yang de ltar min nam ci phyir khyod rig byed //",
    "T10D4169:191a-28": "ji ltar khyi dag rus skam sra la ro med pa la brkam par 'cha' //",
    "T10D4169:191a-29": "rang gi kha chu khrag gis gos la rnyi zhing zhim pa yin snyam sems //",
    "T10D4169:191b-0": "de @191b bzhin lus zhes bya ba shin tu 'jigs su rung ba'i tshogs de la //",
    "T10D4169:191b-1": "rmongs rnams rang gi rtog pas yon tan brgya yis sgro btags dga' bar byed //",
    "T10D4169:191b-2": "sha rgyas mtho zhing zlum la nu ma'i blo yis kun nas 'khyud pa dang //",
    "T10D4169:191b-3": "kha ni kha chus gang ba chang bcas snod ltar 'thung bar byed pa dang /",
    "T10D4169:191b-4": "reg pa'i sred pas mi gtsang rlan pa'i lam la chags pas na //",
    "T10D4169:191b-5": "'gro ba rmongs pa chen pos ldongs pa dag la yid du mi 'ong ci zhig yod //",
    "T10D4169:191b-6": "'khru bas dri mas spags dang dri zhim skud pas mi ro'i dri 'dra dang //",
    "T10D4169:191b-7": "so rtsi 'cha' la brtson par byed pas kha ni dri mi zhim pa nyid //",
    "T10D4169:191b-8": "gos kyis kun nas dkris pas shin tu mi sdug yin par 'di byed de //",
    "T10D4169:191b-9": "lus 'di 'jigs su rung bas bdag ni gzhon nu ma la smra zhing rton //",
    "T10D4169:191b-10": "yid brtan rung las nyan par mi byed bdag nyid kyis kyang rtog med pas //",
    "T10D4169:191b-11": "khyed la rna ba dang ni snying med pa zhes bya bar shin tu rigs //",
    "T10D4169:191b-12": "rlon byed 'jigs su rung zhing mi sdug lus kyi dri ni ma tshor ba //",
    "T10D4169:191b-13": "khyed la 'gro ba sna med yin zhes kyang ni ci yi phyir mi smra //",
    "T10D4169:191b-14": "shin tu gtsang ba'i dar dang dri zhim me tog sprang rtsi gur kum la //",
    "T10D4169:191b-15": "de dang de ni gang du reg na skad cig gis ni mi gtsang 'gyur //",
    "T10D4169:191b-16": "rma yi sgo dgu dag nas mi gtsang dri nga'i ljan ljin 'dzag 'gyur gang //",
    "T10D4169:191b-17": "de la khyed ni skal bzang yin zhes 'dir ni rlom sems ji ltar byed //",
    "T10D4169:191b-18": "phung po lnga po 'di la yul dang yul can nyid du brtags nas ni //",
    "T10D4169:191b-19": "bdag dang bdag gir med pa dag la nga dang nga yi nges byas pa //",
    "T10D4169:191b-20": "'jig rten rmongs pa 'di ni 'jig rten skom gyis gdungs pa mya ngam du //",
    "T10D4169:191b-21": "smig rgyu'i chu yi chu bur las byung snod du 'thung snyam sems dang mtshungs //",
    "T10D4169:191b-22": "bdag ni rtag pa yin zhing bde dang sdug bsngal nyams su myong 'gyur la //",
    "T10D4169:191b-23": "lus kyi yul ni gcig bu dag la bdag gi zhes blo bskyed du zad //",
    "T10D4169:191b-24": "bu dang chung ma phyugs rnams zhes bya 'di dag las gzhan gyis bskyed pa //",
    "T10D4169:191b-25": "de la ji ltar bdag gi zhes rtsi 'dir ni gti mug stobs can yin //",
    "T10D4169:191b-26": "de ni rgyu las byung zhing gnas pa'ang rang gi rkyen gyi dbang las byung //",
    "T10D4169:191b-27": "dus kyis rgas shing tshe dang bsod nams zad la sogs pas 'chi bar 'gyur //",
    "T10D4169:191b-28": "skye la dbang byar ma yin rgas la ma yin shi la dbang med na //",
    "T10D4169:191b-29": "bdag gi chung ma zhes smra ngo tsha bar ni ji ltar de ma gyur //",
    "T10D4169:191b-30": "gang zhig rtag tu rang dbang gyur dang gang zhig bde ba nyid gyur pa //",
    "T10D4169:192a-0": "gang zhig @192a * //",
    "T10D4169:192a-1": "skad cig tsam yang 'dor mi 'gyur ba de ni bdag gir bshad //",
    "T10D4169:192a-2": "lus 'di dbang byar med cing sdug bsngal dag kyang skyo bar 'dor gyur na //",
    "T10D4169:192a-3": "'di la rim pa gang zhig mthong na 'di la gang zhig mngon zhen 'gyur //",
    "T10D4169:192a-4": "mi rtag pa la rtag snyam sems la sdug bsngal ba la bder mngon dga' //",
    "T10D4169:192a-5": "mi gtsang lus la gtsang ba nyid du shas cher zhen par byed pa dang //",
    "T10D4169:192a-6": "bdag med pa la bdag ces 'dzin pa'i rdul rnams rnam par bsal nas ni //",
    "T10D4169:192a-7": "skye med 'gag med 'chi ba med cing rtag pa'i gnas ni 'bad pas mngon du gyis //",
    "T10D4169:192a-8": "phyin ci log bzhi 'gag par byed pa'i gtam //",
    "T10D4169:192a-9": "'di byas pa las bdag gis dge bsags pa //",
    "T10D4169:192a-10": "gang yod des ni 'gro gsum ma lus pa //",
    "T10D4169:192a-11": "phyin ci log bzhi las ni yid grol shog /",
    "T10D4169:192a-12": "phyin ci log bzhi spang ba'i gtam slob dpon ma",
    "T10D4169:192a-13": "ti tsi tras mdzad pa rdzogs so /",
    "T10D4169:192a-15": "// / rgya gar gyi mkhan po buddha bha dra dang /",
    "T10D4169:192a-16": "zhu chen gyi lo ts'a ba dge slong rin chen"
}