{
    "T02D1311:227a-0": "@227a # // rgya gar skad du /",
    "T02D1311:227a-1": "neer'atma s'a dha nam /",
    "T02D1311:227a-2": "bod skad du /",
    "T02D1311:227a-3": "bdag med ma'i sgrub pa'i thabs /",
    "T02D1311:227a-4": "rdo rje sems dpa' la phyag 'tshal lo //",
    "T02D1311:227a-5": "'khor min mya ngan 'das min gang //",
    "T02D1311:227a-6": "gzugs can ma yin gzugs med min //",
    "T02D1311:227a-7": "de yi rang dngos kun rdzob tu //",
    "T02D1311:227a-8": "byis pa rnams phyir da ltar bri //",
    "T02D1311:227a-9": "bsgom pa 'di la dbang bar gyur pa'i rnal 'byor",
    "T02D1311:227a-10": "pa tho rangs kyi cha la mal nas langs nas",
    "T02D1311:227a-11": "snying gar zla ba la bdag med ma'i sa bon",
    "T02D1311:227a-12": "bltas la / aom raksha raksha h'um h'um phat sv'a",
    "T02D1311:227a-13": "h'a zhes lan gsum brjod nas gnas dang bdag nyid",
    "T02D1311:227a-14": "dang rnal 'byor bsrung bar bya'o //",
    "T02D1311:227a-15": "h'um gis lci ba mngon par bsngags la /",
    "T02D1311:227a-16": "aom a'a: h'um sarba ta th'a ga ta bi sho dha na badzre sv'a h'a /",
    "T02D1311:227a-17": "zhes bya bas chu la bsngags la bzlas pa'i dkyil 'khor byas nas /",
    "T02D1311:227a-18": "aom me di n'i badzra bandha h'um zhes bya bas",
    "T02D1311:227a-19": "sa gzhi rdo rje'i rang bzhin du bltas la me",
    "T02D1311:227a-20": "tog dor bar bya'o //",
    "T02D1311:227a-21": "dkyil 'khor gzhal yas khang du yid kyis dmigs la /",
    "T02D1311:227a-22": "aom badzra pushpe a'a: h'um zhes bya ba me tog la bsngags la /",
    "T02D1311:227a-23": "dbus na gnas pa'i padma 'dab ma bzhi pa'i dbus kyi lte ba la /",
    "T02D1311:227a-24": "aom nee r'a teem badzra pushpe a'a: h'um sv'a h'a /",
    "T02D1311:227a-25": "zhes bya bas so //",
    "T02D1311:227a-26": "shar gyi 'dab ma la aa badzri zhes bya bas so //",
    "T02D1311:227a-27": "lho'i 'dab ma la ai goo r'i zhes bya bas so //",
    "T02D1311:227a-28": "nub kyi 'dab ma la a'i ba ri yo gi n'i zhes bya bas so //",
    "T02D1311:227a-29": "byang gi 'dab ma la ni au badzra t'a ki zhes bya bas so //",
    "T02D1311:227a-30": "dbang ldan mtshams su a'u pukka s'i zhes bya bas so //",
    "T02D1311:227b-0": "me'i mtshams su ri sha ba r'i zhes @227b bya bas so //",
    "T02D1311:227b-1": "bden bral mtshams su r'i tsandal'i zhes bya bas so //",
    "T02D1311:227b-2": "rlung gi mtshams su li dombi n'i zhes bya bas so //",
    "T02D1311:227b-3": "shar gyi sgor ni l'i goo r'i zhes bya bas so //",
    "T02D1311:227b-4": "lho'i sgor ni ae tsoo r'i zhes bya bas so //",
    "T02D1311:227b-5": "nub kyi sgor ni aee be t'a l'i zhes bya bas so //",
    "T02D1311:227b-6": "byang gi sgor ni ao ghasma r'i zhes bya bas so //",
    "T02D1311:227b-7": "'og tu ni aoo bah'u tsary'i zhes bya bas so //",
    "T02D1311:227b-8": "steng du ni a'a khe tsary'i zhes bya bas bzhag la yang dag par mchod pa bya ste /",
    "T02D1311:227b-9": "aom badzra dh'u pe a'a: h'um zhes bya bas mchod pa nye bar bkod pas mchod pa byas la /",
    "T02D1311:227b-10": "dkon mchog gsum la bdag skyabs mchi //",
    "T02D1311:227b-11": "sdig pa thams cad so sor bshags //",
    "T02D1311:227b-12": "'gro ba'i dge la rjes yi rang //",
    "T02D1311:227b-13": "sangs rgyas byang chub yid kyis gzung //",
    "T02D1311:227b-14": "zhes bya ba lan gsum brjod pas phyag byas nas /",
    "T02D1311:227b-15": "dkyil 'khor la lag pas bzhag la //",
    "T02D1311:227b-16": "'gro ba zhe sdang mnan mthong nas /",
    "T02D1311:227b-17": "'gro ba zhe sdang zhi bya'i phyir //",
    "T02D1311:227b-18": "mgon po bdag med ma gzugs ldan //",
    "T02D1311:227b-19": "de phyir bdag med ma phyag 'tshal //",
    "T02D1311:227b-20": "zhes pas bstod la /",
    "T02D1311:227b-21": "aom badzra mu: zhes bya bas gshegs su gsol lo //",
    "T02D1311:227b-22": "de'i rjes la sems can thams cad la lha'i bde ba sbyar bar 'dod pa'i byams pa dang /",
    "T02D1311:227b-23": "sdug bsngal thams cad bsal bar 'dod pa'i snying rje dang /",
    "T02D1311:227b-24": "lha'i bde ba rgyun mi 'chad par 'dod pa'i dga' ba dang /",
    "T02D1311:227b-25": "bla na med pa'i lam nye bar bsdu bar 'dod pa'i btang snyoms bsgom par bya'o //",
    "T02D1311:227b-26": "de'i rjes la yid kyis chos thams cad la dmigs",
    "T02D1311:227b-27": "la 'di dag sems nyid de phyi rol gyi bden",
    "T02D1311:227b-28": "pa ma yin na yang /",
    "T02D1311:227b-29": "don gyi rnam pa ltar 'khrul pa ma yin te /",
    "T02D1311:227b-30": "dper na rmi lam lta bu'o zhes nges par byas",
    "T02D1311:227b-31": "nas 'khrul pas sgro btags pa'i chos thams cad kyi",
    "T02D1311:227b-32": "rnam pa spangs la /",
    "T02D1311:227b-33": "ston ka'i nyi ma gung gi dri ma med pa'i",
    "T02D1311:227b-34": "nam mkha'i dkyil lta bu'i 'od gsal ba mngon sum",
    "T02D1311:227b-35": "du byas nas sngags 'dis byin gyis brlab par bya'o",
    "T02D1311:227b-36": "// aom sh'un+ya t'a dznya na badzra sva bh'a wa a'atma ko&amp; ham /",
    "T02D1311:227b-37": "yud tsam stong pa'i ye shes la ngal bsos la /",
    "T02D1311:227b-38": "dbyangs yig bco lnga'i phreng ba yongs su gyur pa las zla ba'i dkyil 'khor gsal por bsgoms la /",
    "T02D1311:227b-39": "sa bon aa'i 'od kyis dpag tu med cing mtha'",
    "T02D1311:227b-40": "med pa'i 'jig rten gyi khams gsal bar byas nas",
    "T02D1311:228a-0": "'gro ba kun sangs rgyas kyi rang bzhin du @228a",
    "T02D1311:228a-1": "* // byas nas bkug la sa bon gyi yi ger zhugs par bltas nas /",
    "T02D1311:228a-2": "bdag med ma rdzogs par yud tsam gyis bsgom par bya'o //",
    "T02D1311:228a-3": "chos dbyings ro yi steng na gnas //",
    "T02D1311:228a-4": "mgo skyes ser po gyen du brdzes //",
    "T02D1311:228a-5": "lha mo phyag rgya lnga 'dzin ma //",
    "T02D1311:228a-6": "mgo bo'i phreng ba'i rgyan gyis brgyan //",
    "T02D1311:228a-7": "skyil krung phyed pa'i gar gyis gnas //",
    "T02D1311:228a-8": "stag gi pags pa'i na bza' man bas //",
    "T02D1311:228a-9": "zhal ni mtshe ba gtsigs pa can //",
    "T02D1311:228a-10": "drag po'i gzugs can spyan gsum pa //",
    "T02D1311:228a-11": "g-yon na thod pa kha tv'am ga / g-yas pa na ni gri gug go //",
    "T02D1311:228a-12": "mi yi rus pa'i rgyan gyis brgyan //",
    "T02D1311:228a-13": "ri bong can 'od zla ba'i gdan //",
    "T02D1311:228a-14": "de'i rjes la bcom ldan 'das ma'i thugs ka'i zla",
    "T02D1311:228a-15": "ba la gri gug de la yang yi ge aa'o",
    "T02D1311:228a-16": "// mgo bo la padma 'dab ma sum cu rtsa gnyis pa'i lte ba la ham ngo //",
    "T02D1311:228a-17": "mgrin par 'dab ma bcu drug pa la aom mo //",
    "T02D1311:228a-18": "snying gar padma 'dab ma brgyad pa la h'um ngo //",
    "T02D1311:228a-19": "lte bar 'dab ma drug cu rtsa bzhi pa la aem bsgom par bya'o //",
    "T02D1311:228a-20": "de'i rjes la snying ga'i sa bon gyi 'od kyis",
    "T02D1311:228a-21": "bkug pa'i sangs rgyas thams cad nam mkha'i dkyil du",
    "T02D1311:228a-22": "bltas la / de bzhin gshegs pa thams cad kyis",
    "T02D1311:228a-23": "bdag la dbang bskur du gsol ba gdab par bya'o",
    "T02D1311:228a-24": "bltas la / // de nas de dag gis de",
    "T02D1311:228a-25": "bzhin gshegs pa lnga'i rang bzhin gyi bum pas dbang",
    "T02D1311:228a-26": "bltas la / // bskur bar bya'o // me tog",
    "T02D1311:228a-27": "gi char dang rnga sgra dang gur kum gyi char",
    "T02D1311:228a-28": "yang 'bab par 'gyur ro //",
    "T02D1311:228a-29": "spyi bor ni mi bskyod pa 'byung bar 'gyur ro //",
    "T02D1311:228a-30": "de'i rjes la mig la rdo rje ma'o //",
    "T02D1311:228a-31": "rna ba la ni bdag med ma'o //",
    "T02D1311:228a-32": "sna la ni gsang ba'i goo r'i ma'o //",
    "T02D1311:228a-33": "lce la ni chu'i rnal 'byor ma'o //",
    "T02D1311:228a-34": "lus la ni rdo rje mkha' 'gro ma'o //",
    "T02D1311:228a-35": "yid la 'ang bdag med ma ste de'i bdag nyid du bsam par bya'o //",
    "T02D1311:228a-36": "yang aom mgo bo la'o //",
    "T02D1311:228a-37": "mgrin par a'a: 'o //",
    "T02D1311:228a-38": "snying gar h'um bsam par bya'o //",
    "T02D1311:228a-39": "gal te bsgoms pas skyo bar gyur na sngags bzla bar bya'o //",
    "T02D1311:228a-40": "de'i rim pa ni 'di yin te /",
    "T02D1311:228a-41": "snying ga'i zla ba la sa bon gyi yi ge",
    "T02D1311:228a-42": "bco lnga mar me'i phreng ba bzhin du 'bar ba",
    "T02D1311:228a-43": "yid kyis bris la rim gyis klog pa ltar bsngags",
    "T02D1311:228a-44": "nas bzlas par bya'o //",
    "T02D1311:228a-45": "ldang bar 'dod na smon lam gdab par bya ste /",
    "T02D1311:228a-46": "sangs rgyas kun gyis thams cad kyi //",
    "T02D1311:228b-0": "rdo rje 'chang ba chen @228b po'i gnas //",
    "T02D1311:228b-1": "dge ba 'dis ni thob gyur nas //",
    "T02D1311:228b-2": "'gro rnams kyis kyang thob par shog / byang chub dag tu gang spyod dang //",
    "T02D1311:228b-3": "gang yang rdzogs pa'i byang chub spyod //",
    "T02D1311:228b-4": "byang chub rdo rjes gang bsngags pa //",
    "T02D1311:228b-5": "gnyis med spyod de bdag 'grub shog / ces bya bas so //",
    "T02D1311:228b-6": "de bzhin du thun gzhan la yang lha'i gzugs kyis gnas par bya'o //",
    "T02D1311:228b-7": "nyal ba'i dus su yang lhan cig skyes pa'i dga' ba mngon sum du byas la nyal bar bya'o //",
    "T02D1311:228b-8": "de ltar nyin te zhing ji srid 'grub pa'i mtshan ma mthong gi bar du bya'o //",
    "T02D1311:228b-9": "de nas rgyud nas ji skad bstan pa bzhin bsgrub par bya'o //",
    "T02D1311:228b-10": "bud med sogs kyis rgyas pa dag / phal cher gzung bar dka' bsams nas //",
    "T02D1311:228b-11": "zhi ba'i zhabs sogs kyis bstan pa'i //",
    "T02D1311:228b-12": "rnal 'byor bsdus pa bdag gis byas //"
}