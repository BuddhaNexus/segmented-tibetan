{
    "T02D3302:43b-0": "@43b # // rgya gar skad du /",
    "T02D3302:43b-1": "shr'i bh'u ta d'a ma r'a sam kshi pta s'a dha nam /",
    "T02D3302:43b-2": "bod skad du /",
    "T02D3302:43b-3": "dpal 'byung po 'dul byed kyi mdor bsdus pa'i sgrub thabs /",
    "T02D3302:44a-0": "@44a * // 'byung po 'dul byed la phyag 'tshal lo //",
    "T02D3302:44a-1": "tshangs pa brgya byin ku be ra sogs rnams //",
    "T02D3302:44a-2": "dregs pa rnams 'joms pa la mkhas gyur pa'i //",
    "T02D3302:44a-3": "dpal ldan 'byung po 'dul byed la btud nas /",
    "T02D3302:44a-4": "de yi sgrub pa'i thabs ni bri bar bya //",
    "T02D3302:44a-5": "yang dag gdams ngag mdor bsdus rnam dag pa //",
    "T02D3302:44a-6": "mdor bsdus la dga' rnams la mdzes brjod pa'i //",
    "T02D3302:44a-7": "gnod sbyin bya sogs yang dag sgrub byed pa //",
    "T02D3302:44a-8": "bdag snying gcig tu ngo mtshar skyes phyir ro //",
    "T02D3302:44a-9": "dang por re zhig sngags pas rang gi snying ga'i",
    "T02D3302:44a-10": "zla ba la sna tshogs rnam par gsal bar byed",
    "T02D3302:44a-11": "pa'i 'od zer gyis lus kun nas gang bar gyur",
    "T02D3302:44a-12": "pa'i ram gyi sa bon dmar po rnam par bsam",
    "T02D3302:44a-13": "par bya ba'o // de nas de las kun nas 'phros pa'i lcags khyu'i rnam pas spyan drangs la /",
    "T02D3302:44a-14": "mdun du 'dul byed legs par mngon par mchod par bya zhing /",
    "T02D3302:44a-15": "bla na med pa'i mchod pa rnams pa bdun dang /",
    "T02D3302:44a-16": "stong pa nyid kyang bsgom par bya ba'o //",
    "T02D3302:44a-17": "de nas /",
    "T02D3302:44a-18": "kunda dang mtshungs dri med rnam gsal zla ba'i steng gi ni //",
    "T02D3302:44a-19": "dbus na thig le'i zhal snga nas mtshungs h'um gi rnam pa ste /",
    "T02D3302:44a-20": "kun nas gsal byas ma lus yongs gyur pas ni yang dag pa'i //",
    "T02D3302:44a-21": "sna tshogs padma 'dab ma brgyad pa legs par blta bar bya //",
    "T02D3302:44a-22": "de nas de'i dbus su yi ge aa yongs su",
    "T02D3302:44a-23": "gyur pa las zla ba'i dkyil 'khor gyi steng du",
    "T02D3302:44a-24": "yi ge h'um lte bar 'gyur ba'o //",
    "T02D3302:44a-25": "yi ge h'um yongs su gyur pa mthing nag 'bar ba'i rdo rje rnam par bsgom par bya ba'o //",
    "T02D3302:44a-26": "de dag yongs su gyur pa las /",
    "T02D3302:44a-27": "skad cig gis blta bar bya ba ni /",
    "T02D3302:44a-28": "zhal rnam par bsgyur zhing 'gying ba /",
    "T02D3302:44a-29": "'byung po rnams kun nas skrag par mdzad pa'i rang bzhin can /",
    "T02D3302:44a-30": "skye dgu rnams la phan par byed pa dang /",
    "T02D3302:44a-31": "byed pa po dang khyab pa chags pa'i rgyu gcig pur gyur pa /",
    "T02D3302:44a-32": "khyab 'jug dang /",
    "T02D3302:44a-33": "dbang phyug dang /",
    "T02D3302:44a-34": "smin drug dang /",
    "T02D3302:44a-35": "drag po dang /",
    "T02D3302:44a-36": "bdud rnams la gcig tu dpa' ba /",
    "T02D3302:44a-37": "zhal cung zad tsam tshems gtsigs pa /",
    "T02D3302:44a-38": "khro bo'i dra ba rnam par spro bar mdzad pa /",
    "T02D3302:44a-39": "sku mdog mthing nag skra ser po gyen du 'khyil",
    "T02D3302:44a-40": "par bkyigs pa na bza' sngon po sku la bnabs",
    "T02D3302:44a-41": "[?] pa / g-yas pas rdo rje bsnams pa /",
    "T02D3302:44a-42": "g-yon pas zhags pa bsnams shing sdigs mdzub mdzad pa /",
    "T02D3302:44b-0": "thod @44b pa lnga'i dbu rgyan dang ldan pa /",
    "T02D3302:44b-1": "g-yon pas rtse gsum dang thod pa bsnams pa /",
    "T02D3302:44b-2": "g-yas pa da ma ru dang gri gug bsnams pa /",
    "T02D3302:44b-3": "ral ba ser po dang cod pan dang ldan pa /",
    "T02D3302:44b-4": "spyan gsum pa /",
    "T02D3302:44b-5": "stag gi pags pa'i sham thabs can //",
    "T02D3302:44b-6": "'byung po'i mnga' bdag dkar po gzhan gyis mi thub pa /",
    "T02D3302:44b-7": "g-yas bskums pa'i zhabs kyis kun nas mnan pa /",
    "T02D3302:44b-8": "phyag gnyis snyoms par sbrel ba'i phyag rgya dang ldan pa ni /",
    "T02D3302:44b-9": "dpal 'byung po 'dul byed do //",
    "T02D3302:44b-10": "de la phyag rgya ni 'di yin te /",
    "T02D3302:44b-11": "srin lag gnyis mdud cing mdzub mo gnyis cung zad",
    "T02D3302:44b-12": "bkug la mthe'u chung dang gung mo dag kyang mthe",
    "T02D3302:44b-13": "bong gis sbrel par bya ba'o //",
    "T02D3302:44b-14": "klu chen po brgyad kyis brgyan pa ste /",
    "T02D3302:44b-15": "de la mgo bo la dkris pa ste 'jog po sngon po //",
    "T02D3302:44b-16": "mgul ba'i rgyan ni ta ksha ka dmar po //",
    "T02D3302:44b-17": "dga' bo dang nye dga' ni rna ba'i gdub kor te /",
    "T02D3302:44b-18": "gcig tu ser ba nyid do //",
    "T02D3302:44b-19": "tshangs pa'i skud pa ni mtha' yas dkar po'o //",
    "T02D3302:44b-20": "rked ka'i the gu ni nor rgyas skya bo'o //",
    "T02D3302:44b-21": "phyag rgya'i phyag gnyis ni rigs ldan te /",
    "T02D3302:44b-22": "kha dog dmar po'o //",
    "T02D3302:44b-23": "de bzhin du de las gzhan pa'i phyag dag kyang dung skyong dkar pos so //",
    "T02D3302:44b-24": "rkang gdub padma dang padma chen po ste /",
    "T02D3302:44b-25": "gcig tu dmar ba kho na'o //",
    "T02D3302:44b-26": "spyan gnyis dmar dang de ltar gyur pa yi //",
    "T02D3302:44b-27": "dpal ldan 'byung po 'dul bar byed pa ni /",
    "T02D3302:44b-28": "'jig rten don la gcig tu ched che ba'i //",
    "T02D3302:44b-29": "shin tu khros par gyur pa bsam par bya //",
    "T02D3302:44b-30": "snying ga dang /",
    "T02D3302:44b-31": "mgul ba dang /",
    "T02D3302:44b-32": "mdzod spu dang /",
    "T02D3302:44b-33": "spyi bo rnams su rtag tu bsrung bar bya ba'i don du phyag rgyas gtug par bya ba'o //",
    "T02D3302:44b-34": "bsam gtan gyis skyo bar gyur na rdo rje'i tshig gam /",
    "T02D3302:44b-35": "khro ba'i tshig gis sngags bzlas par bya ba'o //",
    "T02D3302:44b-36": "sngags ni h'um aom badzra phat ces bya ba'o //",
    "T02D3302:44b-37": "yon tan ldan pas don gnyer ni 'di ni nga phyir gsal byas pa //",
    "T02D3302:44b-38": "rnam par snang mdzad bdag gis 'di las dge ba gang dag thob pa des //",
    "T02D3302:44b-39": "'jig rten gsum gyis 'jig rten pa rnams dri ma",
    "T02D3302:44b-40": "ma lus zad par shog / dpal 'byung po 'dul",
    "T02D3302:44b-41": "byed kyi sgrub thabs mdor bsdus ba rdzogs so /"
}