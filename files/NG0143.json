{
    "NG0143:0": "(23)@#// shing 'phel bar 'gyur ro //",
    "NG0143:1": "de nas lnga brgya lnga pa la /",
    "NG0143:2": "dang po brgya la gtsug lag dang */",
    "NG0143:3": "sman dpyad la sogs pa byang chub sems dpa' rnams kyis rgyas shing 'phel lo //",
    "NG0143:4": "brgya gnyis pa la rgyal khams yongs su khang khyim dang */",
    "NG0143:5": "sde dang ris dang */",
    "NG0143:6": "khrims dang bca' gzhi 'phel lo //",
    "NG0143:7": "brgya gsum pa la /",
    "NG0143:8": "che chung dang bzang ngan du 'phel te /",
    "NG0143:9": "chos mdo sde dar te dge sdig dang chos la yid ches pa'i rgyal po dang */",
    "NG0143:10": "blon po grangs kyis byung nas dad pa dang bsnyen",
    "NG0143:11": "bkur gyis bsod nams dang tshogs skye ba sha stag",
    "NG0143:12": "gnas so // de tsam yan chad du gsang sngags gtor ma'i chos 'di pa la /",
    "NG0143:13": "rgyal po chos nyid la mi phyogs pa dang */",
    "NG0143:14": "blon po phrag dog can gyis dbang bsgyur te /",
    "NG0143:15": "gsang sngags kyi chos dbang yod pa dang */",
    "NG0143:16": "thabs mkhas pa 'ga' tsam gsang nas spyod /",
    "NG0143:17": "gzhan spyod du mi ster zhing */",
    "NG0143:18": "gsang sngags sa dbyibs dang */",
    "NG0143:19": "gtsug lag khang gi ka ba la sogs par sbas so //",
    "NG0143:20": "de'i dus su rgyal khams su mi bde ba dang */",
    "NG0143:21": "snying rje med par gcig gis gcig gsod pa dang */",
    "NG0143:22": "rje khol dang che chung gi rim pa med par gsod cing spyugs pa dang */",
    "NG0143:23": "gnas nas 'don pa la sogs mi bde ba'i sdug",
    "NG0143:24": "bsngal sna tshogs pa myang zhing rgyal khams sil bur",
    "NG0143:25": "'chad par 'gyur ro /",
    "NG0143:26": "de nas brgya gsum pa la /",
    "NG0143:27": "'di'i brgya grangs gong 'og ma 'grig par dpyad /",
    "NG0143:28": "lung rgyud sde gnyis su chad nas /",
    "NG0143:29": "rgyud kyi chos gdal ba chen por spyad /",
    "NG0143:30": "thams cad yongs su dam la btsud de dar zhing rgyas par spyod nas /",
    "NG0143:31": "lung bsubs pas ston pas mthu byin chung la 'bras",
    "NG0143:32": "bu'i chos la zhugs pas rgyal khams kun cung zad",
    "NG0143:33": "cig bde zhing */ rtsa ba'i gtor ma 'di rtogs ma rtogs kun spyod par 'gyur /",
    "NG0143:34": "rgyud nyid kyang ris gnyis su 'dzin cing */",
    "NG0143:35": "gcig la gcig skur pa 'debs te /",
    "NG0143:36": "dam nyams pas mthu byin med par /",
    "NG0143:37": "ke 'u shang dang gsar bu'i chos sdebs pa mang por spyod par 'gyur ro //",
    "NG0143:38": "de nas brgya bzhi pa la /",
    "NG0143:39": "mthu byin med pas ma rungs pa dag 'byung la /",
    "NG0143:40": "rgyud dang mdo sder chad nas /",
    "NG0143:41": "mdo sdes rgyud bsubs te /",
    "NG0143:42": "sngon gyi zab cing rgya che ba'i bka' brgyud las /",
    "NG0143:43": "gzhan ni sangs rgyas kyis bka' min zhes sgro 'dogs par byed do //",
    "NG0143:44": "de'i mtha' khob pa'i rgyal po dag kyang */",
    "NG0143:45": "rgyu'i chos dar che bar 'byin la /",
    "NG0143:46": "'bras bu'i chos nub par sgro 'dogs par byed do //",
    "NG0143:47": "de'i dus na 'khrug pa dang rims nad mang bar 'byung zhing */",
    "NG0143:48": "mu ge yang skabs su 'byung zhing */",
    "NG0143:49": "de rnams kyang dus ma yin par 'chi ltas ngan pa dag 'byung bar 'gyur ro //",
    "NG0143:50": "de nas lnga brgya pa la mdo sde nub nas 'dul ba shas 'byung ste /",
    "NG0143:51": "byang phyogs kyi rgyud du dar bar 'gyur ro //",
    "NG0143:52": "de tsam na gsang sngags 'bras bu'i chos ni /",
    "NG0143:53": "gang zag gcig 'gas spyod par 'gyur te //",
    "NG0143:54": "de 'bras bu'i 'phang mi zhan @#//",
    "NG0143:55": "pa thob par 'gyur ro //",
    "NG0143:56": "de tsam na rtsa ba'i gtor ma 'di la dus dang skabs dang */",
    "NG0143:57": "gang rig 'dzin rnams kyis spyod cing */",
    "NG0143:58": "lha ma srin las 'phro dang ldan pa sha stag",
    "NG0143:59": "dam la 'dogs shing gnyan zhing mthu byin dang ldan",
    "NG0143:60": "par spyod par 'gyur ro //",
    "NG0143:61": "de nas rgya bzhi pa la /",
    "NG0143:62": "shri na len+d+ra dang */",
    "NG0143:63": "rdo rje gdan la sogs pa rgya gar dang */",
    "NG0143:64": "kha che dang */",
    "NG0143:65": "li dang */",
    "NG0143:66": "u rgyan yul la sogs pa gnas khyad par can du /",
    "NG0143:67": "gang zag khyad par can gyis bsgrub pa khyad par",
    "NG0143:68": "can gyis gsang sngags 'bras bu'i sgo nas grub pa",
    "NG0143:69": "thob pa sha stag 'byung ste /",
    "NG0143:70": "dngos grub thob pa dang */",
    "NG0143:71": "'phags pa'i zhal mngon du grub par mthong ba dang */",
    "NG0143:72": "yid ches shing mthar phyin par 'gyur ro //",
    "NG0143:73": "de nas brgya lnga pa la /",
    "NG0143:74": "pan+di ta lnga brgya la sogs pa 'phags pa nyid du bzhugs pa rnams /",
    "NG0143:75": "las 'phro dang ldan pa la zab cing rgyas par ston pa'i phyir /",
    "NG0143:76": "bzhugs thabs dang sder 'khod nas /",
    "NG0143:77": "dad pa dang mchod gnas kyi rten du gnas so //",
    "NG0143:78": "de nas lnga brgya drug pa la /",
    "NG0143:79": "byang chub sems dpa'i rgyal po bco brgyad byung nas /",
    "NG0143:80": "rgyal khams bco brgyad du gsang sngags 'bras bu'i chos dar bar 'gyur ro //",
    "NG0143:81": "de nas bod kyi rgyal po byang chub sems dpas dad pa dang thugs dam du bcas nas /",
    "NG0143:82": "bod kyi rgyal khams su gsang sngags 'bras bu'i chos dar zhing rgyas par 'gyur ro //",
    "NG0143:83": "de tsam na grub pa thob cing sangs rgyas pa rgyal khams mtha' dag tu 'byung bar 'gyur ro //",
    "NG0143:84": "sngar grub pa thob pa dang */",
    "NG0143:85": "phyis grub pa thob pa rnams kyis /",
    "NG0143:86": "g.ya' ri dang gangs rgyud kyi dregs pa can thams cad dam la btags nas gtor ma byin te /",
    "NG0143:87": "gsang sngags 'bras bu'i chos spyod pa'i srung mar khas 'ches so //",
    "NG0143:88": "rgyal khams kun tu yong bde ba 'phel zhing nyes pa shas tsam yang mi 'byung ngo *//",
    "NG0143:89": "de nas lnga brgya bdun pa'i tha ma la /",
    "NG0143:90": "rgya dang bod la gsang sngags spyod pa'i pan+di ta mkhas pa mang du 'byung ste /",
    "NG0143:91": "log pa'i chos dang mu stegs la sogs pa sun phyung ste /",
    "NG0143:92": "gtan sangs rgyas kyi bstan pa la rgol ba'i skabs med par 'gyur ro //",
    "NG0143:93": "gsang sngags 'bras bu'i chos las kyang lung dang man",
    "NG0143:94": "ngag gi phyogs thams cad kyang rgyas shing 'phel bar",
    "NG0143:95": "byed do // de la grub pa thob pa dang */",
    "NG0143:96": "mthu byin dang ldan par grangs kyis 'byung bar 'gyur ro //",
    "NG0143:97": "de la gnyis su yang gyur pa med do //",
    "NG0143:98": "de ci'i phyir zhe na /",
    "NG0143:99": "chos thams cad chos nyid 'dus ma byas kyi gtor ma las /",
    "NG0143:100": "gzhan gang du yang 'gyur ba med do //",
    "NG0143:101": "gtor rgyud chen po las /",
    "NG0143:102": "bstan pa dar nub kyi le'u ste so lnga pa'o //",
    "NG0143:103": "gtor rgyud chen po las /",
    "NG0143:104": "// de nas yang rdo rje sems dpas 'di skad ces gsol to //",
    "NG0143:105": "bcom ldan 'das chos thams cad gtor mar 'dus la /",
    "NG0143:106": "gtor ma'i rang bzhin ma g.yos pa las /",
    "NG0143:107": "de ltar snang 'gyur las /",
    "NG0143:108": "snang zhing 'gyur tsam na /",
    "NG0143:109": "gtor ma'i chos nyid las @#//",
    "NG0143:110": "ma g.yos pa lags na /",
    "NG0143:111": "gtor ma'i chos nyi tshe'i bstan pa yul gang du 'byung */",
    "NG0143:112": "dar ba dang */",
    "NG0143:113": "nub pa dang */",
    "NG0143:114": "legs nyes mchis ma mchis /",
    "NG0143:115": "bde bar gshegs pas lung bstan du gsol //",
    "NG0143:116": "bcom ldan 'das kyis bka' stsal pa /",
    "NG0143:117": "gtor ma'i rang bzhin du ci ltar snang ba thams cad 'gyur ba med pa las /",
    "NG0143:118": "logs su bstan pa ni dka' ba ste /",
    "NG0143:119": "bshad cing bstan pa med na yang */",
    "NG0143:120": "dper na nam mkha' la 'gyur ba med pa la /",
    "NG0143:121": "gza' skar dang tshes grangs dang lo zla dang dbyar dgun du brtsi zhing 'grang ba dang 'dra ste /",
    "NG0143:122": "chos nyid ni dus gsum du 'gyur ba med pa yin la /",
    "NG0143:123": "chos can ci ltar yang grangs dang rtags su snang ba ni 'di lta ste /",
    "NG0143:124": "chos thams cad ni ma skyes pa'i dbyings yin la /",
    "NG0143:125": "de las chos kyi sgo yang bsam gyis mi khyab par snang yang */",
    "NG0143:126": "thar pa chen po'i gnas su gcig cing dbye ba med pas chos thams cad 'bras bur 'dus so //",
    "NG0143:127": "'bras bu'i chos kyang gtor mar 'dus so //",
    "NG0143:128": "de lta bas na thams cad du /",
    "NG0143:129": "gtor ma'i rang bzhin du gnas pa las /",
    "NG0143:130": "'khrul pa tsam gyis mtshan mar snang ba ni /",
    "NG0143:131": "gtor ma log par gol ba ni /",
    "NG0143:132": "dus dang bskal pa dang bgrang ba sha stag 'byung ba 'di lta ste /",
    "NG0143:133": "dang po gtor ma'i rgyu la chags pa'i bskal pa dang */",
    "NG0143:134": "srid par 'dogs pa mas chags pa bzhi dang ldan pas gcig go /",
    "NG0143:135": "de nas gtor ma'i mgron gol ba las /",
    "NG0143:136": "khams gsum du srid de gnyis so //",
    "NG0143:137": "de nas gtor ma'i rdzas gol ba las /",
    "NG0143:138": "gzugs dang kha dog dang dbyibs dang tha dad par snang ba ni /",
    "NG0143:139": "bzhi dang bcu gnyis so //",
    "NG0143:140": "de nas gtor ma'i mgron gol ba las /",
    "NG0143:141": "skye 'gro dang snod gol ba las snod kyi 'jig rten /",
    "NG0143:142": "rdzas gol ba las rtsi shing dang nags tshal la sogs par gnas pa la /",
    "NG0143:143": "khams gsum srid gsum zhes 'dogs so //",
    "NG0143:144": "de ltar ston pa'i gtor ma'i tan tra 'di gang yin pa ni kun tu bzang po la /",
    "NG0143:145": "gang las spros pa kun tu bzang mo las spros pa 'di /",
    "NG0143:146": "dang po rgya gar yul du dar bar 'gyur ro //",
    "NG0143:147": "de nas kyang sing ga la'i yul du dar bar 'gyur ba la /",
    "NG0143:148": "lo lnga brgyar gnas so /",
    "NG0143:149": "de nas lo nyis brgya nas nub par 'gyur ro //",
    "NG0143:150": "de nas lo sum brgya la /",
    "NG0143:151": "u rgyan yul du dar bar 'gyur ro //",
    "NG0143:152": "de nas lo brgya la /",
    "NG0143:153": "rgya gar dang */",
    "NG0143:154": "u rgyan dang */",
    "NG0143:155": "sing ga la dang */",
    "NG0143:156": "za hor yul dang */",
    "NG0143:157": "bru sha'i yul dang */",
    "NG0143:158": "li la sogs pa'i rgyal khams drug tu grags par 'gyur te /",
    "NG0143:159": "sku lus ma bor bar phyag rgya chen po'i rig 'dzin gyi gnas su sangs rgyas par 'gyur ro //",
    "NG0143:160": "de nas lo lnga brgya na gtor ma'i chos 'di nub nas /",
    "NG0143:161": "rgyu'i chos dar bar 'gyur ro //",
    "NG0143:162": "de nas lo brgya la rig pa can la sogs pa rnams kyis /",
    "NG0143:163": "gsang sngags 'bras bus chos dang */",
    "NG0143:164": "gtor rgyud rnams sngon gyi dpe rnying pa las dar bar 'gyur nas /",
    "NG0143:165": "des @#//",
    "NG0143:166": "kyang grub pa thob cing yid ches pa'i rtags dang",
    "NG0143:167": "ldan nas mthu dang rdzu 'phrul ldan pa mang po",
    "NG0143:168": "yang sangs rgyas shing 'phel bar 'gyur ro //",
    "NG0143:169": "de nas lo lnga brgya la bod kyi rgyal khams su dar bar 'gyur ro //",
    "NG0143:170": "de nas dam la gnas shing tshul du shis pa",
    "NG0143:171": "grangs kyis sangs rgyas shing 'tshengs par 'gyur ba yang",
    "NG0143:172": "mang ngo *// dam la mi gnas shing ris 'dzin",
    "NG0143:173": "pa phung ba yang grangs kyis mang bar 'gyur ro",
    "NG0143:174": "mang ngo *// // de ci'i phyir zhe na /",
    "NG0143:175": "bod phrag dog la gnas pa /",
    "NG0143:176": "sangs rgyas kyi bstan pa dang */",
    "NG0143:177": "log pa'i phyogs su yang ris 'dzin /",
    "NG0143:178": "sangs rgyas kyi bstan pa yang rgyu 'bras gnyis su ris 'dzin /",
    "NG0143:179": "'bras bu'i chos kyang bzang ngan gnyis su ris 'dzin pa'i phyir ro /",
    "NG0143:180": "de nas lo lnga brgya la rgyu'i chos dar ba mang bar spyod /",
    "NG0143:181": "'bras bu'i chos ni nub par spyod pa nyung shas",
    "NG0143:182": "tsam gnas nas gnyis ka'i nang nas sangs rgyas kyi",
    "NG0143:183": "bka' bas gang zag gis bslad pa mang bar yod",
    "NG0143:184": "de / mi tshig mang bar dar bas /",
    "NG0143:185": "byin dang 'bras bu chung bar 'gyur ro //",
    "NG0143:186": "de nas gsang sngags gtor ma 'di dag spyod pa nyung shas tsam zhig las /",
    "NG0143:187": "brgya tha ma la bag tsam dar bar gyur nas /",
    "NG0143:188": "de nas chos thams cad nub par gyur nas /",
    "NG0143:189": "bskal pa ris phra mo bdun tsam gyis nyes pa las /",
    "NG0143:190": "skye bas thogs pa'i byang chub sems dpa' gcig gis rgyu 'bras kyi theg pa bstan nas /",
    "NG0143:191": "de phyis ring zhig tu dus kyang phyir zhing bzang ste /",
    "NG0143:192": "sa thob pa dang */",
    "NG0143:193": "grub pa thob pa mang bar 'byung zhing */",
    "NG0143:194": "de la dar nub kyang mi 'byung bar rgyu 'bras",
    "NG0143:195": "kyi chos gang la dad pa res kyis lo stong",
    "NG0143:196": "phrag gsum du gnas par 'gyur ro //",
    "NG0143:197": "de nas thams cad gtor gzhong yang chos nyid du bsdus te srid pa zhig go /",
    "NG0143:198": "gtor ma'i rdzas skye 'khrungs kyang skye ba med par gsol te dengs so //",
    "NG0143:199": "gtor mgron yang rig pa gcig gi dkyil 'khor du 'dus te 'phros so //",
    "NG0143:200": "de yang gtor ma'i rang bzhin la ma rig ma",
    "NG0143:201": "rtogs pa la skye bo'i cho 'phrul gong ma ltar",
    "NG0143:202": "du snang ngo *// yang dag pa'i chos nyid gtor ma 'di rig cing rtogs na /",
    "NG0143:203": "de gang du yang grub cing bstan pa med la /",
    "NG0143:204": "lhun gyis grub pa gtor ma rang bzhin med pa'i ye shes su gnas so //",
    "NG0143:205": "gtor rgyud chen po las /",
    "NG0143:206": "gtor ma'i rim pa byung ba'i le'u ste so drug pa'o //",
    "NG0143:207": "ldi ri'i rnga chen 'di brdungs pas //",
    "NG0143:208": "// de nas rdo rje sems dpas thams cad gtor ma'i rang bzhin la /",
    "NG0143:209": "'khrul pas chags 'dzin du mthong ba la /",
    "NG0143:210": "snying rje ba'i sems skyes nas /",
    "NG0143:211": "'pho 'gyur bral ba'i dbyings su 'bul ba'i gtor ma 'di skad ces gsungs so //",
    "NG0143:212": "hum ma rig 'khrul pa'i rdzas su snang ba la //",
    "NG0143:213": "'dzin chags byis pa'i spyod pas so sor snang *//",
    "NG0143:214": "bag chags brtas pa'i dbang gis bcings pa rnams //",
    "NG0143:215": "'bar byed chen po'i klong du gshegs su gsol //",
    "NG0143:216": "bcom ldan dpal chen che mchog he ru la /",
    "NG0143:217": "rgyud @#//",
    "NG0143:218": "drug las kyis bsdus pa'i gtor mar 'bul //",
    "NG0143:219": "'khor ba'i sdug bsngal byang chub don mdzad nas //",
    "NG0143:220": "mi ldog don gyi mchod pa bzhes su gsol //",
    "NG0143:221": "bcom ldan dpal chen bud+d+ha he ru la /",
    "NG0143:222": "log rtogs gzugs kyis bsdus pa'i gtor ma 'bul //",
    "NG0143:223": "mtshan ma rdzas kyi dngos po zhi mdzad nas //",
    "NG0143:224": "mi dmigs don gyi mchod pa bzhes su gsol //",
    "NG0143:225": "bcom ldan dpal chen badzra he ru la //",
    "NG0143:226": "rnam shes tshogs kyis bsdus pa'i gtor ma 'bul //",
    "NG0143:227": "nyon mongs zhen pa'i mtshan ma zhi mdzad nas /",
    "NG0143:228": "mi rtog don gyi mchod pa bzhes su gsol //",
    "NG0143:229": "bcom ldan dpal chen rat+na he ru la //",
    "NG0143:230": "bde sdug gnyis med don gyi gtor ma 'bul //",
    "NG0143:231": "tshor sred len pa'i mtshan ma zhi nas kyang *//",
    "NG0143:232": "mi spang don gyi mchod pa bzhes su gsol //",
    "NG0143:233": "bcom ldan dpal chen pad+ma he ru la //",
    "NG0143:234": "che chung tsam med bsdus pa'i gtor mar 'bul //",
    "NG0143:235": "'dod chags zhen pa'i mtshan ma gzhi mdzad nas /",
    "NG0143:236": "mi 'gyur don gyi mchod pa bzhes su gsol //",
    "NG0143:237": "bcom ldan dpal chen karma he ru la //",
    "NG0143:238": "'du byed rnam rtog bsdus pa'i gtor ma 'bul //",
    "NG0143:239": "dge sdig las kyi mtshan ma zhi mdzad nas //",
    "NG0143:240": "bcos med don gyi mchod pa bzhes su gsol //",
    "NG0143:241": "bcom ldan dpal chen rak+sha he ru la /",
    "NG0143:242": "gzung 'dzin gnyis kyis bsdus pa'i gtor ma 'bul //",
    "NG0143:243": "chags sdang las kyi mtshan ma zhi mdzad nas //",
    "NG0143:244": "spros med don gyi mchod pa bzhes su gsol //",
    "NG0143:245": "bcom ldan dpal chen bi shwa he ru la //",
    "NG0143:246": "skyon yon gnyis kyis bsdus pa'i gtor ma 'bul //",
    "NG0143:247": "nyes legs las kyi mtshan ma zhi mdzad nas //",
    "NG0143:248": "g.yo med don gyi mchod pa bzhes su gsol //",
    "NG0143:249": "bcom ldan dpal chen gu h+ya he ru la //",
    "NG0143:250": "phyi nang gsang bas bsdus pa'i gtor ma 'bul //",
    "NG0143:251": "snod bcud las kyi mtshan ma zhi mdzad nas //",
    "NG0143:252": "'gyur med don gyi mchod pa bzhes su gsol //",
    "NG0143:253": "khams gsum yum mchog d+hak+ki dgu rnams la //",
    "NG0143:254": "'byung lnga snod bzhi'i bsdus pa'i gtor ma 'bul //",
    "NG0143:255": "yod med dngos po'i mtshan ma zhi mdzad nas //",
    "NG0143:256": "ma skyes dbyings kyi mchod pa bzhes su gsol //",
    "NG0143:257": "kau ri la sogs khro mo brgyad rnams la //",
    "NG0143:258": "rnam shes dbang pos bsdus pa'i gtor ma 'bul //",
    "NG0143:259": "mthong thos phyogs ris mtshan ma zhi mdzad nas /",
    "NG0143:260": "skye 'gag med pa'i mchod pa bzhes su gsol //",
    "NG0143:261": "sid+ha la sogs phra men brgyad rnams la //",
    "NG0143:262": "dur khrod gnas brgyad bsdus pa'i gtor ma 'bul //",
    "NG0143:263": "phyi nang dur khrod mtshan ma zhi mdzad nas //",
    "NG0143:264": "spros pa med pa'i mchod pa bzhes su gsol //",
    "NG0143:265": "rnam rgyal la sogs khro bo bcu rnams la //",
    "NG0143:266": "bza' btung bgo bas bsdus pa'i gtor ma 'bul //",
    "NG0143:267": "chags sems las kyi mtshan ma zhi mdzad nas //",
    "NG0143:268": "spang med don gyi mchod pa bzhes su gsol //",
    "NG0143:269": "snyems ma la sogs khro mo bcu rnams la //",
    "NG0143:270": "snang srid dag pas bsdus pa'i gtor ma 'bul //",
    "NG0143:271": "skye 'gro las @#//",
    "NG0143:272": "kyi mtshan ma zhi mdzad nas //",
    "NG0143:273": "rtog med don gyi mchod pa bzhes su gsol //",
    "NG0143:274": "mi srin la sogs nyi shu brgyad rnams la //",
    "NG0143:275": "mkha' dbyings b+ha gas bsdus pa'i gtor ma 'bul //",
    "NG0143:276": "ltung sems gol ba'i mtshan ma zhi mdzad nas //",
    "NG0143:277": "gnyis med don gyi mchod pa bzhes su gsol //",
    "NG0143:278": "dga' byed mkha' 'gro sum cu rtsa gnyis la //",
    "NG0143:279": "sha khrag rus pas bsdus pa'i gtor ma 'bul //",
    "NG0143:280": "dug gsum las kyi mtshan ma zhi mdzad nas //",
    "NG0143:281": "ma g.yos don gyi mchod pa bzhes su gsol //",
    "NG0143:282": "brtse gdung tshul bzhin ma bdun sring bzhi la //",
    "NG0143:283": "dam rdzas gnyis su bsdus pa'i gtor ma 'bul //",
    "NG0143:284": "skyon yon las kyi mtshan ma zhi mdzad nas //",
    "NG0143:285": "ma skyes don gyi mchod pa bzhes su gsol //",
    "NG0143:286": "pho nya sder mo sum brgya drug cu la //",
    "NG0143:287": "dur khrod phung pos bsdus pa'i gtor ma 'bul //",
    "NG0143:288": "skye shi'i las kyi mtshan ma zhi mdzad nas //",
    "NG0143:289": "ma bcos don gyi mchod pa bzhes su gsol //",
    "NG0143:290": "rdo rje ka tar rdo rje ging chen bco brgyad la //",
    "NG0143:291": "srog dbugs gnyis su bsdus pa'i gtor ma 'bul //",
    "NG0143:292": "'pho 'gyur las kyi mtshan ma zhi mdzad nas //",
    "NG0143:293": "ma spangs don gyi mchod pa bzhes su gsol //",
    "NG0143:294": "zhes brjod pas log pa'i 'pho 'gyur ri rab tsam byang bar 'gyur ro //",
    "NG0143:295": "gtor rgyud chen po las /",
    "NG0143:296": "gtor ma 'bul zhing bstab pa'i le'u ste so bdun pa'o //",
    "NG0143:297": "dbang bskur ba'i don 'di ched du brjod do //",
    "NG0143:298": "// de nas yang kun tu bzang pos 'di skad ces bka' stsal to //",
    "NG0143:299": "sems dpa' chen po phyogs bcu dus gsum gyi sangs",
    "NG0143:300": "rgyas kyi sku 'dzin cing zhal mthong ba zhes bya",
    "NG0143:301": "ba yang gzhan ma yin te gtor rgyud chen po",
    "NG0143:302": "'di tshig dang yi ger bris nas /",
    "NG0143:303": "gang 'chang ba dang */",
    "NG0143:304": "gang zhig gis zhal mthong ba ni sangs rgyas thams cad zhal mthong zhing 'chang ba yin no //",
    "NG0143:305": "sems dpa' chen po de bzhin gshegs pa'i gsung rab",
    "NG0143:306": "mi 'chad par 'dzin cing bzlas pa yang gzhan ma",
    "NG0143:307": "yin te / tan tra 'di klog cing 'don pa'o //",
    "NG0143:308": "sems dpa' chen po de bzhin gshegs pa'i thugs yang",
    "NG0143:309": "dag pa'i ye shes rtogs pa zhes bya ba yang",
    "NG0143:310": "*/ gzhan ma yin te /",
    "NG0143:311": "rgyud 'di yid la 'dzin cing gzungs su 'chang ba",
    "NG0143:312": "de de bzhin gshegs pa'i thugs yang dag par rtogs",
    "NG0143:313": "pa'o // sems dpa' chen po /",
    "NG0143:314": "de bzhin gshegs pa'i yon tan zhes bya ba yang gzhan ma yin te /",
    "NG0143:315": "rgyud 'di yid la 'dzin cing 'chang ba la de",
    "NG0143:316": "bzhin gshegs pa'i yon tan gang yang ma tshang ba",
    "NG0143:317": "med pa'o // sems dpa' chen po /",
    "NG0143:318": "de bzhin gshegs pa'i phrin las zhes bya ba yang gzhan ma yin te /",
    "NG0143:319": "rgyud 'di'i don mthar phyin pas de bzhin gshegs pa'i phrin las ma rdzogs pa med pa'o //",
    "NG0143:320": "sems dpa' chen po /",
    "NG0143:321": "sngar 'dus pa'i de bzhin gshegs pa yang rgyud 'di'i",
    "NG0143:322": "don thugs su chud pas mngon par rdzogs par sangs",
    "NG0143:323": "rgyas la / de bzhin du da ltar dang phyis 'byung ba rnams kyang de bzhin du @#//",
    "NG0143:324": "sangs rgyas pas /",
    "NG0143:325": "rgyud 'di sangs rgyas kyi dgongs spyod de kho na nyid ces bya ste /",
    "NG0143:326": "rgyud 'di shes shing 'dzin pa ta a cang yang",
    "NG0143:327": "ches te zhal tsam yang mthong ba dang ming tsam",
    "NG0143:328": "yang 'dzin pa yang ngan song las grol nas thar",
    "NG0143:329": "pa'i bde ba longs spyod rgyun mi 'chad par 'gyur",
    "NG0143:330": "ro // sems dpa' chen po /",
    "NG0143:331": "rgyud 'di ni phan yon che yang che la chung yang chung ngo *//",
    "NG0143:332": "de ci'i phyir zhe na /",
    "NG0143:333": "rgyud 'di thos shing rtogs pa rnams ma btsal lhun",
    "NG0143:334": "gyis grub pa dang po nas rang rgyud du 'grub",
    "NG0143:335": "par 'gyur la / 'di ma thos ma rtogs na",
    "NG0143:336": "khams gsum 'khor ba'i sdug bsngal las nams kyang thar",
    "NG0143:337": "bar mi 'gyur ro /",
    "NG0143:338": "sems dpa' chen po /",
    "NG0143:339": "rgyud 'di thugs rje che yang che la chung yang chung ngo *//",
    "NG0143:340": "de ci'i phyir zhe na /",
    "NG0143:341": "sngon gyi las 'phro dang ldan pas rgyud 'di'i zhal mthong zhing thos par 'gyur la /",
    "NG0143:342": "las 'phro dang mi ldan pas rgyud 'di'i zhal mi",
    "NG0143:343": "mthong zhing skal ba dang mi ldan pa'i don no",
    "NG0143:344": "// sems dpa' chen po /",
    "NG0143:345": "rgyud 'dis ni khyab kyang khyab la ma khyab kyang ma khyab bo //",
    "NG0143:346": "de ci'i phyir zhe na /",
    "NG0143:347": "thams cad 'di las byung zhing 'dir 'dus pas khyab la /",
    "NG0143:348": "de ltar khyab kyang de ltar shes shing rtogs par dka' bas ma khyab bo //",
    "NG0143:349": "sems dpa' chen po /",
    "NG0143:350": "rgyud 'di ni yod kyang yod la med kyang med do //",
    "NG0143:351": "de ci'i phyir zhe na /",
    "NG0143:352": "rtogs pa'i klong yod na go ba'i yul na yod la /",
    "NG0143:353": "ma rigs pa dang sgro skur can na med do /",
    "NG0143:354": "sems dpa' chen po /",
    "NG0143:355": "rgyud 'di gnas kyang gnas la /",
    "NG0143:356": "mi gnas kyang mi gnas la /",
    "NG0143:357": "de ci'i phyir zhe na /",
    "NG0143:358": "dam tshig la gnas pa'i rgyal ba'i sras po la tshig dang yi ger bris te gnas la /",
    "NG0143:360": "sems dpa' chen po /",
    "NG0143:361": "rgyud 'di ni 'jig rten gyi khams su grags kyang grags la /",
    "NG0143:362": "ma grags kyang ma grags so //",
    "NG0143:363": "de ci'i phyir zhe na /",
    "NG0143:364": "chos thams cad kyi rtsa bar gyur pas grags la /",
    "NG0143:365": "dper na seng+ge'i 'o ma dang 'dra bar kun gyis",
    "NG0143:366": "mi theg cing snod dang ldan pa gcig 'ga' la",
    "NG0143:367": "srid pa'i phyir ro //",
    "NG0143:368": "de lta bu'i don kyang rtsa ba'i gtor ma dkon zhing rin che ba ste /",
    "NG0143:369": "rin thang dpag tu med pa'i phan yon te /",
    "NG0143:370": "rgyud 'di 'byung bar yang dkon la /",
    "NG0143:371": "nub par yang mi 'gyur ba'i dpe'o //",
    "NG0143:372": "de skad ces bka' stsal pas /",
    "NG0143:373": "rdo rje sems dpas rgyud 'dzin cing snod du 'gyur bar bya ba'i phyir /",
    "NG0143:374": "lha dang mi'i dkor dang longs spyod kun tu bzang po la phul lo //",
    "NG0143:375": "gtor rgyud chen po las /",
    "NG0143:376": "rgyud kyi phan yon bstan pa'i le'u ste so brgyad pa'o //",
    "NG0143:377": "ma rungs zhing bcu 'byung srid ste //",
    "NG0143:378": "// de nas rdo rje sems dpas kun tu bzang po'i bka' de thos pas /",
    "NG0143:379": "shin tu 'gro ba rnams chags shing gol bar gzigs nas /",
    "NG0143:380": "'gro ba sems can snod dag par bya ba dang */",
    "NG0143:381": "rgyud thos par bya ba dang */",
    "NG0143:382": "man ngag gting phyin par bya ba dang */",
    "NG0143:383": "lung nam du @#//",
    "NG0143:384": "yang mi nub par bya ba dang */",
    "NG0143:385": "byas pa'i 'bras bu chud mi zos par 'grub nges par bya ba'i phyir /",
    "NG0143:386": "'gro ba yongs la 'di skad ces bya ba'i sgra bsgrags so //",
    "NG0143:387": "mi 'gyur dbyings su gang 'dod pa'i //",
    "NG0143:388": "rgyal ba'i sras po kun yin pas //",
    "NG0143:389": "rgyal bas ci ltar gsungs pa bzhin //",
    "NG0143:390": "bu mchog rnams kyis mnyan par gyis //",
    "NG0143:391": "'khor ba med par bya ba'i phyir //",
    "NG0143:392": "pha ma spun dang ming sring dang */",
    "NG0143:393": "bdag dang rgyal srid bu dang grogs //",
    "NG0143:394": "bla ma la ni bran du 'bul //",
    "NG0143:395": "de tshe bla ma ma bzhed na //",
    "NG0143:396": "ci ri ba yi rin gyis blu //",
    "NG0143:397": "rgyud chen thos par de gyur na //",
    "NG0143:398": "gzod cig 'khor ba mya ngan med //",
    "NG0143:399": "chags pa med par bya ba'i phyir //",
    "NG0143:400": "gser dngul la sogs rin chen lnga //",
    "NG0143:401": "spug la sogs pa'ang de bzhin du //",
    "NG0143:402": "glang po la sogs rta rnams dang *//",
    "NG0143:403": "dar dang lhab lhub na bza' dang *//",
    "NG0143:404": "zhal zas la sogs tshogs rnams kyis //",
    "NG0143:405": "bla ma mnyes par kun phul nas //",
    "NG0143:406": "zhu ba dag ni tshul bzhin bya //",
    "NG0143:407": "gsol btab gnang ba thob byas nas //",
    "NG0143:408": "gzod cig sangs rgyas sems can med //",
    "NG0143:409": "gnas pa med par bya ba dang *//",
    "NG0143:410": "'chi ba med par bya ba'i phyir //",
    "NG0143:411": "gnas dang yul dang zhing rnams dang *//",
    "NG0143:412": "bran dang gnyen la sogs pa rnams //",
    "NG0143:413": "dad pas dmigs la dbul bar bya //",
    "NG0143:414": "gsol btab gnang ba thob byas na //",
    "NG0143:415": "lung chen gnas par de gyur nas //",
    "NG0143:416": "gzod cig 'khor ba mya ngan med //",
    "NG0143:417": "tha na de dag ma 'byor cing *//",
    "NG0143:418": "gang yang yod par ma gyur na //",
    "NG0143:419": "lus dang srog mi 'phangs byas nas //",
    "NG0143:420": "brtson 'grus dka' ba'i grims phyung nas //",
    "NG0143:421": "g.yo sgyu med par rab tu 'bad //",
    "NG0143:422": "bka' stsal bsnyen bkur thugs zin na //",
    "NG0143:423": "de bzhin gshegs pa'i bka' brgyud dang *//",
    "NG0143:424": "rgyud dang lung dang man ngag rnams //",
    "NG0143:425": "ci ltar 'dod pa bzhin du thos //",
    "NG0143:426": "gtor rgyud 'di yi zhal mthong zhing *//",
    "NG0143:427": "theg pa chen po'i chos thos nas //",
    "NG0143:428": "mya ngan 'das pa'i don rtogs shing *//",
    "NG0143:429": "kun tu bzang por gdon mi za'o //",
    "NG0143:430": "gang zhig de ltar mi byed cing *//",
    "NG0143:431": "chags pa'i tshul gyis gtor mi shes //",
    "NG0143:432": "'dzin pa'i sems kyis rtag par sems //",
    "NG0143:433": "gzhung dang mi mthun zol thabs kyis //",
    "NG0143:434": "rgyud lung man ngag ci smos kyis //",
    "NG0143:435": "bka' chos nyi zer tsam yang des mi mthong *//",
    "NG0143:436": "de tshe ngan song gsum dang 'grogs //",
    "NG0143:437": "chags dang 'dzin pas der ma shes //",
    "NG0143:438": "yul 'khor la sogs 'di kun yang *//",
    "NG0143:439": "gtong phod gang gnas dam pa yin //",
    "NG0143:440": "de tshe gtong yang mi 'bral 'grogs //",
    "NG0143:441": "der yang ma zad dpag mi langs /",
    "NG0143:442": "gang zhig 'dzin chags gtang mi shes //",
    "NG0143:443": "de tshe bzung yang mi 'grogs te //",
    "NG0143:444": "bzung ba dbul pos gter stor nas //",
    "NG0143:445": "gar yang 'grogs med phan med 'gyod //",
    "NG0143:446": "ma rig bu+u gcig snying re rje //",
    "NG0143:447": "chos med than pas rngos sam tshig /",
    "NG0143:448": "byang chub char gyis ma brlan na //",
    "NG0143:449": "rgyu 'bras gnyis ka tshig bskams nas //",
    "NG0143:450": "myu gu byang chub @#//",
    "NG0143:451": "'bras bu med //",
    "NG0143:452": "ngan song du skyes bzod blag med //",
    "NG0143:453": "gang zhig theg chen khrims thos pas //",
    "NG0143:454": "phangs med yon gyis sna 'dren cing *//",
    "NG0143:455": "gzugs snang rtogs pa'i zhing rmos te //",
    "NG0143:456": "byang chub lam gyi sa bon btab //",
    "NG0143:457": "man ngag bdud rtsi'i char chen gyis //",
    "NG0143:458": "ye shes las kyi 'bras bu smin //",
    "NG0143:459": "rtsa ba'i gtor ma'i rang bzhin du //",
    "NG0143:460": "sangs ma rgyas pa gcig kyang med //",
    "NG0143:461": "mtha' yas gnas pa'i 'gro kun gyis //",
    "NG0143:462": "kun thos 'di rtogs grol bar shog /",
    "NG0143:463": "ces bya ba'i sgra bsgrags pas //",
    "NG0143:464": "ci ltar phyis 'byung thams cad kun //",
    "NG0143:465": "gtor ma'i snod du rung bar byin gyis brlabs so //",
    "NG0143:466": "de skad ces bya ba'i sgra mtha' yas pa'i sems can thams cad kyis thos pas /",
    "NG0143:467": "chags pa dang bral nas /",
    "NG0143:468": "rgyud dang lung dang man ngag gi snod du rung ngo *//",
    "NG0143:469": "gtor rgyud chen po las /",
    "NG0143:470": "man ngag gi snod srod pa'i phyir //",
    "NG0143:472": "gtor ma bsgrub pa'i le'u ste so gnyis pa'o //",
    "NG0143:473": "// de nas rnal 'byor pa rnams la phan gdags pa'i phyir /",
    "NG0143:474": "za ma'i gtor ma ched du brjod do //",
    "NG0143:475": "rnal 'byor lung dang ldan rnams kyis //",
    "NG0143:476": "sngags dang phyag rgyar ldan byas nas //",
    "NG0143:477": "mchod pa'i tshogs kyi khyad par las //",
    "NG0143:478": "dgongs pa'i za gtor gtang bar bya //",
    "NG0143:479": "de la rnal 'byor pa mtha' dag dus bzhi dag tu 'dod pa la longs spyod par byed do //",
    "NG0143:480": "de chos nyid du spyod par shes na yang gtor ma'o //",
    "NG0143:481": "rnal 'byor pa ni dus thams cad du chos la longs spyod do //",
    "NG0143:482": "de'i dgongs spyod kyang gtor rgyud chen po 'di ltar spyod na yang gtor ma'o //",
    "NG0143:483": "de'i phyir za ma thams cad ni tshogs la /",
    "NG0143:484": "de bsngo ba dang ldan pa ni gtor ma'o //",
    "NG0143:485": "de ci'i phyir zhe na /",
    "NG0143:486": "dper na shing mkhan thabs la mkhas pas shing thams cad 'phrul du byin gyis brlabs pa bzhin /",
    "NG0143:487": "thabs 'di ltar mkhas pas thams cad du gtor mar longs spyod cing */",
    "NG0143:488": "gtor ma longs spyod pa las mngon par rdzogs par",
    "NG0143:489": "sangs rgyas par byin gyis rlobs pa'i mthu yod pa'o",
    "NG0143:490": "// de la dang po za ma'i gtor ma'i dgongs rgyud ni /",
    "NG0143:491": "rnam pa bdun dang ldan par bya ba'am /",
    "NG0143:492": "yang na lnga dang ldan par bya ba ste /",
    "NG0143:493": "de yang gang zhe na /",
    "NG0143:494": "dang po gtor ma'i dgos pa dang */",
    "NG0143:495": "theg pa chen por kun tshang ba'i dgos pa dang */",
    "NG0143:496": "gnyis su med par tshogs kyi longs spyod bya ba dang */",
    "NG0143:497": "lhag ma'i phrin las kyi mchod pas gnyis su med par bya ba dang */",
    "NG0143:498": "dngos po dang mtshan ma mi gnas pa'i chos nyid stong pa'i ngang du gtor ma bya ba'o //",
    "NG0143:499": "de la dang po za ma'i gtor ma'i dgongs pa ni /",
    "NG0143:500": "lag pa g.yas pa 'jam dpal gyi phyag rgya bcas la /",
    "NG0143:501": "bdag la dgra bgegs yod na rtogs pa yod pas /",
    "NG0143:502": "dgra bgegs thams cad ting nge 'dzin gyis khugs par bsams la /",
    "NG0143:503": "tshe dang gal phyi la dbyer med par bstims la /",
    "NG0143:504": "srid pa'i drwa ba gcod pas mi gnas par bsgral la /",
    "NG0143:505": "rgyal ba'i sras su rigs nges @#//",
    "NG0143:506": "par dbang bskur la bzhag /",
    "NG0143:507": "de nas rnal 'byor pa'i longs spyod dang */",
    "NG0143:508": "mchod pa'i yo byad las /",
    "NG0143:509": "gtor ma bsngo bar bya ba ni /",
    "NG0143:510": "hum bcom ldan dpal chen po yab yum sras dang bcas pa dang *//",
    "NG0143:511": "'khor rgyal ba rgya mtsho dang bcas pa rnams /",
    "NG0143:512": "rnam rtog zad par bya ba'i gtor ma bzhes su gsol //",
    "NG0143:513": "om ba lin ta kha ram kha hi /",
    "NG0143:514": "kha ram ta ki ni /",
    "NG0143:515": "kha yo gi ni /",
    "NG0143:516": "nga rta ba ga a la la ho zhes brjod la /",
    "NG0143:517": "ci ltar snang ba thams cad gtor ma'i rang bzhin du 'phags pa rnams la mchod cing */",
    "NG0143:518": "rgyal ba rgya mtsho rnams la thugs dam gyi rgyud bskul nas /",
    "NG0143:519": "gtor ma'i mchod pas dus rtag tu mchod pa rgyun mi chad par bsgom pa'o //",
    "NG0143:520": "de nas theg pa chen por kun tshang bar bsgom pa ni /",
    "NG0143:521": "gzhung du ma dag las shes par bya'o //",
    "NG0143:522": "de nas gnyis su med par bgyi ste /",
    "NG0143:523": "bdag mchod kun mnyes sangs rgyas thams cad 'grangs //",
    "NG0143:524": "zhes 'byung zhing bstan pas /",
    "NG0143:525": "don de lta bas na /",
    "NG0143:526": "bdag mchod pa la sogs so //",
    "NG0143:527": "tshogs kyis bdag la thim pa ni //",
    "NG0143:528": "rgyal ba mnyes par bsam pa'o //",
    "NG0143:529": "rgyal ba mnyes pas ni /",
    "NG0143:530": "bdag gi dngos grub thob par bsgom pa'o //",
    "NG0143:531": "bdag dngos grub thob pas thams cad sangs rgyas par tshogs dang gtor mar longs spyod pa'o //",
    "NG0143:532": "de nas lhag ma'i phrin las su bya ba ni /",
    "NG0143:533": "dang por dngos po de las chos nyid du dbyings gcig cing */",
    "NG0143:534": "rtogs pa'i gegs med par bya ba ni /",
    "NG0143:535": "tshogs kyi lhag ma la spyi sdom ste /",
    "NG0143:536": "om badzra rat+na pad+ma karma bud+d+ha ba lin ta kha kha zhes brjod la /",
    "NG0143:537": "gang yang mi gnas pa'i phrin las bcol lo //",
    "NG0143:538": "de nas dngos po dang mtshan mar mi gnas par bya ba ni /",
    "NG0143:539": "thams cad stong pa'i rang bzhin las ma gtogs pa /",
    "NG0143:540": "rtogs pa dang mtshan ma gar yang mi gnas par tshogs kyi gtor mar longs spyod pas /",
    "NG0143:541": "thams cad chos nyid dbyings kyi gtor mar sangs rgyas par bsgom pa'o //",
    "NG0143:542": "gtor rgyud chen po las /",
    "NG0143:543": "za ma'i gtor ma'i le'u ste bzhi bcu pa'o //",
    "NG0143:544": "nub phyogs pad+ma rigs kyi lha la lha thim pa'i mchod par gyur to //",
    "NG0143:545": "// de nas bcom ldan 'das rdo rje sems dpas /",
    "NG0143:546": "kun tu bzang po la 'di skad ces gsol to //",
    "NG0143:547": "e ma ho /",
    "NG0143:548": "bcom ldan 'das de lta bu'i gtor ma 'di //",
    "NG0143:549": "gtor zhing gang la gtang ba lags //",
    "NG0143:550": "gter gang du bzhag pa lags /",
    "NG0143:551": "spyad cing btsal ba'i thabs ci lta bu lags /",
    "NG0143:552": "yang bcom ldan 'das kyis lung bstan du gsol //",
    "NG0143:553": "bcom ldan 'das kyis bka' stsal pa /",
    "NG0143:554": "rdo rje 'dzin pa chen po lung bstan pa 'di /",
    "NG0143:555": "phyogs bcu'i sangs rgyas rnams kyis kyang bshad la /",
    "NG0143:556": "ngas kyang bshad par bya'o //",
    "NG0143:557": "gtor ma 'di dag gtor zhing gtang bar bya ba ni /",
    "NG0143:558": "'byung ba chen po lnga la gtor zhing gtang bar bya'o //",
    "NG0143:559": "de ci'i phyir zhe na /",
    "NG0143:560": "de ni gtor ma thams cad kyi rgyu yang yin la /",
    "NG0143:561": "gtor ma'i mgron gyi bzhugs gnas kyang yin la /",
    "NG0143:562": "gtor ma'i 'bras @#//",
    "NG0143:563": "bu chos kyi dbyings rnam par dag pa'i klong yang yin pas /",
    "NG0143:564": "gtor ma nam mkha' la gtong ba ni /",
    "NG0143:565": "nam mkha'i mthongs su nam mkha' la gtor ba'o //",
    "NG0143:566": "de ci'i phyir zhe na /",
    "NG0143:567": "de ni chos nyid skye ba med pa'i dbyings kyis thams cad shes shing go 'byed pa'o //",
    "NG0143:568": "gtor ma sa la gtong ba ni /",
    "NG0143:569": "gang na gnas pa'i sa phyogs bzhi dang mtshams brgyad du khyab par gtor ba'o //",
    "NG0143:570": "de ci'i phyir zhe na /",
    "NG0143:571": "de ni che ba'i yon tan gyis thams cad bskyed cing smin par byed pa'o //",
    "NG0143:572": "gtor ma chu la gtang ba ni /",
    "NG0143:573": "rgya mtsho chen po'i 'jing sleb pa'i chab chu dang gzhung la gtor ba'o //",
    "NG0143:574": "de ci'i phyir zhe na /",
    "NG0143:575": "de ni thugs rje chen pos thams cad snums pa'o //",
    "NG0143:576": "gtor ma me la gtang ba ni /",
    "NG0143:577": "tsu ta'i shing la sogs pa la 'bar ba'i me btang ste bsregs la gtor ba'o //",
    "NG0143:578": "de ci'i phyir zhe na /",
    "NG0143:579": "de ni ting nge 'dzin gyi 'od zer rnam rtog bsreg pa'o //",
    "NG0143:580": "gtor ma rlung la gtang ba ni /",
    "NG0143:581": "rdo rje rlung gzhon pa'i ri gsum gyi rtse la btang ngo *//",
    "NG0143:582": "de ci'i phyir zhe na /",
    "NG0143:583": "de ni rnam par rtog pa'i dgra bgegs thams cad 'thor zhing g.yeng ba'o //",
    "NG0143:584": "gtor rgyud chen po las /",
    "NG0143:585": "gtor ma btang ba'i le'u ste zhe gcig pa'o //",
    "NG0143:586": "pho nya mang po nam mkha'i skar ltar khrom //",
    "NG0143:587": "// de nas gtor ma gter du sba ba ni /",
    "NG0143:588": "gong du gtor ma 'di spyod par sa la dong chag gang bus la /",
    "NG0143:589": "dang po chos kyi sku'i gtor ma la /",
    "NG0143:590": "rin po che sna tshogs kyis gtor mar sbyar la gter du sba'o //",
    "NG0143:591": "de ci'i phyir zhe na /",
    "NG0143:592": "de yang chos kyi sku mi 'gyur ba'i klong na bzhugs pa la /",
    "NG0143:593": "yon tan gyi tshogs cir yang snang zhing 'byung ba'o //",
    "NG0143:594": "de la 'di skad ces brjod par bya'o //",
    "NG0143:595": "hum kun tu bzang mo'i mkha' dbyings su //",
    "NG0143:596": "chos sku 'gyur ba med pa yis //",
    "NG0143:597": "rdo rje rigs kyi gter sbas pas //",
    "NG0143:598": "sgrub pa po la dngos grub stsol //",
    "NG0143:599": "sangs rgyas spyan gyi mkha' dbyings su //",
    "NG0143:600": "longs spyod rdzogs par rab snang ba'i //",
    "NG0143:601": "rin chen rigs kyi gter sbas pas //",
    "NG0143:602": "sgrub pa po la dngos grub stsol //",
    "NG0143:603": "ma ma ki yi mkha' dbyings su //",
    "NG0143:604": "gzugs sku gzha' tshon gsal ba yi //",
    "NG0143:605": "rin chen rigs kyi gter sbas pas /",
    "NG0143:606": "sgrub pa po la dngos grub stsol //",
    "NG0143:607": "gos dkar mo yi mkha' dbyings su //",
    "NG0143:608": "mngon par gsal ba'i skur snang ba'i //",
    "NG0143:609": "pad+ma rigs kyi gter sbas pas //",
    "NG0143:610": "sgrub pa po la dngos grub stsol //",
    "NG0143:611": "dam tshig sgrol ma'i mkha' dbyings su //",
    "NG0143:612": "sprul pa'i sku dang rab ldan pa'i //",
    "NG0143:613": "las kyi rigs kyi gter sbas pas //",
    "NG0143:614": "sgrub pa po la dngos grub stsol /",
    "NG0143:615": "zhes brjod pas /",
    "NG0143:616": "zad pa med pa'i gter dam pa dang ldan par byin gyis brlab bo //",
    "NG0143:617": "gtor rgyud chen po las /",
    "NG0143:618": "rin po che'i gtor ma sba ba'i le'u ste zhe gnyis pa'o //",
    "NG0143:619": "dang po phung dang rnam par shes pa dang */",
    "NG0143:620": "// de nas gtor ma rnam pa gsum po yang */",
    "NG0143:621": "dang po tsit+ta spungs pa yang *//",
    "NG0143:622": "rnam par shes pa dbang po dang */",
    "NG0143:623": "gtor ma'o //",
    "NG0143:624": "bar pa phung po btubs pa yang */",
    "NG0143:625": "nang rol gyi gtor @#//",
    "NG0143:626": "ma'o //",
    "NG0143:627": "tha ma rdzas kyi lhag ma la /",
    "NG0143:628": "dug gsum gyi gtor ma'o //",
    "NG0143:629": "gtor rgyud chen po las /",
    "NG0143:630": "gtor ma rnam gsum gyi le'u ste zhe gsum pa'o //",
    "NG0143:631": "dpal chen thugs dam bskang gyur cig /",
    "NG0143:632": "// de nas bcom ldan 'das dpal rdo rje sems dpas /",
    "NG0143:633": "bcom ldan 'das dpal kun tu bzang po la /",
    "NG0143:634": "'di skad ces gsol to //",
    "NG0143:635": "kye ma bcom ldan 'das thugs rje chen po dang ldan pa /",
    "NG0143:636": "thabs mkhas pa'i dbang phyug chen po /",
    "NG0143:637": "kun la snyoms pa'i 'gro ba'i mgon po /",
    "NG0143:638": "thams cad la dbang bsgyur ba'i mthu rtsal dang ldan pa de la phyag 'tshal lo //",
    "NG0143:639": "zhes bya bas bstod do //",
    "NG0143:640": "de nas bcom ldan 'das kyis bka' stsal pa /",
    "NG0143:641": "rdo rje sems dpa' /",
    "NG0143:642": "sangs rgyas thams cad kyang rgyud 'di yin la /",
    "NG0143:643": "rgyud 'di yang sangs rgyas thams cad kyi mdzad spyod dam pa'i rang bzhin te /",
    "NG0143:644": "rgyud 'di ni thams cad la grol zhing smon par ngas bstan pa ste /",
    "NG0143:645": "thugs ye shes nyid rgyud 'di'i rang bzhin te /",
    "NG0143:646": "'di ni sangs rgyas 'jig rten du 'byung ba dang 'dra bar dkon pas /",
    "NG0143:647": "'di gang du gnas par sangs rgyas thams cad gnas pas /",
    "NG0143:648": "rnal 'byor pa dam la gnas shing snod yod pa rnams la sems dpa' chen pos lung ston cig /",
    "NG0143:649": "rgyud 'di ni gang zhig 'dzin cing 'chang na yang */",
    "NG0143:650": "de yang sangs rgyas dang 'dra ba yin pas /",
    "NG0143:651": "de la ni 'khor rnams kyis kyang sangs rgyas dang 'dra bar blta'o //",
    "NG0143:652": "rgyud 'di ni rnal 'byor pa gang zhig gis /",
    "NG0143:653": "'chad cing ston nus na yang */",
    "NG0143:654": "kun tu bzang po nyid dang 'dra bas /",
    "NG0143:655": "'khor ma lus pa rnams kyis kyang */",
    "NG0143:656": "des ci bsgo ba mnyan par bya'o //",
    "NG0143:657": "de nas rdo rje sems dpas /",
    "NG0143:658": "'di skad ces gsol to //",
    "NG0143:659": "bcom ldan 'das rgyud 'dis ni /",
    "NG0143:660": "bde bar gshegs pa'i dgongs spyod thams cad ma lus par bstan te /",
    "NG0143:661": "gang zhig 'di la mos pa dang */",
    "NG0143:662": "'di bsgoms shing sgrub pa la dga' ba rnams kyis",
    "NG0143:663": "'di nyid kyi don rtogs nas sangs rgyas par gyur",
    "NG0143:664": "cig / gang zhig 'di la mi mos shing sgro skur 'debs pa rnams ni /",
    "NG0143:665": "bskal pa dpag gis mi langs par /",
    "NG0143:666": "'di'i ming tsam yang mi thos shing */",
    "NG0143:667": "mnar med pa'i dmyal ba chen por skye bar gyur cigargyud 'di gang na gnas pa dang */",
    "NG0143:668": "dar zhing sgrogs pa'i sar /",
    "NG0143:669": "bdag nyid chen po 'khor ma lus pa rnams kyis kyang */",
    "NG0143:670": "gtsug gi nor bu bzhin du 'degs par gyur cigaces smod par bya'o //",
    "NG0143:671": "gtor rgyud chen po las /",
    "NG0143:673": "de nas gnyis med longs spyod nas //",
    "NG0143:674": "// de skad ces bka' stsal pa dang */",
    "NG0143:675": "rdo rje sems dpa' la sogs pa'i sangs rgyas thams",
    "NG0143:676": "cad kyang kun tu bzang po'i gtor ma'i rangabazhin du",
    "NG0143:677": "sangs rgyas par gyur to //",
    "NG0143:678": "gtor rgyud chen po rdzogs so //",
    "NG0143:679": "rang bzhin gnas dang srid 'byung gnyis //",
    "NG0143:680": "// mjug sdud man ngag blta ba mdor bsdus /",
    "NG0143:681": "rgya gar gyi mkhan po pad+ma sam b+ha wa dang */",
    "NG0143:682": "bi ma la mi tra dang */",
    "NG0143:683": "lo tsa ba gnubs nam mkha'i snying pos bsgyur /",
    "NG0143:684": "phyis bal po @#//",
    "NG0143:685": "ba su d+ha ra dang /"
}