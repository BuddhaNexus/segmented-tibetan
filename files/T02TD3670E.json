{
    "T02TD3670E:282a-0": "@282a # // rgya gar skad du /",
    "T02TD3670E:282a-1": "a'a rya t'a r'a de ba'i sto tra pushpa m'a li n'a ma /",
    "T02TD3670E:282a-2": "bod skad du /",
    "T02TD3670E:282a-3": "'phags ma lha mo sgrol ma la bstod pa me tog phreng ba zhes bya ba /",
    "T02TD3670E:282b-0": "mgon po thugs rje chen po dang ldan pa 'phags pa spyan @282b ras gzigs dbang phyug la phyag 'tshal lo //",
    "T02TD3670E:282b-1": "thugs rje'i spyan gyis 'gro la gzigs pa'i //",
    "T02TD3670E:282b-2": "zhabs kyi padma la ni btud de //",
    "T02TD3670E:282b-3": "tshogs gnyis rdzogs par bya ba'i phyir du //",
    "T02TD3670E:282b-4": "lhag pa'i lha la bstod par bya'o //",
    "T02TD3670E:282b-5": "phyag 'tshal sgrol ma lha ye lha khyod //",
    "T02TD3670E:282b-6": "dngos grub ma lus kun gyi 'byung gnas //",
    "T02TD3670E:282b-7": "yid bzhin nor bu rin po che ltar //",
    "T02TD3670E:282b-8": "'dod pa'i 'bras bu ster bar mdzad ma //",
    "T02TD3670E:282b-9": "phyag 'tshal ngo mtshar khyad du 'phags pa'i //",
    "T02TD3670E:282b-10": "yon tan thams cad rdzogs pa'i sku la //",
    "T02TD3670E:282b-11": "ye shes lnga yi rang mdangs rgyas pas //",
    "T02TD3670E:282b-12": "thugs rje'i 'od zor phyogs bcur 'phro ma //",
    "T02TD3670E:282b-13": "phyag 'tshal chu bzhi'i pha rol legs gnas //",
    "T02TD3670E:282b-14": "las dang nyon mongs srid las rnam grol //",
    "T02TD3670E:282b-15": "sangs rgyas yon tan phyir mi ldog pa'i //",
    "T02TD3670E:282b-16": "sa lam ma lus mtha' ru phyin ma //",
    "T02TD3670E:282b-17": "phyag 'tshal srid pa'i dra ba 'joms mdzad //",
    "T02TD3670E:282b-18": "thugs kyi sting po yi ge bcu pas //",
    "T02TD3670E:282b-19": "zhi dang rgyas dang dbang dang mngon spyad //",
    "T02TD3670E:282b-20": "phrin las 'od kyis nam mkha' gang ma //",
    "T02TD3670E:282b-21": "phyag 'tshal 'gro ba'i skyabs mchog sgrol ma //",
    "T02TD3670E:282b-22": "bud med gzugs kyis 'gro ba 'dul mdzad //",
    "T02TD3670E:282b-23": "dpal ldan 'jig rten dbang phyug sras mo //",
    "T02TD3670E:282b-24": "'phags pa'i spyan chab las ni 'khrungs ma //",
    "T02TD3670E:282b-25": "phyag 'tshal 'gran zla med pa'i sku mchog / zag med bde rgyas zla ba'i gdan la //",
    "T02TD3670E:282b-26": "bzhugs pa'i zhabs kyi padmo la ni //",
    "T02TD3670E:282b-27": "lha dang lha min cod pan gtugs ma //",
    "T02TD3670E:282b-28": "phyag 'tshal che ba'i nang na che mchog /'byung bo ro langs ma rungs tshogs 'joms //",
    "T02TD3670E:282b-29": "gzhan gyis mi thub drag rtsal chen mo //",
    "T02TD3670E:282b-30": "stobs chen pha rol gnon par mdzad ma //",
    "T02TD3670E:282b-31": "phyag tshal sgrol ma 'khor ba sgrol mdzad //",
    "T02TD3670E:282b-32": "bcom ldan 'das ma khyod kyi zhabs la //",
    "T02TD3670E:282b-33": "skyabs pa'i mi de mya ngan 'das thob //",
    "T02TD3670E:282b-34": "mchog gi don chen 'grub par mdzad ma //",
    "T02TD3670E:282b-35": "phyag 'tshal seng ldeng nags kyi sgrol ma //",
    "T02TD3670E:282b-36": "rigs drug bur 'dzin brtse ba'i thugs kyi //",
    "T02TD3670E:282b-37": "snying rje chen po'i gru gzings kyis ni //",
    "T02TD3670E:282b-38": "srid gsum 'khor ba'i mtsho las sgrol ma //",
    "T02TD3670E:282b-39": "phyag 'tshal phongs pa kun las skyob mdzad //",
    "T02TD3670E:282b-40": "'tsho bas mnar te mchu mgul skams nas //",
    "T02TD3670E:282b-41": "bkras pas khyod la gsol ba btab pas //",
    "T02TD3670E:282b-42": "longs spyod mi zad char rgyan 'bebs ma //",
    "T02TD3670E:283a-0": "phyag 'tshal @283a * //",
    "T02TD3670E:283a-1": "dpa' mo rdo rje sgrol ma //",
    "T02TD3670E:283a-2": "'dzam bu chu bo'i gser gyi mdog can //",
    "T02TD3670E:283a-3": "rdo rje la sogs phyag mtshan brgyad kyis //",
    "T02TD3670E:283a-4": "phrin las rnams kyi 'gro don mdzad ma //",
    "T02TD3670E:283a-5": "phyag 'tshal skye 'gro rnams la dbang sgyur //",
    "T02TD3670E:283a-6": "'jig rten gsum na mthu rtsal ldan pa'i //",
    "T02TD3670E:283a-7": "dregs pas myos pa rnams kyi cod pan //",
    "T02TD3670E:283a-8": "khyod kyi zhabs kyi mthil gyis brdzis ma //",
    "T02TD3670E:283a-9": "phyag 'tshal thub dbang stobs bcu'i rtsal ldan //",
    "T02TD3670E:283a-10": "sku lnga'i rang bzhin khyab bdag chen mo //",
    "T02TD3670E:283a-11": "bsrung med gsum dang ma 'dres dran gsum //",
    "T02TD3670E:283a-12": "yongs su dag pa bzhi pa mnga' ma //",
    "T02TD3670E:283a-13": "phyag 'tshal srid pa'i 'ching ba las grol //",
    "T02TD3670E:283a-14": "ye shes sku la rdzu 'phrul thogs med //",
    "T02TD3670E:283a-15": "thabs dang shes rab mchog la mnga' brnyes //",
    "T02TD3670E:283a-16": "sdug bsngal 'khor ba'i dri ma dag ma //",
    "T02TD3670E:283a-17": "phyag 'tshal mthu stobs bdag mo'i snying po //",
    "T02TD3670E:283a-18": "yi ge bcu pa spyi bor btags nas //",
    "T02TD3670E:283a-19": "dpong tshogs sde bzhi'i nang du phyin pas //",
    "T02TD3670E:283a-20": "pha rol dmag gi g-yul ngo bzlog ma //",
    "T02TD3670E:283a-21": "phyag 'tshal mkhyen dang brtse ba'i bdag nyid //",
    "T02TD3670E:283a-22": "bsam gtan ting 'dzin rnam thar mang pos //",
    "T02TD3670E:283a-23": "brgyan pa'i gter mdzad dpal gyi be'ur //",
    "T02TD3670E:283a-24": "shes bya'i dkyil mtha' rtag tu chud ma //",
    "T02TD3670E:283a-25": "phyag 'tshal nyi ma 'bum gyi mdangs can //",
    "T02TD3670E:283a-26": "shes rab chen po'i 'od zer 'bar bas //",
    "T02TD3670E:283a-27": "khams gsum sems can rnams kyi rgyud la //",
    "T02TD3670E:283a-28": "ma reg sgo nga'i mun rum sel ma //",
    "T02TD3670E:283a-29": "phyag 'tshal ye shes lnga yi bdag nyid //",
    "T02TD3670E:283a-30": "dpal ldan dri ma med pa'i sku la //",
    "T02TD3670E:283a-31": "mtshan mchog sum cu rtsa gnyis kyis brgyan //",
    "T02TD3670E:283a-32": "dpe byad bzang po brgyad cus spras ma //",
    "T02TD3670E:283a-33": "phyag 'tshal khams gsum dbang du sdud ma //",
    "T02TD3670E:283a-34": "tshangs pa khyab 'jug ma h'a de ba //",
    "T02TD3670E:283a-35": "lha chen rnams kyi dbu yi cod pan //",
    "T02TD3670E:283a-36": "khyod kyi zhabs la rab tu btud ma //",
    "T02TD3670E:283a-37": "phyag 'tshal 'jigs pa kun las skyob mdzad //",
    "T02TD3670E:283a-38": "me dang chu dang rgyal po'i chad pa //",
    "T02TD3670E:283a-39": "stag dang seng de sbrul dang srin po //",
    "T02TD3670E:283a-40": "glang po che yi bred dngangs sel ma //",
    "T02TD3670E:283a-41": "phyag 'tshal byin rlabs rmad du gyur ma ;",
    "T02TD3670E:283a-42": "/'byung ba 'khrugs dang gdon gyis bskyed pa'i //",
    "T02TD3670E:283a-43": "srog 'phrog nad kyi bye brag ma lus //",
    "T02TD3670E:283a-44": "khyod la gsol btab gdung ba sel ma //",
    "T02TD3670E:283a-45": "phyag 'tshal btsun mo rin chen cha byad //",
    "T02TD3670E:283a-46": "smin ma'i bar nas mdzod spu 'od 'bar //",
    "T02TD3670E:283a-47": "spyan dkyus autpal 'dab 'dra'i 'dzum mdangs //",
    "T02TD3670E:283b-0": "thugs rje chags pas @283b 'gro la gzigs ma //",
    "T02TD3670E:283b-1": "phyag 'tshal stong nyid snying rje'i lcags kyus //",
    "T02TD3670E:283b-2": "'khor ba'i 'dam nas 'gro ba 'dren mdzad //",
    "T02TD3670E:283b-3": "shul nor 'phrang la thugs rjes bzung na //",
    "T02TD3670E:283b-4": "thar pa'i lam la khrid par mdzad pa //",
    "T02TD3670E:283b-5": "phyag 'tshal bdud bzhi 'joms par mdzad ma //",
    "T02TD3670E:283b-6": "sangs rgyas kun dngos rje btsun ma khyod //",
    "T02TD3670E:283b-7": "phung po lnga spangs lnga yi bdag nyid //",
    "T02TD3670E:283b-8": "ye shes lnga rdzogs nyon mongs spangs ma //",
    "T02TD3670E:283b-9": "phyag 'tshal dge legs gzi brjid chen mo //",
    "T02TD3670E:283b-10": "zhal bzangs bcu drug zla ba rgyas 'dra'i //",
    "T02TD3670E:283b-11": "'od kyis skye 'gro rnams kyi rgyud la //",
    "T02TD3670E:283b-12": "shes rab dpal dang blo gros spel ma //",
    "T02TD3670E:283b-13": "phyag 'tshal bud med sgyu 'phrul khyod la //",
    "T02TD3670E:283b-14": "m'a ma k'i dang spyan ma gos dkar //",
    "T02TD3670E:283b-15": "lha dang klu dang gnod sbyin rnams kyis //",
    "T02TD3670E:283b-16": "che ba'i che mchog rnams kyis bstod ma //",
    "T02TD3670E:283b-17": "phyag 'tshal h'um gi sbyor ba dang ldan //",
    "T02TD3670E:283b-18": "gnas gsum du ni de nyid bkod pas //",
    "T02TD3670E:283b-19": "nus pa'i rdzu 'phrul mtha' la rgyas nas //",
    "T02TD3670E:283b-20": "phrin las bzhi yi rtsal dang ldan ma //",
    "T02TD3670E:283b-21": "phyag 'tshal dge ba rgyas par mdzad ma //",
    "T02TD3670E:283b-22": "ji ltar nyi ma'i dkyil 'khor shar bas //",
    "T02TD3670E:283b-23": "mun pa rang sar dag pa bzhin du //",
    "T02TD3670E:283b-24": "khyod bsgoms sgrib pa spong bar byed ma //",
    "T02TD3670E:283b-25": "phyag 'tshal phrin las du ma'i bdag mo //",
    "T02TD3670E:283b-26": "khyod sku sna tshogs ngo bo shel bzhin //",
    "T02TD3670E:283b-27": "sku mdog phyag mtshan gcig tu ma nges ;",
    "T02TD3670E:283b-28": "/ gang la nye bar tha dad 'char ma //",
    "T02TD3670E:283b-29": "phyag 'tshal don dam rgyal ba'i yum las //",
    "T02TD3670E:283b-30": "ma g-yos kun rdzob lha mo'i gzugs can //",
    "T02TD3670E:283b-31": "sku mdog sngo ljang gar gyi nyams dgus //",
    "T02TD3670E:283b-32": "bde gsal mi rtog pa yis 'gying ma //",
    "T02TD3670E:283b-33": "phyag 'tshal 'khor ba'i g-yul ngo bzlog ma //",
    "T02TD3670E:283b-34": "nga bdag dngos por zhen pa'i snying la //",
    "T02TD3670E:283b-35": "spros bral ye shes ral gri bsnun nas //",
    "T02TD3670E:283b-36": "gzung 'dzin 'khrul pa'i dpa' bo gsod ma //",
    "T02TD3670E:283b-37": "phyag 'tshal tshogs gnyis rdzogs pa'i dbu skra //",
    "T02TD3670E:283b-38": "mthon mthing lcang lo 'khyil pa'i dbus na //",
    "T02TD3670E:283b-39": "rdzogs pa'i sangs rgyas 'od dpag med las //",
    "T02TD3670E:283b-40": "thugs rje'i 'od zer phyogs bcur 'phro mdzad //",
    "T02TD3670E:283b-41": "gang gis me tog phreng ba'i bstod pa //",
    "T02TD3670E:283b-42": "klog gam kha dog 'don par byed pa //",
    "T02TD3670E:283b-43": "de yis bsod nams dpag med 'thob cing //",
    "T02TD3670E:283b-44": "sdig sgrib stobs chen ma lus dag 'gyur //",
    "T02TD3670E:283b-45": "gang zhig skye bo tha mal rnams kyis //",
    "T02TD3670E:283b-46": "'di 'don pa de dge spyong du 'gyur //",
    "T02TD3670E:284a-0": "@284a * // gnag g'a'i klung gi bye ma snyed kyi //",
    "T02TD3670E:284a-1": "sangs rgyas rnams kyis byin gyis rlobs 'gyur //",
    "T02TD3670E:284a-2": "su yis blo la bstod pa 'di 'dzin //",
    "T02TD3670E:284a-3": "'dul khrims sdom pa dam tshig rnams kyi //",
    "T02TD3670E:284a-4": "nyes byas sbom pa rtsa ltung dri ma //",
    "T02TD3670E:284a-5": "ma lus dag nas dngos grub thob 'gyur //",
    "T02TD3670E:284a-6": "'di 'don blo yi padma kha 'byed //",
    "T02TD3670E:284a-7": "rgol ba ngan pa'i lung rigs tshar gcod //",
    "T02TD3670E:284a-8": "rig pa'i gnas la shes rab chen po //",
    "T02TD3670E:284a-9": "zla ba yar ngo bzhin du 'phel 'gyur //",
    "T02TD3670E:284a-10": "ae ma bstod pa'i rgyal po 'di ni /",
    "T02TD3670E:284a-11": "lan cig yid la dran pa tsam gyis //",
    "T02TD3670E:284a-12": "zhing mchog dag pa bde ba can der //",
    "T02TD3670E:284a-13": "the tshom med par nges par skye 'gyur //",
    "T02TD3670E:284a-14": "'gro pa'i skyabs mchog rje btsun ma la //",
    "T02TD3670E:284a-15": "bdag gis me tog phreng bas bstod pa'i //",
    "T02TD3670E:284a-16": "dge ba gru gzings lta bu des ni //",
    "T02TD3670E:284a-17": "srid gsum 'khor ba'i mtsho las sgrol 'gyur //",
    "T02TD3670E:284a-18": "me tog phreng ba'i bstod pa 'di ni //",
    "T02TD3670E:284a-19": "rje btsun ma la lnga brgya pa rnams kyi thams cad mkhyen pa'i khur che ba'i yon tan du ma dang ldan pa //",
    "T02TD3670E:284a-20": "slob dpon tsandra go mi zhes bya bas bstod pa rdzogs so//"
}