{
    "T02TD2788E:154a-0": "@154a * // 'phags pa thugs rje chen po la phyag 'tshal lo //",
    "T02TD2788E:154a-1": "lte dbus las skyes byi ru padma r'a ga'i mdog can ram //",
    "T02TD2788E:154a-2": "snying gnas 'ongs kha ba dung ltar dkar ba'i bdud rtsi hr'i: //",
    "T02TD2788E:154a-3": "smin mtshams las brgyud aindra mkha' 'dra'i thig le'i rgyal po aa //",
    "T02TD2788E:154a-4": "gtum mo rnams kyis kam bsreg nri sbyong thig le mchog gso rgyal //",
    "T02TD2788E:154a-5": "re zhig byang chub sems dpa' byang chub mchog la rab gzhol bas//",
    "T02TD2788E:154a-6": "sems ni gcig tu rnam par nges gi nga g-yengs par ma gyur pa //",
    "T02TD2788E:154a-7": "'gro ba lnga po rnams la byams dang snying rje dga' ba dang //",
    "T02TD2788E:154a-8": "btang snyoms byang chub kyi sems yang dag par bsgoms pa dag gis skye bo gdul bar dka' ba ma rungs pa tha dad pa dmu rgod du gyur pas //",
    "T02TD2788E:154a-9": "rgyud ma rungs par byas pa rnams kyi khro ba bsal bar bya'o //",
    "T02TD2788E:154a-10": "gang phyir srid pa'i sdug bsngal rtsa //",
    "T02TD2788E:154a-11": "nyon mongs de ye rtse phyir dang //",
    "T02TD2788E:154a-12": "bsod nams mang po gzhig phyir dang //",
    "T02TD2788E:154a-13": "bdag la brten nas gzhan brlag phyir //",
    "T02TD2788E:154a-14": "de la bdag nyid bsgom par bya ba'i gnas ni /",
    "T02TD2788E:154b-0": "'phags pa spyan ras gzigs dbang phyug rnam @154b par dkar ba zhes bya'o //",
    "T02TD2788E:154b-1": "de'i zhal ni brgya pa'o //",
    "T02TD2788E:154b-2": "phyag ni stong ngo //",
    "T02TD2788E:154b-3": "spyan ni rab tu mang pa'o //",
    "T02TD2788E:154b-4": "spu re re zhing yang 'od kyi zer glog gi me lta bu rnam par 'phro ba'o //",
    "T02TD2788E:154b-5": "sgron shing dang tshil chen po'i mar me la dbyes pa'o //",
    "T02TD2788E:154b-6": "aa ku ru dang tu ru ska dang /",
    "T02TD2788E:154b-7": "gla rtsi'i bdug pas yang dag par bdug pa'o //",
    "T02TD2788E:154b-8": "tshes gcig dang gsum dang bdun la sogs pa'i sbyor ba la zhugs pa'o //",
    "T02TD2788E:154b-9": "tshes brgyad dang bzhi dang bco lnga la rgyun gyi sbyor ba la gnas pa'o //",
    "T02TD2788E:154b-10": "bcu drug dang bco brgyad dang gnam stong la sreg pa'i sbyor ba mdzad pa'o //",
    "T02TD2788E:154b-11": "gcig dang gsum dang bdun dang ni //",
    "T02TD2788E:154b-12": "brgyad dang bcu bzhi bco lnga dang //",
    "T02TD2788E:154b-13": "bcu drug bco brgyad gnam stong la //",
    "T02TD2788E:154b-14": "byis pa'i ston mo grangs rim bzhin //",
    "T02TD2788E:154b-15": "'di ni zla ba dang po la'o //",
    "T02TD2788E:154b-16": "de nas rim bzhin yang phyi mar //",
    "T02TD2788E:154b-17": "mas bzlog grangs kyi bud med ston //",
    "T02TD2788E:154b-18": "de bzhin de phyir ci 'byor mchod //",
    "T02TD2788E:154b-19": "tshul 'dis sprul gdug nag po yang //",
    "T02TD2788E:154b-20": "lcags bsregs snod du mar gsar bzhin //",
    "T02TD2788E:154b-21": "ring por mi thogs snying brtse can //",
    "T02TD2788E:154b-22": "zhu bar 'gyur bar gdon mi za //",
    "T02TD2788E:154b-23": "khro ba bsal ba rdzogs so//"
}