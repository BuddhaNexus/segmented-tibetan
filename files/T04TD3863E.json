{
    "T04TD3863E:348b-0": "@348b # // rgya gar skad du /",
    "T04TD3863E:348b-1": "ma dhya mi ka aa ba t'a ra pradzny'a n'a ma /",
    "T04TD3863E:348b-2": "bod skad du /",
    "T04TD3863E:348b-3": "dbu ma shes rab la 'jug pa zhes bya ba /",
    "T04TD3863E:348b-4": "'jam dpal gzhon nur gyur pa la phyag 'tshal lo //",
    "T04TD3863E:348b-5": "dbu ma shes rab la 'jug pa'i don ni bdag gis bshad par bya ste /",
    "T04TD3863E:348b-6": "dgag bsgrub gnyis ka dgag 'ba' zhig / dngos la dgag sgrub gang yang med //",
    "T04TD3863E:348b-7": "de lta bu ni goms byas na //",
    "T04TD3863E:348b-8": "phun sum tshogs pa thob par 'gyur //",
    "T04TD3863E:348b-9": "mi dge bcu ni spangs nas ni //",
    "T04TD3863E:348b-10": "dge ba bcu ni dang du blang //",
    "T04TD3863E:348b-11": "dngos por zhen pa bkag nas ni //",
    "T04TD3863E:348b-12": "rang la bsgrub tu cung zad med //",
    "T04TD3863E:348b-13": "slong ba'i dngos po 'di yang ni //",
    "T04TD3863E:348b-14": "yang dag pa yi rang bzhin med //",
    "T04TD3863E:348b-15": "du ma dang ni gcig bral phyir //",
    "T04TD3863E:348b-16": "sgyu ma'i glang po ji bzhin no //",
    "T04TD3863E:348b-17": "cha shas sna tshogs gnas pa na //",
    "T04TD3863E:348b-18": "rdul phran gcig pu nyid ma yin //",
    "T04TD3863E:348b-19": "de nyid med pas du ma gang //",
    "T04TD3863E:348b-20": "phan tshun spangs te gnas pas na //",
    "T04TD3863E:348b-21": "gzhan gyi dngos po ga la yod //",
    "T04TD3863E:348b-22": "de nyid med pas de bsags pa'i //",
    "T04TD3863E:348b-23": "rags pa'i gzugs dang rdzas sogs gang //",
    "T04TD3863E:348b-24": "rnam pa sna tshogs snang ba dang //",
    "T04TD3863E:348b-25": "shes pa tha ni mi dad pas //",
    "T04TD3863E:348b-26": "shes pa du ma nyid du 'gyur //",
    "T04TD3863E:348b-27": "rnam pa brdzun pa nyid kyis na //",
    "T04TD3863E:348b-28": "shes pa de yang brdzun par 'gyur //",
    "T04TD3863E:348b-29": "de lta min na bden nyid 'gyur //",
    "T04TD3863E:348b-30": "de nyid phyir na sems byung gang //",
    "T04TD3863E:348b-31": "gcig dang du ma spangs pa yi //",
    "T04TD3863E:348b-32": "dngos po gang yang mi gnas te //",
    "T04TD3863E:348b-33": "phan tshun spangs te gnas phyir ro //",
    "T04TD3863E:348b-34": "mngon sum la sogs 'gal zhe na //",
    "T04TD3863E:348b-35": "ma yin ma brtags nyams dga' ba //",
    "T04TD3863E:348b-36": "de ni bdag gis bkag pa med //",
    "T04TD3863E:348b-37": "tha snyad tsam zhig bsgrub pa'i phyir //",
    "T04TD3863E:348b-38": "dam bca' gtan tshigs nyid ma yin //",
    "T04TD3863E:348b-39": "ye nas skye med rang nyid la //",
    "T04TD3863E:348b-40": "dgag bya med la bsgrub bya med //",
    "T04TD3863E:348b-41": "mya ngan 'das dang ma 'das pa //",
    "T04TD3863E:348b-42": "skye med ngang du khyad par med //",
    "T04TD3863E:348b-43": "skye med nyid kyang ma yin te //",
    "T04TD3863E:348b-44": "skye ba'i dngos po med phyir ro //",
    "T04TD3863E:349a-0": "kun rdzob med la @349a * //",
    "T04TD3863E:349a-1": "don dam med //",
    "T04TD3863E:349a-2": "sangs rgyas med la sems can med //",
    "T04TD3863E:349a-3": "lta ba med cing sgom pa med //",
    "T04TD3863E:349a-4": "'bras bu med cing spyod pa med //",
    "T04TD3863E:349a-5": "de yi don ni bsgom bya ste //",
    "T04TD3863E:349a-6": "rtog med blo ni rang zhir gzhag / ngos gzung med cing yengs pa med ;",
    "T04TD3863E:349a-7": "/ mtshan ma med cing gsal bar bsgom //",
    "T04TD3863E:349a-8": "langs la dngos por snang ba kun //",
    "T04TD3863E:349a-9": "sgyu ma tsam du shes byas nas //",
    "T04TD3863E:349a-10": "sngom pa rnam gsum 'bad pas bsrung //",
    "T04TD3863E:349a-11": "yan lag bdun pa la sogs bya //",
    "T04TD3863E:349a-12": "snying rje phan sems che bar bya //",
    "T04TD3863E:349a-13": "yul la chags pa spang bya zhing //",
    "T04TD3863E:349a-14": "'gron po'i tshul gyis gnas par bya //",
    "T04TD3863E:349a-15": "sems can ma dad spangs nas ni //",
    "T04TD3863E:349a-16": "bdag nyid dgon par gnas par bya //",
    "T04TD3863E:349a-17": "de yi 'bras bu sangs rgyas kyi //",
    "T04TD3863E:349a-18": "'bras bu chen po thob pa ste //",
    "T04TD3863E:349a-19": "chos kyi sku dang longs spyod rdzogs //",
    "T04TD3863E:349a-20": "sprul pa'i sku ru gnas pa yis //",
    "T04TD3863E:349a-21": "sems can thams cad sgrol par byed //",
    "T04TD3863E:349a-22": "de phyir 'bad pa thams cad kyis //",
    "T04TD3863E:349a-23": "dngos po lta ba thag bcad de //",
    "T04TD3863E:349a-24": "bar du sgom pas nyams su blang //",
    "T04TD3863E:349a-25": "tha mar 'bras bu thob par 'gyur //",
    "T04TD3863E:349a-26": "de bas 'bad de brtson par bya ;",
    "T04TD3863E:349a-27": "/ de ltar bdag gis bshad 'di la //",
    "T04TD3863E:349a-28": "phyogs 'dzin pa yi sems bor la //",
    "T04TD3863E:349a-29": "rigs pa yis ni dpyad par bya //",
    "T04TD3863E:349a-30": "chos la skur pa gdab mi bya //",
    "T04TD3863E:349a-31": "g-yeng ba thams cad spangs nas ni //",
    "T04TD3863E:349a-32": "bsgrub pa la ni brtson par bya //",
    "T04TD3863E:349a-33": "bdag gis 'di byas bsod nams kyis //",
    "T04TD3863E:349a-34": "sems can thams cad grol gyur cig / dbu ma shes rab la 'jug pa zhes bya ba /",
    "T04TD3863E:349a-35": "slob dpon chen po zla ba grags pas mdzad pa rdzogs so /",
    "T04TD3863E:349a-37": "// / pandi ta de nyid dang lo tstsha ba 'gos khug pa lha btsas kyis bsgyur pa'o /"
}