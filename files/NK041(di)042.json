{
    "NK041(di)042:1": "// 'phags pa bzang po spyod pa'i smon lam gyi rgyal po bzhugs so //",
    "NK041(di)042:2": "rgya gar skad du /",
    "NK041(di)042:3": "ar+ya b+ha dra ts+aar+ya pra ni d+ha na r+aa dz+aa /",
    "NK041(di)042:4": "bod skad du /",
    "NK041(di)042:5": "'phags pa bzang po spyod pa'i smon lam gyi rgyal po /",
    "NK041(di)042:6": "'phags pa 'jam dpal gzhon nur gyur pa la phyag 'tshal lo //",
    "NK041(di)042:7": "ji snyed su dag phyogs bcu'i 'jig rten na //",
    "NK041(di)042:8": "dus gsum gshegs pa mi yi seng ge kun //",
    "NK041(di)042:9": "bdag gis ma lus de dag thams cad la //",
    "NK041(di)042:10": "lus dang ngag yid dang bas phyag bagyi'o //",
    "NK041(di)042:11": "bzang po spyod pa'i smon lam stobs dag gis //",
    "NK041(di)042:12": "rgyal ba thams cad yid kyis mngon sum du //",
    "NK041(di)042:13": "zhing gi rdul snyed lus rab btud pa yis //",
    "NK041(di)042:14": "rgyal ba kun la rab tu phyag 'tshal lo //",
    "NK041(di)042:15": "rdul gcig steng na rdul snyed sangs rgyas rnams //",
    "NK041(di)042:16": "sangs rgyas sras kyi dbus na bzhugs pa dag /",
    "NK041(di)042:17": "de ltar chos kyi dbyings rnams ma lus pa //",
    "NK041(di)042:18": "thams cad rgyal ba dag gis gang bar mos //",
    "NK041(di)042:19": "de dag basngagasa pa mi zad rgya mtsho rnams //",
    "NK041(di)042:20": "dbyangs kyi yan lag rgya mtsho'i sgra kun gyis //",
    "NK041(di)042:21": "rgyal ba kun gyi yon tan rab brjod cing //",
    "NK041(di)042:22": "bde bar gshegs pa thams cad bdag gis bstod //",
    "NK041(di)042:23": "me tog dam pa phreng ba dam pa dang //",
    "NK041(di)042:24": "sil snyan rnams dang byug pa gdugs mchog dang //",
    "NK041(di)042:25": "mar me mchog dang bdug spos dam pa yis //",
    "NK041(di)042:26": "rgyal ba de dag la ni mchod par bgyi //",
    "NK041(di)042:27": "na bza' dam pa rnams dang dri mchog dang //",
    "NK041(di)042:28": "phye ma phur ma ri rab mnyam pa dang //",
    "NK041(di)042:29": "bkod pa khyad par 'phags pa'i mchog kun gyis //",
    "NK041(di)042:30": "rgyal ba de dag la ni mchod par bgyi //",
    "NK041(di)042:31": "mchod pa gang rnams bla med rgya che ba //",
    "NK041(di)042:32": "de dag rgyal ba thams cad la yang mos //",
    "NK041(di)042:33": "bzang po spyod la dad pa'i stobs dag gis //",
    "NK041(di)042:34": "rgyal ba kun la phyag 'tshal mchod par bgyi //",
    "NK041(di)042:35": "'dod chags zhe sdang gti mug dbang gis ni //",
    "NK041(di)042:36": "lus dang ngag dang de bzhin yid kyis kyang //",
    "NK041(di)042:37": "sdig pa bdag gis bgyis pa ci mchis pa //",
    "NK041(di)042:38": "de dag thams cad bdag gis so sor bshags //",
    "NK041(di)042:39": "phyogs bcu'i rgyal ba kun dang sangs rgyas sras //",
    "NK041(di)042:40": "rang rgyal rnams dang slob dang mi slob dang //",
    "NK041(di)042:41": "'gro ba kun gyi bsod nams gang la yang //",
    "NK041(di)042:42": "de dag kun gyi rjes su bdag yi rang //",
    "NK041(di)042:43": "gang rnams phyogs bcu'i 'jig rten sgron ma rnams //",
    "NK041(di)042:44": "byang chub rim par sangs rgyas ma chags brnyes //",
    "NK041(di)042:45": "mgon po de dag bdag gis thams cad la //",
    "NK041(di)042:46": "'khor lo bla na med par bskor bar bskul //",
    "NK041(di)042:47": "mya ngan 'da' ston gang bzhed de dag la //",
    "NK041(di)042:48": "'gro ba kun la phan zhing bde ba'i phyir //",
    "NK041(di)042:49": "bskal pa zhing gi rdul snyed bzhugs par yang //",
    "NK041(di)042:50": "bdag gis thal mo rab sbyar gsol bar bgyi //",
    "NK041(di)042:51": "phyag 'tshal ba dang mchod cing bshags pa dang //",
    "NK041(di)042:52": "rjes su yi rang bskul zhing gsol ba yi //",
    "NK041(di)042:53": "dge ba cung zad bdag gis ci bsags pa //",
    "NK041(di)042:54": "thams cad bdag gi byang chub phyir bsngo'o //",
    "NK041(di)042:55": "'das pa'i sangs rgyas rnams dang phyogs bcu yi //",
    "NK041(di)042:56": "'jig rten dag na gang bzhugs mchod par gyur //",
    "NK041(di)042:57": "gang yang ma byon de dag rab myur bar //",
    "NK041(di)042:58": "bsam rdzogs byang chub rim par sangs rgyas spyon //",
    "NK041(di)042:59": "phyogs bcu'i ga la'i zhing rnams ji snyed pa //",
    "NK041(di)042:60": "de dag rgya cher yongs su dag par gyur //",
    "NK041(di)042:61": "byang chub shing dbang drung gshegs rgyal ba dang //",
    "NK041(di)042:62": "sangs rgyas sras kyis rab tu gang bar shog /",
    "NK041(di)042:63": "phyogs bcu'i sems can gang rnams ji snyed pa //",
    "NK041(di)042:64": "de dag rtag tu nad med bde bar gyur //",
    "NK041(di)042:65": "'gro ba kun gyi chos kyi don rnams ni //",
    "NK041(di)042:66": "mthun par gyur cing re ba'ang 'grub par shog /",
    "NK041(di)042:67": "byang chub spyod pa dag ni bdag spyod cing //",
    "NK041(di)042:68": "'gro ba kun tu skye ba dran par gyur //",
    "NK041(di)042:69": "tshe rabs kun tu 'chi 'pho skye ba na //",
    "NK041(di)042:70": "rtag tu bdag ni rab tu 'byung bar shog /",
    "NK041(di)042:71": "rgyal ba kun gyi rjes su slob gyur te //",
    "NK041(di)042:72": "bzang po spyod pa yongs su rdzogs byed cing //",
    "NK041(di)042:73": "tshul khrims spyod pa dri med yang dag pa //",
    "NK041(di)042:74": "rtag tu ma nyams skyon med spyod par shog /",
    "NK041(di)042:75": "lha yi skad dang glu dang gnod sbyin skad //",
    "NK041(di)042:76": "grul bum dag dang mi yi skad rnams dang //",
    "NK041(di)042:77": "'gro ba kun gyi sgra rnams ji tsam par //",
    "NK041(di)042:78": "thams cad skad du bdag gis chos bstan to //",
    "NK041(di)042:79": "des shing pha rol phyin la rab brtson te //",
    "NK041(di)042:80": "byang chub sems ni nam yang brjed ma gyur //",
    "NK041(di)042:81": "sdig pa gang rnams sgrib par gyur pa dag /",
    "NK041(di)042:82": "de dag ma lus yongs su byang bar shog /",
    "NK041(di)042:83": "las dang nyon mongs bdud kyi las rnams las //",
    "NK041(di)042:84": "grol zhing 'jig rten 'gro ba rnams su yang //",
    "NK041(di)042:85": "ji ltar pad+mo chu mi chags pa bzhin //",
    "NK041(di)042:86": "nyi zla nam mkhar thogs pa med ltar spyod //",
    "NK041(di)042:87": "zhing gi khyon dang phyogs rnams ji tsam par //",
    "NK041(di)042:88": "ngan song sdug bsngal rab tu zhi bar byed //",
    "NK041(di)042:89": "bde ba dag la 'gro ba kun 'god cing //",
    "NK041(di)042:90": "'gro ba thams cad la ni phan par spyad //",
    "NK041(di)042:91": "byang chub spyod pa yongs su rdzogs byed cing //",
    "NK041(di)042:92": "sems can dag gi spyod dang mthun par 'jug /",
    "NK041(di)042:93": "bzang po spyod pa dag ni rab ston cing //",
    "NK041(di)042:94": "ma 'ongs bskal pa kun tu spyod par 'gyur //",
    "NK041(di)042:95": "bdag gi spyod dang mtshungs par gang spyod pa //",
    "NK041(di)042:96": "de dag dang ni rtag tu 'grogs par shog /",
    "NK041(di)042:97": "lus dang ngag rnams dang ni sems kyis kyang //",
    "NK041(di)042:98": "spyod pa dag dang smon lam gcig tu spyad //",
    "NK041(di)042:99": "bdag la phan par 'dod pa'i grogs po dag /",
    "NK041(di)042:100": "bzang po spyod pa rab tu ston pa rnams //",
    "NK041(di)042:101": "de dag dang yang rtag tu 'phrad par shog /",
    "NK041(di)042:102": "de dag bdag gis nam yang yid mi dbyung //",
    "NK041(di)042:103": "sangs rgyas sras kyis bskor ba'i mgon po rnams //",
    "NK041(di)042:104": "mngon sum rtag tu bdag gis rgyal ba blta //",
    "NK041(di)042:105": "ma 'ongs bskal pa kun tu mi skyo bar //",
    "NK041(di)042:106": "de dag la yang mchod pa rgya cher bgyi //",
    "NK041(di)042:107": "rgyal ba rnams kyi dam pa'i chos 'dzin cing //",
    "NK041(di)042:108": "byang chub spyod pa kun tu snang bar byed //",
    "NK041(di)042:109": "bzang po spyod pa rnam par sbyong ba yang //",
    "NK041(di)042:110": "ma 'ongs bskal pa kun tu spyad par bgyi //",
    "NK041(di)042:111": "srid pa thams cad du yang 'khor ba na //",
    "NK041(di)042:112": "bsod nams ye shes dag ni mi zad brnyes //",
    "NK041(di)042:113": "thabs dang shes rab ting 'dzin rnam thar dang //",
    "NK041(di)042:114": "yon tan kun gyi mi zad mdzod du gyur //",
    "NK041(di)042:115": "rdul gcig steng na rdul snyed zhing rnams te //",
    "NK041(di)042:116": "zhing der bsam gyis mi khyab sangs rgyas rnams //",
    "NK041(di)042:117": "sangs rgyas sras kyi dbus na bzhugs pa la //",
    "NK041(di)042:118": "byang chub spyad pa spyod cing blta bar bgyi //",
    "NK041(di)042:119": "de ltar ma lus thams cad phyogs su yang //",
    "NK041(di)042:120": "skra tsam khyon la dus gsum tshad snyed kyi //",
    "NK041(di)042:121": "sangs rgyas rgya mtsho zhing rnams rgya mtsho dang //",
    "NK041(di)042:122": "bskal pa rgya mtshor spyod cing rab tu 'jug /",
    "NK041(di)042:123": "gsung gcig yan lag rgya mtsho'i sgra skad kyis //",
    "NK041(di)042:124": "rgyal ba kun dbyangs yan lag rnam dag pa //",
    "NK041(di)042:125": "'gro ba kun gyi bsam pa ji bzhin dbyangs //",
    "NK041(di)042:126": "sangs rgyas gsung la rtag tu 'jug par bgyi //",
    "NK041(di)042:127": "dus gsum gshegs pa rgyal ba thams cad dag /",
    "NK041(di)042:128": "'khor lo'i tshul rnams rab tu bskor ba yi //",
    "NK041(di)042:129": "de dag gi yang gsung dbyangs mi zad la //",
    "NK041(di)042:130": "blo yi stobs kyis bdag kyang rab tu 'jug /",
    "NK041(di)042:131": "ma 'ongs bskal pa thams cad 'jug par yang //",
    "NK041(di)042:132": "skad cig gcig gis bdag kyang 'jug par bgyi //",
    "NK041(di)042:133": "gang yang bskal pa dus gsum tshad de dag /",
    "NK041(di)042:134": "skad cig cha shas kyis ni zhugs par spyad //",
    "NK041(di)042:135": "dus gsum gshegs pa mi yi seng ge gang //",
    "NK041(di)042:136": "de dag skad cig gcig la bdag gis blta //",
    "NK041(di)042:137": "rtag tu de dag gi ni spyod yul la //",
    "NK041(di)042:138": "sgyu mar gyur pa'i rnam thar stobs kyis 'jug /",
    "NK041(di)042:139": "gang yang dus gsum dag gi zhing bkod pa //",
    "NK041(di)042:140": "de dag rdul gcig steng du mngon par bsgrub //",
    "NK041(di)042:141": "de ltar ma lus phyogs rnams thams cad du //",
    "NK041(di)042:142": "rgyal ba dag gi zhing rnams bkod la 'jug /",
    "NK041(di)042:143": "gang yang ma byon 'jig rten sgron ma rnams //",
    "NK041(di)042:144": "byang chub rim par 'tshang rgya 'khor lo bskor //",
    "NK041(di)042:145": "mya ngan 'das pa rab tu zhi mtha' ston //",
    "NK041(di)042:146": "mgon po kun gyi drung du bdag mchi'o //",
    "NK041(di)042:147": "kun tu myur ba'i rdzu 'phrul stobs rnams dang //",
    "NK041(di)042:148": "kun nas sgo yi theg pa'i stobs dag dang //",
    "NK041(di)042:149": "kun tu yon tan spyod pa'i stobs rnams dang //",
    "NK041(di)042:150": "kun tu khyab pa byams pa dag gi stobs //",
    "NK041(di)042:151": "kun nas dge ba'i bsod nams stobs dag dang //",
    "NK041(di)042:152": "chags pa med par gyur pa'i ye shes stobs //",
    "NK041(di)042:153": "shes rab thabs dang ting 'dzin stobs dag gis //",
    "NK041(di)042:154": "byang chub stobs rnams yang dag sgrub par byed //",
    "NK041(di)042:155": "las kyi stobs rnams yongs su dag byed cing //",
    "NK041(di)042:156": "nyon mongs stobs rnams kun tu 'joms par byed //",
    "NK041(di)042:157": "bdud kyi stobs rnams stobs med rab byed cing //",
    "NK041(di)042:158": "bzang po spyod pa'i stobs ni rdzogs par bgyi //",
    "NK041(di)042:159": "zhing rnams rgya mtsho rnam par dag byed cing //",
    "NK041(di)042:160": "sems can rgya mtsho dag ni rnam par grol //",
    "NK041(di)042:161": "chos rnams rgya mtsho rab tu mthong byed cing //",
    "NK041(di)042:162": "ye shes rgya mtsho rab tu rtogs par byed //",
    "NK041(di)042:163": "spyod pa rgya mtsho rnam par dag byed cing //",
    "NK041(di)042:164": "smon lam rgya mtsho rab tu rdzogs par byed //",
    "NK041(di)042:165": "sangs rgyas rgya mtsho rab tu mchod byed cing //",
    "NK041(di)042:166": "bskal pa rgya mtshor mi skyo spyad par bgyi //",
    "NK041(di)042:167": "gang yang dus gsum gshegs pa'i rgyal ba yi //",
    "NK041(di)042:168": "byang chub spyod pa'i smon lam bye brag rnams //",
    "NK041(di)042:169": "bzang po spyod pas byang chub sangs rgyas nas //",
    "NK041(di)042:170": "de kun ma lus bdag gis rdzogs par bgyi //",
    "NK041(di)042:171": "rgyal ba kun gyi sras kyi thu bo pa //",
    "NK041(di)042:172": "gang gi ming ni kun tu bzang zhes bya //",
    "NK041(di)042:173": "mkhas pa de dang mtshungs par spyad pa'i phyir //",
    "NK041(di)042:174": "dge ba 'di dag thams cad rab tu bsngo //",
    "NK041(di)042:175": "lus dang ngag dang yid kyang rnam dag cing //",
    "NK041(di)042:176": "spyod pa rnam dag zhing rnams yongs dag pa //",
    "NK041(di)042:177": "bsngo ba bzang po mkhas bci 'dra ba //",
    "NK041(di)042:178": "de 'drar bdag kyang de dang mtshungs par shog /",
    "NK041(di)042:179": "kun nas dge ba bzang po spyod pa'i phyir //",
    "NK041(di)042:180": "'jam dpal gyi ni smon lam spyad par bgyi //",
    "NK041(di)042:181": "ma 'ongs bskal pa kun tu mi skyo bar //",
    "NK041(di)042:182": "de yi bya ba ma lus rdzogs par bgyi //",
    "NK041(di)042:183": "spyod pa dag ni tshad yod ma gyur cig /",
    "NK041(di)042:184": "yon tan rnams kyang tshad bzung med par shog /",
    "NK041(di)042:185": "spyod pa tshad med pa la gnas nas kyang //",
    "NK041(di)042:186": "de dag 'phrul pa thams cad 'tshal bar bgyi //",
    "NK041(di)042:187": "nam mkha'i mthar thug gyur pa ji tsam par //",
    "NK041(di)042:188": "sems can ma lus mtha' yang de bzhin te //",
    "NK041(di)042:189": "ji tsam las dang nyon mongs mthar gyur pa //",
    "NK041(di)042:190": "bdag gi smon lam mtha' yang de tsam mo //",
    "NK041(di)042:191": "gang yang phyogs bcu'i zhing rnams mtha' yas pa //",
    "NK041(di)042:192": "rin chen brgyan te rgyal ba rnams la 'bul //",
    "NK041(di)042:193": "lha dang mi yi bde ba'i mchog rnams kyang //",
    "NK041(di)042:194": "zhing gi rdul snyed bskal par phul ba bas //",
    "NK041(di)042:195": "gang gis bsngo ba'i rgyal po 'di thos nas //",
    "NK041(di)042:196": "byang chub mchog gi rjes su rab mos shing //",
    "NK041(di)042:197": "lan cig tsam yang dad pa bskyed pa na //",
    "NK041(di)042:198": "bsod nams dam pa'i mchog tu 'di 'gyur ro //",
    "NK041(di)042:199": "gang gis bzang spyod smon lam 'di btab pas //",
    "NK041(di)042:200": "des ni ngan song thams cad spang bar 'gyur //",
    "NK041(di)042:201": "des ni grogs po ngan pa spangs pa yin //",
    "NK041(di)042:202": "snang ba mtha' yas de yang des myur mthong //",
    "NK041(di)042:203": "de dag rnyed pa rab rnyed bde bar 'tsho //",
    "NK041(di)042:204": "mi tshe 'dir yang de dag legs par 'ong //",
    "NK041(di)042:205": "kun tu bzang po de yang ci 'dra bar //",
    "NK041(di)042:206": "de dag ring por mi thogs de bzhin 'gyur //",
    "NK041(di)042:207": "mtshams med lnga po dag gi sdig pa rnams //",
    "NK041(di)042:208": "gang gis mi shes dbang gis byas pa dag /",
    "NK041(di)042:209": "de yis bzang po spyod pa 'di brjod na //",
    "NK041(di)042:210": "myur du ma lus yongs su byang bar 'gyur //",
    "NK041(di)042:211": "ye shes ngang ni gzugs dang mtshan rnams dang //",
    "NK041(di)042:212": "rigs dang kha dog rnams dang ldan par 'gyur //",
    "NK041(di)042:213": "bdud dang mu stegs mang pos de mi thub //",
    "NK041(di)042:214": "'jig rten gsum po kun na'ang mchod par 'gyur //",
    "NK041(di)042:215": "byang chub shing dbang drung du de myur 'gro //",
    "NK041(di)042:216": "song nas sems can phan phyir der 'dug ste //",
    "NK041(di)042:217": "byang chub 'tshang rgya 'khor lo rab tu bskor //",
    "NK041(di)042:218": "bdud rnams sde dang bcas pa thams cad btul //",
    "NK041(di)042:219": "gang yang bzang po spyod pa'i smon lam 'di //",
    "NK041(di)042:220": "'chang ba dang ni ston tam klog na yang //",
    "NK041(di)042:221": "de yi rnam par smin pa'ang sangs rgyas mkhyen //",
    "NK041(di)042:222": "byang chub mchog la som nyi ma byed cig /",
    "NK041(di)042:223": "'jam dpal dpa' bos ji ltar mkhyen pa dang //",
    "NK041(di)042:224": "kun tu bzang po de yang de bzhin te //",
    "NK041(di)042:225": "de dag kun gyi rjes su bdag slob phyir //",
    "NK041(di)042:226": "dge ba 'di dag thams cad rab tu bsngo //",
    "NK041(di)042:227": "dus gsum gshegs pa'i rgyal ba thams cad kyis //",
    "NK041(di)042:228": "bsngo ba gang la mchog tu basngagasa pa des //",
    "NK041(di)042:229": "bdag gi dge ba'i rtsa ba 'di kun kyang //",
    "NK041(di)042:230": "bzang po spyod phyir rab tu bsngo bar bgyi //",
    "NK041(di)042:231": "bdag ni 'chi ba'i dus byed gyur pa na //",
    "NK041(di)042:232": "sgrib pa thams cad dag ni phyir bsal te //",
    "NK041(di)042:233": "mngon sum snang ba mtha' yas de mthong nas //",
    "NK041(di)042:234": "bde ba can gyi zhing der rab tu 'gro //",
    "NK041(di)042:235": "der song nas ni smon lam 'di dag kyang //",
    "NK041(di)042:236": "thams cad ma lus mngon du 'gyur bar shog /",
    "NK041(di)042:237": "de ltar ma lus bdag gis yongs su bkang //",
    "NK041(di)042:238": "'jig rten ji srid sems can phan par bgyi //",
    "NK041(di)042:239": "rgyal ba'i dkyil 'khor bzang zhing dga' ba der //",
    "NK041(di)042:240": "pad+mo dam pa shin tu mdzes las skyes //",
    "NK041(di)042:241": "snang ba mtha' yas rgyal bas mngon sum du //",
    "NK041(di)042:242": "lung bstan pa yang dag gi der thob shog /",
    "NK041(di)042:243": "der ni bdag gi lung bstan rab thob nas //",
    "NK041(di)042:244": "sprul pa mang po bye ba phrag brgya yis //",
    "NK041(di)042:245": "blo yi stobs kyis phyogs bcu rnams su yang //",
    "NK041(di)042:246": "sems can rnams la phan pa mang po bgyi //",
    "NK041(di)042:247": "bzang po spyod pa'i smon lam bton pa yi //",
    "NK041(di)042:248": "dge ba cung zad bdag gis ci bsags pa //",
    "NK041(di)042:249": "des ni 'gro ba'i smon lam dge ba rnams //",
    "NK041(di)042:250": "skad cig gcig gis thams cad 'byor bar shog /",
    "NK041(di)042:251": "gang yang bzang po spyod pa 'di bsngosa pas //",
    "NK041(di)042:252": "bsod nams mtha' yas dam pa gang thob des //",
    "NK041(di)042:253": "'gro ba sdug bsngal chu bor bying ba rnams //",
    "NK041(di)042:254": "'od dpag med pa'i gnas rab thob par shog /",
    "NK041(di)042:255": "smon lam rgyal po 'di dag mchog gi gtso //",
    "NK041(di)042:256": "mtha' yas 'gro ba kun la phan byed cing //",
    "NK041(di)042:257": "kun tu bzang pos brgyan pa'i gzhung grub ste //",
    "NK041(di)042:258": "ngan song gnas rnams ma lus stongs par shog /",
    "NK041(di)042:259": "'phags pa bzang po spyod pa'i smon lam gyi rgyal po rdzogs so ////",
    "NK041(di)042:260": "rgya gar gyi mkhan po dzi na mi tra dang /",
    "NK041(di)042:261": "su ren+d+ra bo d+hi dang /",
    "NK041(di)042:262": "lo ts+aa ba ban+de ye shes sde la sogs pas",
    "NK041(di)042:263": "bsgyur cing lo chen bee ro tsa nas zhus chen",
    "NK041(di)042:264": "mdzad pa'o // dge'o //",
    "NK041(di)042:265": "dge'o //"
}