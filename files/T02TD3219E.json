{
    "T02TD3219E:223a-0": "@223a # // rgya gar skad du /",
    "T02TD3219E:223a-1": "pradzny'a p'a ra mi t'a sv'a dha nam /",
    "T02TD3219E:223a-2": "bod skad du /",
    "T02TD3219E:223a-3": "shes rab kyi pha rol tu phyin ma'i sgrub thabs /",
    "T02TD3219E:223a-4": "sngar bshad pa'i cho ga'i rim pas yi ge aa las byung ba'i zla ba la yi ge hr'i: ser pos bskyed pa'i sna tshogs padma la yi ge ha: ser po yi ge aa la sogs pa dbyangs yig bcu drug gis yongs su bskor ba /",
    "T02TD3219E:223a-5": "phyi rol du ka la sogs pa brjod pa'i yi ge sum cu rtsa gnyis kyis yongs su bskor bar bya ba'o //",
    "T02TD3219E:223a-6": "de nas 'gying bag ma dang /",
    "T02TD3219E:223a-7": "phreng ba ma dang /",
    "T02TD3219E:223a-8": "gar ma dang /",
    "T02TD3219E:223a-9": "glu dbyangs ma dang /",
    "T02TD3219E:223a-10": "me tog ma dang /",
    "T02TD3219E:223a-11": "bdug pa ma dang /",
    "T02TD3219E:223a-12": "mar me ma dang /",
    "T02TD3219E:223a-13": "dri ma zhes bya ba dang /",
    "T02TD3219E:223a-14": "rnal 'byor ma brgyad do //",
    "T02TD3219E:223a-15": "de dag rnams thams cad yongs su gyur pa las ye shes kyi zla ba'i dkyil 'khor yin te 'od zer rab tu 'bar ba dang ldan pa'o //",
    "T02TD3219E:223a-16": "de'i steng du ni padma'o //",
    "T02TD3219E:223a-17": "de'i steng du ni shes rab kyi pha rol tu phyin pa'i po ti'o //",
    "T02TD3219E:223a-18": "de'i steng du ni zla ba'i dkyil 'khor gnyis pa'o //",
    "T02TD3219E:223a-19": "de'i steng du ni po ti gnyis pa'o //",
    "T02TD3219E:223a-20": "de dag rnams thams cad kyang yongs su gyur pa las ni bcom ldan 'das ma shes rab kyi pha rol tu phyin ma yin te /",
    "T02TD3219E:223a-21": "sku mdog ser mo /",
    "T02TD3219E:223a-22": "zhal gcig phyag gnyis ma /",
    "T02TD3219E:223a-23": "de bzhin gshegs pa lnga dbu rgyan la bzhugs pa /",
    "T02TD3219E:223a-24": "chos 'chad kyi phyag rgya dang ldan pa /",
    "T02TD3219E:223a-25": "'dab ma kha dog sna tshogs pa'i padma dang zla ba'i gdan la bzhugs pa /",
    "T02TD3219E:223a-26": "rgyan thams cad dang na bza' dang ldan ma /",
    "T02TD3219E:223a-27": "g-yas pa dang g-yon pa'i glo gnyis na autpala bzhugs pa'i shes rab kyi pha rol tu phyin pa'i glegs bam bsnams pa'o //",
    "T02TD3219E:223a-28": "sngags ni /",
    "T02TD3219E:223a-29": "aom a'a: hr'i: h'um sv'a h'a /",
    "T02TD3219E:223a-30": "yi ge h'um ser po dpral bar ro //",
    "T02TD3219E:223a-31": "yi ge a'a: dkar po mgul par ro //",
    "T02TD3219E:223a-32": "yi ge dh'i: ser po snying gar ro //",
    "T02TD3219E:223a-33": "yi ge h'um nag po lte bar yin te /",
    "T02TD3219E:223a-34": "bzlas pa'i dus su yi ge bzhi pa'o //",
    "T02TD3219E:223a-35": "rjes su bsam par bya ba'o bya ba yin no //",
    "T02TD3219E:223b-0": "gser gyi mdog gi shes rab kyi pha rol tu phyin @223b ma'i sgrub thabs rdzogs so /",
    "T02TD3219E:223b-2": "// / pandi ta chen po aa bha ya'i zhal snga nas dge slong tshul khrims rgyal mtshan gyis bsgyur ba'o//"
}