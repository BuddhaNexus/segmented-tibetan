{
    "T02D1744:111b-0": "@111b # // rgya gar skad du /",
    "T02D1744:111b-1": "se danta shr'i yo ga yo gi ni sv'arbh'u ta sam bho gashma sh'a na kalba n'a ma /",
    "T02D1744:111b-2": "bod skad du /",
    "T02D1744:111b-3": "dpal au rgyan gyi rnal 'byor dang rnal 'byor ma'i",
    "T02D1744:111b-4": "rang byung gi longs spyod dur khrod kyi rtog pa",
    "T02D1744:111b-5": "zhes bya ba / bla ma dam pa rnams la phyag 'tshal lo //",
    "T02D1744:111b-6": "rdo rje rnal 'byor ma rnams la phyag 'tshal lo //",
    "T02D1744:111b-7": "shar gyi dur khrod dbang po gtum drag dpag tshad bcu gnyis khor yug la /",
    "T02D1744:111b-8": "dpag tshad lnga zheng du gnas pa /",
    "T02D1744:112a-0": "@112a * // dbyibs ni shing rta rkang pa gsum pa lta bu /",
    "T02D1744:112a-1": "gtso bo klu sgrub snying pos byin gyis brlabs //",
    "T02D1744:112a-2": "shing ni gser mdog lo ma brgyar gyis shing //",
    "T02D1744:112a-3": "zhing skyong dkar po gri thod glang chen gdong //",
    "T02D1744:112a-4": "phyogs skyong brgya byin glang chen gdan rigs bcas //",
    "T02D1744:112a-5": "rdo rje mkha' 'gro pre ta yi dags za //",
    "T02D1744:112a-6": "byang chub chen po'i mchod rten gyis sa 'dzin //",
    "T02D1744:112a-7": "mtha' yas sngon po'i klu ni 'dud byed cing //",
    "T02D1744:112a-8": "thod pa brtsegs pa'i spyil bus kun bkang zhing //",
    "T02D1744:112a-9": "de na rnal 'byor pa'i rgyal po a'arya de ba la sogs pa shin tu mang ba bzhugs so //",
    "T02D1744:112a-10": "rnal 'byor ma ni mdzes ma dang snying stobs can ma la sogs pa'o //",
    "T02D1744:112a-11": "de dag ni rgyud gsang 'dus kyi rjes su 'jug cing klu sgrub yid la byed pa'o //",
    "T02D1744:112a-12": "lho'i dur khrod gshin rje 'bar ba'i nags tshal /",
    "T02D1744:112a-13": "dpag tshad drug cu gnyis khor yug / dpag tshad",
    "T02D1744:112a-14": "bco lnga rgyang grags gcig / dbyibs ni 'khor lo",
    "T02D1744:112a-15": "'dra / dombi he ru ka yis byin gyis brlabs //",
    "T02D1744:112a-16": "bee d'ur+ya mdog lo ma brgyar gyes shing //",
    "T02D1744:112a-17": "zhing skyong nag po gri thod ma he gdong //",
    "T02D1744:112a-18": "phyogs skyong gshin rje ma he'i gdan rigs bcas //",
    "T02D1744:112a-19": "rin chen mkha' 'gro kang ka dbang bskur byed //",
    "T02D1744:112a-20": "cho 'phrul ston pa'i mchod rten gyis sa 'dzin //",
    "T02D1744:112a-21": "dung skyong dkar po'i klu ni 'dud par byed //",
    "T02D1744:112a-22": "thod pa rus pa dum bu'i spyil bus bkang //",
    "T02D1744:112a-23": "rnal 'byor pa ni aa wa dh'u t'i dang /",
    "T02D1744:112a-24": "phyag mo la sogs pa'o //",
    "T02D1744:112a-25": "de dag ni gsang 'dus dang /",
    "T02D1744:112a-26": "gshin rje gshed nag po'i rjes su 'jug cing dombi he ru ka yid la byed do //",
    "T02D1744:112a-27": "nub kyi dur khrod chu bdag thod pa can dpag tshad bzhi bcu brgyad khor yug la /",
    "T02D1744:112a-28": "dpag tshad bcu gnyis zheng du gnas /",
    "T02D1744:112a-29": "dbyibs ni ban lang spyod lta bu zlum po ste /",
    "T02D1744:112a-30": "mkhas pa rta dbyangs kyis ni byin gyis brlabs //",
    "T02D1744:112a-31": "shing ni byi ru'i mdog can lo 'dab rgyas //",
    "T02D1744:112a-32": "zhing skyong dmar po gri thod chu srin gdong ;",
    "T02D1744:112a-33": "/ phyogs skyong chu lha chu srin gdan rigs bcas //",
    "T02D1744:112a-34": "padma mkha' 'gro chos ston kun dha ra //",
    "T02D1744:112a-35": "lha las babs pa'i mchod rten gyis sa 'dzin //",
    "T02D1744:112a-36": "dmar po dga' bo'i klu rnams 'dud byed cing //",
    "T02D1744:112a-37": "ro rnams brtsegs pa'i spyil bus kun bkang zhing //",
    "T02D1744:112b-0": "de ni rnal 'byor @112b pa ni ku ku ri pa dang /",
    "T02D1744:112b-1": "rnal 'byor ma ni snying po'i rgyan ma dang /",
    "T02D1744:112b-2": "de dag thams cad ni rgyud sgyu 'phrul chen mo'i",
    "T02D1744:112b-3": "rjes su 'jug cing slob dpon rta dbyangs yid la",
    "T02D1744:112b-4": "byed pa'o // byang gi dur khrod lus ngan 'jigs byed dang //",
    "T02D1744:112b-5": "dpag tshad brgyad cu pa khor yug la /",
    "T02D1744:112b-6": "dpag tshad nyi shu zheng du gnas /",
    "T02D1744:112b-7": "dbyibs ni shing rta rkang pa bzhi pa lta bu /",
    "T02D1744:112b-8": "slob dpon padma can gyis byin gyis brlabs //",
    "T02D1744:112b-9": "ma rgad ljang mdog lo ma brgyar gyis shing //",
    "T02D1744:112b-10": "zhing skyong ljang gu gri thod khyu mchog gdong //",
    "T02D1744:112b-11": "phyogs skyong gnod sbyin khyu mchog gdan rigs bcas //",
    "T02D1744:112b-12": "las kyi mkha' 'gro las 'byor dam tshig la //",
    "T02D1744:112b-13": "bkra shis brtsegs pa'i mchod rten gyis sa 'dzin //",
    "T02D1744:112b-14": "ljang gu karko ta yi klu rab 'dud //",
    "T02D1744:112b-15": "ro yi spyil bus kun nas bkang ba'i zhing //",
    "T02D1744:112b-16": "de na rnal 'byor pa ni bzang po dang /",
    "T02D1744:112b-17": "rnal 'byor ma ni brdung ma la sogs pa'o //",
    "T02D1744:112b-18": "de dag rgyud dgyes pa rdo rje'i rjes su 'jug",
    "T02D1744:112b-19": "cing slob dpon mtsho skyes rjes su dran par byed",
    "T02D1744:112b-20": "do // shar lho'i dur khrod me mtshams dpal 'dren dpag tshad bcu gnyis khor yug la /",
    "T02D1744:112b-21": "dpag tshad gsum ni zheng du gnas /",
    "T02D1744:112b-22": "dbyibs ni skyes pa gzhon nu'i lag mthil lta bu ste /",
    "T02D1744:112b-23": "gtso bo sa ra ha yis byin gyis brlabs //",
    "T02D1744:112b-24": "shing ni aa mra'i mdog can lo 'dab rgyas //",
    "T02D1744:112b-25": "zhing skyong ser po gri thod ra skyes gdong //",
    "T02D1744:112b-26": "phyogs skyong me lha ra skyes gdan rigs bcas //",
    "T02D1744:112b-27": "sna tshogs mkha' 'gro ro langs sbyin sreg byed //",
    "T02D1744:112b-28": "padma spungs pa'i mchod rten gyis sa 'dzin //",
    "T02D1744:112b-29": "dkar po padma chen po'i klu rab 'dud //",
    "T02D1744:112b-30": "yi dags ro yi spyil bus kun bkang zhing //",
    "T02D1744:112b-31": "de na rnal 'byor pa ni ghu na ka na ka dang /",
    "T02D1744:112b-32": "rnal 'byor ma ni padma rdo rje la sogs pa'o //",
    "T02D1744:112b-33": "de dag ni rgyud bde mchog 'khor lo'i rjes su",
    "T02D1744:112b-34": "'jug cing dpal sa ra ha pa rjes su dran",
    "T02D1744:112b-35": "par byed pa'o // lho nub kyi dur khrod dbang",
    "T02D1744:112b-36": "ldan ha ha sgrogs zhes pa dpag tshad drug khor",
    "T02D1744:112b-37": "par byed pa'o // yug la / dpag tshad bzhi ni zheng du gnas /",
    "T02D1744:112b-38": "dbyibs ni padma dkar po kha bye ba lta bu ste /",
    "T02D1744:112b-39": "dpal mchog nag po zhabs kyis byin gyis brlabs //",
    "T02D1744:112b-40": "aindra n'i la'i shing ni lo 'dab rgyas //",
    "T02D1744:113a-0": "zhing skyong nag po gri @113a * //",
    "T02D1744:113a-1": "thod mi yi gdong //",
    "T02D1744:113a-2": "phyogs skyong srin po yi dags gdan rigs bcas //",
    "T02D1744:113a-3": "dam tshig mkha' 'gro kyang rnams nye bar ston //",
    "T02D1744:113a-4": "bdud 'dul chen po'i mchod rten gyis sa 'dzin //",
    "T02D1744:113a-5": "gzi can dkar dmar mdog can klu rab 'dud //",
    "T02D1744:113a-6": "keng rus yi dags lo ma'i spyil bus gang //",
    "T02D1744:113a-7": "de na rnal 'byor pa ni bram ze stobs can gyi bu rnal 'byor pa gser mdog can dang /",
    "T02D1744:113a-8": "rnal 'byor ma ni bzhin khro ma la sogs pa'o //",
    "T02D1744:113a-9": "de dag ni rgyud snying po gnyis dang /",
    "T02D1744:113a-10": "rta mchog gi rgyud kyi rjes su 'jug cing dpal nag po zhabs rjes su dran par byed do //",
    "T02D1744:113a-11": "nub byang dur khrod bden bral mun chen zhes pa dpag tshad bcu bzhi pa khor yug la /",
    "T02D1744:113a-12": "dpag tshad bcu gnyis zheng du gnas /",
    "T02D1744:113a-13": "dbyibs ni chu'i ri mo 'khyil ba lta bu ste /",
    "T02D1744:113a-14": "mkhas pa ku ku ri pas byin gyis brlabs //",
    "T02D1744:113a-15": "shel gyi mdog can shing ni lo 'dab rgyas //",
    "T02D1744:113a-16": "zhing skyong sngon po gri thod sha ba'i mdog / phyogs skyong rlung lha sha ba'i gdan rigs bcas //",
    "T02D1744:113a-17": "thams cad mkha' 'gro gsang ba'i chos ston cing //",
    "T02D1744:113a-18": "gtsug phud dag pa'i mchod rten gyis sa 'dzin //",
    "T02D1744:113a-19": "padma dkar po'i klu ni rab tu 'dud //",
    "T02D1744:113a-20": "rtsva spyil rus pa'i rgyan spras kyis gang zhing //",
    "T02D1744:113a-21": "de na rnal 'byor pa ni rgyun tu zhugs pa dang /",
    "T02D1744:113a-22": "rnal 'byor ma ni zhing la sogs pa'o //",
    "T02D1744:113a-23": "de dag ni rgyud rnal 'byor ma'i rjes su 'jug",
    "T02D1744:113a-24": "cing dpal ku ku ri rjes su dran par byed",
    "T02D1744:113a-25": "do // byang shar gyi dur khrod rlung du ca",
    "T02D1744:113a-26": "co sgrogs zhes pa dpag tshad nyi shu khor yug",
    "T02D1744:113a-27": "do // la / dpag chad lnga ni zheng du gnas /",
    "T02D1744:113a-28": "dbyibs ni dge slong gi lhung bzed lta bu ste /",
    "T02D1744:113a-29": "mkha' 'gro rdo rje phag mos byin gyis brlabs //",
    "T02D1744:113a-30": "rin chen dung mdog shing ni lo 'dab rgyas //",
    "T02D1744:113a-31": "zhing skyong dkar sham gri thod rta yi gdong //",
    "T02D1744:113a-32": "phyogs skyong 'byung po rta yi gdan rigs bcas //",
    "T02D1744:113a-33": "'jig rten mkha' 'gro bskyod cing gtor ma 'dzin //",
    "T02D1744:113a-34": "chos kyi 'khor lo'i mchod rten gyis sa 'dzin //",
    "T02D1744:113a-35": "nor 'dzin na ros mdog can klu rab 'dud //",
    "T02D1744:113a-36": "so phag ba rtsegs pa'i spyil bus kun bkang zhing //",
    "T02D1744:113a-37": "de na rnal 'byor pa ni dpal he ru ka pa dang /",
    "T02D1744:113b-0": "rnal 'byor ma ni bdag med ma dang bdud rtsi ma la sogs @113b pa'o ;",
    "T02D1744:113b-1": "/ de ni rgyud m'a h'a m'a ya nam mkha'",
    "T02D1744:113b-2": "dang mnyam pa'i rjes su 'jug cing rdo rje phag",
    "T02D1744:113b-3": "mo rjes su dran par byed do //",
    "T02D1744:113b-4": "dpal au rgyan gyi rnal 'byor pa dang rnal 'byor",
    "T02D1744:113b-5": "ma'i rang byung gi longs spyod dur khrod kyi rtog",
    "T02D1744:113b-6": "pa zhes bya ba /",
    "T02D1744:113b-7": "slob dpon birla [*birwa?] pas mdzad pa las btus pa /"
}