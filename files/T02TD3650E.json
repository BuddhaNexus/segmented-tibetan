{
    "T02TD3650E:262a-0": "@262a # // rgya gar skad du /",
    "T02TD3650E:262a-1": "sim ha n'a da s'a dha nam /",
    "T02TD3650E:262a-2": "bod skad du /",
    "T02TD3650E:262a-3": "seng ge'i sgra'i sgrub thabs /",
    "T02TD3650E:262a-4": "'jig rten mgon po la phyag 'tshal lo //",
    "T02TD3650E:262a-5": "gang zhig sngags shes pa'i sngags pa des /",
    "T02TD3650E:262a-6": "brdzun rnam pa thams cad du spang bar bya'o ;",
    "T02TD3650E:262a-7": "/ dang por dus bzhi kha dag par bkrus te /",
    "T02TD3650E:262a-8": "shin tu gnas dben par bris sku la sogs pa'i thad du dkyil 'khor byas te /",
    "T02TD3650E:262a-9": "mchod pa mang po phul la stan bde ba la 'dug ste /",
    "T02TD3650E:262a-10": "tshad med pa bzhi bsgom mo //",
    "T02TD3650E:262a-11": "de nas bdag gi snying gar tsam las zla bar gyur pa'i hr'i:dkar po bsams pa'i 'od kyis nam mkhar bla ma dang sangs rgyas dang byang chub sems dpa' gsal bar snang bar byas la /",
    "T02TD3650E:262a-12": "yang de'i 'od 'phros pa las byung ba'i mchod pa'i sprin gyis mchod la phyag byas te /",
    "T02TD3650E:262a-13": "sdig pa bshags shing rjes su yi rang nas /",
    "T02TD3650E:262a-14": "dkon mchog gsum la skyabs su gsol te /",
    "T02TD3650E:262a-15": "rgyal ba'i lam la gnas pas byang chub tu sems bskyed de /",
    "T02TD3650E:262a-16": "'od slar 'dus pas thams cad stong pa nyid du bsgoms te /",
    "T02TD3650E:262a-17": "aom sva bh'a wa shuddh'a:sarba dharm'a:sva bh'a wa shuddho&amp; ham /",
    "T02TD3650E:262a-18": "aom sh'u n+ya t'a dzny'an badzrasva bh'a wa a'atma ko&amp; ham /",
    "T02TD3650E:262a-19": "zhes brjod do //",
    "T02TD3650E:262a-20": "de nas myur du pam las padma dmar por aa las gyur pa'i seng ge'i gdan gyi steng du tsam las byung ba'i zla ba'i dkyil 'khor du hr'i:las seng ge'i sgra zhal gcig phyag gnyis sku mdog dkar po dbu skra'i cod pan can dang /",
    "T02TD3650E:262a-21": "snang ba mtha' yas kyi dbu rgyan can /",
    "T02TD3650E:262a-22": "spyan gsum pa /",
    "T02TD3650E:262a-23": "phyed skyil du rgyal po chen po'i bzhugs thabs su bzhugs pa /",
    "T02TD3650E:262b-0": "phyag g-yon gyi phyag mthil sa la sbyar @262b ba'i mtheb mdzub kyis ral gris mtshan pa'i padma bzang po'i yu ba 'dzin pa /",
    "T02TD3650E:262b-1": "de'i ngos su gzhan yang bhandha dkar po dri zhim pa'i me tog sna tshogs kyis bkang ba'i padma'i yu ba can yod pa dang /",
    "T02TD3650E:262b-2": "phyag g-yas pa pus mo la brten te brkyang pa la brten par tri sh'u la sbrul dkar pos dkris pa yod cing /",
    "T02TD3650E:262b-3": "bsam gtan mdzad pa'i tshul can dbu'i thad ka nas rigs lnga'i sangs rgyas 'phro ba bsgoms la /",
    "T02TD3650E:262b-4": "snying ga'i zla bar hr'i:bsams pa dza:h'um gis ye shes sems dpa' bkug ste /",
    "T02TD3650E:262b-5": "bam gyis dbang du byas nas ho:sa dgyes pa bskyed par bsam mo //",
    "T02TD3650E:262b-6": "de nas 'dzab ni aom a'a:hr'i:sim ha n'a da h'um phat /",
    "T02TD3650E:262b-7": "seng ge sgra'i sgrub thabs rdzogs so//"
}