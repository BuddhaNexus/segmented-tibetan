{
    "T02D3431:90a-0": "@90a # // rgya gar skad du /",
    "T02D3431:90a-1": "ni la kantha a'ary'a ba lo ki te shva ra s'a dha nam /",
    "T02D3431:90a-2": "bod skad du /",
    "T02D3431:90a-3": "'phags pa spyan ras gzigs dbang phyug mgrin pa sngon po can gyi sgrub thabs /",
    "T02D3431:90a-4": "'phags pa spyan ras gzigs dbang phyug la phyag 'tshal lo //",
    "T02D3431:90a-5": "dang po re zhig sgrub pa pos snga bar langs te /",
    "T02D3431:90a-6": "stan bde ba la sems dpa'i skyil mo krung gis nye bar 'dug ste /",
    "T02D3431:90a-7": "rang gi snying gar dbyangs yig dang po yongs su",
    "T02D3431:90a-8": "gyur pa las zla ba'i dkyil 'khor gyi steng du",
    "T02D3431:90a-9": "hr'i:yig ser po rnam par bsgom par bya'o //",
    "T02D3431:90a-10": "de'i 'od zer gyi tshogs kyis bsgom par bya ba'i bcom ldan 'das gdan drangs te /",
    "T02D3431:90a-11": "de nas lha rnams bskyed cing spros nas /",
    "T02D3431:90a-12": "me tog la sogs pa rnams kyis yang dag par mchod nas /",
    "T02D3431:90a-13": "de'i mdun du sdig pa bshags pa la sogs pa byas te /",
    "T02D3431:90a-14": "byams pa la sogs pa tshangs pa'i gnas bzhi bsgom par bya'o //",
    "T02D3431:90a-15": "de nas phyi dang nang du bcas pa'i dngos po",
    "T02D3431:90a-16": "rnams stong pa'i rang bzhin du rnam par bsgoms nas",
    "T02D3431:90b-0": "/ aom sva bh'a ba shuddha: sarba dharm'a:sva bh'a ba shuddho&amp; ham zhes @90b pa'i sngags brjod par bya'o //",
    "T02D3431:90b-1": "de nas nam mkha'i phyogs su dbyangs yig dang po",
    "T02D3431:90b-2": "las zla ba'i dkyil 'khor de'i steng du hr'i: yig",
    "T02D3431:90b-3": "ser po'o // des de bzhin du padma dmar po de las skyes par byin gyis brlabs nas /",
    "T02D3431:90b-4": "de yongs su gyur pa las bcom ldan 'das sku",
    "T02D3431:90b-5": "mdog ser po zla ba phyed pa dang ral pa'i",
    "T02D3431:90b-6": "cod pan gyis dbu la brgyan pa /",
    "T02D3431:90b-7": "'od dpag tu med pas spyi bo'i phyogs su nye bar mtshon pa /",
    "T02D3431:90b-8": "padma dmar po'i sten gdu ri dags nag po'i pags pa la rdo rje skyil krung gis bzhugs pa /",
    "T02D3431:90b-9": "ting nge 'dzin gyi phyag rgya'i steng du rin po",
    "T02D3431:90b-10": "che sna tshogs pas yongs su gang ba'i thod pa",
    "T02D3431:90b-11": "bsnams pa / ae na ya'i pags pas mchod phyir thogs byas pa /",
    "T02D3431:90b-12": "stag gi pags pa'i na bza' bsnams pa /",
    "T02D3431:90b-13": "rgyan med pa mgrin pa sngon po phreng ba sngon pos khyad du 'phags pa /",
    "T02D3431:90b-14": "mgul ba'i gzhogs gnyis su phan tshun du nor bu",
    "T02D3431:90b-15": "dang bcas pa'i sbrul dag gi mjug ma mngon bar",
    "T02D3431:90b-16": "bcings shing khyad par du 'phags pa'i bcom ldan 'das",
    "T02D3431:90b-17": "spyan ras gzigs la gzhan sbrul nag po gnyis steng",
    "T02D3431:90b-18": "du kha phyogs pas nye bar mtshon pa'i bdag nyid",
    "T02D3431:90b-19": "du bsgom par bya'o //",
    "T02D3431:90b-20": "de nas sngags bzlas par bya'o //",
    "T02D3431:90b-21": "aom spha lim g'atta h'a saksha:zhes so //",
    "T02D3431:90b-22": "'di ni bsam gyis mi khyab pa'i rjes su 'brangs",
    "T02D3431:90b-23": "pa'i 'phags pa spyan ras gzigs dbang phyug mgrin pa"
}