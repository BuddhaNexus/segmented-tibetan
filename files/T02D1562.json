{
    "T02D1562:217a-0": "@217a # // rgya gar skad du /",
    "T02D1562:217a-1": "shiksh+ya nu gra ha bi dhi n'a ma /",
    "T02D1562:217a-2": "bod skad du /",
    "T02D1562:217a-3": "slob ma rjes su gzung ba'i cho ga zhes bya ba /",
    "T02D1562:217a-4": "rdo rje phag mo la phyag 'tshal lo //",
    "T02D1562:217a-5": "de nas gsang ba bshad par bya //",
    "T02D1562:217a-6": "bla ma'i bka' yi rjes 'brangs nas //",
    "T02D1562:217a-7": "sna tshogs sgrub thabs rtogs don du //",
    "T02D1562:217a-8": "slob ma 'bebs pa'i cho ga mchog / dang po re zhig slob dpon gyis //",
    "T02D1562:217a-9": "slob ma rjes su gzung don du //",
    "T02D1562:217a-10": "sh'ri he ru ka zhes pa'i yi ge bzhi'i don dang ldan pa'i rnal 'byor pas /",
    "T02D1562:217b-0": "rang gi yid dang rjes su mthun pa'i gnas @217b su 'jam pa'i stan la gnas la /",
    "T02D1562:217b-1": "lag pa'i sor mo rnams la sngags bkod la /",
    "T02D1562:217b-2": "bdud rtsi lnga dang yang dag par ldan pa'i bza'",
    "T02D1562:217b-3": "btung bzang po padma'i snod du bzhag la cho ga",
    "T02D1562:217b-4": "ji lta pa bzhin sbyang sla /",
    "T02D1562:217b-5": "zhu ba'i rdzas kyi bdag nyid khrus bya'o //",
    "T02D1562:217b-6": "de'i rjes su gnas dang bdag dang rnal 'byor bsrung",
    "T02D1562:217b-7": "ba'i don du se gol gtogs pa sngon du 'gro",
    "T02D1562:217b-8": "bas // sumbha la sogs pa zhal bzhi pa'i sngags kyi sgras mtshams bcing ba dang //",
    "T02D1562:217b-9": "go cha'i sngags drug dgod pa dang /",
    "T02D1562:217b-10": "dag pa gsum gyi sngags brjod pa dem nyid kyis sems bsrung bar bya'o //",
    "T02D1562:217b-11": "de'i rjes su yongs su dag pa'i sa bzhi khru gang tsa ma la mandala byug par bya ste /",
    "T02D1562:217b-12": "tsandan dmar po la sogs pas zur drug pa'i 'khor lo bris te /",
    "T02D1562:217b-13": "de'i dbus su rnal 'byor ma'i sa bon dgod //",
    "T02D1562:217b-14": "zur drug la 'khor los sgyur ma'i sngags dgod pa",
    "T02D1562:217b-15": "sngon du 'gro bas ji lta ba bzhin du skad",
    "T02D1562:217b-16": "cig gis / dpa' mo drug dang ldan pa'i bcom ldan 'das ma'i dkyil 'khor bskyed la /",
    "T02D1562:217b-17": "de nas de'i phyi rol du khva gdong ma la sogs pa rnam pa brgyad dang /",
    "T02D1562:217b-18": "dur khrod brgyad kyis brgyan pa bsam par bya'o //",
    "T02D1562:217b-19": "de nas aargham la sogs pas yang dag par mchod la /",
    "T02D1562:217b-20": "ye shes kyi 'khor lo cho ga bzhin du dgug pa dang gzhug pa dang /",
    "T02D1562:217b-21": "bcing ba dang dbyer med par bya ba dang /",
    "T02D1562:217b-22": "sku gsung thugs byin gyis brlab pa la sogs pa bya /",
    "T02D1562:217b-23": "bdud rtsi myang ba'i mthar thug pa byas la bstod pa dang bzod gsol bya'o //",
    "T02D1562:217b-24": "sngon du bsnyen pa bya'o //",
    "T02D1562:217b-25": "de nas slob ma rjes su gzung ba'i don du",
    "T02D1562:217b-26": "tshes bcu la de bzhin du mandala byugs pa'i dbus",
    "T02D1562:217b-27": "su / lha'i btung ba bzang pos bkang ba'i dbyangs",
    "T02D1562:217b-28": "kyi snod yang dag par bzhag la de'i steng du",
    "T02D1562:217b-29": "'khar ba'i snod dri ma med pa gur kum la",
    "T02D1562:217b-30": "sogs pas byugs la /",
    "T02D1562:217b-31": "der ni sindhu ra'i phye ma btsags la gser gyi",
    "T02D1562:217b-32": "smyu gus cho ga bzhin du mngon par bris te",
    "T02D1562:217b-33": "/ de nas ye shes kyi 'khor lo dgug gzhug",
    "T02D1562:217b-34": "byas la mchod pa la sogs pas yang dag par",
    "T02D1562:217b-35": "/ mchod la / de'i rjes su bcom ldan 'das",
    "T02D1562:217b-36": "ma rdo rje rnal 'byor ma'i rkang pa brgyad dang",
    "T02D1562:217b-37": "/ mchod la / ldan pa dang / rdo rje",
    "T02D1562:217b-38": "gsor zhing dril bu gsil ba sngon du 'gro bas",
    "T02D1562:217b-39": "bstod la ras dmar pos g-yogs la gzhag go //",
    "T02D1562:217b-40": "de nas phyogs skyong rnams la gtor ma byin la",
    "T02D1562:217b-41": "yi ge brgya pa lan gsum bton la bzod par",
    "T02D1562:218a-0": "gsol bar bya'o // slob ma rjes su gzung @218a * //",
    "T02D1562:218a-1": "ba las phyi'i mchod pa'i cho ga'o /",
    "T02D1562:218a-3": "// / de'i rjes su mtshan nyid thams cad dang ldan",
    "T02D1562:218a-4": "pa'i bum pa yang dag par bzhag la lhag par",
    "T02D1562:218a-5": "gnas par bya'o // ras dmar pos mgul pa bcings pa dang /",
    "T02D1562:218a-6": "kha rgyan tsu ta la sogs pa'i shing lo ma can dang /",
    "T02D1562:218a-7": "rin po che lnga dang /",
    "T02D1562:218a-8": "sman lnga dang /",
    "T02D1562:218a-9": "'bru lnga dang ldan par byas la de nyid kyis grub pa'i 'khor lo la /",
    "T02D1562:218a-10": "ye shes kyi 'khor lo dgug gzhug la sogs pa byas la /",
    "T02D1562:218a-11": "aargham la sogs pa'i mchod pa mthar phul la /",
    "T02D1562:218a-12": "sku gsung thugs byin gyis brlab pa dang dbang bskur",
    "T02D1562:218a-13": "ba dang bdud rtsi myang ba'i mthar thug pa cho",
    "T02D1562:218a-14": "ga bzhin byas la /",
    "T02D1562:218a-15": "mchod pa la sogs pas yang dag par mchod la /",
    "T02D1562:218a-16": "rkang pa brgyad pa'i sngags kyis bstod pa bya'o //",
    "T02D1562:218a-17": "me tog dmar po'i phreng ba dang ldan pa'i rdo rje bum pa'i phar bzhag la /",
    "T02D1562:218a-18": "de dag gi sngags ji srid 'dod kyi bar du",
    "T02D1562:218a-19": "bzlas la me tog dmar po gtor bas 'khor lo",
    "T02D1562:218a-20": "de nyid zhu / de nyid kyi ngo bor blta",
    "T02D1562:218a-21": "bar bya'o zhes slob ma rjes su gzung ba las",
    "T02D1562:218a-22": "bum pa lhag par gnas pa'i cho ga'o //",
    "T02D1562:218a-23": "de nas de'i rjes su bla ma dang sangs rgyas",
    "T02D1562:218a-24": "dag la mi phyed pa'i gus pa'i yid can slob",
    "T02D1562:218a-25": "ma dam pas mandala byas la /",
    "T02D1562:218a-26": "yang nas yang du gsol ba btab ste /",
    "T02D1562:218a-27": "sangs rgyas kun gyi rang bzhin sku /",
    "T02D1562:218a-28": "bla ma la ni skyabs su mchi//",
    "T02D1562:218a-29": "dpal ldan rdo rje rnal 'byor mas //",
    "T02D1562:218a-30": "bdag ni byin gyis brlab tu gsol //",
    "T02D1562:218a-31": "byang chub rdo rje sangs rgyas la //",
    "T02D1562:218a-32": "mchod chen ji ltar gsol ba ltar //",
    "T02D1562:218a-33": "bdag kyang rjes su drang ba'i phyir //",
    "T02D1562:218a-34": "nam mkha'i rdo rje bdag la stsol //",
    "T02D1562:218a-35": "zhes pas so //",
    "T02D1562:218a-36": "tshes bcu'i dus su thugs rje dang ldan pa'i bla",
    "T02D1562:218a-37": "mas slob ma'i lag pa nas bzung nas 'di skad",
    "T02D1562:218a-38": "brjod do // rtog pas g-yogs pa'i sems kyis ni //",
    "T02D1562:218a-39": "legs pa'i sngags rgyal phyir zlos ltar //",
    "T02D1562:218a-40": "dad pa'i chu yis bkrus pa'i sems //",
    "T02D1562:218a-41": "phan pa'i sems kyis 'dir gzhug bya //",
    "T02D1562:218a-42": "dad pa med pa'i sems can la /",
    "T02D1562:218a-43": "dkar po'i chos ni mi 'byung ste /",
    "T02D1562:218a-44": "dper na sa bon tshig pa la //",
    "T02D1562:218a-45": "myu gu sngon po skye mi srid //",
    "T02D1562:218a-46": "ces gsungs so //",
    "T02D1562:218a-47": "de'i phyir slob ma dad ldan gyis //",
    "T02D1562:218a-48": "gsang sngags byin rlabs bsgrubs pa la //",
    "T02D1562:218a-49": "yon dang bcas te phyag 'tshal na //",
    "T02D1562:218a-50": "thal mo sbyar te spyi bor gzhag / de yi rjes su slob dpon gyis //",
    "T02D1562:218b-0": "bum pa'i chu ni bzung @218b byas nas //",
    "T02D1562:218b-1": "cho ga bzhin du khrus byas la //",
    "T02D1562:218b-2": "de nas ras dmar pos gdong g-yogs bcings la thal mo snying gar sbyar du bcug la /",
    "T02D1562:218b-3": "au rgyan gyi gnas su kha bltas te //",
    "T02D1562:218b-4": "cho ga bzhin du slob ma gzhag / de nas",
    "T02D1562:218b-5": "sumbha ni la sogs pa'i sgra yis bsrung pa dang",
    "T02D1562:218b-6": "mtshams bcing ba byas la /",
    "T02D1562:218b-7": "mnyam par bzhag la /",
    "T02D1562:218b-8": "rkang 'og rlung gi dkyil 'khor ni //",
    "T02D1562:218b-9": "gzhu yi dbyibs can du ba'i mdog /",
    "T02D1562:218b-10": "de steng sprul ba'i 'khor lo ru //",
    "T02D1562:218b-11": "gru gsum me ni 'bar bar blta //",
    "T02D1562:218b-12": "phung po la sogs dri dag phyir //",
    "T02D1562:218b-13": "dag pa'i sngags ni brjod par bya //",
    "T02D1562:218b-14": "rang gi sngags ni sgyu ma bzhin //",
    "T02D1562:218b-15": "sprul pa ru yang rtogs par bya //",
    "T02D1562:218b-16": "skad cig gis ni lha mo bsam //",
    "T02D1562:218b-17": "phag mo snying rje'i bdag nyid can //",
    "T02D1562:218b-18": "kun nas kun du skad cig ste //",
    "T02D1562:218b-19": "skad cig gis ni gsang sngags brjod //",
    "T02D1562:218b-20": "sprul pa'i 'khor lo nas song sems //",
    "T02D1562:218b-21": "g-yung drung 'khyil ba dge bar blta //",
    "T02D1562:218b-22": "smin mtshams gnas pa'i thig le ni //",
    "T02D1562:218b-23": "drag tu 'khor ba'i 'khor lo ltar //",
    "T02D1562:218b-24": "phyag rgya gnyis kyi sbyor ba yis //",
    "T02D1562:218b-25": "so sor bsdu ba'i rim pa'am //",
    "T02D1562:218b-26": "bla ma'i man ngag lam gyis ni //",
    "T02D1562:218b-27": "rim pa rgyas par shes par bya //",
    "T02D1562:218b-28": "de ltar bstan pa'i sems kyis ni //",
    "T02D1562:218b-29": "grub pa'i rtags ni 'byung bar 'gyur //",
    "T02D1562:218b-30": "ye shes thob pa'i slob ma la //",
    "T02D1562:218b-31": "de yi tshe ni ba spu ldang //",
    "T02D1562:218b-32": "'chi ma 'byung dang chu 'dzags dang //",
    "T02D1562:218b-33": "tsha ba dang ni grang ba dang //",
    "T02D1562:218b-34": "'dar ba dang ni g-yo ba dang //",
    "T02D1562:218b-35": "aom tishtha badzra zhes brjod do //",
    "T02D1562:218b-36": "de dus brtan par gyur cig ces brjod do //",
    "T02D1562:218b-37": "rang bzhin du ni gnas pa ni //",
    "T02D1562:218b-38": "bsgom pa phyi nas brtan par bya //",
    "T02D1562:218b-39": "mchod pa sngags dang lha mo yi ;",
    "T02D1562:218b-40": "/ lhan cig skyes pa'i bdag nyid do //",
    "T02D1562:218b-41": "zhes slob ma rjes su gzung ba las ye shes 'bebs pa'i cho ga'o /",
    "T02D1562:218b-43": "// / de nas yang dag rab bshad bya //",
    "T02D1562:218b-44": "tshogs kyi 'khor lo'i cho ga mchog / dad pa med pas mi bya ste //",
    "T02D1562:218b-45": "sbyin pa po rnams snying rjer ldan //",
    "T02D1562:218b-46": "rang gi khyim mam dben pa ru ;",
    "T02D1562:218b-47": "/ tsandan la sogs byug par bya //",
    "T02D1562:218b-48": "bla na med pa'i don du ni //",
    "T02D1562:218b-49": "tshogs kyi 'khor lo bskor bar bya //",
    "T02D1562:218b-50": "dad pa chen po'i yon bdag gis //",
    "T02D1562:218b-51": "dang por bla ma la phyag 'tshal //",
    "T02D1562:218b-52": "ji ltar 'byor ba ldan pa yis //",
    "T02D1562:218b-53": "lha rnams la ni snyan gsan dbab //",
    "T02D1562:218b-54": "mnyam par gzhag pa'i bla ma ni//",
    "T02D1562:219a-0": "@219a * // rdo rje dril bu yang dag ldan //",
    "T02D1562:219a-1": "thod pa la sogs brgyan pa la //",
    "T02D1562:219a-2": "rnal 'byor bzhi dang yang dag ldan //",
    "T02D1562:219a-3": "thog mar gtor ma mdun du gzhag / chog ga bzhin du mchod par bgyi //",
    "T02D1562:219a-4": "snyan gsan phab pa byin pa la //",
    "T02D1562:219a-5": "gtsang ma yis ni zhabs bkru bya //",
    "T02D1562:219a-6": "yongs su sbyangs pa'i dkyil 'khor du //",
    "T02D1562:219a-7": "der gzhug gdan gyi rim pa la //",
    "T02D1562:219a-8": "rgan dang gzhon gyi rim pa yis //",
    "T02D1562:219a-9": "bla ma phyag 'tshal 'dud par bya //",
    "T02D1562:219a-10": "skal ba med dang nga rgyal can //",
    "T02D1562:219a-11": "tshogs kyi 'khor lor spang bar bya //",
    "T02D1562:219a-12": "bsgom pa ldan pa shes byas la //",
    "T02D1562:219a-13": "de tshe mchod pa'i cho ga bya //",
    "T02D1562:219a-14": "nye bar spyod pa lnga yis mchod //",
    "T02D1562:219a-15": "khyad par du ni tsandan dang //",
    "T02D1562:219a-16": "gur kum la sogs ldan pa dang //",
    "T02D1562:219a-17": "me tog phreng ba dmar po dang //",
    "T02D1562:219a-18": "mchod pa lnga yis mchod par bya //",
    "T02D1562:219a-19": "las kyi rdo rje mkhas pa yis //",
    "T02D1562:219a-20": "dang po lcags kyu bzung byas la //",
    "T02D1562:219a-21": "sbrang ngam bu ram sbyar ba'am //",
    "T02D1562:219a-22": "ji ltar rnyed pa bzung byas la //",
    "T02D1562:219a-23": "chos 'di la ni khyod ltos la //",
    "T02D1562:219a-24": "med pa'i rnam rtog dor nas ni //",
    "T02D1562:219a-25": "khyi dang bram ze gdol pa dang //",
    "T02D1562:219a-26": "rang bzhin gcig tu bza' bar gyis //",
    "T02D1562:219a-27": "zhes tshigs su bcad pa 'dis dbul bar bgyi'o //",
    "T02D1562:219a-28": "rin thang med las legs 'ong chos //",
    "T02D1562:219a-29": "'dod chags dri ma dag pa'i phyir //",
    "T02D1562:219a-30": "gzung ba dang ni 'dzin pa spangs //",
    "T02D1562:219a-31": "de nyid kyi ni phyag 'tshal lo //",
    "T02D1562:219a-32": "zhes des blang bar bya'o //",
    "T02D1562:219a-33": "las kyi rdo rje mkhas pa yis //",
    "T02D1562:219a-34": "thung mong du ni dbul bar bya //",
    "T02D1562:219a-35": "bza' ba dang ni btung ba yang //",
    "T02D1562:219a-36": "nya dang sha dang de bzhin du / bza' ba la sogs rdzogs pa la //",
    "T02D1562:219a-37": "slob dpon gyis ni byin brlab bya //",
    "T02D1562:219a-38": "yi ge gsum gyis byin gyis brlab //",
    "T02D1562:219a-39": "kha dog dri yang dag par byed //",
    "T02D1562:219a-40": "aom sarbba badzra k'a mi ni sarbba bha ksham bi",
    "T02D1562:219a-41": "sho dha ya gu hya badzra ni h'um sv'a h'a",
    "T02D1562:219a-42": "// zhes sogs //",
    "T02D1562:219a-43": "de nas mdun du mandala byas la /",
    "T02D1562:219a-44": "pus mo phab la thal mo sbyar //",
    "T02D1562:219a-45": "sems can kun gyi don du ni //",
    "T02D1562:219a-46": "re la smon lam gdab par bya //",
    "T02D1562:219a-47": "gdan la sogs pa bcu yis ni //",
    "T02D1562:219a-48": "sa dang pha rol phyin pa sogs //",
    "T02D1562:219a-49": "dpa' bo dpa' mo dbang phyug rnams //",
    "T02D1562:219a-50": "gus pas bdag ni phyag 'tshal lo //",
    "T02D1562:219a-51": "lha mo tshad ma dam tshig tshad //",
    "T02D1562:219a-52": "de gsung mchog tu tshad ma ste //",
    "T02D1562:219a-53": "bden pa dag gis lha mo yis //",
    "T02D1562:219a-54": "de dag bdag gi rjes 'dzin shog / ji snyed rdo rje mkha' 'gro ma //",
    "T02D1562:219b-0": "kun du rtog @219b pa 'ching gcong cing //",
    "T02D1562:219b-1": "'jig rten bya ba rab 'jug ma //",
    "T02D1562:219b-2": "ji snyed rnams la phyag 'tshal lo //",
    "T02D1562:219b-3": "dga' bar bcas pa tshogs 'khor la //",
    "T02D1562:219b-4": "tshigs bcad gsum pos bstod byas la //",
    "T02D1562:219b-5": "snying rje ldan pa'i sbyin pa pos //",
    "T02D1562:219b-6": "ji ltar dgyes par gsol bar zhu //",
    "T02D1562:219b-7": "de nas lha yi phud phul nas //",
    "T02D1562:219b-8": "cho ga bzhin du bza' bar bya //",
    "T02D1562:219b-9": "btung bas dgyes par gyur ba yi //",
    "T02D1562:219b-10": "rdo rje'i glu ni blang bas bya //",
    "T02D1562:219b-11": "cang te'u la sogs sgra dang ni //",
    "T02D1562:219b-12": "sna tshogs lnga yis yid 'phrog byed //",
    "T02D1562:219b-13": "sngags dang phyag rgya rnal 'byor gyis //",
    "T02D1562:219b-14": "mchog tu dga' bas gar bya'o //",
    "T02D1562:219b-15": "de nas tshogs kyi slob dpon gyis //",
    "T02D1562:219b-16": "sbyin pa po la dge sems dang //",
    "T02D1562:219b-17": "rnal 'byor ma rnams 'dus pa yis //",
    "T02D1562:219b-18": "bkra shis de la sbyin par bya //",
    "T02D1562:219b-19": "lag pa 'khru dang so rtsi dang //",
    "T02D1562:219b-20": "khyad par du ni yon dang bcas //",
    "T02D1562:219b-21": "khro ba bral ba'i yon bdag gis //",
    "T02D1562:219b-22": "thun mong du ni dbul bar bya //",
    "T02D1562:219b-23": "rdzogs sangs rgyas dang lha rnams dang //",
    "T02D1562:219b-24": "de sras bcas dang tshangs la sogs //",
    "T02D1562:219b-25": "'jig rten skyong dang nges 'byung la //",
    "T02D1562:219b-26": "cho ga 'di la bzod par gsol //",
    "T02D1562:219b-27": "zhes pa'i rim pa'i bzod gsol te //",
    "T02D1562:219b-28": "lha mo'i tshogs kyi 'khor lo la //",
    "T02D1562:219b-29": "lhag ma bsdu ba'i gtor ma ni //",
    "T02D1562:219b-30": "'byung po yi dags kun la sbyin //",
    "T02D1562:219b-31": "zhes slob ma rjes su gzung ba las tshogs kyi 'khor lo'i cho ga'o /",
    "T02D1562:219b-33": "// / de nas yang dag bshad par bya //",
    "T02D1562:219b-34": "gzhon nu ma 'am rnal 'byor ma //",
    "T02D1562:219b-35": "rdo rje rnal 'byor ma yi dngos //",
    "T02D1562:219b-36": "cho gar ldan pas mchod par bgyi //",
    "T02D1562:219b-37": "nag po'i phyogs kyi tshes bcu'am //",
    "T02D1562:219b-38": "dkar po yang de bzhin du //",
    "T02D1562:219b-39": "dad pa'i sems kyis snyan gsan dbab //",
    "T02D1562:219b-40": "gus dang bcas pas khrus sogs bya //",
    "T02D1562:219b-41": "gcig gam gnyis sam bzhi'am lnga //",
    "T02D1562:219b-42": "drug pa gnyis ni de bzhin du //",
    "T02D1562:219b-43": "ji srid nyi shu rtsa bzhi dang //",
    "T02D1562:219b-44": "mchod pa la sogs gnas gnas la //",
    "T02D1562:219b-45": "yid 'ong gnas su tshur bkug nas //",
    "T02D1562:219b-46": "dri dang me tog la sogs ldan //",
    "T02D1562:219b-47": "ku sha'i chun po bzung byas nas //",
    "T02D1562:219b-48": "de yi mdun du stan du 'dul //",
    "T02D1562:219b-49": "gnas la sogs pa bsrung don du //",
    "T02D1562:219b-50": "sumbha la sogs sngags brjod bya //",
    "T02D1562:219b-51": "nub phyogs kha ni ltar gtsug la //",
    "T02D1562:219b-52": "cho ga bzhin du lha bskyed la //",
    "T02D1562:219b-53": "sindhu ra yis dpral bar bsku //",
    "T02D1562:219b-54": "gla rtsi gur kum ga pur dang //",
    "T02D1562:219b-55": "khyad par du ni tsandan bcas //",
    "T02D1562:219b-56": "lag pa rkang pa gdong pa dang //",
    "T02D1562:220a-0": "rkang mthil @220a * //",
    "T02D1562:220a-1": "lag mthil bsku bar bya //",
    "T02D1562:220a-2": "me tog dmar po'i phreng bas brgyan //",
    "T02D1562:220a-3": "de bzhin na bza' dmar po dang //",
    "T02D1562:220a-4": "mig sman nag po spyan la bsku //",
    "T02D1562:220a-5": "spos kyi du bas bdug par bya //",
    "T02D1562:220a-6": "lha yi btung ba ldan pa dang //",
    "T02D1562:220a-7": "bza' dang bcas pa yang dag ldan //",
    "T02D1562:220a-8": "gtor ma sngon du 'gro byas la //",
    "T02D1562:220a-9": "tsa ru sgron ma dbul bar bya //",
    "T02D1562:220a-10": "rdo rje rnal 'byor ma mchod la //",
    "T02D1562:220a-11": "sngags kyi nus pa ldan pa yis //",
    "T02D1562:220a-12": "dge dang mi dge las byung bas //",
    "T02D1562:220a-13": "de la brtags pa rtogs par 'gyur //",
    "T02D1562:220a-14": "bde mchog rgyud las gsungs pa bzhin //",
    "T02D1562:220a-15": "rim pa rgyas par shes par bya //",
    "T02D1562:220a-16": "de phyir kun nas 'bad pa yis //",
    "T02D1562:220a-17": "rnal 'byor shes pas mchod par bgyi //",
    "T02D1562:220a-18": "yongs su rdzogs pa'i byang chub tu //",
    "T02D1562:220a-19": "'gro ba'i don du yongs su bsngo //",
    "T02D1562:220a-20": "so rtsi yod kyang phul byas nas //",
    "T02D1562:220a-21": "cho ga bzhin du gshegs su gsol //",
    "T02D1562:220a-22": "zhes slob ma rjes su gzung ba'i cho ga las gzhon nu ma mchod pa'i cho ga'o /",
    "T02D1562:220a-24": "// / de nas yang dag rab bshad bya //",
    "T02D1562:220a-25": "gtor ma'i las kyi cho ga ni //",
    "T02D1562:220a-26": "gtor ma las dang bral ba la //",
    "T02D1562:220a-27": "dngos grub mchog ni de la med //",
    "T02D1562:220a-28": "de'i phyir kun nas 'bad pa yin //",
    "T02D1562:220a-29": "gtor ma mchod par byed pa la //",
    "T02D1562:220a-30": "'dod pa'i don ni de yis thob //",
    "T02D1562:220a-31": "thams cad rgyud las gsungs pa bzhin //",
    "T02D1562:220a-32": "dang por re zhig rnal 'byor pas //",
    "T02D1562:220a-33": "dpal rdo rje rnal 'byor ma'i rnal 'byor dang ldan pas //",
    "T02D1562:220a-34": "kha zas la sogs pa mdun du yang dag par bzhag la sbyang bar bya'o //",
    "T02D1562:220a-35": "yam las rlung gi dkyil 'khor de'i steng du ram las me'i dkyil 'khor //",
    "T02D1562:220a-36": "de nas aa yig dkar po las padma'i snod dkar",
    "T02D1562:220a-37": "po mgo bo gsum gyi sgyed bu'i khar gzhag go",
    "T02D1562:220a-38": "// dam tshig rdzas kyis bkang ba la //",
    "T02D1562:220a-39": "aom a'a: tram kham h'um /",
    "T02D1562:220a-40": "l'am m'am p'am tram b'am de rnams la byin gyis",
    "T02D1562:220a-41": "brlabs la bdud rtsi lnga dang sgron ma lnga'i ngo",
    "T02D1562:220a-42": "bor bsgrub par bya //",
    "T02D1562:220a-43": "de'i steng du zla ba'i dkyil 'khor la h'um las",
    "T02D1562:220a-44": "kha tv'am ga dkar po mgo thur du bltas pa'o",
    "T02D1562:220a-45": "// de'i rjes la rlung gis me sbar bas sa",
    "T02D1562:220a-46": "bon rnams zhu bar gyur pas nyi ma gzhon nu'i",
    "T02D1562:220a-47": "kha dog 'dra bar bltas la //",
    "T02D1562:220a-48": "aom a'a: h'um gi yi ge rnams rim gyis steng",
    "T02D1562:220a-49": "nas steng du gnas pa las sku gsung thugs kyi",
    "T02D1562:220a-50": "lha spros pa las 'gro ba'i don du bya ba",
    "T02D1562:220a-51": "ji lta bu bzhin du de rnams la zhugs par",
    "T02D1562:220b-0": "bltas la / de nas h'um yig la sogs pa rim pa bzhin du @220b zhugs par blta'o //",
    "T02D1562:220b-1": "'bru gsum gyis byin gyis brlab par bya //",
    "T02D1562:220b-2": "de nas 'bar ba'i phyag rgya bcings la /",
    "T02D1562:220b-3": "de'i sngags dang bcas pas ye shes kyi 'khor lo mdun du yang dag par bzhag la //",
    "T02D1562:220b-4": "mchod yon la sogs pas yang dag par mchod la bdud rtsi myang ba'i cho gas mchod par bya'o //",
    "T02D1562:220b-5": "mngon par 'dod pa'i don du gdon par bya ste //",
    "T02D1562:220b-6": "lha mo tshad ma dam tshig tshad //",
    "T02D1562:220b-7": "des gsungs mchog tu tshad ma ste //",
    "T02D1562:220b-8": "bden pa bdag gis lha mo yis //",
    "T02D1562:220b-9": "de dag bdag la rjes 'dzin shog / mchod pa'i mchod bya mchod pa rnams //",
    "T02D1562:220b-10": "mi phyed par ni blta bar bya //",
    "T02D1562:220b-11": "de nas rdo rje thal mo kha phye ba //",
    "T02D1562:220b-12": "bdud rtsi'i snod lag mthil du bzhag la g-yon dang g-yas su bskor bar bya'o //",
    "T02D1562:220b-13": "lce ni rdo rjer sbyor ba yis //",
    "T02D1562:220b-14": "lha mo'i tshogs ni tshim par bya //",
    "T02D1562:220b-15": "de nas dur khrod chen po brgyad la gnas pa'i phyogs skyong rnams la //",
    "T02D1562:220b-16": "aom kha kha hi kh'a hi la sogs pa'i sngags kyis phyogs la /",
    "T02D1562:220b-17": "g-yon skor mtshams rnams la g-yas skor du phul bas //",
    "T02D1562:220b-18": "de rnams kyis bdud rtsi myangs pas /",
    "T02D1562:220b-19": "bde ba chen po thob par bsams la /",
    "T02D1562:220b-20": "de nas mchod pa la sogs pas yang dag par mchod pa dang /",
    "T02D1562:220b-21": "rkang pa brgyad pa'i sngags kyis bstod la 'dod pa'i don la gsol ba gdab bo //",
    "T02D1562:220b-22": "lhag chad kha bskang bar bya ba'i don du yi ge brgya pa lan gsum brjod do //",
    "T02D1562:220b-23": "de'i rjes su aom badzra mu: / zhes brjod la padma'i phyag rgya bskor bas dgyes par byas la /",
    "T02D1562:220b-24": "de nas se gol gtogs pa sngon du 'gro bas lhag ma'i gtor ma bsdus pa la //",
    "T02D1562:220b-25": "dam tshig gis ni kha bskang nas //",
    "T02D1562:220b-26": "'bar ba'i phyag rgyas bcing bar bya //",
    "T02D1562:220b-27": "drag po'i h'um yig gdon byas nas //",
    "T02D1562:220b-28": "lhag ma'i gtor ma'i snod du dbul //",
    "T02D1562:220b-29": "aom sarbba bha ksha kha kha kh'a hi kh'a hi au tstshi shta bhaksha bhya: sv'a h'a /",
    "T02D1562:220b-30": "zhes gshegs su gsol lo //",
    "T02D1562:220b-31": "slob ma rjes su gzung ba las gtor ma'i las kyi cho ga'o /",
    "T02D1562:220b-33": "// / de nas sbyin sreg cho ga bshad //",
    "T02D1562:220b-34": "rdo rje rnal 'byor ma mchod pa'i //",
    "T02D1562:220b-35": "phyi dang nang gi dbye ba yis //",
    "T02D1562:220b-36": "sbyin sreg yang ni gnyis su 'byung //",
    "T02D1562:220b-37": "phyi yi las kyi dbye ba yis //",
    "T02D1562:220b-38": "sbyin sreg yang ni bzhi ru bshad //",
    "T02D1562:220b-39": "nang gi sbyin sreg gnyis su shes //",
    "T02D1562:220b-40": "ro dang tshim par bya ba'o //",
    "T02D1562:220b-41": "phyi ni 'di ru bshad par bya //",
    "T02D1562:220b-42": "rdo rje rnal 'byor ma sgrub pa'i //",
    "T02D1562:221a-0": "de bzhin @221a * //",
    "T02D1562:221a-1": "cho ga lhag chad la //",
    "T02D1562:221a-2": "sbyin sreg gis ni bskang bar bya //",
    "T02D1562:221a-3": "rnal 'byor nub tu kha bltas la //",
    "T02D1562:221a-4": "rgyan cha dmar po yis brgyan la //",
    "T02D1562:221a-5": "skye gnas lta bu'i thab khung du //",
    "T02D1562:221a-6": "phyed ni bskor te dmar por bya //",
    "T02D1562:221a-7": "sor gsum dor ba'i dbus su ni //",
    "T02D1562:221a-8": "rdo rje dmar po 'bar ba dgod //",
    "T02D1562:221a-9": "phyi rol rdo rje phreng bas bskor //",
    "T02D1562:221a-10": "khyad par du ni gri gug bskor //",
    "T02D1562:221a-11": "gsang sngags bzhi yis bsrung bya dang //",
    "T02D1562:221a-12": "mtshams kyang de bzhin bcing bar bya //",
    "T02D1562:221a-13": "mchod yon la sogs snod kyang ni //",
    "T02D1562:221a-14": "bsreg pa'i rdzas rnams g-yon du gzhag / yam shing",
    "T02D1562:221a-15": "'o ma can ni brtsig / cho ga yis ni",
    "T02D1562:221a-16": "bsam par bya // me ni ram yig las byung ba /",
    "T02D1562:221a-17": "rlung yab kyis ni g-yab par bya //",
    "T02D1562:221a-18": "zhal gcig pa la kha dog dmar //",
    "T02D1562:221a-19": "spyi blugs mchod sbyin dbyug pa dang /",
    "T02D1562:221a-20": "bgrang phreng de bzhin 'dzin pa la //",
    "T02D1562:221a-21": "lag pa g-yas dang g-yon pa yi //",
    "T02D1562:221a-22": "mthe bong gnyis ni dgug par bya //",
    "T02D1562:221a-23": "aom ae hye hi ma h'a bh'u ta de ba ri shi dvi dza satva ma /",
    "T02D1562:221a-24": "gri hi tv'a ma h'a r'a smin sanni hi to bha ba zhes bya bas /",
    "T02D1562:221a-25": "ye shes me ni de la gzhug / de la 'thor 'thung mchod yon sogs //",
    "T02D1562:221a-26": "khrus kyi cho ga de bzhin dbul //",
    "T02D1562:221a-27": "ram yig sa bon lce la bsams //",
    "T02D1562:221a-28": "de la dgang blugs dbul bar bgyi //",
    "T02D1562:221a-29": "aom na ma: sa manta buddh'a n'am /",
    "T02D1562:221a-30": "aom aagna ye aa mu ka sya satva siddhi ku ru /",
    "T02D1562:221a-31": "zhes pas so //",
    "T02D1562:221a-32": "ji ltar rim pa gsum gsum gyis //",
    "T02D1562:221a-33": "sreg rdzas thams cad bsreg par bya //",
    "T02D1562:221a-34": "mar gyis bsreg pa'i sreg rdzas ni //",
    "T02D1562:221a-35": "don gyi khyad par sgrub par byed //",
    "T02D1562:221a-36": "aom aagna ye sv'a h'a /",
    "T02D1562:221a-37": "mar gyi'o //",
    "T02D1562:221a-38": "aom sarbba p'a pam da han badzr'a ya sv'a h'a /",
    "T02D1562:221a-39": "til gyi'o //",
    "T02D1562:221a-40": "aom a'a yu'e sv'a h'a /",
    "T02D1562:221a-41": "d'u rba'i'o //",
    "T02D1562:221a-42": "aom badzra pushta ye sv'a h'a /",
    "T02D1562:221a-43": "'bras ma nyams pa'o //",
    "T02D1562:221a-44": "aom sarbba sampa de sv'a h'a /",
    "T02D1562:221a-45": "zho zan gyi'o //",
    "T02D1562:221a-46": "aom badzra be g'a ya sv'a h'a /",
    "T02D1562:221a-47": "gro'i'o //",
    "T02D1562:221a-48": "aom aa pra ti ha ta badzr'a ya sv'a h'a /",
    "T02D1562:221a-49": "ku sha'i'o //",
    "T02D1562:221a-50": "aom badzra bo dhi briksh'a ya sv'a h'a /",
    "T02D1562:221a-51": "yam shing gi'o //",
    "T02D1562:221a-52": "lhag ma kun de nyad gsum gyis bsreg par bya'o //",
    "T02D1562:221a-53": "de nas dgang blugs phul la mched pa dang bstod pas bstod la /",
    "T02D1562:221a-54": "de'i thugs kar nye ma'i dkyil 'khor la /",
    "T02D1562:221a-55": "snying rje'i bdag nyid phag mo ni //",
    "T02D1562:221a-56": "cho ga bzhin du bsam par bya //",
    "T02D1562:221a-57": "cho ga yis ni ye shes dgug / dam tshig",
    "T02D1562:221a-58": "la ni yang dag gzhug /'thor 'thung mchod yon la",
    "T02D1562:221b-0": "@221b sogs dang // cho ga'i rim pas de la dbul //",
    "T02D1562:221b-1": "lce la ram yig byung ba las //",
    "T02D1562:221b-2": "de la dgang blugs dbul bar bya //",
    "T02D1562:221b-3": "las kyi dngos grub bye brag gis //",
    "T02D1562:221b-4": "sreg rdzas kun gyis bsreg par bya //",
    "T02D1562:221b-5": "mchod pa dang ni bstod pas bstod //",
    "T02D1562:221b-6": "bzod par gsol la dngos grub blang //",
    "T02D1562:221b-7": "yang dang yang du gsol byas la //",
    "T02D1562:221b-8": "aom badzra mu: zhes pas /",
    "T02D1562:221b-9": "cho ga bzhin du gshegs su gsol //",
    "T02D1562:221b-10": "lhag pa dang ni chad pa la //",
    "T02D1562:221b-11": "yongs su rdzogs pa'i don du ni //",
    "T02D1562:221b-12": "sreg rdzas kun gyis bsreg par bya //",
    "T02D1562:221b-13": "yi ge brgya pa gdon par bya //",
    "T02D1562:221b-14": "slob ma rjes su gzung ba las sbyin sreg ga cho ga'o /",
    "T02D1562:221b-16": "// / de nas srung 'khor rab bshad bya //",
    "T02D1562:221b-17": "rdo rje sems dpa' nyed gsungs pa //",
    "T02D1562:221b-18": "gang la btags pa tsam gyis ni //",
    "T02D1562:221b-19": "nad kun dang ni bral bar byed //",
    "T02D1562:221b-20": "gur kum dang ni gi wang bsres //",
    "T02D1562:221b-21": "rgyal gyi nyi ma dge ba la //",
    "T02D1562:221b-22": "rtsibs drug 'khor lo bri bar bya //",
    "T02D1562:221b-23": "go cha'i sngags na mkhas pas dgod //",
    "T02D1562:221b-24": "sumbhu la sogs sngags dang ni //",
    "T02D1562:221b-25": "rdo rje phreng bas bskor bar bya //",
    "T02D1562:221b-26": "gtsang ma'i ras sam ngar la'am //",
    "T02D1562:221b-27": "yang na smyug shun gro ba la //",
    "T02D1562:221b-28": "dbus su ming yig bsrung ba dang //",
    "T02D1562:221b-29": "drug po la ni de bzhin du //",
    "T02D1562:221b-30": "'bad pa yis ni bri bar bya //",
    "T02D1562:221b-31": "ye shes 'khor lo gzhug par bya //",
    "T02D1562:221b-32": "mgrin pa'am ni dpung pa la //",
    "T02D1562:221b-33": "yang na spyi bo'i gtsug tu ni //",
    "T02D1562:221b-34": "dus rtag tu ni bcang bar bya //",
    "T02D1562:221b-35": "'byung po la sogs 'jigs dang bral //",
    "T02D1562:221b-36": "tshe ni ring ba thob par 'gyur //",
    "T02D1562:221b-37": "yang na bum pa dkar po la //",
    "T02D1562:221b-38": "tsandan chu yis dgang bar bya //",
    "T02D1562:221b-39": "dam pa'i 'khor lo der bcug la //",
    "T02D1562:221b-40": "cho ga bzhin du bsgom par bya //",
    "T02D1562:221b-41": "gang gi khyim du gzhag pa las ;",
    "T02D1562:221b-42": "/ de yi sdug bsngal zhi bar byed //",
    "T02D1562:221b-43": "me tog dmar pos dus gsum du //",
    "T02D1562:221b-44": "cho ga bzhin du rtag tu mchod //",
    "T02D1562:221b-45": "ces slob ma rjes su gzung ba las //",
    "T02D1562:221b-46": "srung ba'i 'khor lo'i cho ga'o /",
    "T02D1562:221b-48": "// / gang gi dge bas legs gnas chos kyi mchog",
    "T02D1562:221b-49": "/ thob nas ri khrod zhabs kyis 'gro ba'i don",
    "T02D1562:221b-50": "; / rdzogs mdzad rdo rje phag mo'i skur gyur cig //",
    "T02D1562:221b-51": "slob ma rjes su gzung ba'i chog zhes bya ba",
    "T02D1562:221b-52": "grub thob sha ba ri p'a das mdzad pa rdzogs",
    "T02D1562:221b-53": "so / //",
    "T02D1562:221b-54": "/ yul ma ga dhva'i pandi ta goo ta ma bha dra'i zhal snga nas legs par mnyan te /",
    "T02D1562:222a-0": "lo tstsha ba sh'akya'i dge slong nyi ma rgyal mtshan dpal bzang pos @222a * //",
    "T02D1562:222a-1": "gtsang nyang ro tshong dus kyi sa'i cha la chos gnas chen po gnyal sper legs par bsgyur ba'o /"
}