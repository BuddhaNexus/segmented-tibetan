{
    "NG0041:1": "@#// rgya gar skad du /",
    "NG0041:2": "ni d+hi hr-i da ya ran+ta kut tan+t+ra /",
    "NG0041:3": "bod skad du /",
    "NG0041:4": "gter snying rin po che spungs pa'i rgyud /",
    "NG0041:5": "bcom ldan 'das thog ma'i sangs rgyas 'od mi 'gyur ba la phyag 'tshal lo //",
    "NG0041:6": "'di skad bdag gis rang bzhin rtogs nas bshad pa'i dus gcig na /",
    "NG0041:7": "rang bzhin gyis rnam par dag pa'i gnas /",
    "NG0041:8": "kun gzhi pho brang */",
    "NG0041:9": "kun gzhi'i sems nyid khyab brdal chen po'i dkyil /",
    "NG0041:10": "'od gsal 'gag pa med pa'i klong */",
    "NG0041:11": "rin po che rtsal zer kun 'byung gi mkha' /",
    "NG0041:12": "sgrib pa med par 'od gsal ba /",
    "NG0041:13": "de nyid du rnam par dag pa /",
    "NG0041:14": "rgyu rkyen 'pho 'gyur med pa /",
    "NG0041:15": "rgya chad phyogs lhung med pa'i gnas de na /",
    "NG0041:16": "sngon thog spyi phud kyi sangs rgyas 'od mi 'gyur ba bzhugs so //",
    "NG0041:17": "de'i tshe rtsal zer shes rig gi 'khor yang 'di lta ste //",
    "NG0041:18": "ma 'gags rtsal zer 'od mdangs 'gyu ba'i 'khor dang */",
    "NG0041:19": "shes rig yid sems dran rtog blo yi 'khor dang */",
    "NG0041:20": "rang bzhin gyi 'khor yang 'di lta ste /",
    "NG0041:21": "rang bzhin gnas pa'i 'khor dang */",
    "NG0041:22": "rang bzhin la lta ba'i 'khor dang */",
    "NG0041:23": "rang bzhin rtogs pa'i 'khor ro //",
    "NG0041:24": "gzhan yang smin pa chen po'i 'khor yang 'di lta ste /",
    "NG0041:25": "rgyu'i byang chub sems dpa' dang */",
    "NG0041:26": "lam gyi byang chub sems dpa' dang */",
    "NG0041:27": "'bras bu'i byang chub sems dpa'o //",
    "NG0041:28": "bstan pa'i rgyal po gter snying rin po che spungs pa'i rgyud 'di /",
    "NG0041:29": "dus gsum dbyer med snga phyi med pa'i dus su gsungs so //",
    "NG0041:30": "gter snying rin po che spungs pa'i rgyud las /",
    "NG0041:31": "gleng gzhi phun sum tshogs pa'i le'u ste dang pa'o //    // de nas shes rig rgyal po yis //",
    "NG0041:32": "sngon thog spyi phud sangs rgyas la //",
    "NG0041:33": "gzhi 'khrul rtsad gcod rtogs thabs gang *//",
    "NG0041:34": "zhes zhus pa dang */",
    "NG0041:35": "ston pas 'khor la bka' stsal pa //",
    "NG0041:36": "gzhi ni ming ma thogs pa la //",
    "NG0041:37": "dngos med ka dag blo las 'das //",
    "NG0041:38": "dpe med tshig med tha snyad med //",
    "NG0041:39": "lhun grub kun ldan gang yang med //",
    "NG0041:40": "mi 'gyur kun gzhi phyogs med klong *//",
    "NG0041:41": "zhes gsungs so //",
    "NG0041:42": "gter snying rin po che spungs pa'i rgyud las /",
    "NG0041:43": "gzhi bstan pa'i le'u ste gnyis pa'o //     // de nas shes rig rgyal po yis //",
    "NG0041:44": "sngon thog spyi phud sangs rgyas la //",
    "NG0041:45": "ka dag ma rtogs ci ltar 'khrul //",
    "NG0041:46": "zhes zhus pa dang */",
    "NG0041:47": "ston pas 'khor la bka' stsal pa //",
    "NG0041:48": "gzhi la 'khrul dang ma 'khrul med //",
    "NG0041:49": "rtsal la 'khrul dang ma 'khrul byung *//",
    "NG0041:50": "ka dag ma rtogs 'khrul pa yin //",
    "NG0041:51": "dngos med ma rtogs sdug bsngal myong *//",
    "NG0041:52": "rnal ma ma rtogs 'khor bar 'khyams //",
    "NG0041:53": "dbye bsal ma rtogs ma rig mun //",
    "NG0041:54": "rang sa ma zin 'gro drug 'khrul //",
    "NG0041:55": "tho yor thag pa smig rgyu gsum //",
    "NG0041:56": "mi sbrul chur 'khrul dpe dang mtshungs //",
    "NG0041:57": "gzhi la med de rtog pas bzung *//",
    "NG0041:58": "nyes skyon sdug @#//",
    "NG0041:59": "bsngal zad mtha' yas //",
    "NG0041:60": "zhes gsungs so //",
    "NG0041:61": "gter snying rin po che spungs pa'i rgyud las /",
    "NG0041:62": "'khrul pa bstan pa'i le'u ste gsum pa'o //    // de nas rig pa'i rgyal po yis //",
    "NG0041:63": "sngon thog spyi phud sangs rgyas la //",
    "NG0041:64": "'khrul pa rtsad nas ji ltar bcad //",
    "NG0041:65": "ces zhus pa dang */",
    "NG0041:66": "ston pas 'khor la bka' stsal pa //",
    "NG0041:67": "gzhi 'khrul rtsad chod ma bu 'phrad //",
    "NG0041:68": "'khrul chod klong gyur rgya yis thebs //",
    "NG0041:69": "khams gsum 'gro drug rtsad chod pas //",
    "NG0041:70": "ma rig 'khor ba'i ming yang med //",
    "NG0041:71": "lan tshwa chu ru thim pa'am //",
    "NG0041:72": "dug la sngags kyis thebs pa 'dra //",
    "NG0041:73": "zhes gsungs so //",
    "NG0041:74": "gter snying rin po che'i rgyud las /",
    "NG0041:75": "rtsad gcod bstan pa'i le'u ste bzhi pa'o //    // de nas rig pa'i rgyal po yis //",
    "NG0041:76": "sngon thog spyi phud sangs rgyas la //",
    "NG0041:77": "dngos med ka dag gang gis rtogs //",
    "NG0041:78": "zhes zhus pa dang */",
    "NG0041:79": "ston pas 'khor la bka' stsal pa //",
    "NG0041:80": "dngos med ka dag rtogs thabs ni //",
    "NG0041:81": "rtsol med bsam bral rtogs pa las //",
    "NG0041:82": "lta sgom spyod pas ma yin no //",
    "NG0041:83": "cang med cing snang dngos med kun gzhi de //",
    "NG0041:84": "'dod bral blo 'das bsam med dngas sang nge *//",
    "NG0041:85": "stong gsal ye gdangs sang nge dngos med dbyings //",
    "NG0041:86": "gting gsal gdangs la gang gi tha snyad med //",
    "NG0041:87": "ka dag rnal ma blo 'das rtogs //",
    "NG0041:88": "zhes gsungs so //",
    "NG0041:89": "gter snying rin po che spungs pa'i rgyud las /",
    "NG0041:90": "rtogs thabs bstan pa'i le'u ste lnga pa'o //      // de nas rig pa'i rgyal po yis //",
    "NG0041:91": "sngon thog spyi phud sangs rgyas la //",
    "NG0041:92": "la bzla chen po ji ltar lags //",
    "NG0041:93": "zhes zhus pa dang *//",
    "NG0041:94": "ston pas 'khor la bka' stsal pa //",
    "NG0041:95": "ka dag dngos med rnal ma la //",
    "NG0041:96": "sangs rgyas byang chub chos rnams med //",
    "NG0041:97": "sku dang rigs lnga lha bsgom med //",
    "NG0041:98": "nyams rtags mngon shes tha snyad med //",
    "NG0041:99": "'khor 'das yod med rtag chad med //",
    "NG0041:100": "chags sdang 'khor ba'i bya ba la //",
    "NG0041:101": "yid ni 'brengs kyang ma brtags 'khrul snang yin //",
    "NG0041:102": "'khrul snang chags sdang nams kyang bslu //",
    "NG0041:103": "de bas 'khor ba'i bya ba thongs /",
    "NG0041:104": "chags na lha la chags kyang ltung */",
    "NG0041:105": "gang la'ang chags sdang ma byed cig / ces gsungs so //",
    "NG0041:106": "gter snying rin po che spungs pa'i rgyud las /",
    "NG0041:107": "la bzla ba'i le'u ste drug pa'o //       // de nas rig pa'i rgyal po yis //",
    "NG0041:108": "sngon thog spyi phud sangs rgyas la //",
    "NG0041:109": "gzhi yi 'khrul pa rtsad chod pas //",
    "NG0041:110": "rtogs thabs gdams ngag ji ltar bstan //",
    "NG0041:111": "ces zhus pa dang */",
    "NG0041:112": "ston pas 'khor la bka' stsal pa //",
    "NG0041:113": "gsang sngags brdas bshad 'khor rnams nyon //",
    "NG0041:114": "nam mkha'i dbyings la ci 'dug ltos //",
    "NG0041:115": "zhes gsungs pa dang */",
    "NG0041:116": "'khor gyis nam mkha'i dbyings su bltas //",
    "NG0041:117": "ci yang mi gda' gang ma mthong *//",
    "NG0041:118": "de la ston pas bka' stsal pa //",
    "NG0041:119": "ma mthong ba de mthong ba yin //",
    "NG0041:120": "zhes gsungs so //",
    "NG0041:121": "ston pas 'khor la bka' stsal pa //",
    "NG0041:122": "nam mkha'i mthongs su @#//",
    "NG0041:123": "'ja' tshon shar ba de //",
    "NG0041:124": "dngos por 'dug zin nam mkha' nyid la dngas //",
    "NG0041:125": "zhes gsungs pa dang */",
    "NG0041:126": "'khor gyis bltas nas 'di skad zhus //",
    "NG0041:127": "gsal la dngos gzhi mi gda' mkha' la dngas //",
    "NG0041:128": "zhes gsol pa dang */",
    "NG0041:129": "yang ston pas bka' stsal pa /",
    "NG0041:130": "la ka'i la btsas mi la ltos //",
    "NG0041:131": "thag ring thang chad mgron po la //",
    "NG0041:132": "sngon na khang stong gnyis 'dug pa //",
    "NG0041:133": "sgo gnyis gang zhig phye nas 'gro //",
    "NG0041:134": "mgron po skyel med 'jigs sar phyin //",
    "NG0041:135": "mi byung dgra gnyen gang yin no //",
    "NG0041:136": "mi gcig 'gro la shol 'debs gnyis //",
    "NG0041:137": "thog mar gang du ldog lags na //",
    "NG0041:138": "long ma'i mig phyed mun nag nyi shar ram //",
    "NG0041:139": "sha btson gdos 'grol dug la sngags thebs sam //",
    "NG0041:140": "lan tshwa chu thim gnad la mda' phog gam //",
    "NG0041:141": "gser 'gyur rtsir ldan nad pas sman sos sam //",
    "NG0041:142": "sdong po rtsad chod dwa phrug ma phrad dam //",
    "NG0041:143": "zas kyi bcud 'thungs nor gyi dbyigs rnyed dam //",
    "NG0041:144": "zhes gsungs so //",
    "NG0041:145": "gter snying rin po che spungs pa'i rgyud las /",
    "NG0041:146": "gsang sngags brdas bstan pa'i le'u ste bdun pa'o //     // de nas rig pa'i rgyal po yis //",
    "NG0041:147": "sngon thog spyi phud sangs rgyas la //",
    "NG0041:148": "gnas mchog bcud dgongs ji ltar lags //",
    "NG0041:149": "zhes zhus pa dang */",
    "NG0041:150": "ston pas 'khor la bka' stsal pa //",
    "NG0041:151": "rnam dag 'od gsal dkyil 'khor mchog / phyogs med",
    "NG0041:152": "ka dag dngos med lha yi mchog / blo 'das",
    "NG0041:153": "byar med mchod bstod bshags pa'i mchog / ka dag",
    "NG0041:154": "rnal ma dbang gi mchog / snang srid dbyer med",
    "NG0041:155": "gtor tshogs mchog / zhe 'dod rtsol med 'jug sgo'i",
    "NG0041:156": "mchog / 'dzin med blo ni gang du'ang skye med",
    "NG0041:157": "bsgom pa'i mchog / gang yang zhe 'dod rten med",
    "NG0041:158": "lta ba'i mchog / yid sems gang yang mi rgyu",
    "NG0041:159": "bsgom pa'i mchog / dran rig gang la'ang ma chags",
    "NG0041:160": "spyod pa'i mchog / shes pa gang la'ang mi 'jug",
    "NG0041:161": "nyams kyi mchog / dngos med ka dag blo 'das",
    "NG0041:162": "'bras bu'i mchog / smon pa'i sa non sa lam",
    "NG0041:163": "'bras bu'i mchog / btsal bsgrub byar byed med pas",
    "NG0041:164": "phrin las mchog / snang srid yod med kun rdzogs",
    "NG0041:165": "rdzogs chen mchog / ces gsungs so /",
    "NG0041:166": "gter snying rin po che spungs pa'i rgyud las /",
    "NG0041:167": "mchog bstan pa'i le'u ste brgyad pa'o //      // de nas rig pa'i rgyal po yis //",
    "NG0041:168": "dngos med sangs rgyas spyi phud la //",
    "NG0041:169": "mtshan dang gtad rgya ji ltar lags //",
    "NG0041:170": "zhes gsol pa dang */",
    "NG0041:171": "ston pas 'khor la bka' stsal pa //",
    "NG0041:172": "sna tshogs kun 'byung snying por 'dus //",
    "NG0041:173": "snying po gter snying rgyud du zung *//",
    "NG0041:174": "dgos 'dod ma lus 'byung ba yis //",
    "NG0041:175": "rin po che yi rgyud du zung *//",
    "NG0041:176": "don gyi bcud rnams spungs pa'i phyir //",
    "NG0041:177": "rin chen spungs pa'i rgyud du zung *//",
    "NG0041:178": "rgyud 'di gtad pa'i skal ldan ni //",
    "NG0041:179": "rgyud bzang ngang ring dad pa che //",
    "NG0041:180": "gus dang dam tshig shes rab ldan //",
    "NG0041:181": "de lta bu la rgyud 'di gtad //",
    "NG0041:182": "dam med nga @#//",
    "NG0041:183": "rgyal g.yo sgyu can //",
    "NG0041:184": "de lta bu la mi sbyin no //",
    "NG0041:185": "zhes gsungs so //",
    "NG0041:186": "gter snying rin chen spungs pa'i rgyud las /",
    "NG0041:187": "mtshan dang snod bstan pa'i le'u ste dgu pa'o //",
    "NG0041:188": "// gter snying rin po che spungs pa'i rgyud kyi",
    "NG0041:189": "rgyal po rdzogs so // // o rgyan pad+mas bshad",
    "NG0041:190": "cing lo ts+tsha ba ska ba dpal brtsegs kyis bsgyur",
    "NG0041:191": "nas / rgyal po khri srong lde'u btsan la gdams pa'o //    // gter rgya /",
    "NG0041:192": "zab rgya /"
}