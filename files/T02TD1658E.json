{
    "T02TD1658E:243b-0": "@243b # // rgya gar skad du /",
    "T02TD1658E:243b-1": "ri ky'a ra lli s'a dha nam /",
    "T02TD1658E:243b-2": "bod skad du //",
    "T02TD1658E:243b-3": "ri gi a'a ra li'i sgrub thabs /",
    "T02TD1658E:243b-4": "dpal he ru ka rdo rje la phyag 'tshal lo //",
    "T02TD1658E:243b-5": "dang po re zhig sngags pas yid du 'ong ba'i gnas 'ga' zhig tu bde ba'i stan la 'dug ste /",
    "T02TD1658E:243b-6": "rang gi snying gar nyi ma'i dkyil 'khor la gnas pa'i h'um yig gi 'od zer rnams kyis nam mkha'i phyogs su gnas pa'i de bzhin gshegs pa la sogs pa rnams bltas nas yang dag par mchod nas kyang //",
    "T02TD1658E:243b-7": "sdig pa bshags pa la sogs pa byas te /",
    "T02TD1658E:243b-8": "tshangs pa'i gnas bzhi bsgoms nas stong pa nyid du rnam par bsgom par bya'o //",
    "T02TD1658E:243b-9": "yam las byung ba'i rlung gi dkyil 'khor rdo rje rgyal mtshan gyis mtshan pa //",
    "T02TD1658E:244a-0": "ram las byung ba'i me'i @244a * //",
    "T02TD1658E:244a-1": "dkyil 'khor rdo rjes mtshan pa /",
    "T02TD1658E:244a-2": "bam las byung ba'i chu'i dkyil 'khor rdo rjes mtshan pa /",
    "T02TD1658E:244a-3": "lam las byung ba'i sa'i dkyil 'khor rdo rjes mtshan pa /",
    "T02TD1658E:244a-4": "de'i steng du re pha yongs su gyur ba'i chos 'byung /",
    "T02TD1658E:244a-5": "de'i dbus su gnas pa'i sna tshogs padma la nyi ma'i dkyil 'khor /",
    "T02TD1658E:244a-6": "de la gnas pa'i h'um yig las skyes pa rdo rje rdo rje'i ra ba dang rdo rje'i gur gyi rang bzhin can gyis gzhi rnam par bsgom par bya'o //",
    "T02TD1658E:244a-7": "h'um yig las skyes pa'i sna tshogs rdo rje'i ze 'bru'i dbus su //",
    "T02TD1658E:244a-8": "ri rab kyi rtse mor sna tshogs rdo rje las skyes pa'i sna tshogs padma'i ze 'bru la dbyangs bcu drug nyis 'gyur du gyur pa yongs su gyur ba'i dkyil 'khor ka la sogs pa yongs su gyur pa'i nyi ma'i dkyil 'khor la gnas pa'i ri gi dang h'um yig las skyes pa'i lcags kyu dang rdo rje de yongs su gyur ba'i ri gi a'a ra lir bsam par bya'o //",
    "T02TD1658E:244a-9": "nag po spyan gsum pa phyag gnyis zhags pa dang lcags kyus lha mo ri gi la 'khyud pa phyag drug pa /",
    "T02TD1658E:244a-10": "g-yas kyi phyag gnyis kyis 'khor lo dang cang te'u bsnams pa //",
    "T02TD1658E:244a-11": "g-yon gyi phyag gnyis kyis thod pa dang tshangs pa'i mgo bo bsnams pa /",
    "T02TD1658E:244a-12": "phyag gnyis kyis shes rab la 'khyud pa /",
    "T02TD1658E:244a-13": "g-yon brkyang ba'i zhabs kyis 'jigs byed mnan pa /",
    "T02TD1658E:244a-14": "ri gi'i zhabs kyis shing la 'dzeg pa bzhin dkris pa /",
    "T02TD1658E:244a-15": "phyag rgya lnga la sogs pas brgyan pa /",
    "T02TD1658E:244a-16": "thal ba'i rdul gyis byugs pa'o //",
    "T02TD1658E:244a-17": "sim seng ge ma ljang gu /",
    "T02TD1658E:244a-18": "k'am 'dod pa'i 'khri shing ma ser mo //",
    "T02TD1658E:244a-19": "aam ae ma bde ba ma kha dog dmar mo //",
    "T02TD1658E:244a-20": "sham 'tshe byed ma nag mo /",
    "T02TD1658E:244a-21": "thugs kyi 'khor lo sngon po la'o /",
    "T02TD1658E:244a-22": "de'i grva bzhir dur khrod rnam par dag pa'i thod pa bzhi'o //",
    "T02TD1658E:244a-23": "gham drag mo ljang gu /",
    "T02TD1658E:244a-24": "t'am rnon po ma ser mo /",
    "T02TD1658E:244a-25": "m'am sgyu ma chen mo dmar mo /",
    "T02TD1658E:244a-26": "aum aum dhung ga nag mo /",
    "T02TD1658E:244a-27": "gsung gi 'khor lo dmar po la'o //",
    "T02TD1658E:244a-28": "grva bzhir nye ba'i dur khrod rnam par dag pa'i thod pa bzhi'o //",
    "T02TD1658E:244a-29": "dze ce sbyang ma ljang gu //",
    "T02TD1658E:244a-30": "hr'im ma he ma ser mo /",
    "T02TD1658E:244a-31": "rta mgrin ma dmar mo /",
    "T02TD1658E:244a-32": "g'am glang chen rgyal mtshan ma nag mo /",
    "T02TD1658E:244a-33": "sku'i 'khor lo la ste shar la sogs pa'i phyogs su lugs dang mthun pas dgod do //",
    "T02TD1658E:244a-34": "'di dag thams cad gcer bu mo skra gyen du grol ba /",
    "T02TD1658E:244b-0": "zhal gcig pa phyag gnyis kyis g-yas na gri gug / g-yon @244b na thod pa bsnams pa'i phyag gis gar byed pa'o //",
    "T02TD1658E:244b-1": "rang gi snying gar zla ba la gnas pa'i h'um yig dang rdo rje las skyes pa'i ye shes sems dpa'o //",
    "T02TD1658E:244b-2": "de'i snying gar zla ba la gnas pa'i h'um yig 'od zer lcags kyu'i rnam pa dang /",
    "T02TD1658E:244b-3": "lcags kyu'i phyag rgyas dzny'a na tsa kram dri dho me bha ba /",
    "T02TD1658E:244b-4": "su to shyo me bha ba /",
    "T02TD1658E:244b-5": "su po shyo me bha ba /",
    "T02TD1658E:244b-6": "sarba siddhim me pra ya tstsha ae hye hi /",
    "T02TD1658E:244b-7": "bha ga ba ti ri gi sv'a h'a /",
    "T02TD1658E:244b-8": "dza: zhes pa 'dis bkug nas /",
    "T02TD1658E:244b-9": "hr'i: yig gis rab tu bcug ste /",
    "T02TD1658E:244b-10": "ham yig gis bcings la /",
    "T02TD1658E:244b-11": "gam yig gis mnyes par bya'o //",
    "T02TD1658E:244b-12": "mnyes par byas nas aom a'a: h'um sv'a h'a /",
    "T02TD1658E:244b-13": "zhes pa 'dis spyi bo dang /",
    "T02TD1658E:244b-14": "mgrin pa dang /",
    "T02TD1658E:244b-15": "snying ga dang /",
    "T02TD1658E:244b-16": "lte ba dang /",
    "T02TD1658E:244b-17": "gsang gnas su byin gyis brlab par bya'o //",
    "T02TD1658E:244b-18": "spyi bo dang /",
    "T02TD1658E:244b-19": "mchan khung dag dang /",
    "T02TD1658E:244b-20": "lte ba dang /",
    "T02TD1658E:244b-21": "kha dang /",
    "T02TD1658E:244b-22": "mig dang /",
    "T02TD1658E:244b-23": "rkang ba'i mthil dang /",
    "T02TD1658E:244b-24": "gsang gnas su ha h'a h'i h'i hu h'u he hee 'dis zhags pa'i phyag rgyas yan lag la dgod par bya'o //",
    "T02TD1658E:244b-25": "lcags khyu'i phyag rgya zhes pa ni mthe chung dag phan tshun lcags kyu'i rnam pas gung mo gnyis dang mthe bong gshibs nas mthe bong gis btsir bar bya'o //",
    "T02TD1658E:244b-26": "zhags pa'i phyag rgya zhes pa ni /",
    "T02TD1658E:244b-27": "sdigs mdzub mthe bong gis btsir bar bya'o //",
    "T02TD1658E:244b-28": "ye shes sems dpa'i thugs kar gnas bzhir h'um yig lcags kyu'i rnam pa'i 'od zer gyis de bzhin gshegs pa thams cad yang dag par bskul nas /",
    "T02TD1658E:244b-29": "aom sarba ta th'a ga ta d'a ki n'i aa nu ga t'a ma h+yam /",
    "T02TD1658E:244b-30": "aa bhi she kam da dantu zhes pa 'dis gsol ba gdab par bya'o /",
    "T02TD1658E:244b-31": "sangs rgyas lnga'i bo bo bdud rtsi lnga'i bum pa lnga rnams kyis gtor bar bya ste //",
    "T02TD1658E:244b-32": "'dis lha rnams la dbang bskur ro //",
    "T02TD1658E:244b-33": "aom sarba ta th'a ga ta d'a ki n'i /",
    "T02TD1658E:244b-34": "aa bhi she ka bdzra sva bh'a wa a'atma ko&amp; ham /",
    "T02TD1658E:244b-35": "zhes nga rgyal ba'o //",
    "T02TD1658E:244b-36": "snying po'i sngags bzlas par bya'o //",
    "T02TD1658E:244b-37": "aom a'a ralli shtsyo shyo: shyo: ha ha ha /",
    "T02TD1658E:244b-38": "sa sa sa /",
    "T02TD1658E:244b-39": "au d'atta du gdon par nye ba'i snying po gnyis ni ha ha ha /",
    "T02TD1658E:244b-40": "h'um h'um h'um sv'a h'a /",
    "T02TD1658E:244b-41": "rtsa ba'i sngags ni /",
    "T02TD1658E:244b-42": "aom s'a ralli ti gi pom pom pom bhyo sv'a h'a /",
    "T02TD1658E:244b-43": "aom kharga ti dza satva nam aa k'a ro mu kham sarba dha rm'a n'am a'a dyanu tpanna tv'a ta h'um sv'a h'a /",
    "T02TD1658E:244b-44": "'di ni gtor ma'i sngags so //",
    "T02TD1658E:244b-45": "ri gi a'a ralli'i sgrub thabs rdzogs so //",
    "T02TD1658E:244b-47": "// sh'a kya'i dge slong rin chen grub kyis rgyang pe ji lta ba bzhin du bsgyur pa'o //"
}