{
    "T04TD3949E:293a-0": "@293a # // rgya gar skad du /",
    "T04TD3949E:293a-1": "sam gra ha garbha n'a ma /",
    "T04TD3949E:293a-2": "bod skad du /",
    "T04TD3949E:293a-3": "snying po bsdus pa zhes bya ba /",
    "T04TD3949E:293a-4": "thugs rje chen po dang ldan pa la phyag 'tshal lo //",
    "T04TD3949E:293a-5": "khams gsum sdug bsngal rgya mtsho che'i //",
    "T04TD3949E:293a-6": "dpa' rlabs shin tu 'khrugs pa ni ;",
    "T04TD3949E:293a-7": "/ dge dang mi dge la sogs pa'i //",
    "T04TD3949E:293a-8": "zag bcas las las nges par 'byung //",
    "T04TD3949E:293a-9": "de dag chags sdang la sogs pa'i //",
    "T04TD3949E:293a-10": "nyon mongs rgyu yis bskyed pa ste //",
    "T04TD3949E:293a-11": "de dag 'byung ba'i rgyu nyid kyang //",
    "T04TD3949E:293a-12": "yid du 'ong dang mi 'ong sogs //",
    "T04TD3949E:293a-13": "gnyis su 'dzin pa nyid las byung //",
    "T04TD3949E:293a-14": "thams cad 'byung ba'i rgyu nyid ni //",
    "T04TD3949E:293a-15": "rtag dang khyab dang gcig pu sogs //",
    "T04TD3949E:293a-16": "dngos por 'dzin pa'i gdon yin te //",
    "T04TD3949E:293a-17": "de bas skal ldan skyes bu ni //",
    "T04TD3949E:293a-18": "bdag gzhan grol ba don gnyer bas //",
    "T04TD3949E:293a-19": "rten cing 'brel 'byung la sogs pa'i //",
    "T04TD3949E:293a-20": "rigs pa gang la goms pa yis //",
    "T04TD3949E:293a-21": "dngos por 'dzin pa bzlog par bya //",
    "T04TD3949E:293a-22": "phyi nang chos rnams thams cad kun //",
    "T04TD3949E:293a-23": "mtshan ma thams cad dang bral ba'i //",
    "T04TD3949E:293a-24": "nam mkha' lta bur shes byas la //",
    "T04TD3949E:293a-25": "dngos 'dzin gdon gyis brlabs pa yi //",
    "T04TD3949E:293a-26": "'gro kun yul du byas nas ni //",
    "T04TD3949E:293a-27": "sdug bsngal rgya mtsho skems byed pa //",
    "T04TD3949E:293a-28": "snying rje chen po sngon 'gro bas //",
    "T04TD3949E:293b-0": "bdag gzhan don kun @293b 'byung ba yi //",
    "T04TD3949E:293b-1": "rin chen byang chub sems bskyed bya //",
    "T04TD3949E:293b-2": "byang chub spyod pa rlabs chen pos //",
    "T04TD3949E:293b-3": "pha rol phyin drug la sogs la //",
    "T04TD3949E:293b-4": "mnyam gzhag langs pa'i sbyor ba yis //",
    "T04TD3949E:293b-5": "lam snga rim gyis bgrod byas te //",
    "T04TD3949E:293b-6": "sgrib pa rnam pa gnyis bsal na //",
    "T04TD3949E:293b-7": "tshogs gnyis yongs su rdzogs pa las ;",
    "T04TD3949E:293b-8": "/'bras bu sku gsum bsgrub par bya //",
    "T04TD3949E:293b-9": "sku gsum 'byung ba'i mtshan nyid kyang //",
    "T04TD3949E:293b-10": "stong nyid nam mkha' lta bu las //",
    "T04TD3949E:293b-11": "brtsal med thugs rje'i sprin 'byung zhing //",
    "T04TD3949E:293b-12": "sku gnyis bdud rtsi'i chu rgyun gyis //",
    "T04TD3949E:293b-13": "khams gsum tha ma'i rgyud brlan te //",
    "T04TD3949E:293b-14": "byang chub snying po'i sa bon las /",
    "T04TD3949E:293b-15": "dge ba'i lo thog smin par 'gyur //",
    "T04TD3949E:293b-16": "sangs rgyas kun gyi snying po ste //",
    "T04TD3949E:293b-17": "'di ni snying po bsdus pa yin //",
    "T04TD3949E:293b-18": "tha ma'i dus su gyur pas na //",
    "T04TD3949E:293b-19": "tshe thung nad mang longs spyod dman //",
    "T04TD3949E:293b-20": "rkyen ngan bar chad mang ba yis //",
    "T04TD3949E:293b-21": "yun rings gnas pa'i mthu med pas //",
    "T04TD3949E:293b-22": "tshig rjes gcad par mi nus kyi//",
    "T04TD3949E:293b-23": "bshes gnyen dam pa bsten bya ste //",
    "T04TD3949E:293b-24": "shin tu brtson pa'i sems ldan pas //",
    "T04TD3949E:293b-25": "g-yang sa rab tu dran byas te //",
    "T04TD3949E:293b-26": "bdag gzhan grol bar bya ba'i phyir //",
    "T04TD3949E:293b-27": "snying po myur du bsdu ba yin //",
    "T04TD3949E:293b-28": "brtse bas 'di byas bsod nams kyis //",
    "T04TD3949E:293b-29": "skal ngan sems can thams cad kyang //",
    "T04TD3949E:293b-30": "byang chub sems dang ldan gyur nas //",
    "T04TD3949E:293b-31": "snying po myur du sdud par shog / snying po bsdu ba zhes bya ba /",
    "T04TD3949E:293b-32": "slob dpon chen po dpal mar me mdzad ye shes kyis mdzad pa rdzogs so /",
    "T04TD3949E:293b-34": "// / pandi ta de nyid dang /",
    "T04TD3949E:293b-35": "lo ts'a ba dge slong tshul khrims 'byung gnas deb rtses bsgyur cing zhus te gtan la phab pa //"
}