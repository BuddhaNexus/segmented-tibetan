{
    "NG0403:0": "/ 'di skad bdag gis thos pa'i dus gcig na /",
    "NG0403:1": "bcom ldan 'das byang chub kyi sems rdo rje de bzhin @#//",
    "NG0403:2": "gshegs pa thams cad kyi sku gsung thugs rdo rje'i btsun mo'i b+ha ga la /",
    "NG0403:3": "de bzhin gshegs pa mi bskyod pa dang */",
    "NG0403:4": "rnam par snang mdzad dang */",
    "NG0403:5": "rin chen 'byung ba dang */",
    "NG0403:6": "snang ba mtha' yas dang */",
    "NG0403:7": "gdon mi za bar grub pa dang */",
    "NG0403:8": "sa rdo rje zhes bya ba'i byang chub sems dpa' sems dpa' chen po dang */",
    "NG0403:9": "chu rdo rje zhes bya ba'i byang chub sems dpa' sems dpa' chen po dang */",
    "NG0403:10": "me rdo rje zhes bya ba'i byang chub sems dpa' sems dpa' chen po dang */",
    "NG0403:11": "rlung rdo rje zhes bya ba'i byang chub sems dpa' sems dpa' chen po dang */",
    "NG0403:12": "dam tshig rdo rje zhes bya ba'i byang chub sems",
    "NG0403:13": "dpa' sems dpa' chen po la sogs pa brjod kyis",
    "NG0403:14": "mi lang ba dang thabs cig tu bzhugs so //",
    "NG0403:15": "gleng gzhi'i le'u ste dang po'o ///",
    "NG0403:16": "/ de nas mi bskyod pa la sogs pa'i de bzhin gshegs pa rnams kyis /",
    "NG0403:17": "bcom ldan 'das byang chub kyi sems rdo rje de",
    "NG0403:18": "bzhin gshegs pa rnam par snang mdzad la 'di skad",
    "NG0403:19": "ces gsol to // bcom ldan 'das byang chub kyi",
    "NG0403:20": "sems rdo rje rang gi byang chub kyi sems ji",
    "NG0403:21": "ltar bsgom pa lags /",
    "NG0403:22": "zhes gsol ba dang */",
    "NG0403:23": "bcom ldan 'das byang chub kyi sems rdo rje bka' stsal pa /",
    "NG0403:24": "byang chub kyi sems bsgom pa ni /",
    "NG0403:25": "phyi'i byang chub kyi sems dang */",
    "NG0403:26": "nang gi byang chub kyi sems dang */",
    "NG0403:27": "gsang ba'i byang chub kyi sems bsgom pa'o //",
    "NG0403:28": "zhes bka' stsal pa dang */",
    "NG0403:29": "rdo rje mi bskyod pa la sogs pas yang */",
    "NG0403:30": "bcom ldan 'das byang chub kyi sems rdo rje de bzhin gshegs pa la 'di skad ces gsol to //",
    "NG0403:31": "bcom ldan 'das byang chub kyi sems rdo rje de bzhin gshegs pa /",
    "NG0403:32": "byang chub kyi sems rnam gsum bka' stsal pa /",
    "NG0403:33": "don gang las dgongs nas bka' stsal pa lags /",
    "NG0403:34": "zhes gsol pa dang */",
    "NG0403:35": "bcom ldan 'das byang chub kyi sems rdo rje de bzhin gshegs pas 'di skad ces dka' stsal to //",
    "NG0403:36": "yi ge e'i dbyibs bzang po la //",
    "NG0403:37": "dbus su bam gyis brgyan pa der //",
    "NG0403:38": "phyag rgya'i dkyil 'khor gang gsal ba //",
    "NG0403:39": "rang gi byang chub sems bsgom pa'o //",
    "NG0403:40": "nang gi byang chub sems bsgom pa //",
    "NG0403:41": "phyag rgyar gyur pa'i lus nyid la //",
    "NG0403:42": "'byung ba bzhi dang 'khor lo bzhi //",
    "NG0403:43": "yum bzhi dang ni 'khor lo bzhi //",
    "NG0403:44": "yi ge'i tshogs dag bkod pa nyid //",
    "NG0403:45": "zhu ba gong bu gcig gyur pa //",
    "NG0403:46": "nang gi byang chub sems bsgom pa'o //",
    "NG0403:47": "gsang ba'i byang chub sems bsgom pa //",
    "NG0403:48": "de las skad cig nam grol ba //",
    "NG0403:49": "mi rtog ting 'dzin brjod du med //",
    "NG0403:50": "dngos min dngos dang bral ba min //",
    "NG0403:51": "dbu mar yang ni mi dmigs so //",
    "NG0403:52": "bcom ldan 'das byang chub kyi sems rdo rje de bzhin gshegs pas de skad ces bka' stsal to //",
    "NG0403:53": "byang chub kyi sems bsgom pa las /",
    "NG0403:54": "gleng slang ba'i le'u ste gnyis pa'o // // yang",
    "NG0403:55": "bcom ldan 'das byang chub kyi sems rdo rje la",
    "NG0403:56": "'khor rnams kyis mgrin gcig @#//",
    "NG0403:57": "tu zhus pa /",
    "NG0403:58": "thugs nyid rdo rje bdag po mchog / ji ltar sems nyid blta bar 'tshal //",
    "NG0403:59": "gzu bo chen pos bshad du gsol //",
    "NG0403:60": "yang dag don nyid bshad du gsol //",
    "NG0403:61": "byang chub nam mkha'i mtshan nyid ni //",
    "NG0403:62": "sku nyid don rnams bshad du gsol //",
    "NG0403:63": "de bzhin gsung gi don rnams gsungs //",
    "NG0403:64": "de nas bdag po mchog ste byang chub kyi sems rdo rje'i ting nge 'dzin las bzhengs nas /",
    "NG0403:65": "'khor rnams la byang chub kyi sems rdo rje bstan par bzhed nas /",
    "NG0403:66": "nyid kyi che ba dbyung ba'i phyir /",
    "NG0403:67": "'khor rnams la rigs kyi bu zhes bka' stsal pa /",
    "NG0403:68": "khyed cag legs par nyan 'dod na //",
    "NG0403:69": "legs so legs so nyon cig khyed //",
    "NG0403:70": "legs so legs so byang chub che //",
    "NG0403:71": "dad dang gus par mnyan par gyis //",
    "NG0403:72": "e maho rgyud 'di brtag par dka' //",
    "NG0403:73": "e maho rgyud 'di thun mong min //",
    "NG0403:74": "byang chub nam mkha'i mtshan nyid de //",
    "NG0403:75": "btsal bas rnyed pa'i gnas med de //",
    "NG0403:76": "ma btsal bas kyang stor bral med //",
    "NG0403:77": "byang chub mchog nyid ye nas gsang *//",
    "NG0403:78": "byang chub sems nyid rdo rje de //",
    "NG0403:79": "sku gsung thugs kyi gtso mchog rgyal //",
    "NG0403:80": "de yang ma mthong tshul gyis mthong *//",
    "NG0403:81": "de bzhin gsung gi don rnams ni //",
    "NG0403:82": "rlung gi de nyid zhi gyur nas //",
    "NG0403:83": "sngags kyi de nyid gang yin pa //",
    "NG0403:84": "ye shes gshegs shing bzhugs pa'o //",
    "NG0403:85": "de bzhin thugs kyi rdo rje yang *//",
    "NG0403:86": "ye shes gshegs shing bzhugs pa'o //",
    "NG0403:87": "nam mkha'i dbyings su gyur nas ni //",
    "NG0403:88": "rang bzhin gyis ni 'od gsal pa'o //",
    "NG0403:89": "byang chub kyi sems bsgom pa las /",
    "NG0403:90": "bdag po mnyes nas bka' stsal pa'i le'u ste gsum pa'o ///",
    "NG0403:91": "/ de nas bdag po'i gtso mchog la /",
    "NG0403:92": "'khor rnams kyis yang gsol ba //",
    "NG0403:93": "bde bar gsheg pa don dam gtso //",
    "NG0403:94": "dmigs med byang chub de bzhin gshegs //",
    "NG0403:95": "rgyu nyid ma skyes 'dus ma byas //",
    "NG0403:96": "dbyings nyid zag med bshad du gsol //",
    "NG0403:97": "thabs rnams ma nor bshad du gsol //",
    "NG0403:98": "mi dmigs don dam bshad du gsol //",
    "NG0403:99": "de nas ston pa byang chub kyi sems rdo rje de bzhin gshegs pas /",
    "NG0403:100": "nyid las mi gzhan pa'i 'khor la ngo mtshar skyes par gsungs ba /",
    "NG0403:101": "e maho e maho zhes gsungs pa dang */",
    "NG0403:102": "de nas 'khor gyis ngo mtshar du byung ba'i tshig de thos nas /",
    "NG0403:103": "ngo mtshar chen por gyur te slar gsol pa /",
    "NG0403:104": "bdag cag mos pa rgya chung la //",
    "NG0403:105": "byang chub nam mkha'i ngang las gsungs //",
    "NG0403:106": "smra ru ma chis don nyid las //",
    "NG0403:107": "sngon ma thos pa'i rmad byung dka' //",
    "NG0403:108": "tshig las 'das pa'i don nyid gsungs //",
    "NG0403:109": "gleng bral don nyid rmad byung dka' //",
    "NG0403:110": "bdag po don nyid bka' stsal 'tshal //",
    "NG0403:111": "byang chub kyi sems bsgom pa las //",
    "NG0403:112": "bdag pos ngo mtshar du byung ba gsungs pa dang */",
    "NG0403:113": "'khor yang ngo mtshar bar gyur pa bstan pa'i le'u",
    "NG0403:114": "ste bzhi pa'o // // de nas ston pa byang",
    "NG0403:115": "chub kyi sems rdo rje de bzhin gshegs pa nyid",
    "NG0403:116": "stong pa mi @#// dmigs pa'i ting 'dzin las bzhengs nas /",
    "NG0403:117": "'khor gyi bsam pa thugs su chud nas bka' stsal pa /",
    "NG0403:118": "bstan du med pa rdo rje'i sku //",
    "NG0403:119": "mngon par byang chub mi rtog 'dus ma byas //",
    "NG0403:120": "rgyu las ma bskyed rkyen gyis grogs ma byas //",
    "NG0403:121": "de nyid byang chub nam mkha' 'o //",
    "NG0403:122": "de las sku rnams rim gyis byung *//",
    "NG0403:123": "'di dang 'di zhes bstan du med //",
    "NG0403:124": "bsam gtan dus dag rnam grol mthong *//",
    "NG0403:125": "dag pa'i sems nyid sgrib pa med /",
    "NG0403:126": "rang bzhin gyis ni 'od gsal ba //",
    "NG0403:127": "'di nyid don dam ngo bo ste //",
    "NG0403:128": "rtogs pa'i dus na ngo bo ste //",
    "NG0403:129": "'bras bu'i ye shes thabs kyi sgo //",
    "NG0403:130": "rnam grangs tha dad dngos po gcig / dngos po'i dus na de lta'o //",
    "NG0403:131": "don dam dmigs med brjod du med //",
    "NG0403:132": "tha snyad yi ge las 'das pa //",
    "NG0403:133": "bsrung du med pa'i dam tshig mthong *//",
    "NG0403:134": "thabs kyi rim pa dam tshig mthong *//",
    "NG0403:135": "ma rtogs dus na bsrung bar bya //",
    "NG0403:136": "de bzhin gshegs pa thams cad kyi sku dang */",
    "NG0403:137": "gsung dang */",
    "NG0403:138": "thugs rdo rje las /",
    "NG0403:139": "byang chub kyi sems bsgom pa ste bsrung du med",
    "NG0403:140": "pa'i dam tshig bsrung ba bstan pa'i le'u ste lnga",
    "NG0403:141": "pa'o // // byang chub kyi sems rdo rje rnam",
    "NG0403:142": "par snang mdzad de bzhin gshegs pa nyid rnam par",
    "NG0403:143": "rol ba'i ting nge 'dzin las gzhengs nas /",
    "NG0403:144": "don dam pa'i man ngag gi sgo 'di bka' stsal to //",
    "NG0403:145": "chos sku ngo bo nyid kyis dag / rang bzhin gyis ni 'od gsal ba //",
    "NG0403:146": "de nyid gnyis med chos kyi sku //",
    "NG0403:147": "tshig las 'das te brjod du med //",
    "NG0403:148": "dus gsum mnyam pa nyid rtogs na //",
    "NG0403:149": "de nyid shes rab pha rol phyin //",
    "NG0403:150": "don dam gtso mchog rgyal ba'i bka' //",
    "NG0403:151": "smra ru med pa rnam dag las //",
    "NG0403:152": "sgra yig rnam par spangs pa'o //",
    "NG0403:153": "dang po dga' ba'i bag chags bzlog / bar du a li ka li dang *//",
    "NG0403:154": "'khor lo bzhi dang 'byung ba bzhi //",
    "NG0403:155": "zhu bas phra mo thig le dang *//",
    "NG0403:156": "ye shes gshegs shing bzhugs pa las //",
    "NG0403:157": "klu ni brug gu lta bu gyur //",
    "NG0403:158": "de las snang med brjod du med //",
    "NG0403:159": "rang bzhin gyis ni 'od gsal ba //",
    "NG0403:160": "de lta'i rim pa thams mchog btsal //",
    "NG0403:161": "tha mar dran med rgyu ba bcad //",
    "NG0403:162": "de ni rim par 'jug pa ste //",
    "NG0403:163": "bskyed dang phra mo thig le dang *//",
    "NG0403:164": "ye shes gshegs shing bzhugs pa las //",
    "NG0403:165": "phrug gu lta bu'i sems la dmigs //",
    "NG0403:166": "de las rtags lnga byung ba las //",
    "NG0403:167": "rang bzhin gyis ni 'od gsal 'grub //",
    "NG0403:168": "de ni rim par 'jug pa'i thabs //",
    "NG0403:169": "rnam dag don ni chos dbyings te //",
    "NG0403:170": "chos dbyings zad ma ye shes te //",
    "NG0403:171": "dang por rtogs pas gnyis su med //",
    "NG0403:172": "de las rang byung ye shes ni //",
    "NG0403:173": "rgyu dang rkyen gyis ma bskyed 'byung *//",
    "NG0403:174": "bag chags rgyu ba bzlog pa'i thabs //",
    "NG0403:175": "sngar gyi rim par 'jug pa ste //",
    "NG0403:176": "rang bzhin gyis ni 'od gsal ba //",
    "NG0403:177": "skad cig mas ni mtha' ru 'dzin //",
    "NG0403:178": "dbang po yul la yin pa ste //",
    "NG0403:179": "chos kyi dbyings la yin pa'o //",
    "NG0403:180": "lus ngag sems kyang steng chu bzhin //",
    "NG0403:181": "gzhan du g.yo ba med par @#//",
    "NG0403:182": "gnas //",
    "NG0403:183": "byang chub kyi sems bsgom pa las /",
    "NG0403:184": "rnal 'byor gyi don thabs kyi rim pa bstan pa'i",
    "NG0403:185": "le'u ste drug pa'o // // de nas yang ston",
    "NG0403:186": "pa byang chub kyi sems rdo rje de bzhin gshegs",
    "NG0403:187": "pa la // 'khor gyi de bzhin gshegs pa rnams kyis gsol ba /",
    "NG0403:188": "byang chub kyi sems rdo rje de bzhin gshegs pa",
    "NG0403:189": "rnal 'byor gyi don la cig car 'jug pa ji",
    "NG0403:190": "ltar lags // zhes gsol pa dang */",
    "NG0403:191": "byang chub kyi sems rdo rje de bzhin gshegs pas bka' stsal pa /",
    "NG0403:192": "chos kyi rang bzhin ye nas rnam dag la //",
    "NG0403:193": "rang rig ye shes rang gi de bzhin gshegs //",
    "NG0403:194": "de las ma yengs rnal 'byor cig char 'jug / ces gsungs so //",
    "NG0403:195": "byang chub kyi sems bsgom pa las /",
    "NG0403:196": "rnal 'byor cig char 'jug pa'i le'u ste bdun pa'o",
    "NG0403:197": "// // de nas byang chub kyi sems rdo rje",
    "NG0403:198": "de bzhin gshegs pas /",
    "NG0403:199": "'khor rnams la gsang ba'i don gtad pa /",
    "NG0403:200": "khyed la don mchog gsang ba 'di /",
    "NG0403:201": "khyad par gsungs te ngas gtad do //",
    "NG0403:202": "gsang zhes bstan du med pa'i don //",
    "NG0403:203": "zab mo sangs rgyas kyis ma gzigs //",
    "NG0403:204": "don dam khyad par tha mi dad //",
    "NG0403:205": "'dus ma byas pa skad cig don //",
    "NG0403:206": "rang rig sgribs pa spangs dag pa //",
    "NG0403:207": "nges bsgom mchog ste rtsal dang bral //",
    "NG0403:208": "yang dag nyid de dmigs su med /",
    "NG0403:209": "khyed la ngas gtad thabs kyi sgo //",
    "NG0403:210": "de bzhin gshegs pa thams cad kyi sku dang */",
    "NG0403:211": "gsung dang */",
    "NG0403:212": "thugs kyi rang bzhin byang chub kyi sems bsgom pa las /",
    "NG0403:213": "'khor la gsang ba gtad pa'i le'u ste brgyad pa'o"
}