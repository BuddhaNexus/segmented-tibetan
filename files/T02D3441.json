{
    "T02D3441:100a-0": "@100a # // rgya gar skad du /",
    "T02D3441:100a-1": "shr'i man w'a g'i r'a dza s'a dha nam /",
    "T02D3441:100a-2": "bod skad du /",
    "T02D3441:100a-3": "dpal ldan ngag gi rgyal po'i sgrub thabs /",
    "T02D3441:100a-4": "'phags pa 'jam dpal gzhon nur gyur pa la phyag 'tshal lo //",
    "T02D3441:100a-5": "'gro ba ma lus pa la yang dag bde ba'i mchog 'dod rang gi bde ba ni //",
    "T02D3441:100a-6": "chung ngu yang ni 'dod min rang bzhin chen po yang dag bla ma'i bka' yis ni /",
    "T02D3441:100a-7": "blo gros dman shing chu la shes rab chu skyes rnam par rgyas byed mkhas pa yis //",
    "T02D3441:100a-8": "bcom ldan 'jam pa'i dpal gyi sgrub thabs bdag gis yang dag rab tu bri bar bya //",
    "T02D3441:100a-9": "dad pas dge ba'i ma ma yang dag nyer ston cing //",
    "T02D3441:100a-10": "gang gis mi dge'i bya ba yang ni yongs spangs shing //",
    "T02D3441:100a-11": "de bzhin yid ni dag pas bla ma la thos nas //",
    "T02D3441:100a-12": "bcom ldan rtag tu bsgom pa la sogs rnam par bya //",
    "T02D3441:100a-13": "dang po yid la mngon 'dod dri med dben pa'i phyogs //",
    "T02D3441:100a-14": "dri bzangs me tog la sogs rnam pa mang po dang //",
    "T02D3441:100a-15": "chom po dgra dang 'tshe ba la sogs rnam spangs par //",
    "T02D3441:100a-16": "bya ba kun zin gzhan yang bde bar rab tu 'dug / g-yo ba'i sems ni 'bad pa yis //",
    "T02D3441:100a-17": "rtse gcig tu ni nges par bya //",
    "T02D3441:100a-18": "gzhan don byed pa'i bsam pa yis //",
    "T02D3441:100a-19": "bsgom bya de yis rjes su ni //",
    "T02D3441:100a-20": "byams pas sems can rnams la lus gcig la skyes mtshungs shing gnyen gyi mtshan nyid ldan //",
    "T02D3441:100a-21": "snying rjes sdug bsngal las kyang sdug bsngal rgyur gyur 'gro rnams mngon par 'don par spro //",
    "T02D3441:100a-22": "dga' ba'i sems kyi khyad 'phags mtshan nyid ldan pa'i yang dag dga' ba mtha' yas pa //",
    "T02D3441:100a-23": "btang snyoms log par mngon zhen zad pa'i rang bzhin dang bcas mkhas pas bsgom par bya //",
    "T02D3441:100a-24": "de yis rjes su ji srid yid kyis 'dod pa rab brkyang byas //",
    "T02D3441:100a-25": "dri med 'od 'phro bsil zer byed pa'i dkyil 'khor",
    "T02D3441:100b-0": "dkar po'i mdog / de'i steng shin tu @100b gzhon",
    "T02D3441:100b-1": "zhing dri med gser gyi kha dog can //",
    "T02D3441:100b-2": "chu skyes 'dab ma dri med 'dab ma brgyad pa bsgom par bya //",
    "T02D3441:100b-3": "zla ba chu skyes dag gi 'od zer rnam par",
    "T02D3441:100b-4": "brkyang zhing rnam par g-yo ba'i mchog / steng du",
    "T02D3441:100b-5": "'phen 'gyur 'od zer rang bzhin phug na gser mdog",
    "T02D3441:100b-6": "'dra ba'i mam yig la /",
    "T02D3441:100b-7": "sngon ma dag gis g-yogs bzhin 'gro ba rnams la phan phyir sngags pas ring du bsgom //",
    "T02D3441:100b-8": "shin tu mchog gyur 'jam pa'i rdo rje go 'phang mngon 'dod mi mchog rnams kyis so //",
    "T02D3441:100b-9": "phyi nas skye dang rga dang mi mthun smod dang lkugs sogs sdug bsngal 'khrugs rnams la //",
    "T02D3441:100b-10": "zla ba chu skyes zung la mam gyi yi ge las byung 'od kyis 'khrigs bya ste //",
    "T02D3441:100b-11": "khams gsum blta zhing bltas pas bde ba'i mchog rnams kun gyi sangs rgyas dang mtshungs pa //",
    "T02D3441:100b-12": "bdag gis legs byas 'dir yang yid ni yongs rdzogs bdag nyid rnam par blta bar bya //",
    "T02D3441:100b-13": "phyi nas phyogs bcu rnams su bzhugs pa'i bla ma dang ni de bzhin gshegs rnams dang //",
    "T02D3441:100b-14": "de bzhin dpal ldan byang chub sems dpa' sku rnams thams cad 'od kyis gdan drangs te //",
    "T02D3441:100b-15": "de rnams mdun byas yid kyi shing rta'i rang bzhin las skyes mchod pa'i cho ga yis //",
    "T02D3441:100b-16": "sna tshogs me tog dri bzangs bdug spos sna tshogs rnams kyis yang dag mchod byas te //",
    "T02D3441:100b-17": "de rnams mdun du dang por yang ni sdig pa bshags pa la sogs rnams byas nas //",
    "T02D3441:100b-18": "de nas de las de bzhin 'od zer rnams kyis ba spu'i khung zhugs gcig tu son //",
    "T02D3441:100b-19": "tshogs pa'i rnam pa de yis rab zhugs snying gar blta zhing de nas de byung ba'i //",
    "T02D3441:100b-20": "rmongs pa'i ri bo chen po 'joms mkhas khyab bdag 'jam pa'i rdo rje bsgom par bya //",
    "T02D3441:100b-21": "dri med bcu drug lo lon ltar mdzes seng ge sngon po'i steng du bzhugs mdzad cing //",
    "T02D3441:100b-22": "phyag gi padma zung dag bshad pa'i tshul du rnam 'khrigs zhabs g-yon skyil krung phyed //",
    "T02D3441:100b-23": "tshogs la brten las mtshungs med shin tu mdzes shing shin tu ring min thung ngu'ang min //",
    "T02D3441:100b-24": "rin chen gser dang nor bu'i rnam pa sna tshogs rgyan gyi phreng bas kun nas brgyan //",
    "T02D3441:100b-25": "bden pa ma yin rdzun pa'ang min pa'i me long mthil du gzugs brnyan lta bur gsal gyur pa //",
    "T02D3441:101a-0": "'gro ba kun la yongs su skyabs sbyin smra ba'i mgon po dpa' bo gzhon nu @101a * //",
    "T02D3441:101a-1": "bsgom par bya //",
    "T02D3441:101a-2": "phyi nas bdag nyid de bzhin sdig pa rnams ni",
    "T02D3441:101a-3": "rnam par byang gyur 'jam pa'i rdo rje'i skur gyur",
    "T02D3441:101a-4": "pa // mkhas pas ji srid bcom ldan sku dang",
    "T02D3441:101a-5": "mtshungs par ma gyur bar du ring du yang ni",
    "T02D3441:101a-6": "pa // bsgom par bya // bsgoms pas ngal na sngags bzlas te //",
    "T02D3441:101a-7": "ta mtha' ra mtha' sa mtha' dang //",
    "T02D3441:101a-8": "de bzhin gsal byed rim pa'i tshogs //",
    "T02D3441:101a-9": "ai yig dang ni sna ldan bcas //",
    "T02D3441:101a-10": "'di yi khyad par gzhan rnams ni //",
    "T02D3441:101a-11": "bla ma dam pa'i gsung bzhin du //",
    "T02D3441:101a-12": "dri med rnam dag rab tu gzung bya blo ldan mkhas pa yis //",
    "T02D3441:101a-13": "rab mchog bla ma'i bka' yis bsam gtan sngags kyi bya ba bya //",
    "T02D3441:101a-14": "khyad par kun nas gsungs pa mtha' dag bdag gis shes mi nus //",
    "T02D3441:101a-15": "gal te yid kyis kyang ni 'jam dpal shin tu ngo mtshar zhing //",
    "T02D3441:101a-16": "yang dag sgrub byed bcom ldan rtag tu 'dzin byed gyur pa yis //",
    "T02D3441:101a-17": "dngos grub bla ma dam pa'i gsung las blo gros dang ldan zhing //",
    "T02D3441:101a-18": "de bzhin du yang mi shes mun pa'i tshogs rnams nges 'joms 'gyur ;",
    "T02D3441:101a-19": "/ yang dag bla ma'i bka' drin gyis ni blo gros dman pa bdag gis 'jam pa'i dpal //",
    "T02D3441:101a-20": "gzhon nu'i sgrub thabs 'di byas dpag med bsod nams tshogs ni gang zhig bsags gyur pa //",
    "T02D3441:101a-21": "de yis 'dir ni mi dge spangs shing dpal ldan 'jam pa'i rdo rje dpe med pa //",
    "T02D3441:101a-22": "dpal dang yid bzhin nor dang dpag bsam ljon pa",
    "T02D3441:101a-23": "lta bur 'gro kun thob gyur cig / dpal ldan",
    "T02D3441:101a-24": "ngag gi rgyal po'i sgrub thabs pandi ta dpal ldan"
}