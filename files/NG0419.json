{
    "NG0419:1": "gzugs brnyan 'od kyi gzhi yang btsal //",
    "NG0419:2": "'od gzugs dag gi bar do ru //",
    "NG0419:3": "rigs drug 'khrul pa'i gzhi yang btsal //",
    "NG0419:4": "thos bsam shes pa'i bar do ru //",
    "NG0419:5": "yar gyi 'khrul lugs rtsad yang gcad //",
    "NG0419:6": "mar gyi gdams ngag bar do ru //",
    "NG0419:7": "ldog thabs rnam gsum nyams su blang *//",
    "NG0419:8": "skye shi srid pa'i bar do ru //",
    "NG0419:9": "snying po klong nas 'char ba'o //",
    "NG0419:10": "zhes gsungs so //",
    "NG0419:11": "rin po che sgron ma las //",
    "NG0419:12": "bar do bstan pa'i le'u ste drug pa'o //  // de nas sems dpa' rdo rje des //",
    "NG0419:13": "ston pa gsang bdag chen po la //",
    "NG0419:14": "chos rnams gzugs brnyan tshul du snang *//",
    "NG0419:15": "me long gsum du ngo sprad pa //",
    "NG0419:16": "gang du ngo sprad ji ltar lags //",
    "NG0419:17": "ston pa gsang bdag chen po des //",
    "NG0419:18": "me long rnam gsum ngo sprad pa //",
    "NG0419:19": "kun gzhi sems kyi me long dang *//",
    "NG0419:20": "rig pa gsal ba'i me long dang *//",
    "NG0419:21": "chos kyi dbyings kyi me long ngo *//",
    "NG0419:22": "gsal dngas chos kyi me long du //",
    "NG0419:23": "snang ba'i dngos po ngo yang sprad //",
    "NG0419:24": "sprad pas snang ste rang bzhin med //",
    "NG0419:25": "rig pa gsal ba me long du //",
    "NG0419:26": "'khrul rtog bag chags ngo yang sprad //",
    "NG0419:27": "sprad pas med snang gzugs brnyan 'dra //",
    "NG0419:28": "kun gzhi sems kyi me long du //",
    "NG0419:29": "bde bar gshegs pa'i dgongs pa sprad //",
    "NG0419:30": "sprad pas med la yod snang yin //",
    "NG0419:31": "thams cad gzugs brnyan tshul du snang *//",
    "NG0419:32": "snang ba de la rgya rnams rang sar btab //",
    "NG0419:33": "ces gsungs so //",
    "NG0419:34": "rin po che sgron ma las /",
    "NG0419:35": "me long gsum du ngo sprad pa'i le'u ste bdun pa'o ///",
    "NG0419:36": "/ de nas sems dpa' rdo rje des /",
    "NG0419:37": "ston pa gsang bdag chen po la //",
    "NG0419:38": "theg pa'i don rnams rtogs bya'i phyir //",
    "NG0419:39": "'jug sgo la sogs ji ltar lags //",
    "NG0419:40": "ston pa gsang bdag chen po des //",
    "NG0419:41": "theg pa rnams kyi don bstan na //",
    "NG0419:42": "mtshan nyid theg pa'i 'dod lugs ni //",
    "NG0419:43": "bden gnyis rten 'brel bden pa bzhi //",
    "NG0419:44": "rang rang so so'i sgo nas 'jug / yul sems gnyis su snang ba la //",
    "NG0419:45": "sems ni bdag dang bral bar lta //",
    "NG0419:46": "yul ni phra rab rdul du 'dod //",
    "NG0419:47": "yul gyi rgyu ni stong pa la //",
    "NG0419:48": "sems ni rnam par rig byed 'dod //",
    "NG0419:49": "yul gyi rnam pa sems su 'dod //",
    "NG0419:50": "sems ni rang rig gsal bar 'dod //",
    "NG0419:51": "yul gyi rnam pa brdzun pa la //",
    "NG0419:52": "sems ni rig pa bden par 'dod //",
    "NG0419:53": "bden pa gnyis su phye nas yang *//",
    "NG0419:54": "yul ni kun rdzob tsam du snang *//",
    "NG0419:55": "sems ni ston pa rang bzhin med //",
    "NG0419:56": "srung ba'i khrims kyi 'dod pa ni //",
    "NG0419:57": "rtsa ba bzhi las yan lag ni //",
    "NG0419:58": "nyis brgya lnga bcu dag tu srung *//",
    "NG0419:59": "rtsa ba gsum las yan lag ni //",
    "NG0419:60": "sdom pa nyi shu tham pa srung *//",
    "NG0419:61": "sbyangs pa'i yon tan bcu gnyis dang *//",
    "NG0419:62": "'tsho ba'i yo byad bcu gsum spyod //",
    "NG0419:63": "rdzu 'phrul mi mthun ya ma zung *//",
    "NG0419:64": "pha rol phyin pa drug tu spyod //",
    "NG0419:65": "keng rus rtsol ba dbang po 'gegs //",
    "NG0419:66": "lugs bzlog mthun dang mi mthun sgom //",
    "NG0419:67": "mnyam gzhag rjes thob sgom pa dang *//",
    "NG0419:68": "la la rtog pa @#//",
    "NG0419:69": "med par sgom //",
    "NG0419:70": "dgra bcom bse ru lta bu dang *//",
    "NG0419:71": "lha gnas dag tu skye bar 'dod //",
    "NG0419:72": "phyi rgyud sngags kyi 'dod pa ni //",
    "NG0419:73": "dag pa gsum dang gnyis su 'dod //",
    "NG0419:74": "phyag rgya rnam bzhi 'jug pa'i sgo //",
    "NG0419:75": "rigs gsum lha yi dkyil 'khor dang *//",
    "NG0419:76": "dag pa chos nyid lta ba'o //",
    "NG0419:77": "rigs bzhi lha yi dkyil 'khor dang *//",
    "NG0419:78": "skye 'gag med par lta ba'o //",
    "NG0419:79": "rigs lnga lha yi dkyil 'khor dang *//",
    "NG0419:80": "skye 'gag med par lta ba'o //",
    "NG0419:81": "rtsa ba lnga gsum yan lag ni //",
    "NG0419:82": "bdun bdun dag tu phye nas srung *//",
    "NG0419:83": "'phrin las bzhi dang cho 'phrul bzhi //",
    "NG0419:84": "yan lag bcu gcig rim pa dang *//",
    "NG0419:85": "byang chub rnam lnga rim gyis sgom //",
    "NG0419:86": "longs spyod rdzogs pa'i zhing khams skye //",
    "NG0419:87": "bskyed rdzogs rnam gsum 'dod pa ni / ting 'dzin gsum dang ye shes dbyings //",
    "NG0419:88": "bka' tshoms chen po bzhi nas 'jug / snang stong gnyis med lta ba dang *//",
    "NG0419:89": "rgyu 'bras gnyis su lta ba dang *//",
    "NG0419:90": "zhe 'dod med par lta ba'o //",
    "NG0419:91": "rtsa ba gsum dang yan lag lnga //",
    "NG0419:92": "dmigs pa bzhi dang byang chub sems //",
    "NG0419:93": "sbyor sgrol rdzogs longs ma bcos spyod //",
    "NG0419:94": "phung po khams dang skye mched rnams //",
    "NG0419:95": "lha dang lha mor sgom pa'o //",
    "NG0419:96": "cho ga'i yan lag rnam gsum gyis //",
    "NG0419:97": "dam tshig ye shes gnyis med sgom //",
    "NG0419:98": "'gro sa gsum gyis lam gdam zhing *//",
    "NG0419:99": "skyon can gsum gyi 'phrang bsal nas //",
    "NG0419:100": "dran pa'i rtog pa bral ba sgom //",
    "NG0419:101": "dbyings gcig ye shes gcig grub dgag  / sku lnga ye shes lnga grub dang *//",
    "NG0419:102": "sku gcig ye shes gcig tu grub /",
    "NG0419:103": "ces gsungs so //",
    "NG0419:104": "rin po che sgron ma las /",
    "NG0419:105": "theg pa'i 'dod gzhung bstan pa'i le'u ste brgyad pa'o ///",
    "NG0419:106": "/ de nas sems dpa' rdo rje des //",
    "NG0419:107": "ston pa gsang bdag chen po la //",
    "NG0419:108": "rin chen sgron ma thugs kyi bcud //",
    "NG0419:109": "dgongs pa'i la bzla ji ltar lags //",
    "NG0419:110": "ston pa gsang bdag chen po des //",
    "NG0419:111": "lta spyod sgom dang 'bras bu bzhi //",
    "NG0419:112": "sangs rgyas dgongs pa la bzla'o //",
    "NG0419:113": "gtan tshigs tshad ma gsum gyis ni //",
    "NG0419:114": "de nyid rtogs pa'i thabs su bstan //",
    "NG0419:115": "tshig dang ming gis 'dod pa rnams //",
    "NG0419:116": "lta med spyad med sgom med pa'i //",
    "NG0419:117": "thob med don gyi ngang du la bzla'o //",
    "NG0419:118": "ya thog gnad dang ma thog gnad //",
    "NG0419:119": "'khrul rtsad gcad cing nyams su blang *//",
    "NG0419:120": "snying po'i gnas lugs bzhi yi 'phrang *//",
    "NG0419:121": "sangs rgyas sems can la bzla'o //",
    "NG0419:122": "mtshan nyid rnam gsum ngo sprad 'phrang *//",
    "NG0419:123": "phyi nang gsang gsum la bzla'o //",
    "NG0419:124": "ldog thabs rim pa gdam ngag 'phrang *//",
    "NG0419:125": "'gyu lugs dus mtshams la bzla'o //",
    "NG0419:126": "snying po'i theg gcig sgron ma 'di //",
    "NG0419:127": "kun brtags rim dgu la bzla'o //",
    "NG0419:128": "zhe 'dod bral ba lta ba'i mchog / yid kyi 'gyu med sgom pa'i klong *//",
    "NG0419:129": "rang lugs ma bcos spyod pa'i rkyen //",
    "NG0419:130": "re ba med pa'i 'bras bu'i don //",
    "NG0419:131": "'khrul rtsad chod na lta ba ci //",
    "NG0419:132": "dus gsum mi 'gro sgom pa gang *//",
    "NG0419:133": "snying po mngon gyur sgom mi dgos //",
    "NG0419:134": "ldog thabs ma @#//",
    "NG0419:135": "shes mun pa 'jal //",
    "NG0419:136": "snying po shes med gsal ba 'di //",
    "NG0419:137": "dngos dang dngos med gang yang med //",
    "NG0419:138": "rig pa med las ji ltar skye //",
    "NG0419:139": "sgom du med la ci zhig sgom //",
    "NG0419:140": "brjod du med la ji ltar bshad //",
    "NG0419:141": "snying po'i rang bzhin mthong ba med //",
    "NG0419:142": "rgyud chad mdo 'don sngags zlos dang *//",
    "NG0419:143": "mchod byed phyag 'tshal smon lam 'debs //",
    "NG0419:144": "gzhan gyi don du spro bar bya //",
    "NG0419:145": "don du 'dzin na 'khrul pa yin //",
    "NG0419:146": "lus ngag bya gtang dgongs pa la //",
    "NG0419:147": "yid gdung ma byed bde bar zhog / yid dran mi 'gyu mi skye na //",
    "NG0419:148": "phyi nang 'khrul pa ma lus kun //",
    "NG0419:149": "mtshon cha chen po gcig gis gcod //",
    "NG0419:150": "dbus mtha' med pa'i don dam nyid //",
    "NG0419:151": "brjod du med pas tshig las 'das //",
    "NG0419:152": "mtshan ma med pa'i stong chen po //",
    "NG0419:153": "'gyur med ma bcos kun gyi lam //",
    "NG0419:154": "zhe 'dod med pa thig le'i klong *//",
    "NG0419:155": "sgro skur gnyis bral yang dag nyid //",
    "NG0419:156": "ye stong ye med ming dang bral //",
    "NG0419:157": "rgyu rkyen med pa'i snying po nyid //",
    "NG0419:158": "kun khyab rgya ma chad pa'i ngang *//",
    "NG0419:159": "mi zad gter gyi mdzod chen po //",
    "NG0419:160": "snying po'i don ni bstan du med //",
    "NG0419:161": "cir yang ma mthong lta ba la //",
    "NG0419:162": "rtsal gyi yan lag lta ba rnams //",
    "NG0419:163": "so sor snang yang gcig las med //",
    "NG0419:164": "ma skyes bcos med nam mkha' 'dra //",
    "NG0419:165": "dbyibs dang kha dog ma grub pas //",
    "NG0419:166": "'di 'dra mtshon med byang chub sems //",
    "NG0419:167": "lus ngag yid gsum 'bad pa bral //",
    "NG0419:168": "bya med spyod mchog ngang du spyad //",
    "NG0419:169": "'khrul rtog med pa'i ngang la spyod //",
    "NG0419:170": "skyes dang skye med gnyis med spyod //",
    "NG0419:171": "mi 'gyu mi dmigs rang gsal sgom //",
    "NG0419:172": "'gro med yengs med ngang la sgom //",
    "NG0419:173": "rig pa'i dran pa mi skye sgom pa'o //",
    "NG0419:174": "gzhag med rang sar gzhag pa ni //",
    "NG0419:175": "sgom du med pa'i sgom pa yin //",
    "NG0419:176": "gzhan nas thob med 'bras bu'i mchog / rgyu rkyen med pa chos kyi sku //",
    "NG0419:177": "nam mkha'i mtha' dang mnyam pa'i mchog / rmad byung rin po che yi gter //",
    "NG0419:178": "chos sku'i rang bzhin sku la khyab //",
    "NG0419:179": "chos sku'i mtshan nyid thams cad mkhyen //",
    "NG0419:180": "chos sku'i rang bzhin bstan du med //",
    "NG0419:181": "'khrul pa'i zhen pa grol ba'i tshe //",
    "NG0419:182": "bdag dang gzhan du yod ma yin //",
    "NG0419:183": "log pa'i rgyud las grol ba na //",
    "NG0419:184": "bde ba chen po don gyi mchog / snying po'i don ni gcig pa nyid //",
    "NG0419:185": "ma bcos don la gos pa med //",
    "NG0419:186": "'khrul pa'i skyon gyis rtogs pa dka' //",
    "NG0419:187": "ldog pa'i thabs kyi man ngag gis //",
    "NG0419:188": "gang la gang skyes thad kar gsal //",
    "NG0419:189": "snying po'i rtsa ba mtshon du med //",
    "NG0419:190": "'khrul pa'i rnam pa rang grol sangs //",
    "NG0419:191": "ma bu ngo phrad rtogs pa'i mchog / chos rnams gang yang mthong ba med //",
    "NG0419:192": "'khrul rtog rnam pa cir yang snang *//",
    "NG0419:193": "mkhas pa de yis grol bar 'gyur //",
    "NG0419:194": "yid rtog bag chags 'chad par 'gyur /",
    "NG0419:195": "yid la mi byed bya ba btang *//",
    "NG0419:196": "lus ngag 'bad pa gang yang min //",
    "NG0419:197": "snying po rang bzhin mngon gyur na //",
    "NG0419:198": "rnam shes grong la 'jug pa min //",
    "NG0419:199": "'khor ba snying po rtogs pas non //",
    "NG0419:200": "bden pa'i don mthong skyes bu @#//",
    "NG0419:201": "ni //",
    "NG0419:202": "'od gsal stong pa'i ngang la gsal //",
    "NG0419:203": "mnyam gzhag rjes thob med pa'i ngang *//",
    "NG0419:204": "snying po ye shes nyid du gsal //",
    "NG0419:205": "snang ba'i phyi rgya chod pa ni //",
    "NG0419:206": "dbang po rang yan nyid du bde //",
    "NG0419:207": "zhes gsungs so //",
    "NG0419:208": "rin po che sgron ma las //",
    "NG0419:209": "dbyer med bstan pa'i le'u ste dgu pa'o ///",
    "NG0419:210": "/ de nas sems dpa' rdo rje des //",
    "NG0419:211": "ston pa gsang bdag chen po la //",
    "NG0419:212": "gsal byed rin chen sgron ma 'di //",
    "NG0419:213": "'gro ba'i don du ji ltar 'byung *//",
    "NG0419:214": "zhes gsol pas /",
    "NG0419:215": "ston pa gsang bdag chen po des //",
    "NG0419:216": "sku gsum 'gro ba'i don bstan pa //",
    "NG0419:217": "chos kyi sku yis 'dul ba dang *//",
    "NG0419:218": "longs spyod rdzogs skus 'dul ba dang *//",
    "NG0419:219": "sprul pa sku yis 'dul ba'o //",
    "NG0419:220": "chos kyi sku yis 'dul ba ni //",
    "NG0419:221": "sku gsung thugs kyi sprul pa las //",
    "NG0419:222": "rang rgyud 'brel ba'i 'khor rnams 'dul //",
    "NG0419:223": "longs spyod rdzogs pas 'dul ba ni //",
    "NG0419:224": "phyi nang gsang ba gsum las ni //",
    "NG0419:225": "don gyis gcig pa'i 'khor rnams 'dul //",
    "NG0419:226": "sprul pa sku yis 'dul ba ni //",
    "NG0419:227": "phyi 'khor nang 'khor gsum las ni //",
    "NG0419:228": "'dod pas bsdus pa'i 'khor rnams 'dul //",
    "NG0419:229": "de nas sems dpa' rdo rje des //",
    "NG0419:230": "gsang bdag chen po la gsol ba //",
    "NG0419:231": "sku gsum gyi rgyu ni gang lags /",
    "NG0419:232": "rigs kyi bu chos sku ni kun gzhi rnam shes las 'byung */",
    "NG0419:233": "longs sku ni yid kyi rnam shes las 'byung */",
    "NG0419:234": "sprul sku ni sgo lnga'i rnam shes las 'byung */",
    "NG0419:235": "yang gsol ba /",
    "NG0419:236": "sku gsum gyi rang bzhin gang gsungs pa /",
    "NG0419:237": "chos sku ni stong pa nyid do //",
    "NG0419:238": "longs sku ni mi g.yo ba'o //",
    "NG0419:239": "sprul sku ni rgyun du 'byung ba'o //",
    "NG0419:240": "yang gsol ba /",
    "NG0419:241": "sku gsum gyi mtshan nyid ni gang */",
    "NG0419:242": "gsungs pa /",
    "NG0419:243": "chos sku nam mkha' lta bu'o //",
    "NG0419:244": "longs sku 'ja' tshon lta bu'o //",
    "NG0419:245": "sprul sku chu zla lta bu'o //",
    "NG0419:246": "yang gsol ba /",
    "NG0419:247": "sku gsum gyi bzhugs gnas ni gang */",
    "NG0419:248": "gsungs pa /",
    "NG0419:249": "chos kyi sku'i bzhugs pa'i gnas ni dbyings rnam par dag pa'i mkha'o //",
    "NG0419:250": "longs sku'i bzhugs pa'i gnas ni 'og min gyi gnas na bzhugs so //",
    "NG0419:251": "sprul pa sku'i bzhugs pa'i gnas ni 'dzam bu'i gling na bzhugs pa'o //",
    "NG0419:252": "yang gsol ba /",
    "NG0419:253": "sku gsum gyi gzhi ni gang lags /",
    "NG0419:254": "gsungs pa /",
    "NG0419:255": "chos kyi sku'i gzhi ni stong pa nyid kyi ye shes so //",
    "NG0419:256": "longs sku'i gzhi ni mnyam pa nyid kyi ye shes so //",
    "NG0419:257": "sprul pa sku'i gzhi ni so sor rtog pa dang bya ba nan tan no //",
    "NG0419:258": "yang gsol pa /",
    "NG0419:259": "sku gsum gyi zhing khams ni gang */",
    "NG0419:260": "gsungs pa /",
    "NG0419:261": "chos sku'i zhing khams ni nam mkha' gar khyab pa tshud chad do //",
    "NG0419:262": "longs sku'i zhing khams ni 'og min gnas thams cad do //",
    "NG0419:263": "sprul sku'i zhing khams ni 'dzam bu gling bye ba phrag brgya'o //",
    "NG0419:264": "yang gsol ba /",
    "NG0419:265": "sku gsum gyi bstan pa ni gang */",
    "NG0419:266": "gsungs pa /",
    "NG0419:267": "chos sku'i bstan pa ni nang gi bskyed rdzogs rnam gsum mo //",
    "NG0419:268": "longs sku'i bstan pa ni phyi rgyud sde gsum mo //",
    "NG0419:269": "sprul sku'i bstan pa ni mtshan @#//",
    "NG0419:270": "nyid sde gsum mo //",
    "NG0419:271": "gsol pa /",
    "NG0419:272": "sku gsum gyi bshad lugs ni gang */",
    "NG0419:273": "gsungs pa /",
    "NG0419:274": "chos sku byin gyis brlabs kyis bshad /",
    "NG0419:275": "longs sku rang gi ngo bos bshad //",
    "NG0419:276": "sprul sku tshig sdeb sbyor legs pas bshad /",
    "NG0419:277": "gsol pa /",
    "NG0419:278": "sku gsum gyi brgyud pa ni gang */",
    "NG0419:279": "gsungs pa /",
    "NG0419:280": "chos sku dgongs pas brgyud /",
    "NG0419:281": "longs sku rigs pas brgyud /",
    "NG0419:282": "sprul sku rna ba nas rna bar brgyud /",
    "NG0419:283": "gsol ba /",
    "NG0419:284": "sku gsum gyi sdud pa po gang */",
    "NG0419:285": "gsungs pa /",
    "NG0419:286": "chos sku'i bstan pa rdo rje sems dpas bsdus /",
    "NG0419:287": "longs sku'i bstan pa phyag na rdo rje bsdus /",
    "NG0419:288": "sprul sku'i bstan pa kun dga' bos bsdus pa'o //",
    "NG0419:289": "gsol pa /",
    "NG0419:291": "gsol pa /",
    "NG0419:292": "gang gis gsungs pa /",
    "NG0419:293": "nga nyid kyis gsungs so //",
    "NG0419:294": "gsol pa /",
    "NG0419:295": "gang gi don du gsungs pa /",
    "NG0419:296": "mi dang lha'i don du'o //",
    "NG0419:297": "gsol pa /",
    "NG0419:298": "ci'i phyir gsungs pa /",
    "NG0419:299": "nad pa lta bu'i sems can gyi phyir ro //",
    "NG0419:300": "gsol ba /",
    "NG0419:301": "nad kyi rgyu ni gang */",
    "NG0419:302": "rkyen ni ci /",
    "NG0419:303": "ngo bo ni gang */",
    "NG0419:304": "gsungs pa /",
    "NG0419:305": "rgyu ma rig pa /",
    "NG0419:306": "rkyen 'gyu ba /",
    "NG0419:307": "ngo bo rig pa'o //",
    "NG0419:308": "gsol pa /",
    "NG0419:309": "sman pa'i mchis sam /",
    "NG0419:310": "gsungs pa /",
    "NG0419:311": "thabs ni mchis so //",
    "NG0419:312": "bla ma'i gdam ngag dang */",
    "NG0419:314": "zhes gsungs so //",
    "NG0419:315": "rin po che sgron ma las /",
    "NG0419:316": "sku gsum gyi dris lan bstan pa'i le'u ste bcu pa'o ///",
    "NG0419:317": "/ de nas sems dpa' rdo rje des /",
    "NG0419:318": "ston pa gsang bdag chen po la //",
    "NG0419:319": "sangs rgyas kun gyi thugs kyi bcud //",
    "NG0419:320": "rin chen gsal ba'i theg pa 'di //",
    "NG0419:321": "'gro ba'i don du ji ltar 'byung *//",
    "NG0419:322": "'gro ba'i ston pa gang gis byed //",
    "NG0419:323": "ces gsol pa bstan pa 'byung ba'i dus bstan pa //",
    "NG0419:324": "lha gnas gsum du dar gyur nas //",
    "NG0419:325": "'dzam gling mi yi zhing dag tu //",
    "NG0419:326": "yang sprul tha ma'i bstan pa 'byung *//",
    "NG0419:327": "zhes gsungs nas /",
    "NG0419:328": "ting nge 'dzin la snyoms par bzhugs so //",
    "NG0419:329": "de'i tshe de'i dus na sangs rgyas kyi mthus /",
    "NG0419:330": "sum cu rtsa gsum gyi gnas nas lha de ba bzang skyong la bu gcig skyes pas /",
    "NG0419:331": "bu de gzhan dang mi 'dra ba zhig byung nas bsam gtan gyi bu khang brtsig pa dang /",
    "NG0419:332": "mchod pa'i las byed pa dang */",
    "NG0419:333": "bsam gtan sgom pa byed pa zhig byung nas /",
    "NG0419:334": "lha rnams rab tu dga' nas /",
    "NG0419:335": "lha'i dbang po brgya byin gyis khrus chab gsol nas btags pa /",
    "NG0419:336": "rab dga' snying po zhes bya bar btags so //",
    "NG0419:337": "de nas lha'i bu de nyal ba'i rmi lam na /",
    "NG0419:338": "mchod rten khri 'phang dgu pa gcig la srog snying rtse dgu pa gcig la 'dzegs shing rmi /",
    "NG0419:339": "bum pa 'khyil ba'i nang du 'dug pa rmi /",
    "NG0419:340": "gser gyi ral gri gcig thogs kyi rmi /",
    "NG0419:341": "snying khar nyi zla phrugs gcig shar ba rmi /",
    "NG0419:342": "nam mkha'i mthongs su bltas shing rmi /",
    "NG0419:343": "rgya mtsho chen po gcig hub kyi 'thungs shing rmi bas /",
    "NG0419:344": "de nas nam mkha' na mar la sgra gcig byung nas /",
    "NG0419:345": "lha'i bu khyod /",
    "NG0419:346": "dus gsum sangs rgyas thugs kyi @#//",
    "NG0419:347": "sras //",
    "NG0419:349": "bstan pa'i bcud 'dzin theg pa'i mchog / skal ldan 'gro ba'i don ched du //",
    "NG0419:350": "mtha'i mun pa bsal nas ni //",
    "NG0419:351": "rnam grol 'bras bu thob par mdzod //",
    "NG0419:352": "ces lung bstan to //",
    "NG0419:353": "de nas lha'i bus /",
    "NG0419:354": "gsang bdag chen po la zhus pa /",
    "NG0419:355": "rnam dag dri ma dang bral ba'i //",
    "NG0419:356": "byams mgon thugs rjes chen po khyod //",
    "NG0419:357": "'gro ba rnams la ma bzhin brtse //",
    "NG0419:358": "kun mkhyen khyod kyi spyan sngar 'dud //",
    "NG0419:359": "dus 'dir thugs rjes skyab tu gsol //",
    "NG0419:360": "zhes zhus pas gsang bdag chen pos //",
    "NG0419:361": "rab dga' snying po la gsol ba //",
    "NG0419:362": "dus gsum sangs rgyas thugs kyi bcud //",
    "NG0419:363": "rin chen sgron ma thabs ldan pas //",
    "NG0419:364": "gu lang gzer bzo'i don ched du //",
    "NG0419:365": "lhun grub 'bras bu thob par mdzod //",
    "NG0419:366": "ces gsungs so //",
    "NG0419:367": "de nas rab dga' snying pos 'od gsal gnas su /",
    "NG0419:368": "rdo rje sems dpa' la 'di skad ces gsol to //",
    "NG0419:369": "ma bcos skye 'gag med pa'i don //",
    "NG0419:370": "de don bdag gis ma rig pas //",
    "NG0419:371": "kun mkhyen khyod kyis bstan du gsol //",
    "NG0419:372": "ces gsol pa /",
    "NG0419:373": "rdo rje sems dpas bka' stsal pa /",
    "NG0419:374": "nam mkha' rdo rje a dang gsum //",
    "NG0419:375": "gting ltar mi gsal rin po che //",
    "NG0419:376": "sprin dang mun pa ling thog gi / de don mthong ba shin tu dka' /",
    "NG0419:377": "zhes gsungs so //",
    "NG0419:378": "de nas rab dga' snying pos sum cu rtsa gsum",
    "NG0419:379": "gyi gnas su lha'i dbang po brgya byin gyi spyan",
    "NG0419:380": "sngar phyin nas / lha'i dbang po yang dag pa'i don du ji lta bu /",
    "NG0419:381": "gsol pa /",
    "NG0419:382": "bstan du med pa'o //",
    "NG0419:383": "lha'i dbang po bstan du med pa'i don ni ji lta bu /",
    "NG0419:384": "gsol pa /",
    "NG0419:385": "nam mkha' lta bu'o //",
    "NG0419:386": "gsol pa /",
    "NG0419:387": "nam mkha'i don ji lta bu /",
    "NG0419:388": "gsungs pa /",
    "NG0419:0": "[(]23[)]@#// dog lnga yi bar do ru //",
    "NG0419:290": "rin chen sgron ma'i theg pa ni sku gsum gyi gsungs pa lags sam ma lags /",
    "NG0419:313": "tshad ma gsum dang ldan na ni sman pa'i thabs so //",
    "NG0419:348": "theg pa'i snying po thugs kyi bcud //",
    "NG0419:389": "ma bcos /",
    "NG0419:390": "ma byung */",
    "NG0419:391": "ma skyes pa'o //",
    "NG0419:392": "de nas rnam par dag pa'i zhing khams na sangs rgyas rdo rje 'chang zhes bya ba dang */",
    "NG0419:393": "rin po che snang ba'i zhing khams na sangs rgyas rin chen zhabs zhes bya ba dang */",
    "NG0419:394": "'od snang ba zhes bya ba'i zhing khams na sangs rgyas 'od kyi rgyal po zhes bya ba dang */",
    "NG0419:395": "grub pa rnam dag ces bya ba'i zhing khams na",
    "NG0419:396": "sangs rgyas grub par snang ba zhes bya ba dang",
    "NG0419:397": "*/ stug po bkod pa'i zhing khams na sangs rgyas gtsug phud can zhes bya ba dang */",
    "NG0419:398": "skar ma bkram pa'i zhing khams na sangs rgyas bsam gyis mi khyab pa dang */",
    "NG0419:399": "'das pa'i sangs rgyas dang */",
    "NG0419:400": "ma 'ongs pa'i sangs rgyas dang */",
    "NG0419:401": "da ltar gyi sangs rgyas dang */",
    "NG0419:402": "gsang bdag chen po dang */",
    "NG0419:403": "kun tu bzang po dang */",
    "NG0419:404": "rnam par snang mdzad dang */",
    "NG0419:405": "bcom ldan 'das la sogs pa rnams mgrin gcig tu byin gyis brlabs nas /",
    "NG0419:406": "theg pa'i snying po thugs kyi bcud //",
    "NG0419:407": "rin chen sgron ma khyod yin pas //",
    "NG0419:408": "sangs rgyas kun gyi bstan pa shar //",
    "NG0419:409": "ces gsungs so //",
    "NG0419:410": "de nas lha'i dbang po la sogs pas khrus chab gsol nas /",
    "NG0419:411": "lha'i dbang pos 'di skad ces gsol to //",
    "NG0419:412": "sangs rgyas kun gyi thugs kyi @#//",
    "NG0419:413": "sras //",
    "NG0419:414": "snying po rang bzhin chos kyi sku //",
    "NG0419:415": "kun mkhyen dri ma dang bral bas //",
    "NG0419:416": "'gro ba'i bsam bzhin re ba skong *//",
    "NG0419:417": "lha rnams dag par khrus gsol nas //",
    "NG0419:418": "nyon mongs sgrib pa kun byang nas //",
    "NG0419:419": "'gro ba mos pa drang ba'i phyir //",
    "NG0419:420": "ston pa'i sgron mar dbang bskur bas //",
    "NG0419:421": "ma rig mun pa dang bral byed //",
    "NG0419:422": "de skad gsol pa dang */",
    "NG0419:423": "rab dga' snying po de /",
    "NG0419:424": "brgyad khri bzhi stong chos kyi sgo //",
    "NG0419:425": "skad cig nyid la gsal bar snang *//",
    "NG0419:426": "de skad ces gsol to //",
    "NG0419:427": "rang byung kun mkhyen me long nyid //",
    "NG0419:428": "mkha' 'dra ye shes lhun gyis grub //",
    "NG0419:429": "mnyam nyid ye shes brdal ba'i klong *//",
    "NG0419:430": "skal ldan mos pa'i re ba skong *//",
    "NG0419:431": "'gro bi' mun sel don du 'gro //",
    "NG0419:432": "zhes gsungs so //",
    "NG0419:433": "rin po che sgron ma las /",
    "NG0419:434": "yang sprul ston par 'byung ba'i le'u ste bcu gcig",
    "NG0419:435": "pa'o // // de nas sems dpa' rdo rje des",
    "NG0419:436": "// rab dga' snying po la rgyud yongs su gtad pa 'di gsungs so //",
    "NG0419:437": "dgongs pa'i don 'dzin skyes bu la //",
    "NG0419:438": "rgyud kyi rgyal po 'di gtad do //",
    "NG0419:439": "yon tan ma lus kun 'byung ba'i //",
    "NG0419:440": "yid bzhin rin po che yi rgyud //",
    "NG0419:441": "snod ldan re ba skong ba'i mchog / rmongs pa'i mun pa sel ba yi //",
    "NG0419:442": "snang gsal ye shes sgron ma'i rgyud //",
    "NG0419:443": "dgongs pa gcig nas gcig brgyud pa'i //",
    "NG0419:444": "rgyud kyi rgyal po 'di gtad do //",
    "NG0419:445": "nam mkha' dang mnyam snying po'i rgyud //",
    "NG0419:446": "gsal ba'i go byed nyi zla'i rgyud //",
    "NG0419:447": "rgyud kyi rgyal po 'di gtad do //",
    "NG0419:448": "rgyud la ma g.yos rgya mtsho'i 'jings //",
    "NG0419:449": "rgyud kyi rgyal po 'di gtad do //",
    "NG0419:450": "'dzam gling dbus kyi snying po ru //",
    "NG0419:451": "rin chen lta bu'i gang zag la //",
    "NG0419:452": "rgyud kyi rgyal po bshad cing gdams //",
    "NG0419:453": "shes rab snying rje ldan pa yin //",
    "NG0419:454": "nges pa'i yid ches skyes pa la //",
    "NG0419:455": "snying po mchog gi don nyid bstan //",
    "NG0419:456": "lta spyod log pa'i nga rgyal can //",
    "NG0419:457": "snying po nyid kyi sgra 'gyur bas //",
    "NG0419:458": "'byung ba'i mtshan ma'i dbyings su sba //",
    "NG0419:459": "de nas rgyud kyi rgyal po 'di //",
    "NG0419:460": "rigs bzang lta spyod 'brel ba yi //",
    "NG0419:461": "snod ldan don du 'byung bar 'gyur //",
    "NG0419:462": "nam zhig dus kyi tha ma la //",
    "NG0419:463": "bka' rgyud don la mkhas gsal ba'i //",
    "NG0419:464": "rigs can 'brel bar 'byung ba'o //",
    "NG0419:465": "de yi dus kyi gang zag rnams //",
    "NG0419:466": "rgyal po blun po gdug pa dang *//",
    "NG0419:467": "rigs ngan phra ma can gyi sar //",
    "NG0419:468": "sgrub pa 'di yi dus min pas //",
    "NG0419:469": "snying po 'byung ba'i dbyings su 'gro //",
    "NG0419:470": "gsal ba 'od dang nub pa 'byung *//",
    "NG0419:471": "rgyal pos bla yi khrims ma thug / blon po bka' gsang gnyer ma thub //",
    "NG0419:472": "nyan thos 'dul ba'i khrims ma thug / btsun mos rang gi lus ma thub //",
    "NG0419:473": "'byung bas mtshan ma'i rtags ma thub //",
    "NG0419:474": "de yi dus su bstan pa yi //",
    "NG0419:475": "nyi zla'i 'od ltar gsal gyur na //",
    "NG0419:476": "bstan pa'i snying po dar bar 'byung *//",
    "NG0419:478": " snod ldan dag kyang 'byung bar 'gyur //",
    "NG0419:479": "zhes gsungs so //",
    "NG0419:480": "rin po che sgron ma'i rgyud las /",
    "NG0419:481": "rgyud gtad pa dang lung bstan pa'i le'u ste bcu gnyis @#//",
    "NG0419:482": "pa'o // // rin po che sgron ma zhes bya",
    "NG0419:483": "ba'i rgyud rdzogs so // // slob dpon bi ma",
    "NG0419:484": "la mi tra dang */",
    "NG0419:485": "lo tsa ba gnyag ku ma ras rgyal po yon",
    "NG0419:486": "mchod kyi don du dbu tshal gser khang du bsgyur",
    "NG0419:487": "ba'o // chos skor mda' 'ug 'dod pa dang *//",
    "NG0419:488": "rgyal po grong sprang byed pa dang *//",
    "NG0419:489": "chos gos 'og tu gri 'dzugs dang *//",
    "NG0419:491": " che btsun dug la spyod pa'i tshe //",
    "NG0419:492": "nyi zla'i 'od ltar 'byung bar 'gyur //  //",
    "NG0419:494": "@#// rgya gar skad du /",
    "NG0419:495": "tsit+ta pa thi ka ma ha ko sha na ma /",
    "NG0419:496": "bod skad du /",
    "NG0419:497": "sems phyogs chen po'i mdzod ces bya ba /",
    "NG0419:498": "thog ma thugs rje chen po rin chen gsal ba'i sbubs na bzhugs tsam na /",
    "NG0419:499": "sa bon ni smin la 'bras bu ni ma smin pa bzhugs te /",
    "NG0419:500": "ngo bo rang bzhin thugs rje tsam gcig tu gnas te /",
    "NG0419:501": "de nas thugs rje chen po de me tog gi sbubs su bzhugs pa'i dus su /",
    "NG0419:502": "phyi sprul pa'i skur smin pa dang */",
    "NG0419:503": "nang ye shes kyi dkyil 'khor du smin pa dang */",
    "NG0419:504": "thugs shes rab yongs su rgyas pa gsum dus mtshungs pas /",
    "NG0419:505": "thugs rje chen po de yi thugs ka nas /",
    "NG0419:506": "ye shes kyi 'od zer spros te /",
    "NG0419:507": "bar der mi mjed kyi 'jig rten gyi khams rang bzhin gyis chags so //",
    "NG0419:508": "de nas thugs rje chen pos lho phyogs bde ldan yid 'dres kyi tshal du byon nas /",
    "NG0419:509": "nyid kyi mdzod bu'i bu ga nas ye shes kyi spyan phye ste /",
    "NG0419:510": "de'i 'od zer las sangs rgyas dam pa'i dpal gzhi sgyu ma lta bu'i skur sprul nas /",
    "NG0419:511": "byang chub sems dpa' ro langs bde ba la dam pa'i dpal gyis lung bzhi bstan te /",
    "NG0419:512": "de dang po rin po che gsang ba'i sbubs chen po bstan /",
    "NG0419:513": "de nas nang sgo chen po bzhi phye ste bstan /",
    "NG0419:514": "de nas bar gyi sgo bzhi phye ste sgo brgyad gcig tu bsgrigs /",
    "NG0419:515": "de nas phyi sgo zab mo klong nas phye ste thugs rjes sems can gyi don byas so //",
    "NG0419:516": "dam pa'i skyes bu bzhis smras pa /",
    "NG0419:517": "e maho //",
    "NG0419:518": "gsang ba rmad du byung ba'i chos //",
    "NG0419:520": " brjod pa kun las rab tu 'das //",
    "NG0419:521": "brjod med de nyid sna tshogs pa'o //",
    "NG0419:522": "ngo bo 'gags med yongs su grags //",
    "NG0419:523": "zhes gsungs so //",
    "NG0419:524": "ar+ya pa lo zhes brjod do //",
    "NG0419:525": "e ma'o //",
    "NG0419:526": "rdo rje phung po'i yan lag kyang *//",
    "NG0419:527": "rdzogs pa'i sangs rgyas lnga ru grags //",
    "NG0419:528": "zhes gsungs so //",
    "NG0419:529": "e maho //",
    "NG0419:530": "rdul gcig steng na rdul snyed pas //",
    "NG0419:531": "phyag rgya'i dkyil 'khor gsal 'phro thim //",
    "NG0419:532": "de nyid dag pa'i rang bzhin pas //",
    "NG0419:533": "ngo mtshar bzhi bcu rtsa gnyis 'grub //",
    "NG0419:534": "a ho su kha e ma ho /",
    "NG0419:535": "chos min ye shes rang byung bas //",
    "NG0419:536": "chos kun khong nas brda bar bya'o //",
    "NG0419:537": "kye ho kye ho /",
    "NG0419:538": "a li ka li /",
    "NG0419:539": "yan lag med pa'i rdo rje /",
    "NG0419:540": "thabs che ba ngo mtshar to /",
    "NG0419:541": "sangs rgyas nyid kyi skad zab mo'i klong nas zab mo'i tshig brjod pas //",
    "NG0419:542": "don dam 'gyur med snying po lhun gyis grub //",
    "NG0419:543": "chos 'byung spyi khog chen po'i don //",
    "NG0419:544": "byin gyis brlabs kyis bshad pa las //",
    "NG0419:546": " sangs rgyas nyid la yi ge @#//",
    "NG0419:547": "med //",
    "NG0419:548": "dam pa'i skyes bu bdag phyag 'tshal //",
    "NG0419:549": "zhes sems dpas gsol to //",
    "NG0419:550": "ngo mtshar to //",
    "NG0419:551": "sgo brgyad bsgrigs pas sgo gcig nyid la gnang */",
    "NG0419:552": "dbus chos 'byung chen po las thugs rje rang 'byung gi sgo bzhi phyir bstan te /",
    "NG0419:553": "rig pa rang shar gyi dgongs pa me long dang snang ba ltar rang shar ro //",
    "NG0419:554": "thugs rje chos kyi sgo bzhi nang du bstan te /",
    "NG0419:555": "mtshon byed tshig gi sgron me dang */",
    "NG0419:556": "mtshon bya don gyi gzhi ma gnyis tha mi dad",
    "NG0419:557": "par tshigs ma sbyar te gzhag go / de yang",
    "NG0419:558": "man ngag gi klong brtol ba ni //",
    "NG0419:559": "gnas lugs rnam pa drug gis dkyus kyi sa bcad nas /",
    "NG0419:560": "sangs rgyas mnyam sbyor gyi dgongs pas don dang man ngag la sbyar zhing */",
    "NG0419:561": "de nas dam pa'i skyes bu bzhis chos kyi mthar gtugs pa'o /",
    "NG0419:562": "kha sbyor bar na bde gnas pa /",
    "NG0419:563": "om gyur sngags kyi sdong po la //",
    "NG0419:564": "yan lag med pa'i rdo rje bshad //",
    "NG0419:566": " ces sangs rgyas nyid kyi bka' 'o //",
    "NG0419:567": "chos sku rang byung 'od gsal bas //",
    "NG0419:568": "nyi ma'i snying po bzhin du gnas //",
    "NG0419:569": "sa bon zla ba rgyas 'dra ba //",
    "NG0419:570": "til 'bru zer gyi sbu thag tsam //",
    "NG0419:571": "mi gsal gsal ba'i bdag nyid can //",
    "NG0419:572": "thugs kyi yi ge 'bru gcig pu //",
    "NG0419:573": "chos rnams kun gyi rtsa ba ste //",
    "NG0419:574": "chos rnams kun gyis nga ma mthong *//",
    "NG0419:575": "dper na mig gi sgron me la //",
    "NG0419:576": "ling tog sprin gyis bsgribs pa bzhin //",
    "NG0419:577": "nga yi sgrib shing chos yin no //",
    "NG0419:578": "ye shes lhun rdzogs chen po'i sku //",
    "NG0419:579": "gsal 'tsher lhun sdug gzi byin ldan //",
    "NG0419:580": "sna tshogs 'od zer 'phro ba yis //",
    "NG0419:581": "khams gsum pa yang yang dag sgrol //",
    "NG0419:582": "shes bya'i dbyings na 'od gsal ba //",
    "NG0419:583": "gser gyi yi ge 'bru gcig pu //",
    "NG0419:584": "gzhi rtsa med las yig 'brur gsal //",
    "NG0419:585": "me long nang gi gzugs snang 'dra //",
    "NG0419:586": "gzhi lhun grub kyi snying por rang byung *//",
    "NG0419:587": "yon tan ye shes dkyil 'khor du rang shar //",
    "NG0419:588": "'bras bu spyi spyod kyi ye shes su rang rdzogs so //",
    "NG0419:589": "rdo rje mgon po thugs kyi mchog / rgyu gcig pa nyid sna tshogs te //",
    "NG0419:590": "kun 'byung rgyu yi ye shes yin //",
    "NG0419:591": "ma bcos rang byung dbyings nyid na //",
    "NG0419:592": "yig 'bru gcig gi yan lag las //",
    "NG0419:593": "thams cad rgyas par bstan pa ni //",
    "NG0419:594": "dam pa'i skyes bu dam pa bzhin //",
    "NG0419:595": "sangs rgyas kun gyi ngo bor shar //",
    "NG0419:596": "sku gsum rang lugs rnyog pa med //",
    "NG0419:597": "'dzin med shes rab lcags kyu yis //",
    "NG0419:598": "nam mkha' las byung nam mkha' 'dzin //",
    "NG0419:599": "nam mkhas nam mkha' zin gyur na //",
    "NG0419:600": "nam mkha'i mkha' 'dra bde bar gnas //",
    "NG0419:601": "nga lus med pa'i sngon rol na //",
    "NG0419:602": "bdag gis bdag nyid chen po lta //",
    "NG0419:603": "bdag gis bdag nyid de mthong na //",
    "NG0419:605": " bdag med sku gsum shes rab mthong *//",
    "NG0419:606": "shes rab rang bzhin gsum ldan pas //",
    "NG0419:607": "ltar med don la yang dag blta //",
    "NG0419:608": "kye sems dpa' chen po legs par nyon cig / e ma'o //",
    "NG0419:610": " bde gshegs bcom ldan 'das //",
    "NG0419:611": "sangs rgyas kun gyi ye shes sku //",
    "NG0419:612": "rtogs par bka' ba snying po'i don //",
    "NG0419:613": "rab tu mi rtogs @#//",
    "NG0419:614": "gnas med pa'o //",
    "NG0419:615": "zhes gsungs so //",
    "NG0419:616": "e maho //",
    "NG0419:617": "ye nas rnyog pa med pa'i sku //",
    "NG0419:618": "bsgoms pas mi zin chu zla 'dra //",
    "NG0419:619": "rtog pa med pa sgom pa'i mchog /",
    "NG0419:620": "ces gsungs so //",
    "NG0419:621": "e ma'o //",
    "NG0419:622": "mi gnas ye shes dngos rtog mtha' dang bral //",
    "NG0419:623": "phyogs lhung med pa'i shes rab khong na gsal //",
    "NG0419:624": "sku gcig yig 'bru ma nyams so sor mkhyen //",
    "NG0419:625": "rang gi shes rab sna tshogs sprul pa'i sku //",
    "NG0419:626": "de ltar rtogs pa'i skyes bus thams cad mkhyen //",
    "NG0419:628": " mtshan mo'i yul bzung ci dgar bsgoms kyang 'grub //",
    "NG0419:629": "ces gsungs so //",
    "NG0419:630": "e ma'o //",
    "NG0419:632": " chos sku gcig las so sor don brjod kyang *//",
    "NG0419:633": "rang rig rgyal po gdod nas che ste 'phags //",
    "NG0419:634": "ting 'dzin rtse gcig yid dam don brjod kyang *//",
    "NG0419:635": "rtog pa med par rgyal ba mya ngan yongs mi 'da' //",
    "NG0419:636": "zhes gsungs nas /",
    "NG0419:637": "dam pa'i skyes bu bzhi skye med kyi dbyings su gshegs so //",
    "NG0419:638": "sgo bzhi lde mig dang sbyar te bshad pa'o //",
    "NG0419:639": "sgo brgyad nang du sbyor ba ni //",
    "NG0419:640": "sangs rgyas kun gyi dgongs pa yin //",
    "NG0419:641": "sgo gcig phyir la bstan pa ni //",
    "NG0419:642": "ro langs bde ba bdag nyid kyis //",
    "NG0419:644": " rgyu 'bras gnyis kyi don gyi phyir //",
    "NG0419:645": "'khor lo phyi nang gnyis su bskor //",
    "NG0419:646": "ces gsungs so //",
    "NG0419:648": " chos 'byung chen mo zhes kyang bya //",
    "NG0419:649": "gsang sngags kyi spyi khog chen mo chos thams cad kyi gung shing lta bu /",
    "NG0419:650": "yan lag med pa'i rdo rjes bshad pa /",
    "NG0419:651": "bcom ldan 'das bdag cag gis lung bstan pa 'dis bcom ldan 'das la mngon par bstod do //"
}