{
    "NG0460:1": "sangs rgyas dang sems can gnyis med pas //",
    "NG0460:2": "sangs rgyas 'ba' zhig tu bsdu'o //",
    "NG0460:3": "byang chub sems dpa' rnams la rdzu 'phrul gyi rkang pa bzhi la sogs te //",
    "NG0460:4": "stobs dang mi 'jigs pa dpag tu med pa yod kyang *//",
    "NG0460:5": "chos thams cad kyi de bzhin nyid ma mkhyen pas //",
    "NG0460:6": "sems can gyi sder bsdu'o //",
    "NG0460:7": "sems can rnams kyi rkyen khyad par can dang phrad",
    "NG0460:8": "na rtogs pa skad cig ma la skye ba'i thabs",
    "NG0460:9": "yod pas // sangs rgyas kyi sder bsdu'o //",
    "NG0460:10": "de bzhin gshegs pa'i bka' dri ma med pa'i rgyu 'di ni //",
    "NG0460:11": "ston pa rdo rje 'chang gis bstan //",
    "NG0460:12": "zhu ba po rdo rje 'dzin pas zhus te //",
    "NG0460:13": "bsdus pa po rdo rje chos bsdus pa //",
    "NG0460:14": "kye kye rdo rje 'chang thabs mchog tu gyur pa legs so legs so //",
    "NG0460:15": "zhes bsdus pa'o //",
    "NG0460:16": "kye sdud pa po rdo rje chos legs par nyon",
    "NG0460:17": "cig / 'khor ba'i chos ni rgya chad pa yin",
    "NG0460:18": "no // chos kyi sku bde ba chen po ni rgya chad pa yin gyi //",
    "NG0460:19": "ci ste 'khor ba rgya chad pa mtha' la thug med //",
    "NG0460:20": "chos sku rgya chad rtogs na 'gyur ba med //",
    "NG0460:21": "sangs rgyas ye shes rang snang rtogs 'dzin mtha' las 'das //",
    "NG0460:22": "'khor 'das gnyis med sems can don mi gzigs //",
    "NG0460:23": "sems can yul las snang nas sangs rgyas zag bcas yin //",
    "NG0460:24": "byang chub sems dpa' rnams ni sa nas sa ru bgrod pas rtsol sbyong don mi spong *//",
    "NG0460:25": "sa nas sa ru bgrod kyang ye shes rang snang yin //",
    "NG0460:26": "bgrod tshe sgra dang sa g.yos 'byung *//",
    "NG0460:27": "'gro ba rnams kyi yang dag sangs rgyas gzigs //",
    "NG0460:28": "sangs rgyas mtshan ma'i yul las rang 'das kyang *//",
    "NG0460:29": "rang gi shes rab blo la snang bas bla ma'i",
    "NG0460:30": "ngag / de 'gro ba rnams kyis yang dag sangs",
    "NG0460:31": "rgyas gzigs // zhes bya'o //",
    "NG0460:32": "sdud pa po rdo rje chos gang zhig rtogs pa mngon du gyur pa'i dus su //",
    "NG0460:33": "rang mngon du gyur pa mtshan ma'i blo la snang na //",
    "NG0460:34": "snang ba'i dus de nyid du zag pa dang bcas pa'o //",
    "NG0460:35": "mngon du gyur pa'i dus na snang ba 'dzin med na /",
    "NG0460:36": "rang byung dbyings rig pa'i ye shes brdal ba ceg gsungs so //",
    "NG0460:37": "thugs kyi rgyud dam pa rin po che sbungs pa'i rgyud kyi snying po'i bcud phyung ba //",
    "NG0460:38": "byang chub kyi sems nor bu dri med pa'i rgyud",
    "NG0460:39": "rdo rje sems dpa' 'jam dpal gsang ba'i thugs klong",
    "NG0460:40": "nas phyung ba las le'u ste gsum pa'o // //",
    "NG0460:41": "rdo rje 'chang chen pos thabs mchog tu gyur pa",
    "NG0460:42": "legs so legs so //",
    "NG0460:43": "zhes bsdus pa'o //"
}