{
    "T02TD3134E:295b-0": "@295b * // de bzhin gshegs pa bdun gyi sngon gyi smon lam gyi khyad par rgyas pa zhes bya ba'i mdo sde bklag cing de bzhin gshegs pa bdun mchod de /",
    "T02TD3134E:295b-1": "smon lam gdab pa'i dchog mdo sde las btus te rim par bklag pa /",
    "T02TD3134E:295b-2": "dkon mchog gsum gyi bden pa dang /",
    "T02TD3134E:296a-0": "sangs rgyas dang byang chub @296a * //",
    "T02TD3134E:296a-1": "sems dpa' thams cad kyi byin gyi rlabs dang /",
    "T02TD3134E:296a-2": "tshogs gnyis yongs su rdzogs pa'i mnga' thang chen po dang /",
    "T02TD3134E:296a-3": "chos kyi dbyings rnam par dag pa'i stobs dang /",
    "T02TD3134E:296a-4": "bcom ldan 'das sman gyi bla bee d'urya'i 'od kyi rgyal po la sogs pa de bzhin gshegs pa bdun dang /",
    "T02TD3134E:296a-5": "ston pa bde bar gshegs pa dpal sh'akya thub pa 'khor dang bcas pa gdan 'dzom pa'i pho brang gi dkyil 'khor dang /",
    "T02TD3134E:296a-6": "mchod pa'i tshogs sbyar ba 'di rnams ji ltar de bzhin gshegs pa de dag gi sngon gyi smon lam khyad par can gyis bsgrubs pa'i sangs rgyas kyi zhing rnam par dag pa dang /",
    "T02TD3134E:296a-7": "bcom ldan 'das 'od dpag med kyi zhing gi bkod pa'i yon tan lta bu dang ldan par gyur te /",
    "T02TD3134E:296a-8": "sa gzhi rin po che sna tshogs kyi rang bzhin lag mthil ltar mnyam pa /",
    "T02TD3134E:296a-9": "mchod pa phul du phyin pa sna tshogs dang phung po gsum pa'i mdo dang /",
    "T02TD3134E:296a-10": "bzang po spyod pa'i smon lam las 'byung brgya mtsho thams cad kyis rgyas par gang zhing rgyan klubs pa dang ldan par gyur cig /'phags pa gdan 'dzom pas kyang /",
    "T02TD3134E:296a-11": "de bzhin du byin gyis brlabs shing bzhes te longs spyod par gyur cig / de skad lan gsum bzlas /",
    "T02TD3134E:296a-12": "yang de'i rjes la dkon mchog gsum gyi bden pa dang /",
    "T02TD3134E:296a-13": "sangs rgyas dang byang chub sems dpa' thams cad kyi byin gyi rlabs dang /",
    "T02TD3134E:296a-14": "tshogs gnyis yongs su rdzogs pa'i mnga' thang chen po dang /",
    "T02TD3134E:296a-15": "chos kyi dbyings rnam par dag pa'i stobs kyis de bzhin du gyur cig ces lan gsum bzlas /",
    "T02TD3134E:296a-16": "mchod pa'i tshogs bden pas byin gyis brlabs pa'i 'og tu 'phags pa spyan drang ba /",
    "T02TD3134E:296a-17": "pus mo btsugs te me tog blangs thal mo sbyar nas tshig 'di skad ces /",
    "T02TD3134E:296a-18": "shar phyogs kyi 'jig rten gyi khams gzhan gyis mi thub pa na de bzhin gshegs pa dgra bcom pa yang dag par rdzogs pa'i sangs rgyas mtshan legs par yongs bsgrags dpal gyi rgyal po zham 'bring ba byang chub sems dpa'i 'khor bye ba khrag khrig dang bcas pa la sogs te /",
    "T02TD3134E:296a-19": "de bzhin gshegs ba bdun po 'khor dang bcas pa rnams dgongs su gsol /",
    "T02TD3134E:296b-0": "bcom ldan 'das thugs rje chen po rnams kyis slad ma'i dus lnga brgya ba tham la @296b dam pa'i chos ltar bcos pa 'byung ba na /",
    "T02TD3134E:296b-1": "sems can las kyi sgrib pa sna tshogs kyis bsgribs pa /",
    "T02TD3134E:296b-2": "nad sna tshogs kyis lus gzir ba /",
    "T02TD3134E:296b-3": "mya ngan dang sdug bsngal sna tshogs kyis gtses pa /",
    "T02TD3134E:296b-4": "phongs par gyur pa'i sems can rnams thams cad rjes su bzung zhing lha dang mi rnams kyi don dang phan pa dang bde ba'i slad du /",
    "T02TD3134E:296b-5": "de bzhin gshegs pa rnams kyi thabs mkhas pa mang po dang /",
    "T02TD3134E:296b-6": "sngon gyi smon lam gyi khyad par rgyas pa bzang zhing rlabs che ba dang /",
    "T02TD3134E:296b-7": "mthu dang byin gyi rlabs dpag tu ma mchis pa mnga' ba la brten te /",
    "T02TD3134E:296b-8": "che ge mo la sogs pa 'gro ba mang po bskyab pa'i slad du /",
    "T02TD3134E:296b-9": "la gon skyabs dang dpung gnyen du spyan 'dren zhing mchis na /",
    "T02TD3134E:296b-10": "mchod pa'i tshogs sbyar ba'i pho brang gi dkyil 'khor 'dir gshegs shing gdan 'dzom pa chen po mdzad de byin gyis brlabs par ci gnang /",
    "T02TD3134E:296b-11": "da ltar bdag cag gi ston pa sangs rgyas bcom ldan 'das dpal sh'akya thub pa gdul bya'i dbang gis 'dzam bu'i gling 'dir mya ngan las 'das pa'i tshul bstan kyang 'jig rten gyi khams gzhan dag tu de bzhin gshegs pa'i rnam par rol pa sna tshogs kyis 'gro ba'i don mdzad cing bzhugs pa yang de bzhin gshegs pa'i thugs rje chen po dang /",
    "T02TD3134E:296b-12": "sngon gyi smon lam khyad par can las glengs te /",
    "T02TD3134E:296b-13": "bdag cag rnams mnga' ris kyi gdul bya phyag mtshan du bzhes pa'i nang du gtogs te bka' drin thob pa'i 'phro mchis pa tsam la brten te che ge mo la sogs pa 'gro ba mang po bskyab pa'i slad du mgon skyabs dang dpung gnyen du spyan 'dren cing mchis na /",
    "T02TD3134E:296b-14": "mchod pa'i tshogs sbyar ba'i pho brang gi dkyil 'khor 'dir gshegs shing gdan 'dzom pa chen po mdzad de /",
    "T02TD3134E:296b-15": "byin gyis brlab par cig nang /",
    "T02TD3134E:296b-16": "byang chub sems dpa' sems dpa' chen po 'phags pa 'jam dpal gzhon nur gyur pa dang /",
    "T02TD3134E:296b-17": "dpal phyag na rdo rje dang /",
    "T02TD3134E:296b-18": "rgyal ba'i sras po skyabs grol la sogs pa byang chub sems dpa' sems dpa' chen po gang dag sngon de bzhin gshegs pa bdun gyi smon lam khyad par rgyas pa'i mdo sde bka' stsal ba'i tshe /",
    "T02TD3134E:296b-19": "gdan 'dzom par 'dus te /",
    "T02TD3134E:297a-0": "mdo sde byin gyis brlabs shing de bzhin gshegs pa'i @297a * //",
    "T02TD3134E:297a-1": "bka' sgrub par thugs bskyed pa de dag thams cad kyang che ge mo la sogs pa 'gro ba mang po bskyab pa'i slad du mgon skyabs dang dpung gnyen du spyan 'dren zhing mchis na /",
    "T02TD3134E:297a-2": "mchod pa'i tshogs sbyar ba'i pho brang gi dkyil 'khor 'dir gshegs shing gdan 'dzom pa chen po mdzad de /",
    "T02TD3134E:297a-3": "byin gyis brlab par ci gnang /",
    "T02TD3134E:297a-4": "sngon de bzhin gshegs pa gdan 'dzom pa chen pos bkas btad cing so so nas kyang lha'i tshig bden pas mdongs gsol du zhal gyis bzhes te /",
    "T02TD3134E:297a-5": "dam pa'i chos kyi 'khor rnam bzhi skyong bar mdzad cing zhal gyis bzhes pa'i lha'i dbang po brgya byin dang /",
    "T02TD3134E:297a-6": "rgyal po chen po yul 'khor srung dang /",
    "T02TD3134E:297a-7": "'phags skyes po dang /",
    "T02TD3134E:297a-8": "mig mi bzang dang /",
    "T02TD3134E:297a-9": "rnam thos kyi sras la sogs pa phyogs skyong ba thams cad kyis kyang che ge mo la sogs pa 'gro ba mang po bskyab pa'i slad du mgon skyabs dang dpung gnyen du spyan 'dren zhing mchis na /",
    "T02TD3134E:297a-10": "mchod pa'i tshogs spyar ba'i pho brang gi dkyil 'khor 'dir gshegs shing gdan 'dzom pa chen po mdzad de /",
    "T02TD3134E:297a-11": "byin gyis brlab par ci gnang /",
    "T02TD3134E:297a-12": "sngon de bzhin gshegs pa bdun gyi sngon gyi smon lam gyi khyad par rgyas pa'i mdo sde 'chang ba dang /",
    "T02TD3134E:297a-13": "mchod pa la sogs pa'i sems can de dag phyag mtshan du bzhes shing bsrung bar zhal gyis bzhes pa gnod sbyin gyi sde dpon chen po ji 'jigs dang /",
    "T02TD3134E:297a-14": "gnod sbyin gyi snge dpon chen po rdo rje dang /",
    "T02TD3134E:297a-15": "gnod sbyin gyi snge dpon chen po rgyan 'dzin dang /",
    "T02TD3134E:297a-16": "gnod sbyin gyi snge dpon chen po gza' 'dzin dang /",
    "T02TD3134E:297a-17": "gnod sbyin gyi snge dpon chen po rlung dang ;",
    "T02TD3134E:297a-18": "gnod sbyin gyi sde dpon chen po gnas bcas dang /",
    "T02TD3134E:297a-19": "gnod sbyin gyi snge dpon chen po dbang 'dzin dang /",
    "T02TD3134E:297a-20": "gnod sbyin gyi snge dpon chen po btung 'dzin dang /",
    "T02TD3134E:297a-21": "gnod sbyin gyi snge dpon chen po smra 'dzin dang /",
    "T02TD3134E:297a-22": "gnod sbyin gyi snge dpon chen po bsam 'dzin dang /",
    "T02TD3134E:297a-23": "gnod sbyin gyi snge dpon chen po g-yo ba 'dzin dang /",
    "T02TD3134E:297a-24": "gnod sbyin gyi snge dpon chen po rdzogs byed dang /",
    "T02TD3134E:297a-25": "gnod sbyin gyi snge dpon chen po bcu gnyis po thams cad la yang sngon gyi thugs dam bzang po las glengs te /",
    "T02TD3134E:297a-26": "che ge mo la sogs pa'i 'gro ba mang po bskyab pa'i slad du /",
    "T02TD3134E:297b-0": "mgon skyabs dang dbung gnyen @297b du sbyan 'dren zhing mchis na /",
    "T02TD3134E:297b-1": "mchod pa'i tshogs spyar ba'i pho brang gi dkyil 'khor 'dir gshegs shing gdan 'dzom pa chen po mdzad de byin gyis brlab par ci gnang /",
    "T02TD3134E:297b-2": "skabs 'dir lha klu spyan drang ste /",
    "T02TD3134E:297b-3": "phyogs skyong 'jig rten skyong ba dbang dang ldan //",
    "T02TD3134E:297b-4": "thugs rje thabs mkhas thugs dam dkyil po che //",
    "T02TD3134E:297b-5": "lha dang drang srong gshin rje srin po klu //",
    "T02TD3134E:297b-6": "rlung lha gnod sbyin bgegs gza' rgyu skar bcas //",
    "T02TD3134E:297b-7": "de dag so so dbang po'i skur ston pa //",
    "T02TD3134E:297b-8": "phyogs bcu'i 'jig rten skyong ba bzhugs so 'tshal //",
    "T02TD3134E:297b-9": "bstan pa rgyas pa'i slad du spyan 'dren na //",
    "T02TD3134E:297b-10": "'gro ba'i don phyir mchod kyis gshegs su gsol /",
    "T02TD3134E:297b-11": "sa man dza: de ltar spyan drangs pas thams cad kyang rdzu 'phrul gyis nam mkha' la byon par bsam mo //",
    "T02TD3134E:297b-12": "de nas phyag 'tshal ba 'greng phyag bdun gyis te /",
    "T02TD3134E:297b-13": "de bzhin gshegs pa dgra bcom pa yang dag par rdzogs pa'i sangs rgyas mtshan legs par yongs bsgrags dpal gyi rgyal po zhabs 'bring ba byang chub sems dpa'i 'khor dpag tu med pa dang bcas pa la phyag 'tshal lo skyabs su mchi'o //",
    "T02TD3134E:297b-14": "de bzhin gshegs pa dgra bcom pa yang dag par rdzogs pa'i sangs rgyas rin po che dang zla ba dang padmas rab tu brgyan pa mkhas pa gzi brjid sgra dbyangs kyi rgyal po byang chub sems dpa'i 'khor dpag tu med pa dang bcas pa la phyag 'tshal lo skyabs su mchi'o //",
    "T02TD3134E:297b-15": "de bzhin gshegs pa dgra bcom pa yang dag par rdzogs pa'i sangs rgyas gser bzangs dri med rin chen snang brtul zhugs grub pa byang chub sems dpa' bye ba khrag khrig brgya stong du mas kun nas bskor ba dang bcas pa la phyag 'tshal lo skyabs su mchi'o //",
    "T02TD3134E:297b-16": "de bzhin gshegs pa dgra bcom pa yang dag par rdzogs pa'i sangs rgyas mya ngan med mchog dpal byang chub sems dpa'i tshogs grangs med pas bskor ba dang bcas pa la phyag 'tshal lo skyabs su mchi'o //",
    "T02TD3134E:297b-17": "de bzhin gshegs pa dgra bcom pa yang dag par rdzogs pa'i sangs rgyas chos bsgrags rgya mtsho'i dbyangs la byang chub sems dpa'i tshogs dpag tu med pas bskor ba dang bcas pa la phyag 'tshal lo skyabs su mchi'o //",
    "T02TD3134E:298a-0": "de bzhin gshegs pa @298a * //",
    "T02TD3134E:298a-1": "dgra bcom pa yang dag par rdzogs pa'i sangs rgyas chos rgya mtsho mchog gi blos rnam par rol pa mngon par mkhyen pa byang chub sems dpa'i tshogs grangs med pas kun nas bskor ba dang bcas pa la phyag 'tshal lo skyabs su mchi'o //",
    "T02TD3134E:298a-2": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sman gyi bla bee d'urya 'od kyi rgyal po 'khor byang chub sems dpa' nyi ma ltar rnam par snang byed dang /",
    "T02TD3134E:298a-3": "zla ba ltar rnam par snang byed la sogs pa byang chub sems dpa'i tshogs grangs med pa dang bcas pa la phyag 'tshal lo skyabs su mchi'o //",
    "T02TD3134E:298a-4": "de bzhin gshegs pa dgra bcom pa yang dag par rdzogs pa'i sangs rgyas dpal sh'akya thub pa la phyag 'tshal lo skyabs su mchi'o //",
    "T02TD3134E:298a-5": "byang chub sems dpa' sems dpa' chen po 'phags pa 'jam dpal gzhon nur gyur pa dang /",
    "T02TD3134E:298a-6": "phyag na rdo rje dang /",
    "T02TD3134E:298a-7": "skyabs grol la sogs pa la gus par phyag 'tshal lo skyabs su mchi'o //",
    "T02TD3134E:298a-8": "lha'i dbang po brgya byin dang /",
    "T02TD3134E:298a-9": "rgyal po chen po bzhi la sogs pa dam pa'i chos skyong ba thams cad la phyag 'tshal lo skyabs su mchi'o //",
    "T02TD3134E:298a-10": "gnod sbyin gyi snge dpon chen po ji 'jigs la sogs te /",
    "T02TD3134E:298a-11": "gnod sbyin gyi snge dpon chen po bcu gnyis la phyag 'tshal lo skyabs su mchi'o //",
    "T02TD3134E:298a-12": "'phags pa'i tshogs de dag thams cad la mchod yon dang byug pa /",
    "T02TD3134E:298a-13": "me tog dang bdug spos /",
    "T02TD3134E:298a-14": "mar me dang zhal zas /",
    "T02TD3134E:298a-15": "rol mo dang sil snyan /",
    "T02TD3134E:298a-16": "gdugs dang ba dan la sogs pa dngos su ci 'byor pa 'di dag dang /",
    "T02TD3134E:298a-17": "phyogs bcu na bdag pos yongs su ma bzung ba'i lha dang mi'i rdzas dam pa /",
    "T02TD3134E:298a-18": "bde ba'i yo byad phun sum tshogs pa thams cad dang /",
    "T02TD3134E:298a-19": "gzungs dang rig pa'i mthu dang /",
    "T02TD3134E:298a-20": "mos pa'i stobs kyis bskyed pa'i mchod pa'i sprin bzang po spyod ba'i smon lam las 'byung ba /",
    "T02TD3134E:298a-21": "rgya mtsho thams cad kyis nam mkha'i mthas klas pa /",
    "T02TD3134E:298a-22": "chos kyi dbyings su gtogs pa thams cad rgyas par bkang ste 'bul lo //",
    "T02TD3134E:298a-23": "mchod do //",
    "T02TD3134E:298a-24": "ming 'di zhes bgyi ba dang /",
    "T02TD3134E:298b-0": "bdag cag gis thog mam mchis pa nas 'khor ba nas 'khor ba'i tshe rabs thams cad du sdig @298b pa mi dge ba'i las mdor na mi bgyi bar rigs pa'i las ni bgyis /",
    "T02TD3134E:298b-1": "bgyi bar 'os pa'i las ni ma bgyis pa la sogs pa'i dngos sdig ci mchis pa thams cad yang dag par 'chags so //",
    "T02TD3134E:298b-2": "dus gsum gyi 'phags pa dang so so'i skye bo'i dge ba mtha' dag gi bsod nams thams cad la rjes su yi rang ngo //",
    "T02TD3134E:298b-3": "phyogs bcu'i rgyal ba thams cad la chos kyi 'khor lo bla na med pa bskor bar bskul lo //",
    "T02TD3134E:298b-4": "'jig rten gyi sgron ma gang dag mya ngan las 'da' ba'i tshul ston par bzhed pa de dag thams cad mya ngan las mi 'da' bar 'jig rten gyi don mdzad cing yun ring du bzhugs par gsol ba 'tshal lo //",
    "T02TD3134E:298b-5": "bcom ldan 'das gdan 'dzom pa chen po dgongs su gsol //",
    "T02TD3134E:298b-6": "bcom ldan 'das thugs rje chen po dang ldan pa rnams kyis /",
    "T02TD3134E:298b-7": "slad ma'i dus lnga brgya pa tha ma la dam pa'i chos ltar bcos pa 'byung ba na /",
    "T02TD3134E:298b-8": "sems can las kyi sgrib pa sna tshogs kyis bsgribs pa /",
    "T02TD3134E:298b-9": "nad sna tshogs kyis lus gzir ba /",
    "T02TD3134E:298b-10": "mya ngan dang sdug bsngal sna tshogs kyis gtses pa /",
    "T02TD3134E:298b-11": "phongs par gyur pa'i sems can thams cad rjes su bzung zhing lha dang mi rnams kyi don dang /",
    "T02TD3134E:298b-12": "phan pa dang bde ba'i slad du /",
    "T02TD3134E:298b-13": "sngon bcom ldan 'das de bzhin gshegs pa dgra bcom pa yang dag par rdzogs pa'i sangs rgyas bdun gyi thabs mkhas pa dang /",
    "T02TD3134E:298b-14": "smon gyi smon lam gyi khyad par rgyas pa rlabs po che ji ltar btab cing byin gyis brlabs pa dang /",
    "T02TD3134E:298b-15": "don de nyid da ltar bdag cag gi ston pa bcom ldan 'das dpal sh'akya thub pas ji ltar bka' stsal zhing byin gyis brlabs pa dang /",
    "T02TD3134E:298b-16": "'phags pa 'jam dpal dang /",
    "T02TD3134E:298b-17": "phyag na rdo rje dang /",
    "T02TD3134E:298b-18": "skyabs grol la sogs pa byang chub sems dpa' sems dpa' chen po rnams kyis bcom ldan 'das de dag gi bka' lung yang dag par sgrub pa dang /",
    "T02TD3134E:298b-19": "so so'i dgongs spyod rgya chen po rdzogs par bskang ba'i slad du /",
    "T02TD3134E:298b-20": "mdo sde'i don sgrub pa'i phrin las mdzad par 'phags pa'i bka' btags pas zhal gyis bzhes shing ji ltar byin gyis brlabs pa dang /",
    "T02TD3134E:298b-21": "lha'i dbang po brgya byin dang /",
    "T02TD3134E:298b-22": "rgyal po chen po bzhi dang /",
    "T02TD3134E:298b-23": "gnod sbyin gyi snge dpon chen po bcu gnyis la sogs te /",
    "T02TD3134E:299a-0": "lha'i dge bsnyen chen @299a * //",
    "T02TD3134E:299a-1": "po thams cad kyis /",
    "T02TD3134E:299a-2": "gdan 'dzom pa'i spyan sngar mdo sde dang /",
    "T02TD3134E:299a-3": "mdo sde 'dzin pa'i sems can bsrung ba dang /",
    "T02TD3134E:299a-4": "bskyab par zhal gyis bzhes pa la sogs pa sngon 'phags pa rnams kyis ji ltar byin gyis brlabs shing bka' stsal ba'i mdo sde las 'byung ba bzhin du de bzhin gshegs pa sras dang bcas pa de rnams gdan 'dzom par mdzad pa'i pho brang gi dkyil 'khor du mchod pa'i tshogs sbyar nas gdan 'dzom pa'i spyan sngar mtshan nas brjod de mchod pa 'bul /",
    "T02TD3134E:299a-5": "bskul zhing smon lam gsol te /",
    "T02TD3134E:299a-6": "bka' drin nod cing mchis na gdan 'dzom pas sngon ji ltar byin gyis brlabs shing bka' stsal pa bzhin du mdo sde'i cho ga yongs su rdzogs par mdzad cing phan yon ji skad 'byung ba'i bka' drin thams cad che ge mo la sogs pa bdag cag gis 'phral du thob par stsal bar ci gnang /",
    "T02TD3134E:299a-7": "de'i 'og tu 'phags pa rnams la re re nas mchod ba 'bul zhing smon lam gdab par bgyi'o //",
    "T02TD3134E:299a-8": "de bzhin gshegs pa mtshan legs par yongs bsgrags dpal gyi rgyal po'i mtshan nas brjod de mchod nas smon lam du gsol pa /",
    "T02TD3134E:299a-9": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mtshan legs par yongs bsgrugs dpal gyi rgyal po la phyag 'tshal lo //",
    "T02TD3134E:299a-10": "skyabs su mchi'o //",
    "T02TD3134E:299a-11": "de skad lan gsum bzlas /",
    "T02TD3134E:299a-12": "skabs 'dir mchod pa ci 'byor pa dbul /",
    "T02TD3134E:299a-13": "de bzhin gshegs pa rin po che dang zla ba dang padmas rab tu brgyan pa mkhas pa gzi brjid sgra dbyangs kyi rgyal po la phyag 'tshal lo //",
    "T02TD3134E:299a-14": "mchod do skyabs su mchi'o //",
    "T02TD3134E:299a-15": "de skad lan gsum bzlas /",
    "T02TD3134E:299a-16": "skabs 'dir mchod pa ci 'byor pa dbul /",
    "T02TD3134E:299a-17": "de bzhin gshegs pa gser bzangs dri med rin chen snang brtul zhugs grub pa la phyag 'tshal lo //",
    "T02TD3134E:299a-18": "mchod do skyabs su mchi'o //",
    "T02TD3134E:299a-19": "de skad lan bdun bzlas /",
    "T02TD3134E:299a-20": "skabs 'dir mchod pa ci 'byor pa dbul /",
    "T02TD3134E:299a-21": "de bzhin gshegs pa mya ngan med mchog dpal la gus par phyag 'tshal lo //",
    "T02TD3134E:299a-22": "mchod do skyabs su mchi'o //",
    "T02TD3134E:299a-23": "de skad lan bdun bzlas /",
    "T02TD3134E:299a-24": "skabs 'dir mchod pa ci 'byor pa dbul /",
    "T02TD3134E:299b-0": "de bzhin gshegs pa chos bsgrags @299b rgya mtsho'i dbyangs la gus par phyag 'tshal lo //",
    "T02TD3134E:299b-1": "mchod do skyabs su mchi'o //",
    "T02TD3134E:299b-2": "de skad lan bdun bzlas /",
    "T02TD3134E:299b-3": "skabs 'dir mchod pa ci 'byor pa dbul /",
    "T02TD3134E:299b-4": "de bzhin gshegs pa chos rgya mtsho mchog gi blos rnam par rol pa mngon par mkhyen pa la phyag 'tshal lo //",
    "T02TD3134E:299b-5": "mchod do skyabs su mchi'o //",
    "T02TD3134E:299b-6": "de skad lan bdun bzlas /",
    "T02TD3134E:299b-7": "skabs 'dir mchod pa ni 'byor ba dbul /",
    "T02TD3134E:299b-8": "bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sman gyi bla bee d'urya'i 'od kyi rgyal po la phyag 'tshal lo //",
    "T02TD3134E:299b-9": "mchod do skyabs su mchi'o //",
    "T02TD3134E:299b-10": "de skad lan bdun bzlas /",
    "T02TD3134E:299b-11": "skabs 'dir mchod pa ci 'byor pa dbul /",
    "T02TD3134E:299b-12": "ston pa bcom ldan 'das dpal sh'akya thub pa la phyag 'tshal lo //",
    "T02TD3134E:299b-13": "mchod do skyabs su mchi'o //",
    "T02TD3134E:299b-14": "de skad lan bdun bzlas /",
    "T02TD3134E:299b-15": "skabs 'dir mchod pa ci 'byor pa dbul /",
    "T02TD3134E:299b-16": "byang chub sems dpa' sems dpa' chen po 'phags pa 'jam dpal la phyag 'tshal lo //",
    "T02TD3134E:299b-17": "mchod do skyabs su mchi'o //",
    "T02TD3134E:299b-18": "de skad lan bdun bzlas /",
    "T02TD3134E:299b-19": "skabs 'dir mchod pa ci 'byor pa dbul /",
    "T02TD3134E:299b-20": "byang chub sems dpa' sems dpa' chen po skyabs grol la phyag 'tshal lo //",
    "T02TD3134E:299b-21": "mchod do skyabs su mchi'o //",
    "T02TD3134E:299b-22": "de skad lan bdun bzlas /",
    "T02TD3134E:299b-23": "skabs 'dir mchod pa ci 'byor pa dbul /",
    "T02TD3134E:299b-24": "byang chub sems dpa' sems dpa' chen po dpal phyag na rdo rje la phyag 'tshal lo //",
    "T02TD3134E:299b-25": "mchod do skyabs su mchi'o //",
    "T02TD3134E:299b-26": "de skad lan bdun bzlas /",
    "T02TD3134E:299b-27": "skabs 'dir mchod pa ci 'byor pa dbul /",
    "T02TD3134E:299b-28": "lha'i dbang po brgya byin dang /",
    "T02TD3134E:299b-29": "rgyal po chen po yul 'khor srung dang /",
    "T02TD3134E:299b-30": "'phags skyes po dang /",
    "T02TD3134E:299b-31": "mig mi bzang dang /",
    "T02TD3134E:299b-32": "ku be ral sogs pa'i chos skyong ba lha'i dge bsnyen thams cad la phyag 'tshal lo //",
    "T02TD3134E:299b-33": "mchod do skyabs su mchi'o //",
    "T02TD3134E:299b-34": "skabs 'dir mchod pa ci 'byor pa dbul /",
    "T02TD3134E:299b-35": "mthu dpal dang ldan pa'i dge bsnyen dam pa /",
    "T02TD3134E:299b-36": "gnod sbyin gyi sde dpon bcu gnyis la 'di lta ste /",
    "T02TD3134E:299b-37": "gnod sbyin gyi sde dpon chen po ji 'jigs la phyag 'tshal lo //",
    "T02TD3134E:299b-38": "mchod do skyabs su mchi'o //",
    "T02TD3134E:299b-39": "gnod sbyin gyi sde dpon chen po rdo rje la phyag 'tshal lo //",
    "T02TD3134E:299b-40": "mchod do skyabs su mchi'o //",
    "T02TD3134E:299b-41": "gnod sbyin gyi snge dpon chen po rgyan 'dzin la phyag 'tshal lo //",
    "T02TD3134E:300a-0": "mchod do @300a * //",
    "T02TD3134E:300a-1": "skyabs su mchi'o //",
    "T02TD3134E:300a-2": "gnod sbyin gyi snge dpon chen po gza' 'dzin la phyag 'tshal lo //",
    "T02TD3134E:300a-3": "mchod do skyabs su mchi'o //",
    "T02TD3134E:300a-4": "gnod sbyin gyi sde dpon chen po rlung la phyag 'tshal lo //",
    "T02TD3134E:300a-5": "mchod do skyabs su mchi'o //",
    "T02TD3134E:300a-6": "gnod sbyin gyi sde dpon chen po gnas bcas la phyag 'tshal lo //",
    "T02TD3134E:300a-7": "mchod do skyabs su mchi'o //",
    "T02TD3134E:300a-8": "gnod sbyin gyi sde dpon chen po dbang 'dzin la phyag 'tshal lo //",
    "T02TD3134E:300a-9": "mchod do skyabs su mche'o //",
    "T02TD3134E:300a-10": "gnod sbyin gyi snge dpon chen po btung 'dzin la phyag 'tshal lo //",
    "T02TD3134E:300a-11": "mchod do skyabs su mchi'o //",
    "T02TD3134E:300a-12": "gnod sbyin gyi sde dpon chen po smra 'dzin la phyag 'tshal lo //",
    "T02TD3134E:300a-13": "mchod do skyabs su mchi'o //",
    "T02TD3134E:300a-14": "gnod sbyin gyi sde dpon chen po bsam 'dzin la phyag 'tshal lo //",
    "T02TD3134E:300a-15": "mchod do skyabs su mchi'o //",
    "T02TD3134E:300a-16": "gnod sbyin gyi sde dpon chen po g-yo ba 'dzin la phyag 'tshal lo //",
    "T02TD3134E:300a-17": "mchod do skyabs su mchi'o //",
    "T02TD3134E:300a-18": "gnod sbyin gyi sde dpon chen po rdzogs byed la phyag 'tshal lo //",
    "T02TD3134E:300a-19": "mchod do skyabs su mchi'o //",
    "T02TD3134E:300a-20": "skabs 'dir mchod pa ci 'byor pa dbul /",
    "T02TD3134E:300a-21": "ston pa bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dpal sh'akya thub pa la phyag 'tshal lo //",
    "T02TD3134E:300a-22": "mchod do skyabs su mchi'o //",
    "T02TD3134E:300a-23": "de skad lan bdun bzlas /",
    "T02TD3134E:300a-24": "skabs 'dir mchod pa ci 'byor ba dbul /",
    "T02TD3134E:300a-25": "ston pa bcom ldan 'das dpal sh'akya thub pas bdag cag la sogs pa sems can las kyi sgrib pa sna tshogs kyis bsgribs pa /",
    "T02TD3134E:300a-26": "nang sna tshogs kyis lus gzir ba /",
    "T02TD3134E:300a-27": "mya ngan dang sdug bsngal sna tshogs kyis gtses pa /",
    "T02TD3134E:300a-28": "phongs par gyur pa thams cad rjes su bzung zhing lha dang mi rnams kyi don dang /",
    "T02TD3134E:300a-29": "phan pa dang bde ba'i slad du de bzhin gshegs pa bdun gyi thabs mkhas pa dang /",
    "T02TD3134E:300a-30": "sngon gyi smon lam gyi khyad par rgyas par byin gyis brlabs shing /",
    "T02TD3134E:300a-31": "dpal gyi mgur nas yang dag par gsungs nas /",
    "T02TD3134E:300a-32": "phan yon dpag tu ma mchis pa /",
    "T02TD3134E:300a-33": "rgyas pa bka' stsal pa /",
    "T02TD3134E:300a-34": "'di ltar nyi zla ni dog sar lhung yang gda'/",
    "T02TD3134E:300a-35": "ri rab ri'i rgyal po ni gnas 'pho yang gda'/",
    "T02TD3134E:300a-36": "rgya mtsho chen po ni dus las yol yang gda'/",
    "T02TD3134E:300a-37": "dogs ni nam mkhar 'gyur /",
    "T02TD3134E:300b-0": "chab ni zhugs su @300b 'gyur /",
    "T02TD3134E:300b-1": "zhugs ni chab tu 'gyur /",
    "T02TD3134E:300b-2": "bser ma ni zhags bas gzung du rung bar yang gda'i /",
    "T02TD3134E:300b-3": "lha dang mi'i ston pa yang dag par rdzogs pa'i sangs rgyas thams cad mkhyen cing thams cad gzigs pa /",
    "T02TD3134E:300b-4": "sku dang gsung dang thugs kyi kun du spyod pa la yongs su ma dag pa mi mnga' ba de bzhin gshegs pas legs par gsungs pa'i bka' ni gzhan du 'gyur ba ma mchis pa lags na /",
    "T02TD3134E:300b-5": "che ge mo la sogs pa'i don du dpal gyi mgur nas gsungs pa'i mdo sde las 'byung ba'i tshul bzhin du /",
    "T02TD3134E:300b-6": "de bzhin gshegs pa bdun dang /",
    "T02TD3134E:300b-7": "ston pa bde bar gshegs pa rnams gdan 'dzom pa'i spyan sngar mchod pa ci 'byor pa bshams te /",
    "T02TD3134E:300b-8": "mchod nas smon lam du gsol pa /",
    "T02TD3134E:300b-9": "dngos ci thog pa'i nyams kyis dpags te bgyis pa 'di tsam zhig sngon ji ltar byin gyis brlabs shing bka' stsal pa bzhin du /",
    "T02TD3134E:300b-10": "da yang gdan 'dzom pa chen pos cho ga yongs su rdzogs par bskad ste /",
    "T02TD3134E:300b-11": "byin gyis brlab cing phan yon ji skad bka' stsal pa bdag cag la sogs pa sems can thams cad kyis 'phral du thob par mdzad cing stsal bar ci gnang /",
    "T02TD3134E:300b-12": "de bzhin gshegs pa'i bka' yang dag pa tshad mar gyur ba /",
    "T02TD3134E:300b-13": "'gyur ba mi mnga' ba'i bden pa mngon sum du bstan pa ci gnang /",
    "T02TD3134E:300b-14": "spyir mchod pa dbul zhing bsod nams dmigs kyis /",
    "T02TD3134E:300b-15": "bsngo ba'i smon lam gdab /",
    "T02TD3134E:300b-16": "'phags pa gdan 'dzom pa'i spyan sngar mchod pa ci 'byor ba dbul /",
    "T02TD3134E:300b-17": "de bzhin gshegs pa bdun gyi sngon gyi smon lam gyi khyad par rgyas pa'i mdo snge las 'byung ba bzhin du mchod pa'i tshogs sbyar ba'i pho brang gi dkyil 'khor 'dir /",
    "T02TD3134E:300b-18": "de bzhin gshegs pa dgra bcom pa yang dag par rdzogs pa'i sangs rgyas mtshan legs par yongs bsgrags dpal gyi rgyal po dang /",
    "T02TD3134E:300b-19": "de bzhin gshegs pa rin po che dang /",
    "T02TD3134E:300b-20": "zla ba dang /",
    "T02TD3134E:300b-21": "padmas rab tu brgyan pa mkhas pa gzi brjid sgra dbyangs kyi rgyal po dang /",
    "T02TD3134E:300b-22": "de bzhin gshegs pa gser bzangs dri med rin chen snang brtul zhugs grub pa dang /",
    "T02TD3134E:300b-23": "de bzhin gshegs pa mya ngan med mchog dpal dang /",
    "T02TD3134E:300b-24": "de bzhin gshegs pa chos bsgrags rgya mtsho'i dbyangs dang /",
    "T02TD3134E:301a-0": "de bzhin gshegs pa chos rgya mtsho mchog gi blos rnam par rol pa mngon @301a * //",
    "T02TD3134E:301a-1": "par mkhyen pa dang /",
    "T02TD3134E:301a-2": "de bzhin gshegs pa sman gyi bla bee d'urya'i 'od kyi rgyal po dang /",
    "T02TD3134E:301a-3": "ston pa bcom ldan 'das dpal sh'akya thub pa 'khor dang bcas pa spyan drangs nas /",
    "T02TD3134E:301a-4": "mtshan nas brjod de phyag 'tshal ba dang /",
    "T02TD3134E:301a-5": "mchod cing 'phags pa de dag gi smon lam khyad par can dang /",
    "T02TD3134E:301a-6": "bka' lung mthun par smon lam gsol pa dang /",
    "T02TD3134E:301a-7": "gzhan yang 'phags pa de dag gi spyan sngar sdig pa bshags pa dang /",
    "T02TD3134E:301a-8": "rjes su yi rang phul ba dang /",
    "T02TD3134E:301a-9": "bskul zhing gsol ba btab pa la sogs pa'i bsod nams ci mchis pa'i stobs dang /",
    "T02TD3134E:301a-10": "'phags pa de dag gi mthu dpal dang /",
    "T02TD3134E:301a-11": "byin gyi rlabs kyis lha'i sras kyi zhal snga nas kyi thog ma ma mchis pa'i 'khor ba nas bsags pa'i dngos sdig dang /",
    "T02TD3134E:301a-12": "sgrib pa ci mnga' ba thams cad byang bar gyur cig / sku la bsnyun mi mnga' zhing /",
    "T02TD3134E:301a-13": "sku tshe dpag tu med par ring ba dang /",
    "T02TD3134E:301a-14": "dbu rmog btsan pa dang /",
    "T02TD3134E:301a-15": "chab srid 'byam par rgya che zhing 'jig rten dang /",
    "T02TD3134E:301a-16": "'jig rten las 'das pa'i dpal phun sum tshogs pa la mnga' brnyes par gyur cig / mthar yang tshogs gnyis yongs su rdzogs pa'i g-yung drung gi sku chos kyi rgyal po sangs rgyas bcom ldan 'das kyi go 'phang brnyes par gyur cig / chabs 'og tu gtogs pa'i 'bangs thams cad kyang phyi nang gi gnod pa thams cad rab tu zhi zhing /",
    "T02TD3134E:301a-17": "bde zhing skyid ba dang /",
    "T02TD3134E:301a-18": "'phral yun du legs pa'i chos bzang po la gnas par gyur cig / mnga' ris kyi yul khams thams cad du yang mi nad dang /",
    "T02TD3134E:301a-19": "phyugs nad dang /",
    "T02TD3134E:301a-20": "lo nyes dang /",
    "T02TD3134E:301a-21": "dgra'i tshogs la sogs pa'i gnod pa dang /",
    "T02TD3134E:301a-22": "bkra mi shis pa'i pa gci yang mi 'byung ba dang /",
    "T02TD3134E:301a-23": "char chu dus su bab ste /",
    "T02TD3134E:301a-24": "lo phyugs 'phel zhing rgyas pa dang /",
    "T02TD3134E:301a-25": "bde skyid kyi dpal phun sum tshogs pa dang ldan par gyur cig / dam pa'i chos rang du gnas shing sgo thams cad nas dar zhing rgyas par gyur cig sgo'i bsod nams bgyid pa la mjug gi bsngo ba so so nas ji ltar dad pa bzhin du bris te 'debs su stsal lo //",
    "T02TD3134E:301a-26": "smon lam thams cad yongs su rdzogs pa'i 'og tu gyes kar bzod pa gsol zhing slar gshegs par gnang bar bgyi /",
    "T02TD3134E:301b-0": "bcom ldan 'das de bzhin gshegs pa mtshan legs par yongs bsgrags dpal gyi rgyal @301b po dang /",
    "T02TD3134E:301b-1": "de bzhin gshegs pa rin po che dang /",
    "T02TD3134E:301b-2": "zla ba dang padmas rab tu brgyan pa mkhas pa gzi brjid sgra dbyangs kyi rgyal po dang /",
    "T02TD3134E:301b-3": "de bzhin gshegs pa gser bzangs dri med rin chen snang brtul zhugs grub pa dang /",
    "T02TD3134E:301b-4": "de bzhin gshegs pa mya ngan med mchog dpal dang /",
    "T02TD3134E:301b-5": "de bzhin gshegs pa chos bsgrags rgya mtsho'i dbyangs dang /",
    "T02TD3134E:301b-6": "de bzhin gshegs pa chos rgya mtsho mchog gi blos rnam par rol pas mngon par mkhyen pa dang /",
    "T02TD3134E:301b-7": "de bzhin gshegs pa sman gyi bla bee d'urya'i 'od kyi rgyal po dang /",
    "T02TD3134E:301b-8": "ston pa bcom ldan 'das dpal sh'akya thub pa 'khor dang bcas pa gdan 'dzom pa spyan drangs nas mtshan nas brjod pa dang /",
    "T02TD3134E:301b-9": "phyag 'tshal zhing mchod pa dang /",
    "T02TD3134E:301b-10": "mdo dang mthun par smon lam gsol ba dang /",
    "T02TD3134E:301b-11": "che ge mo la sogs pa 'gro ba mang po'i don mdzad par gsol ba'i skabs 'dir /",
    "T02TD3134E:301b-12": "bdag cag dus ngan pa'i sems can spyod pa dman zhing ma dag par gyur pas ma 'tshal ba dang /",
    "T02TD3134E:301b-13": "bag ma mchis pa la sogs pa'i dbang gis /",
    "T02TD3134E:301b-14": "lus dang /",
    "T02TD3134E:301b-15": "ngag dang /",
    "T02TD3134E:301b-16": "yid kyi spyod pa thams cad nyon mongs pa rnams dang 'dres pa dang /",
    "T02TD3134E:301b-17": "mchod pa'i dngos po chung zhing ngan la gtsang sbras ma phye ba dang /",
    "T02TD3134E:301b-18": "mdo las 'byung ba'i cho ga bzhin du ma lcogs pa la sogs pa 'khrul zhing nongs par gyur pa thams cad 'phags pa thugs rje chen po dang ldan pa thams cad la bzod par gsol zhing mchis na /",
    "T02TD3134E:301b-19": "thugs brtse bar mdzad de bzod par bzhes shing 'phral yun gnyis su bdag cag la sgrib pa dang gnod par mi 'gyur bar byin gyis brlab par ci gnang /",
    "T02TD3134E:301b-20": "'phags pa rnams kyis deng ngam dgung 'di'i bar du bdag cag la sogs pa 'gro ba phongs shing nyam thag pa'i sems can thams cad kyi phan pa dang bde ba'i don mdzad cing /",
    "T02TD3134E:301b-21": "bka' stsal pa yang da dung yang bdag cag la thugs brtse bas yang dang yang du gdan 'dzom par mdzad par dgongs shing /",
    "T02TD3134E:301b-22": "so so'i sangs rgyas kyi zhing rnam par dag pa rnams su 'gro ba'i don la gshegs par ci gnang /",
    "T02TD3134E:301b-23": "mjug 'dir bsngo ba'i tshigs bcad kyang bklag go //",
    "T02TD3134E:301b-24": "rdzogs so//"
}