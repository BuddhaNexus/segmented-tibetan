{
    "NK036(chi)008:1": "// spros bcas dbang gi phyag bzhed dang po'i dpe las",
    "NK036(chi)008:2": "lag len khrigs su sdebs pa rje btsun seng ge",
    "NK036(chi)008:3": "dbang phyug gis mdzad pa bzhugs so //",
    "NK036(chi)008:4": "man ngag gnyis pa nang tshan gyi dgongs 'grel /",
    "NK036(chi)008:5": "dbang thams cad kyi mnga' bdag rdo rje 'chang la phyag 'tshal lo //",
    "NK036(chi)008:6": "nges pa'i lung la dad pa'i gdeng rnyed skal ldan bu //",
    "NK036(chi)008:7": "'phangs pa'i srog nor dam pa'i don la gtong phod can //",
    "NK036(chi)008:8": "sbyangs pa'i 'phro can blo yis rtse mor 'jug pa'i don //",
    "NK036(chi)008:9": "dbang rnams kun gyi gnad bsdus nges pa bdag gis bkrol //",
    "NK036(chi)008:10": "tshig gi dbang la bye brag bsam yas kyang //",
    "NK036(chi)008:11": "gnad kyi man ngag snying por phyung ba ni //",
    "NK036(chi)008:12": "spros bcas dbang gi tshig don mthong ba'i don //",
    "NK036(chi)008:13": "nges par bsdus la lag len khris su sdebs //",
    "NK036(chi)008:14": "de la skal ba ma chog dang ldan pa'i slob",
    "NK036(chi)008:15": "ma dam tshig rang gi srog ltar gces pa gnyis",
    "NK036(chi)008:16": "nas bdun tshun chod las /",
    "NK036(chi)008:17": "de bas mang na d+h+aa ki'i bka' chad 'ong nges pas bu mchog de rnams la bstan par bya'o //",
    "NK036(chi)008:18": "de la spros pa la dga' ba rnams kyis dbang",
    "NK036(chi)008:19": "nges par 'byed pa'i tshig don 'di la gzhan rnams",
    "NK036(chi)008:20": "nas rgya che bar bstan kyang /",
    "NK036(chi)008:21": "de rnams kyis don gyi gnad gtan la mi phebs te /",
    "NK036(chi)008:22": "dper na lung pa stong pa'i rlung sgra dang 'dra ste don la kha g.yel bas /",
    "NK036(chi)008:23": "dbang dngos kyi lag khrigs bla ma'i phyag len nyams",
    "NK036(chi)008:24": "kyi man ngag dngos yin pas phyir sems la gab",
    "NK036(chi)008:25": "par bya'o // de'i don nges pa'i dbang mchog len",
    "NK036(chi)008:26": "par 'dod pa'i skal ldan gyis gnad nges pa'i tshig",
    "NK036(chi)008:27": "gsum du rig par bya'o //",
    "NK036(chi)008:28": "de la nges pa don gyi dbang gi sngon du",
    "NK036(chi)008:29": "'gro ba slob dpon gyi 'brel pa brtag pa dang",
    "NK036(chi)008:30": "gcig / dngos gzhi dbang nges pa'i bya ba lag khrigs kyi go rim bstan pa dang gnyis /",
    "NK036(chi)008:31": "rjes kyi bya ba rnal 'byor pa'i spyod lam gyi tshul bstan pas nges par bya'o //",
    "NK036(chi)008:32": "de la yang dang po /",
    "NK036(chi)008:33": "slob dpon slob ma'i 'brel pa brtag pa la /",
    "NK036(chi)008:34": "dang po bla ma'i mtshan nyid bstan pa ni /",
    "NK036(chi)008:35": "mtshan nyid mi ldan na nges pa'i 'bras bu 'byin mi nus pas /",
    "NK036(chi)008:36": "de'i mtshan nyid mdo rgyud la sogs tshig gi don la nges par sbyong ba dang gcig /",
    "NK036(chi)008:37": "mngon sum don gyi gnas lugs la rtogs pa'i lam sbyong ba dang gnyis /",
    "NK036(chi)008:38": "tshogs gnyis la sogs bsags pa mthar phyin pas rgyud",
    "NK036(chi)008:39": "thog tu smin cing sgo gsum gyis gzhan gyi rgyud",
    "NK036(chi)008:40": "smin nus pa'o // slob ma'i mtshan nyid nges pa'i gdams pa'i snod brtag pa ni /",
    "NK036(chi)008:41": "don dam pa'i bla ma la ston pa'i 'du shes bskyed pa dang gcig /",
    "NK036(chi)008:42": "dad pa'i zhing sa bzang bas mi dge ba'i phyogs su dug sbrul ltar spong ba dang gnyis /",
    "NK036(chi)008:43": "'khrul pa'i don rig pas 'jig rten gyi bdog pa la mi chags shig gtong nus pa dang gsum /",
    "NK036(chi)008:44": "mdor na lus dang srog thams cad dam pa'i don la blo bsgyur nus pa dang bzhi'o //",
    "NK036(chi)008:45": "dngos gzhi dbang nges pa'i lag khrigs la gnyis /",
    "NK036(chi)008:46": "bsham pa rdzas kyi rim pa chas su gzhug pa dang gcig /",
    "NK036(chi)008:47": "smin bya slob ma'i cho ga nges pa dngos so //",
    "NK036(chi)008:48": "dang po la gnyis te /",
    "NK036(chi)008:49": "gnas khyad par can du dal bsham pa dang gcig /",
    "NK036(chi)008:50": "der bsags pa'i rdzas kyi rim pa 'god pa'o //",
    "NK036(chi)008:51": "dang po dal bri ba ni /",
    "NK036(chi)008:52": "dur khrod la sogs dben pa'i gnas su /",
    "NK036(chi)008:53": "dal 'dom gru bzhi la ba'i rnam lnga dang bdud rtsi lnga'i chag chag 'thor bar byas la /",
    "NK036(chi)008:54": "thig dang rdul tshon byin gyis brlabs pa spyi dang mthun /",
    "NK036(chi)008:55": "dbus mthing ga zlum po la pad+ma 'dab ma brgyad phyogs tshon dang mtshams mdzes tshon du bya'o //",
    "NK036(chi)008:56": "gru chad sgo dang sgo rgyan rta babs rdo rje'i",
    "NK036(chi)008:57": "ra ba me ri'i phreng ba 'od zer gyis bskor",
    "NK036(chi)008:58": "ba bri'o // gnyis pa bsag pa'i rdzas kyi bya ba ni /",
    "NK036(chi)008:59": "phyogs bzhi dbus dang lngar rin po che'i bum pa",
    "NK036(chi)008:60": "kha dog phyogs tshon la rigs lnga'i sa bon +amo",
    "NK036(chi)008:61": "+aahmh'u s+w+aa h+aa / zhes pa bris la 'god do //",
    "NK036(chi)008:62": "kha rgyan mgul rgyan dang bcas pa'i nang rin chen lnga /",
    "NK036(chi)008:63": "'bru lnga /",
    "NK036(chi)008:64": "sman lnga /",
    "NK036(chi)008:65": "spos lnga /",
    "NK036(chi)008:66": "snying po lnga /",
    "NK036(chi)008:67": "gtsang ma'i chu dang 'o ma la sogs dkar gsum dang /",
    "NK036(chi)008:68": "bu ram la sogs mngar gsum gyis bkang ngo //",
    "NK036(chi)008:69": "bum pa lnga'i steng du mda' lnga /",
    "NK036(chi)008:70": "me long lnga /",
    "NK036(chi)008:71": "shel lnga /",
    "NK036(chi)008:72": "dar sna lnga /",
    "NK036(chi)008:73": "rma bya'i mdongs lnga /",
    "NK036(chi)008:74": "rigs lnga'i tsakli lnga dgod /",
    "NK036(chi)008:75": "gsang dbang gi ras thod pa bdud rtsis bkang ba dgod /",
    "NK036(chi)008:76": "dbang gsum pa'i rdzas rig ma mtshan ldan yang bzhag go //",
    "NK036(chi)008:77": "gzhan yang sgo bzhir phur pa bzhi /",
    "NK036(chi)008:78": "mtshams bzhir ral gri bzhi dgod do //",
    "NK036(chi)008:79": "gzhan yang phyi'i mchod pa lnga /",
    "NK036(chi)008:80": "'dod pa'i yon tan lnga /",
    "NK036(chi)008:81": "rgyal srid sna bdun /",
    "NK036(chi)008:82": "tshogs kyi mchod pa rgya chen po dang /",
    "NK036(chi)008:83": "mkha' 'gro dang chos skyong gi gtor ma rgya chen po bsham mo //",
    "NK036(chi)008:84": "bla bres dang thang sku la sogs pa ci rigs pas gnas brgyan par bya'o //",
    "NK036(chi)008:85": "gnyis pa slob ma'i bya ba la gnyis /",
    "NK036(chi)008:86": "'jug par byed pa slob ma'i sngon 'gro dang /",
    "NK036(chi)008:87": "byin brlab kyi byed pa slob dpon gyi las so //",
    "NK036(chi)008:88": "dang po la lnga ste /",
    "NK036(chi)008:89": "dbang gi gsol ba gdab pa dang gcig /",
    "NK036(chi)008:90": "bla mas gnang ba byin zhing skyabs 'gro sems bskyed dpog pa dang gnyis /",
    "NK036(chi)008:91": "bsrung ba gdags shing ye shes dbab pa dang gsum /",
    "NK036(chi)008:92": "me tog gtor zhing ming gdags pa dang bzhi /",
    "NK036(chi)008:93": "mig dbye zhing mthong ba bstan pa dang lnga'o //",
    "NK036(chi)008:94": "dang po gsol ba gdab pa ni /",
    "NK036(chi)008:95": "e ma hoh skyes chen 'gro mgon bla ma rje",
    "NK036(chi)008:96": "bdag ni las can shes rab bu gsang bar nges",
    "NK036(chi)008:97": "pa'i lung 'di la rtag par bdag ni gzung du",
    "NK036(chi)008:98": "gsol zhes lan gsum zhu ba dbul lo //",
    "NK036(chi)008:99": "gnyis pa bla ma rjes gnang sbyin zhing skyabs 'gro sems bskyed dpog pa la gsum /",
    "NK036(chi)008:100": "rjes gnang dang /",
    "NK036(chi)008:101": "skyabs 'gro dang /",
    "NK036(chi)008:102": "sems bskyed do //",
    "NK036(chi)008:103": "dang po ni /",
    "NK036(chi)008:104": "e ma hohskala ldan sems kyi bu mchog tu gsang",
    "NK036(chi)008:105": "ba'i theg pa 'dir rdo rje 'dzin pa bdag gi",
    "NK036(chi)008:106": "lung zhugs nas 'bras bu nges thob 'gyur bdag nyid",
    "NK036(chi)008:107": "chen po khyod kyis ni blo yi the tshom rab",
    "NK036(chi)008:108": "bsal nas nor bu'i yon tan mthong ba bzhin bdag",
    "NK036(chi)008:109": "la bla mar spro lags sam zhes dri /",
    "NK036(chi)008:110": "slob mas spro lags zhes brjod do //",
    "NK036(chi)008:111": "gnyis pa skyabs 'gro ni /",
    "NK036(chi)008:112": "rang lus 'khor lo bzhi rtsa rlung thig le'i gnas lugs dran par byas la /",
    "NK036(chi)008:113": "rlung lnga rnam dag dwangs ma'i sku nyon mongs rnam",
    "NK036(chi)008:114": "dag ye shes lnga sku gsum mdzad pa mthar phyin",
    "NK036(chi)008:115": "pa dkon mchog gsum la rtogs pas 'dud ces lan",
    "NK036(chi)008:116": "gsum gyi rjes la de'i don bshad do //",
    "NK036(chi)008:117": "gsum pa sems bskyed pa ni /",
    "NK036(chi)008:118": "lam gyi snang bzhi'i don dran par byas la 'di skad du /",
    "NK036(chi)008:119": "kye ma hoh ma rig 'jig rten mun pa'i klong",
    "NK036(chi)008:120": "rang gi thabs shes sgron ma yis rang la gnas",
    "NK036(chi)008:121": "pa'i ye shes de bla ma'i drin gyis rtogs par",
    "NK036(chi)008:122": "bya'o zhes lan gsum gyi rjes la smon pa'i don",
    "NK036(chi)008:123": "bshad do // 'jug pa ni /",
    "NK036(chi)008:124": "e ma ho sangs rgyas mthar thug dbyings rig gnyis",
    "NK036(chi)008:125": "sku gsum ngo bo mtha' bral bzhi tshig las 'das",
    "NK036(chi)008:126": "pa'i rang byung de da lta nyid du rtogs par",
    "NK036(chi)008:127": "bya'o zhes lan gsum brjod pa'i rjes la 'jug pa'i",
    "NK036(chi)008:128": "don bshad do // bsrung ba gdags shing ye shes dbab pa la gnyis /",
    "NK036(chi)008:129": "bsrung ba gdags pa ye shes dbab pa'o //",
    "NK036(chi)008:130": "dang po tshon sna lnga'i skud pa la gnas pa'i rtsa yig las /",
    "NK036(chi)008:131": "yang na /",
    "NK036(chi)008:132": "+aahh+aum s+w+aa h+aa /",
    "NK036(chi)008:133": "+amo swa b+h+aa wa shu d+d+ha sarba d+har+m+aa swa b+h+aa",
    "NK036(chi)008:134": "wa shud+ho &aham zhes pas sngags mdud byas la pho'i",
    "NK036(chi)008:135": "dpung pa g.yas mo'i dpung pa g.yon pa la gdags",
    "NK036(chi)008:136": "so // gnyis pa ye shes dbab pa ni /",
    "NK036(chi)008:137": "slob ma lus gnad rdo rje skyil krung bca' ru bcug la /",
    "NK036(chi)008:138": "'khor lo bzhi rtsa yig dang kun bzang yab yum",
    "NK036(chi)008:139": "gsal gdab la steng 'og gi rlung kha sbyar la",
    "NK036(chi)008:140": "shes pa ma yengs shig byas la dmigs pa ni",
    "NK036(chi)008:141": "/ tshig gi don bsam zhing bla mas d+aa ma ru dkrol zhing 'di skad do //",
    "NK036(chi)008:142": "e ma skal ldan rigs kyi bu lte ba sprul",
    "NK036(chi)008:143": "pa'i 'khor lo ni sprul pa sku yi bzhugs gnas",
    "NK036(chi)008:144": "yin rlung lnga g.yo rtsol las 'das pa thig le",
    "NK036(chi)008:145": "'od skur shigs se shig e ma skal ldan rigs",
    "NK036(chi)008:146": "kyi bu snying ga chos kyi 'khor lo ni chos",
    "NK036(chi)008:147": "kyi sku yi bzhugs gnas yin sangs rgyas rigs lnga",
    "NK036(chi)008:148": "me re re e ma skal ldan rigs kyi bu",
    "NK036(chi)008:149": "mgrin pa longs spyod 'khor lo ni longs spyod rdzogs",
    "NK036(chi)008:150": "sku'i bzhugs gnas yin mtshan dang dpe byad 'khyugs pa",
    "NK036(chi)008:151": "yin thig le 'od skur ya la la e ma",
    "NK036(chi)008:152": "skal ldan rigs kyi bu spyi bo bde ba'i 'khor",
    "NK036(chi)008:153": "lo na sku gsum 'dus pa'i bzhugs gnas yin 'bras",
    "NK036(chi)008:154": "bu 'dus pa'i rtse mo can khro rgyal gad rgyangs",
    "NK036(chi)008:155": "ya la la zhes pa de dag gi dmigs pa",
    "NK036(chi)008:156": "res mos kyis gdab bo //",
    "NK036(chi)008:157": "bzhi pa me tog dor zhing ming gdags pa la gnyis /",
    "NK036(chi)008:158": "me tog dor ba dang ming gdags pa'o //",
    "NK036(chi)008:159": "dang po ni dar sna lnga'i 'phan dar byas la /",
    "NK036(chi)008:160": "thal mo'i bar du bzung nas /",
    "NK036(chi)008:161": "mig dar nag pos bkab la 'di skad do //",
    "NK036(chi)008:162": "e ma hoh thog ma 'od gsal snying po nas",
    "NK036(chi)008:163": "da ltar theg mchog 'di phrad par gzhi la sbyangs",
    "NK036(chi)008:164": "pa'i las 'bras kyis rigs mchog de la 'bab par",
    "NK036(chi)008:165": "shog ces pas pho brang dbus su dor ro //",
    "NK036(chi)008:166": "gnyis pa ming gdag pa ni /",
    "NK036(chi)008:167": "dbus su babs na /",
    "NK036(chi)008:168": "sna tshogs rang grol /",
    "NK036(chi)008:169": "shar du rdo rje snying po /",
    "NK036(chi)008:170": "lhor don yod rang shar /",
    "NK036(chi)008:171": "nub tu bde chen rgyal po /",
    "NK036(chi)008:172": "byang du sgo lnga bya bral du ming gdags so //",
    "NK036(chi)008:173": "de nas mig dbye zhing mthong ba bstan pa la gnyis te /",
    "NK036(chi)008:174": "mig dbye ba dang mthong ba bstan pa'o //",
    "NK036(chi)008:175": "dang po ni /",
    "NK036(chi)008:176": "kye ma rdo rje 'dzin mgon rje bdag ni khams",
    "NK036(chi)008:177": "gsum 'khor bar ldongs rje yis ye shes thur ma",
    "NK036(chi)008:178": "yis bdag gi ma rig bsal du gsol zhes so",
    "NK036(chi)008:179": "// bla mas 'di skad do //",
    "NK036(chi)008:180": "kye ma skal ldan rigs kyi bu sngon chad gzung",
    "NK036(chi)008:181": "'dzin 'khrul pas bzung rang la bzhag nas gzhan du",
    "NK036(chi)008:182": "btsal thur ma yid bzhin nor bus mtshon zhes gser",
    "NK036(chi)008:183": "gyi thur mas mig dar bsal la /",
    "NK036(chi)008:184": "de dag gi don du bshad do //",
    "NK036(chi)008:185": "gnyis pa mthong ba bstan pa la bzhi ste /",
    "NK036(chi)008:186": "dang po bla ma'i /",
    "NK036(chi)008:187": "de nas da la'i /",
    "NK036(chi)008:188": "de nas rdzas kyi /",
    "NK036(chi)008:189": "de nas mched lcam gyi mthong ba bstan pa'o //",
    "NK036(chi)008:190": "dang po ni /",
    "NK036(chi)008:191": "ltos shig ltos shig rigs kyi bu ma yengs sems",
    "NK036(chi)008:192": "kyis nga la ltos nga la mthong ba sna tshogs",
    "NK036(chi)008:193": "pa'o bu khyod kyis ni cir mthong smros zhes brjod",
    "NK036(chi)008:194": "pas / bu yis bla ma sangs rgyas su mthong ba lags zhes brjod do //",
    "NK036(chi)008:195": "gnyis pa da la'i mthong ba bstan pa ni /",
    "NK036(chi)008:196": "ltos shig mig can skal ldan bu dal la bzang",
    "NK036(chi)008:197": "po'i gnas 'di ltos dad pa'i mchog ni bskyed re",
    "NK036(chi)008:198": "ran khyod kyis da la ci ru mthong zhes dris",
    "NK036(chi)008:199": "pas / la las dkar po shas cher mthong /",
    "NK036(chi)008:200": "la las dmar po la sogs pa mthong ba 'byung bas da la'i de nyid bshad do //",
    "NK036(chi)008:201": "gsum pa ni /",
    "NK036(chi)008:202": "e ma lta shes skal ldan bu brda' dang dam",
    "NK036(chi)008:203": "rdzas bkod pa'i tshogs gnas lugs mtshon pa'i rdzas 'di",
    "NK036(chi)008:204": "ltos mthong ba'i don ni bdag la smos zhes pa",
    "NK036(chi)008:205": "skal ba dang ldan pa de rnams kyis /",
    "NK036(chi)008:206": "ji bzhin nyid du don shes so //",
    "NK036(chi)008:207": "de nas rdzas kyi de bzhin nyid bshad do //",
    "NK036(chi)008:208": "bzhi pa ni /",
    "NK036(chi)008:209": "e ma ngo mtshar rigs kyi bu grogs kyi dam",
    "NK036(chi)008:210": "pa gang yin pa 'jug sgo bzhi pa'i spun grogs",
    "NK036(chi)008:211": "la khyod kyi cir mthong bdag la smros dag pa'i",
    "NK036(chi)008:212": "snang ba mthong re ran zhes pa de nyid kyis",
    "NK036(chi)008:213": "mthong ba'i don 'adri'o //",
    "NK036(chi)008:214": "de la da la'i de nyid bshad pa ni /",
    "NK036(chi)008:215": "dbus zlum po mthing gar byung ba ni chos nyid kyi don la gnyen po dang bral ba'i barda'o //",
    "NK036(chi)008:216": "pad+ma 'dab brgyad mdzes tshon du byung ba ni gzhi la rlung lnga'i dwangs ma dang ldan pa'i barda'o //",
    "NK036(chi)008:217": "gru chad bzhi ru byung ba ni 'byung bzhi'i 'od bzhi dang ldan pa'i barda'o //",
    "NK036(chi)008:218": "khyams bzhi sgo dang bcas pa ni phrin las rnam bzhi rang la tshang ba'i barda'o //",
    "NK036(chi)008:219": "pad rag gi rtsig pa ni ye shes lnga'i ra ba dang ldan pa'i barda'o //",
    "NK036(chi)008:220": "rta babs bzhi ni gzhi la tshad med pa bzhi lhun gyis grub pa'i barda'o //",
    "NK036(chi)008:221": "'dod yon gyi lha mo ni 'dod yon ma spangs rgyan du shar ba'i barda'o //",
    "NK036(chi)008:222": "d+r+wa ba dang d+r+wa phyeed ni gzhi'i yon tan rdzogs pa'i barda'o //",
    "NK036(chi)008:223": "pha gu ser po ni 'dod dgu rang las 'byung ba'i barda'o //",
    "NK036(chi)008:224": "rdo rje'i ra ba ni don la 'gyur ba med pa'i barda'o //",
    "NK036(chi)008:225": "'od zer phreng bas bskor ba ni sku lnga ye shes lnga dang ldan pa'i barda'o //",
    "NK036(chi)008:226": "gnyis pa rdzas kyi de nyid bshad pa ni /",
    "NK036(chi)008:227": "bum pa lnga ru byung ba ni /",
    "NK036(chi)008:228": "rig pa lnga rang la rdzogs pa'i barda'o //",
    "NK036(chi)008:229": "shel lnga ni gzhi ka nas dag pa'i barda'o //",
    "NK036(chi)008:230": "rma bya'i mdongs lnga ni sgron ma lnga rang la gsal ba'i barda'o //",
    "NK036(chi)008:231": "mda' lnga ni shes rab lnga mtshon pa'i barda'o //",
    "NK036(chi)008:232": "me long lnga ni ye shes lnga mtshon pa'i barda'o //",
    "NK036(chi)008:233": "dar sna lnga ni rlung lnga mtshon pa'i barda'o //",
    "NK036(chi)008:234": "phur pa lnga ni dbyings rnam par dag pa la 'gyur ba med pa'i barda'o //",
    "NK036(chi)008:235": "gri lnga ni mngal gyi grong gyer 'joms pa'i barda'o //",
    "NK036(chi)008:236": "tshogs gtor dang mchod pa ni 'dod yon rang sprul du shar ba'i barda'o //",
    "NK036(chi)008:237": "gnyis pa byin brlabs slob dpon gyis bya ba bzhi las /",
    "NK036(chi)008:238": "dang po bum pa'i dbang dang /",
    "NK036(chi)008:239": "gnyis pa gsang ba'i dbang dang /",
    "NK036(chi)008:240": "gsum pa shes rab ye shes kyi dbang /",
    "NK036(chi)008:241": "bzhi pa nges pa'i tshig don ngo sprod kyi dbang ngo //",
    "NK036(chi)008:242": "de la dang po ni /",
    "NK036(chi)008:243": "slob ma lus gnad rdo rje'i skyil krung bca' ru gzhug /",
    "NK036(chi)008:244": "bla mas dbus kyi bum pa blangs la slob ma'i spyir bor bzhag la /",
    "NK036(chi)008:245": "h+aum /",
    "NK036(chi)008:246": "chos nyid dbyings kyi bum pa ru stong gsal rang",
    "NK036(chi)008:247": "byung chu yis bkang skal ldan bu la dbang bskur",
    "NK036(chi)008:248": "bas dbyings kyi gnas lugs rtogs par shog k+aa li'i",
    "NK036(chi)008:249": "yi ge'i tshogs brjod pa'i rjes la spyi bo'i rtsa",
    "NK036(chi)008:250": "gnas kyi yi ge rnams brjod la dbang bskur la",
    "NK036(chi)008:251": "pha ph+aa / phe ph+ai /",
    "NK036(chi)008:252": "ma m+aa /",
    "NK036(chi)008:253": "ma m+ai /",
    "NK036(chi)008:254": "ba b+aa /",
    "NK036(chi)008:255": "be b+ai /",
    "NK036(chi)008:256": "nya ny+aa /",
    "NK036(chi)008:257": "nya ny+ai /",
    "NK036(chi)008:258": "ka kha ga g+ha nga /",
    "NK036(chi)008:259": "tsa ts+aa /",
    "NK036(chi)008:260": "tsha tsh+aa /",
    "NK036(chi)008:261": "tha th+aa /",
    "NK036(chi)008:262": "pa pa n+aa /",
    "NK036(chi)008:263": "zhes pas khrus bya /",
    "NK036(chi)008:264": "spyi bor chu thigs pa blug go //",
    "NK036(chi)008:265": "de nas shar kyi bum pa blangs la snying gar bzhag la /",
    "NK036(chi)008:266": "h+aum ma skyes snying po'i bum pa ru 'gags med",
    "NK036(chi)008:267": "rang byung rdzas kyis bkang skal ldan bu la dbang",
    "NK036(chi)008:268": "bskur bas 'jigs bral bzhi yi don rtogs shog ces",
    "NK036(chi)008:269": "pas +aa li'i rjes la dran pa 'dus pa'i rtsa",
    "NK036(chi)008:270": "yig rnams brjod la dbang bskur ro //",
    "NK036(chi)008:271": "kha tsha da ta pha ya s+w+aa h+aa /",
    "NK036(chi)008:272": "ka g+ha b+ha dz+nya /",
    "NK036(chi)008:273": "zhes pas snying khar chu'i thig le bya'o //",
    "NK036(chi)008:274": "de nas lho'i bum pa btegs la mgrin par gtad la /",
    "NK036(chi)008:275": "h+aum rang byung ye shes bum pa ru 'dod yon",
    "NK036(chi)008:276": "rang sprul rdzas kyis bkang skal ldan bu la dbang",
    "NK036(chi)008:277": "bskur bas bsam pa lhun grub dbang thob shog ces",
    "NK036(chi)008:278": "pa dang / +aa li'i rjes la ro rnams 'dus pa'i rtsa yig rnams brjod la dbang bskur te /",
    "NK036(chi)008:279": "ra r+aa li l+ai a +aa +ae zhes pas chu thigs gcig blud do //",
    "NK036(chi)008:280": "de nas nub kyi bum pa btegs la lte bar gtad do //",
    "NK036(chi)008:281": "h'u ma skyes chags bral bum pa ru bde chen",
    "NK036(chi)008:282": "rgyun spro'i rdzas kyis bkang skal ldan khyed la dbang",
    "NK036(chi)008:283": "bskur bas chags pa 'dzin med dbang thob shog +aa",
    "NK036(chi)008:284": "li'i rjes la skyed byed kyi rtsa yig rnams brjod",
    "NK036(chi)008:285": "la dbang bskur la /",
    "NK036(chi)008:286": "a a ta li ha u nya ram yam nam",
    "NK036(chi)008:287": "na dza tra sa kham ram yam zhes pas lte",
    "NK036(chi)008:288": "bar chu'i thig le bya'o //",
    "NK036(chi)008:289": "de nas byang gi bum pa btegs la gnas bzhi kar btugs shing /",
    "NK036(chi)008:290": "+aa li k+aa li'i rjes la 'khor lo bzhi ka'i rtsa yig brjod cing /",
    "NK036(chi)008:291": "ha he ho ye shes zang thal bum pa ru",
    "NK036(chi)008:292": "'gag med rlung lnga'i rdzas kyis bkang skal ldan khyod",
    "NK036(chi)008:293": "la dbang bskur bas rtsal chen rdzogs pa'i dbang thob",
    "NK036(chi)008:294": "shog de nas de rnams kyi tshig don yang bshad",
    "NK036(chi)008:295": "par bya'o // gnyis pa gsang ba'i dbang bskur ba ni /",
    "NK036(chi)008:296": "ka p+aa la bdud rtsi chang gis bkang la gnas",
    "NK036(chi)008:297": "bzhir bzhag cing slob ma nam gong bzhin lus gnad",
    "NK036(chi)008:298": "bcas la / gnas bzhi'i rang bzhin gyis kun bzang yab yum la sbyor ba'i brdas bskul la /",
    "NK036(chi)008:299": "de dag gi byang sems kyis rtsa gnas lus kun",
    "NK036(chi)008:300": "gang bas bde ba chen po'i ngang la gnas par",
    "NK036(chi)008:301": "byas la / h'u bde chen brdal ba rang byung",
    "NK036(chi)008:302": "ka p+aa la chags pa dngos bdag kun bzang thig",
    "NK036(chi)008:303": "les gang rigs chen skal ldan bu la dbang bskur",
    "NK036(chi)008:304": "bas rtsa rlung byang sems dag la dbang thob shog",
    "NK036(chi)008:305": "ces +aa li k+aa li'i sngags kyi rjes la /",
    "NK036(chi)008:306": "ham am h'u +aah zhes 'khor lo bzhi'i yi ge brjod la tshig don yang bshad do //",
    "NK036(chi)008:307": "gsum pa shes rab ye shes kyi dbang ni las",
    "NK036(chi)008:308": "rgya dam tshig dang ldan pa la 'khyud la tshig",
    "NK036(chi)008:309": "'dis bskul lo // h'u snang srid bde chen brdal",
    "NK036(chi)008:310": "ba'i zhing khams la rol pa'i ye shes bde ba",
    "NK036(chi)008:311": "chen por shar thabs shes 'dod pa spyad pas grol",
    "NK036(chi)008:312": "'gyur te ma 'gags rol pas spyod cing bde ba",
    "NK036(chi)008:313": "che zhes pas dngos su sbyar bas chags pa'i pra",
    "NK036(chi)008:314": "khrid ltar bde ba bskyed do bzhi pa tshig don",
    "NK036(chi)008:315": "ngo sprod kyi dbang ni /",
    "NK036(chi)008:316": "brda'i don 'di nyid kyis bstan par bya ste /",
    "NK036(chi)008:317": "skal ba dang ldan pa'i bu khyod nyon cig nam",
    "NK036(chi)008:318": "mkha'i dbyings na yid bzhin gyi nor bu rin po",
    "NK036(chi)008:319": "che la nyi zla gnyis shar nas 'dug pa mthong",
    "NK036(chi)008:320": "ngam zhes pa dang /",
    "NK036(chi)008:321": "bar snang gi 'ja' tshon la rlung gi zhags pas",
    "NK036(chi)008:322": "btab nas 'dug pa mthong ngam rgya mtsho'i nor bu",
    "NK036(chi)008:323": "shel gyi rta pho la zhon nas nyi zla'i steng",
    "NK036(chi)008:324": "du kyus thag gcod pa de mthong ngam 'byung lnga'i",
    "NK036(chi)008:325": "grong khyer du rig drug gi dmag mi bcug nas",
    "NK036(chi)008:326": "ri rab kyi steng du song ba'i mi dang khams",
    "NK036(chi)008:327": "gsum gyi 'phrang la shel gyi mi pho btson du",
    "NK036(chi)008:328": "bzung ba de mthong ngam khams gsum skad cig la",
    "NK036(chi)008:329": "bskor nas rang khyim du song ba de mthong ngam",
    "NK036(chi)008:330": "zhes brda'i don bzhin bkrol nas tshig 'di bstan par",
    "NK036(chi)008:331": "bya ste / e ma hoh ma yengs gson cig",
    "NK036(chi)008:332": "rigs kyi bu gzhi la 'khor 'das grub med kyang",
    "NK036(chi)008:333": "rten 'brel gyi 'char sgo ngo mtshar che don dam",
    "NK036(chi)008:334": "tshig gis mi rtogs kyang mngon sum gding thob ngo",
    "NK036(chi)008:335": "mtshar che rig pa skye 'bri med mod kyang lam",
    "NK036(chi)008:336": "snang gi 'char tshul ngo mtshar che ka dag grol",
    "NK036(chi)008:337": "rgyu ma mchis kyang rlung gi dag tshul ngo mtshar",
    "NK036(chi)008:338": "che theg pa'i 'jug sgo mang mod kyang cig car",
    "NK036(chi)008:339": "du thob pa ngo mtshar che 'char tshul gyi snang",
    "NK036(chi)008:340": "ba rgya che yang ngo bo la gding thob ngo",
    "NK036(chi)008:341": "mtshar che tshig mtha' la spros pa mang mod kyang",
    "NK036(chi)008:342": "brda gcig gi don mthong ngo mtshar che zhes pa",
    "NK036(chi)008:343": "rdo rje'i glus bskul lo de nas dpa' bo'i tshogs",
    "NK036(chi)008:344": "dang dpa' mo'i tshogs la dga' ston chen pos mchod",
    "NK036(chi)008:345": "mkha' 'gro dang chos skyong la gtor mas mchod do",
    "NK036(chi)008:346": "bya ste / // rjes 'od gsal sgyu ma lta bu la gnas par bya'o //",
    "NK036(chi)008:347": "spros bcas dbang la tshig don rgya che ba //",
    "NK036(chi)008:348": "tshig tu nyung la don la chad med du //",
    "NK036(chi)008:349": "lag len dam pa'i phyag bzhes mdor bkod pa //",
    "NK036(chi)008:350": "'dir 'jug smin dang grol ba'i bde thob shog /",
    "NK036(chi)008:351": "spros bcas dbang gi phyag bzhes dang po'i dpe las",
    "NK036(chi)008:352": "lag len khrigs su sdebs pa lce btsun seng ge",
    "NK036(chi)008:353": "dbang phyug gis mdzad pa rdzogs so //",
    "NK036(chi)008:354": "sngags kyi srung mas srungs shig /",
    "NK036(chi)008:355": "skal ldan gcig dang 'phrad par shog /",
    "NK036(chi)008:356": "dge'o ////",
    "NK036(chi)008:357": "spros pa med pa'i dbang bskur ba rin po che'i",
    "NK036(chi)008:358": "bkod pa zhes bya ba bzhugs so man ngag nga",
    "NK036(chi)008:359": "bzhi pa bla ma rdo rje 'dzin pa la gsol",
    "NK036(chi)008:360": "ba gdab cing dri ma dag par byed pa'i tshig",
    "NK036(chi)008:361": "'di dag brjod par bya'o kye bla ma rdo rje",
    "NK036(chi)008:362": "'dzin lha la bdag ni skal ldan snying gi bu",
    "NK036(chi)008:363": "dad pas rab tu zhugs par 'tshal ra nga bzhin",
    "NK036(chi)008:364": "rdzogs pa chen po yi dbang bskur nang du zhugs",
    "NK036(chi)008:365": "lags pas dpa' bo rdo rje bla ma yis rang",
    "NK036(chi)008:366": "gi sems kyi gnas lugs kyi a ti'i da la",
    "NK036(chi)008:367": "bstan du gsol bdag ni yang dag 'dir zhugs te",
    "NK036(chi)008:368": "slar yang log par mi bgyid do zhes rang bzhin",
    "NK036(chi)008:369": "rdzogs pa chen po'i dal du 'jug pa'i gsol ba",
    "NK036(chi)008:370": "btab nas slob dpon gyis rjes su gnang ba sbyin",
    "NK036(chi)008:371": "pa ni e ma bu khyod skal ba bzang skal",
    "NK036(chi)008:372": "bzang byang chub sems chen po sngon chad rang bzhin",
    "NK036(chi)008:373": "rdzogs pa yi da la nyid du ma zhugs pa",
    "NK036(chi)008:374": "do nub skal ldan bu khyod la rdzogs chen da",
    "NK036(chi)008:375": "la bstan par bya sems kyi rtogs pa kun sol",
    "NK036(chi)008:376": "la 'jig rten bcings pa las grol gyis 'di la",
    "NK036(chi)008:377": "spang blang tha snyad bral rigs dang rgyud rnams sbyong",
    "NK036(chi)008:378": "ba yi lus ngag bde ba'i rten yin pas deng",
    "NK036(chi)008:379": "nas brtsams te slar ma ldog ces rjes su gnang",
    "NK036(chi)008:380": "ba'i sbyin nas man+dala shar gyi phyogs su lus kyi",
    "NK036(chi)008:381": "gnad tsog pu thal mo sbyar la sems ma yengs",
    "NK036(chi)008:382": "par bla ma la dad pas sgom du gzhug de",
    "NK036(chi)008:383": "ni bsre ba thun mong ma yin pa ste rdzogs",
    "NK036(chi)008:384": "pa chen po mnyam pa'i rgyas btab pa zhes bya'o",
    "NK036(chi)008:385": "de nas dal de'i tho phyi rnams su lha bshos",
    "NK036(chi)008:386": "dang spos dang mar me la sogs pa mchod pa'i",
    "NK036(chi)008:387": "yo byad ci 'byor pa dang mkha' 'gro ma rnams",
    "NK036(chi)008:388": "mnyes par byas la bar chad bsal ba'i phyir tshogs",
    "NK036(chi)008:389": "dang gtor ma rab tu bzang ba bsham par bya'o",
    "NK036(chi)008:390": "de nas spros pa med pa'i dbang bskur ba nang",
    "NK036(chi)008:391": "ngag gi nus pa 'jog pa dang ngag rang la",
    "NK036(chi)008:392": "'gro ba'i don yin te slob ma kun so so'i",
    "NK036(chi)008:393": "lus bde bar bcos la ngag tu sgra che ba",
    "NK036(chi)008:394": "ma yin chung ba ma yin par a a zhes",
    "NK036(chi)008:395": "a la yid gtad pa la zhag gcig tu brjod",
    "NK036(chi)008:396": "par bya'o de nas nub gnyis pa la +aa li'i",
    "NK036(chi)008:397": "tshogs tshang bar brjod la gsum pa la k+aa li'i",
    "NK036(chi)008:398": "tshogs tshang bar brjod pa'o 'di'i dus na slob dpon",
    "NK036(chi)008:399": "gyis a rkyang ba'i dus na bu yis a brjod",
    "NK036(chi)008:400": "pas rtsa thams cad kha bye ste a thol thol",
    "NK036(chi)008:401": "rang byung de las 'od kyi gong bu rnams las",
    "NK036(chi)008:402": "'od 'phros pas rang bzhin gyi kun tu bzang po",
    "NK036(chi)008:403": "yab yum sbyor ba'i brdas bskul kun bzang yab yum",
    "NK036(chi)008:404": "sbyor ba'i byang sems 'od lnga'i rnam pas lus mgo",
    "NK036(chi)008:405": "mjug rgyas par gyur pa la blo bzhag 'di'i dus",
    "NK036(chi)008:406": "na snang ba'i rlung sgra byung ba'i rtsa btsir ro",
    "NK036(chi)008:407": "de ltar slob ma rang yang bsgom du gzhug go",
    "NK036(chi)008:408": "de ltar bcug pas nyams su myong ba khyad par",
    "NK036(chi)008:409": "can skye bar 'gyur nges so de nas +aa li'i",
    "NK036(chi)008:410": "tshogs brjod pa'i dus na de nyid brjod pa tsam",
    "NK036(chi)008:411": "gyis rtsa rnams kyi nang nas rang bzhin gyi yi",
    "NK036(chi)008:412": "ge rnams rang byung bas rang gi ngag nas kyang",
    "NK036(chi)008:413": "chos thams cad kyi sgra si li li 'byung ba",
    "NK036(chi)008:414": "la blo bzhag k+aa li'i dus na brjod pa'i yi",
    "NK036(chi)008:415": "ge 'di dag phyir ma ston pa rang gi phung",
    "NK036(chi)008:416": "po'i nang na yi ges mer gyis khengs pa la",
    "NK036(chi)008:417": "blo bzhag go de nas skal ldan la dbang bskur",
    "NK036(chi)008:418": "bar bya ste lus gcer bur phyungs la bum pa'i",
    "NK036(chi)008:419": "chu dang sin d+hu ra'i thig le spyi bor byas",
    "NK036(chi)008:420": "la ngag tu +amo zhes drag por brjod du gzhug",
    "NK036(chi)008:421": "slob dpon gyis bu'i mgrin pa'i rtsa gtems 'di'i dus",
    "NK036(chi)008:422": "na lus 'dar zhing g.yo ba dang ngag rang 'thol",
    "NK036(chi)008:423": "ba dang sems bag yangs su 'gyur ba nyid 'byung",
    "NK036(chi)008:424": "ba yin no de nas slob ma'i lus +amo dkar",
    "NK036(chi)008:425": "po chen po zhig tu gyur bar dmigs la de",
    "NK036(chi)008:426": "'od du zhu ba la chos nyid kyis rgyas gdab",
    "NK036(chi)008:427": "de nas bum pa'i chu'i thigs pa dang sin d+hu",
    "NK036(chi)008:428": "ra'i thig le mgrin par byas la ngag tu a",
    "NK036(chi)008:429": "a zhes pa drag shul dang bcas par brjod du",
    "NK036(chi)008:430": "gzhug slob dpon gyis mchan khung gi rtsa gtems bu'i",
    "NK036(chi)008:431": "shes pa nam mkhar drang 'di ltar byas pas lus",
    "NK036(chi)008:432": "rab tu 'dar ba dang ngag rab tu 'bar ba",
    "NK036(chi)008:433": "dang sems rab tu gsal ba dag 'byung de nas",
    "NK036(chi)008:434": "bla mas bu'i lus a dmar po shin tu che",
    "NK036(chi)008:435": "ba zhig tu dmigs la chos nyid kyi rgyas gdab",
    "NK036(chi)008:436": "de nas bum pa gcig gi chu dag sin d+hu",
    "NK036(chi)008:437": "ra'i thig le snying gar byas te ngag tu h'u",
    "NK036(chi)008:438": "h'u zhes shin tu ring bar brjod du gzhug bla",
    "NK036(chi)008:439": "mas nu ma'i rtsa gtems shes pa 'byung ba la",
    "NK036(chi)008:440": "gtad de nas bu'i lus h+aum sngon po zhig tu",
    "NK036(chi)008:441": "dmigs la tha ma chos nyid kyi rgyas gdab de",
    "NK036(chi)008:442": "yang rtsa gtems pa rnams ji lta ba bzhin bya'o",
    "NK036(chi)008:443": "de ltar tsan dan dkar po'i thig le gcig smin",
    "NK036(chi)008:444": "mtshams su byug de'i steng du dmar po'i thig le",
    "NK036(chi)008:445": "bya'o de'i rjes la stong nyid dar cig bsgom de",
    "NK036(chi)008:446": "nas bum pa rnams yi ge'i rang bzhin du dmigs",
    "NK036(chi)008:447": "la bu'i ngag la bstim chu dang sman la sogs",
    "NK036(chi)008:448": "pa rnams la rang bzhin gyi rdzogs pa chen po'i",
    "NK036(chi)008:449": "chos nyid kyi rang sgra byung ste chos thams cad",
    "NK036(chi)008:450": "brjod du med pa'o bsam du med pa'o bltar med",
    "NK036(chi)008:451": "pa'o gnyis su med pa'o mtshan ma med pa'o smon",
    "NK036(chi)008:452": "pa med pa'o spros pa med pa'o spros pa'i mtha'",
    "NK036(chi)008:453": "brgyad dang bral ba'o zhes pa'i sgra yang byung ba'i",
    "NK036(chi)008:454": "bu de nyid kyi rang bzhin du gyur par dmigs",
    "NK036(chi)008:455": "la bdag gi ngag tu yang gong gi tshig de",
    "NK036(chi)008:456": "rnams brjod par bya'o de nas ngag gi las rdzogs",
    "NK036(chi)008:457": "par bya ba'i phyir glu lan gsum blangs gling bu",
    "NK036(chi)008:458": "la sogs pa'i sgra'i bye brag rnams bsgrag cing de",
    "NK036(chi)008:459": "nyid kyi man ngag bstan par bya'o de nas bdag",
    "NK036(chi)008:460": "gi rdzogs pa chen po rang snang rang mnyam pa'i",
    "NK036(chi)008:461": "rgyas btab pa'i phyir tshig gi rgyal po 'di dag",
    "NK036(chi)008:462": "ngag gi rang bskyed la brjod par bya'o e ma",
    "NK036(chi)008:463": "hoh mnyam nyid spros pa med pa'i bde chen de",
    "NK036(chi)008:464": "bltar med bsam yul 'das pa ngo mtshar che gnyis",
    "NK036(chi)008:465": "med ye shes rang snang kun khyab ni rang rig",
    "NK036(chi)008:466": "kun tu snang ba ngo mtshar che bya bral rang",
    "NK036(chi)008:467": "bzhin rdzogs chen gnas lugs nyid ma btsal rang las",
    "NK036(chi)008:468": "byung ba ngo mtshar che spros bral ngo bo rang",
    "NK036(chi)008:469": "bzhin rnam dag la dge sdig mtha' las 'das pa",
    "NK036(chi)008:470": "ngo mtshar che rang snang bcos pa med pa'i rig",
    "NK036(chi)008:471": "pa nyid lta sgom spyod par snang ba ngo mtshar",
    "NK036(chi)008:472": "che rang las byung ba'i rang 'od sgron ma nyid",
    "NK036(chi)008:473": "mngon sum yul du snang ba ngo mtshar che ngo",
    "NK036(chi)008:474": "bo rang bzhin thugs rje phyogs med las chos sku",
    "NK036(chi)008:475": "longs sku sprul sku shar ba ngo mtshar che brjod",
    "NK036(chi)008:476": "med rnam par dag pa'i ye shes nyid stong pa'i",
    "NK036(chi)008:477": "yul la snang ba ngo mtshar che ma rig mun",
    "NK036(chi)008:478": "sel thig le stong pa nyid dbang po'i yul la",
    "NK036(chi)008:479": "snang ba ngo mtshar che zhes tshig de dag brjod",
    "NK036(chi)008:480": "la de dag gi don yang bshad do de nas",
    "NK036(chi)008:481": "rdzogs pa chen po brjod pa las 'das pa'i don",
    "NK036(chi)008:482": "de skal ldan gyi blo la gnas par bya ba'i",
    "NK036(chi)008:483": "phyir dngos po gang la yang rang bzhin med pa",
    "NK036(chi)008:484": "yin no bltar med pa srog med pa snying po",
    "NK036(chi)008:485": "med pa dang ya ma barla yin pa dang tshig",
    "NK036(chi)008:486": "med pa dang yi ge med pa dang sgra med",
    "NK036(chi)008:487": "pa dang tha snyad med pa'o zhes dngos po'i 'dug",
    "NK036(chi)008:488": "tshul brjod med du gtan la dbab pa'o tshig rnams",
    "NK036(chi)008:489": "kyi don brjod du med pa'i don blo la bskyed",
    "NK036(chi)008:490": "par bya'o de la nges shes tsam ma skyes na",
    "NK036(chi)008:491": "'khor ba'i zhen pa dang bral ba' phyir chos thams",
    "NK036(chi)008:492": "cad rmi lam lta bu dang sprul pa lta bu",
    "NK036(chi)008:493": "dang dri za'i grong khyer lta bu dang bar snang",
    "NK036(chi)008:494": "gi glog lta bu dang myur byed kyi 'khor lo",
    "NK036(chi)008:495": "lta bu la sogs te dpe du mas mtshon nas",
    "NK036(chi)008:496": "bstan par bya'o de nyid kyi don gyis 'khor ba'i",
    "NK036(chi)008:497": "zhen pa bral nas gong ma'i don la 'jug pa'i",
    "NK036(chi)008:498": "dgos pa yod do yang gong ma'i chos rnams la",
    "NK036(chi)008:499": "nges shes bskyed pa'i phyir dang 'dod pa rnam dang",
    "NK036(chi)008:500": "bral bar bya ba'i phyir 'khor ba la zhen pa'i",
    "NK036(chi)008:501": "skyon 'di lta bu yang bstan par bya ste 'khor",
    "NK036(chi)008:502": "ba ni dper na zo chu'i rnam pa dang mtshungs",
    "NK036(chi)008:503": "pa dang sbrul smyug dong du tshud pa lta bu",
    "NK036(chi)008:504": "dang 'dab chags rnyi la zin pa lta bu dang",
    "NK036(chi)008:505": "ri dwags rgyar tshud pa lta bu dang phyi'i rgya",
    "NK036(chi)008:506": "mtshor gzings thag chad pa lta bu rab tu brgal",
    "NK036(chi)008:507": "bar dka' ba'i 'dab rdzab chen por bying ba lta",
    "NK036(chi)008:508": "bu / me dpung 'bar ba'i nang du sbrang bu",
    "NK036(chi)008:509": "chud pa lta bu dang 'jigs pa dang bcas pa'i",
    "NK036(chi)008:510": "'phrang du lam nor ba lta bu skyes bu gsod",
    "NK036(chi)008:511": "pa'i gshed ma'i dkyil du tshud pa la sogs pa'i",
    "NK036(chi)008:512": "dpe du mas bstan no de ltar dran par byas",
    "NK036(chi)008:513": "la 'dod pa dang bral bar bya ba'i phyir 'di",
    "NK036(chi)008:514": "dag kyang bstan par bya'o 'dod pa ni dper na",
    "NK036(chi)008:515": "skyes pa skom gyis gdung ba zhig la tsh+wa chu",
    "NK036(chi)008:516": "blud pa lta bu dang dug gi lo ma lta",
    "NK036(chi)008:517": "bu dang dug sbrul gyis zin pa lta bu dang",
    "NK036(chi)008:518": "spu gri'i so lta bu dang bud med kyi 'dod",
    "NK036(chi)008:519": "chags la sogs pa sgo du ma nas mtshon la",
    "NK036(chi)008:520": "bstan par bya'o de nas lus ngag yid gsum rdzogs",
    "NK036(chi)008:521": "pa chen po'i stong pa nyid du dar cig sgom",
    "NK036(chi)008:522": "du gzhug de nyid kyi don brdas bskul ba'i phyir",
    "NK036(chi)008:523": "tshig tu yang 'di skad brjod par bya'o chos rnams",
    "NK036(chi)008:524": "thams cad stong zhing bdag med la dngos po mtshan",
    "NK036(chi)008:525": "mar 'dzin pa yong re 'khrul chos kyi dbyings nyid",
    "NK036(chi)008:526": "spros dang bral ba la spros pa tshig phyir 'brangs",
    "NK036(chi)008:527": "pa yong re 'khrul rang rig ye shes 'dod chags",
    "NK036(chi)008:528": "bral ba la phyogs 'dzin 'dod pa'i blo 'di yong",
    "NK036(chi)008:529": "re 'khrul snying po don gyi ye shes rang shar",
    "NK036(chi)008:530": "la gzhan byung rtsol zhing sgrub pa yong re 'khrul",
    "NK036(chi)008:531": "sems nyid skye shi gnyis las 'das pa las skye",
    "NK036(chi)008:532": "'gag gnyis su 'dzin pa yong re 'khrul 'bras bu",
    "NK036(chi)008:533": "rang rdzogs smon pa bral ba las rnam dpyod dus",
    "NK036(chi)008:534": "la ltos pa yong re 'khrul bde sdug thams cad",
    "NK036(chi)008:535": "mnyam pa'i cho 'phrul la bde sdug gnyis su lta",
    "NK036(chi)008:536": "ba yong re 'khrul kun tu bzang po rang la",
    "NK036(chi)008:537": "gnas pa la gzhan du yi dam 'tshol ba yong",
    "NK036(chi)008:538": "re 'khrul bdag nyid ye sangs rgyas pa yin pa",
    "NK036(chi)008:539": "la ngan song gsum du 'dzin pa yong re 'khrul",
    "NK036(chi)008:540": "'khor ba ngan song rol pa ye shar la yang",
    "NK036(chi)008:541": "dag sangs rgyas 'dod pa yang re 'khrul dug lnga",
    "NK036(chi)008:542": "ma spangs rang byung chen po la nyon mongs lnga",
    "NK036(chi)008:543": "ru 'dzin pa yong re 'khrul 'khrul ba'i snang ba",
    "NK036(chi)008:544": "chos sku rang bzhag la dngos po bdag tu 'dzin",
    "NK036(chi)008:545": "pa yong re 'khrul theg pa rim dgu'i rang bzhin",
    "NK036(chi)008:546": "shar ba la so so'i 'dod gzhung 'dzin pa yong",
    "NK036(chi)008:547": "re 'khrul zhes pa'i tshig gis spro ba bskyed cing",
    "NK036(chi)008:548": "bstan par bya'o de nas sgra'i bye brag sna tshogs",
    "NK036(chi)008:549": "pas gtor ma nyid mkha' 'gro ma'i tshogs la dbul",
    "NK036(chi)008:550": "bar bya'o longs spyod spel ba'i phyir tshogs kyi ston",
    "NK036(chi)008:551": "mo yang bya'o slob mas rab tu gces pa'i nor",
    "NK036(chi)008:552": "bla ma la phul nas mnyes par bya'o de nas",
    "NK036(chi)008:553": "slob dpon gyis skye ba med pa'i gdams pa bstan",
    "NK036(chi)008:554": "la rang sems ngo shes par bya ngag la brten",
    "NK036(chi)008:555": "pa'i bsam gtan rnams bslabs la sgom du gzhug go",
    "NK036(chi)008:556": "spros pa med pa'i dbang bskur ba rin po che'i",
    "NK036(chi)008:557": "bkod pa zhes bya ba slob dpon chen po sprul",
    "NK036(chi)008:558": "pa po dga' rab rdo rjes mdzad pa rdzogs so",
    "NK036(chi)008:559": "rgya rgya rgya spros med dbang bskur rin chen bkod",
    "NK036(chi)008:560": "pa'i gnad kyi yi ge dam pa bzhugs so man",
    "NK036(chi)008:561": "ngag nga bzhi pa'i gras bcom ldan 'das gab pa",
    "NK036(chi)008:562": "mngon du 'byin pa'i rdo rje 'chang chen po la",
    "NK036(chi)008:563": "phyag 'tshal lo yang tig sbas pa gab pa'i yi",
    "NK036(chi)008:564": "ge nyid spros med dbang bskur rin chen bkod pa",
    "NK036(chi)008:565": "la gab cing sbas dang 'khrugs shing gcus pa'i tshig",
    "NK036(chi)008:566": "gab pa mchog gsal yi ge nag po 'dis 'grub",
    "NK036(chi)008:567": "cing 'bras bu myur du 'byin pa yi rang bzhin",
    "NK036(chi)008:568": "gnad la 'bebs pa'i yi ge ni skal dang ldan",
    "NK036(chi)008:569": "pa rnams kyis spyad par bya'o skal pa dang ldan",
    "NK036(chi)008:570": "pa rnams kyis dbang bzhi rdzogs par byed par 'dod",
    "NK036(chi)008:571": "pa ni sngon du spros bcas kyi dbang gis theg",
    "NK036(chi)008:572": "pa rim pa dgu'i lta ba'i don dus gcig la",
    "NK036(chi)008:573": "rtogs pa'i thabs la brten nas skal ldan gyi lus",
    "NK036(chi)008:574": "la nus pa 'jog par byed la lus kyi dri",
    "NK036(chi)008:575": "ma dang zhen pa'i mtha' thams cad dag par byas",
    "NK036(chi)008:576": "nas de nas spros pa med pa'i dbang bskur rin",
    "NK036(chi)008:577": "po che bkod pas gang gi rnam par rtog pa",
    "NK036(chi)008:578": "dang zhen pa'i mtha' dang dri ma thams cad dag",
    "NK036(chi)008:579": "par byed pa dang ngag la nus pa bzhag pa'i",
    "NK036(chi)008:580": "thabs yin no shin tu spros med kyis yid la",
    "NK036(chi)008:581": "nus pa 'jog pa dang yid kyi zhen pa'i mtha'",
    "NK036(chi)008:582": "dang dri ma dag par byed pa yin la rab",
    "NK036(chi)008:583": "tu spros pa med pas ni sems kyi dri ma",
    "NK036(chi)008:584": "dang zhen pa'i mtha' dang rtog pa thams cad dag",
    "NK036(chi)008:585": "par byed pa dang sems la nus pa 'jog pa",
    "NK036(chi)008:586": "yin no de dag spros bcas kyi rang gi snying",
    "NK036(chi)008:587": "ga'i sku rnams la dbang ba dang sku thams cad",
    "NK036(chi)008:588": "kyi dbang thob pa'o spros med kyis ni rtsa rnams",
    "NK036(chi)008:589": "kyi nang na gnas pa'i thig le la dbang bas",
    "NK036(chi)008:590": "thig le thabs kyi dbang thob shin tu spros pa",
    "NK036(chi)008:591": "med pa'i dbang bskur gyis ni b+han+d+ha 'bar ba'i gzhal",
    "NK036(chi)008:592": "yas nas khro bo'i sku la dbang bas te khro",
    "NK036(chi)008:593": "bo bde bar gshegs pa thams cad kyi dbang thob",
    "NK036(chi)008:594": "rab tu spros pa med pas ni mig nas sgron",
    "NK036(chi)008:595": "ma 'char ba la dbang bas sgron ma dang rig",
    "NK036(chi)008:596": "pa 'du 'bral med pa'i dbang thob pa'o 'di ni",
    "NK036(chi)008:597": "spros pa med pa'i dbang gi rgyab brten gyi yi",
    "NK036(chi)008:598": "ge dam pa spros pa thams cad nye bar zhi",
    "NK036(chi)008:599": "bar byed pa'i gnad kyi man ngag yang dag pa",
    "NK036(chi)008:600": "ni sngon du rdo rje slob dpon rab tu brtag",
    "NK036(chi)008:601": "pa gces rang ma dag na nyes pa'i skyon che",
    "NK036(chi)008:602": "bas lta sgom gyi don la brtson pa gdan che",
    "NK036(chi)008:603": "ba yin no gal te 'jig rten 'di'i spyod yul",
    "NK036(chi)008:604": "can gyis byas na gnyis ka rdo rjee dmyal ba'i",
    "NK036(chi)008:605": "gnas su sems kyi snang ba 'phang bar 'gyur ba",
    "NK036(chi)008:606": "yin no de'i phyir na rang bzhin rdzogs pa chen",
    "NK036(chi)008:607": "po'i don la gnas shing 'jig rten gyi bya bas",
    "NK036(chi)008:608": "ma yengs pa mdor na 'khor ba'i bya ba spangs",
    "NK036(chi)008:609": "pa zhig gis bya'o slob ma yang 'jig rten 'di",
    "NK036(chi)008:610": "la mngon zhen log pa 'chi ba mi rtag pa",
    "NK036(chi)008:611": "rgyud la skyes pa gtong phod che zhing spyod lam",
    "NK036(chi)008:612": "yangs pa rang bzhin rdzogs pa chen po'i don la",
    "NK036(chi)008:613": "mos pa phyi 'khor ba'i bya ba la mi 'jug",
    "NK036(chi)008:614": "par nges pa 'di nyid kyi don nyams su len",
    "NK036(chi)008:615": "nges pa zhig gis bya ba las gzhan gang rung",
    "NK036(chi)008:616": "rung gis ma yin no 'jig rten 'di'i blo dang",
    "NK036(chi)008:617": "ma bral bar byas na rdo rje dmyal bar sems",
    "NK036(chi)008:618": "kyi snang ba 'char bar 'gyur ro des na slob",
    "NK036(chi)008:619": "dpon slob ma gnyis ka dag pa gal che'o 'dir",
    "NK036(chi)008:620": "gab pa rnams kyi don mngon du phyung te bstan",
    "NK036(chi)008:621": "par bya'o rdul tshon gyi bum pa dmar po bsnol",
    "NK036(chi)008:622": "ma bri ba ni mkha' dbyings mtshon pa'i don yin",
    "NK036(chi)008:623": "no rin po che'i bum pa ni shar phyogs su",
    "NK036(chi)008:624": "zer yang 'dir mi bzhag ste shar phyogs su slob",
    "NK036(chi)008:625": "ma 'dug pa'i sa yin pas rin po che'i bum",
    "NK036(chi)008:626": "pa de nub tu bzhag go me long gsum gyis",
    "NK036(chi)008:627": "dbyings mtshon pa ste me long gsum po'i nang du",
    "NK036(chi)008:628": "rma bya'i mdongs gsum gyi mdongs bstan la bzhag de",
    "NK036(chi)008:629": "nas dbang rdzogs pa'i dus su slob ma la man",
    "NK036(chi)008:630": "shel re gtad de re mos kyis gsum gsum la",
    "NK036(chi)008:631": "rim gyis ngo sprod pa yin te dang po sprul",
    "NK036(chi)008:632": "pa sku'i dbyings dang rig pa la ngo sprad pa",
    "NK036(chi)008:633": "gnyis pa longs skur gsum pa chos sku'i dbyings dang",
    "NK036(chi)008:634": "rig pa la ngo sprad do kye ma bla ma",
    "NK036(chi)008:635": "rdo rje 'dzin pa la sogs pa ni mngon 'byung",
    "NK036(chi)008:636": "du slob dpon gyis lan cig brjod pas lam bstan",
    "NK036(chi)008:637": "pa yin gyi de nas lan gsum bdag nyid kyis",
    "NK036(chi)008:638": "sna drangs la brjod par bya'o slob dpon gyis rjes",
    "NK036(chi)008:639": "gnang lan cig gis chog bsre ba'i dus na mnyam",
    "NK036(chi)008:640": "pa'i rgyas gdab pa ni smin mtshams su tsan dan",
    "NK036(chi)008:641": "gyi lde gus byugs pas lus grang bsil ba la",
    "NK036(chi)008:642": "brten nas mnyam pa nyid skye ba'o a brjod pa",
    "NK036(chi)008:643": "ni rlung dang bsres la ci nas kyang ring par",
    "NK036(chi)008:644": "bya'o 'di ltar byas pas 'di nyid kyi dus su",
    "NK036(chi)008:645": "rang dran pa nyams te rtog med du grol ba",
    "NK036(chi)008:646": "yang yod la la ngag tu smra ba dang lus",
    "NK036(chi)008:647": "'phar ba dag tu 'ong ba yin no +aa li",
    "NK036(chi)008:648": "dang k+aa li ni thung bar bya'o skabs su drag",
    "NK036(chi)008:649": "par bya'o mgrin pa'i rtsa ni gnyid logs g.yon yin",
    "NK036(chi)008:650": "mchan khung gi rtsa ni ma yin te gsang ba'i",
    "NK036(chi)008:651": "rtsa yin no nu ma ni bud med la yin",
    "NK036(chi)008:652": "no skyes pa la rtsib ma g.yas pa'i rtsa manye'o",
    "NK036(chi)008:653": "de ltar byas pas rang bzhin rdzogs pa chen po",
    "NK036(chi)008:654": "nyams su myong ba rgyud la 'jog pa yin no",
    "NK036(chi)008:655": "de nas tshig tu brjod pa de dag ni lan",
    "NK036(chi)008:656": "gsum gsum du bskyar la bya'o 'di'i dus su dpe",
    "NK036(chi)008:657": "du ma la brten nas grol ba yin te ngo",
    "NK036(chi)008:658": "sprod nyi shu rtsa gcig po rdzogs par bya de",
    "NK036(chi)008:659": "nas 'chi ba rnams brtag gal te 'chi ba'i rtags",
    "NK036(chi)008:660": "byung na bslu ba'i cho ga rnams bya'o dbang bskur",
    "NK036(chi)008:661": "rin po che bkod pa'i gnad kyi yi ge dam"
}