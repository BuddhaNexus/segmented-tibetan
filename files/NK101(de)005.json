{
    "NK101(de)005:1": "// byang chub sems kyi don bsgom pa'i yi ge gzhi",
    "NK101(de)005:2": "lam 'bras bu'i don bsam pa zhes bya ba blta",
    "NK101(de)005:3": "bsgom spyod pa'i man ngag bzhugs so //",
    "NK101(de)005:4": "na mo mah+aa gu ru badz+ra d+hari d+har+m+ma r+aa dz+aa ya /",
    "NK101(de)005:5": "yongs rdzogs bshes gnyen 'dus pa'i dbus na mkhas //",
    "NK101(de)005:6": "nyes ltung dri bral 'dul 'dzin khrod na btsun //",
    "NK101(de)005:7": "yang dag rtogs pas grub pa'i nang na bzang //",
    "NK101(de)005:8": "bstan pa'i srog shing bla chen chos rje mkhyen //",
    "NK101(de)005:9": "chos kyi phung po brgya khri bzhi stong las //",
    "NK101(de)005:10": "sems kyis gsang 'di rig par ma gyur na //",
    "NK101(de)005:11": "ji ltar 'bad kyang don med ngal bar zad //",
    "NK101(de)005:12": "de phyir zab mo'i gtam gyis skabs dabye'o //",
    "NK101(de)005:13": "'dir yang dag pa'i gnas lugs rtogs par 'dod pas ni //",
    "NK101(de)005:14": "gzhi lam 'bras bu'i don khong du chud dgos la //",
    "NK101(de)005:15": "dang po gzhi ni rang gi sems stong pa yin min yod med gang du yang ma grub pa /",
    "NK101(de)005:16": "gzhan las ma byung bas rang byung /",
    "NK101(de)005:17": "til la mar bzhin du 'khor 'das thams cad la khyab pa /",
    "NK101(de)005:18": "'adi'o zhes brjod du mi nus pa /",
    "NK101(de)005:19": "'khor ba ma yin /",
    "NK101(de)005:20": "myang 'das ma yin /",
    "NK101(de)005:21": "chos gang yang ma yin pa'i rang bzhin lhan cig",
    "NK101(de)005:22": "skyes pa des ni 'khor 'das kyi chos thams cad",
    "NK101(de)005:23": "skyed par byed pas na kun gzhi bya ba yin",
    "NK101(de)005:24": "te / slob dpon 'phags pas /",
    "NK101(de)005:25": "kun gzhi kun gyi gzhi yin te //",
    "NK101(de)005:26": "mya ngan 'das pa'i gzhi ma'ang yin //",
    "NK101(de)005:27": "zhes gsungs /",
    "NK101(de)005:28": "de nyid sangs rgyas rnams kyis rang ngo rig pas rig thog der grol bas grol gzhi yin la /",
    "NK101(de)005:29": "sems can rnams kyi rang ngo ma shes par gzhan",
    "NK101(de)005:30": "du gzung bas bzung 'dzin gyis 'phrul snang 'di dag",
    "NK101(de)005:31": "shar bas 'khrul gzhi yang yin te kun tu bzang",
    "NK101(de)005:32": "po'i dgongs pa zangs thal du bstan pa'i rgyud las",
    "NK101(de)005:33": "/ kun gyi gzhi ni 'dus ma byas //",
    "NK101(de)005:34": "rang byung klong yang brjod du med //",
    "NK101(de)005:35": "'khor 'das gnyis ka'i ming med do //",
    "NK101(de)005:36": "de nyid rig na sangs rgyas te //",
    "NK101(de)005:37": "ma rig sems can 'khor bar 'khyams //",
    "NK101(de)005:38": "shes gsungs so //",
    "NK101(de)005:39": "de lta bu'i sems kun gyi gzhi de nyid ma",
    "NK101(de)005:40": "rig pa rig par bya ba'i thabs lam lta bsgom",
    "NK101(de)005:41": "spyod pa gsum yin te /",
    "NK101(de)005:42": "lta ba'i ngo bo ni sems rang bzhin gyis spros pa dang bral ba de nyid yin te /",
    "NK101(de)005:43": "de yang stong pa nyid kyis rang bzhin du ye nas lhun gyis grub pas skye ba med pa /",
    "NK101(de)005:44": "skye ba med pa nam mkha' lta bu'i stong pa",
    "NK101(de)005:45": "de'i gdangs las 'khor 'das kyis chos thams cad sprin",
    "NK101(de)005:46": "dang na bun ltar gzhi la med bzhin du snang",
    "NK101(de)005:47": "bar nus pas 'gag pa med pa /",
    "NK101(de)005:48": "de ltar gnang yang stong pa nyid las ma 'das pas gnas pa med pa /",
    "NK101(de)005:49": "dbyibs dang kha dog dang dngos po dang mtshan ma thams cad du ma grub pa /",
    "NK101(de)005:50": "'di nyid do zhes ngos bzung du med pa /",
    "NK101(de)005:51": "dper na bar snang gi ser bu ltar yod pa'i",
    "NK101(de)005:52": "dngos por ma grub kyang med pa ma yin te",
    "NK101(de)005:53": "sir ri ri snang ba /",
    "NK101(de)005:54": "gar yang mi gnas /",
    "NK101(de)005:55": "gang du yang song ba med pa'i bun ne ba 'di lta bu ste /",
    "NK101(de)005:56": "gzu gas dang /",
    "NK101(de)005:57": "tshor ba dang /",
    "NK101(de)005:58": "'du shes dang /",
    "NK101(de)005:59": "'du byed dang /",
    "NK101(de)005:60": "rnam par shes pa'i phung po thams cad las 'das pa /",
    "NK101(de)005:61": "khams dang skye mched /",
    "NK101(de)005:62": "thams cad las grol ba /",
    "NK101(de)005:63": "phyi bzung ba'i yul dang nang 'dzin pa'i sems med pa /",
    "NK101(de)005:64": "bdag gzhan dang srog dang byed pa po la sogs pa rtog pa thams cad med pa /",
    "NK101(de)005:65": "gzugs nas rnam mkhyen gyis bar la sogs pa chos thams cad mnyam pa nyid kyi rang bzhin /",
    "NK101(de)005:66": "gang du yang ma grub pas ngo bo med pa /",
    "NK101(de)005:67": "gar yang snang bas ngos bzung med pa /",
    "NK101(de)005:68": "de lta bur ye gdod ma nas gnas pas med pa ma yin /",
    "NK101(de)005:69": "dngos po dang mtshan mar ma grub pas yod pa ma yin /",
    "NK101(de)005:70": "yod med gnyis su ma grub pas gnyis ka la yin pa'ang ma yin te /",
    "NK101(de)005:71": "bad sa la'i rgyal po 'char byed la gdams pa'i",
    "NK101(de)005:72": "mdo las 'khor ba med pas mya ngan 'das pa'ang",
    "NK101(de)005:73": "med / yod pa ma grub pas na med pa'ang med /",
    "NK101(de)005:74": "gnyis ga min pas gnyis ga min pa'ang min /",
    "NK101(de)005:75": "ces gsungs shing /",
    "NK101(de)005:76": "dpal 'dus pa las /",
    "NK101(de)005:77": "phung po khams dang skye mched dang //",
    "NK101(de)005:78": "gzungs dang 'dzin pa rnam par spangs //",
    "NK101(de)005:79": "chos bdag med par mnyam pa nyid //",
    "NK101(de)005:80": "rang sems gdod nas ma skyes pas //",
    "NK101(de)005:81": "stong pa nyid kyis rang bzhin no //",
    "NK101(de)005:82": "zhes pa dang /",
    "NK101(de)005:83": "dbu ma rin chen 'phreng ba las //",
    "NK101(de)005:84": "skye ba rgyu dang bcas mthong na //",
    "NK101(de)005:85": "ci yi phyir na med par brjod //",
    "NK101(de)005:86": "rgyu dang bcas pa'ang 'gag mthong na //",
    "NK101(de)005:87": "ci yi phyir na yod par brjod //",
    "NK101(de)005:88": "ces dang /",
    "NK101(de)005:89": "ting nge 'dzin rgyal po las /",
    "NK101(de)005:90": "yod dang med pa 'di dag mtha' yin la //",
    "NK101(de)005:91": "gtsang dang mi gtsang 'di yang mtha' yin te //",
    "NK101(de)005:92": "de ltar mtha' bzhi rnam par spangs pa yis //",
    "NK101(de)005:93": "mkhas pa dbus la'ang gnas par mi bya'o //",
    "NK101(de)005:94": "zhes gsungs shing /",
    "NK101(de)005:95": "lang+kara gshegs pa las kyang /",
    "NK101(de)005:96": "phyi rol dngos po yod med min //",
    "NK101(de)005:97": "sems kyang yongs su bzung ba med //",
    "NK101(de)005:98": "lta ba thams cad rab spangs pa //",
    "NK101(de)005:99": "de ni skye med mtshan nyid do //",
    "NK101(de)005:100": "zhes dang /",
    "NK101(de)005:101": "'phags pa brgyad stong pa las /",
    "NK101(de)005:102": "sh+aa ri'i bus smras pa /",
    "NK101(de)005:103": "'phags pa rab 'byor ci chos ma skyes pa rnams skyes ba'am /",
    "NK101(de)005:104": "'on te skyes pa skye /",
    "NK101(de)005:105": "rab 'byor gyis smras pa /",
    "NK101(de)005:106": "tshe dang ldan pa sha ri'i bu kho bo ni ma skyes pa yang skye bar mi 'dod /",
    "NK101(de)005:107": "skyes pa yang skye bar mi 'dod do //",
    "NK101(de)005:108": "zhes gsungs so //",
    "NK101(de)005:109": "deng sang dge ba'i bshes bsnyen 'ga' zhig lta ba'i",
    "NK101(de)005:110": "gnas lugs ci yang med pa la bzhed pa ni",
    "NK101(de)005:111": "'phags pa klu bsgrub kyis bkag ste /",
    "NK101(de)005:112": "rtsod bzlog las /",
    "NK101(de)005:113": "'dir ni yod nyid 'gog 'dod kyis //",
    "NK101(de)005:114": "med nyid bsgrub pa ma yin no //",
    "NK101(de)005:115": "zhes dang /",
    "NK101(de)005:116": "dbu ma rtsa ba shes rab las /",
    "NK101(de)005:117": "yod ces bya bar rtag par 'dzin //",
    "NK101(de)005:118": "med ces bya bar chad par blta //",
    "NK101(de)005:119": "de phyir yod dang med pa la //",
    "NK101(de)005:120": "mkhas pas gnas par mi bya'o //",
    "NK101(de)005:121": "zhes so //",
    "NK101(de)005:122": "de la cang med du 'dod pa ni mu stegs",
    "NK101(de)005:123": "rgyang 'phen pa'i chad blta dang mtshungs pas ngan 'gror",
    "NK101(de)005:124": "'gro bar gsungs so //",
    "NK101(de)005:125": "slob dpon 'phags pas /",
    "NK101(de)005:126": "yod pa pa ni bde 'gror 'gro //",
    "NK101(de)005:127": "med pa pa ni ngan 'gror 'gro //",
    "NK101(de)005:128": "zhes dang /",
    "NK101(de)005:129": "gang la stong pa nyid lta ba //",
    "NK101(de)005:130": "de dag gsor mi rung par gsungs //",
    "NK101(de)005:131": "zhes pa dang /",
    "NK101(de)005:132": "'phags pa dkon mchog rtsegs pa las /",
    "NK101(de)005:133": "'od bsrungs gang zag tu blta ba ri rab tsam ni bla'i /",
    "NK101(de)005:134": "mngon pa'i nga rgyal can stong pa nyid du lta ba ni de lta ma yin no //",
    "NK101(de)005:135": "zhes gsungs so //",
    "NK101(de)005:136": "'o na ci med par gsungs pa rnams kyi dgongs don gang zhe na /",
    "NK101(de)005:137": "de ni gang zag bdag tu lta ba rnams kyis",
    "NK101(de)005:138": "dngos por 'dzin pa bzlog pa'i slad du gsungs pa",
    "NK101(de)005:139": "yin la / ri bong gis rwa ltar cang med du 'dod pa ma yin te /",
    "NK101(de)005:140": "rdo rje gur las /",
    "NK101(de)005:141": "gal te stong pa thabs yin na //",
    "NK101(de)005:142": "de tshe sangs rgyas nyid mi 'gyur //",
    "NK101(de)005:143": "rgyu las 'bras bu gzhan med phyir //",
    "NK101(de)005:144": "thabs ni stong pa nyid ma yin //",
    "NK101(de)005:145": "lta ba rnams las log rnams dang //",
    "NK101(de)005:146": "bdag tu blta ba tshol rnams kyis //",
    "NK101(de)005:147": "bdag tu 'dzin pa bzlog pa'i phyir //",
    "NK101(de)005:148": "rgyal ba rnams kyis stong par bstan //",
    "NK101(de)005:149": "zhes dang /",
    "NK101(de)005:150": "'jam pa'i dbyangs kyis /",
    "NK101(de)005:151": "thub pas stong nyid sngags pa ni /",
    "NK101(de)005:152": "dngos por 'dzin pa bzlog phyir yin //",
    "NK101(de)005:153": "seng ge gangs la mi skrags te //",
    "NK101(de)005:154": "me cher mthong na skrag ces bya //",
    "NK101(de)005:155": "de bzhin byang chub sems dpa' yang //",
    "NK101(de)005:156": "chos gzhan dag la mi skrag ste //",
    "NK101(de)005:157": "stong pa nyid la skrag ces gsungs //",
    "NK101(de)005:158": "zhes so //",
    "NK101(de)005:159": "de ltar stong pa nyid khang stong mis stong pa lta bu nyi tshe ba'i stong pa nyid dang /",
    "NK101(de)005:160": "ci yang med pa chad lta'i stong pa nyid dang /",
    "NK101(de)005:161": "dngos med tsam gyis stong pa nyid dang /",
    "NK101(de)005:162": "bem po'i stong pa nyid dang /",
    "NK101(de)005:163": "rgyas 'debs kyis stong pa nyid la sogs pa'i yang dag pa'i lam ma yin te /",
    "NK101(de)005:164": "'jam dpal grags pas /",
    "NK101(de)005:165": "phung po rnam dpyad stong pa rnams //",
    "NK101(de)005:166": "chu shing ji bzhin snying po med //",
    "NK101(de)005:167": "rnam pa thams cad mchog ldan pa'i //",
    "NK101(de)005:168": "stong nyid de ltar 'gyur ma yin //",
    "NK101(de)005:169": "skye ba med pa 'gag med pa'i //",
    "NK101(de)005:170": "shes bya gang zhig 'dir mthong ba //",
    "NK101(de)005:171": "stong pa'i dngos po stong pa nyid //",
    "NK101(de)005:172": "phung po rnams rnam dpyad pa min //",
    "NK101(de)005:173": "zhes dang /",
    "NK101(de)005:174": "'phags pa brgyad stong pa las kyang sha ri'i bus smras pa /",
    "NK101(de)005:175": "'phags pa rab 'byor ci sems med pa nyid de gang yin /",
    "NK101(de)005:176": "rab 'byor gyis smras pa /",
    "NK101(de)005:177": "tshe dang ldan pa sha ri'i bu /",
    "NK101(de)005:178": "sems med pa de ni 'gyur ba med pa rnam par rtog pa med pa'o //",
    "NK101(de)005:179": "zhes dang /",
    "NK101(de)005:180": "rgyu 'phrul d+r+wa ba las /",
    "NK101(de)005:181": "rnam par rtog med lhun gyis grub /",
    "NK101(de)005:182": "ces sogs kyis gsal ba yin no //",
    "NK101(de)005:183": "yang kha gcig rgyal sras 'brom gyis /",
    "NK101(de)005:184": "kho bo'i dbu ma'i lta ba ci yang ma yin",
    "NK101(de)005:185": "pa bya ba yin zhes gsungs pa de med dgag",
    "NK101(de)005:186": "yin te / tshad ma rnam nges su chos kyis grags pas /",
    "NK101(de)005:187": "med par dgag pa ni ci yang ma yin pa'i phyir ro //",
    "NK101(de)005:188": "zhes bshad pa yin no gsungs pa dag 'dod de /",
    "NK101(de)005:189": "yang dag pa'i don rtog ge'i yul las 'das pa de'i don cung zad ma dgongs pa 'dra'o //",
    "NK101(de)005:190": "mdor na sems yod med yin min gang du yang ma grub pas /",
    "NK101(de)005:191": "ngos bzungs dang khas len dang dam bca' ba med",
    "NK101(de)005:192": "pa gang du yang mi 'dzin pa de 'di'i blta",
    "NK101(de)005:193": "ba yin te / dri med 'od las /",
    "NK101(de)005:194": "yod med med min yod med min /",
    "NK101(de)005:195": "gnyis kha'i bdag nyid min pa'ang min /",
    "NK101(de)005:196": "mtha' bzhi las ni rnam grol ba /",
    "NK101(de)005:197": "de nyid dbu ma pa yis rigs /",
    "NK101(de)005:198": "zhes pa dang /",
    "NK101(de)005:199": "slob dpon 'phags pas /",
    "NK101(de)005:200": "gal te dngos gang dam bca' yod /",
    "NK101(de)005:201": "de na nga la skyon de yod /",
    "NK101(de)005:202": "nga la dam bca' med pas na /",
    "NK101(de)005:203": "nga ni skyon med kho na yin /",
    "NK101(de)005:204": "zhes gsungs so //",
    "NK101(de)005:205": "'o na chos mngon pa las /",
    "NK101(de)005:206": "khas mi len pa'i blta ba dang /",
    "NK101(de)005:207": "ngan g.yo'i lta ba dang /",
    "NK101(de)005:208": "zhes bshad pas mi 'thad do snyam na /",
    "NK101(de)005:209": "'dir gang du yang khas len rgyu med pas te /",
    "NK101(de)005:210": "blo'i spyod yul las 'das pa'i phyir /",
    "NK101(de)005:211": "don dam blo yis spyod yul min //",
    "NK101(de)005:212": "blo 'di kun rdzob yin phyir ro //",
    "NK101(de)005:213": "zhes dang /",
    "NK101(de)005:214": "de ni theg pa gsum po rang rang gi sgor",
    "NK101(de)005:215": "bzhugs nas de dang de'i lta ba khas mi len",
    "NK101(de)005:216": "pa rnam dag go //",
    "NK101(de)005:217": "rdzogs chen las /",
    "NK101(de)005:218": "chos nyid spyi'i ngo bor yang ma grub pa de nyid /",
    "NK101(de)005:219": "sems can shes rab chung pas med par go /",
    "NK101(de)005:220": "zhes gsungs la /",
    "NK101(de)005:221": "slob dpon zhi ba'i lhas /",
    "NK101(de)005:222": "gang tshe dngos dang dngos med dag /",
    "NK101(de)005:223": "blo yis mdun na mi gnas pas //",
    "NK101(de)005:224": "de tshe rnam pa gzhan med pas //",
    "NK101(de)005:225": "dmigs pa med par rab tu zhi //",
    "NK101(de)005:226": "zhes so //",
    "NK101(de)005:227": "de dag gis ni theg pa chen po'i mdo brgyud",
    "NK101(de)005:228": "man ngag rnams kyi lta ba'i dgongs don phyin ci",
    "NK101(de)005:229": "ma log par bstan pa yin no //",
    "NK101(de)005:230": "spyi don gnyis pa bsgom pa'i tshul bshad pa ni /",
    "NK101(de)005:231": "gong du ba stan pa'i lta ba'i gnas lugs de",
    "NK101(de)005:232": "nyid rtogs nas mngon du 'gyur bar bya ba'i thabs",
    "NK101(de)005:233": "yin te / jo bo chen po rjes /",
    "NK101(de)005:234": "stong nyid rtog pas grol 'gyur gyis /",
    "NK101(de)005:235": "bsgom pa lhag ma de don yin /",
    "NK101(de)005:236": "zhes so //",
    "NK101(de)005:237": "de la gang zag dbang po 'bring man chad kyis thogs mar zhi gnas la bslab ste /",
    "NK101(de)005:238": "sam+puti las /",
    "NK101(de)005:239": "rnam rtog ma rig chen po ste //",
    "NK101(de)005:240": "'khor ba'i rgya mtshor ltung byed yin //",
    "NK101(de)005:241": "mi rtog ting 'dzin la gnas na //",
    "NK101(de)005:242": "nam mkha' bzhin du rtog med gsal //",
    "NK101(de)005:243": "ces pa dang /",
    "NK101(de)005:244": "jo bo chen po rjes /",
    "NK101(de)005:245": "tha mal rnam rtog ma rtogs pa /",
    "NK101(de)005:246": "srid dag sdug bsngal gzhan med pa /",
    "NK101(de)005:247": "de ltar 'di ni mngon dgag 'di /",
    "NK101(de)005:248": "zhes dang /",
    "NK101(de)005:249": "bram ze chen pos /",
    "NK101(de)005:250": "mig mi 'dzum par lta dang mi bsal dang //",
    "NK101(de)005:251": "rlung 'gog pa ni bla ma dam pa'i lung //",
    "NK101(de)005:252": "zhes dang /",
    "NK101(de)005:253": "slob dpon zhi ba lhas /",
    "NK101(de)005:254": "zhi gnas rab tu ldan pa'i lhag mthong gis //",
    "NK101(de)005:255": "nyon mongs rnam par spongs ba shes byas nas //",
    "NK101(de)005:256": "thog mar zhi gnas rtsal bya de yang ni //",
    "NK101(de)005:257": "'jig rten chags pa med la mngon dgas gzhol //",
    "NK101(de)005:258": "zhes pas /",
    "NK101(de)005:259": "lus rnam snang gi chos bdun dang ldan pas /",
    "NK101(de)005:260": "ngas ji srid mnyam par bzhag rin la rnam par rtog pa zhi ba cig bya'o snyam du dam bca'/",
    "NK101(de)005:261": "rnam rtog gang shar gyis rjes su ma 'brang par",
    "NK101(de)005:262": "sems blod nas ma yengs par bzhag pas re zhig",
    "NK101(de)005:263": "nas zhi gnas kyis nyams skye bo /",
    "NK101(de)005:264": "tshul 'di la phyag chen pas /",
    "NK101(de)005:265": "dang po rtog pa bkag nas bsgom /",
    "NK101(de)005:266": "zhes gsungs /",
    "NK101(de)005:267": "de nas lhag mthong la bslabs par bya ste /",
    "NK101(de)005:268": "de la lhag mthong zhes bya ba ni rtogs pa",
    "NK101(de)005:269": "mi dgegs par gang shar ba de ngo shes tsam",
    "NK101(de)005:270": "gyi ngang la 'jog pa yin la /",
    "NK101(de)005:271": "'di las lhag pa'i bsgom zhig logs su med do //",
    "NK101(de)005:272": "de la mdo dgongs pa nges 'grel las /",
    "NK101(de)005:273": "gsol pa /",
    "NK101(de)005:274": "bcom ldan 'das du zhig gi zhi gnas kyis dmigs pa lags /",
    "NK101(de)005:275": "bka' bstsal pa /",
    "NK101(de)005:276": "gcig ste rnam par mi rtog pa'i gzugs brnyan no //",
    "NK101(de)005:277": "gsol pa /",
    "NK101(de)005:278": "bcom ldan 'das du zhig gis lhag mthong gi dmigs pa lags /",
    "NK101(de)005:279": "bka' bstsal pa /",
    "NK101(de)005:280": "gcig ste rnam par rtog pa dang bcas pa'i gzugs brnyan no //",
    "NK101(de)005:281": "zhes gsungs so //",
    "NK101(de)005:282": "'di ltar rnam par rtog pa gang shar ba de",
    "NK101(de)005:283": "rang la che re bltas pas rang grol du stong",
    "NK101(de)005:284": "phyam gyi 'gro la /",
    "NK101(de)005:285": "blta nas blta brgyu med kyis de ngo shes tsam",
    "NK101(de)005:286": "byas nas 'jog pa yin des dpe rkun ma ngo",
    "NK101(de)005:287": "shes na ma skrad par rang log 'gro ba ltar",
    "NK101(de)005:288": "ro // yang stong phyam pa dang /",
    "NK101(de)005:289": "bde ba dang /",
    "NK101(de)005:290": "gsal ba dang /",
    "NK101(de)005:291": "rtog med la sogs pa yong du re ba'ang mi bya ste gang byung gis thog tu bzhag /",
    "NK101(de)005:292": "byung na'ang de kha ngo shes tsam du slod nas 'jog pa yin gyis /",
    "NK101(de)005:293": "bsgom du ci yang med la /",
    "NK101(de)005:294": "bsgom du med pa'i ngang la ma yengs tsam du 'jog pa 'di la dran pa'am /",
    "NK101(de)005:295": "shes bzhin zhes bya ste rgyun du ma bral bar bya'o //",
    "NK101(de)005:296": "de ltar yang slob dpon sh+ri sing has /",
    "NK101(de)005:297": "bsgom ma myong dang 'bral ma myong /",
    "NK101(de)005:298": "mi bsgom don dang mi 'bral ba /",
    "NK101(de)005:299": "zhes bshad do //",
    "NK101(de)005:300": "de ltar rnam rtog gang shar la bzo bcos ma byas par bzhag pas na rang thog tu grol /",
    "NK101(de)005:301": "grol thog nas shar /",
    "NK101(de)005:302": "de gnyis dbyer mi phyed pa ni shar grol dus mnyam shes bya ste /",
    "NK101(de)005:303": "slob dpon chen po dga' rab rdo rjes /",
    "NK101(de)005:304": "yin pa grub pa med pa'i rig pa 'di //",
    "NK101(de)005:305": "rang snang 'char tshul cir yang ma 'gag pas //",
    "NK101(de)005:306": "snang srid kun kyang chos sku'i zhing du shar //",
    "NK101(de)005:307": "shar ba de nyid rang gi thog tu grol //",
    "NK101(de)005:308": "zhes dang /",
    "NK101(de)005:309": "mkhas grub blo gros rabs yangs gyis //",
    "NK101(de)005:310": "sems la sems kyis tshur ltas pas //",
    "NK101(de)005:311": "skye 'gag gnas gsum spros dang bral //",
    "NK101(de)005:312": "kha dog dbyibs 'das mtshan mas stong //",
    "NK101(de)005:313": "ngos gzungs kun dang bral ba yis //",
    "NK101(de)005:314": "stong pa nyid du thag chod la //",
    "NK101(de)005:315": "'dzin med ngang la yengs med zhog /",
    "NK101(de)005:316": "bzhag tshe gnas na gnas mkhan bltos //",
    "NK101(de)005:317": "'gyu ba shar na 'gyu mkhan bltos //",
    "NK101(de)005:318": "bltas tshe ngos bzung med pas na //",
    "NK101(de)005:319": "gnas 'gyu thams cad stong par gcig /",
    "NK101(de)005:320": "stong pa'i ngang nas gnas 'gyu 'char //",
    "NK101(de)005:321": "'char bya 'char byed gnyis med shes //",
    "NK101(de)005:322": "de la shar grol dus mnyam zer //",
    "NK101(de)005:323": "de la rang shar rang grol zer //",
    "NK101(de)005:324": "de la ye dag ye grol zer //",
    "NK101(de)005:325": "de la chos sku'i yo lang zer //",
    "NK101(de)005:326": "de la yeng med rgyun du zhog /",
    "NK101(de)005:327": "ces gsungs so //",
    "NK101(de)005:328": "'o na tshogs drug gi yul du snang ba 'di dag lam du ji ltar mkhyer zhes na /",
    "NK101(de)005:329": "mig gi yul du gzugs su snang ba phyi rol",
    "NK101(de)005:330": "gyi sa brdo ri brag rtsi shing nags tshal khang",
    "NK101(de)005:331": "khyim la sogs pa dang /",
    "NK101(de)005:332": "mi dang dud 'gro la sogs pa nang bcud kyis sems can dang /",
    "NK101(de)005:333": "dkar dmar mthing ga la sogs pa'i kha dog dang /",
    "NK101(de)005:334": "dgra dang gnyen la sogs pa mdor na mig gi gang mthong ba'i rtog pa /",
    "NK101(de)005:335": "rdo rje gur las /",
    "NK101(de)005:336": "gzugs dang sgra dang de bzhin dri //",
    "NK101(de)005:337": "ro dang reg bya skyes pa'i dngos //",
    "NK101(de)005:338": "rin chen sems 'di brjod nyid de //",
    "NK101(de)005:339": "chos dbyings mchog tu zhi ba'o //",
    "NK101(de)005:340": "gzugs dang tshor ba 'du shes dngos //",
    "NK101(de)005:341": "'du byed dang ni rnam shes nyid //",
    "NK101(de)005:342": "thams cad sems 'di'i ngo bo las //",
    "NK101(de)005:343": "thub pas gzhan du ma gsungs so //",
    "NK101(de)005:344": "yid bzhin nor bu chen po ni //",
    "NK101(de)005:345": "'dod don 'bras bus rtsol ba bzhin //",
    "NK101(de)005:346": "dben zhing dga' ba'i sems nyid kyis //",
    "NK101(de)005:347": "sangs rgyas byang chub 'bras rab ster //",
    "NK101(de)005:348": "ces so //",
    "NK101(de)005:349": "'di ni mdzes pa'o //",
    "NK101(de)005:350": "'di ni mi mdzes pa'o //",
    "NK101(de)005:351": "sa'o //",
    "NK101(de)005:352": "rdo'o //",
    "NK101(de)005:353": "dagra'o //",
    "NK101(de)005:354": "gnyen no //",
    "NK101(de)005:355": "snyam pa la sogs pa'i rnam par rtog pa gang",
    "NK101(de)005:356": "shar ba de rang gi thog tu lhod de bslod",
    "NK101(de)005:357": "pas rang grol tu 'gro ste /",
    "NK101(de)005:358": "rgyal po 'char byed kyis mdo las /",
    "NK101(de)005:359": "dngos 'di spangs nas stong nyid mi rtsam gyis /",
    "NK101(de)005:360": "snang pa nyid na stong pa nyid yin phyir /",
    "NK101(de)005:361": "zhes pa dang /",
    "NK101(de)005:362": "o rgyan chen pos /",
    "NK101(de)005:363": "'di ltar mig gi yul du snang ba yis /",
    "NK101(de)005:364": "phyi nang snod bcud dngos po thams cad kun //",
    "NK101(de)005:365": "snang yang bden 'dzin med pa'i ngang la zhog /",
    "NK101(de)005:366": "ces pa ste /",
    "NK101(de)005:367": "gzugs snang stong dbyer med du grol ba'o //",
    "NK101(de)005:368": "de bzhin sna ba'i yul du chu sgra dang rlung la sogs pa 'byung pa'i sgra dang /",
    "NK101(de)005:369": "rol mo'i sgra dang /",
    "NK101(de)005:370": "glu dang /",
    "NK101(de)005:371": "rgod pa dang /",
    "NK101(de)005:372": "ngu ba dang /",
    "NK101(de)005:373": "snyan pa dang mi snyan pa la sogs pa'i gtam",
    "NK101(de)005:374": "sogs gang thos pa de nyid la bzo med du",
    "NK101(de)005:375": "bzhag pas sgra grags stong du grol ba ste /",
    "NK101(de)005:376": "o rgyan chen pos /",
    "NK101(de)005:377": "'di ltar snang ba'i yul du grags pa yis //",
    "NK101(de)005:378": "snyan dang mi snyan 'dzin pa'i sgra rnams kun //",
    "NK101(de)005:379": "grags stong bsam sno bral ba'i ngang la zhog /",
    "NK101(de)005:380": "ces so //",
    "NK101(de)005:381": "de bzhin du sna'i yul du spos la sogs pa'i zhim pa'i dri dang /",
    "NK101(de)005:382": "gshang lci la sogs pa smre ba'i dri sogs gang",
    "NK101(de)005:383": "tshor yang 'dzin med du de kha'i thog tu bzhag",
    "NK101(de)005:384": "pas dri tshor stong du grol ba'o //",
    "NK101(de)005:385": "lce'i yul du kha zas ro drug gi rnam pa",
    "NK101(de)005:386": "gang myangs yang de la 'dzin med du ngang la",
    "NK101(de)005:387": "bzhag pas ro myong stong du grol ba'o //",
    "NK101(de)005:388": "lus kyis yul du dar zab la sogs pa reg bya 'jam pa dang /",
    "NK101(de)005:389": "re ba dang tsher ma la sogs pa rtsub pa dang /",
    "NK101(de)005:390": "grang ba dang dro ba la sogs pa gang byung kyang /",
    "NK101(de)005:391": "de ka la gzo med du bzhag pas reg stong du grol ba'o //",
    "NK101(de)005:392": "yid kyis yul du bskyid sdug legs nyes bya ba",
    "NK101(de)005:393": "che chung gi rtog pa gang shar ba de ka'i",
    "NK101(de)005:394": "ngo bo la bcos bslad med par bzhag pas rnam",
    "NK101(de)005:395": "par rtog pa rang grol ba ste /",
    "NK101(de)005:396": "o rgyan chen pos /",
    "NK101(de)005:397": "'di ltar yid kyis yul du 'gyu ba yis /",
    "NK101(de)005:398": "nyon mongs dug lnga'i rtog pa ci shar yang /",
    "NK101(de)005:399": "sngon bsu rjes spyod blo yis bcos mi bzhugs /",
    "NK101(de)005:400": "'gyu ba rang sar dag pas chos skur grol /",
    "NK101(de)005:401": "zhes gsungs te /",
    "NK101(de)005:402": "dam pa po dang bsgom smon gyis lo rgyus lta bu'o //",
    "NK101(de)005:403": "de ltar gang shar gyi thog tu gzo bcos mi",
    "NK101(de)005:404": "bya bar rang gi ngo bo la ltas nas 'jog",
    "NK101(de)005:405": "pa yin gyis / rdo rje phreng ba las /",
    "NK101(de)005:406": "dbang po rnams ni yul rnams la //",
    "NK101(de)005:407": "'jug cing rtag tu gang gnas pa //",
    "NK101(de)005:408": "bdag med chos la yang dag gnas //",
    "NK101(de)005:409": "'di ni dam tshig mchog yin no //",
    "NK101(de)005:410": "zhes pa dang /",
    "NK101(de)005:411": "sam+bu ti las /",
    "NK101(de)005:412": "gzugs rnams sna tshogs lta ba dang /",
    "NK101(de)005:413": "sgra ni rgyas par nyan pa dang /",
    "NK101(de)005:414": "sna tshogs ro ni za ba dang /",
    "NK101(de)005:415": "smra ba dang ni rgod pa dang //",
    "NK101(de)005:416": "las de rnams ni byed pa na //",
    "NK101(de)005:417": "de nyid rig pa'i rnal 'byor pas //",
    "NK101(de)005:418": "rnal 'byor rgyun du skye bar 'gyur //",
    "NK101(de)005:419": "zhes so //",
    "NK101(de)005:420": "'di ni dbang po rgya yan gyis //",
    "NK101(de)005:421": "gdam ngag bya ba dper na skyes bu tha mal ba dang 'dra ste /",
    "NK101(de)005:422": "lam pa'i rnal 'byor pa dang gnyis ngo shes ma shes kyi khyad las med pas /",
    "NK101(de)005:423": "rje btsun chen pos /",
    "NK101(de)005:424": "dbang po rgya yan gyi gdams ngag dang sgo gsum tha mal du shor ba gnyis /",
    "NK101(de)005:425": "'dra ni 'dra ste nor pa yod //",
    "NK101(de)005:426": "ces gsungs shing /",
    "NK101(de)005:427": "bsam pa rnam par dag pa'i mdo las /",
    "NK101(de)005:428": "'jam dpal gyis gsol pa /",
    "NK101(de)005:429": "dge slong rnal 'byor spyod pa'i ting nge 'dzin gyis nyams ji lta bu lags /",
    "NK101(de)005:430": "bka' stsal pa /",
    "NK101(de)005:431": "'di lta ste /",
    "NK101(de)005:432": "dper na thab kyi me bsad na dkar khung gi du ba chad pa ltar /",
    "NK101(de)005:433": "sems stong par shes bzhin rig pas gzugs snang stong",
    "NK101(de)005:434": "sgra grags stong dri tshor stong ro myong stong reg",
    "NK101(de)005:435": "bya reg stong gis nyams 'byung ste /",
    "NK101(de)005:436": "nam mkha' ma sgribs na gsal /",
    "NK101(de)005:437": "chu ma myogs na dngas so /",
    "NK101(de)005:438": "sems ma bcos na bade'o //",
    "NK101(de)005:439": "sems ngo shes pa'i dge slong gang /",
    "NK101(de)005:440": "ji ltar spyad kyang bsgom pa'i ngang /",
    "NK101(de)005:441": "snyug ma'i don la gnas pa yin //",
    "NK101(de)005:442": "ces pa dang /",
    "NK101(de)005:443": "rdzogs pa chen po las /",
    "NK101(de)005:444": "sgo lnga'i rnam shes gsal ba la //",
    "NK101(de)005:445": "yid kyis zhen rtogs ma zhugs na //",
    "NK101(de)005:446": "rgyal ba'i dgongs pa de ka dang //",
    "NK101(de)005:447": "zhes gsungs so //",
    "NK101(de)005:448": "de ltar rnam par rtog pa gang shar rang babs",
    "NK101(de)005:449": "su bzhag pa de rnam rtog ltar snang mod kyang",
    "NK101(de)005:450": "stong nyid 'ba' zhig yin te /",
    "NK101(de)005:451": "rtog pa'i gnad tshang rig pa'i rgyu mtshan gyis /",
    "NK101(de)005:452": "rnam rtog ltar snang des 'ching nus pa ma yin te /",
    "NK101(de)005:453": "gung thang pa lha dbang blo gros /",
    "NK101(de)005:454": "ji ltar thag pa mes tshig thal ba de //",
    "NK101(de)005:455": "thag pa'i gzugs su gnang yang 'ching mi nus //",
    "NK101(de)005:456": "de bzhin gzhi rtsa spyad pa'i sems nyid 'di //",
    "NK101(de)005:457": "nyon mongs dug lngar shar yang 'ching mi nus //",
    "NK101(de)005:458": "zhes so //",
    "NK101(de)005:459": "de bas na ma rig pa'i skye bo rnams ni rnam par rtog pas 'ching mod kyis /",
    "NK101(de)005:460": "rnam rtog gis rang bzhin rig pa dag ni rnam rtog des kas grol bas na /",
    "NK101(de)005:461": "bde mchog nyung ngu'i rgyud las /",
    "NK101(de)005:462": "gang gis blon po 'ching 'gyur ba //",
    "NK101(de)005:463": "des ni mkhas pa yongs su grol //",
    "NK101(de)005:464": "zhes pa ste /",
    "NK101(de)005:465": "chu las rba rlabs 'khrug kyang /",
    "NK101(de)005:466": "rba brlabs de ka chu yin pa ltar sems las sna tshogs su shar yang /",
    "NK101(de)005:467": "shar ba de ka sems yin pas de'i rang bzhin shes pa de kho nas chog ste /",
    "NK101(de)005:468": "dam pa kun dgas /",
    "NK101(de)005:469": "ngo bo stong ste yul du bzung bas 'khrul //",
    "NK101(de)005:470": "byed mkhan mtshan nyid bltos gcig ding ri ba //",
    "NK101(de)005:471": "zhes pa dang /",
    "NK101(de)005:472": "rje btsun mi ta dzo gis /",
    "NK101(de)005:473": "rnam rtog stong pa min na rtog med sgom dgos pa la /",
    "NK101(de)005:474": "rnam rtog kho rang stong par 'dug pas rtog med gud nas rtsal mi dgos /",
    "NK101(de)005:475": "thag nye ba bzhag nas ring ba bskor nas ci bya /",
    "NK101(de)005:476": "zhes dang /",
    "NK101(de)005:477": "snang mkhan ngos zin na snang pa skyon min te /",
    "NK101(de)005:478": "slar snang pa de nyid ye shes kyis rol par",
    "NK101(de)005:479": "'char bas snang ba la stong pas rgyas thebs pa",
    "NK101(de)005:480": "yin / ces gsungs pas /",
    "NK101(de)005:481": "rnam rtog dang snang ba sems gsum dbyer med pa'i stong pa yin pa la /",
    "NK101(de)005:482": "yin thog de rang du bzhag pas chog pa nyams len shin tu bsla ba lags /",
    "NK101(de)005:483": "'phags pa spyan ras gzigs kyis sems nyid ngal gso las /",
    "NK101(de)005:484": "gang skyes snyug ma nyid yin phyir //",
    "NK101(de)005:485": "gang shar dran pas ma brjed na //",
    "NK101(de)005:486": "de shar stong pa nyid du dag /",
    "NK101(de)005:487": "rnal 'byor dbang phyug nyid du dag /",
    "NK101(de)005:488": "ces dang /",
    "NK101(de)005:489": "bu nyon khyod gang rnam par rtog /'dis bdag ma bcing ma grol phyir //",
    "NK101(de)005:490": "ma yengs ma bcos rang gar ni //",
    "NK101(de)005:491": "kye ho dub pa ngal gsos shig /",
    "NK101(de)005:492": "ces gsungs so //",
    "NK101(de)005:493": "'dir kha gcig phyi gzung ba'i yul dang /",
    "NK101(de)005:494": "nang 'dzin pa'i sems thams cad stong pa nyid du",
    "NK101(de)005:495": "blos bcos nas bsgom pa'i lugs yod par grags la",
    "NK101(de)005:496": "/ de jo bo'i lugs yin zer /",
    "NK101(de)005:497": "jo bo'i gsung rabs rnams su ni de ltar mi snang la /",
    "NK101(de)005:498": "jo bos gser gling rgyal po bla ma skyongs la gnang ba'i man ngag las /",
    "NK101(de)005:499": "ji srid du mtshan ma'i rnam par rtog pa'i dgra",
    "NK101(de)005:500": "ma langs kyis bar du de lta bu la shes",
    "NK101(de)005:501": "pa gnas par bya'o //",
    "NK101(de)005:502": "zhes gsungs pa ni zhi gnas kyi skabs yin la /",
    "NK101(de)005:503": "lhag mthong ni /",
    "NK101(de)005:504": "de nyid las /",
    "NK101(de)005:505": "bar skabs der ci la yang mi rtog /",
    "NK101(de)005:506": "cir yang mi 'dzin zhes sogs gsungs pas /",
    "NK101(de)005:507": "lugs de lta bur stong par bsgom pa ma gsungs zhing /",
    "NK101(de)005:508": "med par bsgom pa ni bcos ma rnam rtog rang rgyud pa yin te /",
    "NK101(de)005:509": "ye shes gsang ba las /",
    "NK101(de)005:510": "thogs ma med nas da lta'i bar //",
    "NK101(de)005:511": "'khor bar 'khyams pa gang yin pa //",
    "NK101(de)005:512": "gshis las 'khrul nas bcos pas lan //",
    "NK101(de)005:513": "ces gsungs shing /",
    "NK101(de)005:514": "sems kyi rang bzhin nam gnas lugs 'gag med du gnas pa yin pas /",
    "NK101(de)005:515": "rnam par rtog pa dkag pas mii khegs te gar yang 'char /",
    "NK101(de)005:516": "'gog pa la snyoms par zhugs pa dag dang /",
    "NK101(de)005:517": "bsam gtan bzhi pa'i lha la sogs pa dag kyang",
    "NK101(de)005:518": "ting nge 'dzin de las sad pa na slar 'khor",
    "NK101(de)005:519": "bar ltung / rje dwags po rin po ches kyang /",
    "NK101(de)005:520": "bsgom chen pa ni rnam rtog med pa gcig 'dod //",
    "NK101(de)005:521": "rnam rtog ni bkag pas mi khegs //",
    "NK101(de)005:522": "bsgom chen pa 'o rgyal te 'chi //",
    "NK101(de)005:523": "zhes gsungs shing /",
    "NK101(de)005:524": "rnam rtog bkag pas stong pa bsgom pa 'di ni rdo rje 'chang gis bkag ste //",
    "NK101(de)005:525": "sam+bu ti las /",
    "NK101(de)005:526": "stong pa sgom par mi bya zhing //",
    "NK101(de)005:527": "stong min bsgom par mi bya'o //",
    "NK101(de)005:528": "stong dang stong min gzung ba las //",
    "NK101(de)005:529": "rtog pa nyung min skye bar 'gyur //",
    "NK101(de)005:530": "yongs su spang na kun rtog ste //",
    "NK101(de)005:531": "de phyir de ni yang dag spangs //",
    "NK101(de)005:532": "zhes gsungs la /",
    "NK101(de)005:533": "phyi rol gyi dngos po dang /",
    "NK101(de)005:534": "nang gi 'dzin pa gang yin pa dag kyang gdod",
    "NK101(de)005:535": "ma nas stong zhing bdag med pa yin pa la",
    "NK101(de)005:536": "stong pa'o snyam du bsgom mi dgos te /",
    "NK101(de)005:537": "rang gis rang la nga yin snyam du bsgom mi dgos pa bzhin no //",
    "NK101(de)005:538": "de bas na phyi nang gi chos thams cad ye",
    "NK101(de)005:539": "nas sems kyi rang bzhin stong pa nyid du gnas",
    "NK101(de)005:540": "pa de la so sor rtog pa'i shes rab kyis",
    "NK101(de)005:541": "rigs rtsal las gzhan pa'i spangs blangs gang yang med",
    "NK101(de)005:542": "de / 'phags pa dkon mchog rtsegs pa las /",
    "NK101(de)005:543": "'od bsrung byang chub sems dpa' tshul bzhin du chos la sbyor ba gang zhe na /",
    "NK101(de)005:544": "dbu ma'i lam chos rnams la so sor yang dag par rtogs zhes bya'o //",
    "NK101(de)005:545": "zhes so //",
    "NK101(de)005:546": "des ni rtogs med kyi don mthong ba med pa'i tshul gyi mthong bar 'gyur te /",
    "NK101(de)005:547": "jo bo chen po rjes /",
    "NK101(de)005:548": "rtog med tshul gyis mthong bas na /",
    "NK101(de)005:549": "stong nyid mthong zhes tha snyad btags /",
    "NK101(de)005:550": "ma mthong ba nyid de mthong bar /",
    "NK101(de)005:551": "shin tu zab pa'i mdo las gsungs /",
    "NK101(de)005:552": "zhes gsungs so //",
    "NK101(de)005:553": "de ltar bsgom du med pa'i ngang la ma bcos",
    "NK101(de)005:554": "par rang babs su bzhag pa 'di kho na las",
    "NK101(de)005:555": "gzhan du med de /",
    "NK101(de)005:556": "'phags pa brgyad stong pa las /",
    "NK101(de)005:557": "rab 'byor gyis gsol pa /",
    "NK101(de)005:558": "bcom ldan 'das /",
    "NK101(de)005:559": "shes rab kyi pha rol tu phyin pa zab mo",
    "NK101(de)005:560": "'di ni su'i kyang bsgom kyang bsgom par bgyi ba",
    "NK101(de)005:561": "ma lags / su yang mi bsgom /",
    "NK101(de)005:562": "su yang bsgom par mi 'gyur /",
    "NK101(de)005:563": "gang la yang bsgom par bgyi ba ma mchis so //",
    "NK101(de)005:564": "de ci'i slad du zhe na /",
    "NK101(de)005:565": "bcom ldan 'das shes rab kyi pha rol tu phyin",
    "NK101(de)005:566": "pa la chos gang yang yongs su grub pa ma",
    "NK101(de)005:567": "mchis pa'i slad du'o //",
    "NK101(de)005:568": "bcom ldan 'das 'di lta ste /",
    "NK101(de)005:569": "shes rab kyi pha rol tu phyin pa bsgom pa 'di ni nam mkha' bsgom pa'o //",
    "NK101(de)005:570": "'di lta ste shes rab kyi pha rol tu phyin",
    "NK101(de)005:571": "pa bsgom pa 'di ni chos thams cad mi bsgom",
    "NK101(de)005:572": "pa lags so // 'di lta ste shes rab kyi",
    "NK101(de)005:573": "pha rol tu phyin pa bsgom pa 'di ni ma",
    "NK101(de)005:574": "chags pa bsgom pa lags so //",
    "NK101(de)005:575": "zhes pa dang /",
    "NK101(de)005:576": "sam+bu ti las /",
    "NK101(de)005:577": "bsgom med bsgom pa po yang med //",
    "NK101(de)005:578": "gang yang rnam par bsgom pa'ang med //",
    "NK101(de)005:579": "bsgom bya nyid kyang yod min pa //",
    "NK101(de)005:580": "de yi de nyid bsgom par brjod //",
    "NK101(de)005:581": "ces dang /",
    "NK101(de)005:582": "rdo rje snying 'brel las /",
    "NK101(de)005:583": "gang du yid kyi ma bsgom na //",
    "NK101(de)005:584": "'gro ba thams cad bsgom 'gyur te //",
    "NK101(de)005:585": "bsgom pa med pa'i bsgom nyid kyis //",
    "NK101(de)005:586": "chos rnams thams cad yongs shes bya //",
    "NK101(de)005:587": "zhes so //",
    "NK101(de)005:588": "'o na dran pa rten pa de ka bsgoms yin no ce na /",
    "NK101(de)005:589": "dran pa zhes pa gang shar la ma bcos par bzhag pa yin la /",
    "NK101(de)005:590": "de la bsgom mi bsgom gnyis ka'i tha snyad med do //",
    "NK101(de)005:591": "pan chen thams cad mkhyen pa bu ston gyis kyang /",
    "NK101(de)005:592": "mi rtag stong pa sogs su zhen na'ang mtshan 'dzin",
    "NK101(de)005:593": "gzhi shes bya ste byang sems kyi spangs byar gsungs",
    "NK101(de)005:594": "/ zhes pas /",
    "NK101(de)005:595": "gang du yang 'dzin pa med par bzhag pa ni gnad kyi dam pa'o //",
    "NK101(de)005:596": "yang kha gcig /",
    "NK101(de)005:597": "sangs rgyas kyis dgongs pa ni sems can gyis blo'i",
    "NK101(de)005:598": "yul las 'das pas da lta so so skye bos",
    "NK101(de)005:599": "bsgom par mi nus so zhes zer /",
    "NK101(de)005:600": "de ltar na ting nge 'dzin bsgom pa thams cad don med du 'gyur zhing /",
    "NK101(de)005:601": "g.yag sde pan chen gyis kyang /",
    "NK101(de)005:602": "don dam blo'i spyod yul min ces pa /",
    "NK101(de)005:603": "rtog pa la blor bzhed pa yin /",
    "NK101(de)005:604": "rig tsam la blor byas na don dam de'i spyod",
    "NK101(de)005:605": "yul ma yin par byas na chos nyid rtog bya",
    "NK101(de)005:606": "ma yin pa dang /",
    "NK101(de)005:607": "rtog mi srid pa'i skyon yod /",
    "NK101(de)005:608": "ces gsungs la /",
    "NK101(de)005:609": "bde gshegs 'dus pa rtsa ba'i rgyud las kyang /",
    "NK101(de)005:610": "yang dag bden pa de bzhin nyid /",
    "NK101(de)005:611": "ma nor ma bcos ma rtsal ba /",
    "NK101(de)005:612": "ma skyes ma 'gag mi dmigs pa /",
    "NK101(de)005:613": "snying po byang chub sems kyi ngang //",
    "NK101(de)005:614": "'khor ba'i skyon gyis ma gos shing //",
    "NK101(de)005:615": "yon tan gyis kyang ma reg pa //",
    "NK101(de)005:616": "rnal ma rang byung mtshan nyid bral //",
    "NK101(de)005:617": "brjod med bsam 'das chos kyis sku //",
    "NK101(de)005:618": "byang chub chen po de nyid de //",
    "NK101(de)005:619": "bsgrub tu med de mthong du med //",
    "NK101(de)005:620": "rtsal du med de rtog tu yod //",
    "NK101(de)005:621": "grub tu med de snang du yod //",
    "NK101(de)005:622": "gnas lugs don gyis rta mgrin yin //",
    "NK101(de)005:623": "ces gsungs shing /",
    "NK101(de)005:624": "lung gi yid ches bskyed pa'i rim pa gzhan yang /",
    "NK101(de)005:625": "mtshan mo bzang po'i mdo las /",
    "NK101(de)005:626": "'das la rjes su 'gro mi byed //",
    "NK101(de)005:627": "ma 'ongs pa la re ba med //",
    "NK101(de)005:628": "da ltar byung chos gang yin pa //",
    "NK101(de)005:629": "de dang de la rnam lta ba //",
    "NK101(de)005:630": "mi 'phrog kun tu mi 'khrul pa //",
    "NK101(de)005:631": "de ltar mkhas pas spel bar bya //",
    "NK101(de)005:632": "shes dang /",
    "NK101(de)005:633": "yang /",
    "NK101(de)005:634": "de ltar skyes pa'i rgyun rnams ni //",
    "NK101(de)005:635": "mkhas pas yongs su bskyangs par byed //",
    "NK101(de)005:636": "ces pa dang /",
    "NK101(de)005:637": "de nyid rab tu mi gnas pas /",
    "NK101(de)005:638": "rgyud las /",
    "NK101(de)005:639": "ngo mtshar rdo rje sangs rgyas mchog /",
    "NK101(de)005:640": "sems ni skye med de shes nas //",
    "NK101(de)005:641": "bsgom par bya ba ma yin te //",
    "NK101(de)005:642": "rang gar bzhag na bde ba che //",
    "NK101(de)005:643": "zhes pa dang /",
    "NK101(de)005:644": "yang /",
    "NK101(de)005:645": "tha mal shes pa rang bzhin 'bras bu mchog /",
    "NK101(de)005:646": "ma bcos bzhag na sku gsum 'bras bu thob //",
    "NK101(de)005:647": "rang gar bslod na mthar phyin ye shes yin //",
    "NK101(de)005:648": "sems nyid ma bcos rdo rje kun gyi ngang //",
    "NK101(de)005:649": "rnam mar bzhag pa'i don de mtshon du med //",
    "NK101(de)005:650": "'di ni dus gsum sangs rgyas kun gyis yum //",
    "NK101(de)005:651": "zhes pa dang /",
    "NK101(de)005:652": "dpal sha ba ris /",
    "NK101(de)005:653": "ma bcos ma bcos blo ma bcos //",
    "NK101(de)005:654": "blo yi bcos pa'i chos rnams ni //",
    "NK101(de)005:655": "ri bas lci zhing mtsho bas zab //",
    "NK101(de)005:656": "ces dang /",
    "NK101(de)005:657": "rje rgod tshang pas /",
    "NK101(de)005:658": "ma bcos par bzhag pa rang gi 'ong ste //",
    "NK101(de)005:659": "thog ma med pa nas da lta'i bar du 'khrul",
    "NK101(de)005:660": "pa 'di ma bcos par 'jog ma shes pa rang",
    "NK101(de)005:661": "gis lan / zhes gsungs so //",
    "NK101(de)005:662": "de ltar gang bsgom du med kyang yengs su med",
    "NK101(de)005:663": "pa'i nyams len brtson par ma byas na go yul",
    "NK101(de)005:664": "dang kha lta la song nas mi phan te /",
    "NK101(de)005:665": "dpal sha ra bas /",
    "NK101(de)005:666": "gang la'ang skyon du mi lta zhing //",
    "NK101(de)005:667": "ci yang ma yin nyams su blang //",
    "NK101(de)005:668": "drod rtags la sogs 'dod mi bya //",
    "NK101(de)005:669": "bsgom du med par bstan mod kyang //",
    "NK101(de)005:670": "le lo btang snyoms dbang mi btang //",
    "NK101(de)005:671": "rgyun du dran pas bsgom par bya //",
    "NK101(de)005:672": "zhes pa dang /",
    "NK101(de)005:673": "'phags pa brgyad stong pa las /",
    "NK101(de)005:674": "bcom ldan 'das byang chub sems dpa' sems dpa' chen",
    "NK101(de)005:675": "po bgyi ba gang gis slad du shes rab kyi",
    "NK101(de)005:676": "pha rol tu phyin pa bsgom par bgyi ba de",
    "NK101(de)005:677": "yang bgyi la / shes rab kyi pha rol tu phyin pa de yang rtog pa ma mchis so //",
    "NK101(de)005:678": "de ci'i slad du shes na shes rab kyi /",
    "NK101(de)005:679": "pha rol tu phyin pa la rnam par rtog pa ma mchis pa'i slad du'o //",
    "NK101(de)005:680": "zhes dang /",
    "NK101(de)005:681": "sdong po bkod pa'i mdo las /",
    "NK101(de)005:682": "ji ltar 'gro ba mang po la /",
    "NK101(de)005:683": "zas dang bskom dag byin byas kyang /",
    "NK101(de)005:684": "rang nyid bskres pas shi ba ltar //",
    "NK101(de)005:685": "chos la ma bsgom de dang 'dra //",
    "NK101(de)005:686": "zhes dang /",
    "NK101(de)005:687": "yang /",
    "NK101(de)005:688": "ji ltar yongs su ma bsgom par /",
    "NK101(de)005:689": "chos nyid mthong par mi 'gyur te //",
    "NK101(de)005:690": "chu ni mthong dang thos pa yis //",
    "NK101(de)005:691": "ma mthung bskom pa ji ltar sel //",
    "NK101(de)005:692": "zhes dang /",
    "NK101(de)005:693": "gsang ba bdud rtsi'i rgyud las /",
    "NK101(de)005:694": "bsgom rgyu brdul tsam med pa la //",
    "NK101(de)005:695": "yengs rgyu skad gcig med pa 'di //",
    "NK101(de)005:696": "lha yi rgyal po yin par 'dod //",
    "NK101(de)005:697": "dkyil 'khor kun gyi mchog gyur pa //",
    "NK101(de)005:698": "rang rig ye shes me bo che //",
    "NK101(de)005:699": "thams cad 'di la gnas pa ste //",
    "NK101(de)005:700": "mchod dang gtor ma la sogs pa //",
    "NK101(de)005:701": "las dang bya ba sna tshogs kun //",
    "NK101(de)005:702": "sems kyi de nyid shes gyur na //",
    "NK101(de)005:703": "thams cad 'di la gnas par shes //",
    "NK101(de)005:704": "zhes so //",
    "NK101(de)005:705": "de ltar rnam rtog gzo med du bzhag pas rtog pa thams cad rang grol /",
    "NK101(de)005:706": "dang gsal spros pa med pa ye shes brten par 'char te /",
    "NK101(de)005:707": "de ngang las gnas pa ni mnyam bzhag zhes bya'o //",
    "NK101(de)005:708": "thun mtshams dang 'gro 'chag nyal 'dug thams cad dran pas skyong ba la rjes thob zhes zer /",
    "NK101(de)005:709": "mnyam rjes 'bres nas rmi lam du yang bsgom dang",
    "NK101(de)005:710": "mi 'bral ba ni 'od gsal 'khor yug gam rdo",
    "NK101(de)005:711": "rje lta bu'i ting nge 'dzin ces bya ste /",
    "NK101(de)005:712": "de tsa na spyan dang mngon par shes pa la",
    "NK101(de)005:713": "sogs pa'i yon tan kyang rang shugs la 'ong la",
    "NK101(de)005:714": "/ rnal 'byor bzhi'i nyams yang rim gyis 'char ro //",
    "NK101(de)005:715": "rnal 'byor bzhi po 'di kha gcig nyams yin par bzhed /",
    "NK101(de)005:716": "kha gcig rtog par bzhed cing /",
    "NK101(de)005:717": "rnal 'byor bzhi sum cu gnyis su phye ba dang /",
    "NK101(de)005:718": "rje rang byung rdo rjes ni /",
    "NK101(de)005:719": "nyams kyi rnal 'byor bzhi dang /",
    "NK101(de)005:720": "rtog pa'i rnal 'byor bzhir phye la 'dir ni ro gcig man chad nyams dang /",
    "NK101(de)005:721": "bsgom med ni rtog par 'dod do //",
    "NK101(de)005:722": "de yang nyams 'gyur ba can yin pas ro gcig bsgom med du 'gyur dgos la /",
    "NK101(de)005:723": "rtog pa ni mi 'gyur ba yin pas /",
    "NK101(de)005:724": "bsgom med nas 'gyur ba med pas so //",
    "NK101(de)005:725": "'di dang rdzogs chen pas nyams rim bzhin mthun pa yin te /",
    "NK101(de)005:726": "dang po gnas pa'i nyams shes pa yul phyir mi 'phro bas rtse gcig tu thun thub /",
    "NK101(de)005:727": "g.yo ba'i nyams ting nge 'dzin la byings rgod sogs rkyen gyis mi gnod pas lo zlar gnas pa /",
    "NK101(de)005:728": "mnyam pa nyid kyi nyams mnyam gzhag la 'khor 'das la ro mnyam pas rjes shes la /",
    "NK101(de)005:729": "chos brgyad sgyu ma ltar khongs su chud nas 'jig pa bral ba /",
    "NK101(de)005:730": "lhun gyis grub pa'i nyams ting nge 'dzin thun mtshams las 'das pa rnams dang don gcig go //",
    "NK101(de)005:731": "'di dag rgyas par ni yi ge mang por 'gro bas ma spros so //",
    "NK101(de)005:732": "gol sa dang skyon yon gyis gnas gal che ba",
    "NK101(de)005:733": "rnams ni snying tig gi mkha' 'gros zhus lan du",
    "NK101(de)005:734": "rgyas par gsungs pas der lta'o //",
    "NK101(de)005:735": "mdor bsdu na /",
    "NK101(de)005:736": "rje dam pas /",
    "NK101(de)005:737": "mi bsgom par reg pa rang lugs su zhog /",
    "NK101(de)005:738": "mi bsgom pas bsgom mi shes mi srid /",
    "NK101(de)005:739": "sems nyid rtog med du rig pa bsgom yin pas mi yong mi srid /",
    "NK101(de)005:740": "bsgom nyams kyi 'dod pa med pas gol mi srid /",
    "NK101(de)005:741": "ces pa dang /",
    "NK101(de)005:742": "rgyal ba rgod tshangs pas /",
    "NK101(de)005:743": "rtog pa thams cad dngos por yang mi 'dzin /",
    "NK101(de)005:744": "stong par yang mi bsgom par 'dzin med ma bcos",
    "NK101(de)005:745": "pa'i ngang du rang sor bzhag pas 'chor sa dang",
    "NK101(de)005:746": "gol sa bya ba ci yang mi yong /",
    "NK101(de)005:747": "zhes gsungs pa la 'dus so //",
    "NK101(de)005:748": "de ltar nyams su len pa gal che te /",
    "NK101(de)005:749": "rje dam pas /",
    "NK101(de)005:750": "bsgrub pa la gtso bor ma byas na mkhas btsun du barloma yang rtags kyi 'khrul pa mi sel /",
    "NK101(de)005:751": "sems la ting 'dzin ma skyes na go rtogs bzang yang rig pa las su mi rung /",
    "NK101(de)005:752": "rig pa las su ma rung na mi tshe chos la bskyal yang nam zhig tha mal du 'chi /",
    "NK101(de)005:753": "'chi dus tha mal du shi na man ngag zab mo yod kyang bar dor rkyen ngan du 'gro /",
    "NK101(de)005:754": "zhes gsungs la /",
    "NK101(de)005:755": "nyams la chags na yang 'chings te /",
    "NK101(de)005:756": "rje dam pas /",
    "NK101(de)005:757": "nyams ni bsam gtan zhes bya bar gnas gong mar 'ching par byed pa'i ting nge 'dzin yin la /",
    "NK101(de)005:758": "rtog pa ni shes rab kyi pha rol tu phyin",
    "NK101(de)005:759": "pa bya ba 'khor ba gzhi med du grol bar",
    "NK101(de)005:760": "bya'o // zhes gsungs shing /",
    "NK101(de)005:761": "hril gyis gril na /",
    "NK101(de)005:762": "rje sgam po pas /",
    "NK101(de)005:763": "rnam rtog sgom du ma shar na //",
    "NK101(de)005:764": "gang byas 'khor ba'i rgyu 'bras yin //",
    "NK101(de)005:765": "bsgom chen bsgom gyis ma bcings na //",
    "NK101(de)005:766": "gzhan gyis bcings par mi nus pas //",
    "NK101(de)005:767": "go ba'i lta ba rgyab tu bor //",
    "NK101(de)005:768": "bsgom pa'i nyams myong smang nas bshig /",
    "NK101(de)005:769": "ces pa ltar nyams su blangs par bya /",
    "NK101(de)005:770": "da ni zhar byung du mkhas grub gong ma dag gi gsungs bsgros thor bu brjod par bya ste /",
    "NK101(de)005:771": "pan chen thams cad mkhyen pa bu ston gyis bka' las /",
    "NK101(de)005:772": "sems kyi gnas lugs ma bcos mtha' bzhi bral //",
    "NK101(de)005:773": "gang du'ang ma 'dzin yengs med rtse gcig ltos //",
    "NK101(de)005:774": "bde bsdug la sogs rtogs pa'i 'char sgo rnams //",
    "NK101(de)005:775": "chu bo'i brlabs bzhin dbyer med ngang du mnyam //",
    "NK101(de)005:776": "sna tshogs snang yang chu nang bza' skar bzhin //",
    "NK101(de)005:777": "shar dang ma shar ro gcig rtogs par gyis //",
    "NK101(de)005:778": "de ltar rtogs na bsgom du med pa'i don //",
    "NK101(de)005:779": "rgyun du goms pa bsgom pa chen po yin /",
    "NK101(de)005:780": "ces gsungs shing /",
    "NK101(de)005:781": "rje dam pas /",
    "NK101(de)005:782": "sems nyid ngo sprod pa'i rtogs pa snga ma 'gags /",
    "NK101(de)005:783": "phyi ma ma skyes /",
    "NK101(de)005:784": "da ltar gyis shes pa skyes la 'gag pa /",
    "NK101(de)005:785": "'gag pa ma skyes pa hrig ge ba 'di rang yin no //",
    "NK101(de)005:786": "zhes dang /",
    "NK101(de)005:787": "yang /",
    "NK101(de)005:788": "mnyam bzhag gi bsgom ni ma bcos pa yin la /",
    "NK101(de)005:789": "bsgom rgyu ni ye rang nas med /",
    "NK101(de)005:790": "lta stang ma shor tsam byas nas ni /",
    "NK101(de)005:791": "bsgom dang 'di mi bsgom med par rang lugs su bzhag go //",
    "NK101(de)005:792": "rjes kyis bsgom ni ma bcos pa la ngos bzungs te /",
    "NK101(de)005:793": "lus ngag yid gsum ched du brjod pa yengs pa",
    "NK101(de)005:794": "dang dga' mi dag'i rtogs pa thams cad ngos gzungs",
    "NK101(de)005:795": "gsungs kyang / rig pa dri ma med pa'i sgom pa la /",
    "NK101(de)005:796": "bsgom gyis zhen pa bor la thong /",
    "NK101(de)005:797": "mkhan po bskyur ba ni ma yengs par sgrims pa'i snying po ling gis bskyur ba yin /",
    "NK101(de)005:798": "gsungs /",
    "NK101(de)005:799": "yang gtol skyes kyis shes pa ngos gzungs dang /",
    "NK101(de)005:800": "dran pa rang dngas la 'gro yis gsungs /",
    "NK101(de)005:801": "rje sgam po pas /",
    "NK101(de)005:802": "pha rol tu phyin pa ni rten 'brel la sogs",
    "NK101(de)005:803": "pa lung dang rig pa'i sgo nas snang la rang",
    "NK101(de)005:804": "bzhin med pa gtan la phab nas bsgom pa yin",
    "NK101(de)005:805": "/ mos pa stong nyid du byed pa yin te /",
    "NK101(de)005:806": "de dbu ma pa'i sgom lugs yin /",
    "NK101(de)005:807": "de rang yang bsgom bya bsgom byed dang bcas pa'i gnyis 'dzin gyi blor 'jug /",
    "NK101(de)005:808": "de lta ba ma rtogs /",
    "NK101(de)005:809": "dngos po la gnod pa cung zhig rkyal bas sgrib",
    "NK101(de)005:810": "pa dpag tu med pa mdzad de sangs rgyas mi",
    "NK101(de)005:811": "nus / bka' gdams pa dang mtshan nyid pa thams cad de bsgom pa yin /",
    "NK101(de)005:812": "bla ma mi la'i lugs la /",
    "NK101(de)005:813": "mi dge ba bcu bsgom pas /",
    "NK101(de)005:814": "ngan song du 'khyam /",
    "NK101(de)005:815": "dge bcu bsgom pas lha mir 'khyam /",
    "NK101(de)005:816": "ting nge 'dzin gyi ro la chags nas bsgom pas lha tshe ring por skye /",
    "NK101(de)005:817": "dran pas zin pas rnam rtog ni yon tan /",
    "NK101(de)005:818": "ma zin pa la skyon du lta na de yang gnyis 'dzin gyis skyon /",
    "NK101(de)005:819": "rtogs med la sogs pa'i yon tan thams cad bsgrub par 'dod /",
    "NK101(de)005:820": "rnam rtog la sogs pa'i skyon thams cad spong bar 'dod na de yang gnyis 'dzin gyi skyon /",
    "NK101(de)005:821": "stong par bsgom kyang blo mi stong par bsgom kyang blo /",
    "NK101(de)005:822": "yod med du bsgom kyang blo /",
    "NK101(de)005:823": "mdor na bsgom tshad blo dang gnyis 'dzin las grol ba med gsungs /",
    "NK101(de)005:824": "rnam rtog byung na ji ltar bgyi zhus pas /",
    "NK101(de)005:825": "de kha na gtsug tu bzhag pas chog /",
    "NK101(de)005:826": "kho rang med du 'gro yis /",
    "NK101(de)005:827": "spang mi dgos gsungs /",
    "NK101(de)005:828": "pha rol tu phyin pa spong ba'i lam sa yin",
    "NK101(de)005:829": "pas mi sdug pa la sogs pa gnyen pos nyon",
    "NK101(de)005:830": "mongs pa ngo thug tu spong ba yin /",
    "NK101(de)005:831": "gsang sngags ni gzhi bsgyur ba'i lam yin pas dug lnga rnam rtog tu 'khyer ba yin /",
    "NK101(de)005:832": "dug lnga dang rnam rtog la dgag bsgrub gang yang ma byas par /",
    "NK101(de)005:833": "de khar tsug skyer gtsug pa rang gi rang zhir",
    "NK101(de)005:834": "'gro ba yin no gsungs shing ji ltar mang ba",
    "NK101(de)005:835": "ltar me che ba yin rnam rtog ji ltar mang",
    "NK101(de)005:836": "ba ltar gnyis med kyis ye shes byas pa yin",
    "NK101(de)005:837": "pas dug lnga dang rnam rtog de ka ltar skyer",
    "NK101(de)005:838": "bcug pas chog / dgag sgrub med par ma bcos",
    "NK101(de)005:839": "pa 'di dus gsum sangs rgyas thams cad kyi thugs",
    "NK101(de)005:840": "ye shes 'di rang yin no //",
    "NK101(de)005:841": "rang cag gi sangs rgyas ngo shes pa dang ma shes pa yang 'di ka yin no //",
    "NK101(de)005:842": "sangs rgyas la yang 'di ka las lhag pa med /",
    "NK101(de)005:843": "tshes gcig gi zla ba dang /",
    "NK101(de)005:844": "nya'i zla ba la zla ba tsam du khyad par med /",
    "NK101(de)005:845": "de bzhin du ma bcos par bzhag pas gnyis med",
    "NK101(de)005:846": "kyi ye shes rnal 'byor pas de ring rtogs pa",
    "NK101(de)005:847": "dang / sangs rgyas kyis thugs ye shes gnyis la gnyis med tsam du khyad par med /",
    "NK101(de)005:848": "gnyis 'dzin gyi rnam rtog rbad kyis chad tsa na sangs rgyas yin gsungs /",
    "NK101(de)005:849": "yang /",
    "NK101(de)005:850": "ma bcos pa la lo gcig bsgom pa rang gi mngon par shes pa 'ong ste gsung skad /",
    "NK101(de)005:851": "gzhan dag mi rtog pa du ma gcig la mnyam",
    "NK101(de)005:852": "bzhag byas nas rjes rmi lam sgyu ma ltar bsgom",
    "NK101(de)005:853": "pa yin / rje btsun gyi lugs kyi dug lnga",
    "NK101(de)005:854": "dang rnam rtog gnyis med kyi ye shes su khyer",
    "NK101(de)005:855": "nas gom tsa na thun mtshams med par thams cad",
    "NK101(de)005:856": "du mnyam bzhag 'ba' zhig tu 'khyer ba yin gsungs",
    "NK101(de)005:857": "pa yin / / dpal phyag na rdo rje la",
    "NK101(de)005:858": "lho phyogs dpal gyi ri bor til+lo pas zhus pa",
    "NK101(de)005:859": "ma bcos par zhes gsungs /",
    "NK101(de)005:860": "der mar la byon pas ma bcos pa'i don ma go nas /",
    "NK101(de)005:861": "yang zhur phyin pas mkha' 'gro ma sh+ri d+ha ra dang phrad nas /",
    "NK101(de)005:862": "rang gi sems la ma blta ma bsgom tha mal par zhog /",
    "NK101(de)005:863": "ma bcos pa 'di yin gsungs /",
    "NK101(de)005:864": "thog ma med pa nas da lta yan chad du",
    "NK101(de)005:865": "ma bcos pa snyug ma'i don nyin zhag phrug re'i",
    "NK101(de)005:866": "nang du yang yang skye yang ngo ma shes pas",
    "NK101(de)005:867": "lung ma bstan du song nas rang gzhan gyis don",
    "NK101(de)005:868": "ma grub gsungs / rje btsun khyi thul can gyi zhal nas /",
    "NK101(de)005:869": "chos nyid ma bcos pa la phogs gcig dran pas chog /",
    "NK101(de)005:870": "rtag tu stur re bya mi dgos /",
    "NK101(de)005:871": "dran pa de nas bor yang bor du mi btub pa 'ong gis /",
    "NK101(de)005:872": "rtog med du 'dug rung /",
    "NK101(de)005:873": "rnam rtog tu 'dug rung 'jig rten pa'i rnam rtog min /",
    "NK101(de)005:874": "stong nyid 'ba' zhig yin gsungs /",
    "NK101(de)005:875": "khong bka' drin che /",
    "NK101(de)005:876": "khong dang ma 'phrad tsa na nga ma bcos pa rang bsgom pa yin /",
    "NK101(de)005:877": "de rang du shes pas 'thums nas rtog med dar re las ma byung /",
    "NK101(de)005:878": "des na 'jig rten pa'i rang kha mar song /",
    "NK101(de)005:879": "khong gi de dgag bsgrub med pa'i gnyis med rang grol de go'o //",
    "NK101(de)005:880": "gsungs /",
    "NK101(de)005:881": "yang rje snyi bsgom la /",
    "NK101(de)005:882": "sems rang bzhin med pa bsgom pa de rang blor mi 'agro'am zhus pas /",
    "NK101(de)005:883": "sems rang bzhin med pas chu la chu thim mo /",
    "NK101(de)005:884": "rtag tu bsgom mi dgos te phogs cig dran pas chog gsungs /",
    "NK101(de)005:885": "bslod nas 'jog pa de rang blor mi 'agro'am zhus pas /",
    "NK101(de)005:886": "rang shugs kyi rtog med de sems gnas pa sha ma yin /",
    "NK101(de)005:887": "rtsa rlung la sogs pas rtog med dum re ba",
    "NK101(de)005:888": "de sems btsan bzung gi sems 'dzin bya ba yin",
    "NK101(de)005:889": "/ sems gnas pa sha ma min no //",
    "NK101(de)005:890": "sems kho rang rtogs med du bade'am /",
    "NK101(de)005:891": "mig btsum pa bade'am /",
    "NK101(de)005:892": "phye ba bade'am /",
    "NK101(de)005:893": "nyal ba la sogs pa'i spyod lam gang bder bzhag go /",
    "NK101(de)005:894": "dgag bsgrub stsol ba gang yang mi bya bar mi rtogs par 'dug kyang rung /",
    "NK101(de)005:895": "rnam rtog sna tshogs su 'dug kyang rung /",
    "NK101(de)005:896": "ma bcos par bzhag pa rang gi gnyis 'dzin dang bral /",
    "NK101(de)005:897": "gnyis med kyi ye shes rang shar bar 'dug ang",
    "NK101(de)005:898": "snyam pa'i go ba byung tsa na sems kho rang",
    "NK101(de)005:899": "gi ngo bo'o // gshis sam 'dug tshul shes pa yin /",
    "NK101(de)005:900": "de ltar go na bsgom bya mi dgos /",
    "NK101(de)005:901": "bor ba'am bzhag tu mi btub par bsgom dbang med du skye ba yin gsungs /",
    "NK101(de)005:902": "sems kyi ngo bo shes pa ji lta bu lags zhus pas /",
    "NK101(de)005:903": "ma bcos pa la ma bcos par shes pa de ka ngo bo shes pa yin gsungs /",
    "NK101(de)005:904": "ma bcos par bzhag pas dgag sgrub kyi bya rgyu",
    "NK101(de)005:905": "dang bral nas gnyis med kyi ye shes rang 'char",
    "NK101(de)005:906": "ba de ni mi rtog pa yin /",
    "NK101(de)005:907": "lkugs ma bu ram mur ba'am gzhon nu ma 'dod",
    "NK101(de)005:908": "chags kyi bde ba myong ba ltar smra ru med",
    "NK101(de)005:909": "pa gnyis med kyi /",
    "NK101(de)005:910": "ye shes gsal ba de ni gsal ba yin no //",
    "NK101(de)005:911": "mi rtog pa dang gsal ba byung tsa na gnyis 'dzin gyi bya rgyu thams cad 'gags nas 'gro /",
    "NK101(de)005:912": "de tsa na sems bde /",
    "NK101(de)005:913": "sems bde bas lus bde /",
    "NK101(de)005:914": "de ltar bde ba gsal ba mi rtog pa gsum",
    "NK101(de)005:915": "gyis phan yon mthong chos tshe 'di la 'byung ngo",
    "NK101(de)005:916": "// 'jig rten pa'i rnam rtog rang ga ma dang /",
    "NK101(de)005:917": "rnal 'byor pas ngo shes pas rnam rtog gnyis kyi khyad ngo shes ma shes la /",
    "NK101(de)005:918": "bsgom nas shes na rtog par 'gyur ma bsgom par",
    "NK101(de)005:919": "shes na rang grol du mi 'gyur ram byas na",
    "NK101(de)005:920": "brtugs nas 'gro ba'i rgad po de 'dra nga'i rtsar",
    "NK101(de)005:921": "byung gsungs / pan chen sh+aakya sh+ris kyang /",
    "NK101(de)005:922": "cir snang rang sor bzhag na bya bral lhun gyis grub /",
    "NK101(de)005:923": "gang shar ngo yis bzung na rig pa rang sar grol /",
    "NK101(de)005:924": "'gyu ba'i rtsad rjes bcad na dran rtog dbyings su yal /",
    "NK101(de)005:925": "thun mtshams dran pas bzung na mnyam rjes ro gcig 'grub /",
    "NK101(de)005:926": "ces dang /",
    "NK101(de)005:927": "khro bu lo ts+aa bas /",
    "NK101(de)005:928": "nyon mongs bkag pas ma khegs tshe /",
    "NK101(de)005:929": "gdams ngag rgyal po sor bzhag byung /",
    "NK101(de)005:930": "ngang la bzhag pas dbyings su yal /",
    "NK101(de)005:931": "blang dor bya ba'i ming yang med /",
    "NK101(de)005:932": "ces dang /",
    "NK101(de)005:933": "rgyal ba yang dgon pas ye bsgom la blo yis ma bsgom mdzod /",
    "NK101(de)005:934": "rang babs la gzo yis ma bcos mdzod /",
    "NK101(de)005:935": "bsgom bsting gsal la rkyen gyi sgyur du med kyis /",
    "NK101(de)005:936": "blo rtogs pa la skyon du ma blta bar /",
    "NK101(de)005:937": "mi rtog par ched du ma bsgom par /",
    "NK101(de)005:938": "sems rang lugs su zhog la rgyang so tshugs /",
    "NK101(de)005:939": "bsgom zhi gnas kyi mthil du phebs pa gcig 'ong gi sems ngos bzung med pa stong pa'i dbyings /",
    "NK101(de)005:940": "'gag med du gsal ba rig pa'i sgo /",
    "NK101(de)005:941": "blo bral gyi gsal stong rjen pa 'di la rang sor bzhag gin ngang la ltos dang /",
    "NK101(de)005:942": "bsgom lhag mthong gi rang ngo mthong ba gcig 'ong gi /",
    "NK101(de)005:943": "ma yengs pa'i dran pa so ma shor /",
    "NK101(de)005:944": "ma bsgom pa'i gnas lugs gzo ma byas /",
    "NK101(de)005:945": "bsam med kyi rig pa smra ma 'dod /",
    "NK101(de)005:946": "rtag chad kyi ma slad kha yan du skyong dang /",
    "NK101(de)005:947": "bsgom spros bral gyi ma bu 'phrad pa gcig 'ong gi /",
    "NK101(de)005:948": "blo rtogs pa 'gyu ba gnas lugs kyis sgo /",
    "NK101(de)005:949": "rang ngo shes pa nyams len gyi gnad /",
    "NK101(de)005:950": "ces dang /",
    "NK101(de)005:951": "yang /",
    "NK101(de)005:952": "rtog pa 'phro ba de tshur dkug nas bsgom la 'jog pa ni min /",
    "NK101(de)005:953": "rtog pa ral me ba de ka'i ngo bo la lta ba yin no //",
    "NK101(de)005:954": "rtog pa dang bsgom gnyis la ngo shes ma shes min pa khyad med do //",
    "NK101(de)005:955": "gnas pa'i dus dang 'gyu ba'i dus gnyis la sems kyi ngo bo gcig las 'dug go ltos dang /",
    "NK101(de)005:956": "zhes gsungs so //",
    "NK101(de)005:957": "grub chen u rgyan pas /",
    "NK101(de)005:958": "ma bcos pa'i shes pa ngos 'dzin pa la ma",
    "NK101(de)005:959": "bcos par 'jog pa 'di ka zab pa yin gsungs",
    "NK101(de)005:960": "/ bzung dran gyis dus su mig gis gzugs mthong",
    "NK101(de)005:961": "pas rang ngo shes pa'i gsal le hrig ge ba",
    "NK101(de)005:962": "de rang la mnyam par bzhag pa rang gis dus",
    "NK101(de)005:963": "/ su yang / gzugs kyi byed pa las 'phros pa'i 'char sgo mang dag gcig /",
    "NK101(de)005:964": "dron pa'i khrod nas 'gyu ba'i grogs kho rang gi byed kyi yod de kho rang gis mi tshor /",
    "NK101(de)005:965": "rang gi gdong pa rang gis mi mthong ba dang 'dra /",
    "NK101(de)005:966": "sgra dang dri la sogs pa la'ang 'agre'o //",
    "NK101(de)005:967": "de thams cad kyi rgyu mtshan sems dang dran pa",
    "NK101(de)005:968": "la 'dres par yul yul can du bzung nas yod",
    "NK101(de)005:969": "pas lan / rang gsal gyis dran pa'i dus su",
    "NK101(de)005:970": "tshogs drug gis snang pa thams cad rang rang so",
    "NK101(de)005:971": "sor blta bya blta byed dang bral ba'i shes bya",
    "NK101(de)005:972": "shes byed kyis gnyis 'dzin med pa rang rig cing",
    "NK101(de)005:973": "rang gsal ba gcig 'ong /",
    "NK101(de)005:974": "gzung bran de rtsol med kyis dran par 'pho ba'i",
    "NK101(de)005:975": "thabs la'ang gzung dran la brtson 'grus bskyed pa kho",
    "NK101(de)005:976": "na zab / ces dang /",
    "NK101(de)005:977": "bzung dran gyis dran pa brtan po yod na 'ang dus der lam du song ba yin /",
    "NK101(de)005:978": "lam du 'gro ba skyon med gcig la gang shar",
    "NK101(de)005:979": "rang rig rang gsal du 'char dgos pas brtsol med",
    "NK101(de)005:980": "kyi dran pa dgos /",
    "NK101(de)005:981": "gzung dran la yul yul can gyis dran pa las med gsungs /",
    "NK101(de)005:982": "yang tha mal shes pa rang ga 'di /",
    "NK101(de)005:983": "ma bsgom chos kyis sku ru shar /",
    "NK101(de)005:984": "sangs rgyas rang gi sems las snyed /",
    "NK101(de)005:985": "'khor 'das re dogs su dga' gyis /",
    "NK101(de)005:986": "zhes gsungs /",
    "NK101(de)005:987": "mchims nam mkha' grags kyis /",
    "NK101(de)005:988": "bsgom zhes byas kyang bsgom rgyu brdul tsam med /",
    "NK101(de)005:989": "bsgom med byas kyang yengs su skad gcig med /",
    "NK101(de)005:990": "don mthong ba la bsgom du bsgom mkhan med //",
    "NK101(de)005:991": "blo rtog can la yengs su skad gcig med //",
    "NK101(de)005:992": "bsgom med yengs med rnal 'byor bsgoms pa yin //",
    "NK101(de)005:993": "rtogs ldan sems la 'chos rgyu ci yang med //",
    "NK101(de)005:994": "ces dang /",
    "NK101(de)005:995": "snang ba mi spong stong pa mi bsgom shing //",
    "NK101(de)005:996": "rnam rtog mi 'gegs rtog med mi bsgom mo //",
    "NK101(de)005:997": "gal te de ltar sgoms na yang pa yin //",
    "NK101(de)005:998": "blo la dran snang mtshan ma ci shar yang //",
    "NK101(de)005:999": "dran snang de kha chos nyid yin pa'i phyir //",
    "NK101(de)005:1000": "cer gyi bltas pas rang sar grol bar 'gyur //",
    "NK101(de)005:1001": "de la gnyen pos bcos bsgyur bya mi dgos //",
    "NK101(de)005:1002": "zhes dang /",
    "NK101(de)005:1003": "g.yag sde pan chen gyis /",
    "NK101(de)005:1004": "'khrul pa rang sor 'jog pa'i bsgom //",
    "NK101(de)005:1005": "spangs gnyen gnyis med rang grol te //",
    "NK101(de)005:1006": "'khrul pa dag pas ye shes lags //",
    "NK101(de)005:1007": "zhes dang /",
    "NK101(de)005:1008": "'di yin med pa chos kyi dbyings //",
    "NK101(de)005:1009": "'di bsgom med pa lam gyis gnad //",
    "NK101(de)005:1010": "bya byed bral ba gnyug ma'i sems //",
    "NK101(de)005:1011": "lhun gyis grub pa'i 'od gsal lags //",
    "NK101(de)005:1012": "zhes dang /",
    "NK101(de)005:1013": "sems 'dzin pa bas kyang stong pa zab //",
    "NK101(de)005:1014": "sems bzung ba yod na gang 'gror thong //",
    "NK101(de)005:1015": "don bsgom pa yod na bslod las zhog /",
    "NK101(de)005:1016": "de gsung rab kun gyi snying por 'dug /",
    "NK101(de)005:1017": "dpal ldan bla ma rnams kyis phyag bzhes lags //",
    "NK101(de)005:1018": "bsgom ma yengs pas kyang yeng pa zab //",
    "NK101(de)005:1019": "bsgom yengs med yod na yengs la bor //",
    "NK101(de)005:1020": "nyams gdam pa bas kyang gang byung zab //",
    "NK101(de)005:1021": "nyams gdams pa zhog la gang byung gyis //",
    "NK101(de)005:1022": "rlung 'dzin pa bas kyang rgya yan zab //",
    "NK101(de)005:1023": "rlung bzung ba yod na yan du chug /",
    "NK101(de)005:1024": "lus 'khrul 'khor bas kyang bde ba zab //",
    "NK101(de)005:1025": "lus 'khrul 'khor yod na shig la thong //",
    "NK101(de)005:1026": "gzer 'pho 'chug med na thebs pa yin //",
    "NK101(de)005:1027": "blo phyogs zhen med na dbu ma yin //",
    "NK101(de)005:1028": "zhes dang /",
    "NK101(de)005:1029": "ma yengs ting 'dzin yengs su bcug na 'char //",
    "NK101(de)005:1030": "mi rtogs ting 'dzin rtogs pa'i dkyil 'khor dang //",
    "NK101(de)005:1031": "blo bur nyon mongs gnyugs ma'i ye shes yin //",
    "NK101(de)005:1032": "bsgoms na blo yin yengs na 'khrul pa ste //",
    "NK101(de)005:1033": "blo nyid blo 'das 'khrul pa ye shes so //",
    "NK101(de)005:1034": "ji ltar bsgoms kyang bsgom gyis ma gos shing //",
    "NK101(de)005:1035": "gang ltar byas kyang byed pa kun dang bral //",
    "NK101(de)005:1036": "gnyis su bzung ba yang gnyis 'dzin ma mchis shing //",
    "NK101(de)005:1037": "mang por snang yang gcig gi ngang tshul can //",
    "NK101(de)005:1038": "gcig blo de ni bsam pa'i yul las 'das //",
    "NK101(de)005:1039": "ji ltar bsam kyang gzo med rang grol yin //",
    "NK101(de)005:1040": "zhes so //",
    "NK101(de)005:1041": "snubs khu lung pa yon tan rgya mtshos //",
    "NK101(de)005:1042": "sems dang ches ni ci yang ma yin pas //",
    "NK101(de)005:1043": "bsgom pa'i tshe na ci yang mi bsgom mo //",
    "NK101(de)005:1044": "rnam par rtog pa'i mtshan ma ci byung yang //",
    "NK101(de)005:1045": "rtogs pa de nyid chos nyid yin pa'i phyir //",
    "NK101(de)005:1046": "chos kyi dbyings nyid gzhan du bsgom mi dgos //",
    "NK101(de)005:1047": "de la gnyen pos bcos shing dgag tu med //",
    "NK101(de)005:1048": "'di ltar dus gsum rnam pa thams cad du //",
    "NK101(de)005:1049": "nyid las ma yongs pa ni chos kyis sku //",
    "NK101(de)005:1050": "zhes pa dang /",
    "NK101(de)005:1051": "bsgom dang bsgom par bya ba gnyis med par //",
    "NK101(de)005:1052": "don dam ngang las bde bar gnas pa ni //",
    "NK101(de)005:1053": "byang chub sems bsgom zhes kyang de la bya //",
    "NK101(de)005:1054": "zhes so //",
    "NK101(de)005:1055": "de ltar mdo rgyud bstan bcos rnams dang /",
    "NK101(de)005:1056": "grub chen rnams kyis mgur na mang du yod de 'dir thor bu las bri bar ma nus la /",
    "NK101(de)005:1057": "re res kyang ngo 'phrod shing nges shes rnyed pa'i dgos pa yod de //",
    "NK101(de)005:1058": "lce bsgom chen po shes rab rdo rjes /",
    "NK101(de)005:1059": "chos kyi rtogs par bya rgyu sems las med kyang /",
    "NK101(de)005:1060": "ngo sprod gdams ngag med na rtogs par dka' bas /",
    "NK101(de)005:1061": "grub thob rnams kyi gsung la nan tan bskyed cig /",
    "NK101(de)005:1062": "ces pa ste /",
    "NK101(de)005:1063": "de lta bu'i don dang mi ldan na /",
    "NK101(de)005:1064": "slob dpon zhi ba lhas /",
    "NK101(de)005:1065": "sems kyi gsang 'di ma rig na //",
    "NK101(de)005:1066": "bde 'dod sdug bsngal bral 'dod na //",
    "NK101(de)005:1067": "bde ba 'dod pa tsam gyi las //",
    "NK101(de)005:1068": "de ni ngal ba kho nar zad ces dang /",
    "NK101(de)005:1069": "g.yag sde pan chen gyis /",
    "NK101(de)005:1070": "snang stong sems kyi 'dug tshul ma shes na /",
    "NK101(de)005:1071": "'phral snang rig pa rno yang log shes yin /",
    "NK101(de)005:1072": "ces gsungs pa ltar ro //",
    "NK101(de)005:1073": "de bas na snying po'i lam 'dir 'bad pa gal che ste /",
    "NK101(de)005:1074": "jo bo chen po rjes bden gnyis las /",
    "NK101(de)005:1075": "tshe 'di yun thung shes bya'i rnam pa mang //",
    "NK101(de)005:1076": "tshe yi tshad kyang ji tsam mi shes pas //",
    "NK101(de)005:1077": "ngang pas chu las 'o ma len pa ltar //",
    "NK101(de)005:1078": "gang la gces pa de ni len par bya //",
    "NK101(de)005:1079": "zhes pa dang /",
    "NK101(de)005:1080": "rgyal ba yang dgon pas /",
    "NK101(de)005:1081": "mi snying can kun rang la phyi thag srings //",
    "NK101(de)005:1082": "rang mi slu na snying nas chos gcig gyis //",
    "NK101(de)005:1083": "zhes gsungs pa ltar 'bung dgos so //",
    "NK101(de)005:1084": "lam bsgom pa'i tshul gsal bar bstan zin to //",
    "NK101(de)005:1085": "da ni spyod pa ston te /",
    "NK101(de)005:1086": "seng ge lta bu'i spyod pa dang /",
    "NK101(de)005:1087": "bung ba lta bu'i spyod pa la sogs pa mang du gsungs kyang /",
    "NK101(de)005:1088": "spyod pa'i ngo bo chos kyi grogs su 'gro ba zhig dgos pa yin /",
    "NK101(de)005:1089": "de la brtan pa thob pa'i rnal 'byor pa dag",
    "NK101(de)005:1090": "la ni spyod pa blang dor dang bral ba yin",
    "NK101(de)005:1091": "la / gsar bu ba dag gis kyang spyod lam",
    "NK101(de)005:1092": "'gro 'chag nyal 'dug thams cad du dran pa dang",
    "NK101(de)005:1093": "ma bral tsam bya'o //",
    "NK101(de)005:1094": "de ltar mi ldan na bsgom skye dus mi yong",
    "NK101(de)005:1095": "ste dam pas nya ma dge 'dun bskyid la gsungs",
    "NK101(de)005:1096": "pa bzhin no // mtshan mo rmi lam gzungs ba'i thabs la rtsal sbyangs te /",
    "NK101(de)005:1097": "tshe'i phyed gnyid la 'gro /",
    "NK101(de)005:1098": "nyin mo'i nga tshe 'di'i bya brel gyis g.yengs pas khyer bas na gnad che sa yin /",
    "NK101(de)005:1099": "de ltar nyin mtshan kun tu ci byed sgom dang",
    "NK101(de)005:1100": "ma bral bar bya ste mi tshe stong zad la",
    "NK101(de)005:1101": "mi btang / dran pa dang ma bral ba'i spyod",
    "NK101(de)005:1102": "pa 'di ni mnyam bzhag las myur ba ches zab",
    "NK101(de)005:1103": "mi btang / ste / bla ma zhang rin po ches /",
    "NK101(de)005:1104": "mnyam bzhag dus kyis mnyam bzhag ste /",
    "NK101(de)005:1105": "mnyam bzhag ma yin rjes thob yin //",
    "NK101(de)005:1106": "rjes thob dus kyi rjes thob de //",
    "NK101(de)005:1107": "rjes thob ma yin mnyam bzhag yin //",
    "NK101(de)005:1108": "ces gsungs so //",
    "NK101(de)005:1109": "zhar la las rgyu 'bras phra zhing phra ba la'ang 'dzems dgos te /",
    "NK101(de)005:1110": "o rgyan chen pos kyang /",
    "NK101(de)005:1111": "nga lta ba nam mkha' bas kyang mtho /",
    "NK101(de)005:1112": "rgyu 'bras bag phye bas kyang zhib /",
    "NK101(de)005:1113": "ces gsungs pa yin /",
    "NK101(de)005:1114": "thun mgor skyabs 'gro dang sems bskyed rgya chen po bya zhing /",
    "NK101(de)005:1115": "thun mtshams su bdag gis dge rtsa sems can thams cad sangs rgyas thob pa'i rgyur bsngo'o //",
    "NK101(de)005:1116": "'di dang mi ldan na lta ba mtho bas mi phan te /",
    "NK101(de)005:1117": "theg pa dman pa'i lam du gol /",
    "NK101(de)005:1118": "'dus byas kyi dge ba khyad du mi bsad /",
    "NK101(de)005:1119": "bla ma ci gsung gi bka' mi bcag /",
    "NK101(de)005:1120": "lus longs spyod thams cad bla ma la 'bul zhing",
    "NK101(de)005:1121": "mos gus 'chi ma 'khrug pa ma byung bar du",
    "NK101(de)005:1122": "byas nas gsol ba gdab /",
    "NK101(de)005:1123": "gsang sngags pa lam zab mo bla ma'i lam bya",
    "NK101(de)005:1124": "ba nyams myong dang rtog pa dang yon tan thams",
    "NK101(de)005:1125": "cad bla ma'i byin brlabs la brten nas 'byung pas",
    "NK101(de)005:1126": "gnad shin tu zab pa yin /",
    "NK101(de)005:1127": "chos dang mi mthun pa'i grogs dang mi 'grogs yon",
    "NK101(de)005:1128": "tan skye dus rang mthong mi bya bar kun la",
    "NK101(de)005:1129": "dag snang sbyangs / bstan pa dang sems can la phan pa'i thabs su gyur pa na /",
    "NK101(de)005:1130": "gang yin yang zhum pa med par rtson pas dang du blangs /",
    "NK101(de)005:1131": "dam tshig dang sdom pa sna gcig dang ma nyams par bsrung /",
    "NK101(de)005:1132": "gal te nyams na gshags pa dang phyir bcos la sogs pas sor chud par bya'o //",
    "NK101(de)005:1133": "mdor na rnam pa thams cad du /",
    "NK101(de)005:1134": "tha mal shes pa sor bzhag la /",
    "NK101(de)005:1135": "ngo shes byed pa ma gtogs pa /",
    "NK101(de)005:1136": "bsgom rgyu gzhan med bsgom chen tsho /",
    "NK101(de)005:1137": "zhes rje sgam po pas gsungs pa ltar spyod do //",
    "NK101(de)005:1138": "de ltar yang ni gu ma sngon 'gro la gtso bor byed /",
    "NK101(de)005:1139": "mee tri pa dngos gzhi la gtso bor byed /",
    "NK101(de)005:1140": "su kha sid+hi rjes la gtso bor byed /",
    "NK101(de)005:1141": "ces grags pa las /",
    "NK101(de)005:1142": "lam 'di skyong ba'i gang zag de yang rjes la gtso bor byed pa zab pa yin no //",
    "NK101(de)005:1143": "spyod pa'i tshul bstan zin to //",
    "NK101(de)005:1144": "da ni de ltar nyams su blangs pa'i 'bras bu bshad par bya ste /",
    "NK101(de)005:1145": "rang gi sems gdod nas dag cing lhun gyis grub pa de nyid /",
    "NK101(de)005:1146": "gur las /",
    "NK101(de)005:1147": "rnam rtog bden pa ma yin pas rin chen sems ni dri mar byas /",
    "NK101(de)005:1148": "ji ltar nam mkha' 'jig med bzhin /",
    "NK101(de)005:1149": "dag pa'i sems ni dag par 'gyur /",
    "NK101(de)005:1150": "rin chen sems ni rab bskul bas //",
    "NK101(de)005:1151": "ji ltar nam mkha' de bzhin sems //",
    "NK101(de)005:1152": "skye 'dir sangs rgyas mchog nyid du //",
    "NK101(de)005:1153": "sems bsgom pas ni sangs rgya'o //",
    "NK101(de)005:1154": "zhes so //",
    "NK101(de)005:1155": "'khrul pa blo bur bas sgrib pas bag chags thams",
    "NK101(de)005:1156": "cad ma spangs dbyings su dag nas mngon du gyur",
    "NK101(de)005:1157": "pa de la chos sku dag pa gnyis ldan zhes",
    "NK101(de)005:1158": "bya / rdo rje zam pa dag blo'i mtha' zab",
    "NK101(de)005:1159": "cing cha phra ba yang mi gnas pa dbyer mi",
    "NK101(de)005:1160": "phyed pa'i dus zhes pa dang /",
    "NK101(de)005:1161": "rdzogs chen pa gzhan dag ni 'bras bu bzhi la rdzogs pa zhes 'dod de /",
    "NK101(de)005:1162": "gang ltar yang rung /",
    "NK101(de)005:1163": "sems rang bzhin gyis dag pa la dri ma blo",
    "NK101(de)005:1164": "bur bas sgrib pa'i 'khrul pa'i snang sa ma spangs",
    "NK101(de)005:1165": "gnas su dag pas de la sangs rgyas chos kyi",
    "NK101(de)005:1166": "sku zhes bya'o // 'di la rje btsun chen pos /",
    "NK101(de)005:1167": "rang bzhin rgyu la bsam na lhun grub ste /",
    "NK101(de)005:1168": "mtha' yas tshogs ni gnas 'gyur yin /",
    "NK101(de)005:1169": "des na lhun grub gnas 'gyur mi 'gal ba /",
    "NK101(de)005:1170": "'di ni 'bras bu'i 'khor 'das dbyer med yin ces gsungs so //",
    "NK101(de)005:1171": "sku 'di ni rnam par rtog pa thams cad bral",
    "NK101(de)005:1172": "ba stong gsal bde ba chen po'i ngang la dbyings",
    "NK101(de)005:1173": "dang ye shes 'du 'bral med par gnas shing snang",
    "NK101(de)005:1174": "ba yin la / de nyid gzhan gyis mi mthong yang /",
    "NK101(de)005:1175": "rang nyams kyis de bzhin gshegs pa rnams la snang ba yin te /",
    "NK101(de)005:1176": "sku gsum gyi mdo las /",
    "NK101(de)005:1177": "rigs kyi bu /",
    "NK101(de)005:1178": "sangs rgyas chos kyi sku ni de bzhin gshegs pa rnams kyi ngo gang la snang ngo //",
    "NK101(de)005:1179": "zhes so //",
    "NK101(de)005:1180": "kha gcig chos sku zhal phyag med pa nam mkha' lta bu'i stong pa la bzhed kyang /",
    "NK101(de)005:1181": "gser 'od dam pa'i mdo las /",
    "NK101(de)005:1182": "'khor bar rnam par rtog pa zad pa yang rnam par dag pa ste /",
    "NK101(de)005:1183": "sangs rgyas rnams kyis yang dag pa'i sku de ni med pa ma yin no //",
    "NK101(de)005:1184": "zhes pa dang /",
    "NK101(de)005:1185": "dbu ma 'jug par /",
    "NK101(de)005:1186": "zhi sku dpag bsam shing ltar gsal gyur la /",
    "NK101(de)005:1187": "yid bzhin nor bu ji bzhin rnam mi rtogs /",
    "NK101(de)005:1188": "'gro grol bar du 'jig rten 'byor slad du /",
    "NK101(de)005:1189": "'di ni spros dang bral ba snang pa yin /",
    "NK101(de)005:1190": "zhes dang /",
    "NK101(de)005:1191": "yang de nyid las /",
    "NK101(de)005:1192": "ye shes kyi rang bzhin can gyi sku shes bya'i",
    "NK101(de)005:1193": "bud shing skam po ma lus pa bsregs pa las",
    "NK101(de)005:1194": "/ shes bya skye ba med pa la skye ba",
    "NK101(de)005:1195": "dang ldan par gyur pa gang yin pa de ni",
    "NK101(de)005:1196": "sangs rgyas rnams kyi chos kyi sku'o //",
    "NK101(de)005:1197": "zhes pas gsal ba yin la /",
    "NK101(de)005:1198": "rdzogs chen pas /",
    "NK101(de)005:1199": "thogs ma'i sangs rgyas kun tu bzang //",
    "NK101(de)005:1200": "mtshan dang dpe byad ldan pa yod /",
    "NK101(de)005:1201": "zhes pa dag tshul mtshungs pa yin no //",
    "NK101(de)005:1202": "de ltar mtshan ma dang spros pa ci yang mi mnga' ba dbyings kyis sku de'i ngang las /",
    "NK101(de)005:1203": "gdul bya'i ngo la snang ba'i sku mched pa ni /",
    "NK101(de)005:1204": "'gro don mdzad pa'i rtog pa med kyang /",
    "NK101(de)005:1205": "sngon gyis smon lam gyi mthu dang /",
    "NK101(de)005:1206": "rang bzhin gyi yon tan gyi stobs kyi rgyu las /",
    "NK101(de)005:1207": "gdul bya'i rkyen dang 'phrad pa na /",
    "NK101(de)005:1208": "longs spyod rdzogs pa'i sku dang sprul pa'i skur /",
    "NK101(de)005:1209": "snang ba la sogs pa sangs rgyas kyi ye shes",
    "NK101(de)005:1210": "kyi sgyu ma chu dang zla ba lta bu ni",
    "NK101(de)005:1211": "mdo sde brgyan las kyang /",
    "NK101(de)005:1212": "chu dang nam mkha'i zla gzugs bzhin /",
    "NK101(de)005:1213": "ces gsungs la /",
    "NK101(de)005:1214": "de ltar yang rtog pa med pa de'i ngang las",
    "NK101(de)005:1215": "'gro ba'i don gang la gang 'dul du mdzad pa",
    "NK101(de)005:1216": "ni / dper na nor bu dang dpag bsam shing",
    "NK101(de)005:1217": "dang bum pa bzang po la sogs pa la gzhan",
    "NK101(de)005:1218": "gyi re ba bskong mnyam pa'i rtog pa med kyang",
    "NK101(de)005:1219": "ni / / rang bzhin gyi grub pas nus mthu 'gro ba'i re ba skongs pa ltar yin te /",
    "NK101(de)005:1220": "spyod 'jug las /",
    "NK101(de)005:1221": "yid bzhin nor bu dpag bsam shing /",
    "NK101(de)005:1222": "ji ltar re ba yongs skong ba /",
    "NK101(de)005:1223": "de bzhin gdul bya'i smon lam gyi /",
    "NK101(de)005:1224": "dbang gi rgyal ba'i sku snang ngo //",
    "NK101(de)005:1225": "zhes pa dang /",
    "NK101(de)005:1226": "dpal sha ba ras /",
    "NK101(de)005:1227": "yid bzhin nor bu dpag bsam shing bzhin du /",
    "NK101(de)005:1228": "smon lam dbang gis re ba yongs skongs ba /",
    "NK101(de)005:1229": "de ni 'jig rten tha snyad kun rdzob te /",
    "NK101(de)005:1230": "dam pa'i don du 'ga' yang yod ma yin //",
    "NK101(de)005:1231": "zhes so //",
    "NK101(de)005:1232": "de la longs spyod rdzogs pa'i sku'i ngo bo ni /",
    "NK101(de)005:1233": "mngon rtogs rgyan las /",
    "NK101(de)005:1234": "mtshan ni sum cu rtsa gnyis ldan /",
    "NK101(de)005:1235": "dpe byad brgyad bcu'i bdag nyid de /",
    "NK101(de)005:1236": "theg chen nye bar longs spyod phyir /",
    "NK101(de)005:1237": "thub pa'i longs spyod rdzogs skur bzhed /",
    "NK101(de)005:1238": "ces gsungs pa nyid do //",
    "NK101(de)005:1239": "sku des byang chub sems dpa' sa thob pa rnams kyi don mdzad pa yin te /",
    "NK101(de)005:1240": "sku gsum gyi mdo las /",
    "NK101(de)005:1241": "longs spyod rdzogs pa'i sku ni sa la gnas pa'i",
    "NK101(de)005:1242": "byang chub sems dpa' rnams kyi ngo gang la snang",
    "NK101(de)005:1243": "pa'o // zhes gsungs so //",
    "NK101(de)005:1244": "sprul pa'i sku ni chos kyi sku cir yang mi",
    "NK101(de)005:1245": "'dzin pa'i ngang nas sems can gyi snang ngor gang",
    "NK101(de)005:1246": "la gang 'dul du snang bar mdzad pa ni rgyud",
    "NK101(de)005:1247": "bla ma las / chos kyi sku las ma g.yos par /",
    "NK101(de)005:1248": "sprul pa'i rang bzhin sna tshogs kyis /",
    "NK101(de)005:1249": "skye ba mngon par skye ba dang /",
    "NK101(de)005:1250": "zhes sogs gsungs shing /",
    "NK101(de)005:1251": "mngon rtogs rgyan las gzo dang skye ba byang chub che /",
    "NK101(de)005:1252": "zhes sogs dbye ba gsungs /",
    "NK101(de)005:1253": "ngo bo ni de nyid las /",
    "NK101(de)005:1254": "gang gis srid pa ji srid par /",
    "NK101(de)005:1255": "'gro la phan pa sna tshogs dag /",
    "NK101(de)005:1256": "mnyam du mdzad pa'i sku de na /",
    "NK101(de)005:1257": "thub pa'i sprul sku rgyun mi chad /",
    "NK101(de)005:1258": "ces pa nyid do //",
    "NK101(de)005:1259": "dper mtshon na /",
    "NK101(de)005:1260": "gzos 'dul ba la byi shwa kar+m+ma lta bu dang /",
    "NK101(de)005:1261": "skye pas 'dul ba la sems can gyi gnas rigs sna tshogs pa /",
    "NK101(de)005:1262": "skye ba bzhes pa skyes rab las bshad pa lta bu dang /",
    "NK101(de)005:1263": "byang chub chen po sh+aakya thub pa dang /",
    "NK101(de)005:1264": "thub pa drug la sogs par sprul nas gang la gang 'dul du 'gro ba'i don mdzad do //",
    "NK101(de)005:1265": "sku des ni 'gro ba rang rgyud pa dag gi don mdzad pa ste /",
    "NK101(de)005:1266": "sku gsum gyi mdo las /",
    "NK101(de)005:1267": "rigs kyi bu /",
    "NK101(de)005:1268": "sangs rgyas sprul pa'i sku ni byis pa so so skye bo rnams kyi ngo gang la snang ngo //",
    "NK101(de)005:1269": "zhes gsungs so //",
    "NK101(de)005:1270": "'dir rnying ma dag sprul sku thub pa drug ces bzhed pa la /",
    "NK101(de)005:1271": "dpal 'dzin gyi rtsod pa na /",
    "NK101(de)005:1272": "'o na thub pa gzhan lnga yi /",
    "NK101(de)005:1273": "mdzad pa bcu gnyis gang du spyad /",
    "NK101(de)005:1274": "chos kyi 'khor lo gang du bskor /",
    "NK101(de)005:1275": "zhes sogs rgol ba ni rang nyid thos pa chung par zad de /",
    "NK101(de)005:1276": "ji skad du /",
    "NK101(de)005:1277": "rnam snang mngon byang gi rgyud las /",
    "NK101(de)005:1278": "thams cad mkhyen pa'i ye shes brnyes nas thams cad",
    "NK101(de)005:1279": "mkhyen pa'i ye shes de sems can thams cad la",
    "NK101(de)005:1280": "rnam par phye ste tshul sna tshogs dang /",
    "NK101(de)005:1281": "bsam pa sna tshogs dang /",
    "NK101(de)005:1282": "thabs sna tshogs dbang gis ston cing /",
    "NK101(de)005:1283": "kha gcig la ni nyan thos kyis theg pa'i tshul /",
    "NK101(de)005:1284": "kha gcig la ni nyos kyi theg pa'i tshul /",
    "NK101(de)005:1285": "kha gcig la ni theg pa chen po'i tshul /",
    "NK101(de)005:1286": "kha gcig la ni mngon par shes pa lnga'i tshul /",
    "NK101(de)005:1287": "kha gcig la ni lhar skye ba bya ba dang /",
    "NK101(de)005:1288": "kha gcig la ni mir skye bar bya ba dang /",
    "NK101(de)005:1289": "ji tsam du lto 'phye chen po dang /",
    "NK101(de)005:1290": "klu dang /",
    "NK101(de)005:1291": "gnod sbyin dang /",
    "NK101(de)005:1292": "srin po dang /",
    "NK101(de)005:1293": "dri za dang /",
    "NK101(de)005:1294": "lha ma yin dang /",
    "NK101(de)005:1295": "mi'am cir skye bar bya ba'i bar du chos ston pa lags so //",
    "NK101(de)005:1296": "de la sems can la sangs rgyas kyi 'dul bar",
    "NK101(de)005:1297": "bya ba dag gi ni sangs rgyas kyi gzugs su",
    "NK101(de)005:1298": "mthong / la las ni nyos kyi gzugs su mthong /",
    "NK101(de)005:1299": "la las ni rang sangs rgyas kyi gzugs su mthong /",
    "NK101(de)005:1300": "la las kyi byang chub sems pa'i gzugs su mthong /",
    "NK101(de)005:1301": "la las ni dbang phyug chen po'i gzugs su mthong /",
    "NK101(de)005:1302": "la las ni tshang pa'i gzugs su mthong /",
    "NK101(de)005:1303": "la las ni sred med kyi bu'i gzugs su mthong /",
    "NK101(de)005:1304": "la las ni rnam thos kyi bu'i gzugs su mthong /",
    "NK101(de)005:1305": "la las ni lto 'phye chen po'i dang /",
    "NK101(de)005:1306": "mi dang mi ma yin pa'i bar du mthong ste /",
    "NK101(de)005:1307": "rang gi tshig brjod pa'i tshul dag dang /",
    "NK101(de)005:1308": "spyod lam sna tshogs su snang par mthong ngo //",
    "NK101(de)005:1309": "thams cad mkhyen pa'i ye shes de yang 'di ltar",
    "NK101(de)005:1310": "de bzhin gshegs pa'i rnam par 'phro ba'i ror cig",
    "NK101(de)005:1311": "pa lags so // zhes pa dang /",
    "NK101(de)005:1312": "rdo rje gur las kyang /",
    "NK101(de)005:1313": "gang du snang nas kyang sems can gyis don mdzad do //",
    "NK101(de)005:1314": "chang tshong mar snang nas kyang sems can gyi don mdzad do //",
    "NK101(de)005:1315": "seng ger snang nas sems can gyi don mdzad do //",
    "NK101(de)005:1316": "zhes pa la sogs pa gsungs pas na /",
    "NK101(de)005:1317": "sems can so so rang rang gi mos pa dang mthun par /",
    "NK101(de)005:1318": "lha la brgya byin dang /",
    "NK101(de)005:1319": "lha ma yin la thags bzang rigs dang /",
    "NK101(de)005:1320": "mi la sh+aakya thub pa dang /",
    "NK101(de)005:1321": "byol song la seng ge rab brtan dang /",
    "NK101(de)005:1322": "yi dwags la nam mkha' mdzod dam kha 'bar ma /",
    "NK101(de)005:1323": "dmyal ba la chos kyi rgyal po gshin rje'i bar",
    "NK101(de)005:1324": "du snang nas brda' dang thabs mkhas pas spyod lam",
    "NK101(de)005:1325": "sna tshogs pa dag gis rim gyi chos kyi snod",
    "NK101(de)005:1326": "rung du mdzad pa gong gi lung gi bsgrubs zin",
    "NK101(de)005:1327": "to // de ltar sku gcig tu 'dod pa dang /",
    "NK101(de)005:1328": "de bzhin du gnyis pa dang /",
    "NK101(de)005:1329": "bzhir 'dod pa dang /",
    "NK101(de)005:1330": "sku lngar bshad pa dang /",
    "NK101(de)005:1331": "'dod pa mang yang /",
    "NK101(de)005:1332": "de dag kyang sku gsum du mi 'du ba med",
    "NK101(de)005:1333": "pas na cung zad tsam gcig bshad pa yin no",
    "NK101(de)005:1334": "// rgyas par 'dod na gzhan du blta bar bya'o //",
    "NK101(de)005:1335": "de lta bur sems kyis lam la goms par bya",
    "NK101(de)005:1336": "ba 'di ni chos thams cad kyi don nyams su",
    "NK101(de)005:1337": "len par byed pa yin te /",
    "NK101(de)005:1338": "g.yag sde pan chen gyis /",
    "NK101(de)005:1339": "rnam rtog 'dul phyir 'dul ba yin /",
    "NK101(de)005:1340": "ting 'dzin mchog 'di mdo sde yin //",
    "NK101(de)005:1341": "ji bzhin rtogs pa mngon pa ste //",
    "NK101(de)005:1342": "rnam rtog gcod phyir gcod yin la //",
    "NK101(de)005:1343": "sdug bsngal zhi phyir zhi byed yin //",
    "NK101(de)005:1344": "'dzin pa sbyong bas blo sbyongs yin //",
    "NK101(de)005:1345": "mthar 'dzin zhi bas dbu ma'i lam //",
    "NK101(de)005:1346": "rang grol kun khyab phyag rgya che //",
    "NK101(de)005:1347": "ngang la rdzogs pas rdzogs chen yin //",
    "NK101(de)005:1348": "ces gsungs so //",
    "NK101(de)005:1349": "shes rab zhan pas rmongs pa bdag lta bus /",
    "NK101(de)005:1350": "nges don bstan la dbab par mi nus shing /",
    "NK101(de)005:1351": "lta ba'i gdeng dang bsgom pa'i nyams myong med //",
    "NK101(de)005:1352": "sbyangs pa'i shes rgya chen po'ang ma mchis kyang /",
    "NK101(de)005:1353": "rdo rje 'chang dngos bla chen chos kyi rje'i //",
    "NK101(de)005:1354": "thugs rje'i byin rlabs snying la cung zad babs //",
    "NK101(de)005:1355": "de phyir bla ma sh+aakya bzang po yis //",
    "NK101(de)005:1356": "gzhi lam 'bras bu'i rnam dbye dgos so ces //",
    "NK101(de)005:1357": "nan gyi bskul ba'i ngo ru bris pa 'di //",
    "NK101(de)005:1358": "legs par rtags la nyams su blangs par mdzod //",
    "NK101(de)005:1359": "gang dag 'di la nongs pa ci mchis pa //",
    "NK101(de)005:1360": "de nyid gzigs pa'i skyes chen rnams la gshags //",
    "NK101(de)005:1361": "bod 'gyur bka' dang bstan bcos grangs mang zhing //",
    "NK101(de)005:1362": "gdams ngag so sor zab pa'ang bsam las 'das //",
    "NK101(de)005:1363": "tshul bzhin nyams su len pa'i gang zag nyung //",
    "NK101(de)005:1364": "de phyir bdag 'dra'i brtsom pas ci zhig bya //",
    "NK101(de)005:1365": "de ltar na yang 'dir 'bad dge ba gang //",
    "NK101(de)005:1366": "rtogs bral ma bcos rang babs de bzhin nyid //",
    "NK101(de)005:1367": "bde gshegs dgongs don rtogs pa'i blo gros kyis //",
    "NK101(de)005:1368": "'gro rnams kun tu bzang po'i sar 'god shog //",
    "NK101(de)005:1369": "byang chub sems kyi don bsgom pa'i yi ge gzhi lam 'bras bu'i don gsal ba zhes bya ba /",
    "NK101(de)005:1370": "kahthog bla ma sh+aakya bzang pos nan tan du skul ba'i ngor /",
    "NK101(de)005:1371": "lha rje blo gros bzang po'i gtsang rong gi ri khrod du bris pa'o //",
    "NK101(de)005:1372": "'di kyang sems can thams cad kyi rgyud las blo",
    "NK101(de)005:1373": "bral zag pa med pa'i ye shes mngon du 'char",
    "NK101(de)005:1374": "bar gyur cig // dge'o //",
    "NK101(de)005:1375": "mang+galam //",
    "NK101(de)005:1376": "shub+ham //",
    "NK101(de)005:1377": "shub+ham /"
}