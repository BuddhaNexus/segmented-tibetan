{
    "NK099(te)010:1": "// rdzogs pa chen po'i gzhi lam 'bras gsum gyi snyan khung brgyud pa'i man ngag bzhugs so //",
    "NK099(te)010:2": "bla ma dam pa'i man ngag sma mi dbab /",
    "NK099(te)010:3": "dri ma la mi bskur /",
    "NK099(te)010:4": "thal khung du mi bsur /",
    "NK099(te)010:5": "mi bcing /",
    "NK099(te)010:6": "mi bslad /",
    "NK099(te)010:7": "yar du mi gzhug /zags su mi gzhug /skams su mi gzhug /lta bar mi dgrol /",
    "NK099(te)010:8": "zong du mi btsong /",
    "NK099(te)010:9": "mi spyug /g.yang du mi bskyur /",
    "NK099(te)010:10": "dug tu mi gtang /",
    "NK099(te)010:11": "rabs mi bcad /",
    "NK099(te)010:12": "dbang po mi gzhar /",
    "NK099(te)010:13": "de ltar yin pas mig bas phangs par sba /",
    "NK099(te)010:14": "srog ltar phangs par batsa'o //",
    "NK099(te)010:15": "lta ba byed spyod la gdab pa /",
    "NK099(te)010:16": "bsgom pa spyod lam la gdab pa /",
    "NK099(te)010:17": "snying rje phyogs bral la gdab pa /",
    "NK099(te)010:18": "sdug bsngal lam du /",
    "NK099(te)010:19": "nyon mongs pa 'bras bur /",
    "NK099(te)010:20": "dga' mi dga' kun du bzang por /",
    "NK099(te)010:21": "bdag gzhan gnyis su med par /",
    "NK099(te)010:22": "'khor ba mya ngan las 'das par /",
    "NK099(te)010:23": "sems can sangs rgyas su gdab pa /",
    "NK099(te)010:24": "snang srid sems su /",
    "NK099(te)010:25": "sems chos nyid du gdab pa /",
    "NK099(te)010:26": "skyon dang yon tan blang dor med pa gdab pa'o //",
    "NK099(te)010:27": "bkag pa'i /",
    "NK099(te)010:28": "bkag pa /",
    "NK099(te)010:29": "bkag pa'i ma bkag pa /",
    "NK099(te)010:30": "ma bkag pa'i /",
    "NK099(te)010:31": "bkag pa /",
    "NK099(te)010:32": "ma bkag pa'i /",
    "NK099(te)010:33": "ma bkag pa'o //",
    "NK099(te)010:34": "brtsal ba'i /",
    "NK099(te)010:35": "brtsal ba /",
    "NK099(te)010:36": "brtsal ba'i /",
    "NK099(te)010:37": "ma brtsal ba /",
    "NK099(te)010:38": "ma brtsal ba'i /",
    "NK099(te)010:39": "brtsal ba /",
    "NK099(te)010:40": "ma brtsal ba'i /",
    "NK099(te)010:41": "ma brtsal ba'o //",
    "NK099(te)010:42": "a a nud ba b+aa swa ba b+aa d+harma te /",
    "NK099(te)010:43": "zhes bya ba'i sgra las drangs /",
    "NK099(te)010:44": "a ma skyes shing skye ba med pa'i rang bzhin yin /",
    "NK099(te)010:45": "ti tin ti na zhes bya ba'i sgra las drangs na /",
    "NK099(te)010:46": "mnyam pa nyid kyi thugs rje chen pos sems can thams cad gzung ba'i don yin /",
    "NK099(te)010:47": "as mtshon pa'i skye ba med pa'i don rtogs pa ni shes rab la /",
    "NK099(te)010:48": "tis mtshon pa'i snying rje ni thabs /",
    "NK099(te)010:49": "thabs dang shes rab gnyis su dbyer med pa'i rtogs pa la yo ga zhes bya ste /",
    "NK099(te)010:50": "rnal 'byor gyi don no //",
    "NK099(te)010:51": "rnal 'byor zhes bya ba ni chos nyid don gyi",
    "NK099(te)010:52": "rnal ma la rang rigs pa'i blo 'byor pa la",
    "NK099(te)010:53": "bya'o // gang du rdzogs /",
    "NK099(te)010:54": "gang rdzogs /",
    "NK099(te)010:55": "tshul lam thabs ji ltar rdzogs /",
    "NK099(te)010:56": "de lnga'i sgo nas rdzogs te /",
    "NK099(te)010:57": "de nyid kyi tshul gyis rdzogs /",
    "NK099(te)010:58": "de nyid las byung ba'i tshul gyis rdzogs /",
    "NK099(te)010:59": "de nyid kyi ngang du zha zhing rlag pa'i tshul gyis rdzogs /",
    "NK099(te)010:60": "las dang mtshan nyid kyi sgo nas rdzogs /",
    "NK099(te)010:61": "rtogs shing gzhag pa'i sgo nas rdzogs so //",
    "NK099(te)010:62": "gang che /",
    "NK099(te)010:63": "gang las che /",
    "NK099(te)010:64": "tshul lam thabs du'i sgo nas che /",
    "NK099(te)010:65": "de rnam pa bcu'i sgo nas che ste /",
    "NK099(te)010:66": "zil gnon che ba rnam pa lnga'i sgo nas che /",
    "NK099(te)010:67": "ye nas yin pa gsum gyis che /",
    "NK099(te)010:68": "mtshungs pa dpe brgyad kyi sgo nas che /",
    "NK099(te)010:69": "med pa bcu gnyis kyis che /",
    "NK099(te)010:70": "ma grub pa la bzla ba drug gis che /",
    "NK099(te)010:71": "gnyen po med pas che /",
    "NK099(te)010:72": "'gran zla med pas che /",
    "NK099(te)010:73": "sna tshogs med pas che /",
    "NK099(te)010:74": "sna tshogs med kyang sprul pa bsam gyis mi khyab pas che /",
    "NK099(te)010:75": "rgyu rkyen la rags ma las pas che'o //",
    "NK099(te)010:76": "mngon par rdzogs par sangs rgyas pa'i che ba dang /",
    "NK099(te)010:77": "bdag nyid chen por sangs rgyas yin pa'i che ba dang /",
    "NK099(te)010:78": "chos kyi dbyings su sangs rgyas pa'i che ba dang /",
    "NK099(te)010:79": "de yin par sangs rgyas pa'i che ba dang /",
    "NK099(te)010:80": "thams cad nas thams cad du sangs rgyas med pa'i che ba'o //",
    "NK099(te)010:81": "kun tu bzang po ye nas yin pa dang /",
    "NK099(te)010:82": "de kun tu bzang mo ye nas yin pa dang /",
    "NK099(te)010:83": "de gnyis su med pa ye nas yin pa'o //",
    "NK099(te)010:84": "chos nyid byang chub kyi sems de /",
    "NK099(te)010:85": "rgya mtsho dang mtshungs pas che /",
    "NK099(te)010:86": "'byung ba chen po bzhi dang mtshungs pas che /",
    "NK099(te)010:87": "de rgyal po dang mtshungs pas che /",
    "NK099(te)010:88": "de nam mkha' dang mtshungs pas che /",
    "NK099(te)010:89": "de nyi ma dang mtshungs pas che /",
    "NK099(te)010:90": "de bdud rtsi dang mtshungs pas che /",
    "NK099(te)010:91": "de yid bzhin gyi nor bu rin po che dang mtshungs pas che /",
    "NK099(te)010:92": "de rin po che gser gling dang mtshungs pas che'o //",
    "NK099(te)010:93": "bzang ngan med pas che /",
    "NK099(te)010:94": "bdag gzhan med pas che /",
    "NK099(te)010:95": "bsgom zhing bcos su med pas che /",
    "NK099(te)010:96": "bsgrub cing bya ru med pas che //",
    "NK099(te)010:97": "bkag cing dor ba med pas che /",
    "NK099(te)010:98": "spang zhing blang ba med pas che /",
    "NK099(te)010:99": "rgyu dang 'bras bu med pas che /",
    "NK099(te)010:100": "yangs shing dog pa med pas che /",
    "NK099(te)010:101": "theg pa gong 'og med pas che /",
    "NK099(te)010:102": "nor zhing 'khrul pa med pas che /",
    "NK099(te)010:103": "sems can sangs rgyas med pas che /",
    "NK099(te)010:104": "re zhing dog pa med pas che'o //",
    "NK099(te)010:105": "lta bas lta ru med par la bzla ba dang /",
    "NK099(te)010:106": "lta bas rtogs su med par la bzla ba dang /",
    "NK099(te)010:107": "lta bas dmigs su med par la bzla ba'o //",
    "NK099(te)010:108": "bsgom pas bsgom du med par la bzla /",
    "NK099(te)010:109": "bsgom pas bcos su med par la bzla ba /",
    "NK099(te)010:110": "bsgom pa yid la byar med pa la bzla ba'o //",
    "NK099(te)010:111": "spyod pa spyad du med par la bzla ba /",
    "NK099(te)010:112": "spyod pas spyad rgyu med par la bzla ba /",
    "NK099(te)010:113": "spyod pas spyad pa med par la bzla ba'o //",
    "NK099(te)010:114": "bsgrub pa bsgrub tu med par la bzla ba /",
    "NK099(te)010:115": "bsgrub pas rtsol du med par la bzla ba /",
    "NK099(te)010:116": "bsgrub pas thob tu med par la bzla ba /",
    "NK099(te)010:117": "'phrin las kyis byar med par la bzla ba /",
    "NK099(te)010:118": "'phrin las kyis byed mkhan med par la bzla ba /",
    "NK099(te)010:119": "'phrin las kyis byas pa med par la bzla ba'o //",
    "NK099(te)010:120": "dam tshig bsrung du med par la bzla ba /",
    "NK099(te)010:121": "bsrung sa med par la bzla ba /",
    "NK099(te)010:122": "thob tu med par la bzla ba'o //",
    "NK099(te)010:123": "bla ma dge ba'i bshes gnyen sangs rgyas dngos kyi tshul du btsal bar bya /",
    "NK099(te)010:124": "de nad pa'i tshogs kyis sman pa brten pa'i tshul du btsal bar bya /",
    "NK099(te)010:125": "de lan tsha myang pa'i tshul gyis btsal bar bya /",
    "NK099(te)010:126": "dad pa chu bo'i gzhung bzhin skye 'bri med par btsal bar bya /",
    "NK099(te)010:127": "brtson 'grus gzhu mo'i rgyud bzhin ngal dub med par btsal bar bya /",
    "NK099(te)010:128": "gnas dang yul la chags pa med par btsal bar bya //",
    "NK099(te)010:129": "nor dang rdzas la phangs pa med par btsal bar bya //",
    "NK099(te)010:130": "sdug bsngal chu ltar 'thung ba'i tshul gyis btsal bar bya //",
    "NK099(te)010:131": "byang sems ri ltar brtan pa'i tshul gyis btsal bar bya'o //",
    "NK099(te)010:132": "brdal pa nam mkha' lta bur gzhag pa /",
    "NK099(te)010:133": "btang pa spre'u lta bur gzhag pa /",
    "NK099(te)010:134": "brtsal ba med par zin pa phyi lta bur gzhag pa /",
    "NK099(te)010:135": "ma brnyog par dwangs pa chu lta bur gzhag pa /",
    "NK099(te)010:136": "dran pa ltar gzhag pa /",
    "NK099(te)010:137": "bor ba lta bur gzhag pa /",
    "NK099(te)010:138": "rtogs shing yid ches pa lta bur gzhag pa /",
    "NK099(te)010:139": "mtha'i zhen pa bco brgyad bcad pa lta bur gzhag pa'o //",
    "NK099(te)010:140": "de'i zhen pa bco brgya ni /",
    "NK099(te)010:141": "btsal na stor /",
    "NK099(te)010:142": "bkag na /",
    "NK099(te)010:143": "nyams /",
    "NK099(te)010:144": "bcos na bslad /",
    "NK099(te)010:145": "bsgoms na /",
    "NK099(te)010:146": "gcal /",
    "NK099(te)010:147": "btsal na /",
    "NK099(te)010:148": "bral /",
    "NK099(te)010:149": "bsgugs na bros /",
    "NK099(te)010:150": "bltas na /",
    "NK099(te)010:151": "yal /",
    "NK099(te)010:152": "dran na /",
    "NK099(te)010:153": "sangs /",
    "NK099(te)010:154": "myong na /",
    "NK099(te)010:155": "shor /",
    "NK099(te)010:156": "gzob na /",
    "NK099(te)010:157": "'dres /",
    "NK099(te)010:158": "bgrod na /",
    "NK099(te)010:159": "'khyams /",
    "NK099(te)010:160": "nga'o /",
    "NK099(te)010:161": "snyam na /",
    "NK099(te)010:162": "ltung /",
    "NK099(te)010:163": "rtogs so snyam na /",
    "NK099(te)010:164": "stongs /",
    "NK099(te)010:165": "sems la rnam rtog blang na /",
    "NK099(te)010:166": "phung /",
    "NK099(te)010:167": "gtad 'dzin byed na /",
    "NK099(te)010:168": "gnad cing /",
    "NK099(te)010:169": "brlag /byung tshor gyi rjes su 'brengs na 'khor /",
    "NK099(te)010:170": "bying smugs kyi dbang du song na 'thibs /",
    "NK099(te)010:171": "spang blang byed na /",
    "NK099(te)010:172": "'jol lo //",
    "NK099(te)010:173": "bsgoms pa skye ba'i rim pa sems kyi drod tshad bstan pa la /",
    "NK099(te)010:174": "bsgom pa dang 'phrod pa la ni gzhag la /",
    "NK099(te)010:175": "mi 'phrod pa la mi gzhag pa'i phyir man ngag",
    "NK099(te)010:176": "gzhag pa'i gnas gang zag gi rigs rnam par dbye",
    "NK099(te)010:177": "ba'i man ngag dang /",
    "NK099(te)010:178": "de ltar rigs so sor phye yang bag chags ngos ma zin na phan med pas /",
    "NK099(te)010:179": "mthun pa'i rkyen bag chags ngag la yod pa ngos gzung pa'i man ngag dang /",
    "NK099(te)010:180": "de ltar bag chags ngos zin kyang rnal 'byor pa de sems ma gnas na phan med pas /",
    "NK099(te)010:181": "de myur du sems las su rung bar bya ba'i",
    "NK099(te)010:182": "phyir sems gnas pa'i thams kyi rim pa'i man ngag",
    "NK099(te)010:183": "dang / de ltar sems gnas kyang rnal 'byor pa",
    "NK099(te)010:184": "de drod tshad kyis ma zin na phan med pas",
    "NK099(te)010:185": "dang / / de drod tshad kyis gzung bar bya ba'i thabs kyi rim pa'i man ngag dang /",
    "NK099(te)010:186": "de ltar rnal 'byor pa de drod kyis zin kyang bogs ma byung na phan med pas /",
    "NK099(te)010:187": "de gong nas gong du khyad par du 'gro ba",
    "NK099(te)010:188": "bogs dbyung ba'i thabs kyi rim pa'i man ngag dang",
    "NK099(te)010:189": "/ de ltar rnal 'byor pa de bogs byung yang lam log par 'gro ba gol sa yin pas /",
    "NK099(te)010:190": "gol sa bcad pa'i thabs kyi rim pa'i man ngag dang /",
    "NK099(te)010:191": "de ltar gol sa chod kyang bsgrib pa ngos ma zin na phan med pas /",
    "NK099(te)010:192": "de bsgrib pa ngos gzung ba'i thabs kyi rim pa man ngag dang /",
    "NK099(te)010:193": "de ltar bsgrib pa ngos zin kyang 'dod pa'i rtags dang mi 'dod pa'i rtags 'byung bas /",
    "NK099(te)010:194": "rtags kyi man ngag mdor bsdus te bstan pa'o //",
    "NK099(te)010:195": "spyi'i rigs dang /",
    "NK099(te)010:196": "rgyu'i rigs dang /",
    "NK099(te)010:197": "dbang po'i rigs dang /",
    "NK099(te)010:198": "spyod pa'i rigs so //",
    "NK099(te)010:199": "dang po ni /",
    "NK099(te)010:200": "dad ldan g.yo rgyu chung ba dang /",
    "NK099(te)010:201": "blo mi rgod pa dang /",
    "NK099(te)010:202": "rgyud 'jam zhe sdang chung ba dang /",
    "NK099(te)010:203": "drang la sdug bsngal bzod pa dang /",
    "NK099(te)010:204": "brtan la go cha mthug pa dang //",
    "NK099(te)010:205": "shes g.yung rigs dang ldan pa dang //",
    "NK099(te)010:206": "gzhan gyis ma rdzabs bsgo ba nyan //",
    "NK099(te)010:207": "bcu bzhi ldan pa'i gang zag ni //",
    "NK099(te)010:208": "rang du thogs nas bzhi bcus 'grub //",
    "NK099(te)010:209": "dbyibs kyi sgo na bzung ba dang //",
    "NK099(te)010:210": "kha dog dang /",
    "NK099(te)010:211": "bskyed rdzogs kyi sgo nas bzung ba dang /",
    "NK099(te)010:212": "bstus rgyas dang /",
    "NK099(te)010:213": "bag chags dang /",
    "NK099(te)010:214": "btang snyoms dang /",
    "NK099(te)010:215": "man ngag gi sgo nas bzung ba'o //",
    "NK099(te)010:216": "chos nyid byang chub kyi sems /",
    "NK099(te)010:217": "gnas par bya ba'i rgyu 'tshog par bya ba dang /",
    "NK099(te)010:218": "gnas su mi ster ba'i nyes pa brgyad spangs pa dang //",
    "NK099(te)010:219": "de dang mthun pa'i chos brgyad rim pa bzhin du ma nor bar nyams su blang bar bya'o //",
    "NK099(te)010:220": "rgyu 'tshogs pa ni /",
    "NK099(te)010:221": "shes pa 'khyog bsrang ba dang /",
    "NK099(te)010:222": "rgyud zhun dang thar sems bzang bya ba dang /",
    "NK099(te)010:223": "bag chags gang la yod ngos gzung pa dang /",
    "NK099(te)010:224": "ma smin pa smin par bya dang /",
    "NK099(te)010:225": "blo mal du gnas pa dang /",
    "NK099(te)010:226": "long dang ldan pa dang /",
    "NK099(te)010:227": "lta bas thag chod pa'o //",
    "NK099(te)010:228": "nyes pa brgyad spangs pa ni /",
    "NK099(te)010:229": "'phro med pa'i nyes pa dang /",
    "NK099(te)010:230": "skal ba med pa'i nyes pa dang /",
    "NK099(te)010:231": "rgyu rkyen gzhan la rag las pa'i dang /",
    "NK099(te)010:232": "rten gnad pa'i nyes pa dang /",
    "NK099(te)010:233": "thabs chungs pa'i nyes pa dang /",
    "NK099(te)010:234": "rgyud zhun pa'i nyes pa dang /",
    "NK099(te)010:235": "'khor ma shes pa'i nyes pa dang /",
    "NK099(te)010:236": "bkol grags pa'i nyes pa dang brgyad do //",
    "NK099(te)010:237": "de dang mthun pa'i chos brgyad ni /",
    "NK099(te)010:238": "rten dang sbyar te rgyu tshogs la gnas par bya ba dang /",
    "NK099(te)010:239": "rigs dang sbyar te rnal 'byor gyi zas bdun gyis /",
    "NK099(te)010:240": "'khams brtas par bya ba dang /",
    "NK099(te)010:241": "dmigs pa'i yul sems gnas pa'i mtshan nyid bstan pa dang /",
    "NK099(te)010:242": "spyi rtags nyi shu rtsa bzhis 'khams kyi tshod bzung pa dang /",
    "NK099(te)010:243": "mdo gcod bzhi'i man ngag gis mthun tshad bzung pa dang /",
    "NK099(te)010:244": "nyams dad sbyar te phyir bcos pa'i thabs bstan pa /",
    "NK099(te)010:245": "bsgom pa rab 'bring gsum mam dgu'i sgo nas sems gnas pa'i tshad bstan pa dang /",
    "NK099(te)010:246": "nyes pa drug gam brgyad spang zhing brtan pa'i cho ga gzhung bzhin du bya ba dang brgyad do //",
    "NK099(te)010:247": "dbug dang /",
    "NK099(te)010:248": "lus dang /",
    "NK099(te)010:249": "sgra dang ni /",
    "NK099(te)010:250": "khams dang shing du sbyangs pa dang /",
    "NK099(te)010:251": "yun dang rjes kyi shes pa dang /",
    "NK099(te)010:252": "spyod lam nyon mongs 'grim mi 'grib /",
    "NK099(te)010:253": "mtshan nyid bzhi'am bcu yis ni /",
    "NK099(te)010:254": "rab 'bring dagu'am gsum du bstan //",
    "NK099(te)010:255": "dngos po ma shes pa'i nyes pa dang /",
    "NK099(te)010:256": "mtshan nyid ma shes pa'i dang /",
    "NK099(te)010:257": "dus tshod ma shes pa'i dang /",
    "NK099(te)010:258": "'khams kyi nus pa dang sbyor shes pa'i dang /",
    "NK099(te)010:259": "chog ma shes pa'i dang /",
    "NK099(te)010:260": "gzing bstod grags pa'i dang /",
    "NK099(te)010:261": "gzhung ltar byas pa'i dang /",
    "NK099(te)010:262": "gzhung ltar ma byas pa'i nyes pa'o //",
    "NK099(te)010:263": "gang zag 'jug pa'i nyams dang /",
    "NK099(te)010:264": "rnal 'byor skye nyams so //",
    "NK099(te)010:265": "de la bde ba gsal ba /",
    "NK099(te)010:266": "mi rtog pa /",
    "NK099(te)010:267": "mi g.yo ba'o //",
    "NK099(te)010:268": "shin tu sbyangs pa'i bde ba /",
    "NK099(te)010:269": "thob pa'i bde ba /",
    "NK099(te)010:270": "bral ba'i bde ba /",
    "NK099(te)010:271": "'jug pa 'thabs kyi bde ba /",
    "NK099(te)010:272": "nye bar zhi ba'i bde ba /",
    "NK099(te)010:273": "bdud rtsi 'dres pa'i bde ba /",
    "NK099(te)010:274": "rang bzhin gyi bde ba /",
    "NK099(te)010:275": "ye shes chen po'i bde ba /",
    "NK099(te)010:276": "lta bas thag chod pas nyams ba dang bag tsha",
    "NK099(te)010:277": "ba la sogs te 'jigs pa thams cad dang bral",
    "NK099(te)010:278": "bas bde / rgyu'i dus na 'bras bu nyid rgyud la bskyed mi dgos pas bde /",
    "NK099(te)010:279": "snang srid chos skur gsal bas 'bad rtsol gyi dka' ba dang bral bas bade'o //",
    "NK099(te)010:280": "dngos po'i gsal ba /",
    "NK099(te)010:281": "yul gyi gsal ba /",
    "NK099(te)010:282": "rnam par shes pa'i gsal ba /",
    "NK099(te)010:283": "bdud rtsi'i gsal ba /",
    "NK099(te)010:284": "sgron ma'i gsal ba /",
    "NK099(te)010:285": "rang bzhin gyi gsal ba /",
    "NK099(te)010:286": "ye shes kyi gsal ba'o //",
    "NK099(te)010:287": "dbang po'i sgo ma bkag pas gsal //",
    "NK099(te)010:288": "bying rmugs kyi 'thibs pa dang bral bas gsal /",
    "NK099(te)010:289": "bag chags kyi khu rlangs kyis ma rtogs pas gsal /",
    "NK099(te)010:290": "rtog pa'i rdul gyis ma dkrugs pas gsal lo //",
    "NK099(te)010:291": "ngo bo nyid kyis mi rtog pa /",
    "NK099(te)010:292": "phyin ci ma log pa'i mi rtog pa /",
    "NK099(te)010:293": "spros pa med pa'i mi rtog pa /",
    "NK099(te)010:294": "dran byed kyi rgya dang bral bas mi rtog /tha snyad med pa'i mi rtog pa /",
    "NK099(te)010:295": "nye bar zhi ba'i mi rtog pa /",
    "NK099(te)010:296": "rang bzhin gyi mi rtog pa /",
    "NK099(te)010:297": "ye shes kyi mi rtog pa'o //",
    "NK099(te)010:298": "da lta zhing spyod pa med pas mi rtog /tha",
    "NK099(te)010:299": "snyad kyi sgra dang bral bas mi rtog /gzung 'dzin",
    "NK099(te)010:300": "gyi char ma lhung pas mi rtog /byung tshor gyi",
    "NK099(te)010:301": "rjes su ma 'brengs pas mi rtog go /lta ba",
    "NK099(te)010:302": "mi g.yo / bsgom pa mi g.yo /",
    "NK099(te)010:303": "spyod pa mi g.yo ba'o //",
    "NK099(te)010:304": "thun mong ma yin pa'i nyams ni /",
    "NK099(te)010:305": "shin tu sbyangs pas lus sems khyab //",
    "NK099(te)010:306": "byas dang ma byas gnyis ka 'ong //",
    "NK099(te)010:307": "dus ni phal cher kun tu 'ong //",
    "NK099(te)010:308": "spyod lam bzhi dang mtshungs par ldan //",
    "NK099(te)010:309": "mig ni dang rtsum gnyis kar bde //",
    "NK099(te)010:310": "legs nyes skyon gyis cher mi g.yo //",
    "NK099(te)010:311": "nyon mongs skyon gyis cher mi gnod //",
    "NK099(te)010:312": "tha mal rtog pa thams cad nub //",
    "NK099(te)010:313": "tha mal sgyu chen gnod mi 'gyur //",
    "NK099(te)010:314": "tshig gi tha snyad kun dang bral //",
    "NK099(te)010:315": "dam chos gang thos bdud rtsir blta //",
    "NK099(te)010:316": "'gro ba gang mthong snying rje skye //",
    "NK099(te)010:317": "lam la gang gnod bdud du lta //",
    "NK099(te)010:318": "dngos po gang mthong zhen pa log /mtshan ma'i spyod zhen dang bral ba //",
    "NK099(te)010:319": "bag chags ngan pa'i rmis ltas nub //",
    "NK099(te)010:320": "glo bur nad kyis gnod mi nus //",
    "NK099(te)010:321": "'bras bu mngon shes re sgugs bral //",
    "NK099(te)010:322": "bac+wa brgyad ldan pa'i gang zag ni //",
    "NK099(te)010:323": "rgyal sras dang po'i mtshon yin no //",
    "NK099(te)010:324": "tshogs la gnas pas bogs dbyung pa dang /",
    "NK099(te)010:325": "mtshan ma rten can sngon du song pas bogs dbyung pa dang /",
    "NK099(te)010:326": "bsam gtan spel bas dang /",
    "NK099(te)010:327": "so sor rtogs pa'i shes rab kyis dang /",
    "NK099(te)010:328": "bsti zhing ngal bso bas dang /",
    "NK099(te)010:329": "bsam mno drag po dang /",
    "NK099(te)010:330": "lta rtog drag pos dang /",
    "NK099(te)010:331": "bsgro gleng drag pos dang /",
    "NK099(te)010:332": "kha zas dang /",
    "NK099(te)010:333": "sgra gcod drag pos dang /",
    "NK099(te)010:334": "spyod lam dang /",
    "NK099(te)010:335": "brtul shugs dang /",
    "NK099(te)010:336": "man ngag gis bogs dbyung ba'o //",
    "NK099(te)010:337": "yin pa'i don la nor ba'i rig pa 'jog na lta ba'i gol sa /",
    "NK099(te)010:338": "dam tshigs phyogs can du bsrung na dam tshig gi gol sa /",
    "NK099(te)010:339": "'phrin las gza' gtad kyis rtsol na de'i gol sa /",
    "NK099(te)010:340": "rtogs pa'i rig pa grangs su bgrang na ye shes kyi gol sa /",
    "NK099(te)010:341": "rtogs pa rgyab kyis phyogs la mi rtog pa la mngon du byed na 'phra ba'i gol sa /",
    "NK099(te)010:342": "'og nas gong du rgyu las 'bras bur rtsol na pha rol du phyin pa'i gol sa /",
    "NK099(te)010:343": "lha dang dkyil 'khor la chags na rgyud gol sa /",
    "NK099(te)010:344": "dbyings dang ye shes la rten 'cha' na lung du gol /",
    "NK099(te)010:345": "lta ba spyod pa dbyings las thal grags na man ngag gi gol pa'o //",
    "NK099(te)010:346": "yod par lta ba /",
    "NK099(te)010:347": "yin par lta ba /",
    "NK099(te)010:348": "bzang por lta ba /",
    "NK099(te)010:349": "yon tan du lta ba /",
    "NK099(te)010:350": "gtsang par lta ba /",
    "NK099(te)010:351": "dag par lta ba /",
    "NK099(te)010:352": "bdag tu lta ba /",
    "NK099(te)010:353": "'bras bur lta ba /",
    "NK099(te)010:354": "'dus byas su lta ba /",
    "NK099(te)010:355": "nyon mongs par lta ba /",
    "NK099(te)010:356": "kun rdzob tu lta ba'o //",
    "NK099(te)010:357": "'gegs shing spong pa dang /",
    "NK099(te)010:358": "rtsol zhing bsgrub pa dang /",
    "NK099(te)010:359": "bsgrod cing sbyong ba dang /",
    "NK099(te)010:360": "dbye gsal blang dor byed pa dang /",
    "NK099(te)010:361": "gnyen po rgyud la brten pa dang /",
    "NK099(te)010:362": "dmigs pa nang du bsdud pa'o //",
    "NK099(te)010:363": "mnyam pa nyid kyi gol bsgrib sum cu dag rgyud las byung pa gang zhe na /",
    "NK099(te)010:364": "le lo bya ba mang po dang /",
    "NK099(te)010:365": "rgod pa dang ni sems g.yeng dang /",
    "NK099(te)010:366": "rmugs dang /",
    "NK099(te)010:367": "'dod chen che ba dang /",
    "NK099(te)010:368": "brtson 'grus chung dang gnyis la dga' //re ba mang dang dogs pa mang //",
    "NK099(te)010:369": "kha thon dang ni glog dang 'dri //",
    "NK099(te)010:370": "ca co mang po smra ba dag /bar du gcod pa bcu bzhi yin //",
    "NK099(te)010:371": "mi g.yo ba dang gsal ba dang //",
    "NK099(te)010:372": "bde ba dang /",
    "NK099(te)010:373": "sems la rnam rtog mang po skyes //",
    "NK099(te)010:374": "mngon par shes pa dag dang ni //",
    "NK099(te)010:375": "mtshan ma'i rdzu 'phrul 'byin pa dang //",
    "NK099(te)010:376": "'di las lhag pa med do zhes //",
    "NK099(te)010:377": "chog pa ru ni 'dzin pa dang //",
    "NK099(te)010:378": "bdag gi lta ba ngom pa dang //",
    "NK099(te)010:379": "gzhan gyi lta ba khyad du gsod //",
    "NK099(te)010:380": "ting nge 'dzin gyi bsgrib bcu yin //",
    "NK099(te)010:381": "blo bur zhe sdang chen po 'byung ba dang //",
    "NK099(te)010:382": "blo bur 'dod chags chen po ldang ba dang //",
    "NK099(te)010:383": "phrag dog nga rgyal 'khrug pa dang //",
    "NK099(te)010:384": "gzu rngu mun pas 'thibs pa dang //",
    "NK099(te)010:385": "lta ba snyems dang 'di drug ni //",
    "NK099(te)010:386": "ting nge 'dzin gyi skyon drug yin //",
    "NK099(te)010:387": "nyan thos kyis gang zag gi bdag med pa tsam rtogs pa de bsgrib pa'o //",
    "NK099(te)010:388": "dbu mas gnyis ka med par rtogs /",
    "NK099(te)010:389": "sgyu ma tsam du spang blang byed pa bsgrib pa'o //",
    "NK099(te)010:390": "nang pas chos thams cad ma skyes pa yin la",
    "NK099(te)010:391": "dbyings yul du byas nas ting nge 'dzin gyis rtsol",
    "NK099(te)010:392": "bas bsgrib pa'o // a ti ni rgyu rkyen med par rang byung la /",
    "NK099(te)010:393": "bsgrib byed med par rang gsal ba yin no //",
    "NK099(te)010:394": "nyams ni /",
    "NK099(te)010:395": "ting nge 'dzin shas che ba'i nyams rnam pa lnga ni /",
    "NK099(te)010:396": "shin tu sbyangs pa 'jam rtsub kyis lus sems la cher khyab pa dang /",
    "NK099(te)010:397": "'dzin che zhing mthug la brten pa dang /",
    "NK099(te)010:398": "gtang dka' ba /",
    "NK099(te)010:399": "bkol du mi 'dod pa /",
    "NK099(te)010:400": "byung tshor sna tshogs kyi rjes su mi 'brang pa'o //",
    "NK099(te)010:401": "shes rab shas che ba ni /",
    "NK099(te)010:402": "rnam pa med la g.yo bag can du 'dug pa /",
    "NK099(te)010:403": "rtog spyod gnyis kyi shas che ba /",
    "NK099(te)010:404": "ting nge 'dzin du mi 'jug pa /",
    "NK099(te)010:405": "chos kyi snang ba 'char ba /",
    "NK099(te)010:406": "snang spyod thams cad de kho na nyid du rtogs shing yid ches pa'o //",
    "NK099(te)010:407": "gnyis ka shas che ba ni /",
    "NK099(te)010:408": "ji ltar 'dod pa bzhin du 'jug pa dang /",
    "NK099(te)010:409": "dang por babs sla ba /",
    "NK099(te)010:410": "bar du rkyen gyis gnod pa chung ba /",
    "NK099(te)010:411": "tha mar brtan la yun ring du gnas pa /",
    "NK099(te)010:412": "shin tu sbyangs pa shas che ba dang /",
    "NK099(te)010:413": "bying rgod gnyis kyis dben pa /",
    "NK099(te)010:414": "khams kyi gnod pa chung la nyon mongs pa 'grib skyen pa'o //",
    "NK099(te)010:415": "gnyis ka shas chung ba ni /",
    "NK099(te)010:416": "gzhag thabs sna tshogs kyi sgo nas gzhag na gzhag tu btub la /",
    "NK099(te)010:417": "dang por babs dka' /",
    "NK099(te)010:418": "bar du rkyen gyis gnod pa che /",
    "NK099(te)010:419": "tha mar sangs skyen pa /",
    "NK099(te)010:420": "rtog dpyod gnyis ka shas cher 'byung ba dang /",
    "NK099(te)010:421": "shin tu sbyangs pa zhan cing 'dzin chung ba dang /",
    "NK099(te)010:422": "khams kyi gnod pa che zhing nyon mongs pa 'grib bul ba'o //",
    "NK099(te)010:423": "ting nge 'dzin 'phel pa'i rgyu lnga ni /",
    "NK099(te)010:424": "rgyu tshogs la gnas pas rab tu 'phel /",
    "NK099(te)010:425": "le lo dang g.yeng ba spangs shing rtsol ba'i lam la gnas pas 'phel /",
    "NK099(te)010:426": "tshangs par spyod pa la gnas shing tshul khrims dang dam tshig rnam par dag par 'phel /",
    "NK099(te)010:427": "rten rgyas pa'i rgyu bsten cing so sor rtog pa'i shes rab kyi me sbar bas 'phel /",
    "NK099(te)010:428": "drod tshad snyoms shing rten ma nyams pas 'phel lo //",
    "NK099(te)010:429": "shes rab 'phel ba'i rgyu lnga la /",
    "NK099(te)010:430": "rgyu tshogs la gnas par pas rab tu 'phel /",
    "NK099(te)010:431": "bla ma dang gsal byed kyi sgron ma dang ma bral bas 'phel /",
    "NK099(te)010:432": "rtag tu bad kan rgyas pa'i rgyu spangs pas 'phel /",
    "NK099(te)010:433": "rten rgyas pa'i rgyu rten cing zab mo'i don la ma smos pas 'phel /",
    "NK099(te)010:434": "drod chad snyoms shing rten ma mnyam pas 'phel lo //",
    "NK099(te)010:435": "dgon drug bsten pa'i tshul gyis spyod par bya /",
    "NK099(te)010:436": "mtha' drug spang ba'i tshul gyis spyad par bya /",
    "NK099(te)010:437": "mthun bzhi bsten pa'i tshul gyis spyad par bya /",
    "NK099(te)010:438": "mtha' gnyis sbyangs pa'i tshul gyis spyad par bya /",
    "NK099(te)010:439": "grogs bzang bsten cing grogs ngan spang ba'i tshul gyis /",
    "NK099(te)010:440": "mthun pa bla mar shes pa'i tshul gyis /",
    "NK099(te)010:441": "mi mthun pa bdud du shes pa'i tshul gyis /",
    "NK099(te)010:442": "thams cad nam mkha'i ngang tshul la btang snyoms chen po'i tshul gyis /",
    "NK099(te)010:443": "sbyang pa rnam gsum gang mthun bsten pa'i tshul gyis spyad par bya /",
    "NK099(te)010:444": "kun tu bzang po 'phel 'grib pa'i tshul gyis /",
    "NK099(te)010:445": "kun tu bzang mo 'phel dang 'grib pa'i tshul gyis spyad par bya'o //",
    "NK099(te)010:446": "rnal 'byor phug tu mi 'dug dbang po yan du khye //",
    "NK099(te)010:447": "cog ge mi 'dug ngal ba'i las mi bya /",
    "NK099(te)010:448": "'grangs la tshod zin pa /",
    "NK099(te)010:449": "'phrod la sna mang pa'o //",
    "NK099(te)010:450": "man ngag rin po che spungs pa /",
    "NK099(te)010:451": "rdzogs so //",
    "NK099(te)010:452": "a ti yo ga rdzogs pa chen po ni /",
    "NK099(te)010:453": "rtsol bsgrub bya brtsal las 'das pa'i chos yin te /",
    "NK099(te)010:454": "sangs rgyas ni chos kyi sku thig le nyag gcig yin la /",
    "NK099(te)010:455": "chos kyi sku ni rang gi byang chub kyi sems ji bzhin rtogs pa la bya /",
    "NK099(te)010:456": "rang byang chub kyi rang bzhin tshig tsam ma yin pa'i man ngag yin pas ngang la gnas skyen /",
    "NK099(te)010:457": "gnad kyi man ngag yin pas zhen gyi mdud pa grol skyen /",
    "NK099(te)010:458": "khong nas khong du grol ba'i man ngag yin pas ye shes 'char skyen no //",
    "NK099(te)010:459": "a ro ye shes des ya zi bon btsun la bshad /",
    "NK099(te)010:460": "des gru gu glog 'byung la /",
    "NK099(te)010:461": "des sbas bsgom bsod nams snying po la /",
    "NK099(te)010:462": "des 'dzi bsgom la /",
    "NK099(te)010:463": "des ba rang bsgom chen la /",
    "NK099(te)010:464": "des jo mo nyang mo la /",
    "NK099(te)010:465": "des dam pa shag rgyal la /",
    "NK099(te)010:466": "des dam pa rin po che la /",
    "NK099(te)010:467": "des sprul sku rin po che la /",
    "NK099(te)010:468": "des bla ma rta chen po la /",
    "NK099(te)010:469": "des bla ma mkhas pa gzi brjid la /"
}