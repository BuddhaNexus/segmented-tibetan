{
    "NK039(ti)013:1": "// ma mo dpal ldan lha mo'i mchod gsol rat+na'i phreng ba dge'o //",
    "NK039(ti)013:2": "rnal 'byor dam tshig can gyis ma mo'i bsnyen bsgrub",
    "NK039(ti)013:3": "sngon du song ba'i dbang du byas nas skyems phud",
    "NK039(ti)013:4": "gtsang ma 'du byas /",
    "NK039(ti)013:5": "spos kyi bdug cing /",
    "NK039(ti)013:6": "+aahmh'u /",
    "NK039(ti)013:7": "ram yam kham zhes lan gsum /",
    "NK039(ti)013:8": "h'u b+h+yoh ma ring yongs 'du dpag bsam ljon pa'i 'gram //",
    "NK039(ti)013:9": "ma g.yos rdo rje'i rlab bskyod rak+ta'i mtsho //",
    "NK039(ti)013:10": "ma rnyog mu le thod pa'i sku mkhar nas //",
    "NK039(ti)013:11": "ma mo dus bzhi'i rgyal mo dbyings phyug ma //",
    "NK039(ti)013:12": "ma cig e ka dza ti khros ma nag /",
    "NK039(ti)013:13": "ma sprul nying bzhi sha za mu kha le //",
    "NK039(ti)013:14": "ma 'khor 'jig rten 'das dang ma 'das pa //",
    "NK039(ti)013:15": "ma lus pu hasti yis g.yab kyin 'bod //",
    "NK039(ti)013:16": "ma 'gyang thogs med gnas 'dir gshegs nas kyang //",
    "NK039(ti)013:17": "ma pheb kun tu bzang mo yum lnga'i mkhar //",
    "NK039(ti)013:18": "ma spang chos nyid 'phrul gyi pho brang dbus //",
    "NK039(ti)013:19": "ma chags pad nyi ston la tish+thana tu //",
    "NK039(ti)013:20": "ma gus spangs pa'i ga bu chung brtul zhugs //",
    "NK039(ti)013:21": "ma la gdung ba'i rnam 'gyur sa ma d+hir //",
    "NK039(ti)013:22": "ma nyung rdul snyed sprul pa'i gar dang bcas //",
    "NK039(ti)013:23": "ma dmigs mnyam pa'i klong nas phyag 'tshal lo //",
    "NK039(ti)013:24": "ma dag rnam rtog mtha' 'das kun tu bzang //",
    "NK039(ti)013:25": "ma sbar mchod pa nyer spyod nam mkha'i khams //",
    "NK039(ti)013:26": "ma yangs dog gor byas pa'i rgya mtsho'i rdul //",
    "NK039(ti)013:27": "ma chen r+ae ma ti la 'bul bar bgyi //",
    "NK039(ti)013:28": "ma spangs rang byung dbyings kyi k+aa pa lar //",
    "NK039(ti)013:29": "ma h+aa sha lnga bdud rtsi'i b+ha ling+ta //",
    "NK039(ti)013:30": "ma bcos rtsa brgyad stong sbyar byang chub sems //",
    "NK039(ti)013:31": "ma yi b+ha gar rgyu lnga bsgral khrag bcas //",
    "NK039(ti)013:32": "ma la gzhan yang thugs dam skongs ba'i rdzas //",
    "NK039(ti)013:33": "ma 'dzin phyi nang rtog pa'i d+r+wa ba kun //",
    "NK039(ti)013:34": "ma rnams bskyed pa'i klong cher gang ba ru //",
    "NK039(ti)013:35": "ma nyid bsten phyir 'bul la bstod par bya //",
    "NK039(ti)013:36": "ma thugs stong nyid khro ba ma mchis mod //",
    "NK039(ti)013:37": "ma 'khor dregs pa'i thugs dang ci 'gal ba //",
    "NK039(ti)013:38": "ma gzhan kun brtag gnyug mar dengs pa yi //",
    "NK039(ti)013:39": "ma gnas yongs grub klong du bshags par bgyi //",
    "NK039(ti)013:40": "ma la gshe zhing bdag la 'khu ba yis //",
    "NK039(ti)013:41": "ma rung gdug pa'i du ru sha la sogs //",
    "NK039(ti)013:42": "ma bzhag rnam thar gsum ldan hom khung du //",
    "NK039(ti)013:43": "ma 'gor myur du bstan dgra la kh+aa h+ai //",
    "NK039(ti)013:44": "ma brjed byang chub shing drung sh+aaka thub dang //",
    "NK039(ti)013:45": "ma yis mar me mdzad drung khas blangs ltar //",
    "NK039(ti)013:46": "ma gyur bde byed bstan dang bstan 'dzin dag /",
    "NK039(ti)013:47": "ma nus shugs phyung 'phel zhing rgyas par mdzod //",
    "NK039(ti)013:48": "ma la mos pa'i rnal 'byor bdag cag kun //",
    "NK039(ti)013:49": "ma bor 'bral med grib ma bzhin 'grogs shing //",
    "NK039(ti)013:50": "ma 'da' ci bcol las bzhi'i bya ba kun //",
    "NK039(ti)013:51": "ma g.yel thogs med 'grub pa'i bkra shis mdzod //",
    "NK039(ti)013:52": "ces pa'ang nyag gter ston chen po byang chub rgyal",
    "NK039(ti)013:53": "mtshan gyis bka' las gsungs pa ltar bya ba sems",
    "NK039(ti)013:54": "te / gnas mchog karma 'od 'bar smug chung gi",
    "NK039(ti)013:55": "'gram dpal 'byor dgon du sprul ming chos kyi rgyal",
    "NK039(ti)013:56": "mtshan pas bris pa ma mo dgyes shing rgyal bstan",
    "NK039(ti)013:57": "mtha' dag srung ba la thogs pa med par gyur"
}