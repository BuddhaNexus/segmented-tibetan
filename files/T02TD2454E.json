{
    "T02TD2454E:115b-0": "@115b # // rgya gar skad du /",
    "T02TD2454E:115b-1": "ma h'a mu dra ka na ka m'a le n'a ma /",
    "T02TD2454E:115b-2": "bod skad du /",
    "T02TD2454E:115b-3": "phyag rgya chen po gser phreng zhes bya ba /",
    "T02TD2454E:115b-4": "blang ma dam pa rnams la phyag 'tshal lo //",
    "T02TD2454E:115b-5": "ljon shing me tog 'dab rgyas 'bras bu mngar mang zhing //",
    "T02TD2454E:115b-6": "chos ldan rgyal pos stong gsum zhi dul rgyan gyis mdzes //",
    "T02TD2454E:115b-7": "nam mkha' nyi sla'i gar dang rgyu skar gang dang bcas //",
    "T02TD2454E:115b-8": "klu rgyal spyi bo nor bu rin chen rgyan gyis brgyan //",
    "T02TD2454E:115b-9": "mdzes ldan yid 'phrog skyes bu mu tig phra yis spras //",
    "T02TD2454E:115b-10": "mtshan ldan sangs rgyas lha mi 'khor gyi tshogs na gsal //",
    "T02TD2454E:115b-11": "nor bu rin chen yon tan mang ldan yang //",
    "T02TD2454E:115b-12": "ded dpon dang bral rgya mtshor bgrod mi nus //",
    "T02TD2454E:115b-13": "thos mang sde snod yon tan kun ldan pas //",
    "T02TD2454E:115b-14": "byin rlabs dang bral skye med don mi rtogs //",
    "T02TD2454E:115b-15": "dbyar gyi dus na sngo rnams skye 'gyur kyang //",
    "T02TD2454E:115b-16": "zhing la ma btab lo tog 'byung min ltar //",
    "T02TD2454E:115b-17": "'gro drug sems can sangs rgyas rang bzhin yang //",
    "T02TD2454E:115b-18": "ma bsgoms rnam grol ye shes don mi mthong //",
    "T02TD2454E:115b-19": "mig yor the tshom lam gyi 'drul chad de //",
    "T02TD2454E:115b-20": "'dod ba'i yul du phyin bar 'gyur min ltar //",
    "T02TD2454E:115b-21": "yid ches ma gyur the tshom blo can gyis //",
    "T02TD2454E:115b-22": "bde chen po byang chub go 'phang rnyed mi 'gyur //",
    "T02TD2454E:115b-23": "bsgom dang mi bsgom rtog pa blo yi yul //",
    "T02TD2454E:115b-24": "bsgom min snyam bral yengs su med pa'i sa //",
    "T02TD2454E:116a-0": "yid @116a * //",
    "T02TD2454E:116a-1": "la mi byed phyag rgya chen po'i lam //",
    "T02TD2454E:116a-2": "kye ho bya bral skye med blo las 'das //",
    "T02TD2454E:116a-3": "gsal stong 'od rig chos nyid ye shes sgron //",
    "T02TD2454E:116a-4": "bde stong zag med bde chen rgyal po la //",
    "T02TD2454E:116a-5": "snang stong rtog med chos nyid spyan pa yis //",
    "T02TD2454E:116a-6": "ae ma ngo mtshar chos nyid bden pa mthong //",
    "T02TD2454E:116a-7": "sgyu ma 'od gsal chos skur 'od drad zhing //",
    "T02TD2454E:116a-8": "sgyu lus 'od gsal chos sku'i snang ba zung //",
    "T02TD2454E:116a-9": "gnyis med lhan skyes chos nyid mjal phrad kyis //",
    "T02TD2454E:116a-10": "kye ma bla ma sangs rgyas ae sangs rgyas //",
    "T02TD2454E:116a-11": "n'a ga sa ra tsar ya pa //",
    "T02TD2454E:116a-12": "sa wa sa ra ka ma ya //",
    "T02TD2454E:116a-13": "sh'anti bhu su bi r'u pa //",
    "T02TD2454E:116a-14": "lde ki au na mi na pa //",
    "T02TD2454E:116a-15": "pu dhri tsa tra bha tra pa //",
    "T02TD2454E:116a-16": "a'arya me ka ka ru pa //",
    "T02TD2454E:116a-17": "ra bi di to kondha li //",
    "T02TD2454E:116a-18": "bha ga pi ra ni lo pa'i //",
    "T02TD2454E:116a-19": "kamka ko ki aa na ha //",
    "T02TD2454E:116a-20": "tsandha sarba ko ha li //",
    "T02TD2454E:116a-21": "bha de ka na kambha li //",
    "T02TD2454E:116a-22": "do mbi he ru d'a ri ka / krishan n'a ga pra bh'a ka / ku ku tsa nu gha nta pa /",
    "T02TD2454E:116a-24": "// / gang gis ma rtogs rtogs pa'i spyod pa mi bya ste //",
    "T02TD2454E:116a-25": "byas na rgyal po'i khrims la dmangs kyis gnod pa bzhin //",
    "T02TD2454E:116a-26": "rtogs pa rnams kyis ma rtogs spyod pa mi bya ste //",
    "T02TD2454E:116a-27": "byas na glang chen brtan pa 'dam du tshud pa bzhin //",
    "T02TD2454E:116a-28": "kye ho grogs dag lhan cig skyes pa de //",
    "T02TD2454E:116a-29": "gzhan nas mi rnyed bla ma'i zhal la dris //",
    "T02TD2454E:116a-30": "don dam zhal gyi ngo bo de rtogs na //",
    "T02TD2454E:116a-31": "yid ni 'chi med rlung yang chad pa med //",
    "T02TD2454E:116a-32": "chos nyid 'od gsal bde chen gyi //",
    "T02TD2454E:116a-33": "zag med mya ngan 'das kyi sku //",
    "T02TD2454E:116a-34": "gang gis ma rtogs rtogs med lam //",
    "T02TD2454E:116a-35": "bstan par mi nus snying bo'i mchog / bdag lus rgyal ba'i dkyil 'khor la //",
    "T02TD2454E:116a-36": "thar lam srog gcod phyi nang gi / rdul med rdul tshon la sogs kyi //",
    "T02TD2454E:116a-37": "dkyil 'khor 'bad rtsol ci yang med //",
    "T02TD2454E:116a-38": "bde stong gnyis med nyams myong bla ma yi //",
    "T02TD2454E:116a-39": "byin rlabs sgron ma chos nyid rang byung la //",
    "T02TD2454E:116a-40": "ma rtogs mi rtogs bsgom du med pa la //",
    "T02TD2454E:116a-41": "'di dang 'di zhes smrar med lkugs par spyod //",
    "T02TD2454E:116a-42": "gang nas ma 'ongs gar yang ni //",
    "T02TD2454E:116a-43": "mi 'gro skye med gnyug ma'i lam //",
    "T02TD2454E:116a-44": "chos nyid byang chub chos sku yi //",
    "T02TD2454E:116a-45": "nyi ma ma rig mun dang bral //",
    "T02TD2454E:116a-46": "rus sbal lta bur 'khor ba yi //",
    "T02TD2454E:116b-0": "skyon gyis ma gos gdod nas dag / sgron ma mun bral bla ma @116b yi ;",
    "T02TD2454E:116b-1": "/ drin gyis ye shes nyi ma 'de //",
    "T02TD2454E:116b-2": "ma blta bltas pas mthong ba med //",
    "T02TD2454E:116b-3": "ma rtogs rtog dpyod yul min gyis //",
    "T02TD2454E:116b-4": "ma sems bsam du ci yang med //",
    "T02TD2454E:116b-5": "ma re re dogs yul las 'das //",
    "T02TD2454E:116b-6": "bltas pas mthong ba'i yul mi phyin //",
    "T02TD2454E:116b-7": "bsgom ba bla ma'i byin rlabs kyis //",
    "T02TD2454E:116b-8": "chos nyid don mthong ci yang ni //",
    "T02TD2454E:116b-9": "mi sems ngos gzung med par grol //",
    "T02TD2454E:116b-10": "bya ba btang ba'i skyes bu la //",
    "T02TD2454E:116b-11": "bya bral byar med gzung 'dzin med //",
    "T02TD2454E:116b-12": "re dogs dang bral nyams len la //",
    "T02TD2454E:116b-13": "mi rtog bsgom du ci yang med //",
    "T02TD2454E:116b-14": "ae ma ngo mtshar chos nyid bden pa mthong //",
    "T02TD2454E:116b-15": "ae ma byin rlabs nyams myong sgron ma 'bar //",
    "T02TD2454E:116b-16": "ae ma bla ma'i dad gus yengs pa med //",
    "T02TD2454E:116b-17": "ae ma 'bras bu rang gsal byin rlabs gsal //",
    "T02TD2454E:116b-18": "rang rig gdod ma ma skyes pa //",
    "T02TD2454E:116b-19": "stong pa ma bcos lhun gyis grub //",
    "T02TD2454E:116b-20": "sems nyid rang rig rang gsal gyi //",
    "T02TD2454E:116b-21": "nor bu gsal dangs go ma 'gags //",
    "T02TD2454E:116b-22": "bsgom dang mi bsgom rtog bcas kyis //",
    "T02TD2454E:116b-23": "rang bzhin 'od gsal rnyed mi 'gyur //",
    "T02TD2454E:116b-24": "bsgom med yengs su med pa la //",
    "T02TD2454E:116b-25": "ma bcos yengs med lhug pa nyid //",
    "T02TD2454E:116b-26": "rang rig lhan cig skyes pa yi //",
    "T02TD2454E:116b-27": "chos nyid bde chen smrar med la //",
    "T02TD2454E:116b-28": "bdag gzhan bde sdug blo las 'das //",
    "T02TD2454E:116b-29": "chos nyid bden mthong chos sku'i klong //",
    "T02TD2454E:116b-30": "rang rig rang gis rtogs pa la //",
    "T02TD2454E:116b-31": "chu khams gser dang nam mkha' bzhin //",
    "T02TD2454E:116b-32": "sangs rgyas sems can 'khor 'das dag / spang blang tha dad ci yang med //",
    "T02TD2454E:116b-33": "dug gsum rang grol chos kyi sgron ma yi //",
    "T02TD2454E:116b-34": "rtsa rlung bde stong gnyis med la //",
    "T02TD2454E:116b-35": "tha mal rnam rtog dngos por 'dzin pa yi //",
    "T02TD2454E:116b-36": "chags sdang mdud pa rang sar gzung 'dzin grol //",
    "T02TD2454E:116b-37": "ye shes lus can chos nyid gsal dangs la //",
    "T02TD2454E:116b-38": "mtha' bral brten med dmigs su med pa'i phyir //",
    "T02TD2454E:116b-39": "'khrul dang ma 'khrul 'khrul gzhi 'khrul pa yi //",
    "T02TD2454E:116b-40": "rtsa ba skye med bya bral ngang du chad //",
    "T02TD2454E:116b-41": "'ja' tshon lta bu sgyu ma'i sku //",
    "T02TD2454E:116b-42": "dam tshig phyag rgya zhen med kyi //",
    "T02TD2454E:116b-43": "dbang po rang snang thugs phrad kyis //",
    "T02TD2454E:116b-44": "chos nyid bden pa mthong ba yin //",
    "T02TD2454E:116b-45": "zag med bde chen chos nyid nyi ma yi //",
    "T02TD2454E:116b-46": "las kyi phyag rgya chos nyid ye shes sgron //",
    "T02TD2454E:117a-0": "skye med @117a * //",
    "T02TD2454E:117a-1": "byang chub kun rtog bral ba yi //",
    "T02TD2454E:117a-2": "'khor ba'i sdug bsngal bde chen klong du sad //",
    "T02TD2454E:117a-3": "bdag lus rgyal ba'i dkyil 'khor gyi //",
    "T02TD2454E:117a-4": "dba' bo mkha' 'gro chos kyis ni //",
    "T02TD2454E:117a-5": "phyag rgya rtsa rlung byang chub sems //",
    "T02TD2454E:117a-6": "gnyug ma dmigs su ci yang med //",
    "T02TD2454E:117a-7": "sems nyid bde stong chos nyid kyi //",
    "T02TD2454E:117a-8": "don rtogs phyag rgya chen po'i lam //",
    "T02TD2454E:117a-9": "dmigs bya dmigs byed dmigs med la //",
    "T02TD2454E:117a-10": "ci yang bsam du med pa nyid //",
    "T02TD2454E:117a-11": "bdag med seng ge'i sgra sgrogs kyis //",
    "T02TD2454E:117a-12": "stong nyid ting 'dzin sgron ma yis //",
    "T02TD2454E:117a-13": "bde sdug rtag chad la sogs kyi //",
    "T02TD2454E:117a-14": "sgrib pa ma lus sel bar byed //",
    "T02TD2454E:117a-15": "dge dang mi dge'i las rnams ni //",
    "T02TD2454E:117a-16": "'dzin med gnyug ma'i ngang du yal //",
    "T02TD2454E:117a-17": "chos nyid bde ba chen po'i sku //",
    "T02TD2454E:117a-18": "rang rig gnyis med dang du 'phrod //",
    "T02TD2454E:117a-19": "pi wang sgra bzhin dam tshig gi / sgron ma bral na bde med phyir //",
    "T02TD2454E:117a-20": "dam tshig nyi ma ye shes kyi //",
    "T02TD2454E:117a-21": "nyi ma chos nyid nyi ma mthong //",
    "T02TD2454E:117a-22": "dbang bzhi bgrod pas lam bzhi mthong //",
    "T02TD2454E:117a-23": "sku bzhi phyag rgya bzhi ru grol //",
    "T02TD2454E:117a-24": "thabs ldan zung 'jug rdo rje'i sku //",
    "T02TD2454E:117a-25": "bdag lus rgyal ba'i dang du rdzogs //",
    "T02TD2454E:117a-26": "bag chags ye shes rang grol la //",
    "T02TD2454E:117a-27": "rtag chad spang blang sgro skur ci yang med //",
    "T02TD2454E:117a-28": "gdong nas dag pa chos nyid gnyug ma la //",
    "T02TD2454E:117a-29": "sgrib byed byid rgod re dogs ci yang med //",
    "T02TD2454E:117a-30": "bsam gyis mi khyab rang rig 'od gsal la //",
    "T02TD2454E:117a-31": "dran pas gzung dang gzung 'dzin ci yang med //",
    "T02TD2454E:117a-32": "nyon mongs rang dangs rnam rtog chos sku la //",
    "T02TD2454E:117a-33": "dus gsum sangs rgyas btsal du ci yang med //",
    "T02TD2454E:117a-34": "gser 'gyur rtsi ltar khams gsum nyid //",
    "T02TD2454E:117a-35": "bde chen chos nyid rol gang ba //",
    "T02TD2454E:117a-36": "don dam 'khor ba kun rdzob dag / mtha' bral chos nyid dbu ma'i lam //",
    "T02TD2454E:117a-37": "gtsang dang mi gtsang rtog pa yi //",
    "T02TD2454E:117a-38": "rme sha gzung 'dzin 'khor pa'i chos //",
    "T02TD2454E:117a-39": "'khrul pas bde chen mthong ba med //",
    "T02TD2454E:117a-40": "ma mthong rnal 'byor de mi rnyed //",
    "T02TD2454E:117a-41": "tha ma la shes pa snying gi dbus su sad //",
    "T02TD2454E:117a-42": "tshogs drug dag na bde ba rgyun mi 'chad //",
    "T02TD2454E:117a-43": "brtags pa thams cad don med sdug bsngal rgyu //",
    "T02TD2454E:117a-44": "bsgom du med pas gnyug ma'i ngang la zhog / phyag rgya chen po rang la lhun gyis grub pa ste //",
    "T02TD2454E:117b-0": "mi bsam mi rig @117b 'bad pa med pa'i ngang la zhog / chad pa med de sngon du nyams myong rang gis myong //",
    "T02TD2454E:117b-1": "rtag par mi 'gyur mngon zhen med pa zung du 'jug / shing rta'i 'khor lo gnyis dang mi ldan gar yang 'gro bar mi nus ltar //",
    "T02TD2454E:117b-2": "sbyin sogs 'bad pa byas kyang bla ma mi ldan dngos grub dam pa min //",
    "T02TD2454E:117b-3": "bya rgod rtsal rdzogs 'dab mar bcas pa dag gis nam mkha' gcod cing rgyu //",
    "T02TD2454E:117b-4": "skal bzang rnams ni dbang dang byin rlabs gdams pa khong du chud pas bde //",
    "T02TD2454E:117b-5": "rgya mtsho zab cing rgya che dag gi nang na nor bus gang ba la //",
    "T02TD2454E:117b-6": "klu yi rgyal po rnams kyis mnga' mdzad gang yin de ni ngo mtshar che //",
    "T02TD2454E:117b-7": "snang grag thams cad ye nas chos sku 'gyur med yin pa la //",
    "T02TD2454E:117b-8": "rtogs dang nyams myong ldan pa'i rnal 'byor rnams kyis longs spyod ngo mtshar che //",
    "T02TD2454E:117b-9": "gser 'gyur rtsi yi nus pa yis //",
    "T02TD2454E:117b-10": "lcags rnams gser du bsgyur ba ltar //",
    "T02TD2454E:117b-11": "rin chen dbang gi nus pa yis //",
    "T02TD2454E:117b-12": "nyon mongs ye shes gnyis med bsgyur //",
    "T02TD2454E:117b-13": "rtog pa yid bzhin nor bu la //",
    "T02TD2454E:117b-14": "nyams su myong ba'i mdog phyung bas //",
    "T02TD2454E:117b-15": "spyod pa'i nus pas dgos 'dod 'byung //",
    "T02TD2454E:117b-16": "ro snyoms ldan pa rnams kyis 'grub //",
    "T02TD2454E:117b-17": "rang la bde chen yod kyang ma rtogs 'khrul pas bsgribs //",
    "T02TD2454E:117b-18": "de bsal 'dod pas bsod nams ye shes tshogs pa bsags bya //",
    "T02TD2454E:117b-19": "tshogs gnyis ma bsags bskal pa brgya ru 'bad byas kyang //",
    "T02TD2454E:117b-20": "bla ma mi ldan bde ba chen po rtogs mi 'gyur //",
    "T02TD2454E:117b-21": "dus gsum sangs rgyas ngo bo gcig / de yi rang bzhin rang gi sems //",
    "T02TD2454E:117b-22": "rtogs par 'dod na ji bzhin zhog / goms par byas na mngon sum 'gyur //",
    "T02TD2454E:117b-23": "bla ma dag las dang por rang gi sems rtogs bya //",
    "T02TD2454E:117b-24": "de nas chos rnams kun dang tha dad med byas la //",
    "T02TD2454E:117b-25": "gnyis med rtogs shing dur khrod gnas su 'dug nas ni //",
    "T02TD2454E:117b-26": "nyams rtogs smyon pa'i brtul zhugs dang gis spyang //",
    "T02TD2454E:117b-27": "rta dang glang po rgya mtsho 'dra na mnyam nyid bde //",
    "T02TD2454E:117b-28": "spre'u'i chu yi ri mo bris pa 'dra na spros par 'gyur //",
    "T02TD2454E:117b-29": "chu bo nyi ma sman dang 'dra na dbyer mi phyed //",
    "T02TD2454E:117b-30": "gtsug phud dmigs dang 'khor los sgyur rgyal lta bu 'thob //",
    "T02TD2454E:117b-31": "sa la gnas pa kun kyang skal ba bzang //",
    "T02TD2454E:117b-32": "rgya mtsho'i gting du phyin na dbul dang bral //",
    "T02TD2454E:118a-0": "ral gri lag na @118a * //",
    "T02TD2454E:118a-1": "thogs na longs spyod che //",
    "T02TD2454E:118a-2": "phyogs med sa la phyin na gnyen dang phrad //",
    "T02TD2454E:118a-3": "sems ma gdungs na lta ba che //",
    "T02TD2454E:118a-4": "zhen pa med na ro snyoms yin //",
    "T02TD2454E:118a-5": "'bad pa bral na bsgom pa'i mchog / gnyis snang bral na rdzogs sangs rgyas //",
    "T02TD2454E:118a-6": "la la ras dh'u t'i gsum //",
    "T02TD2454E:118a-7": "rang byin rlob cing bcing bar bya //",
    "T02TD2454E:118a-8": "bla ma sems dang snang ba gsum//",
    "T02TD2454E:118a-9": "rtogs pa bskyed phyir bsten par bya //",
    "T02TD2454E:118a-10": "phyag rgya chen po gser phreng las tshogs 'khor dang po byin rlabs shugs 'byung gi le'u ste dang po'o /",
    "T02TD2454E:118a-12": "// / l'a yi dz'a lan birwa pa //",
    "T02TD2454E:118a-13": "ka ma aindra kha ra bha //",
    "T02TD2454E:118a-14": "bi kun tha gho ra kha //",
    "T02TD2454E:118a-15": "to ka bhe ni bi na si //",
    "T02TD2454E:118a-16": "bhu na aan dzo kan tha ri //",
    "T02TD2454E:118a-17": "dha bu ta pa bo te le //",
    "T02TD2454E:118a-18": "ao tra sa ka ni tra yi //",
    "T02TD2454E:118a-19": "kamka sa na ga na si //",
    "T02TD2454E:118a-20": "tsa ba su ku si ya li //",
    "T02TD2454E:118a-21": "su ta dharm'a ku ru na //",
    "T02TD2454E:118a-22": "r'a hu ku su ku ma dri //",
    "T02TD2454E:118a-23": "la kha dha kha par pu //",
    "T02TD2454E:118a-24": "dho ka bi da ne ra pa //",
    "T02TD2454E:118a-25": "tsa ma dha kha snying po pa /",
    "T02TD2454E:118a-27": "// / khyi rgod mi srun snal sbrang rtsi bskus na phyogs rnams kun du za bar byed //",
    "T02TD2454E:118a-28": "blo dman skal ba med pa'i gang zag dag la gdams pa byin na rang rgyud sreg / glang chen brtan la dpa' ba'i snal ral gri bskur na dgra dbung thams cad 'joms //",
    "T02TD2454E:118a-29": "skal bzang blo ldan skye med rtogs pa'i snang ba thugs phrad dag gis rnam rtog 'joms //",
    "T02TD2454E:118a-30": "skye med rtogs kyang nyams su myong bral na //",
    "T02TD2454E:118a-31": "de yang srin po'i lag na bu khyer 'dra //",
    "T02TD2454E:118a-32": "nyams su myong yang gnas lugs ma rtogs na //",
    "T02TD2454E:118a-33": "glang chen sna la lcags kyu rgyab pa 'dra //",
    "T02TD2454E:118a-34": "sangs rgyas mchod sogs rnams la don mi 'byung //",
    "T02TD2454E:118a-35": "'dod dang rtsol ba yod na sangs mi rgya //",
    "T02TD2454E:118a-36": "byin rlabs bla ma'i ngang gis nyams myong 'phel //",
    "T02TD2454E:118a-37": "blo yi cha la yin gyi don ma yin //",
    "T02TD2454E:118a-38": "gang yang ma lta dbus su ltos //",
    "T02TD2454E:118a-39": "mchog dang dga' bral bde ba che //",
    "T02TD2454E:118a-40": "sngags rigs gsang ba smyon spyod nas //",
    "T02TD2454E:118a-41": "rnal 'byor rtags kyis bsgyur bar bya //",
    "T02TD2454E:118a-42": "dus kyi sna rtse bdag byin brlab ldan na ;",
    "T02TD2454E:118a-43": "/ phyi dang nang gi spyod pa dag gis sangs mi rgya //",
    "T02TD2454E:118a-44": "bde ba rab rgyas snang ba dag dang khyad med na //",
    "T02TD2454E:118a-45": "zhen pa btang bas nyams myong mchog thob 'gyur //",
    "T02TD2454E:118a-46": "rje btsun dam pa brten na de nyid mthong //",
    "T02TD2454E:118a-47": "nags tshal mthongs su bsgoms na dben pa 'thob //",
    "T02TD2454E:118b-0": "chos rnams sems @118b su rtogs na mi mthun med //",
    "T02TD2454E:118b-1": "nam mkha'i 'o ma 'thungs na tshim par 'gyur //",
    "T02TD2454E:118b-2": "bde dang stong pa mtha' bral nyid rtogs na //",
    "T02TD2454E:118b-3": "dpag bsam shing rten pa yis mnyan byas te //",
    "T02TD2454E:118b-4": "ma tshol skyes bu rkyal bas 'gro shes na //",
    "T02TD2454E:118b-5": "bram ze pa dang ma las bu skye 'gyur //",
    "T02TD2454E:118b-6": "'dod chags zhe sdang gti mug gis //",
    "T02TD2454E:118b-7": "gzung 'dzin chags sngar rang sar chad //",
    "T02TD2454E:118b-8": "rmi lam sgyu 'dra zhen med kyis //",
    "T02TD2454E:118b-9": "nyams myong gsal snang go ma 'gags //",
    "T02TD2454E:118b-10": "gsal lo gsal lo bde chen gyi //",
    "T02TD2454E:118b-11": "bla ma byang chub lam mkhan gsal //",
    "T02TD2454E:118b-12": "gnyis med chos nyid gsal dangs kyi //",
    "T02TD2454E:118b-13": "nyams myong gnyug ma'i ngang du gsal //",
    "T02TD2454E:118b-14": "bde'o bla ma bde chen bde //",
    "T02TD2454E:118b-15": "bde bar mi 'dzin cir yang mi rtog bde //",
    "T02TD2454E:118b-16": "gzung 'dzin rang 'grol 'dzin pa rang dangs pa de //",
    "T02TD2454E:118b-17": "bya bral skyes bu byar med blo 'das bde //",
    "T02TD2454E:118b-18": "stong ngo stong ngo tha mal lus //",
    "T02TD2454E:118b-19": "sgyu lus zhen med dbyings su stong //",
    "T02TD2454E:118b-20": "zung 'jug skye med ngang du stong //",
    "T02TD2454E:118b-21": "rang rig lhan skyes sku ru stong //",
    "T02TD2454E:118b-22": "rig go rig go rang gi sems //",
    "T02TD2454E:118b-23": "cir yang mi 'dzin rtog med rig / gar yang mi dpyod smra med rig / rtog dpyod yul las 'das par rig / mi rtog rtog med rtog dpyod yul las 'das //",
    "T02TD2454E:118b-24": "mi sems bsam med bsam du ci yang med //",
    "T02TD2454E:118b-25": "rten dang rten med 'gro 'ong gnas dang bral //",
    "T02TD2454E:118b-26": "'khor 'das bde sdug bde chen klong du sad //",
    "T02TD2454E:118b-27": "ma bcos yengs med rang bzhin lhug pa la //",
    "T02TD2454E:118b-28": "sems byung rgyun chad 'od gsal 'gro 'ong bral //",
    "T02TD2454E:118b-29": "snang ba smrar med slob dpon yang su med //",
    "T02TD2454E:118b-30": "chos nyid rang gsal rig pa chos skur 'phrod //",
    "T02TD2454E:118b-31": "sems nyid ma mthong ci yang med //",
    "T02TD2454E:118b-32": "da lta bltar med bstan du med //",
    "T02TD2454E:118b-33": "ma yengs yengs med yengs su med //",
    "T02TD2454E:118b-34": "bsgom med bsgom du med pa yin //",
    "T02TD2454E:118b-35": "bral lo bral lo 'khor 'das bral //",
    "T02TD2454E:118b-36": "bde chen chos nyid klong du bral //",
    "T02TD2454E:118b-37": "rig pa smrar med ngang du grol //",
    "T02TD2454E:118b-38": "bsgom pa zhen med dbyings su bral //",
    "T02TD2454E:118b-39": "bya ba byar med skam sar gnas //",
    "T02TD2454E:118b-40": "ae ma chos nyid chos nyid mthong //",
    "T02TD2454E:118b-41": "kye ma sangs rgyas kye sangs rgyas //",
    "T02TD2454E:118b-42": "kye ho byang chub go 'phang thob //",
    "T02TD2454E:118b-43": "ae ma ngo mtshar 'chi rgyu med //",
    "T02TD2454E:118b-44": "snang srid mi bden gdod nas brdzun //",
    "T02TD2454E:119a-0": "dgra zun ye med @119a * //",
    "T02TD2454E:119a-1": "'khrul snang yin //",
    "T02TD2454E:119a-2": "byas pa thams cad don med sdug bsngal dang //",
    "T02TD2454E:119a-3": "chags sdang bral na sangs rgyas yin //",
    "T02TD2454E:119a-4": "byas pa thams cad don med sdug bsngal rgyu //",
    "T02TD2454E:119a-5": "byar med bde'o rnal 'byor rtsol med bde //",
    "T02TD2454E:119a-6": "ci la bsams kyang dgos 'dod mi 'byung bas /",
    "T02TD2454E:119a-7": "bsam du med pa gnyug ma'i ngang la bde //",
    "T02TD2454E:119a-8": "sems nyid bde chen thig le'i sku //",
    "T02TD2454E:119a-9": "bde stong dbyer med sems kyi rgyun //",
    "T02TD2454E:119a-10": "nam mkha' lta bur brjod med kyis //",
    "T02TD2454E:119a-11": "chos nyid bltar med bstan du med //",
    "T02TD2454E:119a-12": "ae ma ngo mtshar bla ma'i sku //",
    "T02TD2454E:119a-13": "stong nyid spros bral rtog med dang //",
    "T02TD2454E:119a-14": "snang stong dbyer med stong pa'i dbyings //",
    "T02TD2454E:119a-15": "chos sku skye med rgyun du ldan //",
    "T02TD2454E:119a-16": "snang sems sangs rgyas sems can dag / nyi ma dang ni 'od bzhin du //",
    "T02TD2454E:119a-17": "spang thob las grol zhe 'dod med //",
    "T02TD2454E:119a-18": "gang la med pa de sangs rgyas //",
    "T02TD2454E:119a-19": "shes bya snang la rang bzhin bral //",
    "T02TD2454E:119a-20": "shes pa gsal la rtog med de //",
    "T02TD2454E:119a-21": "sems nyid bde chen zag med la //",
    "T02TD2454E:119a-22": "yengs med bsgom du ci yang med //",
    "T02TD2454E:119a-23": "sems nyid bla ma sangs rgyas sku //",
    "T02TD2454E:119a-24": "snang sems 'dus byas dge ba'i gzhi //",
    "T02TD2454E:119a-25": "chos sku ngan song ting 'dzin lam //",
    "T02TD2454E:119a-26": "nga rgyal gnyis med byang sems ldan //",
    "T02TD2454E:119a-27": "chos nyid ma bcos 'khor pa yi //",
    "T02TD2454E:119a-28": "thog mtha' re dogs snyam dang bral //",
    "T02TD2454E:119a-29": "bsgom bya sgom byed blang dor spangs //",
    "T02TD2454E:119a-30": "'bras bu rang gsal rang gi mchog / rang rig lhan cig skyes kyi sku //",
    "T02TD2454E:119a-31": "ngo bo rig pa rang gsal gyi //",
    "T02TD2454E:119a-32": "'gro drug sangs rgyas snying po la //",
    "T02TD2454E:119a-33": "dam tshig rtog med rgyan dang ldan //",
    "T02TD2454E:119a-34": "snang sems chos nyid chos kyi ni ;",
    "T02TD2454E:119a-35": "/ sku can mnyam bral rtog med kyi //",
    "T02TD2454E:119a-36": "dag pa'i sgyu lus byang chub lam //",
    "T02TD2454E:119a-37": "zung 'jug skye med bde 'gro'i rgyan //",
    "T02TD2454E:119a-38": "snang sems rang rig bde chen spros dang bral //",
    "T02TD2454E:119a-39": "sgyu ma rtsa rlung rlung sems brjod du med //",
    "T02TD2454E:119a-40": "rmi lam 'od gsal bde chen zung 'jug la //",
    "T02TD2454E:119a-41": "sku bzhi ye shes gsal snang go ma 'gags //",
    "T02TD2454E:119a-42": "bltar med blta ru med pa yi //",
    "T02TD2454E:119a-43": "rang sems rnam dag bla mar snang //",
    "T02TD2454E:119a-44": "snang ba stong pa bde chen sku //",
    "T02TD2454E:119a-45": "bde stong dbyer med byin rlabs rgyan //",
    "T02TD2454E:119a-46": "sems nyid bltar med blo 'das kyi //",
    "T02TD2454E:119a-47": "rtsa ni gsal stong mkha' 'gro'i gsang //",
    "T02TD2454E:119b-0": "snang ba stong nyid @119b bde chen sku //",
    "T02TD2454E:119b-1": "snang stong dbyer med mkha' 'gro'i rgyan //",
    "T02TD2454E:119b-2": "bya bral rtog med rlung sems kyi //",
    "T02TD2454E:119b-3": "snang ba stong pa spros dang bral //",
    "T02TD2454E:119b-4": "stong nyid bde chen brjod du med //",
    "T02TD2454E:119b-5": "bde stong mtha' bral rlung gi rgyan //",
    "T02TD2454E:119b-6": "rang sems bde chen byang chub sems //",
    "T02TD2454E:119b-7": "zag med bde chen chos kyi sku //",
    "T02TD2454E:119b-8": "snang ba 'od gsal stong pa'i klong //",
    "T02TD2454E:119b-9": "bde stong ye shes byang chub rgyan //",
    "T02TD2454E:119b-10": "snang ba rmi lam bden pas stong //",
    "T02TD2454E:119b-11": "gzung 'dzin chags sdang 'khrul snang yul //",
    "T02TD2454E:119b-12": "brtags pas chu shing snying po med //",
    "T02TD2454E:119b-13": "zhen med gang snang lam gyi rgyan //",
    "T02TD2454E:119b-14": "gang nas ma 'ongs gar yang ni //",
    "T02TD2454E:119b-15": "mi 'gro mi rtog sems nyid la //",
    "T02TD2454E:119b-16": "bltar med bstan du med pa yi //",
    "T02TD2454E:119b-17": "chos nyid ngo bo mthong gi rgyan //",
    "T02TD2454E:119b-18": "'khor ba sdug bsngal bde med kyang //",
    "T02TD2454E:119b-19": "bla ma'i byin rlabs ngo sprod lam //",
    "T02TD2454E:119b-20": "bying rgod bsgom pa nyams kyi dgra //",
    "T02TD2454E:119b-21": "rang rig 'od gsal mthong gi rgyan //",
    "T02TD2454E:119b-22": "nyams myong bya bral blo 'das kyi //",
    "T02TD2454E:119b-23": "bsgom pa dmigs brtags bzung 'dzin bral //",
    "T02TD2454E:119b-24": "cir yang rtog med lhun grub la //",
    "T02TD2454E:119b-25": "re dogs dgag sgrub rang grol rgyan //",
    "T02TD2454E:119b-26": "ye shes lus can stong pa nyid //",
    "T02TD2454E:119b-27": "snying rje rgyan ldan byang chub lam //",
    "T02TD2454E:119b-28": "stong nyid snying rje dbyer med phyir //",
    "T02TD2454E:119b-29": "bde chen phyag rgya chen po'i sku //",
    "T02TD2454E:119b-30": "bde'o shugs 'byung zhen med kyi //",
    "T02TD2454E:119b-31": "blo 'das nyams myong gnyug ma'i lam //",
    "T02TD2454E:119b-32": "bsgom med yengs su med pa yi //",
    "T02TD2454E:119b-33": "chos nyid ye shes rgyan ldan bde //",
    "T02TD2454E:119b-34": "gang yang mi rtog cir mi sems //",
    "T02TD2454E:119b-35": "cir yang mi 'dzin rtog dpyod bral //",
    "T02TD2454E:119b-36": "byar med rig pa dang gsal ba //",
    "T02TD2454E:119b-37": "bcas bcos mi bya rang grol rgyan //",
    "T02TD2454E:119b-38": "bde'o ci bder rtog med nyams //",
    "T02TD2454E:119b-39": "stong ngo chos nyid blo 'das dang //",
    "T02TD2454E:119b-40": "spyod do ro snyoms shugs 'byung lam //",
    "T02TD2454E:119b-41": "grol lo re dogs rang grol rgyan //",
    "T02TD2454E:119b-42": "cir yang med do snang srid yul //",
    "T02TD2454E:119b-43": "gar yang stong ngo ngos 'dzin sems //",
    "T02TD2454E:119b-44": "rtog dpyod med do 'khor 'das lam //",
    "T02TD2454E:119b-45": "mi bsgom mi dpyad gnyug ma'i rgyan //",
    "T02TD2454E:119b-46": "chu rgyun gnas pa'i nyams bstan na //",
    "T02TD2454E:119b-47": "spyod pa bags kyis 'gro bar bya //",
    "T02TD2454E:119b-48": "bla ma dam pa'i gdams ngag gis //",
    "T02TD2454E:119b-49": "chags sdang rtog pa zhi bar byed //",
    "T02TD2454E:120a-0": "phyag rgya chen po gser phreng las tshogs 'khor gnyis pa sgom don @120a * //",
    "T02TD2454E:120a-1": "nyams kyi le'u ste gnyis pa'o /",
    "T02TD2454E:120a-3": "// / ti lo n'a ro bha su tra //",
    "T02TD2454E:120a-4": "go sa can dh'u t'i ra ma ya //",
    "T02TD2454E:120a-5": "spyod pa ra tri mee tri pa //",
    "T02TD2454E:120a-6": "bho ta legs sbyin padmo zhabs //",
    "T02TD2454E:120a-7": "badzra dharma dzo ki ni //",
    "T02TD2454E:120a-8": "kahna me kha ma h'a la //",
    "T02TD2454E:120a-9": "ri ri rang ga ka so ri //",
    "T02TD2454E:120a-10": "'bar ba tsindha bi r'u ba /",
    "T02TD2454E:120a-11": "dzny'a na badzra me dha pa //",
    "T02TD2454E:120a-12": "dom bi bha ta ri bo pa //",
    "T02TD2454E:120a-13": "ka ma kri ta pra dzny'a ru //",
    "T02TD2454E:120a-14": "badzra ka na nam se //",
    "T02TD2454E:120a-15": "ho ra si ti ka ra na //",
    "T02TD2454E:120a-16": "bh'u ti ta ma ta bra man /",
    "T02TD2454E:120a-18": "// / ri rab gser gyi ngos la bya gnas pa //",
    "T02TD2454E:120a-19": "bya yi rang bzhin bor nas gser du snang //",
    "T02TD2454E:120a-20": "mkhas pa dag gis skye ba med rtogs na//",
    "T02TD2454E:120a-21": "dngos po'i rang bzhin bor nas bde ba che //",
    "T02TD2454E:120a-22": "bdag nyid gdod ma nyid nas sangs rgyas yin pa la //",
    "T02TD2454E:120a-23": "rnam rtog dbang gis sangs rgyas nyid ni ngas ma mthong //",
    "T02TD2454E:120a-24": "rtogs pa'i dus na mthong ba med de thos pa med //",
    "T02TD2454E:120a-25": "gnyis med gang gis rtogs pa de ni phyag rgya che //",
    "T02TD2454E:120a-26": "byis pa chung du ma yis gsos pas stobs dang ldan pa bzhin //",
    "T02TD2454E:120a-27": "blo chung dag kyang bla ma'i gdams bar rim gyis theg pa che //",
    "T02TD2454E:120a-28": "rlung mkhris bad kan 'dus pa'i nad kun sman gyi nus pas sel ba ltar //",
    "T02TD2454E:120a-29": "nga dang bdag tu 'dzin pa'i nad rab thams cad bla ma'i gdams pas bsreg / long pa'i tshogs kun mig ldan gyis //",
    "T02TD2454E:120a-30": "skyes bus 'khrid par byed pa ltar //",
    "T02TD2454E:120a-31": "ye shes lam ston bla ma yi //",
    "T02TD2454E:120a-32": "spyan pas byang chub 'khrid par byed //",
    "T02TD2454E:120a-33": "'khor los sgyur rgyal dpung gi tshogs //",
    "T02TD2454E:120a-34": "gling rnams kun la dbang byed bzhin //",
    "T02TD2454E:120a-35": "lhan cig skyes pa'i ro rnyed nas //",
    "T02TD2454E:120a-36": "'khor ba dbang sgyur bde ba che //",
    "T02TD2454E:120a-37": "rigs ldan rigs mchog rigs kyi dbang //",
    "T02TD2454E:120a-38": "bla ma mkha' 'gro chos nyid grogs //",
    "T02TD2454E:120a-39": "lta spyod bsgom don lhan cig skyes //",
    "T02TD2454E:120a-40": "bde don ye shes bden pa mthong //",
    "T02TD2454E:120a-41": "las can rnal 'byor dbang gi lam //",
    "T02TD2454E:120a-42": "sku gsum chos nyid 'od gsal me //",
    "T02TD2454E:120a-43": "sems nyid gsal dangs sgyu ma'i sku //",
    "T02TD2454E:120a-44": "rnam grol phyag rgya zung du 'jug /'gro drug skyes pa sngom gsum rgyan //",
    "T02TD2454E:120a-45": "lta bsgom spyod pa zhen med skas //",
    "T02TD2454E:120a-46": "rang lus bde chen ngo bor rig / dgag sgrub spang blang nyams dang bral //",
    "T02TD2454E:120a-47": "re dgos rang gsal bla ma'i drin //",
    "T02TD2454E:120b-0": "bdag ma rtogs @120b ba'i gong nas 'bras chan dag dang ro 'di khyad par che //",
    "T02TD2454E:120b-1": "rtogs nas mngar ba'i 'bras chan dag dang rul ba'i ro 'di khyad par med //",
    "T02TD2454E:120b-2": "de bzhin ma rtogs dus na 'khor ba dag dang sangs rgyas tha dad brtags //",
    "T02TD2454E:120b-3": "rtogs pa'i dus na 'khor ba dag ni ye nas sangs rgyas chen po'i sku //",
    "T02TD2454E:120b-4": "bya ba btang na man ngag yin //",
    "T02TD2454E:120b-5": "zhe 'dod med na rtogs pa yin //",
    "T02TD2454E:120b-6": "bde ba dngos med bsgom pa yin //",
    "T02TD2454E:120b-7": "bsgrub bya med na spyod pa yin //",
    "T02TD2454E:120b-8": "thabs dang shes rab aa dzan lta //",
    "T02TD2454E:120b-9": "bla ma chu yi rgyun gyis rab tu khyab //",
    "T02TD2454E:120b-10": "lhan cig skyes pa'i dpag bsam shing dag la //",
    "T02TD2454E:120b-11": "'bras bu lhun grub dang la rab tu rdzogs //",
    "T02TD2454E:120b-12": "sangs rgyas kun gyi sdom pa'i mchog / rang yid rtogs la mi gnas pas //",
    "T02TD2454E:120b-13": "gnyug ma'i sems kyis gar rtogs pa //",
    "T02TD2454E:120b-14": "sangs rgyas thams cad nges mthong yin //",
    "T02TD2454E:120b-15": "rnal 'byor ba yis gang thos thams cad dam pa ste //",
    "T02TD2454E:120b-16": "mthong ba de yis skye med rtogs phying slob dpon mchog / byas pa kun gyis gnyis med gsal phyir thabs yin te //",
    "T02TD2454E:120b-17": "dge sdig 'bras bu skyes bu de la gnyis mi 'gyur //",
    "T02TD2454E:120b-18": "gang las bla ma ngam pa las //",
    "T02TD2454E:120b-19": "dbang las lhan cig skyes pa yi //",
    "T02TD2454E:120b-20": "ro yis kun la khyab pa ste //",
    "T02TD2454E:120b-21": "skye med rgyas thebs rdo rje 'dzin //",
    "T02TD2454E:120b-22": "bde dang stong pa dbyer med snying ga padma dag la rdzogs //",
    "T02TD2454E:120b-23": "skye med yid la byed pa bsam gyis mi khyab bde chen sems //",
    "T02TD2454E:120b-24": "snang grag thams cad ro snyoms rnam gsum rnal 'byor rnams kyis spyod //",
    "T02TD2454E:120b-25": "rje btsun dag gi byin rlabs shar bas dbyer med rdzogs sangs rgyas //",
    "T02TD2454E:120b-26": "chos rnams kun dang rang gi sems rnams du mar spyod //",
    "T02TD2454E:120b-27": "rtogs pa thams cad nyams myong gdams pa don bral na //",
    "T02TD2454E:120b-28": "nor bu mching bu dag la rang bzhin du bden //",
    "T02TD2454E:120b-29": "chos rnams de dang ldan na re dogs med pas rang bde zhig / dang po blo ldan rtogs pa skyed //",
    "T02TD2454E:120b-30": "gnyis pa nags su sna rtse bsgom //",
    "T02TD2454E:120b-31": "nyams su myong ba skyes pa na //",
    "T02TD2454E:120b-32": "spyod pas khyad par 'gro bar bya //",
    "T02TD2454E:120b-33": "gang gang lhan cig skyes pa de //",
    "T02TD2454E:120b-34": "glang po che yi mig bzhin du //",
    "T02TD2454E:120b-35": "gzer re bskyed nas zug rdu 'byung //",
    "T02TD2454E:120b-36": "glod na zhen med bsam gtan mchog / bde'o bde'o gnas med bde //",
    "T02TD2454E:121a-0": "'dod @121a * //",
    "T02TD2454E:121a-1": "pa med pa'i rang bzhin bde //",
    "T02TD2454E:121a-2": "brtags pa thams cad der shes bde //",
    "T02TD2454E:121a-3": "bsgrub pa med pa'i sangs rgyas bde //",
    "T02TD2454E:121a-4": "go cha chen po bgos nas kyang //",
    "T02TD2454E:121a-5": "nor bu lta bu'i snying stobs kyis //",
    "T02TD2454E:121a-6": "rang gi sems la grub gtad na //",
    "T02TD2454E:121a-7": "mi ro'i khog par bde chen thugs //",
    "T02TD2454E:121a-8": "gang gis gang du gang las ni //",
    "T02TD2454E:121a-9": "rtog cing dpyod pa'i blo las ni //",
    "T02TD2454E:121a-10": "dngos 'dzin gdon gyi dbang song phyir //",
    "T02TD2454E:121a-11": "cir yang mi 'dzin blo gros mchog / snang ba chos nyid nyi ma la //",
    "T02TD2454E:121a-12": "gzung 'dzin khri mon smag tu tshud //",
    "T02TD2454E:121a-13": "sems nyid rang gsal chos sku nyid //",
    "T02TD2454E:121a-14": "ma rig mun pa'i 'dra bas gtums //",
    "T02TD2454E:121a-15": "gnyis med bde chen bla ma'i drin //",
    "T02TD2454E:121a-16": "shugs 'byung zhen bral nyams kyi klong //",
    "T02TD2454E:121a-17": "rang grol rang bzhin spyod pa'i 'gros //",
    "T02TD2454E:121a-18": "re dogs las grol chos kyi sku //",
    "T02TD2454E:121a-19": "skye med kun rtog spangs pa yis //",
    "T02TD2454E:121a-20": "byang chub lam chen rtog dang bral //",
    "T02TD2454E:121a-21": "mi rtog 'dzin med blo las 'das //",
    "T02TD2454E:121a-22": "gang du btsal yang rtog med dang //",
    "T02TD2454E:121a-23": "rang bzhin dri med thabs dang shes rab kyis //",
    "T02TD2454E:121a-24": "rang bzhin sems gang las ni sangs rgyas kyi //",
    "T02TD2454E:121a-25": "yon tan rin chen rin thang med kyi mdzod //",
    "T02TD2454E:121a-26": "dam chos nyi ma bla ma'i drin gyis ltos //",
    "T02TD2454E:121a-27": "'khrul bcas bden las 'das pa yi //",
    "T02TD2454E:121a-28": "nyon mongs 'ching ba gcod mdzad kyi //",
    "T02TD2454E:121a-29": "chos nyid bden pa mnga' brnyes pa'i //",
    "T02TD2454E:121a-30": "bshes gnyen skye med 'od gsal mthong //",
    "T02TD2454E:121a-31": "shes rab mig bral dngos po yi //",
    "T02TD2454E:121a-32": "gdon 'joms bdag gzhan bde chen sku //",
    "T02TD2454E:121a-33": "cir yang rtog med bya bral gyi //",
    "T02TD2454E:121a-34": "nyams myong ye shes sgron ma gsal //",
    "T02TD2454E:121a-35": "gang gis dngos dang dngos med du //",
    "T02TD2454E:121a-36": "'dzin te mar me lta bu ru //",
    "T02TD2454E:121a-37": "blo yi yul min spang dka'i phyir //",
    "T02TD2454E:121a-38": "blo 'das bcas bcos rgya mdud shig / thabs bral shes rab sgron ma nyid //",
    "T02TD2454E:121a-39": "nam mkha'i me tog shes rab lam //",
    "T02TD2454E:121a-40": "ri bong rva ltar don med kyi //",
    "T02TD2454E:121a-41": "spang bya mthar 'dzin blo dang bral //",
    "T02TD2454E:121a-42": "gang gis gnyis med don rtogs na //",
    "T02TD2454E:121a-43": "chos nyid ma mthong chos sku yi //",
    "T02TD2454E:121a-44": "chos nyid nyi ma yengs su med //",
    "T02TD2454E:121a-45": "de nyid phyag rgya chen po yin //",
    "T02TD2454E:121a-46": "shes dang shes bya las grol gyi //",
    "T02TD2454E:121a-47": "'khor 'das stong nyid 'od gsal ba //",
    "T02TD2454E:121a-48": "bltar med bstan du med pa yi //",
    "T02TD2454E:121b-0": "blo 'das shes rab sgron ma @121b nyid //",
    "T02TD2454E:121b-1": "snying rje rgyun ldan gru gzings kyis //",
    "T02TD2454E:121b-2": "'gro rnams la bong ba bzod med kyi //",
    "T02TD2454E:121b-3": "sdug bsngal rgya mtsho chen po las //",
    "T02TD2454E:121b-4": "ma lus sgrol mdzad thabs kyi skas / snang sems gnyis med thabs dang ni //",
    "T02TD2454E:121b-5": "shes rab dbyer med byang chub lam //",
    "T02TD2454E:121b-6": "chu dang 'o ma lta bu ru //",
    "T02TD2454E:121b-7": "ro mnyam nyams myong dbyer mi phyed //",
    "T02TD2454E:121b-8": "yod med gzung 'dzin mtshan nyid dang //",
    "T02TD2454E:121b-9": "mtshon bya rang bzhin dri med kyi //",
    "T02TD2454E:121b-10": "gnyis med ye shes chos nyid sgron //",
    "T02TD2454E:121b-11": "dus gsum sangs rgyas kun gyi gsang /",
    "T02TD2454E:121b-12": "'gro rnams bde sdug skyon yon gzhi //",
    "T02TD2454E:121b-13": "nam mkha' la ni sprin bzhin du //",
    "T02TD2454E:121b-14": "ma lus sems can thams cad la //",
    "T02TD2454E:121b-15": "yid bzhin nor bu lta bur gnas //",
    "T02TD2454E:121b-16": "dgag sgrub re dogs las grol gyi //",
    "T02TD2454E:121b-17": "nyams myong ba ltar med bstan du med //",
    "T02TD2454E:121b-18": "yang dag don gyi de nyid la //",
    "T02TD2454E:121b-19": "yang dag don mthong rnam par grol //",
    "T02TD2454E:121b-20": "ris drug sdug bsngal sems kyis ni //",
    "T02TD2454E:121b-21": "snad pa nyams myong bde chen la //",
    "T02TD2454E:121b-22": "snang ba mthun snang med pa ru //",
    "T02TD2454E:121b-23": "bla ma'i drin mthong rnal 'byor grol //",
    "T02TD2454E:121b-24": "don chen nyi ma byang chub kyi //",
    "T02TD2454E:121b-25": "chos nyid ye shes spyan pa yi //",
    "T02TD2454E:121b-26": "nyams myong sgron la thams cad kyi //",
    "T02TD2454E:121b-27": "bde chen smrar med don mthong bde //",
    "T02TD2454E:121b-28": "kun rtog ching pa gcod mdzad kyi //",
    "T02TD2454E:121b-29": "bla ma'i drin thob zhen med nyams //",
    "T02TD2454E:121b-30": "gang gis byar mi byed par //",
    "T02TD2454E:121b-31": "gnas pas 'khor bar bde mi rnyed //",
    "T02TD2454E:121b-32": "sgra don 'brel med thos nas ni //",
    "T02TD2454E:121b-33": "shes rab yul las 'das pa'i phyir //",
    "T02TD2454E:121b-34": "bla ma'i drin gyis sems dang ni //",
    "T02TD2454E:121b-35": "nor bu rin chen yon tan ldan //",
    "T02TD2454E:121b-36": "dad gus yengs med dam tshig gi / sgron ma bdag lus rgyal ba'i mdzod //",
    "T02TD2454E:121b-37": "bde chen yon tan 'byung gi gnas //",
    "T02TD2454E:121b-38": "bltar med don mthong ngo mtshar che //",
    "T02TD2454E:121b-39": "gang nas ma 'ongs gar yang ni //",
    "T02TD2454E:121b-40": "'gro 'ong las grol gnyug ma yi //",
    "T02TD2454E:121b-41": "nyams myong smrar med yengs su med //",
    "T02TD2454E:121b-42": "bsgom pa 'bral med blo las 'das //",
    "T02TD2454E:121b-43": "chos nyid 'od gsal dag pa'i sems //",
    "T02TD2454E:121b-44": "byang chub gsal snang chos kyi dbyings //",
    "T02TD2454E:121b-45": "bde chen ye shes sku can gyi //",
    "T02TD2454E:121b-46": "sems kyi nor bu dri med rnyed //",
    "T02TD2454E:121b-47": "ma bltas bde chen mthong du med //",
    "T02TD2454E:121b-48": "ma rtogs nyams myong blo las 'das //",
    "T02TD2454E:121b-49": "ma sems rtog pa chos nyid klong //",
    "T02TD2454E:121b-50": "cir yang bya bral yengs su med //",
    "T02TD2454E:122a-0": "@122a * // di ring mchog la gnas pa'i nyams myong rin po che //",
    "T02TD2454E:122a-1": "brtags pa ma yengs gnyug ma yengs su med pa'i ngang //",
    "T02TD2454E:122a-2": "yengs med gzugs kyi bdag 'dzin dngos po 'joms mdzad pa'i //",
    "T02TD2454E:122a-3": "gnas lugs dge sdig spang blang ci yang bsam du med //",
    "T02TD2454E:122a-4": "dmigs med yid la mi byed dran pa yi //",
    "T02TD2454E:122a-5": "kun rtog 'ching ba gcod mdzad ye shes sgron //",
    "T02TD2454E:122a-6": "rgyu ba chos nyid chos sku'i klong du chad //",
    "T02TD2454E:122a-7": "ma bsgoms dmus long mthong ba'i yul min phyir //",
    "T02TD2454E:122a-8": "bsgom pa bdud rtsi'i ro tshor bla ma'i drin //",
    "T02TD2454E:122a-9": "byin rlabs brgyud pa bla ma'i nyams myong la //",
    "T02TD2454E:122a-10": "bde ba'i ro tshor ngos gzung ci yang med //",
    "T02TD2454E:122a-11": "'khor ba dang ni mya ngan 'das //",
    "T02TD2454E:122a-12": "rtog med rtog dpyod yul las 'das //",
    "T02TD2454E:122a-13": "bsgom dang bsgom pa cir yang med //",
    "T02TD2454E:122a-14": "mi 'dzin 'dzin rtog 'khrul pa spangs //",
    "T02TD2454E:122a-15": "chos kyi spyan can chos kyi ni //",
    "T02TD2454E:122a-16": "sku can chos kyi sgron ma yin //",
    "T02TD2454E:122a-17": "tshogs gnyis chos kyi rnga bo che //",
    "T02TD2454E:122a-18": "byang chub lam chen chos kyi dung //",
    "T02TD2454E:122a-19": "bdag med 'od gsal sgra sgrogs dus //",
    "T02TD2454E:122a-20": "nor bu rin chen 'dod 'jo'i ba //",
    "T02TD2454E:122a-21": "'chi med bdud rtsi bcud kyis len //",
    "T02TD2454E:122a-22": "ljon shing me tog 'bras ldan gyis //",
    "T02TD2454E:122a-23": "rgya mtsho ri rab bum pa bzang //",
    "T02TD2454E:122a-24": "nam mkha' nyi zla glu gar rtse//",
    "T02TD2454E:122a-25": "mngon sum dang ni rjes dpag gis //",
    "T02TD2454E:122a-26": "brtags pa don shes don mthong gi / yid ches nges dang bcas pa yis //",
    "T02TD2454E:122a-27": "sngar 'dris ma bu dam tshig mjal //",
    "T02TD2454E:122a-28": "chos dang chos min mnyam nyid las //",
    "T02TD2454E:122a-29": "tha dad 'gro rnams brdzun blo yis //",
    "T02TD2454E:122a-30": "thar pa'i srog gcod tshe 'di yi //",
    "T02TD2454E:122a-31": "rnam rtog thar med chu srin kha //",
    "T02TD2454E:122a-32": "snying rje dang ni stong pa nyid //",
    "T02TD2454E:122a-33": "ya bral tha dad don mi mthong //",
    "T02TD2454E:122a-34": "stong dang snying rje dbyer med lam //",
    "T02TD2454E:122a-35": "'khor ba mya ngan 'das mi gnas //",
    "T02TD2454E:122a-36": "zhen pa'i blo can rtog pa yis //",
    "T02TD2454E:122a-37": "yul gyi rgya mdud su mi 'dod //",
    "T02TD2454E:122a-38": "'dod yon lhan cig skyes pa yi //",
    "T02TD2454E:122a-39": "bde ba'i ros gang skye med lam //",
    "T02TD2454E:122a-40": "rang bzhin dge ba'i sems nyid 'di //",
    "T02TD2454E:122a-41": "gnyug ma'i bde chen mngon sum gyi //",
    "T02TD2454E:122a-42": "lhan skyes ro tshor brjod med na //",
    "T02TD2454E:122a-43": "rtags kyis de nyid don mi rnyed //",
    "T02TD2454E:122a-44": "bde chen 'khor 'das rtog pa yi //",
    "T02TD2454E:122a-45": "blo can rmongs rnams 'ching ba'i phyir //",
    "T02TD2454E:122b-0": "gang dang gang du bltas @122b gyur kyang //",
    "T02TD2454E:122b-1": "de nyid blo yi yul las 'das //",
    "T02TD2454E:122b-2": "rang rig bde chen mtshon du med pa'i lam //",
    "T02TD2454E:122b-3": "lhan cig skyes pa'i yid can gnyug ma'i ro //",
    "T02TD2454E:122b-4": "bla ma'i drin rtogs skye med bsgom pa yi //",
    "T02TD2454E:122b-5": "nyams las don mthong skye med ngo mtshar che //",
    "T02TD2454E:122b-6": "'gro rnams 'ching byed las la ni //",
    "T02TD2454E:122b-7": "rnam grol don shes rang rig gi / sems rtogs mya ngan 'das kyi mchog / de nyid spros pa'i yul dang bral //",
    "T02TD2454E:122b-8": "sems nyid nor bu rin chen mdzod //",
    "T02TD2454E:122b-9": "'khor 'das srid zhi mya ngan 'das //",
    "T02TD2454E:122b-10": "dge sdig sa bon bag chags rtsa //",
    "T02TD2454E:122b-11": "thar lam byang chub rnyed kyi sku //",
    "T02TD2454E:122b-12": "rang sems chos nyid nam mkha' yi //",
    "T02TD2454E:122b-13": "grong du grol na 'gro rnams kun //",
    "T02TD2454E:122b-14": "rnam dag ye shes nyi ma ste //",
    "T02TD2454E:122b-15": "rnam grol byang chub gzhan 'ga' med //",
    "T02TD2454E:122b-16": "'gro rnams bde chen ros gang yang //",
    "T02TD2454E:122b-17": "thabs bral de nyid don mi mthong //",
    "T02TD2454E:122b-18": "thabs ldan bya bral skyes bu la //",
    "T02TD2454E:122b-19": "'chi med 'gro 'od yul las 'das //",
    "T02TD2454E:122b-20": "gang gang 'dzin de dngos po yi //",
    "T02TD2454E:122b-21": "gdon gyi dbang gyur rmongs rnams la //",
    "T02TD2454E:122b-22": "'ching las thar lam med pa'i phyir //",
    "T02TD2454E:122b-23": "thar pa'i lam ston 'dzin med ltos //",
    "T02TD2454E:122b-24": "rlung gi rta zhon rtog bcas yid kyi bu //",
    "T02TD2454E:122b-25": "gzung 'dzin sbrang ma 'dod yon rjes su snyeg / gang snyegs bde med 'khor ba'i 'khrul bcad de //",
    "T02TD2454E:122b-26": "ye shes byang chub rtsa rlung chos nyid zung //",
    "T02TD2454E:122b-27": "gang gang rig 'dzin rtog pa yi //",
    "T02TD2454E:122b-28": "dbang song 'dod yon ltad mo nyid //",
    "T02TD2454E:122b-29": "bdag gzhan ltos med mthong ba las //",
    "T02TD2454E:122b-30": "rang rgyud ma mthong 'dod mi tshim //",
    "T02TD2454E:122b-31": "dngos med dngos dang bral ba yi //",
    "T02TD2454E:122b-32": "chos rnams dngos dang dngos min phyir //",
    "T02TD2454E:122b-33": "gang dang gang du 'dzin de nyid //",
    "T02TD2454E:122b-34": "blo yi yul yin 'dzin rtog phyir //",
    "T02TD2454E:122b-35": "stong dang stong nyid 'bras bu rung //",
    "T02TD2454E:122b-36": "dngos por 'dzin pa'i gdon chen gyis //",
    "T02TD2454E:122b-37": "gzhan dbang bran ltar ma bkol na //",
    "T02TD2454E:122b-38": "gang la gnas pa de mi mthong //",
    "T02TD2454E:122b-39": "mos pa'i blo ldan gus pa'i blo gros mchog / las kyi mtshams sbyar bag chags rtsa ba can //",
    "T02TD2454E:122b-40": "yid kyi lus can chos nyid don mthong gi / gzhan don nor bu dpag bsam shing ltar mthong //",
    "T02TD2454E:122b-41": "ting 'dzin bying rgod las grol rtog pa yi //",
    "T02TD2454E:122b-42": "rlung gis mi bskyod rtog med chos kyi ni //",
    "T02TD2454E:122b-43": "sku can bla ma chos nyid chos sku yi //",
    "T02TD2454E:122b-44": "ri bo nyi ma ma rig mun bral mdzod//",
    "T02TD2454E:123a-0": "@123a * // 'gro la brtse ba'i blo can thugs rje yis //",
    "T02TD2454E:123a-1": "rgya mtsho mi g-yo dpal ldan rdo rje 'dzin //",
    "T02TD2454E:123a-2": "thugs rje'i mnga' bdag thugs kyi dkor mdzod nas //",
    "T02TD2454E:123a-3": "ye shes sgron ma byang chub lam mkhan mdzod //",
    "T02TD2454E:123a-4": "me tog 'bras ldan 'gyur med dpag bsam shing //",
    "T02TD2454E:123a-5": "'chi med bdud rtsi'i ros gang ku sa li //",
    "T02TD2454E:123a-6": "bdag med bde chen spros bral rtsed mo yi //",
    "T02TD2454E:123a-7": "'gyur med don ston dngos po'i gdon 'joms mdzod //",
    "T02TD2454E:123a-8": "skye med 'od gsal stong nyid 'od 'phro yi //",
    "T02TD2454E:123a-9": "nor bu rin chen yon tan kun ldan gyi //",
    "T02TD2454E:123a-10": "dpal ldan dpal gyi 'byung gnas a'a tsarya //",
    "T02TD2454E:123a-11": "gnyis med spros bral stong nyid sgra sgrogs mdzod //",
    "T02TD2454E:123a-12": "bde chen bde ba'i 'byung gnas sangs rgyas kun gyi gsang //",
    "T02TD2454E:123a-13": "mi 'jigs seng ge 'jigs bral ma h'a pandi ta //",
    "T02TD2454E:123a-14": "bung ba me tog bcud ldan sbrang rtsi len bzhin du //",
    "T02TD2454E:123a-15": "rang bzhin rtog med blo 'das sgron ma'i don ston mdzod //",
    "T02TD2454E:123a-16": "bsod nams mchog gis brgyan pa yi //",
    "T02TD2454E:123a-17": "nam mkha'i yon tan mi zad gter //",
    "T02TD2454E:123a-18": "sangs rgyas ye shes dharm'a bzhi //",
    "T02TD2454E:123a-19": "dh'a tu byang chub chos thob mdzod //",
    "T02TD2454E:123a-20": "skye med blo ldan nam mkha' lta bu yi //",
    "T02TD2454E:123a-21": "chos rnams stong nyid 'od gsal 'dus ma byas //",
    "T02TD2454E:123a-22": "mtha' bral bdag med spros bral chos sku yi //",
    "T02TD2454E:123a-23": "tshogs ldan nyi mas ye shes don rtogs shog / rang bzhin lhan skyes 'gro rnams lhan cig skyes kyi sku //",
    "T02TD2454E:123a-24": "chos rnams rnam dag mya ngan 'das kyi dbyings //",
    "T02TD2454E:123a-25": "rnam rtog dang bral tshogs gnyis lhun grub sangs rgyas spyan //",
    "T02TD2454E:123a-26": "tshogs rje tshogs kyi bdag po chos nyid don mthong shog / sangs rgyas kun sdom bcom ldan mkha' 'gro ma yi sdom //",
    "T02TD2454E:123a-27": "bde ba'i 'byung gnas bde chen nyi ma bde ba kun gyi dpal //",
    "T02TD2454E:123a-28": "bla ma'i gsang mdzod gdams ngag snying po don gyi gsang ldan mdzod //",
    "T02TD2454E:123a-29": "bde chen bdag med bde ba chen po'i tshogs dang ldan gyur cig / srid dang zhi ba rnam dag ni //",
    "T02TD2454E:123a-30": "ro mnyam dkyil 'khor ldan gyi gtso //",
    "T02TD2454E:123a-31": "tshogs kyi 'khor lo tshogs kyi mchog / tshogs rje tshogs bdag dpal ldan shog / gnyis med 'dzin dang bral ba yi //",
    "T02TD2454E:123a-32": "chos rnams dngos med stong pa nyid //",
    "T02TD2454E:123a-33": "chos nyid 'od gsal tshogs kyi ni //",
    "T02TD2454E:123b-0": "'khor lo byang chub @123b don mthong shog / bsgom bya sgom byed dmigs pa yi //",
    "T02TD2454E:123b-1": "kun rtog 'ching ba gcod mdzad kyi //",
    "T02TD2454E:123b-2": "tshogs kyi 'khor lo tshogs kyi ni //",
    "T02TD2454E:123b-3": "byams mgon rgyun dang ldan par shog / zhi ba'i blo gros bdag med mya ngan 'das kyi dbyings //",
    "T02TD2454E:123b-4": "ji srid bde chen byang chub mchog gi sems //",
    "T02TD2454E:123b-5": "snying rje'i rgyun ldan gsang sngags snying po'i don gyi bcud //",
    "T02TD2454E:123b-6": "sgyu ma byang chub lam can sangs rgyas byang chub 'od //",
    "T02TD2454E:123b-7": "dngos dang dngos med brtan g-yo gnyis dang gnyis 'dzin gyi //",
    "T02TD2454E:123b-8": "lam stor khyab bdag bcom ldan mi yi seng ge ni //",
    "T02TD2454E:123b-9": "sangs rgyas grong khyer tshogs kyi 'khor lo'i grong mchog tu //",
    "T02TD2454E:123b-10": "byang chub sgron ma ye shes sgron ma'i 'od ldan zhing //",
    "T02TD2454E:123b-11": "sems can rnam dag gdod nas sangs rgyas rang bzhin yang //",
    "T02TD2454E:123b-12": "ris drug rmongs rnams ma rig mun pa'i sprin tshogs kyis //",
    "T02TD2454E:123b-13": "yang dag lam bral bde gshegs nyi ma nub rnams la //",
    "T02TD2454E:123b-14": "tshogs kyi 'khor lo ye shes 'od 'bar me bo che //",
    "T02TD2454E:123b-15": "chos rnams rang bzhin spros bral mya ngan las 'das pa'i //",
    "T02TD2454E:123b-16": "chos nyid bde chen byang chub lam gyi rtsa ba can //",
    "T02TD2454E:123b-17": "gnyis med 'od gsal ma nyams zag med myang 'das kyi //",
    "T02TD2454E:123b-18": "bde spyod 'gro mgon thugs kyis 'dzin par shog / ma rig mun bsal ye shes nyi ma'i byang chub 'od //",
    "T02TD2454E:123b-19": "dpal ldan chos kyi byang chub chos kyi sgron ma yi //",
    "T02TD2454E:123b-20": "ye shes byang chub bshes gnyen aatma ta kri ni //",
    "T02TD2454E:123b-21": "chos kyi blo gros chos nyid gzungs kyis 'dzin par shog / dge ba'i blo can yon tan kun gyi gnyen gcig po //",
    "T02TD2454E:123b-22": "thugs rje'i rtsa brtan mi yi seng ge byams pa yi //",
    "T02TD2454E:123b-23": "ljon shing bshes gnyen nor bu rin po che //",
    "T02TD2454E:123b-24": "mi zad gter chen grib la skyod bar shog / dpal ldan 'jig rten gsum na yon tan kun gyi gtso //",
    "T02TD2454E:123b-25": "mi mchog rgyal po lha dang lha min kun gyi ni //",
    "T02TD2454E:123b-26": "gtsug gi nor bu yon tan kun ldan dam pa'i rje //",
    "T02TD2454E:123b-27": "zhing skyes nor bu rin chen rgyan dang ldan par shog / rnam rtog las grol bcom ldan 'das lhun grub chos kyi ni //",
    "T02TD2454E:123b-28": "sman pa nyon mongs zug rdu 'byin mdzad 'gro ba yi //",
    "T02TD2454E:123b-29": "mgon gyur rje btsun las can las las grub pa yi //",
    "T02TD2454E:123b-30": "las kyi nyon mongs zug rdu mi zad dbyung du gsol //",
    "T02TD2454E:124a-0": "bde gshegs @124a * //",
    "T02TD2454E:124a-1": "nyi ma chos nyid chos kyi spyan can gyi //",
    "T02TD2454E:124a-2": "zla ba'i 'od zer dri med shel gong dangs gsal gyi //",
    "T02TD2454E:124a-3": "bla ma'i bdud rtsi'i cha rgyun 'chi med sgron ma yis //",
    "T02TD2454E:124a-4": "sngags skyes 'khor ba'i dri ma ma lus ngag par mdzod //",
    "T02TD2454E:124a-5": "dpa' khyod thugs rjes 'gro ba'i sdug bsngal ma lus sel mdzad sgron ma'i pha //",
    "T02TD2454E:124a-6": "dpal ldan dri med thabs dang shes rab bdag gzhan phan pa'i rgyur gyur pa //",
    "T02TD2454E:124a-7": "rgyud ldan bla ma mtshungs med dpa' bo yon tan kun gyi gter gyur pa //",
    "T02TD2454E:124a-8": "srid mtsho las sgrol 'khor ba'i 'khor lo rgyun gcod dpa' chen rol mdzad pa //",
    "T02TD2454E:124a-9": "dpal ldan rgyal ba'i tshogs kyi mchod pa chos kyi spyan dang ldan pa'i bu //",
    "T02TD2454E:124a-10": "tshogs rdzogs kyi mchod pa srid mtsho ma lus skems byed bu //",
    "T02TD2454E:124a-11": "bde gshegs mchod pa dpag bsam shing chen yon tan kun gyi rgyan lta bu //",
    "T02TD2454E:124a-12": "mkha' 'gro'i gsang tshig sangs rgyas skye med tshogs kyi 'khor lo'i bu //",
    "T02TD2454E:124a-13": "ma ma ma gcig bcom ldan yum gyur tshogs kyi 'khor lo bde chen ma //",
    "T02TD2454E:124a-14": "gnyis med byang chub lam mkhan tshogs 'khor bdag med chos kyi spyan can ma //",
    "T02TD2454E:124a-15": "gang zhig gang gi drin gyis bdag blo'i padmo kha 'byed nyi ma'i 'od //",
    "T02TD2454E:124a-16": "mthong thos dran gyi sgron ma ma rig mun sel ye shes byang chub sgron //",
    "T02TD2454E:124a-17": "rnam 'byor nyams myong mkhas pa rtogs tshad spel legs mu rig rin chen phreng //",
    "T02TD2454E:124a-18": "'gro drug nor bu rin chen yon tan med kyi dus //",
    "T02TD2454E:124a-19": "bde gshegs chos kyi spyan mnga' sangs rgyas sras po yon tan rin chen gdung rgyud ldan //",
    "T02TD2454E:124a-20": "yid la mi byed phyag rgya chen po byang chub lam gyi bag chags rtsa ba 'chang //",
    "T02TD2454E:124a-21": "chos nyid chos kyi don ldan chos mchog lam chen yid 'ong gser gyi phreng bar ldan //",
    "T02TD2454E:124a-22": "gnyis med ye shes las byung khyab bdag 'gro mgron nor bu rin chen chos kyi mdzod //",
    "T02TD2454E:124a-23": "don yod lugs gzigs sde snod rnam grol don mthong rnam dag thugs de'i dgongs pa nyid //",
    "T02TD2454E:124a-24": "gang gis drin gyis ma mthong mthong phyir mthong ba'i lam ltar bde chen don mthong zhing //",
    "T02TD2454E:124a-25": "the tshom blo bral yid ches sgron ma byang chub gsal dangs dri med rtog dang bral //",
    "T02TD2454E:124a-26": "gnyug ma'i nyams myong zhen med chos nyid 'od gsal nyi mas ma rig mun pa sangs //",
    "T02TD2454E:124b-0": "'dir phrad @124b smon lam mtshams sbyor bag chags las kyi rtsa ba can //",
    "T02TD2454E:124b-1": "bsam pa'i sdong po rnam mdzes sgrub pa'i me tog 'bras ldan gyi //",
    "T02TD2454E:124b-2": "byang chub ljon shing las 'bras yid ches bsil grib la //",
    "T02TD2454E:124b-3": "sngar 'dis mi dang phrad bzhin smon lam ma bu cis mi mjal //",
    "T02TD2454E:124b-4": "phyag rgya chen po gser gyi phreng ba las tshogs 'khor gsum pa gnyis med yid ches rang gsal gyi le'u ste gsum pa'o /",
    "T02TD2454E:124b-6": "// / phyag rgya chen po rdo rje'i glu rin po che gser gyi phreng ba zhes bya ba grub pa thob pa'i rnal 'byor pa dang pandi ta mang pos gsungs pa rnams rje btsun mnga' bdag mee tri pas gzhung gcig tu bsdebs pa'i gdams pa rdzogs so //",
    "T02TD2454E:124b-7": "pandi ta de nyid dang /",
    "T02TD2454E:124b-8": "lo ts'a ba mar pa chos kyi blo gros kyis bsgyur ba'o /"
}