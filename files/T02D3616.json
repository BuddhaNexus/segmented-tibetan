{
    "T02D3616:239a-0": "@239a # // rgya gar skad du /",
    "T02D3616:239a-1": "sam kshipta shr'i dzam bha la s'a dha nam /",
    "T02D3616:239a-2": "bod skad du /",
    "T02D3616:239a-3": "dpal dzam bha la'i sgrub thabs mdor bsdus pa /",
    "T02D3616:239a-4": "dpal ldan dzam bha la la phyag 'tshal lo //",
    "T02D3616:239a-5": "sngon du gsungs pa'i cho gas snying gar zla ba'i",
    "T02D3616:239a-6": "dbus su dzam yig ser po las dpal dzam bha",
    "T02D3616:239a-7": "la sku mdog ser po phyag gnyis pa /",
    "T02D3616:239a-8": "phyag g-yas na b'i dza p'u ra ka dang /",
    "T02D3616:239a-9": "g-yon na ne du le rin po che'i char 'bebs bzhin pa bsnams pa /",
    "T02D3616:239a-10": "sangs rgyas lnga'i cod pan can /",
    "T02D3616:239a-11": "zhabs gnyis kyis dung gi mgo dang padma'i mgo'i gter chen po dag mnan pa /",
    "T02D3616:239a-12": "autpa la sngon po'i phreng ba can rgyan thams cad",
    "T02D3616:239a-13": "kyis brgyan pa'i dzambha la'i skur rang nyid bsgom par",
    "T02D3616:239a-14": "bya'o // rang gi khyim du yang rin po che",
    "T02D3616:239a-15": "sna tshogs pa'i char 'bab bzhin pa rab tu 'jug",
    "T02D3616:239a-16": "pa'i bdag nyid bsam par bya'o //",
    "T02D3616:239a-17": "de nas lag pa gnyis khu tshur bcings te /",
    "T02D3616:239a-18": "gung mo dag gi dbus ma'i tshigs gsum pa bkug pa ni dzam bha la'i phyag rgya'o //",
    "T02D3616:239a-19": "aom dzam bha la dza lendra ye sv'a h'a /",
    "T02D3616:239a-20": "sngags 'dis rje btsun la chu khyor ba brgya rtsa brgyad dbul bar bya'o //",
    "T02D3616:239a-21": "phyi nas mchod nas sngags bzlas par bya'o //",
    "T02D3616:239a-22": "dngos grub ni sbyin bdag chen por 'gyur te the tshom med do //",
    "T02D3616:239a-23": "dpal dzam bha la'i sgrub thabs mdor bsdus pa rdzogs so /"
}