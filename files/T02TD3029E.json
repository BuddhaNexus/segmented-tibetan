{
    "T02TD3029E:72b-0": "@72b * // dpal rdo rje rnam par 'joms pa la phyag 'tshal lo //",
    "T02TD3029E:72b-1": "mi mthun pa'i 'thab pa dang rtsod pa rnams zhi bar 'dod pas nags stug po'i khrod du song ste /",
    "T02TD3029E:72b-2": "dkyil 'khor 'khor lo rtsibs bzhi ba zhi ba'i kha dog tu bzhengs la lha rnams spyan drang ba dang /",
    "T02TD3029E:72b-3": "bzhugs su gsol ba la sogs pa bya ste /",
    "T02TD3029E:72b-4": "bkra shis bum pa la lha rnams dbang bskur ba la sogs pa bya ste /",
    "T02TD3029E:72b-5": "bum pa de nyid la mchod cing bstod pa byas la snying po rgyas bsdus gang mos la zhag bdun nam bcu gcig tu bzlas brjod bya'o //",
    "T02TD3029E:72b-6": "de nas bdag nyid lha'i nga rgyal dang ldan pas skra brdzes la stod g-yogs gzar la /",
    "T02TD3029E:73a-0": "sdigs @73a * //",
    "T02TD3029E:73a-1": "mdzub bsgreng la g-yul 'gyed pa'i khrod de'i bar du phyin na g-yul 'gyes so //",
    "T02TD3029E:73a-2": "mi mthun pa'i sems can rnams la yungs kar la bzlas nas gtor na mthun par 'gyur ro //",
    "T02TD3029E:73a-3": "bdag dang mthun pa'i sems can la gnod par sems pa las ka ra b'i ra'i me tog la bzlas nas /",
    "T02TD3029E:73a-4": "de'i gdong du gtor na gnod pa bya ba dang /",
    "T02TD3029E:73a-5": "bsam pa zhi bar 'gyur ro //",
    "T02TD3029E:73a-6": "rtsva d'ur ba la dur khrod kyi thal ba la bzlas nas gtor na 'phrog ma'i sems zhi bar 'gyur ro //",
    "T02TD3029E:73a-7": "mdza' bshes dang mdza' bo mi mthun pa la ni go la'am shing gang yang rung ba la bzlas nas byin na mdza' zhing gcugs par 'gyur ro //",
    "T02TD3029E:73a-8": "rgyal po'am yon tan can dang mi mthun pa la ni bya nag mo'i sgo nga dang /",
    "T02TD3029E:73a-9": "mu zi la bzlas la me byas la rlung phyogs su phyar ba tsam gyis mthun sems dang ldan par 'gyur ro //",
    "T02TD3029E:73a-10": "mi mthun pa zhi bar byed pa'i rtsi sbyor dbyig gi nor bu zhes bya ba /",
    "T02TD3029E:73a-11": "slob dpon ye shes rdo rjes mdzad pa rdzogs so//"
}