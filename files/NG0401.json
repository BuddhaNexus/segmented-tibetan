{
    "NG0401:0": "// rgya gar skad du /",
    "NG0401:1": "tsit+ta pa sa mo g+ha 'od+d+ha ye na ma /",
    "NG0401:2": "bod skad du /",
    "NG0401:3": "rig pa nam mkha' ltar gsal ba zhes bya ba'i rgyud /",
    "NG0401:4": "rig pa'i ye shes la phyag 'tshal lo //",
    "NG0401:5": "'di skad bdag gis thos pa'i dus gcig na /",
    "NG0401:6": "chos nyid nam mkha' dbyings kyi klong */",
    "NG0401:7": "b+ha ga bgyil ba'i gnas na ston pa nyid bzhugs te /",
    "NG0401:8": "nyid las byung ba dang */",
    "NG0401:9": "nyid kyi rjes su+u mthun pa dang *//",
    "NG0401:10": "nyid kyi rjes su slob pa'i 'khor 'di lta ste /",
    "NG0401:11": "sa dang */",
    "NG0401:12": "cha dang */",
    "NG0401:13": "me dang */",
    "NG0401:14": "rlung */",
    "NG0401:15": "nam mkha' dang */",
    "NG0401:16": "'das pa dang */",
    "NG0401:17": "ma 'ongs pa dang */",
    "NG0401:18": "da ltar ba'i sangs rgyas dang */",
    "NG0401:19": "rnal 'byor bzhi pau dang */",
    "NG0401:20": "'byed pa mi mnga' ba'i thugs rjes thabs gcig tu bzhugs so //",
    "NG0401:21": "de nas nyid kyi sprul pa nyid las byung ba'i 'khor //",
    "NG0401:22": "rdo rje sems dpa' nyid la bskul zhing 'di skad gsol to //",
    "NG0401:23": "thams cad mkhyen pa spyan gyi mchog / the tshom thams cad gcod mdzad pa //",
    "NG0401:24": "drang ba'i theg pa mthar phyin nas //",
    "NG0401:25": "nges pa'i theg pa mi gsung ba //",
    "NG0401:26": "thugs rje chen po mi skyod dam //",
    "NG0401:27": "zhes bskul bas /",
    "NG0401:28": "nyid kyi ye shes las nyid kyi snang ba chen por mdzad nas /",
    "NG0401:29": "'di skad ces gsungs so //",
    "NG0401:30": "sangs rgyas kun gyi ye shes ldan phyir khyed gnyis smra ba'i seng ge ste //",
    "NG0401:31": "sku dang gsung dang thugs kyi rang bzhin rmad du byung bar bshad //",
    "NG0401:32": "rin chen 'phrul snang thabs rnams mos pa'i blo la snang *//",
    "NG0401:33": "brjod med chos nyid chos rnams kun gyi chos nyid don //",
    "NG0401:34": "ces gsungs so //",
    "NG0401:35": "de nas nyid kyi yang sprul ba'i sprul par mdzad nas /",
    "NG0401:36": "sprul ba'i sprul pa des 'di skad ces gsol to //",
    "NG0401:37": "bdag gis sems kyi mtshan nyid skye med la //",
    "NG0401:38": "nyid kyis skye bar byung ba'i don sngi lta bu lags //",
    "NG0401:39": "bdag gis sems kyi mtshan nyid rtsol bral na //",
    "NG0401:40": "nyid kyi rgyu las rkyen gyis bsgrubs //",
    "NG0401:41": "skye ba med las skye ba dang *//",
    "NG0401:42": "'gag pa med las 'gag pa ste //",
    "NG0401:43": "bdag gis ma rig brtag par dka' //",
    "NG0401:44": "gsung gi sgron mas gsal bar mdzod //",
    "NG0401:45": "ces gsol ba dang *//",
    "NG0401:46": "de nas ston pas 'di skad ces bka' g+nal to //",
    "NG0401:47": "thams cad sems kyi rang bzhin skyes med na //",
    "NG0401:48": "rtag pa sngo yis rtag na 'khrul pa'i nad //",
    "NG0401:49": "de yi rang bzhin ci yang ma yin skyes pa med //",
    "NG0401:50": "skye ba med pa'i cho 'phrul skye bar snang *//",
    "NG0401:51": "zhes gsungs so //",
    "NG0401:52": "rig pa nam mkha' ltar gsal ba'i rgyud las //",
    "NG0401:53": "gleng gzhi'i le'u ste dang po'o ///",
    "NG0401:54": "/ de nas yang sprul pa'i sprul ba des 'di skad ces gsol to //",
    "NG0401:55": "dngos po gsum po dbyer med cing *//",
    "NG0401:56": "ma bcos sku gsung thugs su gnas //",
    "NG0401:57": "bde ba la sogs nyon mongs lnga //",
    "NG0401:58": "rgyu med ma byung rang gsal dag / brtags pa'i 'bras bu sgyu ma 'dra //",
    "NG0401:59": "nam mkha'i mtha' bzhin mnyam par gnas //",
    "NG0401:60": "ye nas grub cing 'gyur ba med //",
    "NG0401:61": "phyi nang med pas @#//",
    "NG0401:62": "kun la khyab //",
    "NG0401:63": "thams cad 'du zhing de las byung *//",
    "NG0401:64": "snang ba'i dngos po thams cad kun //",
    "NG0401:65": "btsal med rang byung rgyal por bshad //",
    "NG0401:66": "mtshon du med cing lhun gyis rdzogs //",
    "NG0401:67": "kun tu bzang po'i rang bzhin blang dor med //",
    "NG0401:68": "chos nyid bsam du med pas nam mkha' 'dra //",
    "NG0401:69": "ci yang mi sgom mi btsal dmigs mi bya //",
    "NG0401:70": "mi spro mi bsdu gyi na lhug par bzhag / chos rnamams gcig pa'i snying por mi 'gyur don //",
    "NG0401:71": "rgyu yis ma bskyed rtog pa'i rgyu dang bral //",
    "NG0401:72": "de yi rang bzhin de yin mi gsal te //",
    "NG0401:73": "gnyen po med phyir de nyid rang rig yin //",
    "NG0401:74": "mi gnas mi brten mi 'cha' yul dang bral //",
    "NG0401:75": "rtsol bas bskyed pa med cing rang lus med //",
    "NG0401:76": "sngon du byed pa'i yan lag med //",
    "NG0401:77": "'bras bu rang bzhin med de ye nas lhun gyis grub //",
    "NG0401:78": "gdeng dang ldan pas gang yang bsgrub pa med //",
    "NG0401:79": "mtshan ma chos kyi mi rtsol gang yang rtsol ba med //",
    "NG0401:80": "ma skyes sems kyi rang bzhin brjod med grol //",
    "NG0401:81": "rang bzhin snang bas mi rtsol mtshon dang bral //",
    "NG0401:82": "rgyu 'bras rten dang bral ba'i chos nyid la //",
    "NG0401:83": "rgyu dang 'bras bur lta ba sgro 'dogs chos //",
    "NG0401:84": "'byung ba lnga las ma byung bskyed pa med //",
    "NG0401:85": "sku gsung thugs la mi dmigs rten mi 'cha' //",
    "NG0401:86": "rang bzhin gnas pas ma btsal thog tu phebs //",
    "NG0401:87": "'das dang ma 'ong da ltar thos med dge / chos kyi chos nyid gsal ba snang ba med //",
    "NG0401:88": "mi rtog bsam mi khyab pa ye shes che //",
    "NG0401:89": "brtag pa ma yin rig pa tshad ma ste //",
    "NG0401:90": "shes pa gsum gyi mtshan nyid ma 'drais gsal //",
    "NG0401:91": "rig pa cir yang ma 'gags nam mkha'i mtha' //",
    "NG0401:92": "nyi ma'i 'od ltar gsal zhing rang rig snang *//",
    "NG0401:93": "gnyis su med cing dbyer med cir mi dgongs //",
    "NG0401:94": "log rtog 'khrul pa'i rang bzhin byang chub sems //",
    "NG0401:95": "thams cad chos nyid rang gsal sems nyid gsal //",
    "NG0401:96": "spyod pa thams cad byang chub sems su gnas //",
    "NG0401:97": "dbyings dang ye shes tha dad bral ba med //",
    "NG0401:98": "mtshan ma'i gzung 'dzin med cing de yi ngang *//",
    "NG0401:99": "thabs kyi rang bzhin 'brel ba'i don du gnas //",
    "NG0401:100": "zhes gsol to //",
    "NG0401:101": "rig pa nam mkha' ltar gsal ba'i rgyud las /",
    "NG0401:102": "lta ba bstan pa'i le'u ste gnyis pa'o // //",
    "NG0401:103": "de nas sprul ba'i sprul pa des 'di skad ces",
    "NG0401:104": "gsol to // chos rnams thams cad skye med rtsal bral na //",
    "NG0401:105": "skal ldan gdul bya rnams kyi ngo dag dang *//",
    "NG0401:106": "sku gsum rnam grangs snang ba'i don gang lags //",
    "NG0401:107": "de nyid sngo la snang ngam dngos po lags //",
    "NG0401:108": "zhes gsol pa dang */",
    "NG0401:109": "sprul pa'i ston pas 'di ces bka' g+nal to //",
    "NG0401:110": "chos rnams thams cad skye med spros bral yang *//",
    "NG0401:111": "las dang skal bar ldan pa gang dag la //",
    "NG0401:112": "tha dad ma 'dres gsal zhing 'dren par mdzad /",
    "NG0401:113": "nyon mongs rkyen gyis ma gos pad+ma 'dra //",
    "NG0401:114": "zhes gsungs so //",
    "NG0401:115": "de nas yang sprul ba'i sprul ba des /",
    "NG0401:116": "sngo la snang ba'i rtog pa 'di skad ces gsol @#//",
    "NG0401:117": "to //",
    "NG0401:118": "snang ba ma bcos chos kyi sku //",
    "NG0401:119": "rig pa ma sbyangs longs spyod rdzogs //",
    "NG0401:120": "thugs rjes sprul pa'i sku ru shar /",
    "NG0401:121": "snang srid thams cad zhing khams yin //",
    "NG0401:122": "snod bcud sems can sangs rgyas rnams //",
    "NG0401:123": "skye med thams cad byin rlabs 'khor //",
    "NG0401:124": "gsang sngags gter gyi rig pa rdzogs //",
    "NG0401:125": "mi rtog spros med sems su shar //",
    "NG0401:126": "'du shes 'phel phyir de yi 'khor //",
    "NG0401:127": "ma skyes 'gyur med rtag pa yin //",
    "NG0401:128": "rang byung spros med byin rlabs shar //",
    "NG0401:129": "rang rig gzugs su snang ba dang *//",
    "NG0401:130": "bde ba ma lus rang rig kyang *//",
    "NG0401:131": "rig pa nyid la gdod nas rdzogs /",
    "NG0401:132": "khyad par bde ba lha yi yin //",
    "NG0401:133": "lhag pa'i bde ba lha yi yin //",
    "NG0401:134": "rang 'byung spros med sems la rdzogs //",
    "NG0401:135": "shin tu bde ba thams cad kyang *//",
    "NG0401:136": "rang byung spros med sems la shar //",
    "NG0401:137": "bde ba chen po thams cad kyang *//",
    "NG0401:138": "rang byung spros med sems la 'dus //",
    "NG0401:139": "longs spyod ma chags zhing khams yin /  / rigs pa'i 'khor la dgongs pa chad //",
    "NG0401:140": "ting 'dzin rig pa gdeng gis go / gnas dang 'khor dang bstan pa tshang *//",
    "NG0401:141": "rig pa'i ngo bo gsal bar ston //",
    "NG0401:142": "ma bcos pa la dgod par mdzod //",
    "NG0401:143": "mtshon byaid thabs dang sprad pa dang *//",
    "NG0401:144": "dbang gi man ngag ston par mdzod //",
    "NG0401:145": "mtshon bya mtshon byed 'brel bar gnas //",
    "NG0401:146": "thugs rje rang bzhin sprul par shar //",
    "NG0401:147": "stong gsum 'jig rten thugs rje'i gnas //",
    "NG0401:148": "zhen pa'i bsam pas brtags pa rnams //",
    "NG0401:149": "bdag med rang snang 'bras bur shar //",
    "NG0401:150": "ston pa drug gi mdzad par shar //",
    "NG0401:151": "gang zag blo la 'tshams phyogs su //",
    "NG0401:152": "gang dang nam mkha' ltar gsal ba'i rgyud las /",
    "NG0401:153": "sku gsum dbye ba'i le'u ste gsum pa'o // //",
    "NG0401:154": "de nas yang sprul pa'i sprul pa des 'di skad",
    "NG0401:155": "ces gsol to // thams cad rang rig rkyen dang bral //",
    "NG0401:156": "snang ba'i chos su btags pa rnams //",
    "NG0401:157": "de la de dag yod ma yin //",
    "NG0401:158": "de la de dag yod pa na //",
    "NG0401:159": "mnyam pa'i don la cis mi mthong *//",
    "NG0401:160": "de la de med de mthong 'khrul //",
    "NG0401:161": "dngos po'i chos la 'khrul pa bzhin //",
    "NG0401:162": "de la de yod bde bar na //",
    "NG0401:163": "de la bden par cis mi mthong *//",
    "NG0401:164": "de phyir de dag 'khrul par snang *//",
    "NG0401:165": "des na rang rig rkyen dang bral //",
    "NG0401:166": "de rkyen bye brag bzhin tu gnas //",
    "NG0401:167": "dang po gnyis pa gsum pa bzhi //",
    "NG0401:168": "tha dad bzhi pa lhun gyis grub //",
    "NG0401:169": "ma bcos rang snang chu zla 'dra //",
    "NG0401:170": "dngos gzhi nges med gzung ba med //",
    "NG0401:171": "thams cad byang chub sems kyi lung *//",
    "NG0401:172": "rtogs pa'i rmi lam chos nyid 'dra //",
    "NG0401:173": "nam mkha' lta bu'i tshul du gnas //",
    "NG0401:174": "ma bgrod cig char 'jug pa'i sa //",
    "NG0401:175": "gang ltar spyad kyang g.yos pa med //",
    "NG0401:176": "rtogs pa sems su shes pa la //",
    "NG0401:177": "ye shes bye brag bsam mi khyab //",
    "NG0401:178": "rig pa'i shes pa rig pa'i nyams //",
    "NG0401:179": "dang po gnyis pa gsum pa bzhi //",
    "NG0401:180": "rgya mtsho dpe yi tshul gyis bstan //",
    "NG0401:181": "rnam rtog cir yang mi lta drang ba'i don //",
    "NG0401:182": "zin pa'i nad @#//",
    "NG0401:183": "spangs lhun gyis gnas //",
    "NG0401:184": "rig pa nam mkha' ltar gsal ba'i rgyud las /",
    "NG0401:185": "rig pa bstan pa'i le'u ste bzhi pa'o // //",
    "NG0401:186": "de nas yang sprul pa'i sprul pa des 'di skad",
    "NG0401:187": "ces gsol to // skye med sgyu ma lhun grub la //",
    "NG0401:188": "yon tan 'bras bu lhun grub gnas //",
    "NG0401:189": "lhun grub sgyu ma skye med la //",
    "NG0401:190": "btsal med rig pa'i ye shes lnga //",
    "NG0401:191": "btsal ba med par kun tu shar //",
    "NG0401:192": "mi gnas thugs la phyi nang med //",
    "NG0401:193": "stong pa'i ye shes rkyen dang bral //",
    "NG0401:194": "gsal ba'i ye shes chen po ni //",
    "NG0401:195": "shes bya thams cad bsal med shar //",
    "NG0401:196": "rtag pa sems su shes pa la //",
    "NG0401:197": "bzang ngan che chung blang dor med //",
    "NG0401:198": "shes bya'i don la ma 'dres gsal //",
    "NG0401:199": "thugs rje'i mtshan ma kun tu 'char //",
    "NG0401:200": "ma bcos ye shes chen po la //",
    "NG0401:201": "chos tshul mi zad rgya mtsho 'dra //",
    "NG0401:202": "rang rig yul gyis bskyed pa min //",
    "NG0401:203": "rgyu med bskyed pa'i ye shes min //",
    "NG0401:204": "rtsol ba med pas rgyu dang bral //",
    "NG0401:205": "nam mkha' lta bu'i ye shes la //",
    "NG0401:206": "nam mkha' lta bur ye nas bdal //",
    "NG0401:207": "lhun gyis grub pa'i 'bras bu yin //",
    "NG0401:208": "ces gsol to //",
    "NG0401:209": "rig pa nam mkha' ltar gsal ba'i rgyud las /",
    "NG0401:210": "ye shes lnga bstan pa'i le'u ste lnga pa'o ///",
    "NG0401:211": "/ de nas yang sprul pa'i sprul pa des 'di skad ces gsol to //",
    "NG0401:212": "ma 'ongs dus kyi gang zag dag / rgyud kyi don la mi mkhas shing *//",
    "NG0401:213": "ral chod gzu lums byed pa'i phyir //",
    "NG0401:214": "brtse bas don 'di brjod par bya //",
    "NG0401:215": "bcos med ye shes rang gsal la //",
    "NG0401:216": "mi 'gyur 'gyur med ye shes gsal bar gnas //",
    "NG0401:217": "'jig rten bya bas bsgrub mi byed //",
    "NG0401:218": "kun la snyoms pa'i thugs kyi gnas //",
    "NG0401:219": "'gro don mdzad dang nyams pa med //",
    "NG0401:220": "nges pa'i ye shes ma rnyed bar //",
    "NG0401:221": "chags sdang zhen pa'i las mi byed //",
    "NG0401:222": "sems nyid blang dor 'dzin med kyang *//",
    "NG0401:223": "lhag pa'i spyod pa gtso cher 'dzin //",
    "NG0401:224": "de nyid don ldan legs pa che //",
    "NG0401:225": "sems nyid dag pa rdeng byas na //",
    "NG0401:226": "thos bsam mi byed blo 'phangs dma' //",
    "NG0401:227": "'du byed las kyi rjes su 'brang *//",
    "NG0401:228": "mkhas 'dod sogs su mi 'dzin la //",
    "NG0401:229": "rna brgyud mi rten mkha' 'gro 'dra //",
    "NG0401:230": "srog phyor btsal zhing las las byung *//",
    "NG0401:231": "bskal pa grangs med sngon rol nas //",
    "NG0401:232": "sems kyi don la sbyangs sbyangs pas //",
    "NG0401:233": "man ngag rgyal 'theb gcig la bstan //",
    "NG0401:234": "bla ma'i bdud rtsi bka' yi bcud //",
    "NG0401:235": "snod ldan ngang tshul bzang la bstan //",
    "NG0401:236": "ces gsol to //",
    "NG0401:237": "rig pa nam mkha' ltar gsal ba'i rgyud las /",
    "NG0401:238": "dam tshig bstan pa'i le'u ste drug pa'o ///",
    "NG0401:239": "/ de nas yang sprul pa'i sprul bas des 'di skad ces gsol to //",
    "NG0401:240": "sngi ltar sems kyi rang bzhin ni //",
    "NG0401:241": "zla ba'i dkyil 'khor ma 'phros ltar //",
    "NG0401:242": "ma 'dres gsal phyir de dang 'dra //",
    "NG0401:243": "kun gyi rang bzhin de ru gcig / gcig pas ma 'phros tha dad snang *//",
    "NG0401:244": "e ma rang snang ye shes sa //",
    "NG0401:245": "de phyir de la ngo mtshar che //",
    "NG0401:246": "rgyu yis ma bskyed rang bzhin 'byung *//",
    "NG0401:247": "rkyen gyis ma @#//",
    "NG0401:248": "bskyed ye nas grub //",
    "NG0401:249": "ci yang ma yin cir yang snang *//",
    "NG0401:250": "brtags na dngos gzhi gang yang med //",
    "NG0401:251": "de phyir de la ngo mtshar che //",
    "NG0401:252": "chos rnams ma lus de ru 'dus //",
    "NG0401:253": "'dus pa nyid na de las byung *//",
    "NG0401:254": "e ma kun tu bzang po'i sa //",
    "NG0401:255": "de phyir de la ngo mtshar che //",
    "NG0401:256": "ye shes rig pa rang gsal la //",
    "NG0401:257": "thig le'i mtshan nyid ye nas grub //",
    "NG0401:258": "che ba'i rgyan gyis rnam par brgyan //",
    "NG0401:259": "gnyen po med pas ye nas che //",
    "NG0401:260": "spang bya med pas ye nas gsal //",
    "NG0401:261": "tha dad med phyir gnyis dang bral //",
    "NG0401:262": "'du 'bral med pa'i ye shes ni //",
    "NG0401:263": "mtshan ma'i dngos po kun las 'das //",
    "NG0401:264": "blo yi yul du de ma grub //",
    "NG0401:265": "de la dmigs nas de don bskyed //",
    "NG0401:266": "de phyir de la ngo mtshar che //",
    "NG0401:267": "de nyid de yul ma yin na //",
    "NG0401:268": "de don thabs dang bral ba'i phyir //",
    "NG0401:269": "mtshon byed thabs kyi man ngag bstan //",
    "NG0401:270": "rtog pa'i rim pa blo la bskyed //",
    "NG0401:271": "de phyir gzhi nas ma g.yos pas //",
    "NG0401:272": "mthar phyin gzhi la g.yos pa med //",
    "NG0401:273": "ces gsol to //",
    "NG0401:274": "rig pa nam mkha' ltar gsal ba'i rgyud las /",
    "NG0401:275": "theg pa'i khyad par che ba bstan pa'i le'u ste bdun pa'o ///",
    "NG0401:276": "/ de nas yang sprul pa'i sprul pa des 'di skad ces gsol to //",
    "NG0401:277": "bla ma mkhas pa rtag tu rten //",
    "NG0401:278": "dam pa'i don du de la 'dun //",
    "NG0401:279": "bsam pa'i ye shes goms par bya //",
    "NG0401:280": "nyams blangs bsam pas gzung ba'i blo //",
    "NG0401:281": "zad 'gyur mi rtog gsal mthar phyin //",
    "NG0401:282": "'gyur med rang gsal gyi na bde //",
    "NG0401:283": "lung ston lta bas thag bcad bzhin //",
    "NG0401:284": "bsam med dran pa ma shes te //",
    "NG0401:285": "lus sems khong slod lhug par gnas //",
    "NG0401:286": "de nyid don la mi g.yo bar //",
    "NG0401:287": "cha shas bzes pas don mi bzung *//",
    "NG0401:288": "mi bskul mi spros mi rtog gsal //",
    "NG0401:289": "rdul phran rig pa de nyid tsam //",
    "NG0401:290": "sems nyid lhug pa glang chen 'dra //",
    "NG0401:291": "rig pa glang chen bcos med bzhag / nyam nga med pas khyung dang mtshungs //",
    "NG0401:292": "skyod pa med pas rgya mtsho 'dra //",
    "NG0401:293": "mtha' dang bral bas nam mkha' bzhin //",
    "NG0401:294": "dgos pa skong bas rin chen 'dra //",
    "NG0401:295": "bde ba bskyed pas sman dang 'dra //",
    "NG0401:296": "de 'dra'i 'od zer stobs kyi gsal //",
    "NG0401:297": "mi bsdu ched du yin pa med //",
    "NG0401:298": "goms pa'i shugs kyi 'byung gyur na //",
    "NG0401:299": "'dzin pa'i rtog pa rjes su dran //",
    "NG0401:300": "de 'dra de yin de gsal med //",
    "NG0401:301": "de nyid mi dmigs nam mkha' 'dra //",
    "NG0401:302": "gang ltar ma yin de ltar yin //",
    "NG0401:303": "zhes gsol to //",
    "NG0401:304": "rig pa nam mkha' ltar gsal ba'i rgyud las /",
    "NG0401:305": "'dzin rtog ye shes su gsal ba'i le'u ste brgyad pa'o ///",
    "NG0401:306": "/ de nas yang sprul pa'i sprul pa des /",
    "NG0401:307": "mtshan gyi don la 'jug pa'i man ngag 'di nyid ston cing */",
    "NG0401:308": "'di skad ces gsol to //",
    "NG0401:309": "tha dad brtags pa'i yul med na //",
    "NG0401:310": "rig pa ma 'gags phyogs med gsal //",
    "NG0401:311": "de nyid de la 'dzin med rgya med rgyur snang gsal //",
    "NG0401:312": "de phyir de nyid rang rig yin phyir 'dzin rtog bral //",
    "NG0401:313": "gang gis de la de rtags med phyor de yis stong *//",
    "NG0401:314": "rgyu yis bskyed pa med @#//",
    "NG0401:315": "phyir rkyen gyis bsgrubs pa med //",
    "NG0401:316": "de phyir de la nam mkha' lta bu'i bsam pas",
    "NG0401:317": "'jug / phyogs ris tshad las 'das shing mtha' las",
    "NG0401:318": "rtag tu grol // de phyir de la nam mkha'",
    "NG0401:319": "lta bu'i bsam pa 'jug / ci yang ma yin",
    "NG0401:320": "mtha' dang dbus las grol bar gnas //",
    "NG0401:321": "de phyir de la nam mkha' lta bu'i bsam pas",
    "NG0401:322": "'jug / ma rig log rtog sgyu ma 'dra phyir",
    "NG0401:323": "dngos po med // de phyir de nyid bsam med",
    "NG0401:324": "sgrib pa ye nas dag / de nyid bsam las",
    "NG0401:325": "'das pas nam mkha'i don la sgom //",
    "NG0401:326": "nam mkha'i don nyid mi sgom sgom pa'i yul las 'das //",
    "NG0401:327": "zhes gsol to //",
    "NG0401:328": "rig pa nam mkha' ltar gsal ba'i rgyud las /",
    "NG0401:329": "mtshan gyi don la 'jug pa'i gdams pa'i le'u ste dgu pa'o ///",
    "NG0401:330": "/ rig pa nam mkha' ltar gsal ba'i rgyud rdzogs so ///",
    "NG0401:331": "/ rgya gar gyi pan+di ta shri sid+ha dang */",
    "NG0401:332": "bod kyi lo tsa ba dge slong bai ro tsa nas bsgyur zhing zhus te gtan la phab pa'o //"
}