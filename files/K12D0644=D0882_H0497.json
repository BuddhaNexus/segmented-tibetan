{
    "K12D0644=D0882_H0497:40b-0": "@40b rgya gar skad du /",
    "K12D0644=D0882_H0497:40b-1": "a'arya aashta manda la ka n'a ma mah'a y'a na s'u tra /",
    "K12D0644=D0882_H0497:40b-2": "bod skad du /",
    "K12D0644=D0882_H0497:40b-3": "'phags pa dkyil 'khor brgyad pa zhes bya ba theg pa chen po'i mdo /",
    "K12D0644=D0882_H0497:40b-4": "sangs rgyas dang /",
    "K12D0644=D0882_H0497:40b-5": "byang chub sems dpa' thams cad la phyag 'tshal lo //",
    "K12D0644=D0882_H0497:40b-6": "'di skad bdag gis thos pa dus gcig na /",
    "K12D0644=D0882_H0497:40b-7": "bcom ldan 'das ri gru 'dzin na 'phags pa spyan",
    "K12D0644=D0882_H0497:40b-8": "ras gzigs dbang phyug gi gnas na byang chub sems",
    "K12D0644=D0882_H0497:40b-9": "dpa' bye ba khrag khrig 'bum phrag du ma dang",
    "K12D0644=D0882_H0497:40b-10": "thabs gcig tu bzhugs te /",
    "K12D0644=D0882_H0497:40b-11": "de nas byang chub sems dpa' sems dpa' chen po",
    "K12D0644=D0882_H0497:41a-0": "rin chen snying po zla ba snang ba zhes @41a",
    "K12D0644=D0882_H0497:41a-1": "*// bya ba byang chub sems dpa'i 'khor de nyid",
    "K12D0644=D0882_H0497:41a-2": "du 'dus par gyur nas 'dug pa de stan las",
    "K12D0644=D0882_H0497:41a-3": "*// langs nas / chos gos phrag pa gcig tu",
    "K12D0644=D0882_H0497:41a-4": "gzar te pus mo g-yas pa'i lha nga sa la",
    "K12D0644=D0882_H0497:41a-5": "*// langs nas / btsugs nas / bcom ldan 'das",
    "K12D0644=D0882_H0497:41a-6": "ga la ba de logs su thal mo sbyar ba",
    "K12D0644=D0882_H0497:41a-7": "btud de bcom ldan 'das la 'di skad ces gsol",
    "K12D0644=D0882_H0497:41a-8": "*// langs nas / btsugs nas / to // gal",
    "K12D0644=D0882_H0497:41a-9": "te zhus nas zhu ba lung bstan pa'i slad du",
    "K12D0644=D0882_H0497:41a-10": "bcom ldan 'das kyis bdag la skabs phye na /",
    "K12D0644=D0882_H0497:41a-11": "bcom ldan 'das de bzhin gshegs pa dgra bcom pa",
    "K12D0644=D0882_H0497:41a-12": "yang dag par rdzogs pa'i sangs rgyas la bdag phyogs",
    "K12D0644=D0882_H0497:41a-13": "'ga' zhig zhu'o de skad ces gsol pa dang /",
    "K12D0644=D0882_H0497:41a-14": "bcom ldan 'das kyis byang chub sems dpa' sems dpa'",
    "K12D0644=D0882_H0497:41a-15": "chen po rin chen snying po zla ba snang ba",
    "K12D0644=D0882_H0497:41a-16": "la 'di skad ces bka' stsal to //",
    "K12D0644=D0882_H0497:41a-17": "rin chen snying po zla ba snang ba /",
    "K12D0644=D0882_H0497:41a-18": "khyod ci dang /",
    "K12D0644=D0882_H0497:41a-19": "ci 'dod pa dris shig dang /",
    "K12D0644=D0882_H0497:41a-20": "ngas dris pa de dang /",
    "K12D0644=D0882_H0497:41a-21": "de'i lung bstan pas khyod kyi sems rangs par bya'o //",
    "K12D0644=D0882_H0497:41a-22": "de skad ces bka' stsal pa dang /",
    "K12D0644=D0882_H0497:41a-23": "byang chub sems dpa' sems dpa' chen po rin chen snying po zla ba snang bas /",
    "K12D0644=D0882_H0497:41a-24": "bcom ldan 'das la 'di skad ces gsol to //",
    "K12D0644=D0882_H0497:41a-25": "bcom ldan 'das /",
    "K12D0644=D0882_H0497:41a-26": "rigs kyi bu'am /",
    "K12D0644=D0882_H0497:41a-27": "rigs kyi bu mo gang la la zhig dkyil 'khor",
    "K12D0644=D0882_H0497:41a-28": "brgyad pa bgyid par 'tshal na des ji ltar bgyi",
    "K12D0644=D0882_H0497:41b-0": "/ @41b bcom ldan 'das kyis bka' stsal pa /",
    "K12D0644=D0882_H0497:41b-1": "rigs kyi bu /",
    "K12D0644=D0882_H0497:41b-2": "khyod skye bo mang po la shin tu phan pa dang /",
    "K12D0644=D0882_H0497:41b-3": "skye bo mang po la bde ba dang /",
    "K12D0644=D0882_H0497:41b-4": "dus gsum du skyes pa'i sems can rnams kyi mtshungs pa med pa'i ye shes bsgrub pa'i phyir /",
    "K12D0644=D0882_H0497:41b-5": "rigs kyi bu /",
    "K12D0644=D0882_H0497:41b-6": "khyod spobs pa skyes pa ni bzang ste /",
    "K12D0644=D0882_H0497:41b-7": "legs so //",
    "K12D0644=D0882_H0497:41b-8": "legs so //",
    "K12D0644=D0882_H0497:41b-9": "rigs kyi bu /",
    "K12D0644=D0882_H0497:41b-10": "de'i phyir snying po gang brjod pa tsam gyis mtshams med pa lnga 'byang zhing /",
    "K12D0644=D0882_H0497:41b-11": "dngos grub thams cad kyang thob par 'gyur ba byang chub sems dpa' brgyad kyi snying po nyon cig /",
    "K12D0644=D0882_H0497:41b-12": "aom mah'a h'um ma h'a p'i ra sv'a h'a /",
    "K12D0644=D0882_H0497:41b-13": "snying po 'dis ni dbus kyi bcom ldan 'das mchod do //",
    "K12D0644=D0882_H0497:41b-14": "aom hr'i:h'um padma pri ya sv'ah'a /",
    "K12D0644=D0882_H0497:41b-15": "'phags pa spyan ras gzigs dbang phyug gi snying po'o //",
    "K12D0644=D0882_H0497:41b-16": "aom mee tri ha ra na sv'ah'a /",
    "K12D0644=D0882_H0497:41b-17": "byams pa'i snying po'o //",
    "K12D0644=D0882_H0497:41b-18": "aom aa k'a sha garbha ya sv'ah'a /",
    "K12D0644=D0882_H0497:41b-19": "nam mkha'i snying po'i'o //",
    "K12D0644=D0882_H0497:41b-20": "aom ma sva hri r'a dza ya dzva sv'ah'a /",
    "K12D0644=D0882_H0497:41b-21": "kun tu bzang po'i snying po'o //",
    "K12D0644=D0882_H0497:41b-22": "aom ku ru bha na ra ha sv'ah'a /",
    "K12D0644=D0882_H0497:41b-23": "lag na rdo rje'i snying po'o //",
    "K12D0644=D0882_H0497:41b-24": "aom shr'i aam ram ga sv'ah'a /",
    "K12D0644=D0882_H0497:41b-25": "'jam dpal gzhon nur gyur pa'i snying po'o //",
    "K12D0644=D0882_H0497:41b-26": "aom ni sva ram bha sv'ah'a /",
    "K12D0644=D0882_H0497:41b-27": "sgrib pa thams cad rnam par sel ba'i snying po'o //",
    "K12D0644=D0882_H0497:41b-28": "aom kshi ti ha r'a dz'a sv'ah'a /",
    "K12D0644=D0882_H0497:41b-29": "sa'i snying po'i snying po ste byang chub sems dpa' brgyad kyi snying po'o //",
    "K12D0644=D0882_H0497:41b-30": "de bzhin gshegs pa dang ldan pa 'di rigs kyi bu'am /",
    "K12D0644=D0882_H0497:42a-0": "rigs kyi bu mo @42a *//",
    "K12D0644=D0882_H0497:42a-1": "gang la la zhig gis /",
    "K12D0644=D0882_H0497:42a-2": "dkyil 'khor gyi mdun du lan gcig brjod na /",
    "K12D0644=D0882_H0497:42a-3": "de'i don thams cad 'grub par 'gyur te /",
    "K12D0644=D0882_H0497:42a-4": "myur du bla na med pa yang dag par rdzogs",
    "K12D0644=D0882_H0497:42a-5": "pa'i byang chub tu mngon par rdzogs par 'tshang rgya",
    "K12D0644=D0882_H0497:42a-6": "bar 'gyur ro // bcom ldan 'das kyis de skad ces bka' stsal nas /",
    "K12D0644=D0882_H0497:42a-7": "byang chub sems dpa' sems dpa' chen po de dag yi rangs te /",
    "K12D0644=D0882_H0497:42a-8": "bcom ldan 'das kyis gsungs pa la mngon par bstod do //",
    "K12D0644=D0882_H0497:42a-9": "'phags pa dkyil 'khor brgyad pa zhes bya ba theg pa chen po'i mdo rdzogs so ////",
    "K12D0644=D0882_H0497:42a-10": "rgya gar gyi mkhan po dzi na mi tra dang /",
    "K12D0644=D0882_H0497:42a-11": "d'a na sh'i la dang /",
    "K12D0644=D0882_H0497:42a-12": "zhus chen gyi lotstsha ba bande ye shes sdes bsgyur",
    "K12D0644=D0882_H0497:42a-13": "cing zhus te skad gsar bcad kyis kyang bcos nas"
}