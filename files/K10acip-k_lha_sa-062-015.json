{
    "K10acip-k_lha_sa-062-015:320b-0": "@320b / /rgya gar skad du /",
    "K10acip-k_lha_sa-062-015:320b-1": "r'a dza de sha n'a ma mah'a y'a na s'u tra /",
    "K10acip-k_lha_sa-062-015:320b-2": "bod skad du /",
    "K10acip-k_lha_sa-062-015:320b-3": "rgyal po la gdams pa zhes bya ba theg pa chen po'i mdo /",
    "K10acip-k_lha_sa-062-015:320b-4": "sangs rgyas dang /",
    "K10acip-k_lha_sa-062-015:320b-5": "byang chub sems dpa' thams cad la phyag 'tshal lo //",
    "K10acip-k_lha_sa-062-015:320b-6": "'di skad bdag gis thos pa dus gcig na /",
    "K10acip-k_lha_sa-062-015:320b-7": "bcom ldan 'das grong khyer chen po w'a ra n'a si na 'khor rnams la tshos ston pa na /",
    "K10acip-k_lha_sa-062-015:320b-8": "bad sa la'i rgyal po 'char byed 'dul ba'i dus la bab par gzigs nas 'khor dang bcas pa bad sa la'i yul du gshegs pa dang /",
    "K10acip-k_lha_sa-062-015:321a-0": "bad sa la'i rgyal po 'char byed grong khyer chen po gser can zhes bya ba gzhom pa'i phyir dmag bzhi dang chas pa dang phrad pas rgyal @321a *//",
    "K10acip-k_lha_sa-062-015:321a-1": "po 'char byed khros te /",
    "K10acip-k_lha_sa-062-015:321a-2": "'di 'dra ba'i bkra mi shis pa dang phrad pas bsad par rigs so zhes nas mda' ste'u kha nya rnga ma blangs te /",
    "K10acip-k_lha_sa-062-015:321a-3": "bcom ldan 'das la 'phangs so //",
    "K10acip-k_lha_sa-062-015:321a-4": "de nas mda' de nam mkha' la 'khor zhing 'di skad ces grag go /",
    "K10acip-k_lha_sa-062-015:321a-5": "zhe sdang gis ni sdug bsngal bskyed //",
    "K10acip-k_lha_sa-062-015:321a-6": "'dir yang sha thang 'thab dang rtsod //",
    "K10acip-k_lha_sa-062-015:321a-7": "phyi mar dmyal ba'i sdug bsngal 'byung //",
    "K10acip-k_lha_sa-062-015:321a-8": "des na zhe sdang 'thab rtsod spang //",
    "K10acip-k_lha_sa-062-015:321a-9": "zhes bya ba'i tshig de rgyal po 'char byed kyis thos par gyur pa dang /",
    "K10acip-k_lha_sa-062-015:321a-10": "bcom ldan 'das la mos par gyur te phyag btsal nas phyogs gcig tu 'khod do //",
    "K10acip-k_lha_sa-062-015:321a-11": "bcom ldan 'das kyis bka' stsal pa /",
    "K10acip-k_lha_sa-062-015:321a-12": "rgyal po chen po /",
    "K10acip-k_lha_sa-062-015:321a-13": "'thab rtsod ni 'dir sha thang la phyi mar ngan song du skye na /",
    "K10acip-k_lha_sa-062-015:321a-14": "ci'i phyir /",
    "K10acip-k_lha_sa-062-015:321a-15": "rtag tu 'thab rtsod 'ba' zhig byed /",
    "K10acip-k_lha_sa-062-015:321a-16": "rgyal pos gsol pa /",
    "K10acip-k_lha_sa-062-015:321a-17": "goo ta ma /",
    "K10acip-k_lha_sa-062-015:321a-18": "bdag gis gang dang 'thabs kyang pham ma myong ste rgyal bas bdag ni dmag dang 'thab pa la mos pa lags so //",
    "K10acip-k_lha_sa-062-015:321a-19": "bcom ldan 'das kyis bka' stsal pa /",
    "K10acip-k_lha_sa-062-015:321a-20": "rgyal po chen po /",
    "K10acip-k_lha_sa-062-015:321a-21": "dgra 'di ni dgra chung ngu yin te /",
    "K10acip-k_lha_sa-062-015:321a-22": "rgyal po chen po /",
    "K10acip-k_lha_sa-062-015:321a-23": "'di ma yin pa'i dgra chen po shar gnyer ba zhig yod do //",
    "K10acip-k_lha_sa-062-015:321a-24": "rgyal pos gsol pa /",
    "K10acip-k_lha_sa-062-015:321a-25": "dgra de gang lags /",
    "K10acip-k_lha_sa-062-015:321a-26": "bcom ldan 'das kyis bka' stsal pa /",
    "K10acip-k_lha_sa-062-015:321b-0": "dgra chen po nyon mongs pa bdag tu @321b tu 'dzin pa zhes bya ba zhig yod do //",
    "K10acip-k_lha_sa-062-015:321b-1": "rgyal pos gsol pa /",
    "K10acip-k_lha_sa-062-015:321b-2": "dgra de ji lta bu lags bshad du gsol /",
    "K10acip-k_lha_sa-062-015:321b-3": "bcom ldan 'das kyis bka' stsal pa /",
    "K10acip-k_lha_sa-062-015:321b-4": "rnam rtog bdag tu 'dzin pa'i dgra chen po //",
    "K10acip-k_lha_sa-062-015:321b-5": "'di ni rgyu bzhin dngos po med bzhin du //",
    "K10acip-k_lha_sa-062-015:321b-6": "thog ma med nas bdag la gnas nas ni //",
    "K10acip-k_lha_sa-062-015:321b-7": "bdag gi chos sku yid bzhin rin chen de //",
    "K10acip-k_lha_sa-062-015:321b-8": "gzod ma'i mu nas dgra yis brkus nas su //",
    "K10acip-k_lha_sa-062-015:321b-9": "mtshan ma'i tshang tshing gseb tu sbas nas bdag /",
    "K10acip-k_lha_sa-062-015:321b-10": "da rung 'ching zhing 'khor bar 'khyam du 'jug /",
    "K10acip-k_lha_sa-062-015:321b-11": "'jig rten dgras ni bsad nas nor 'phrog tsam //",
    "K10acip-k_lha_sa-062-015:321b-12": "de la bzod byas bsod nams tshogs kyang rdzogs //",
    "K10acip-k_lha_sa-062-015:321b-13": "dgra 'di zhi bde thar pa'i srog kyang gcod //",
    "K10acip-k_lha_sa-062-015:321b-14": "de bsten bsod nams 'khor bar 'dam du 'ching //",
    "K10acip-k_lha_sa-062-015:321b-15": "rgyal pos gsol pa /",
    "K10acip-k_lha_sa-062-015:321b-16": "dgra chen po de dang ji ltar 'thab par bgyi //",
    "K10acip-k_lha_sa-062-015:321b-17": "bcom ldan 'das kyis bka' stsal pa /",
    "K10acip-k_lha_sa-062-015:321b-18": "rnam rtog dgra la rgol ba'i shom ra yang //",
    "K10acip-k_lha_sa-062-015:321b-19": "dad pas sbyin dang tshul khrims mkhar brtsigs te //",
    "K10acip-k_lha_sa-062-015:321b-20": "dge ba'i dpung byas bzod pa'i go gyon la //",
    "K10acip-k_lha_sa-062-015:321b-21": "brtson 'grus lcag thogs bsam gtan gzhu brdungs te //",
    "K10acip-k_lha_sa-062-015:321b-22": "bdag med stong pa'i mda' yis bdag 'dzin bsad //",
    "K10acip-k_lha_sa-062-015:321b-23": "rgyal pos gsol pa; bdag med pa zhes pa de bshad du gsol /",
    "K10acip-k_lha_sa-062-015:321b-24": "bcom ldan 'das kyis bka' stsal pa /",
    "K10acip-k_lha_sa-062-015:321b-25": "gang zag bdag med rgyal po mnyan par gyis //",
    "K10acip-k_lha_sa-062-015:321b-26": "gang zag lnga phung rgyun yin ci phyir na //",
    "K10acip-k_lha_sa-062-015:322a-0": "@322a *// rgyu ni las dang nyon mongs pas gang nas //",
    "K10acip-k_lha_sa-062-015:322a-1": "'bras bu phung por zag ste de yi bdag /",
    "K10acip-k_lha_sa-062-015:322a-2": "bdag ni sems can so so'i lus 'di la //",
    "K10acip-k_lha_sa-062-015:322a-3": "nga dang bdag tu bzung nas chags gyur te //",
    "K10acip-k_lha_sa-062-015:322a-4": "bdag ni na dang shi bkres grang gis dogs //",
    "K10acip-k_lha_sa-062-015:322a-5": "bstod na dga' zhing smad na mi dga' ste //",
    "K10acip-k_lha_sa-062-015:322a-6": "de la dmigs nas mu stegs lnga rnams 'jug /",
    "K10acip-k_lha_sa-062-015:322a-7": "nga 'am bdag de yod pa ma yin te //",
    "K10acip-k_lha_sa-062-015:322a-8": "phung po 'di la brtags nas 'khrul pa yin //",
    "K10acip-k_lha_sa-062-015:322a-9": "ming ni bdag ma yin te btags pa tsam //",
    "K10acip-k_lha_sa-062-015:322a-10": "lus ni bdag ma yin te sha rus rnams //",
    "K10acip-k_lha_sa-062-015:322a-11": "'byung chen 'dus pa phyi rol rtsig pa 'dra //",
    "K10acip-k_lha_sa-062-015:322a-12": "sems kyang bdag ma yin te dngos po med //",
    "K10acip-k_lha_sa-062-015:322a-13": "chos la bdag med rgyal po mnyan par gyis //",
    "K10acip-k_lha_sa-062-015:322a-14": "chos ni gzugs sogs dngos po thams cad yin //",
    "K10acip-k_lha_sa-062-015:322a-15": "byed pa med la mtshan nyid 'dzin phyir ro //",
    "K10acip-k_lha_sa-062-015:322a-16": "de dag log rtog mtshan mar bcas pa dang //",
    "K10acip-k_lha_sa-062-015:322a-17": "lta mi mthun pa yin te de med do //",
    "K10acip-k_lha_sa-062-015:322a-18": "ci phyir zhe na phyi nang chos 'di la //",
    "K10acip-k_lha_sa-062-015:322a-19": "dngos 'di spangs nas stong nyid mi btsal gyi //",
    "K10acip-k_lha_sa-062-015:322a-20": "snang ba nyid na stong pa nyid yin phyir //",
    "K10acip-k_lha_sa-062-015:322a-21": "gzhig bcom mi rtag tsam la stong ming gdags //",
    "K10acip-k_lha_sa-062-015:322a-22": "snang la rang bzhin med par cis mngon na //",
    "K10acip-k_lha_sa-062-015:322a-23": "yod med dbus dang gsum du mi gnas te //",
    "K10acip-k_lha_sa-062-015:322a-24": "yod par grags pa 'khor ba mya ngan 'das //",
    "K10acip-k_lha_sa-062-015:322b-0": "'khor ba'i rang bzhin yul sems rnam gnyis @322b te; ;yul 'di dngos po med par 'di ltar brtag /",
    "K10acip-k_lha_sa-062-015:322b-1": "rang snang rdul bshig rdul yang chas gzhigs med //",
    "K10acip-k_lha_sa-062-015:322b-2": "dngos snang thams cad sems yin rmi lam bzhin //",
    "K10acip-k_lha_sa-062-015:322b-3": "sems kyang kha dog dbyibs sogs rnams dang bral //",
    "K10acip-k_lha_sa-062-015:322b-4": "des na 'khor ba stong zhing bdag med do //",
    "K10acip-k_lha_sa-062-015:322b-5": "'khor ba med pas mya ngan 'das pa'ang med //",
    "K10acip-k_lha_sa-062-015:322b-6": "yod pa ma grub pas na med pa'ang med //",
    "K10acip-k_lha_sa-062-015:322b-7": "mtha' gnyis med phyir dbus kyang med pa yin //",
    "K10acip-k_lha_sa-062-015:322b-8": "de ltar rgyal pos bdag med sgom byas na //",
    "K10acip-k_lha_sa-062-015:322b-9": "bdag 'dzin 'khor ba rtsad nas chod par 'gyur //",
    "K10acip-k_lha_sa-062-015:322b-10": "rgyal pos gsol pa /",
    "K10acip-k_lha_sa-062-015:322b-11": "snga gong yan chad dgra ma yin pa la dgrar bzung ste /",
    "K10acip-k_lha_sa-062-015:322b-12": "bdag zhe sdang gis mnar bar gyur to //",
    "K10acip-k_lha_sa-062-015:322b-13": "da ni bdag gis yang dag pa'i dgra ngo shes pas dgra de dang 'thab pa'i phyir bdag med pa la mos par gyur lags so //",
    "K10acip-k_lha_sa-062-015:322b-14": "bcom ldan 'das kyis bka' stsal pa /",
    "K10acip-k_lha_sa-062-015:322b-15": "rgyal po chen po /",
    "K10acip-k_lha_sa-062-015:322b-16": "legs so //",
    "K10acip-k_lha_sa-062-015:322b-17": "bdag tu 'dzin pa'i dgra pham par byas so //",
    "K10acip-k_lha_sa-062-015:322b-18": "bcom ldan 'das kyis de skad ces bka' stsal pa dang /",
    "K10acip-k_lha_sa-062-015:322b-19": "bad sa'i rgyal po 'char byed la sogs pa yi rangs te /",
    "K10acip-k_lha_sa-062-015:322b-20": "bcom ldan 'das kyis gsungs pa la mngon par bstod do //",
    "K10acip-k_lha_sa-062-015:322b-21": "bdas la'i rgyal po 'char byed la gdams pa zhes bya ba theg pa chen po'i mdo rdzogs so ////",
    "K10acip-k_lha_sa-062-015:322b-22": "rgya gar gyi mkhan po d'a na sh'i la dang /",
    "K10acip-k_lha_sa-062-015:322b-23": "banda ye shes sdes bsgyur cing zhus te gtan la phab pa ////"
}