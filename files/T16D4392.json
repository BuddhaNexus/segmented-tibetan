{
    "T16D4392:320b-0": "@320b # // rgya gar skad du /",
    "T16D4392:320b-1": "pra ni dh'a na sapta ni n'a ma g'a th'a /",
    "T16D4392:320b-2": "bod skad du /",
    "T16D4392:320b-3": "smon lam bdun bcu pa zhes bya ba'i tshigs su bcad pa /",
    "T16D4392:320b-4": "byang chub sems dpa' kun tu bzang po la phyag 'tshal lo //",
    "T16D4392:320b-5": "yon tan rin chen dpag med tshogs mnga' zhing //",
    "T16D4392:320b-6": "nyes pa'i dug sdong mtha' dag drung phyung ba //",
    "T16D4392:320b-7": "phyogs bcu dag na dus gsum bzhugs pa yi //",
    "T16D4392:320b-8": "bde bar gshegs pa rnams la phyag 'tshal lo //",
    "T16D4392:320b-9": "mi shes pa yi rab rib sel mdzad pa'i //",
    "T16D4392:320b-10": "bag la nyal ba'i mda' dug 'byin pa'i thabs //",
    "T16D4392:320b-11": "'gro ba gsum po kun gyi blo gros kyi //",
    "T16D4392:320b-12": "mig 'byed pa yi chos la phyag 'tshal lo //",
    "T16D4392:320b-13": "bde gshegs sras po dge 'dun mi bzlog pa //",
    "T16D4392:320b-14": "thugs rje chen pos yid ni drangs gyur te //",
    "T16D4392:320b-15": "blo can bye bar gyur ba ma lus la //",
    "T16D4392:321a-0": "rgyun mi 'chad par mgo bos phyag @321a * //",
    "T16D4392:321a-1": "'tshal lo //",
    "T16D4392:321a-2": "'gro ba rnams su bdag gis mi dge gang //",
    "T16D4392:321a-3": "cung zad bgyis sam bgyid stsal rjes yi rang //",
    "T16D4392:321a-4": "rgyal ba rnams la de dag bshags nas ni //",
    "T16D4392:321a-5": "slan chad mi bgyid pa yi sdom pa nod //",
    "T16D4392:321a-6": "bde gshegs rang rgyal dang ni nyan thos dang //",
    "T16D4392:321a-7": "rgyal ba'i sras kyis dge ba bsags pa dang //",
    "T16D4392:321a-8": "'jig rten pa yis legs par spyad pa bzhin //",
    "T16D4392:321a-9": "ma lus pa yang bdag ni yi rang ngo //",
    "T16D4392:321a-10": "skye bo nyon mongs dug gis mgo rmongs pa //",
    "T16D4392:321a-11": "de dag rnams la mi dge gang mchis pa //",
    "T16D4392:321a-12": "de ni bdag nyid kho na dga' bzhin du //",
    "T16D4392:321a-13": "ci nas dmyal ba rnams su gzhol bar bgyi //",
    "T16D4392:321a-14": "'jig rten rab zhi bde ba'i bdud rtsi yis //",
    "T16D4392:321a-15": "tshim nas yid ni dge ba bgyid gyur cig /'gro ba dag gis sdug bsngal ji snyed pa //",
    "T16D4392:321a-16": "de ni bdag gis dang du len par shog /'gro ba 'di dag yid la myur du ni //",
    "T16D4392:321a-17": "yang dag byang chub nyid ni skye gyur cig /",
    "T16D4392:321a-18": "yid la byang chub dag ni bskyed pa dag /",
    "T16D4392:321a-19": "byang chub tshogs rnams yang dag sgrub par shog /",
    "T16D4392:321a-20": "dge ba'i tshogs sgrub nas ni sa thob cing //",
    "T16D4392:321a-21": "srid pa gsum gyi mgon po'i gdung bzung nas //",
    "T16D4392:321a-22": "dgra rnams bcom nas 'jig rten gsum dag na //",
    "T16D4392:321a-23": "chos kyi rgyal srid chen po'i gnas thob shog / byang chub shing drung sangs rgyas rang sangs rgyas //",
    "T16D4392:321a-24": "nyin zhag ji snyed gzhes shing bzhugs pa dag / dpe ma mchis pa'i chos kyi bdud rtsi'i char //",
    "T16D4392:321a-25": "'gro la dbab pa'i slad du gsol bar bgyi //",
    "T16D4392:321a-26": "gzhan don phun sum tshogs pa rdzogs byas nas //",
    "T16D4392:321a-27": "mya ngan 'das pa mchog te gshegs pa gang //",
    "T16D4392:321a-28": "gzhan la phan pa mdzad cing yun ring du //",
    "T16D4392:321a-29": "bzhugs par blo bzang de la gsol bar bgyi //",
    "T16D4392:321a-30": "'jig rten gsum po thibs po der rgyu ba'i //",
    "T16D4392:321a-31": "sems can su dag ji snyed mchis pa dag / de dag rab tu zhi ba'i bde ba yi //",
    "T16D4392:321a-32": "bdud rtsi'i longs spyod mgron du gnyer bar bgyi //",
    "T16D4392:321a-33": "de ltar dge ba gang dag bsgrubs pa 'di //",
    "T16D4392:321a-34": "ma lus yang dag byang chub bsngo bar bgyi //",
    "T16D4392:321a-35": "des ni bdag ni byang chub sems dang ni //",
    "T16D4392:321a-36": "skad cig tsam yang 'bral bar ma gyur cig / ji srid phun sum tshogs pa'i gzhir gyur pa //",
    "T16D4392:321b-0": "bde @321b bar gshegs pa'i go 'phang ma mnan pa //",
    "T16D4392:321b-1": "de srid du ni thub pa'i khyu mchog dang //",
    "T16D4392:321b-2": "byang chub sems dpa' rnams dang bral ma gyur //",
    "T16D4392:321b-3": "de dag kho nas gzhan la dman pa yi //",
    "T16D4392:321b-4": "spyod pa'i lam dag nye bar bstan pa la //",
    "T16D4392:321b-5": "skyo ba ma mchis par ni sangs rgyas kyi //",
    "T16D4392:321b-6": "sras kyi kun la yang ni sbyar bar bgyi //",
    "T16D4392:321b-7": "bdag gi lus kyi yan lag nying lag dag / tshang zhing skye bo kun gyis bstod 'os pa'i //",
    "T16D4392:321b-8": "yon tan phung po tshe rabs dran pa dang //",
    "T16D4392:321b-9": "cho rigs btsun zhing lus ni mdzes par shog / gzhan phan spong zhing rang don lhur len pa //",
    "T16D4392:321b-10": "tha chad dug dang 'dra ba spangs nas su //",
    "T16D4392:321b-11": "snying rjes gdungs pa'i yid kyis skye bo kun //",
    "T16D4392:321b-12": "gcig tu gzhol bar rjes su 'dzin par shog / bdag gis bdog pa rnams la gzhan gyis blo //",
    "T16D4392:321b-13": "gzhan gyi nor snyam cung zad mi 'dzin cing //",
    "T16D4392:321b-14": "rang gi nor la som nyi ma mchis ltar //",
    "T16D4392:321b-15": "bag yangs dag tu len cing spyod par shog / bdag gi sha zhig slong ba mchis na yang //",
    "T16D4392:321b-16": "brod la 'dzum pa'i mig gis stsal bar bgyi //",
    "T16D4392:321b-17": "bdag gi rkang la sogs pa rtag tu yang //",
    "T16D4392:321b-18": "lus can rnams kyi don du gtong bar shog / bdag ni yid bzhin nor bus 'gro ba yi //",
    "T16D4392:321b-19": "'dod pa'i dngos po mtha' dag sgrub pa dang //",
    "T16D4392:321b-20": "yid la re ba yongs rdzogs bgyid pa yi //",
    "T16D4392:321b-21": "dpag bsam gyi ni shing dang 'dra bar shog /",
    "T16D4392:321b-22": "bdag ni rang gi ngang gis sdig pa dag /",
    "T16D4392:321b-23": "mi gtsang ba ltar rgyang ring spong ba dang //",
    "T16D4392:321b-24": "thub pa'i skyes mchog gis ni bslab bcas pa'i //",
    "T16D4392:321b-25": "chu lon 'dral bar bgyid par ma gyur cig / lus dang srog la lta ba rkyang bsring nas //",
    "T16D4392:321b-26": "rtag par dgon pa rnams su dga' bar bgyi //",
    "T16D4392:321b-27": "rnyed pa dag dang bkur sti mtha' dag la //",
    "T16D4392:321b-28": "slon pa'i zas bzhin blo ni bzlog par bgyi //",
    "T16D4392:321b-29": "'gro ba rnams la gdol ba'i phru gu bzhin //",
    "T16D4392:321b-30": "rgyags dang nga rgyal dregs pa spangs pa dang //",
    "T16D4392:321b-31": "rigs btsun pa yi nye du'i tshogs bzhin du //",
    "T16D4392:321b-32": "rjes su mthun pa sgrub cing spyad par bgyi //",
    "T16D4392:321b-33": "zla zer padma rtsal lag dri ma bral //",
    "T16D4392:321b-34": "ma ral ma 'dres nag nog ma mchis la //",
    "T16D4392:321b-35": "ma lus rab tu zhi ba'i rgyur gyur pa'i //",
    "T16D4392:322a-0": "tshul khrims la ni bdag ni @322a * //",
    "T16D4392:322a-1": "goms par bgyi //",
    "T16D4392:322a-2": "su dag nongs ma mchis par bdag gi mgo / sog les tshal ba brgyar ni gshags bgyid kyang //",
    "T16D4392:322a-3": "de la 'ang bu gcig gces pa bzhin du'ang //",
    "T16D4392:322a-4": "rgyun mi 'chad par sems ni phangs par bgyi //",
    "T16D4392:322a-5": "su dag snying nas bdag la khros gyur te ;",
    "T16D4392:322a-6": "/ dgos pa ma mchis bzhin du srog 'phrog na'ang //",
    "T16D4392:322a-7": "de la'ang las kyi 'bras bu mi bzad par //",
    "T16D4392:322a-8": "mi 'tshal ba dag 'byung bar ma gyur cig / khro ba dang ni gshe dang mtshang 'bru dang //",
    "T16D4392:322a-9": "brdeg par gyur kyang bzod pa mi btang ste //",
    "T16D4392:322a-10": "rgyal ba'i sras kyi spyod pa sgrub pa'i phyir ;",
    "T16D4392:322a-11": "/ sdug bsngal ma lus pa dag dang du blang //",
    "T16D4392:322a-12": "sngon chad rnyed ma myong ba thub pa'i chos //",
    "T16D4392:322a-13": "shin tu zab cing rigs pa'i mchog la yang //",
    "T16D4392:322a-14": "bdag gis sems la skad cig tsam yang ni //",
    "T16D4392:322a-15": "som nyi'i dpyang thag g-yo bar ma gyur cig / bdag gi skye ba tshe rabs tshe rabs su //",
    "T16D4392:322a-16": "'gro ba kun la sman pa lhur spyod kyis //",
    "T16D4392:322a-17": "skad cig tsam yang dge ba rgya chen po //",
    "T16D4392:322a-18": "bgyid par mi 'gyur bar ni ma gyur cig / bran dang 'dra bar 'gro ba thams cad kyi //",
    "T16D4392:322a-19": "bgyi ba ma lus pa dag bsgrub par bgyi //",
    "T16D4392:322a-20": "bdag gis kun gyis bgyi ba'i khur spangs nas //",
    "T16D4392:322a-21": "sems can rnams ni bde bar gnas par shog / lus ni gzhan gyi bran bgyid tshig smra na'ang //",
    "T16D4392:322a-22": "gzhan la chos ston pa la dga' ba dang //",
    "T16D4392:322a-23": "bdag gi yid kyang rtag tu gzhan dag la //",
    "T16D4392:322a-24": "phan par sems pa'i dbang du bgyid par shog / gal te dmyal bar bskal ba grangs med du //",
    "T16D4392:322a-25": "gcig tu sdug bsngal nyams su myong na yang //",
    "T16D4392:322a-26": "'on kyang skyo ba dag ni ma mchis par //",
    "T16D4392:322a-27": "sems can yongs su smin par bgyid par shog / gcig nas sgrub pa'i rim pa 'di nyid kyis //",
    "T16D4392:322a-28": "lus can rnams ni 'dul bar bgyi slad du //",
    "T16D4392:322a-29": "'gro ba gsum po yongs su smin bgyid pa'i //",
    "T16D4392:322a-30": "go cha 'di nyid kyang ni bgo bar bgyi //",
    "T16D4392:322a-31": "me yi 'dag mas bar mtshams ma mchis pa'i //",
    "T16D4392:322a-32": "'obs rnams gang las brgal nas legs gsungs pa'i //",
    "T16D4392:322a-33": "tshig gcig tsam yang mnyan pa'i ched du ni //",
    "T16D4392:322a-34": "le lo ma mchis spro ba bgyid par shog /",
    "T16D4392:322b-0": "bsam gtan @322b gzugs med ting 'dzin mtha' dag ni",
    "T16D4392:322b-1": "// 'bras bu rnams la dga' ba spangs nas ni //",
    "T16D4392:322b-2": "rab tu mthar phyin pa yi gnas pa yis //",
    "T16D4392:322b-3": "dga' bar 'gyur ba dag tu goms par bgyi //",
    "T16D4392:322b-4": "zhen pa ma mchis zhi gnas rta zhon nas //",
    "T16D4392:322b-5": "rang bzhin g-yo ba'i sems kyi glang po che //",
    "T16D4392:322b-6": "shin tu gdul bar dka' ba log pa yi //",
    "T16D4392:322b-7": "lam du zhugs pa rnams ni 'dul bar bgyi //",
    "T16D4392:322b-8": "lha dbang dag dang 'khor los sgyur ba yi //",
    "T16D4392:322b-9": "'byor pa dam pa mchog dag mchis pa rnams //",
    "T16D4392:322b-10": "'dod pa'i rang bzhin mi gtsang ba bzhin du //",
    "T16D4392:322b-11": "bdag gi yid ni ltos pa ma mchis shog /",
    "T16D4392:322b-12": "lcags kyi khang pa 'bar ba 'dra ba yis //",
    "T16D4392:322b-13": "sreg par rgyu bar bdag ni dgar ma gyur //",
    "T16D4392:322b-14": "snying rjes drangs nas gzhan la sman pa dag /",
    "T16D4392:322b-15": "bgyis par rjes su mthun par skye bar shog /'gro",
    "T16D4392:322b-16": "ba'i mgon gyi sras po thams cad kyi //",
    "T16D4392:322b-17": "ting 'dzin gang zhig la ni dbang brnyes pas //",
    "T16D4392:322b-18": "rnam par bsgyings pa bsam gyis mi khyab pa //",
    "T16D4392:322b-19": "dpa' bo rol pa sna tshogs mdzad pa yis //",
    "T16D4392:322b-20": "dpa' bar 'gro ba dag dang nam mkha'i mdzod //",
    "T16D4392:322b-21": "dri med la sogs ma lus thob bgyis nas //",
    "T16D4392:322b-22": "'gro ba gsum po ma lus pa dag gis //",
    "T16D4392:322b-23": "bde ba gya nom bsgrubs nas cher stsal to //",
    "T16D4392:322b-24": "bzo dang bstan bcos sgyu rtsal rgya mtsho dag / mchog tu pha mtha' phul du phyin pa dang //",
    "T16D4392:322b-25": "sems can thams cad kyis ni tshig gi don //",
    "T16D4392:322b-26": "ma lus pa dag rtogs shing mkhas par shog / tshig don ma lus spyod pa'i shes rab ni //",
    "T16D4392:322b-27": "dri med rnon po dpag tu med thob nas //",
    "T16D4392:322b-28": "sems can rnams la shin tu zab pa yi //",
    "T16D4392:322b-29": "rigs pa'i chos rnams kyi ni bgo bsha' bgyi //",
    "T16D4392:322b-30": "sangs rgyas gsung dag mthar phyin ma rtogs pa'i //",
    "T16D4392:322b-31": "sems can ma lus pa ni mtha' dag la //",
    "T16D4392:322b-32": "sems la yi ge bris pa 'dra bar ni //",
    "T16D4392:322b-33": "mang po dag gis rab tu bstan par bgyi //",
    "T16D4392:322b-34": "ci nas 'bras bur bcas pa'i stobs bcu yis //",
    "T16D4392:322b-35": "go 'phang mngon par 'dzegs gnas 'gro ba'i don //",
    "T16D4392:322b-36": "ma tshang ma lus 'bras mchis bgyid pa yi //",
    "T16D4392:322b-37": "thabs kyis spyod pa de dag bsgrub par bgyi //",
    "T16D4392:323a-0": "ji lta ji ltar sems can phan pa'i @323a * //",
    "T16D4392:323a-1": "rgyu ;",
    "T16D4392:323a-2": "/ thub pa rnams kyi smon lam ma lus pa //",
    "T16D4392:323a-3": "de lta de ltar rgyun du smon lam gyi //",
    "T16D4392:323a-4": "pha rol phyin pa dag ni thob par bgyi //",
    "T16D4392:323a-5": "yul gyi dgra yi tshogs ni mi bzad pa //",
    "T16D4392:323a-6": "mod la ma lus ci dgar zil mnan nas //",
    "T16D4392:323a-7": "sems kyi spyod pa rnams ni mi g-yo zhing ;",
    "T16D4392:323a-8": "/ sa steng phan pa kho nas gnas par bgyi //",
    "T16D4392:323a-9": "chos 'di dag ni sgyu ma smig rgyu dang //",
    "T16D4392:323a-10": "sprul pa lta bur yang dag rtogs bgyis nas //",
    "T16D4392:323a-11": "rtog pa'i dri ma rnams ni spangs nas su //",
    "T16D4392:323a-12": "'jig rten gsum la phan par bgyid gyur cig /",
    "T16D4392:323a-13": "pha dag bu gcig la hag par gces pa bzhin",
    "T16D4392:323a-14": "// nag nog ma lus pa dag spangs nas su //",
    "T16D4392:323a-15": "rgyun mi 'chad par 'gro ba mtha' dag la //",
    "T16D4392:323a-16": "byams pa'i bsgom pa dag gis gnas par bgyi //",
    "T16D4392:323a-17": "ji ltar ma dag brtse ba'i khur lci ba'i //",
    "T16D4392:323a-18": "bun pa la rjes su mthun spyod pa //",
    "T16D4392:323a-19": "de bzhin bdag kyang 'gro ba sems can la ;",
    "T16D4392:323a-20": "/ snying rjes rgyas 'gyur so sor bgyid par shog",
    "T16D4392:323a-21": "/ pha rol bde ba'i 'byor ba mthong nas ni",
    "T16D4392:323a-22": "// lhag par dga' ba mang po skyes nas su //",
    "T16D4392:323a-23": "snying gi bu gcig pa la bde skyed bzhin //",
    "T16D4392:323a-24": "dga' ba'i bsgom pa dag gis gnas par bgyi //",
    "T16D4392:323a-25": "sems can rnams la phan dang gnod pa'i rgyu //",
    "T16D4392:323a-26": "khong khro rjes su chags pa spangs nas ni //",
    "T16D4392:323a-27": "rang gi bu la bgyi ba bsgrub pa bzhin //",
    "T16D4392:323a-28": "'jig rten gsum po kun gyi bgyi ba bsgrub //",
    "T16D4392:323a-29": "dbang dang mngon shes so sor rig pa dang //",
    "T16D4392:323a-30": "gzungs dang rnam par thar ba'i sgo rtogs nas //",
    "T16D4392:323a-31": "'jig rten khams ni dpag tu ma mchis pa'i //",
    "T16D4392:323a-32": "sems can rnams la phan pa dus gcig bgyi //",
    "T16D4392:323a-33": "sangs rgyas zhes bgyi'i sgra ni rna lam du //",
    "T16D4392:323a-34": "thos ma gyur ba'i yul khams gang lags pa //",
    "T16D4392:323a-35": "der ni thabs kyi rnam pa sna tshogs kyis //",
    "T16D4392:323a-36": "sangs rgyas mdzad pa dag dang mthun par bgyi //",
    "T16D4392:323a-37": "nam zhig 'jig rten 'dir ni srid gsum gyi //",
    "T16D4392:323a-38": "bla ma nyi ma shar bar ma gyur bar //",
    "T16D4392:323a-39": "der ni bdag gis nyi ma bzhin du ni //",
    "T16D4392:323a-40": "lus can kun gyi rab rib bsal bar bgyi //",
    "T16D4392:323a-41": "bde gshegs rab tu mang pos spangs pa yi //",
    "T16D4392:323a-42": "yid dag sdig pas spags pa gang lags pa'i //",
    "T16D4392:323b-0": "'gro @323b ba de ni bdag gi tshig dag gis //",
    "T16D4392:323b-1": "spyod yul rnams la brten nas 'dul bar shog / bdag ni 'jig rten ma lus pa dag gis //",
    "T16D4392:323b-2": "bsnyen bkur bgyid pa dag la nye du dang //",
    "T16D4392:323b-3": "byams la mdza' bshes ma bzhin sgrub pa dang //",
    "T16D4392:323b-4": "pha bzhin phan pa'i gdams ngag 'doms par shog /",
    "T16D4392:323b-5": "bdag gi ming ni dran pa tsam gyis kyang //",
    "T16D4392:323b-6": "'gro ba ma lus pa dag 'jigs pa las //",
    "T16D4392:323b-7": "mod la skyob par gyur cig srid gsum gyi //",
    "T16D4392:323b-8": "sdug bsngal ma lus pa dag spong bar shog / phongs pa brgya phrag bsten pa'i mi dag la //",
    "T16D4392:323b-9": "bum pa bzang dang nad pa'i sman dag ni //",
    "T16D4392:323b-10": "yi dags sogs la rgyun mi 'chad par yang //",
    "T16D4392:323b-11": "bdud rtsi'i chab kyi rdzing bu bzang por shog / bdag ni grang ba'i dmyal bar dro ba dang //",
    "T16D4392:323b-12": "tsha ba rdzi char bcas pa'i char 'bebs shing //",
    "T16D4392:323b-13": "gzhan yang shin tu smad pa'i ngan 'gro dag / gnod pa ma lus zhi bar bgyid par shog /",
    "T16D4392:323b-14": "'gro bas bdag ni dran pa tsam gyis kyang //",
    "T16D4392:323b-15": "phongs pa mngon sum gyur la gnyen bshes dang //",
    "T16D4392:323b-16": "nyam thag mda' char 'bab la gos sra dang //",
    "T16D4392:323b-17": "mya ngan mi la bsil ba'i chab gyur cig /'gro ba dag gis dran na nyon mongs pa'i //",
    "T16D4392:323b-18": "dug gi gnyen por gyur cing srid gsum gyi ;",
    "T16D4392:323b-19": "/ chu bo dag la zam pa brtan po dang //",
    "T16D4392:323b-20": "ngan song gnas kyi sgo gtan bgyid par shog / bdag gi ming tsam dran na'ang 'jus pa bzhin //",
    "T16D4392:323b-21": "'gro ba ma lus srid pa'i g-yang sa ru //",
    "T16D4392:323b-22": "lhung ba zhi ba dag gi rtse mo la //",
    "T16D4392:323b-23": "'dzeg par gyur pa'i them skas gzhir gyur cig /",
    "T16D4392:323b-24": "skad cig tsam yang khro zhi dag gi ming //",
    "T16D4392:323b-25": "blo la dran pa tsam zhig bgyid na yang //",
    "T16D4392:323b-26": "ngan song rnams su ltung bar mi 'gyur zhing //",
    "T16D4392:323b-27": "nges par byang chub yang dag sgrub par shog / bdag gi yon tan zla zer dri med ltar //",
    "T16D4392:323b-28": "'jig rten ma lus pa la bder gyur cig / dbugs tsam phyung ba rnams kyang pha rol la //",
    "T16D4392:323b-29": "bde ba dpag med skyed par bgyid par shog / shin tu phan sum tshogs pa ma lus pa //",
    "T16D4392:323b-30": "mthar phyin pa yi sangs rgyas nyid thob nas //",
    "T16D4392:323b-31": "dam pa'i sangs rgyas de nyid kho na la //",
    "T16D4392:323b-32": "'gro ba ma lus pa yang sbyar bar bgyi //",
    "T16D4392:324a-0": "de yi tshe @324a * //",
    "T16D4392:324a-1": "na su yi sems la yang //",
    "T16D4392:324a-2": "nyes byas phran tshogs tsam yang mi 'byung la //",
    "T16D4392:324a-3": "skye bo gzhan la rgyun du phan byed cing //",
    "T16D4392:324a-4": "dge ba bcu yi lam la gnas par shog / su yang rung ste ngan song gnas rnams ni //",
    "T16D4392:324a-5": "rmi lam na yang mthong bar mi 'gyur zhing //",
    "T16D4392:324a-6": "ngan 'gro rnams kyi gnas ni mtha' dag kyang //",
    "T16D4392:324a-7": "lha yi 'jig rten bzhin du dga' bar shog / ji srid 'jig rten gsum gyi mi dge ba'i //",
    "T16D4392:324a-8": "mtsho klung dbus su 'ga' zhig chud na yang //",
    "T16D4392:324a-9": "sangs rgyas bgyi ba yongs su mthar phyin kyang //",
    "T16D4392:324a-10": "de srid de yi ched du bsdad par bgyi ;",
    "T16D4392:324a-11": "/ bdag ni mya ngan 'das 'gro ston pa na //",
    "T16D4392:324a-12": "gsung rab rnams ni 'khrug par mi 'gyur zhing //",
    "T16D4392:324a-13": "de la 'ga' yang som nyi'i dpyang thag la //",
    "T16D4392:324a-14": "skad cig tsam yang 'ju bar ma gyur cig / de ltar rgyal ba'i sras kyi rnam 'phrul la //",
    "T16D4392:324a-15": "mngon dgas bdag gis dge ba bsgrubs pa gang //",
    "T16D4392:324a-16": "des ni 'gro ba ma lus de dag gi /",
    "T16D4392:324a-17": "ma lus par ni thun mong 'gyur bar shog /",
    "T16D4392:324a-18": "slob dpon btsun pa gzhan la phan pa'i dbyangs dgon",
    "T16D4392:324a-19": "pa ba gsung rab mtha' dag chub par byas pa",
    "T16D4392:324a-20": "stag gis rang la bskyon te nags khung du phyin",
    "T16D4392:324a-21": "pa na snying rjes gdung ba'i yid kyis 'gro ba'i",
    "T16D4392:324a-22": "don sgrub pa'i smon lam bdun cu mdzad pa rdzogs",
    "T16D4392:324a-23": "so / //",
    "T16D4392:324a-24": "/ pandi ta dharmm'a shr'i pra bh'a dang /"
}