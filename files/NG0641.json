{
    "NG0641:1": "@#// rgya gar skad du /",
    "NG0641:2": "da ki ni pany+tsa karma d+ha la sa mud tan tra na ma /",
    "NG0641:3": "bod skad du /",
    "NG0641:4": "mkha' 'gro sde lnga las rgya mtsho'i rgyud ces bya ba /",
    "NG0641:5": "mkha' 'gro sde lnga la phyag 'tshal lo //",
    "NG0641:6": "'di skad bdag gis thos pa'i dus gcig na /",
    "NG0641:7": "u rgyan gyi yul dur khrod bang so dmar po na /",
    "NG0641:8": "mkha' 'gro sde lnga 'khor da ki 'bum dang bcas pa /",
    "NG0641:9": "dur khrod na ro la longs spyod cing bzhugs so //",
    "NG0641:10": "de'i tshe sgrub pa po bram ze blo ldan mchog sred ces bya ba /",
    "NG0641:11": "grub pa thob pa'i rnal 'byor pa mkha' 'gro sde bzhi bran du 'khol ba des /",
    "NG0641:12": "de'i tshe mkha' 'gro rnams la tshogs kyi 'khor lo byas te zhus pa /",
    "NG0641:13": "kye ma mkha' 'gro sde lnga'i tshogs //",
    "NG0641:14": "da ki'i sgrub pa ji ltar bgyi //",
    "NG0641:15": "mkha' 'gro'i srog gi gnad ni gang *//",
    "NG0641:16": "dbang phyug nga la bstan du gsol //",
    "NG0641:17": "zhes zhus so //",
    "NG0641:18": "de nas mkha' 'gro sde lnga dgyes nas /",
    "NG0641:19": "las kyi da ki mas ye shes kyi mkha' 'gro rnams la bskor ba byas te /",
    "NG0641:20": "bshad par zhu ba phul lo //",
    "NG0641:21": "gleng gzhi'i le'u ste dang po'o ///",
    "NG0641:22": "/ de nas ye shes mkha' 'gro mas bka' stsal pa /",
    "NG0641:23": "nyon cig dpa' bo dbang phyug che //",
    "NG0641:24": "mkha' 'gro sde lnga bsgrub 'dod na //",
    "NG0641:25": "dben pa'i gnas sam dur khrod du //",
    "NG0641:26": "bde ba'i stan la 'dug nas ni //",
    "NG0641:27": "skad cig ma las phag mor bsgom *//",
    "NG0641:28": "sku mdog sin+d+hu ra dang mtshungs //",
    "NG0641:29": "g.yas pa rtog med phag gdong zhal //",
    "NG0641:30": "g.yon pa chags tshul khro mo'i zhal //",
    "NG0641:31": "g.yas pa zangs kyi gri gug bsnams //",
    "NG0641:32": "g.yon pa thod pa khrag bkang thogs /",
    "NG0641:33": "kha tam kha ni mchan khung bcug / gzugs dang lang tsho phun sum tshogs //",
    "NG0641:34": "g.yas bskum g.yon brkyang ro gdan bzhugs //",
    "NG0641:35": "a+om dang ahdang hum gsum gyis //",
    "NG0641:36": "sku gsung thugs su byin brlabs la //",
    "NG0641:37": "mi dmigs pa yi ngang las su //",
    "NG0641:38": "'khor lo bzhi po lus la dgod //",
    "NG0641:39": "spyi bor bla ma bsgom par bya //",
    "NG0641:40": "de yi dbu gtsug 'khor lo'i steng *//",
    "NG0641:41": "rdo rje da ki sku mdog mthing *//",
    "NG0641:42": "gcer bu spyan gsum mche ba gtsigs //",
    "NG0641:43": "g.yas pa gri gug g.yon thod pa //",
    "NG0641:44": "dbu skra gyen bsgrang thur 'phyang ba //",
    "NG0641:45": "g.yas bskum g.yon brkyang nyid la bzhugs //",
    "NG0641:46": "sku lus rus pa'i rgyan gyis brgyan //",
    "NG0641:47": "gzhon sha chags pa ha las bskyed //",
    "NG0641:48": "mgrin pa longs spyod 'khor lo la //",
    "NG0641:49": "rin po che yi mkha' 'gro ma //",
    "NG0641:50": "sku mdog @#//",
    "NG0641:51": "ser mo gcer bu la //",
    "NG0641:52": "spyan gsum zhal bgrang mche ba gtsigs //",
    "NG0641:53": "g.yas pa rin chen g.yon dril bu //",
    "NG0641:54": "rgyan dang cha lugs gong dang mthun //",
    "NG0641:55": "yi ge ri las bskyed par bya //",
    "NG0641:56": "snying kha chos kyi 'khor lo na //",
    "NG0641:57": "pad+ma rigs kyi da ki ma //",
    "NG0641:58": "sku mdog dmar mo gcer bu la //",
    "NG0641:59": "g.yas pa pad+ma g.yon dril bu //",
    "NG0641:60": "rgyan dang cha lugs gong dang mthun //",
    "NG0641:61": "yi ge ni las bskyed par bya //",
    "NG0641:62": "lte ba sprul pa'i 'khor lo na //",
    "NG0641:63": "las kyi rigs kyi da ki ma /",
    "NG0641:64": "sku mdog ljang khu gcer bu la //",
    "NG0641:65": "g.yas pa rgya gram g.yon dril bu //",
    "NG0641:66": "rgyan dang cha lugs gong dang mthun //",
    "NG0641:67": "yi ge sa las bskyed par bya //",
    "NG0641:68": "'khor lo bzhi la mkha' 'gro bzhi //",
    "NG0641:69": "rtsa ni nyi khri gcig stong yang *//",
    "NG0641:70": "da ki nyi khri gcig stong gang *//",
    "NG0641:71": "ba spu sa ya dung phyur dang *//",
    "NG0641:72": "lus rnams thams cad da kis gang *//",
    "NG0641:73": "mkha' 'gro thugs kyi snying po 'di //",
    "NG0641:74": "ha ri ni sa zhes pa yang *//",
    "NG0641:75": "de ltar yi ge bzhi las ni //",
    "NG0641:76": "phyi ltar na ni lha mo bzhi //",
    "NG0641:77": "ha ni sangs rgyas spyan ma yin //",
    "NG0641:78": "ri ni gos dkar mo yin no //",
    "NG0641:79": "ni ni ma ma ki yin no //",
    "NG0641:80": "sa ni dam tshig sgrol ma 'o //",
    "NG0641:81": "nang ltar na ni da ki bzhi //",
    "NG0641:82": "ha ni rdo rje mkha' 'gro ste //",
    "NG0641:83": "ri ni rin chen da ki ma //",
    "NG0641:84": "ni ni pad+ma da ki ma //",
    "NG0641:85": "sa ni las kyi da ki ma //",
    "NG0641:86": "gsang ba ltar na chos nyid bzhi //",
    "NG0641:87": "ha ni chos rnams 'gag pa med pa lta ba /",
    "NG0641:88": "ri ni chos rnams mi dmigs pa sgom pa /",
    "NG0641:89": "ni ni nyon mongs pa thams cad dag ste spyod pa /",
    "NG0641:90": "sa ni chos thams cad mnyam pa nyid de 'bras bu /",
    "NG0641:91": "yi ge bzhi las lus kyi rtsa grol /",
    "NG0641:92": "lus la bde ba 'char ba dang */",
    "NG0641:93": "lus la drod 'byung ba dang */",
    "NG0641:94": "ngag la nus pa 'byung ba dang */",
    "NG0641:95": "sems la rtogs pa 'chang ba dang */",
    "NG0641:96": "lus ngag yid gsum byin gyis rlobs //",
    "NG0641:97": "mtshon dang me dang chus mi 'jig / dgra bgegs bsad cing dgug pa dang *//",
    "NG0641:98": "lha mo klu mo mi mo 'gugs //",
    "NG0641:99": "chos dang nor dang zas gsum 'du //",
    "NG0641:100": "lha 'dre mi gsum dbang du 'du //",
    "NG0641:101": "shes pa rgya bskyed ye shes bsal gdab //",
    "NG0641:102": "nyon mongs pa thog brdzi sa bya /",
    "NG0641:103": "rig pa shugs rdol 'byung ngo *//",
    "NG0641:104": "mkha' 'gro sde lnga bsgrub pa'i le'u ste gnyis pa'o //  // de nas yang dag bshad bya ba //",
    "NG0641:105": "dang po stong pa nyid bsgoms la //",
    "NG0641:106": "pam las pad+ma 'dab brgyad dbus /",
    "NG0641:107": "kha dog dmar po las gyur pa'i //",
    "NG0641:108": "nyi ma'i dkyil 'khor steng dag tu //",
    "NG0641:109": "yi ge hum las yongs gyur pa'i //",
    "NG0641:110": "bdag nyid rdo rje rnal 'byor ma //",
    "NG0641:111": "drag po yi ni 'od can ma //",
    "NG0641:112": "gces bu g.yon ni brkyang bar gnas //",
    "NG0641:113": "zhal gcig ma la phyag gnyis ma //",
    "NG0641:114": "chu 'dzin mdzes shing mnan pa'o //",
    "NG0641:115": "sku mdog dmar mo chen mo ni //",
    "NG0641:116": "'dod chags chen po'i rang bzhin las //",
    "NG0641:117": "rab tu gtum pa'i spyan gsum ma //",
    "NG0641:118": "smin ma khro gnyer yongs gyur pa //",
    "NG0641:119": "mche ba gtsigs pa'i zhal mnga' ba //",
    "NG0641:120": "ljags ni 'dril la skra grol ba //",
    "NG0641:121": "ro yi gdan la bzhugs pa ste //",
    "NG0641:122": "gzhon sha che la chags tshul che //",
    "NG0641:123": "dra ba dra",
    "NG0641:125": "[(]6[)]@#// phyed dril bu'i sil snyan sgrogs //",
    "NG0641:126": "rin chen g.yer kha'i sgra sgrogs ma //",
    "NG0641:127": "phyag rgya lnga dang ldan pa la //",
    "NG0641:128": "lha dang lha min khrag bkang ba'i //",
    "NG0641:129": "thod pa g.yon na bsnams pa la //",
    "NG0641:130": "rdo rje gri gug sdigs mdzub g.yas //",
    "NG0641:131": "shin tu 'jigs pa'i gzugs can ma //",
    "NG0641:132": "dur khrod la sogs gnas su bsgom //",
    "NG0641:133": "sgom pa skyo na 'das pa bya //",
    "NG0641:134": "a+om sarba bud+d+ha da ki ni ye /",
    "NG0641:135": "a+om badzra wa ra n+na ni ye /",
    "NG0641:136": "a+om badzra bai ro tsa na ni ye /",
    "NG0641:137": "hum hum hum /",
    "NG0641:138": "ha ri ni sa /",
    "NG0641:139": "phat phat phat swa ha /",
    "NG0641:140": "rtsa ba'i sngags ni /",
    "NG0641:141": "a+om badzra yo gi ni ye hum phat /",
    "NG0641:142": "ha ri ni sa /",
    "NG0641:143": "snying po'i sngags ni /",
    "NG0641:144": "a+om badzra yo gi ni hum phat /",
    "NG0641:145": "ha ri ni sa /",
    "NG0641:146": "gtor ma'i sngags ni /",
    "NG0641:147": "a+om badzra da ki ni bya i dan b+ha ling g+h+ri na g+h+ri na /",
    "NG0641:148": "ha ha ha /",
    "NG0641:149": "kha kha kha /",
    "NG0641:150": "a a a /",
    "NG0641:151": "ma sid+hi /",
    "NG0641:152": "pra pa tsa /",
    "NG0641:153": "ha hu phat /",
    "NG0641:154": "tshes brgyad bcu dang bcu bzhi la //",
    "NG0641:155": "gtor ma mchod pa dag gis mchod //",
    "NG0641:156": "hum /",
    "NG0641:157": "bcom ldan rdo rje phag mo ni //",
    "NG0641:158": "g.yas pa rtog med phag gdong zhal //",
    "NG0641:159": "g.yon pa chags tshul khro mo'i zhal //",
    "NG0641:160": "sku mdog dmar mo 'od zer 'phro //",
    "NG0641:161": "zhal gnyis su ni sprul mdzad ma //",
    "NG0641:162": "sgrub pa po la grogs mdzad ma //",
    "NG0641:163": "rje btsun rnal 'byor ma la phyag 'tshal bstod //",
    "NG0641:164": "'khor ba mya ngan 'das spangs shing *//",
    "NG0641:165": "'khor ba mya ngan 'das la bzhugs //",
    "NG0641:166": "kun rdzob don dam gnyis su med //",
    "NG0641:167": "gnyis med gzugs la phyag 'tshal bstod //",
    "NG0641:168": "spros med dbyings las ma g.yos kyang *//",
    "NG0641:169": "thabs kyis 'dul ba gang dang gang gi ngor //",
    "NG0641:170": "smon lam dbang gis 'gro ba'i don mdzad ma //",
    "NG0641:171": "yid bzhin nor bu 'dra ma khyod la phyag 'tshal bstod //",
    "NG0641:172": "g.yas na nyon mongs skyon kun gcod pa'i gri gug thogs //",
    "NG0641:173": "shin tu dkar ba'i thod khrag g.yon na bsnams //",
    "NG0641:174": "zhabs gnyis brkyang bskum ya bdud zil gyis gnon pa'i gtso mo ste //",
    "NG0641:175": "rdo rje rnal 'byor ma la phyag 'tshal bstod //",
    "NG0641:176": "ces 'dod pa'i don la gsol ba gdab bo //",
    "NG0641:177": "ye shes sems dpa' gshegs su gsol //",
    "NG0641:178": "lha yi ngo bor bdag dmigs te //",
    "NG0641:179": "rgyun du spyod lam de ltar bya //",
    "NG0641:180": "phag mo dmar mo gsung bsgrub pa'i le'u ste gsum",
    "NG0641:181": "pa'o // // de nas yang dag bshad bya ba",
    "NG0641:182": "// sku yi dngos grub thob 'dod na //",
    "NG0641:183": "dur khrod lta bu'i gnas su ni //",
    "NG0641:184": "bde ba'i stan la rab brten nas //",
    "NG0641:185": "stong pa nyid kyis ngang las ni //",
    "NG0641:186": "bdag nyid rdo rje phag mor bsgom //",
    "NG0641:187": "sku mdog dkar mo phyag gnyis ma //",
    "NG0641:188": "g.yas pa rtog med phag mo'i zhal //",
    "NG0641:189": "phag ral g.yas pa gyen du gsig / g.yon pa chags tshul khro mo'i zhal //",
    "NG0641:190": "cung zad khro bo'i tshul ston pa //",
    "NG0641:191": "g.yas pa gri gug nyon mongs gcod //",
    "NG0641:192": "g.yon pa chags mdzad thod khrag bsnams //",
    "NG0641:193": "sku smad stag gi sham thabs gsol //",
    "NG0641:194": "ro dang nyi ma'i steng du ni //",
    "NG0641:195": "zhabs g.yas bgrad la g.yon pa 'gying *//",
    "NG0641:196": "phyag rgya lngas ni brgyan par bsgom //",
    "NG0641:197": "de nas rang gi snying kha nas //",
    "NG0641:198": "'od 'phros ye shes phag mo dgug / gnyis su @#//",
    "NG0641:199": "med par bstim pa las //",
    "NG0641:200": "'dod yon lha mor rnams sprul te //",
    "NG0641:201": "mchod rdzas rnams ni dbul bar bya //",
    "NG0641:202": "rang gi snying kha'i hri las su //",
    "NG0641:203": "a+om a+om a+om /",
    "NG0641:204": "sarba bu d+d+ha da ki ni ye /",
    "NG0641:205": "badzra wa ra n+na ni ye /",
    "NG0641:206": "badzra bai ro tsa na ni ye /",
    "NG0641:207": "hum hum hum /",
    "NG0641:208": "phat phat phat /",
    "NG0641:209": "swa ha /",
    "NG0641:210": "zhes g.yon du 'khor bar bsam mo //",
    "NG0641:211": "de la sems gtad bzlas pa bya //",
    "NG0641:212": "bzlas pa skyon gtor ma btang *//",
    "NG0641:213": "rje btsun rdo rje mkha' 'gro ma //",
    "NG0641:214": "stong nyid snying rje'i bdag nyid can //",
    "NG0641:215": "khams gsum pa yi ngo bo nyid //",
    "NG0641:216": "bskal pa me ltar 'bar ba'i 'od //",
    "NG0641:217": "rdo rje rnal 'byor ma'i tshogs la 'dud //",
    "NG0641:218": "dpal ldan rdo rje mkha' 'gro ma //",
    "NG0641:219": "mkha' 'gro ma yi 'khor lo sgyur //",
    "NG0641:220": "ye shes lnga dang sku gsum nyid //",
    "NG0641:221": "'gro ba skyob la phyag 'tshal bstod //",
    "NG0641:222": "ji snyed rdo rje mkha' 'gro ma //",
    "NG0641:223": "kun tu rtog pa 'ching mdzad cing *//",
    "NG0641:224": "'jig rten bya ba la 'jug pa'i //",
    "NG0641:225": "de rnams bskyed la phyag 'tshal bstod //",
    "NG0641:226": "ces bstod la /",
    "NG0641:227": "ye shes sems dpa' gshegs su gsol //",
    "NG0641:228": "lha yi ngo bor dmigs byas te //",
    "NG0641:229": "nyal ba'i spyod lam bya ba'o //",
    "NG0641:230": "sku'i dngos grub thob par 'gyur ro //",
    "NG0641:231": "sku'i phag mo dkar mo bsgrub pa'i le'u ste bzhi pa'o ///",
    "NG0641:232": "/ de nas yang dag bshad bya ba //",
    "NG0641:233": "phag mo nag mo bsgrub 'dod na //",
    "NG0641:234": "dben pa'i gnas su 'dug nas ni //",
    "NG0641:235": "dur khrod sol bas lus byugs te //",
    "NG0641:236": "stong nyid skad cig gnas pa las //",
    "NG0641:237": "pam las pad+ma a las zla ba ste //",
    "NG0641:238": "hri nag yongs su gyur pa las //",
    "NG0641:239": "bdag rang rdo rje rnal 'byor ma //",
    "NG0641:240": "phag mo shin tu khros ma ni //",
    "NG0641:241": "sku mdog nag mo shin tu skem //",
    "NG0641:242": "rus pa'i rgyan lngas mdzes par brgyan //",
    "NG0641:243": "gcer bu sku la thod 'phreng gsol //",
    "NG0641:244": "dbu skra gyen brdzes ral pa 'khrigs //",
    "NG0641:245": "phag zhal mche gtsigs ljags 'gul ma //",
    "NG0641:246": "phyag na gri gug sngo nag thogs //",
    "NG0641:247": "phyag g.yon thod khrag thogs nas kha dam 'khyud //",
    "NG0641:248": "me dpung sngo nag 'bar dbus na //",
    "NG0641:249": "ya bdud pho mo'i gdan la ni //",
    "NG0641:250": "skyil krung phyed pa'i gar gyis bzhugs //",
    "NG0641:251": "om dang ah dang hum gsum gyis //",
    "NG0641:252": "sku gsungs thugs su byin gyis brlabs //",
    "NG0641:253": "de nas rang gi snying kha'i steng *//",
    "NG0641:254": "hri nag sngags kyi 'phreng bskor bsam //",
    "NG0641:255": "de las 'od zer 'phros pa yis //",
    "NG0641:256": "ye shes sems dpa' bkug la bstim //",
    "NG0641:257": "a+om badzra wa ra hri hum hum phat swa ha /",
    "NG0641:258": "a+om badzra war n+na ni ye hum phat /",
    "NG0641:259": "ces 'bum phrag dag tu bzlas par bya //",
    "NG0641:260": "rang gi lte dkyil chos 'byung ni //",
    "NG0641:261": "gru gsum dmar por bsam par bya //",
    "NG0641:262": "g.yung drung ris su bsgom par bya //",
    "NG0641:263": "de dkyil sngo nag hri bsams te //",
    "NG0641:264": "zhor la 'og rlung bsdams pa las //",
    "NG0641:265": "hri las me 'bar lte ba sprul pa'i 'khor lo bsregs //",
    "NG0641:266": "spyi gtsug ham zhu a wa 'du ti nas mar",
    "NG0641:267": "byang chub sems dkar nar ra ra 'bab par bsams",
    "NG0641:268": "la lte bar bsgom //",
    "NG0641:269": "cung zhig bde skyes drod thob nas //",
    "NG0641:270": "stong pa nyid du rgyas gdab bya //",
    "NG0641:271": "a+om badzra wa ra ti ha ha hi /",
    "NG0641:272": "phem phem phem / @#//",
    "NG0641:273": "kha kha /",
    "NG0641:274": "kha hi kha hi /",
    "NG0641:275": "nam phyed na chang dang bcas pa'i gtor ma sbyin /",
    "NG0641:276": "hum /",
    "NG0641:277": "skye med rnam dag chos kyi dbyings nyid pas //",
    "NG0641:278": "skye ba'i cho 'phrul cir yang sprul mdzad ma //",
    "NG0641:279": "'gro ba'i don mdzad rdo rje mkha' 'gro ma //",
    "NG0641:280": "dug gsum 'joms mdzad phag mo'i sku la bstod //",
    "NG0641:281": "skye med ngang las ma g.yos sku mdog gnag /",
    "NG0641:282": "gces bu zhal bgrad mche gtsigs longs spyod rdzogs pa'i",
    "NG0641:283": "sku // longs spyod rdzogs pa'i sku la bstod //",
    "NG0641:284": "nyon mongs dug gsum 'joms mdzad phag mo'i skur bstan nas //",
    "NG0641:285": "sna tshogs sprul skus 'gro ba'i don mdzad ma //",
    "NG0641:286": "rdo rje phag mo'i sku gsung thugs la bstod //",
    "NG0641:287": "phyag g.yas gri gug nyon mongs dug gsum 'joms //",
    "NG0641:288": "phyag g.yon thod skam skye med dbyings su sbyor //",
    "NG0641:289": "dbu skra gyen thur sprul sku sna tshogs 'gyed //",
    "NG0641:290": "rdo rje phag mo 'gro don mdzad la bstod //",
    "NG0641:291": "dur khrod rus pa'i rgyan gyis mkha' 'gro dbang du sdud //",
    "NG0641:292": "ye shes me yis ma rig mun nag 'joms //",
    "NG0641:293": "g.yas brkyang g.yon bskum thabs dang shes rab dang *//",
    "NG0641:294": "rdo rje phag mo longs spyod ldan la bstod //",
    "NG0641:295": "shes rab skyon med nyi zla pad+ma'i gdan //",
    "NG0641:296": "bde bar gshegs pa'i gsang ba'i yum gcig ma //",
    "NG0641:297": "mthong dang dran pa tsam gyis ye shes skye //",
    "NG0641:298": "yon tan kun rdzogs ma la phyag 'tshal bstod //",
    "NG0641:299": "yon tan bye bar brgyan pa'i phag mo la //",
    "NG0641:300": "rtag tu dad pas khyed la mchod bstod pas //",
    "NG0641:301": "rnal 'byor bdag la byin gyis brlab tu gsol //",
    "NG0641:302": "a+om ahhum /",
    "NG0641:303": "zhes bstod /",
    "NG0641:304": "phag mo nag mo thugs kyi bsgrub pa'i le'u ste lnga pa'o ///",
    "NG0641:305": "/ de nas yang dag bshad bya ba /",
    "NG0641:306": "mkha' 'gros gtor ma dngos su len par 'dod na /",
    "NG0641:307": "dben pa'i gnas sam dur khrod du //",
    "NG0641:308": "da ki bsnyen dang bsgrub pa dang *//",
    "NG0641:309": "'phrin las so sor bya ba ni //",
    "NG0641:310": "man+dal zla gam gru bzhi la //",
    "NG0641:311": "grub gsum dmar nag gdengs pa la //",
    "NG0641:312": "ro yi rgyal mtshan bsnol ba la //",
    "NG0641:313": "de dbus che ge mo bri bar bya //",
    "NG0641:314": "shin tu sgeg pa'i cha byad la //",
    "NG0641:315": "dkar mo dar dkar la 'u can //",
    "NG0641:316": "rgyan cha shin tu sgeg la //",
    "NG0641:317": "phyag na kha tam ban d+ha can //",
    "NG0641:318": "mkha' 'gro ma yi tshegs kyis bskor //",
    "NG0641:319": "ting 'dzin de dang ldan par ni //",
    "NG0641:320": "zhal nas mkha' 'gro'i sngags 'di bzlas //",
    "NG0641:321": "a+om gal mdzo ki ni phra tsan hum hum hring hring */",
    "NG0641:322": "zhag ni bdun nam dgu'i bar du //",
    "NG0641:323": "smra bcad byas nas bzlas par bya //",
    "NG0641:324": "sngon du stag dang sbrul dang me //",
    "NG0641:325": "bya dang seng ge 'byung bar 'gyur //",
    "NG0641:326": "shar du me tog gtor ma bzhag / lho ru",
    "NG0641:327": "keng rus gtor ma bzhag / nub tu sha yi",
    "NG0641:328": "gtor ma bzhag / byang du 'bru'i gtor ma bzhag",
    "NG0641:329": "/ dbus su kun gyi gtor ma bzhag / rtags",
    "NG0641:330": "ni gang byung gtor ma btang *//",
    "NG0641:331": "rtags kun byung na gtor ma rdzogs par gtang *//",
    "NG0641:332": "bsnyen pa de nyid rdzogs pa'i rtags //",
    "NG0641:333": "gong gi rtags de 'byung ba'o //",
    "NG0641:334": "de nyid byung na sngags @#//",
    "NG0641:335": "'di bzlas //",
    "NG0641:336": "g+hal ni g+hal ni dz+ho gi ni /",
    "NG0641:337": "pra tsan de tsan de hum hum hring hring */",
    "NG0641:338": "de nas bsgrub pa'i sngags 'di bzlas //",
    "NG0641:339": "arnya b+ho ga / a g+ho ga pha ta ye /",
    "NG0641:340": "hum hum hring hring */",
    "NG0641:341": "kha kha hi /",
    "NG0641:342": "gtor ma mkha' 'gro ma la btang ba'o //",
    "NG0641:343": "ting ting gal dz+ho gi ni /",
    "NG0641:344": "yo gi ni tram hring */",
    "NG0641:345": "dbang sgyur bya zhing las kun bcol //",
    "NG0641:346": "de nas da ma ru 'am thod rnga dkrol //",
    "NG0641:347": "gtor ma gsar la 'di skad brjod //",
    "NG0641:348": "hum ma g.yeng ma g.yel mkha' 'gro'i tshogs //",
    "NG0641:349": "bzhengs shig dur khrod gnas nas bzhengs //",
    "NG0641:350": "bskul lo thugs dam gnad nas bskul //",
    "NG0641:351": "rdo rje rigs kyi da ki ma //",
    "NG0641:352": "chos dbyings ngang las skur bzhengs la //",
    "NG0641:353": "bka' yi gtor ma 'di long zhig / rat+na rigs kyi da ki ma //",
    "NG0641:354": "chos kyi dbyings las sku bzhengs la //",
    "NG0641:355": "bka' yi gtor ma 'di long zhig / pad+ma rigs kyi da ki ma //",
    "NG0641:356": "chos kyi dbyings las sku bzhengs la //",
    "NG0641:357": "bka' yi gtor ma 'di long zhig / las kyi rigs kyi da ki ma //",
    "NG0641:358": "rang bzhin gnas nas sku bzhengs la //",
    "NG0641:359": "bka' yi gtor ma 'di long zhig / ma dang mkha' 'gro gying gi tshogs //",
    "NG0641:360": "da ki 'bum dang phungs se phungs //",
    "NG0641:361": "zhib can stong dang si li li //",
    "NG0641:362": "mkha' 'gro glu len kyu ru ru //",
    "NG0641:363": "da ki'i brda skad ldab ma ldib //",
    "NG0641:364": "dri zhim ngad pa thu lu lu //",
    "NG0641:365": "dar gyi ru mtshon lhub se lhub //",
    "NG0641:366": "'dir sbyon dgyes pa'i dam rdzas mchis //",
    "NG0641:367": "rnal 'byor pho mo dam re gtsang *//",
    "NG0641:368": "mkha' 'gro'i tshogs de dang re spro //",
    "NG0641:369": "dur khrod gnas de nyams re dga' //",
    "NG0641:370": "zhing chen bla re rgyan dang ldan //",
    "NG0641:371": "gsur chen dud pa dri re zhim //",
    "NG0641:372": "bam gyi khog stod gcod 'phror ldan //",
    "NG0641:373": "sha sna snying sna bsam mi khyab //",
    "NG0641:374": "da ki'i tshogs rnams 'dir spyon cig / bka' yi",
    "NG0641:375": "gtor ma 'di long zhig / badzra da ki ni",
    "NG0641:376": "pra ti dza b+ha ling ta kha hi //",
    "NG0641:377": "bud+d+ha da ki ni pra ti dza b+ha ling ta kha hi /",
    "NG0641:378": "rad na da ki ni pra ti dza b+ha ling ta kha hi /",
    "NG0641:379": "pad+ma da ki ni pra tits+tsha ba ling ta kha hi /",
    "NG0641:380": "karma da ki ni pra ti dza b+ha ling ta kha hi /",
    "NG0641:381": "lo ka da ki ni pra ti dza b+ha ling ta kha hi /",
    "NG0641:382": "zhes dbul lo //",
    "NG0641:383": "rab ni zhag bdun dag nas 'ong *//",
    "NG0641:384": "'bring zhag bcu bzhi dag nas 'ong *//",
    "NG0641:385": "tha ma nyi shu rtsa gcig na //",
    "NG0641:386": "mkha' 'gro ma ni dngos su 'ong *//",
    "NG0641:387": "gtor ma dngos su len pa dang *//",
    "NG0641:388": "ci bcol bsgo ba byed pa dang *//",
    "NG0641:389": "dngos grub sna tshogs ster ba 'byung *//",
    "NG0641:390": "mkha' 'gro sde lnga bsgrub pa gtor len gyi le'u ste drug pa'o ///",
    "NG0641:391": "/ de nas yang dag bshad bya ba //",
    "NG0641:392": "rnal 'byor bar chad bsgral ba'i phyir //",
    "NG0641:393": "mkha' 'gro dngos su bsgrub par bya //",
    "NG0641:394": "bar chod dgra bgegs bsgral bar bya //",
    "NG0641:395": "mkha' 'gro ma gtor ma rang zan 'di yi bca' thabs la /",
    "NG0641:396": "dang po nas kyi man+dal gyi steng *//",
    "NG0641:397": "gtor ma lnga bshams la //",
    "NG0641:398": "bdag nyid rdo rje phag mo'i ting nge 'dzin la zhugs la /",
    "NG0641:399": "de nas lha bsgrub pa'i sngags 'di bzlas so //",
    "NG0641:400": "gal ni gal dz+ho gi ni /",
    "NG0641:401": "pra tsan @#//",
    "NG0641:402": "d+ha /",
    "NG0641:403": "gal ni gal ni dz+ho gi ni pra tsan d+he tsan d+he /",
    "NG0641:404": "hum hum hring hring kha kha /",
    "NG0641:405": "de tsho la ni rtags ma byung bar bgrang bar bya'o //",
    "NG0641:406": "rtags ni stag byung na shar phyogs kyi gtor ma gtang */",
    "NG0641:407": "sbrul byung na lho phyogs kyi gtor ma gtang */",
    "NG0641:408": "me byung na nub phyogs kyi gtor ma btang */",
    "NG0641:409": "rlung byung na byang phyogs kyi gtor ma gtang bar bya'o //",
    "NG0641:410": "seng ge byung na dbus kyi gtor ma gtang bar bya'o //",
    "NG0641:411": "dang po seng ge byung na lha grub pa yin pas /",
    "NG0641:412": "gtor ma lnga char dus gcig la gtang bar bya'o //",
    "NG0641:413": "de ni grub pa'i rtags so //",
    "NG0641:414": "grub rtags de rnams byung tsa na //",
    "NG0641:415": "bsrung ba'i sngags 'di rnams bzlas so //",
    "NG0641:416": "ha ra sid+d+hi /",
    "NG0641:417": "de ba sid+d+ha la /",
    "NG0641:418": "de khri tsam bzlas la /",
    "NG0641:419": "de nas dgra bo dgug pa'i sngags 'di bzlas so //",
    "NG0641:420": "a dz+nya b+hi ga / a dz+nya b+hi ga la / ga ba ta ye hum hum /",
    "NG0641:421": "hring hring */",
    "NG0641:422": "kha kha /",
    "NG0641:423": "de la khri tsho tsam gdon /",
    "NG0641:424": "de nas yungs dkar gyis brab pa'i sngags 'di bzlas so //",
    "NG0641:425": "ti ti ma ra ya hus pa /",
    "NG0641:426": "ti ti ma ra ya hus pa /",
    "NG0641:427": "ma ha ro sha ni /",
    "NG0641:428": "pra tsan d+ha pra tsan d+ha /",
    "NG0641:429": "hum hum /",
    "NG0641:430": "hring hring */",
    "NG0641:431": "kha kha /",
    "NG0641:432": "de tsho la stong tsam gdon te bsad sngags so //",
    "NG0641:433": "de nas phur thun gyi bzlas pa bya /",
    "NG0641:434": "a ka ra shi /",
    "NG0641:435": "ka li stam ba li /",
    "NG0641:436": "ma ha ni dal ta hum /",
    "NG0641:437": "de la stong bzlas la gdab bo //",
    "NG0641:438": "de nas las kyi mtha' sdud rdo thun gyi sngags 'di bzlas la gdab bo //",
    "NG0641:439": "pra ta ma tsag khra ye khrag tsag khra /",
    "NG0641:440": "rdo'i tsag khra /",
    "NG0641:441": "tsag khri tsag khra /",
    "NG0641:442": "hum hum /",
    "NG0641:443": "hring hring */",
    "NG0641:444": "kha kha /",
    "NG0641:445": "yungs thun phur thun byas pa'i ling ga sman ma de /",
    "NG0641:446": "rdo'i thun gyis brlag par byas te /",
    "NG0641:447": "las kyi mtha' bsdu'o //",
    "NG0641:448": "yang rang la rtags 'byung ste /",
    "NG0641:449": "snying 'khro na spyang khu'i skad 'byung kha 'khro na lce mnar /",
    "NG0641:450": "dgra la thun 'debs pa'i dus su /",
    "NG0641:451": "dgongs pa khang rul gyi du+u ba bzhin zhe gnag ting de bya /",
    "NG0641:452": "sems gzhan du ma yengs par brnams la bya'o //",
    "NG0641:453": "de nas gtor ma gtong ba'i sngags 'di bzlas so //",
    "NG0641:454": "a+om badzra da ki ni pra ti dza b+ha ling ta kha hi /",
    "NG0641:455": "gtor ma btang re na sngags 'di bzlas so //",
    "NG0641:456": "rdo rje mkha' 'gro ma dur khrod kyi da ki ma dang bcas pa'i sgrub thabs yin pas /",
    "NG0641:457": "zla ba gnyis mtshams la gnas na /",
    "NG0641:458": "mkha' 'gro dngos su gtor ma zar nges so //",
    "NG0641:459": "sngags mkhan dang dngos su gtam byar 'ong ngo *//",
    "NG0641:460": "zhag gsum na mtshan ma 'ong ngo //",
    "NG0641:461": "de nas bskul ba 'di skad do //",
    "NG0641:462": "b+h+yo /",
    "NG0641:463": "rdo rje rigs kyi mkha' 'gro ma //",
    "NG0641:464": "bzhugs ni rgya gar yul na bzhugs //",
    "NG0641:465": "dur khrod brgyad ni gnas kyang 'cha' //",
    "NG0641:466": "sku+u la dar nag lwa 'u gsol //",
    "NG0641:467": "dar nag ral pa pu ru ru //",
    "NG0641:468": "g.yas pa gri khug khugs se khugs //",
    "NG0641:469": "g.yon na thod skam khrag gis bkang */",
    "NG0641:470": "khrag dang zhag tu khyi li li //",
    "NG0641:471": "mkha' 'gro'i tshogs de 'dir spyon cig / bdag la bar chad dgra mchis kyis //",
    "NG0641:472": "thams cad ma lus mkha' 'gros sgrol //",
    "NG0641:473": "zhes 'bod do //",
    "NG0641:474": "zhag nyi shu rtsa gcig na bar chod kyi dgra bgegs thams cad @#//",
    "NG0641:475": "dngos su sgrol bar 'gyur ro //",
    "NG0641:476": "mkha' 'gro ma dngos su dbab pa'i le'u ste bdun pa'o ///",
    "NG0641:477": "/ de nas yang dag bshad bya ba //",
    "NG0641:478": "da ki rnam bzhi bsgrubs byas la //",
    "NG0641:479": "gdon sogs zhi bar bya ba ni //",
    "NG0641:480": "yid 'ong gnas su nyer 'dug ste //",
    "NG0641:481": "bde ba'i stan la 'dug nas ni //",
    "NG0641:482": "bdag nyid lha yi skur bsgoms la //",
    "NG0641:483": "'byung ba'i lha mo bzhi bskyed la //",
    "NG0641:484": "gsang sngags 'di ni bzlas par bya //",
    "NG0641:485": "a+om sid d+hi /",
    "NG0641:486": "a+om sid d+hi /",
    "NG0641:487": "om sid d+hi /",
    "NG0641:488": "shri si la a nan d+he ba pa de bya /",
    "NG0641:489": "a+om a shri ga g+ha na a nan ta de ba sa de bya /",
    "NG0641:490": "a+om ahhum shri ka ma la /",
    "NG0641:491": "a nan d+he ba pa de bya /",
    "NG0641:492": "om ah hum ho shri swa ha /",
    "NG0641:493": "dza ya b+han d+ha de ba pa de bya /",
    "NG0641:494": "bi sham sam ba ram /",
    "NG0641:495": "dz+ha ga mam dre shi bi sham /",
    "NG0641:496": "sa ma gram na sha ya na sha ya /",
    "NG0641:497": "a sa a mu ka swa ha /",
    "NG0641:498": "zla ba drug tu bzlas par bya //",
    "NG0641:499": "zla ba dang pos nad pa'i gdon rnams zhi //",
    "NG0641:500": "gnyis pas klu rnams dbang du 'gyur //",
    "NG0641:501": "gsum pas mkha' 'gro'i sprul pa mthong *//",
    "NG0641:502": "bzhi pas 'jig rten pa rnams dbang du sdud //",
    "NG0641:503": "lnga pas mkha' 'gros rmi lam ston //",
    "NG0641:504": "mkha' spyod gter rnams thams cad mthong *//",
    "NG0641:505": "zla ba drug tu bsgrubs pa na //",
    "NG0641:506": "ci 'dod pa yi bsam pa 'grub //",
    "NG0641:507": "rgas dang na dang 'chi ba dang *//",
    "NG0641:508": "chu bo bzhi las brgal bar 'gyur //",
    "NG0641:509": "nyi zla dag la zhon nas rgyu //",
    "NG0641:510": "mkha' 'gro rnam bzhis bskur bar 'gyur //",
    "NG0641:511": "mkha' 'gro nub par sgrub pa'i le'u ste brgyad pa'o //    // de nas yang dag bshad bya ba //",
    "NG0641:512": "mkha' 'gro rnam bzhi'i byin brlabs dbab par 'dod na /",
    "NG0641:513": "bdag lus zo ba stong par bsam //",
    "NG0641:514": "bud med bzang mo bzhis /",
    "NG0641:515": "bdag gi mgo la 'od kyi thod bskon par bsam //",
    "NG0641:516": "de las me mched pas /",
    "NG0641:517": "bdag gi tshangs pa'i bu ga na mar song bar bsam la /",
    "NG0641:518": "lus me dpung du song bar bsgoms la /",
    "NG0641:519": "rkang mthil gnyis kyi 'og tu yam las rlung gi dal bskyed /",
    "NG0641:520": "de las rlung gis me sbar ro //",
    "NG0641:521": "de ni bskyed pa'i rim pa'o //",
    "NG0641:522": "sngags kyi rim pa bstan pa ni //",
    "NG0641:523": "a+om bar min bar gyi de ba na ga li swa ha /",
    "NG0641:524": "a+om a pa sha dam stam b+ha ya ra ra dza la ni swa ha /",
    "NG0641:525": "de nas mkha' 'gro ma la gtor ma sbyin /",
    "NG0641:526": "gsol ba gdab /",
    "NG0641:527": "de nas byin brlabs 'bar te /",
    "NG0641:528": "lus ltar ba 'byung ngo *//",
    "NG0641:529": "mkha' 'gro bsam gtan 'bar ba'i le'u ste dgu pa'o ///",
    "NG0641:530": "/ de nas yang dag bshad bya ba //",
    "NG0641:531": "mkha' 'gro'i mtshan ma dbab 'dod na //",
    "NG0641:532": "dben pa'i gnas su 'dug nas ni //",
    "NG0641:533": "man+dal zlum po legs byas te //",
    "NG0641:534": "steng du me tog tshom bu dgram //",
    "NG0641:535": "de steng khrus kyi bum pa bzhag / de steng",
    "NG0641:536": "me long gan rkyal bzhag / me long mtha' ma",
    "NG0641:537": "me tog 'phreng bas bskor //",
    "NG0641:538": "man+dal dbus su mkha' 'gro 'gul byed ma //",
    "NG0641:539": "btso ma gser gyi kha dog 'dra //",
    "NG0641:540": "na bza' dar ni mthing kha gsol //",
    "NG0641:541": "zhal gcig ma la phyag gnyis ma //",
    "NG0641:542": "phyag g.yas shes rab ral gri bsnams //",
    "NG0641:543": "g.yon na me tog ut+pal @#//",
    "NG0641:544": "bsnams //",
    "NG0641:545": "rin chen sna tshogs rgyan gyis brgyan //",
    "NG0641:546": "zla ba'i gdan la bzhugs pa bsgom //",
    "NG0641:547": "me tog tshom bu bzhi po ni //",
    "NG0641:548": "rigs kyi mkha' 'gro bzhi por bskyed //",
    "NG0641:549": "sgrub pa'i sngags ni 'di yis bsgrubs //",
    "NG0641:550": "a+om tsa le tsu le tsun d+he dang sha ya /",
    "NG0641:551": "sarba pa la swa ha /",
    "NG0641:552": "zhes 'bum du tshang na dbab par bya'o //",
    "NG0641:553": "mkha' 'gro dngos su 'ong bar 'gyur //",
    "NG0641:554": "grong pa'i chos kyi ma 'brel ba'i //",
    "NG0641:555": "pha ma tshang ba'i bu mo bzhi //",
    "NG0641:556": "khrus byas gos bskon mgo la me tog bcing *//",
    "NG0641:557": "mig gnyis a+om dkar byin gyis brlabs //",
    "NG0641:558": "lha'i mig tu byin gyis brlabs pa'i sngags //",
    "NG0641:559": "a+om tar+ya tha /",
    "NG0641:560": "tsak+shu tsak+shu dz+nya na tsa k+shu phye swa ha /",
    "NG0641:561": "lan bdun nam nyi shu rtsa gcig bzlas lag tu me long gtad pa'i sngags 'dis mthong bar bya'o //",
    "NG0641:562": "a+om tsa le tsu le tsun d+he /",
    "NG0641:563": "pra be sha ya pra be sha ya /",
    "NG0641:564": "a pra ku ma ku ma ri /",
    "NG0641:565": "ka sho sha ri rang */",
    "NG0641:566": "shi ri ri /",
    "NG0641:567": "pra pe sha /",
    "NG0641:568": "dang pa ya /",
    "NG0641:569": "sarba ya /",
    "NG0641:570": "b+hud ta ya /",
    "NG0641:571": "sarba bud d+ha d+harma sang ga sa b+he ta ya /",
    "NG0641:572": "b+ha ga ba ti /",
    "NG0641:573": "ma bi lam pa /",
    "NG0641:574": "ba' ra ma sha ye /",
    "NG0641:575": "pa ri bu re ye swa ha /",
    "NG0641:576": "zhes bzlas /",
    "NG0641:577": "bu mo la ni da ki dbab //",
    "NG0641:578": "legs nyes rgyu 'bras lta ba dang *//",
    "NG0641:579": "srid pa gsum yang mthong bar 'gyur //",
    "NG0641:580": "me long nang du thams cad gsal //",
    "NG0641:581": "mkha' 'gro dngos su dbab pa'i le'u ste bcu pa'o //  // de nas yang dag bshad bya ba //",
    "NG0641:582": "mkha' 'gro mda' la dbab pa ni //",
    "NG0641:583": "nas la pad+ma 'dab bzhi bri //",
    "NG0641:584": "steng du mkha' 'gro rnam bzhi bskyed //",
    "NG0641:585": "mda' bzhi ltong sprad sngags 'di gdab / / a+om",
    "NG0641:586": "ni sha mi ni theg / pra ti ti theg",
    "NG0641:587": "/ ma smrag pra bzang mo theg / hur yer",
    "NG0641:588": "slong theg / nyi shu rtsa gcig bzlas pa dang",
    "NG0641:589": "*// mda' ni 'gul dang lang par 'gyur //",
    "NG0641:590": "a+om pra ma ni swa ha /",
    "NG0641:591": "a+om d+ha sha ma ni swa ha /",
    "NG0641:592": "a+om pra mun swa ha /",
    "NG0641:593": "a+om sho mun swa ha //",
    "NG0641:594": "dang po sngags brgya bzlas par bya //",
    "NG0641:595": "rbad khar lnga brgya bzlas par bya //",
    "NG0641:596": "lha dang mi gnyis ltong sprad la //",
    "NG0641:597": "dgra dang 'dre gnyis ltong sprad do //",
    "NG0641:598": "de la mkha' 'gro'i pra rtags brtag / lhas ni 'dre ni phyir phyung nas //",
    "NG0641:599": "lha mda' phugs su yel ba na //",
    "NG0641:600": "lha la khas blang dmod bcol bya //",
    "NG0641:601": "gnyis ka dus gcig phul byung nas //",
    "NG0641:602": "rgya 'dre che bas gang phan dmod //",
    "NG0641:603": "lhas su 'dre ni phyir phyung nas //",
    "NG0641:604": "lha nyid dbus na 'dug na bzang *//",
    "NG0641:605": "gnyis bsnol gtam bsnom bye bral mi 'grub pa'o //",
    "NG0641:606": "gnyis ka mi 'gul phyi thal yin //",
    "NG0641:607": "ji ltar dmod pa nyan na gang 'dod 'grub //",
    "NG0641:608": "'dres su lha mnan sprugs na ngan //",
    "NG0641:609": "lha yis 'dre mnan sprugs na bzang *//",
    "NG0641:610": "dang po 'bab pa dkar na mda' 'dzin mi yang brje //",
    "NG0641:611": "'dug sa spros la bzlas pa bya //",
    "NG0641:612": "ji ltar 'dod pa dmod pas 'ong *//",
    "NG0641:613": "da ki bzhi la dam bdar bya //",
    "NG0641:614": "bden brdzun legs nyes gsal bar ston //",
    "NG0641:615": "mi sdong po dang yug sa mo //",
    "NG0641:616": "mdze po sdig can dag la 'dzem //",
    "NG0641:617": "mkha' 'gro mda' la dbab pa'i le'u ste bcu gcig @#//",
    "NG0641:618": "pa'o //    // de nas yang dag bshad bya ba //",
    "NG0641:619": "rnal 'byor 'khrig pa'i 'dod chags kyis //",
    "NG0641:620": "sems 'phrog sdom pa sgod pa la //",
    "NG0641:621": "lha mo ban tsi ka ni dgug bya ste //",
    "NG0641:622": "sa phyogs dben sar man+dal byi dor bya //",
    "NG0641:623": "tsan dan chu yis man+dal byug / shar gyi phyogs su kha bltas la //",
    "NG0641:624": "'dzab ni ma yengs pa ru bzlas //",
    "NG0641:625": "a+om de ba tsan tra sur+ya ma rgya hri dza zhes pa'i 'dzab ni khri yis 'ong bar 'gyur //",
    "NG0641:626": "de nas 'dris shing spyad legs na //",
    "NG0641:627": "rtag tu spyad du rung ba dang *//",
    "NG0641:628": "gzungs mar yang ni shis pa yin //",
    "NG0641:629": "lha mo'i rang bzhin yin pas na //",
    "NG0641:630": "grib la bdar bas gzab //",
    "NG0641:631": "ma 'dris par la ba gzon bya //",
    "NG0641:632": "'dris dang mdza' mo dag dang 'dra //",
    "NG0641:633": "sha tsha brtse gdung che bar 'gyur //",
    "NG0641:634": "rnal 'byor spyod la dga' ba'i don //",
    "NG0641:635": "nyams spyod 'phra men yul la 'jug / lha'i bu mo dgug pa ste le'u bcu gnyis pa'o ///",
    "NG0641:636": "/ de nas yang dag bshad bya ba //",
    "NG0641:637": "mkha' 'gro rnam rgyal dngos dgug pa //",
    "NG0641:638": "rnam par rgyal ma'i snying po ni //",
    "NG0641:639": "a+om shi hum /",
    "NG0641:640": "'bum phrag dag tu bzlas pa bya //",
    "NG0641:641": "gu gul spos ni bsreg par bya //",
    "NG0641:642": "nya la nub rengs bzlas par bya //",
    "NG0641:643": "nya'i tho rangs kha ni bsgrub pa bya //",
    "NG0641:644": "nyal nas 'bras bu ram tshogs kyang bya //",
    "NG0641:645": "dkar gsum bza' zhing spyod pa gtsang bar bya //",
    "NG0641:646": "de nas bdag gis ji ltar bya zer nas 'ong ste /",
    "NG0641:647": "bdag gi khol mo gyis shig bya /",
    "NG0641:648": "mi byed na rdo rje myal bar song byas la mna' dgag / tsan dan gyis arga sbyin /",
    "NG0641:649": "sgrub pa'i rdzas dang zas thams cad star bar 'gyur ro //",
    "NG0641:650": "sbyor ba bya /",
    "NG0641:651": "mgu+u na chung mar 'gyur ro //",
    "NG0641:652": "bcud dang bcud len thams cad ster ro //",
    "NG0641:653": "tshe ring la bkra shis par 'gyur ro //",
    "NG0641:654": "mkha' 'gro ma dngos su dgug pa ste le'u bcu",
    "NG0641:655": "gsum pa'o // // de nas yang dag bshad bya",
    "NG0641:656": "ba // ting 'dzin lha mo bkug nas ni //",
    "NG0641:657": "'dod yon lnga la longs spyod nas //",
    "NG0641:658": "dben pa'i gnas su 'dug nas ni //",
    "NG0641:659": "'du 'dzi med pa'i dgon pa ru //",
    "NG0641:660": "bde ba'i stan la skyil krung bca' //",
    "NG0641:661": "lus bsrang dbang po yan par btang *//",
    "NG0641:662": "bdag gi mdun na na chung ni //",
    "NG0641:663": "sgeg mo mdzes pa'i rgyan gyis brgyan //",
    "NG0641:664": "yid du 'ong ba'i bu mo yis //",
    "NG0641:665": "gser dngul gzhong pa'i nang du ni //",
    "NG0641:666": "'bru zan rtsi mchog ro ldan pa //",
    "NG0641:667": "bdag gi mdun du drangs par bsam //",
    "NG0641:668": "shin tu nyams ldan lus sems bde //",
    "NG0641:669": "ro ni so sor tshor ba dang *//",
    "NG0641:670": "'grangs shing nyams bag ston par 'gyur //",
    "NG0641:671": "de bzhin yang nas yang du bstan //",
    "NG0641:672": "kham gyi zas ni khab kyis srab //",
    "NG0641:673": "ting 'dzin zas ni yun du brten //",
    "NG0641:674": "zla ba drug gam lo gcig nas //",
    "NG0641:675": "zla ba bcu drug bar du brtag / de ltar yun rings bstan pas na //",
    "NG0641:676": "'dod pa'i yon tan rnam lnga la //",
    "NG0641:677": "rang byung ma 'gags rol pas na //",
    "NG0641:678": "rang sems de yi rnam par shes //",
    "NG0641:679": "sems la sems nyid rol pa dang *//",
    "NG0641:680": "ye shes la ni ye shes @#//",
    "NG0641:681": "rol //",
    "NG0641:682": "rgyu rkyen zas dang bral nas ni //",
    "NG0641:683": "lus ni bal gyi 'dab ma bzhin //",
    "NG0641:684": "sems lhun sdug cing ngo mtshar bar 'gyur ro //",
    "NG0641:685": "de tsam na rnal 'byor dbang phyug chen po zhes bya'o //",
    "NG0641:686": "de ltar ma yin ting nge 'dzin gyi nyams dang */",
    "NG0641:687": "shes rab kyi rtog pa 'dzol te /",
    "NG0641:688": "shes rab rkyang pa la /",
    "NG0641:689": "sngags che ba'i yon tan tsam la stobs te //",
    "NG0641:690": "ye nas byas zin zhes pa dang */",
    "NG0641:691": "sgom sgrub bya brtsal dang bral zhes pa dang */",
    "NG0641:692": "gdong nas sangs rgyas bya ba tsam la rten pa ni /",
    "NG0641:693": "shes rab rkyang pa tsam la rten pa ste /",
    "NG0641:694": "ngo ma shes shing ma rnyed de /",
    "NG0641:695": "mun khung na gser la 'gom pa dang 'dra ste /",
    "NG0641:696": "tshig tsam du song bas grub par ma bshad do //",
    "NG0641:697": "ting nge 'dzin gyi yon tan lha mo dgug pa'i",
    "NG0641:698": "le'u ste bcu bzhi pa'o // // de nas yang",
    "NG0641:699": "dag bshad bya ba //",
    "NG0641:700": "mi yi bu mo dgug 'dod na //",
    "NG0641:701": "'khor lo'i rtsibs ni bcu gny-is kyi //",
    "NG0641:702": "lte bar mi mo'i ming bris la //",
    "NG0641:703": "mo yi rkang rjes 'og sa la //",
    "NG0641:704": "gzugs bya byed la dmar por byug / lto bar 'khor lo gzhug par bya //",
    "NG0641:705": "bal tshon sna lnga'i the gus ske nas gdags //",
    "NG0641:706": "lag tu bzung la zhag bdun bsgrubs //",
    "NG0641:707": "gnas ni dben par bsgrub par bya //",
    "NG0641:708": "a+om a yid kyi ling has wa ra ma bas che ge mo hring */",
    "NG0641:709": "rang gi snying kha zla ba'i dkyil 'khor las /",
    "NG0641:710": "mo yi rnam shes snying gi dkyil gyi me mar lta bur de bkug la ling ga la bstim /",
    "NG0641:711": "rtags ni mo'i chas gos dang bud med me long ston pa 'ong */",
    "NG0641:712": "nu+u ma la rme ba rmi /",
    "NG0641:713": "gang 'dor khugs par 'gyur ro //",
    "NG0641:714": "sgrubs kyi bar du 'dod chags dang */",
    "NG0641:715": "rang gi khu ba lag par 'dod pa spong */",
    "NG0641:716": "mi'i bu mo dgug pa'i le'u ste bco lnga pa'o //  // chos dbyings ye shes da ki mas //",
    "NG0641:717": "mkha' 'gro'i las rgyun de bshad nas //",
    "NG0641:718": "mi mngon chos kyi dbyings su thim //",
    "NG0641:719": "las kyi da ki rang sar 'khod //",
    "NG0641:720": "bram ze mchog sred yi rangs te //",
    "NG0641:721": "chos dbyings skye med da ki'i tshul ston pa //",
    "NG0641:722": "ye shes mkha' la gnyis med thabs kyis 'gro //",
    "NG0641:723": "dbyings dang ye shes gnyis med chos kyi dbyings //",
    "NG0641:724": "mkha' 'gro'i las rgyud bshad pa ngo mtshar che //",
    "NG0641:725": "zhes bstod do //",
    "NG0641:726": "las kyi mkha' 'gros bram ze mchog sred la rgyud gtad pa /",
    "NG0641:727": "da ki las kyi rgyam mtsho 'di //",
    "NG0641:728": "dpa' bos yun gyis btsas su zhog / bdag cag mkha' 'gro sde bzhi yis //",
    "NG0641:729": "rnal 'byor gang bsgrub bu bzhin bgyi'o //",
    "NG0641:730": "zhes rjes su yi rangs te /",
    "NG0641:731": "rang sar dengs so //",
    "NG0641:732": "rjes su yi rangs shing */",
    "NG0641:733": "rgyud yongs su gtad pa'i le'u ste bcu drug pa'o",
    "NG0641:734": "// // mkha' 'gro ma las rgya mtsho'i rgyud rdzogs",
    "NG0641:735": "so // slob dpon pad+ma 'byung gnas kyis /",
    "NG0641:736": "jo mo mtsho rgyal la gdams pa'o //",
    "NG0641:737": "gter rgya /",
    "NG0641:738": "gtad rgya /"
}